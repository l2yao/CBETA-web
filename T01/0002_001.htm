<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T01 </TITLE>
</head>
<BODY>

<p><b>　　<A NAME="n73"></A>No. 2 [No. 1(1), Nos. 2, 4]</b><p class='juan'>
佛說七佛經</p>
<p><span class='byline'>　　　　西天譯經三藏朝散大夫試鴻臚卿傳教大師臣法天奉　詔譯</span><br><p>如是我聞。一時佛在舍衛國祇樹給孤獨園。爾時有大苾芻眾。持缽食時詣迦里梨道場。共坐思惟。過去世時有何佛出現。族姓壽量其義云何。如是思已。互相推問而不能知。爾時世尊知此苾芻思惟是事。即從座起。詣迦里梨道場。結跏趺坐。時諸苾芻。頭面禮足住立一面。合掌恭敬一心瞻仰。<p>世尊問曰汝諸苾芻。於意云何。苾芻答言。我等思惟。過去世中有何佛出世。族姓壽量皆不能知。佛告諸苾芻。汝等樂聞。苾芻答言。今正是時。願為宣說。佛言。汝等諦聽。我今說之。過去九十一劫。有毘婆尸佛應正等覺。出現世間。三十一劫。有尸棄佛。毘舍浮佛應正等覺。出現世間。於賢劫中第六劫。有俱留孫佛應正等覺。出現世間。第七劫。有俱那含牟尼佛應正等覺。出現世間。第八劫。有迦葉波佛應正等覺。出現世間。第九劫。我釋迦牟尼佛。出世間。應正等覺。復次過去劫中。毘婆尸佛。尸棄佛。毘舍浮佛。宣說尸羅清淨戒律。成就智慧最上之行<p>復次賢劫中。俱留孫佛。俱那含牟尼佛。迦葉波佛。亦說清淨律儀及禪定解脫之法。我所說法。亦復如是。汝諸苾芻。過去毘婆尸佛。剎帝利姓。發淨信心。而求出家。成正覺道。尸棄佛。毘舍浮佛。亦剎帝利姓。俱留孫佛。俱那含牟尼佛。迦葉佛婆羅門姓。我生淨飯王宮。剎帝利姓<p>爾時世尊。欲重宣此義。而說頌曰<p class='lg'>　我說過去世　　九十一劫中<br>　時有毘婆尸　　出現於世間<br>　三十一劫中　　尸棄毘舍浮<br>　如是正等覺　　皆姓剎帝利<br>　俱留孫如來　　婆羅門之姓<br>　俱那含迦葉　　其姓亦復然<br>　我處閻浮提　　而為淨飯子<br>　雖證佛菩提　　亦姓剎帝利　</p><p>爾時世尊說此偈已。告苾芻眾言。汝等諦聽我今復說七佛如來應正等覺所有族號。毘婆尸佛。尸棄佛。毘舍浮佛。憍陳族。俱留孫佛。俱那含牟尼佛。迦葉波佛。迦葉族。釋迦如來。瞿曇族<p>爾時世尊。重說頌曰<p class='lg'>　毘婆尸如來　　尸棄毘舍浮<br>　如是彼三佛　　悉是憍陳族<br>　俱留孫如來　　俱那含迦葉<br>　如是彼三佛　　悉是迦葉族<br>　我處閻浮界　　生於淨飯宮<br>　出家證菩提　　是彼瞿曇族　</p><p>爾時世尊說此偈已。告苾芻眾言。汝等諦聽。我今復說七佛如來。應正等覺壽量長短。毘婆尸佛應正等覺出現世間。壽八萬歲。尸棄佛應正等覺。出現世間。壽七萬歲。毘舍浮佛應正等覺。出現世間。壽六萬歲。俱留孫佛應正等覺。現世間。壽四萬歲。俱那含牟尼佛應正等覺。出現世間。壽三萬歲。迦葉波佛應正等覺。出現世間。壽二萬歲。我化五濁眾生。壽百歲故。<p>爾時世尊。重說頌曰<p class='lg'>　毘婆尸如來　　尸棄毘舍浮<br>　俱留孫世尊　　俱那含迦葉<br>　如是出生時　　各自人壽量<br>　八萬次七萬　　六萬及四萬<br>　三萬至二萬　　如是釋迦佛<br>　而出於五濁　　人壽一百歲　</p><p>爾時世尊說此偈已。告苾芻眾言。汝等諦聽。我今復說七佛如來父母國城種種名字。毘婆尸佛。父名滿度摩王。母名滿度摩。帝城亦名滿度摩。尸棄如來。父名阿嚕拏王。母同名阿嚕拏。城名阿嚕[<a href='javascript:showpic("../fontimg/004555.gif")'>口*縛</a>]帝。毘舍浮如來。父名穌缽囉底都王。母名缽囉婆[<a href='javascript:showpic("../fontimg/004555.gif")'>口*縛</a>]底。城名阿努缽麼。俱留孫佛。父名野倪也那多。母名尾舍佉。王名剎謨剎摩。城名剎摩。俱那含牟尼佛。父名野倪也那睹。母名烏多囉。王名輸部。城名輸婆[<a href='javascript:showpic("../fontimg/004555.gif")'>口*縛</a>]帝。迦葉如來。父名穌沒囉賀摩。母名沒囉賀摩虞缽多。王名訖里計。城名波羅奈。我今應正等覺。父名淨飯王。母名謨訶摩耶。城名迦毘羅<p>爾時世尊。重說頌曰<p class='lg'>　毘婆尸如來　　彼佛本生處<br>　滿度摩為父　　滿度摩帝母<br>　所都大城郭　　亦名滿度摩<br>　時豐國富盛　　人民琝离<br>　尸棄佛世尊　　阿嚕拏王父<br>　阿嚕拏[<a href='javascript:showpic("../fontimg/004555.gif")'>口*縛</a>]帝　　是佛母之名<br>　所居城同號　　阿嚕拏[<a href='javascript:showpic("../fontimg/004555.gif")'>口*縛</a>]帝<br>　人民甚熾盛　　大富常安隱<br>　毘舍浮如來　　父王及母名<br>　穌缽囉帝都　　缽囉婆[<a href='javascript:showpic("../fontimg/004555.gif")'>口*縛</a>]帝<br>　所都之國城　　名阿努波摩<br>　其世亦安隱　　一切無災害<br>　俱留孫世尊　　彼父所立名<br>　野倪也那多　　尾舍佉為母<br>　剎謨剎摩王　　都彼剎摩城<br>　時彼諸眾生　　崇重於賢善<br>　俱那含牟尼　　野倪也那睹<br>　而是父之名　　母號烏多囉<br>　國王名輸部　　輸婆[<a href='javascript:showpic("../fontimg/004555.gif")'>口*縛</a>]帝城<br>　縱廣多嚴飾　　有情無諸惱<br>　迦葉波佛父　　穌沒囉賀摩<br>　母立沒囉賀　　摩虞缽多名<br>　訖里計國王　　都波羅奈城<br>　其中諸眾生　　晝夜常安隱<br>　我今所生處　　淨飯王為父<br>　摩訶摩耶名　　城名迦毘羅<br>　如是正等覺　　七佛諸如來<br>　父母及國城　　分別名如是　</p><p>爾時世尊說此偈已。告苾芻眾言。汝等諦聽。我今復說七佛如來聲聞弟子。毘婆尸如來應正等覺大智弟子。名欠拏底寫。聲聞中第一。尸棄如來應正等覺大智弟子。名部三婆[<a href='javascript:showpic("../fontimg/004555.gif")'>口*縛</a>]。聲聞中第一。毘舍浮如來應正等覺大智弟子。名野輸多囉。聲聞中第一。俱留孫如來應正等覺大智弟子。名散[<a href='javascript:showpic("../fontimg/061971.gif")'>口*爾</a>][<a href='javascript:showpic("../fontimg/004555.gif")'>口*縛</a>]。聲聞中第一。俱那含牟尼如來應正等覺大智弟子。名穌嚕努多囉。聲聞中第一。迦葉波如來應正等覺大智弟子。名婆囉特[<a href='javascript:showpic("../fontimg/004555.gif")'>口*縛</a>]惹。聲聞中第一。我今應正等覺大智弟子。名舍利弗。聲聞中第一<p>爾時世尊。重說頌曰<p class='lg'>　毘婆尸如來　　有大智慧子<br>　名欠拏底寫　　尸棄佛世尊<br>　有大智慧子　　名部三婆[<a href='javascript:showpic("../fontimg/004555.gif")'>口*縛</a>]<br>　毘舍浮如來　　有大智慧子<br>　名野輸多囉　　俱留孫如來<br>　有大智慧子　　名曰散[<a href='javascript:showpic("../fontimg/061971.gif")'>口*爾</a>][<a href='javascript:showpic("../fontimg/004555.gif")'>口*縛</a>]<br>　俱那含牟尼　　有大智慧子<br>　穌嚕努多囉　　迦葉佛世尊<br>　有大智慧子　　婆囉特[<a href='javascript:showpic("../fontimg/004555.gif")'>口*縛</a>]惹<br>　我今應正覺　　有大智慧子<br>　名曰舍利弗　　如是七佛子<br>　於諸聲聞中　　各各為第一　</p><p>爾時世尊說此偈已。告苾芻眾言。汝等諦聽。我今復說七佛如來侍者弟子。毘婆等如來應正等覺侍者。名阿輸迦。尸棄如來應正等覺侍者。名剎摩迦嚕。毘舍浮佛應正等覺侍者。名烏波扇睹。俱留孫佛應正等覺侍者。名沒提踰。俱那含牟尼佛應正等覺侍者。名穌嚕帝里野。迦葉如來應正等覺侍者。名薩里[<a href='javascript:showpic("../fontimg/004555.gif")'>口*縛</a>]蜜怛囉。我今應正等覺侍者。名阿難陀。爾時世尊。重說頌曰<p class='lg'>　佛子阿輸迦　　剎摩迦嚕等<br>　并烏波扇睹　　沒提踰之者<br>　穌嚕帝里野　　薩[<a href='javascript:showpic("../fontimg/004555.gif")'>口*縛</a>]蜜怛囉<br>　及彼阿難陀　　皆為佛侍者<br>　常行慈悲心　　成就三摩地<br>　通達諸法相　　具足大智慧<br>　多聞而聰敏　　為大法之師<br>　眾中居第一　　名聞於十方<br>　人天皆歸敬　　精進力堅固<br>　斷盡諸煩惱　　而證無生滅<br>　承侍佛世尊　　睎簼韝v利<br>　如是諸如來　　成就真佛子　</p><p>爾時世尊說此偈已。告苾芻眾言。汝等諦聽。我今復說七佛如來所度聲聞之眾。毘婆尸如來第一會說法。有六萬二千苾芻得阿羅漢果。第二會說法。有十萬苾芻得阿羅漢果。第三會說法。有八萬苾芻得阿羅漢果。尸棄如來第一會說法。十萬苾芻得阿羅漢果。第二會說法。八十億苾芻得阿羅漢果。第三會說法。七萬苾芻得阿羅漢果。毘舍浮如來。第一會說法。八萬苾芻得阿羅漢果。第二會說法。七萬苾芻得阿羅漢果。第三會說法。六萬苾芻得阿羅漢果。<p>俱留孫如來一會說法。四萬苾芻得阿羅漢。俱那含牟尼佛一會說法。三萬苾芻得阿羅漢果。迦葉如來一會說法。二萬苾芻得阿羅漢果。我今一會說法。一千二百五十苾芻得阿羅漢果。<p>爾時世尊。重說頌曰<p class='lg'>　毘婆尸如來　　尸棄毘舍浮<br>　俱留孫世尊　　俱那含迦葉<br>　并釋迦牟尼　　各各出世時<br>　所度聲聞眾　　數有七十億<br>　九萬餘三千　　二百五十人<br>　皆得阿羅漢　　不受於後有　</p><p>爾時世尊說此偈已。告苾芻眾言。汝等諦聽。毗婆尸佛。尸棄佛。毘舍浮佛。乃至我今出現世間。住持教化。宣說法教。調伏有情。戒行儀範。受持衣缽。求證菩提。無有少法而各別異。爾時世尊而說頌曰<p class='lg'>　如是過現劫　　毗婆尸等佛<br>　所度眾苾芻　　成就大智慧<br>　勤修於正道　　菩提之分法<br>　五根與五力　　四念四神足<br>　七覺八聖支　　及彼三摩地<br>　寂靜眼等根　　通達於法藏<br>　開悟諸群生　　增長於慧命<br>　如是賢劫中　　皆嘆未曾有<br>　佛以大悲智　　自覺覺於他<br>　威德大神通　　所說皆如是　</p><p>爾時世尊說此偈已。與諸苾芻即從座起。還給孤獨園。過是夜已。至平旦時。<p>諸苾芻眾。從其本舍。往迦里梨道場。互相推問。過去如來入大涅槃。離諸戲論。永斷輪迴。而無過失。如是大丈夫。有如是智慧。如是持戒。如是三摩地。如是解脫。如是威德。如是種族。降世利生。甚為希有不可思議。<p>爾時世尊知諸苾芻心之所念。從座而起。詣迦里梨道場。結跏趺坐。告苾芻眾言。於意云何。時諸苾芻白世尊言。我等聞說。過去如來。入大涅槃。離諸戲論。永斷輪迴。而無過失。如是大丈夫。有如是智慧。如是持戒。如是三摩地。如是解脫。如是威德。如是種族。降世利生。甚為希有不可思議。佛言。苾芻。汝今所說。何以故。苾芻白言。佛有清淨法界。證真覺智。無不了知。願為解說。佛言。苾芻。汝等諦聽。我今說之。於過去世。有大國王名滿度摩。彼王妃后名滿度摩帝<p>爾時毗婆尸佛。從兜率天降下閻浮。入於母腹住胎藏中。放大光明照諸世間無有幽暗。而諸惡趣一切地獄。日月威光亦不能照。佛光所及忽得大明。而彼有情互得相見。即發聲言。何故此間有別眾生<p>爾時世尊而說頌曰<p class='lg'>　菩薩從兜率　　下降閻浮時<br>　如雲亦如風　　須叟至母腹<br>　身放大光明　　照耀人天界<br>　地獄鐵圍山　　皆悉無幽暗<br>　佛剎眾境界　　隨住於母身<br>　如是大仙眾　　亦來俱集會　</p><p>爾時世尊說此偈已。告苾芻眾言。汝今諦聽。彼菩薩摩訶薩從兜率天下降閻浮。入母胎時。部摩夜叉高聲唱言。此大菩薩大威德大丈夫。捨天人身及阿修羅身。處彼母胎而受人身。如是四天王天。忉利天。夜摩天乃至梵輔等天聞此唱言。菩薩降神處母胎中。皆悉來集<p>爾時世尊而說頌曰<p class='lg'>　菩薩從兜率　　降神母胎時<br>　部摩大夜叉　　唱言彼菩薩<br>　棄捨天中身　　及於修羅質<br>　處此母胎中　　即受人世報<br>　四王忉利天　　夜摩及兜率<br>　乃至於梵世　　皆悉聞斯事<br>　菩薩降人間　　微妙真金色<br>　諸天悉來集　　心懷大喜慶　</p><p>爾時世尊說此偈已。告苾芻眾言。汝今諦聽彼菩薩摩訶薩從兜率天降閻浮時。有四大天子威德具足。身被甲冑。手執弓刀。擁護菩薩。人非人等皆不侵害<p>爾時世尊而說頌曰<p class='lg'>　菩薩降生時　　忉利天帝釋<br>　遣彼四天王　　各具大威力<br>　身被金甲冑　　手執弓刀槍<br>　畬伀`衛護　　羅剎非人等<br>　不敢作惱害　　安住母腹中<br>　如處大宮殿　　琩諸快樂　</p><p>爾時世尊說此偈已。告苾芻言。汝今諦聽。彼菩薩摩訶薩從兜率天下降閻浮處母胎時。其身清淨光明照耀。如摩尼珠。母心安隱無諸熱惱。<p>爾時世尊而說頌曰<p class='lg'>　菩薩處胎時　　清淨無瑕穢<br>　猶如琉璃珠　　亦如摩尼寶<br>　光明照世間　　如日出雲翳<br>　成就第一義　　出生最上智<br>　令母無憂惱　　琣瘝陬蔆~<br>　有情皆歸仰　　安處剎帝利　</p><p>爾時世尊說此偈已。告苾芻眾言。汝今諦聽。彼菩薩摩訶薩從兜率天下降閻浮處母胎時。未曾得聞母有染欲。色等五塵而無所著爾時世尊而說頌曰<p class='lg'>　菩薩處胎時　　令母心清淨<br>　不聞染污名　　遠離五欲過<br>　斷除貪愛根　　不受眾苦惱<br>　身心琣w穩　　常得於快樂　</p><p>爾時世尊說此偈已。告苾芻眾言。汝今諦聽。彼菩薩摩訶薩從兜率天下降閻浮處母胎時。母自受持近事五戒。一不殺生。二不偷盜。三不婬欲。四不妄話。五不飲酒。於其右脅誕生。菩薩母後命終生天界中<p>爾時世尊而說頌曰<p class='lg'>　菩薩處胎中　　母自持五戒<br>　右脅生童子　　無彼諸苦惱<br>　譬如天帝釋　　受妙五欲樂<br>　於後命終時　　速得生天上　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時大地震動。身真金色離諸垢染。放大光明普照世間一切境界。所有惡趣黑暗地獄忽然大明。彼中眾生互得相見。各各疑云。何故此間有別眾生<p>爾時世尊而說頌曰<p class='lg'>　菩薩降生時　　大地皆震動<br>　身相如真金　　不染諸塵垢<br>　威德大神通　　光明照一切<br>　幽暗業眾生　　而互得相見　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。母無疲困。不坐不臥。爾時菩薩大威德大丈夫。心不昏昧。足不履地。有四大天子捧童子身<p>爾時世尊而說頌曰<p class='lg'>　菩薩降生時　　母意無散亂<br>　不坐亦不臥　　自在而適悅<br>　威德大丈夫　　心離諸暗昧<br>　四天捧其身　　足不履於地　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。身體清淨如琉璃寶。遠離一切膿血淺唾不淨之物。亦如摩尼珠憍尸迦衣。諸塵垢等而不能著<p>爾時世尊而說頌曰<p class='lg'>　菩薩降生時　　身器悉清淨<br>　遠離諸穢惡　　膿血洟唾等<br>　譬如憍尸衣　　及彼摩尼寶<br>　瑩淨體光明　　塵垢皆不住　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。有二天子。於虛空中降二種水。一冷二溫。沐浴童子<p>爾時世尊而說頌曰<p class='lg'>　菩薩降生時　　空中有二天<br>　沐浴童子身　　降彼二種水<br>　溫冷各相宜　　表圓於福慧<br>　成就大無畏　　普遍視眾生　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。具三十二相。身色端嚴。眼根清淨見十由旬<p>爾時世尊而說偈曰<p class='lg'>　菩薩降生時　　諸相悉具足<br>　目淨復端嚴　　遠視十由旬　</p><p>爾時世尊說此偈已。告苾芻眾言。彼菩薩摩訶薩右脅生時。見忉利天。彼天帝釋見此童子是真佛身。執白傘蓋覆童子身。寒熱風塵一切諸惡而不能侵<p>爾時世尊而說頌曰<p class='lg'>　童子初生時　　遠視於忉利<br>　帝釋復睹之　　手執白傘蓋<br>　即來覆其身　　寒熱風日等<br>　及彼諸毒惡　　一切不能侵　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。本母乳母養母。及諸宮人圍繞保護。澡浴塗香種種承奉<p>爾時世尊而說頌曰<p class='lg'>　童子初生時　　乳養有三母<br>　及彼諸宮人　　四面常圍繞<br>　澡浴復塗香　　令彼常安隱<br>　如是晝夜中　　無暫而捨離　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。身色端嚴。具三十二相。滿度摩王。即召相師占其童子。婆羅門言。若令在家受灌頂輪王之位。主四天下具足千子威德無畏。不以兵杖弓劍能降他軍。若復出家堅固修行成正等覺<p>爾時世尊而說頌曰<p class='lg'>　相師婆羅門　　占此天童子<br>　告彼父王言　　具相三十二<br>　如月出眾星　　世間甚希有<br>　若常在宮殿　　必紹轉輪位<br>　主領四大洲　　復生千太子<br>　如是出家時　　速成無上覺　</p><p>爾時世尊說此偈已。告苾芻眾言。汝今諦聽。彼菩薩摩訶薩右脅生時。身真金色諸相端嚴。如水生蓮塵垢不著。一切有情瞻仰不足。所出言音微妙細密清雅流美。譬如雪山迦尾囉鳥。食花而醉。所出音聲雅妙清響。眾生聞者無不愛樂。童子言音亦復如是<p>爾時世尊而說頌曰<p class='lg'>　童子初生時　　身相真金色<br>　亦如紅蓮華　　塵垢不能染<br>　言音甚微妙　　如迦尾羅聲<br>　眾人得聞之　　愛樂無厭足　</p><p>爾時世尊說此偈已。告苾芻眾言。汝今諦聽。彼菩薩摩訶薩為童子時。遠離邪妄。心意純直。自覺覺他琣璆羲k。眾人侍奉。如帝釋天主宗敬父母。由此名為毘婆尸<p>爾時世尊而說頌曰<p class='lg'>　毘婆尸如來　　為彼童子時<br>　通達大智慧　　遠離於邪妄<br>　自覺及覺他　　修習正法行<br>　眾人常愛敬　　如彼帝釋天<br>　侍養於父母　　名聞滿世間<br>　是名毘婆尸　　利益諸含識　</p><p class='juan'>
佛說七佛經</p>
</body></html>
