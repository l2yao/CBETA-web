<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T01 </TITLE>
</head>
<BODY>

<p class='juan'>
中阿含經卷第三十四</p>
<p><span class='byline'>　　　　東晉罽賓三藏瞿曇僧伽提婆譯</span><br><p><b>　　<A NAME="n389"></A>（一三六）大品商人求財經第二十(第三念誦)</b><p>我聞如是<p>一時。佛遊舍衛國。在勝林給孤獨園<p>爾時。世尊告諸比丘。乃往昔時。閻浮洲中諸商人等皆共集會在賈客堂。而作是念。我等寧可乘海裝船。入大海中取財寶來。以供家用。復作是念。諸賢入海不可豫知安隱．不安隱。我等寧可各各備辦浮海之具。謂羖羊皮囊．大瓠．押筏。彼於後時各各備辦浮海之具。羖羊皮囊．大瓠．押筏。便入大海。彼在海中為摩竭魚王破壞其船。彼商人等各各自乘浮海之具。羖羊皮囊．大瓠．押筏。浮向諸方<p>爾時。海東大風卒起。吹諸商人至海西岸。彼中逢見諸女人輩。極妙端正。一切嚴具以飾其身。彼女見已。便作是語。善來。諸賢。快來。諸賢。此間極樂最妙好處。園觀浴池．坐臥處所．林木蓊鬱。多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠。盡與諸賢。當與我等共相娛樂。莫令閻浮洲商人南行。乃至於夢。彼商人等皆與婦人共相娛樂。彼商人等因共婦人合會。生男或復生女彼於後時。閻浮洲有一智慧商人獨住靜處。而作是念。以何等故。此婦人輩制於我等不令南行耶。我寧可伺共居婦人。知彼眠已。安徐而起。當竊南行<p>彼閻浮洲一智慧商人則於後。伺其居婦人。知彼眠已。安徐而起。即竊南行。彼閻浮洲一智慧商人既南行已。遙聞大音高聲喚叫。眾多人聲啼哭懊惱。喚父呼母。呼喚妻子及諸愛念親親朋友。好閻浮洲安隱快樂。不復得見。彼商人聞已。極大恐怖。身毛皆豎。莫令人及非人觸嬈我者。於是。閻浮洲一智慧商人自制恐怖。復進南行。彼閻浮洲一智慧商人進行南已。忽見東邊有大鐵城。見已。遍觀不見其門。乃至可容貓子出處<p>彼閻浮洲一智慧商人見鐵城北有大叢樹。即往至彼大叢樹所。安徐緣上。上已。問彼大眾人曰。諸賢。汝等何故。啼哭懊惱。喚父呼母。呼喚妻子及諸愛念親親朋友。好閻浮洲安隱快樂。不復得見耶。時。大眾人便答彼曰。賢者。我等是閻浮洲諸商人也。皆共集會在賈客堂。而作是念。我等寧可乘海裝船。入大海中取財寶。求以供家用。賢者。我等復作是念。諸賢。我等入海。不可豫知安隱．不安隱。我等寧可各各備辦浮海之具。謂羖羊皮囊．大瓠．押筏<p>賢者。我於後時各各備辦浮海之具。謂羖羊皮囊．大瓠．押筏。便入大海。賢者。我等在海中。為摩竭魚王破壞其船。賢者。我等商人各各自乘浮海之具。羖羊皮囊．大瓠．押筏。浮向諸方。爾時。海東大風卒起。吹我等商人至海西岸。彼中逢見諸女人輩。極妙端正。一切嚴具以飾其身。彼女見已。便作是語。善來。諸賢。快來。諸賢。此間極樂最妙好處。園觀浴池．坐臥處所．林木蓊鬱。多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳[瑁-目+月]．赤石．旋珠。盡與諸賢。當與我等共相娛樂。莫令閻浮洲商人南行。乃至於夢<p>賢者。我等與彼婦人共相娛樂。我等因共婦人合會。生男或復生女。賢者。若彼婦人不聞閻浮洲餘諸商人在於海中。為摩竭魚王破壞船者。則與我等共相娛樂。賢者。若彼婦人聞閻浮洲有諸商人在於海中。為摩竭魚王破壞船者。便食我等。極遭逼迫。若食人時。有餘髮毛及爪齒者。彼婦人等盡取食之。若食人時。有血渧地。彼婦人等便以手爪掘地深四寸。取而食之。賢者。當知我等閻浮洲商人本有五百人。於中已噉二百五十。餘有二百五十今皆在此大鐵城中。賢者。汝莫信彼婦人語。彼非真人。是羅剎鬼耳<p>於是。閻浮洲一智慧商人於大叢樹安徐下已。復道而還彼婦人所本共居處。知彼婦人故眠未寤。即於其夜。彼閻浮洲一智慧商人速往至彼閻浮洲諸商人所。便作是語。汝等共來。當至靜處。汝各獨往。勿將兒去。當共在彼。密有所論。彼閻浮洲諸商人等共至靜處。各自獨去。不將兒息<p>於是。閻浮洲一智慧商人語曰。諸商人。我則獨住於安靜處。而作是念。以何等故。此婦人輩制於我等不令南行耶。我寧可伺共居婦人。知彼眠已。安徐而起。當竊南行。於是。我便伺共居婦人。知彼眠已。我安徐起。即竊南行。我南行已。遙聞大音高聲喚叫。眾多人聲啼哭懊惱。喚父呼母。呼喚妻子及諸愛念親親朋友。好閻浮洲安隱快樂。不復得見。我聞是已。極大恐怖。身毛皆豎。莫令人及非人觸嬈我者。於是。我便自制恐怖。復進南行。進南行已。忽見東邊有大鐵城。見已。遍觀不見其門。乃至可容貓子出處<p>我復見於大鐵城北有大叢樹。即往至彼大叢樹所。安徐緣上。上已。問彼大眾人曰。諸賢。汝等何故。啼哭懊惱。喚父呼母。呼喚妻子及諸愛念親親朋友。好閻浮洲安隱快樂。不復得見耶。彼大眾人而答我曰。賢者。我等是閻浮洲諸商人。皆共集會在賈客堂。而作是念。我等寧可乘海裝船。入大海中取財寶來以供家用。賢者。我等復作是念。諸賢。我等入海。不可豫知安隱．不安隱。我等寧可各各備辦浮海之具。謂羖羊皮囊．大瓠．押筏。賢者。我等後時各各備辦浮海之具。謂羖羊皮囊．大瓠．押筏。便入大海。賢者。我等在海中。為摩竭魚王破壞其船。賢者。我等商人各各自乘浮海之具。羖羊皮囊．大瓠．押筏。浮向諸方。爾時。海東大風卒起。吹我等商人至海西岸。彼中逢見諸女人輩。極妙端正。一切嚴具以飾其身。彼女見已。便作是語。善來。諸賢。快來。諸賢。此間極樂最妙好處。園觀浴池．坐臥處所．林木蓊鬱。多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠。盡與諸賢。當與我等共相娛樂。莫令閻浮洲商人南行。乃至於夢。賢者。我等與彼婦人共相娛樂。我等因共婦人合會。生男或復生女。賢者。若彼婦人不聞閻浮洲更有商人在於海中。為摩竭魚王破壞船者。則與我等共相娛樂。賢者。若彼婦人聞閻浮洲更有商人在於海中。為摩竭魚王破壞船者。便食我等。極遭逼迫。若食人時。有餘髮毛及爪齒者。彼婦人等盡取食之。若食人時。有血渧地。彼婦人等便以手爪掘地深四寸。取而食之。賢者。當知我等閻浮洲商人本有五百人。於中已噉二百五十。餘有二百五十。今皆在此大鐵城中。賢者。汝莫信彼婦人語。彼非真人。是羅剎鬼耳<p>於是。閻浮洲諸商人問彼閻浮洲一智慧商人曰。賢者不問彼大眾人。諸賢。頗有方便令我等及汝等從此安隱度至閻浮洲耶。閻浮洲一智慧商人答曰。諸賢。我時脫不如是問也。於是。閻浮洲諸商人語曰。賢者。還去至本共居婦人處已。伺彼眠時。安徐而起。更竊南行。復往至彼大眾人所問曰。諸賢。頗有方便令我等及汝等從此安隱度至閻浮洲耶。於是。閻浮洲一智慧商人為諸商人默然而受<p>是時。閻浮洲一智慧商人還至共居婦人處已。伺彼眠時。安徐而起。即竊南行。復往至彼大眾人所。問曰。諸賢。頗有方便令我等及汝等從此安隱度至閻浮洲耶。彼大眾人答曰。賢者。更無方便令我等從此安隱度至閻浮洲。賢者。我作是念。我等當共破掘此牆。還歸本所。適發心已。此牆轉更倍高於常。賢者。是謂方便令我等不得從此安隱度至閻浮洲。賢者。別有方便可令汝等從此安隱度至閻浮洲。我等永無方便。諸賢。我等聞天於空中唱曰。閻浮洲諸商人愚癡不定。亦不善解。所以者何。不能令十五日說從解脫時而南行。彼有[<a href='javascript:showpic("../fontimg/044609.gif")'>馬*毛</a>]馬王。食自然粳米。安隱快樂。充滿諸根。再三唱曰。誰欲度彼岸。誰欲使我脫。誰欲使我將從此安隱度至閻浮洲耶。汝等可共詣[<a href='javascript:showpic("../fontimg/044609.gif")'>馬*毛</a>]馬王而作是語。我等欲得渡至彼岸。願脫我等。願將我等從此安隱度至閻浮洲。賢者。是謂方便令汝等從此安隱度至閻浮洲。商人汝來。可往至彼[<a href='javascript:showpic("../fontimg/044609.gif")'>馬*毛</a>]馬王所。而作是語。我等欲得渡至彼岸。願脫我等。願將我等從此安隱度至閻浮洲<p>於是。閻浮洲有一智慧商人語曰。諸商人。今時往詣[<a href='javascript:showpic("../fontimg/044609.gif")'>馬*毛</a>]馬王所。而作是語。我等欲得渡至彼岸。願脫我等。願將我等從此安隱度至閻浮洲。諸商人隨諸天意。諸商人若使十五日說從解脫時。[<a href='javascript:showpic("../fontimg/044609.gif")'>馬*毛</a>]馬王食自然粳米。安隱快樂。充滿諸根。再三唱曰。誰欲渡彼岸。誰欲從我脫。誰欲使我將從此安隱度至閻浮洲耶。我等爾時即往彼所。而作是語。我等欲得渡至彼岸。願脫我等。願將我等從此安隱度至閻浮洲<p>於是。[<a href='javascript:showpic("../fontimg/044609.gif")'>馬*毛</a>]馬王後十五日說從解脫時。食自然粳米。安隱快樂。充滿諸根。再三唱曰。誰欲得度彼岸。我當脫彼。我當將彼從此安隱度至閻浮洲。時。閻浮洲諸商人聞已。即便往詣[<a href='javascript:showpic("../fontimg/044609.gif")'>馬*毛</a>]馬王所而作是語。我等欲得度至彼岸。願脫我等。願將我等從此安隱度至閻浮洲。時[<a href='javascript:showpic("../fontimg/044609.gif")'>馬*毛</a>]馬王語曰。商人。彼婦人等必當抱兒共相將來而作是語。諸賢。善來還此。此間極樂最妙好處。園觀浴池．坐臥處所．林木蓊鬱。多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠。盡與諸賢。當與我等共相娛樂。設不用我者。當憐念兒子<p>若彼商人而作是念。我有男女。我有極樂最妙好處。園觀浴池．坐臥處所．林木蓊鬱。我多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠者。彼雖騎我正當背中。彼必顛倒。落墮於水。便當為彼婦人所食。當遭逼迫。若食人時。有餘髮毛及爪齒者。彼婦人便當盡取食之。復次。若食人時。有血渧地。彼婦人等便以手爪掘地深四寸。取而食之。若彼商人不作是念。我有男女。我有極樂最妙好處。園觀浴池．坐臥處所．林木蓊鬱。我多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠者。彼雖持我身上一毛。彼必安隱度至閻浮洲<p>於是。世尊告諸比丘。彼婦人等抱兒子來。而作是語。諸賢。善來還此。此間極樂最妙好處。園觀浴池．坐臥處所．林木蓊鬱。多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠。盡與諸賢。當與我等共相娛樂。若彼商人而作是念。我有男女。我有極樂最妙好處。園觀浴池．坐臥處所．林木蓊鬱。我多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠者。彼雖得騎[<a href='javascript:showpic("../fontimg/044609.gif")'>馬*毛</a>]馬王脊正當背中。彼必顛倒。落墮於水。便當為彼婦人所食。當遭逼迫。若食人時。有餘髮毛及爪齒者。彼婦人等盡取食之。復次。食彼人時。有血渧地。彼婦人等便以手爪掘地深四寸。取而食之。若彼商人不作是念。我有男女。我有極樂最妙好處。園觀浴池．坐臥處所．林木蓊鬱。我多有錢財．金銀．水精．琉璃．摩尼．真珠．碧玉．白珂．車磲．珊瑚．虎珀．馬瑙．玳瑁．赤石．旋珠者。彼雖持[<a href='javascript:showpic("../fontimg/044609.gif")'>馬*毛</a>]馬王一毛者。彼必安隱度至閻浮洲<p>諸比丘。我說此喻。欲令知義。此說是義。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人<p>若有比丘作如是念。眼是我。我有眼。耳．鼻．舌．身．意是我。我有意者。彼比丘必被害。猶如商人為羅剎所食。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人。若有比丘作如是念。眼非是我。我無有眼。耳．鼻．舌．身．意非是我。我無有意者。彼比丘得安隱去。猶如商人乘[<a href='javascript:showpic("../fontimg/044609.gif")'>馬*毛</a>]馬王安隱得度。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人<p>若有比丘作如是念。色是我。我有色。聲．香．味．觸．法是我。我有法者。彼比丘必被害。猶如商人為羅剎所食。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人。若有比丘作如是念。色非是我。我無有色。聲．香．味．觸．法非是我。我無有法者。彼比丘得安隱去。猶如商人乘[<a href='javascript:showpic("../fontimg/044609.gif")'>馬*毛</a>]馬王安隱得度。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人<p>若有比丘作如是念。色陰是我。我有色陰。覺．想．行．識陰是我。我有識陰者。彼比丘必被害。猶如商人為羅剎所食。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人。若有比丘作如是念。色陰非是我。我無有色陰。覺．想．行．識陰非是我。我無有識陰者。彼比丘得安隱去。猶如商人乘[<a href='javascript:showpic("../fontimg/044609.gif")'>馬*毛</a>]馬王安隱得度。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人<p>若有比丘作如是念。地是我。我有地。水．火．風．空．識是我。我有識者。彼比丘必被害。猶如商人為羅剎所食。我法善說。發露極廣。善護無有空缺。如橋筏浮具。遍滿流布。乃至天．人。如是我法善說。發露極廣。善護無有空缺。如橋筏浮具。遍滿流布。乃至天．人。若有比丘作如是念。地非是我。我無有地。水．火．風．空．識非是我。我無有識者。彼比丘得安隱去。猶如商人乘[<a href='javascript:showpic("../fontimg/044609.gif")'>馬*毛</a>]馬王安隱得度。於是。世尊說此頌曰<p class='lg'>　若有不信於　　佛說正法律<br>　彼人必被害　　如為羅剎食<br>　若人有信於　　佛說正法律<br>　彼得安隱度　　如乘[<a href='javascript:showpic("../fontimg/044609.gif")'>馬*毛</a>]馬王　</p><p>佛說如是。彼諸比丘聞佛所說。歡喜奉行<p>商人求財經第二十竟(四千二百七十三字)<p><b>　　<A NAME="n390"></A>（一三七）中阿含大品世間經第二十一(第三念誦)</b><p>我聞如是<p>一時。佛遊舍衛國。在勝林給孤獨園<p>爾時。世尊告諸比丘。如來自覺世間。亦為他說。如來知世間。如來自覺世間習。亦為他說。如來斷世間習。如來自覺世間滅。亦為他說。如來世間滅作證。如來自覺世間道跡。亦為他說。如來修世間道跡。若有一切盡普正。有彼一切如來知見覺得。所以者何。如來從昔夜覺無上正盡之覺。至于今日夜。於無餘涅槃界。當取滅訖。於其中間。若如來口有所言說。有所應對者。彼一切是真諦。不虛不離於如。亦非顛倒。真諦審實。若說師子者。當如說如來。所以者何。如來在眾有所講說。謂師子吼。一切世間。天及魔．梵．沙門．梵志。從人至天。如來是梵有。如來至冷有。無煩亦無熱。真諦不虛有。於是。世尊說此頌曰<p class='lg'>　知一切世間　　出一切世間<br>　說一切世間　　一切世如真<br>　彼最上尊雄　　能解一切縛<br>　得盡一切業　　生死悉解脫<br>　是天亦是人　　若有歸命佛<br>　稽首禮如來　　甚深極大海<br>　知已亦修敬　　諸天香音神<br>　彼亦稽首禮　　謂隨於死者<br>　稽首禮智士　　歸命人之上<br>　無憂離塵安　　無礙諸解脫<br>　是故當樂禪　　住遠離極定<br>　當自作燈明　　無我必失時<br>　失時有憂慼　　謂墮地獄中　</p><p>佛說如是。彼諸比丘聞佛所說。歡喜奉行<p>世間經第二十一竟(三百九十六字)<p><b>　　<A NAME="n391"></A>（一三八）中阿含大品福經第二十二(第三念誦)</b><p>我聞如是<p>一時。佛遊舍衛國。在勝林給孤獨園<p>爾時。世尊告諸比丘。莫畏於福。愛樂意所念。所以者何。福者是說樂。畏於福。不愛樂意所念。所以者何。非福者。是說苦。何以故。我憶往昔長夜作福。長夜受報。愛樂意所念。我往昔時七年行慈。七返成敗。不來此世。世敗壞時。生晃昱天。世成立時。來下生空梵宮殿中。於彼梵中。作大梵天。餘處千返作自在天王。三十六返作天帝釋。復無量返作剎利頂生王<p>比丘。我作剎利頂生王時。有八萬四千大象。被好乘具。眾寶珓飾。白珠珞覆。于娑賀象王為首。比丘。我作剎利頂生王時。有八萬四千馬。被好乘具。眾寶嚴飾。金銀交絡。[<a href='javascript:showpic("../fontimg/044609.gif")'>馬*毛</a>]馬王為首。比丘。我作剎利頂生王時。有八萬四千車。四種珓飾。莊以眾好。師子．虎豹斑文之皮織成雜色。種種珓飾。極利疾。名樂聲車為首。比丘。我作剎利頂生王時。有八萬四千大城。極大富樂。多有人民。拘舍和提王城為首。比丘。我作剎利頂生王時。有八萬四千樓。四種寶樓。金．銀．琉璃及水精。正法殿為首<p>比丘。我作剎利頂生王時。有八萬四千御座。四種寶座。金．銀．琉璃及水精。敷以氍氀．毾[<a href='javascript:showpic("../fontimg/016966.gif")'>毯-炎+登</a>]。覆以錦綺羅縠。有儭體被。兩頭安枕。加陵伽波和羅波遮悉哆羅那。比丘。我作剎利頂生王時。有八萬四千雙衣。有初摩衣。有錦繒衣。有劫貝衣。有加陵伽波和羅衣。比丘。我作剎利頂生王時。有八萬四千女。身體光澤。皦潔明淨。美色過人。小不及天。恣容端正。睹者歡悅。眾寶瓔珞嚴飾具足。盡剎利種女。餘族無量<p>比丘。我作剎利頂生王時。有八萬四千種食。晝夜常供。為我故設。欲令我食。比丘。彼八萬四千種食中。有一種食。極美淨潔。無量種味。是我常所食。比丘。彼八萬四千女中。有一剎利女。最端正姝妙。常奉侍我。比丘。彼八萬四千雙衣中。有一雙衣。或初摩衣。或錦繒衣。或劫貝衣。或加陵伽波和邏衣。是我常所著。比丘。彼八萬四千御座中。有一御座。或金或銀。或琉璃。或水精。敷以氍氀．毾[<a href='javascript:showpic("../fontimg/016966.gif")'>毯-炎+登</a>]。覆以錦綺羅縠。有儭體被。兩頭安枕。加陵伽波和邏波遮悉哆邏那。是我常所臥<p>比丘。彼八萬四千樓觀中。有一樓觀。或金或銀。或琉璃。或水精。名正法殿。是我常所住。比丘。彼八萬四千大城中。有一城極大富樂。多有人民。名拘舍和提。是我常所居。比丘。彼八萬四千車中而有一車。莊以眾好。師子．虎豹斑文之皮織成雜色。種種莊飾。極利疾。名樂聲車。是我常所載。至觀望園觀。比丘。彼八萬四千馬中而有一馬。體紺青色。頭像如烏。名[<a href='javascript:showpic("../fontimg/044609.gif")'>馬*毛</a>]馬王。是我常所騎。至觀望園觀。比丘。彼八萬四千大象中而有一象。舉體極白。七支盡正。名于娑賀象王。是我常所乘。至觀望園觀<p>比丘。我作此念。是何業果。為何業報。令我今日有大如意足。有大威德。有大福祐。有大威神。比丘。我復作此念。是三業果。為三業報。令我今日有大如意足。有大威德。有大福祐。有大威神。一者布施。二者調御。三者守護。於是。世尊說此頌曰<p class='lg'>　觀此福之報　　妙善多饒益<br>　比丘我在昔　　七年修慈心<br>　七反成敗劫　　不來還此世<br>　世間敗壞時　　生於晃昱天<br>　世間轉成時　　生於梵天中<br>　在梵為大梵　　千生自在天<br>　三十六為釋　　無量百頂王<br>　剎利頂生王　　為人之最尊<br>　如法非刀杖　　政御於天下<br>　如法不加[<a href='javascript:showpic("../fontimg/011859.gif")'>打-丁+王</a>]　　正安樂教授<br>　如法轉相傳　　遍一切大地<br>　大富多錢財　　生於如是族<br>　財穀具足滿　　成就七寶珍<br>　因此大福祐　　所生得自在<br>　諸佛御於世　　彼佛之所說<br>　知此甚奇特　　見神通不少<br>　誰知而不信　　如是生於冥<br>　是故當自為　　欲求大福祐<br>　當恭敬於法　　常念佛法律　</p><p>佛說如是。彼諸比丘聞佛所說。歡喜奉行<p>福經第二十二竟(一千一百五十四字)<p><b>　　<A NAME="n392"></A>（一三九）中阿含大品息止道經第二十三(第三念誦)</b><p>我聞如是<p>一時。佛遊舍衛國。在勝林給孤獨園<p>爾時。世尊告諸比丘。年少比丘始成就戒。當以數數詣息止道觀相。骨相．青相．腐相．食相．骨鎖相。彼善受善持此相已。還至住處。澡洗手足。敷尼師檀。在於床上結加趺坐。即念此相。骨相．青相．腐相．食相．骨鎖相。所以者何。若彼比丘修習此相。速除心中欲恚之病。於是。世尊說此頌曰<p class='lg'>　若年少比丘　　覺未得上意<br>　當詣息止道　　欲除其婬欲<br>　心中無恚諍　　慈愍於眾生<br>　遍滿一切方　　往至觀諸身<br>　當觀於青相　　及以爛腐壞<br>　觀鳥蟲所食　　骨骨節相連<br>　修習如是相　　還歸至本處<br>　澡洗於手足　　敷床正基坐<br>　當以觀真實　　內身及外身<br>　盛滿大小便　　心腎肝肺等<br>　若欲分衛食　　到人村邑間<br>　如將鎧纏絡　　常正念在前<br>　若見色可愛　　清淨欲相應<br>　見已觀如真　　正念佛法律<br>　此中無骨筋　　無肉亦無血<br>　無腎心肝肺　　無有涕唾腦<br>　一切地皆空　　水種亦復然<br>　空一切火種　　風種亦復空<br>　若所有諸覺　　清淨欲相應<br>　彼一切息止　　如慧之所觀<br>　如是行精懃　　常念不淨想<br>　永斷婬怒癡　　除一切無明<br>　興起清淨明　　比丘得苦邊　</p><p>佛說如是。彼諸比丘聞佛所說。歡喜奉行<p>息止道經第二十三竟(三百七十二字)<p><b>　　<A NAME="n393"></A>（一四○）中阿含大品至邊經第二十四(第三念誦)</b><p>我聞如是<p>一時。佛遊舍衛國。在勝林給孤獨園<p>爾時。世尊告諸比丘。於生活中下極至邊。謂行乞食。世間大諱。謂為禿頭手擎缽行。彼族姓子為義故受。所以者何。以厭患生老病死．愁慼啼哭．憂苦懊惱。或得此淳具足大苦陰邊。汝等非如是心出家學道耶<p>時。諸比丘白曰。如是<p>世尊復告諸比丘曰。彼愚癡人以如是心出家學道。而行伺欲染著至重。濁纏心中。憎嫉無信。懈怠失正念。無正定。惡慧心狂。調亂諸根。持戒極寬。不修沙門。不增廣行。猶人以墨浣墨所污。以血除血。以垢除垢。以濁除濁。以廁除廁。但增其穢。從冥入冥。從闇入闇。我說彼愚癡人持沙門戒亦復如是。謂彼人伺欲染著至重。濁纏心中。憎嫉無信。懈怠失正念。無正定。惡慧心狂。調亂諸根。持戒極寬。不修沙門。不增廣行。猶無事處燒人殘木。彼火燼者。非無事所用。亦非村邑所用。我說彼愚癡人持沙門戒亦復如是。謂彼人行伺欲染著至重。濁纏心中。憎嫉無信。懈怠失正念。無正定。惡慧心狂。調亂諸根。持戒極寬。不修沙門。不增廣行。於是。世尊說此頌曰<p class='lg'>　愚癡失欲樂　　復失沙門義<br>　俱忘失二邊　　猶燒殘火燼<br>　猶如無事處　　燒人殘火燼<br>　無事村不用　　人著欲亦然<br>　猶燒殘火燼　　俱忘失二邊　</p><p>佛說如是。彼諸比丘聞佛所說。歡喜奉行<p>至邊經第二十四竟(四百二十二字)<p><b>　　<A NAME="n394"></A>（一四一）中阿含大品喻經第二十五(第三念誦)</b><p>我聞如是<p>一時。佛遊舍衛國。在勝林給孤獨園<p>爾時。世尊告諸比丘。若有無量善法可得。彼一切以不放逸為本。不放逸為習。因不放逸生。不放逸為首。不放逸者。於諸善法為最第一。猶作田業。彼一切因地．依地．立地。得作田業。如是若有無量善法可得。彼一切以不放逸為本。不放逸為習。因不放逸生。不放逸為首。不放逸者。於諸善法為最第一。猶種子。村及與鬼村。百穀藥木得生長養。彼一切因地．依地．立地。得生長養<p>如是。若有無量善法可得。彼一切以不放逸為本。不放逸為習。因不放逸生。不放逸為首。不放逸者。於諸善法為最第一。猶諸根香。沈香為第一。猶諸樹香。赤栴檀為第一。猶諸水華。青蓮華為第一。猶諸陸華。須摩那華為第一。猶諸獸跡。彼一切悉入象跡中。象跡盡攝。彼象跡者為最第一。謂廣人故。如是。若有無量善法可得。彼一切以不放逸為本。不放逸為習。因不放逸生。不放逸為首。不放逸者。於諸善法為最第一。猶諸獸中。彼師子王為最第一。猶如列陣共鬥戰時。唯要誓為第一。猶樓觀椽。彼一切皆依承椽梁立。承椽梁．承椽梁皆攝持之。承椽梁者為最第一。謂盡攝故<p>如是。若有無量善法可得。彼一切以不放逸為本。不放逸為習。因不放逸生。不放逸為首。不放逸者。於諸善法為最第一。猶如諸山。須彌山王為第一。猶如諸泉。大泉攝水。大海為第一。猶諸大身。阿須羅王為第一。猶諸瞻侍。魔王為第一。猶諸行欲。頂生王為第一。猶如諸小王。轉輪王為第一。猶如虛空諸星。宿月殿為第一。猶諸綵衣。白練為第一。猶諸光明。慧光明為第一。猶如諸眾。如來弟子眾第一。猶如諸法。有為及無為。愛盡．無欲．滅盡．涅槃為第一。猶諸眾生。無足．二足．四足．多足。色．無色．有想．無想。乃至非有想非無想。如來於彼為極第一。為大為上。為最為勝。為尊為妙。猶如因牛有乳。因乳有酪。因酪有生酥。因生酥有熟酥。因熟酥有酥精。酥精為第一。為大為上。為最為勝。為尊為妙。如是若有諸眾生。無足．二足．四足．多足。色．無色．有想．無想。乃至非有想非無想。如來於彼為極第一。為大為上。為最為勝。為尊為妙。於是。世尊說此頌曰<p class='lg'>　若有求財物　　極好轉增多<br>　稱譽不放逸　　事無事慧說<br>　有不放逸者　　必取二俱義<br>　即此世能獲　　後世亦復得<br>　雄猛觀諸義　　慧者必解脫　</p><p>佛說如是。彼諸比丘聞佛所說。歡喜奉行<p>喻經第二十五竟(七百七十一字)<p class='juan'>
中阿含經卷第三十四(七千三百八十八字)</p>
中阿含經大品第一竟(五萬三百六十九字)</body></html>
