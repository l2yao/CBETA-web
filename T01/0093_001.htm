<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T01 </TITLE>
</head>
<BODY>

<p><p></li><p><b>　　<A NAME="n646"></A>No. 93 [No. 26(220)]</b><p class='juan'>
佛說邪見經</p>
<p><span class='byline'>　　　　失譯人名今附東晉錄</span><br><p>聞如是。一時尊者阿難。在羅閱祇城迦蘭陀竹園。世尊般涅槃不久。於是有異邪命。是尊者阿難[<a href='javascript:showpic("../fontimg/045554.gif")'>髟/囪/心</a>]角友。中食後行彷徉。而行至尊者阿難所。到已共尊者阿難面相慰勞。面相慰勞已卻坐一面。彼邪命卻坐一面已。語尊者阿難曰。我欲有所問。聽我所問。當問賢者。邪命聞已知之。此阿難。彼沙門瞿曇棄邪見除邪見。不記說世間有常世間無常。世間有邊世間無邊。命是身是命異身異。有如此命終。無有命終。有此無有此。無有命終。此阿難。彼沙門瞿曇。知邪見應如此知耶。此婆羅門。彼世尊有智有知見。如來無所著等正覺。棄邪見除邪見。不記說世間有常至無有命終。此婆羅門彼世尊有智有見知。此邪見。如來無所著等正覺應如此知。此阿難。彼沙門瞿曇。棄邪見除邪見。不記說世間有常至無有命終。云何阿難。彼沙門瞿曇。知此邪見。此云何知。此婆羅門。彼世尊有智有見。如來無所著等正覺。棄邪見除邪見。不記說世間有常至無有命終。此婆羅門此邪見者。相應等相應。如是趣如是生及後世。此婆羅門。彼世尊如是知有知有見。如來無所著等正覺。知邪見當如是知。是故阿難。我今歸汝。汝婆羅門莫歸於我。如我所歸世尊。汝亦當歸之。是故阿難。我今便歸彼世尊法及比丘僧。我於彼世尊優婆塞。從今日始離於殺今日歸尊者。阿難如是說。彼邪命聞尊者阿難所說。歡喜而樂<p class='juan'>
佛說邪見經</p>
</body></html>
