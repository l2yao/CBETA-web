<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T01 </TITLE>
</head>
<BODY>

<p><p></li><p><b>　　<A NAME="n652"></A>No. 96 [~M. 115, <font face="CBDia">A^na^pa^nasati sutta</font>.]</b><p class='juan'>
佛說治意經</p>
<p><span class='byline'>　　　　失譯人名今附西晉錄</span><br><p>佛言。安般守意具行如法已。欲次第學。如如佛說為在天下得明如陰解。月出立身立意立坐臥亦爾。已比丘立意。如是前後會有所益。已前後有所益。使不復見怪意。已止意亦守六衰。常守莫中止。便知無為身。若一切有意常守身止不願。亦不願有。亦不疑有。亦不疑無有。次第行在所疑。使蚤得度生死。若驚意知定喜淨。時時法觀能得度老病。如是可病驚精進。道人自意生老結能得斷。今世能得苦盡。已警為聽所睡為覺警勝臥已警無有畏。已精進曉睡日夜為學。已求甘露便得滅苦。人有是有利從歸佛。為中夜常意在佛。已覺得覺。佛弟子常爾。若中夜常念法僧聚亦爾。行戒亦爾。布施亦爾。身護亦爾。行禪亦爾。不侵人亦爾。定意亦爾。爾空亦爾。已覺能覺佛弟子常爾。若中不墮思想。問曰。何等為便知無為身。師曰。泥為無為身。何等為次第行。謂今所到。便當除次除。是為次第行。何等為時時法觀。謂六入來時當即時校計。是為時時法觀。何等為道人自意。謂教人精進。當先自意行。身自守意自守。自為福中。天上福未滿故。自守福已滿便得禪<p class='juan'>
佛說治意經</p>
</body></html>
