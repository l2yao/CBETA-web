<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T02 </TITLE>
</head>
<BODY>

<p class='juan'>
雜阿含經卷第三十六</p>
<p><span class='byline'>　　　　宋天竺三藏求那跋陀羅譯</span><br><p><b>　　<A NAME="n1027"></A>（九九三）</b><p>如是我聞<p>一時。佛住舍衛國祇樹給孤獨園<p>時。有諸上座比丘隨佛左右。依止而住。所謂尊者阿若憍陳如．尊者摩訶迦葉．尊者舍利弗．尊者摩訶目揵連．尊者阿那律陀．尊者二十億耳．尊者陀羅驃摩羅子．尊者婆那迦婆娑．尊者耶舍舍羅迦毘訶利．尊者富留那．尊者分陀檀尼迦。如此及餘上座比丘隨佛左右。依止而住<p>時。尊者婆耆舍住舍衛國東園鹿子母講堂。時。尊者婆耆舍作是念。今日世尊在舍衛國祇樹給孤獨園。諸上座比丘隨佛左右。依止而住。我今當往至世尊所。各各說偈歎諸上座比丘<p>作是念已。往詣佛所。稽首佛足。退住一面。而說偈言<p class='lg'>　上上座比丘　　已斷諸貪欲<br>　超過諸世間　　一切之積聚<br>　深智少言說　　勇猛勤方便<br>　道德淨明顯　　我今稽首禮<br>　已伏諸魔怨　　遠離於群聚<br>　不為五欲縛　　常習於空閑<br>　清虛而寡欲　　我今稽首禮<br>　遮羅延勝族　　禪思不放逸<br>　內心樂正受　　清淨離塵穢<br>　辯慧顯深義　　是故稽首禮<br>　所得神通慧　　超諸神通力<br>　六神通眾中　　自在無所畏<br>　神通最勝故　　是故稽首禮<br>　於大千世界　　五道諸趣生<br>　乃至於梵世　　人天優劣想<br>　淨天眼悉見　　是故稽首禮<br>　精勤方便力　　斷除諸愛集<br>　壞裂生死網　　心常樂正法<br>　離諸悕望想　　超度於彼岸<br>　清淨無塵穢　　是故稽首禮<br>　永離諸恐畏　　無依離財物<br>　知足度疑惑　　伏諸魔怨敵<br>　身念觀清淨　　是故稽首禮<br>　無有諸世間　　煩惱棘刺林<br>　結縛使永除　　三有因緣斷<br>　精練滅諸垢　　究竟明顯現<br>　於林離林去　　是故稽首禮<br>　無舍宅所依　　幻偽癡恚滅<br>　調伏諸愛喜　　出一切見處<br>　清淨無瑕穢　　是故稽首禮<br>　其心自在轉　　堅固不傾動<br>　智慧大德力　　難伏魔能伏<br>　斷除無明結　　是故稽首禮<br>　大人離闇冥　　寂滅牟尼尊<br>　正法離垢過　　光明自顯照<br>　照一切世界　　是故名為佛<br>　地神虛空天　　三十三天子<br>　光明悉映障　　是故名為佛<br>　度生死有邊　　超踰越群眾<br>　柔弱善調伏　　正覺第一覺<br>　斷一切結縛　　伏一切異道<br>　降一切魔怨　　得無上正覺<br>　離塵滅諸垢　　是故稽首禮　</p><p>尊者婆耆舍偈讚歎時。諸比丘聞其所說。皆大歡喜<p><b>　　<A NAME="n1028"></A>（九九四）</b><p>如是我聞<p>一時。佛住舍衛國祇樹給孤獨園<p>時。尊者婆耆舍住舍衛國東園鹿子母講堂。疾病困篤。尊者富鄰尼為看病人。供給供養<p>時。尊者婆耆舍語尊者富鄰尼言。汝往詣世尊所。持我語白世尊言。尊者婆耆舍稽首世尊足。問訊世尊少病少惱．起居輕利．得自安樂住不。復作是言。尊者婆耆舍住東園鹿子母講堂。疾病困篤。欲求見世尊。無力方便堪詣世尊。善哉。世尊。願往至東園鹿子母講堂尊者婆耆舍所。哀愍故<p>時。尊者富鄰尼即受其語。往詣世尊。稽首佛足。退坐一面。作是言。尊者婆耆舍住東園鹿子母講堂。疾病困篤。願見世尊。無力方便堪能奉見。善哉。世尊。願往東園鹿子母講堂尊者婆耆舍所。為哀愍故<p>爾時。世尊默然而許<p>時。尊者富鄰尼知佛許已。即從坐起。禮佛足而去<p>世尊晡時從禪起。往詣尊者婆耆舍。尊者婆耆舍遙見世尊。憑床欲起<p>爾時。世尊見尊者婆耆舍憑床欲起。語言。婆耆舍。莫自輕動。世尊即坐。問尊者婆耆舍。汝所患苦。為平和可堪忍不。身諸苦痛為增為損<p>如前焰摩迦修多羅廣說。乃至我所苦患。轉覺其增。不覺其損<p>佛告婆耆舍。我今問汝。隨意答我。汝得心不染．不著．不污．解脫．離諸顛倒不<p>婆耆舍白佛言。我心不染．不著．不污．解脫．離諸顛倒<p>佛告婆耆舍。汝云何得心不染．不著．不污．解脫．離諸顛倒<p>婆耆舍白佛。我過去眼識於色。心不顧念。於未來色不欣想。於現在色不著。我過去．未來．現在眼識於色。貪欲愛樂念於彼得盡。無欲．滅．沒．息．離．解脫。心解脫已。是故不染．不著．不污．離諸顛倒。正受而住。如是耳．鼻．舌．身．意識。過去於法。心不顧念。未來不欣。現在不著。過去．未來．現在法中。念欲愛盡。無欲．滅．沒．息．離．解脫。心解脫已。是故不染．不著．不污．解脫．離諸顛倒。正受而住。唯願世尊今日最後饒益於我。聽我說偈<p>佛告婆耆舍。宜知是時<p>尊者婆耆舍起。正身端坐。繫念在前。而說偈言<p class='lg'>　我今住佛前　　稽首恭敬禮<br>　於一切諸法　　悉皆得解脫<br>　善解諸法相　　深信樂正法<br>　世尊等正覺　　世尊為大師<br>　世尊降魔怨　　世尊大牟尼<br>　滅除一切使　　自度群生類<br>　世尊於世間　　諸法悉覺知<br>　世間悉無有　　知法過佛者<br>　於諸天人中　　亦無與佛等<br>　是故我今日　　稽首大精進<br>　稽首士之上　　拔諸愛欲刺<br>　我今是最後　　得見於世尊<br>　稽首日種尊　　暮當般涅槃<br>　正智繫正念　　於此朽壞身<br>　餘勢之所起　　從今夜永滅<br>　三界不復染　　入無餘涅槃<br>　苦受及樂受　　亦不苦不樂<br>　從觸因緣生　　於今悉永斷<br>　苦受及樂受　　亦不苦不樂<br>　從觸因緣生　　於今悉已知<br>　若內及與外　　苦樂等諸受<br>　於受無所著　　正智正繫心<br>　於初中最後　　諸聚無障礙<br>　諸聚既已斷　　了知受無餘<br>　明見真實者　　說九十一劫<br>　三劫中不空　　有大仙人尊<br>　餘空無洲依　　唯畏恐怖劫<br>　當知大仙人　　乃復出於世<br>　安慰諸天人　　開眼離塵冥<br>　示悟諸眾生　　令覺一切苦<br>　苦苦及苦集　　超苦之寂滅<br>　賢聖八正道　　安隱趣涅槃<br>　世間難得者　　現前悉皆得<br>　生世得人身　　演說於正法<br>　隨己之所欲　　離垢求清淨<br>　專修其己利　　勿令空無果<br>　空過則生憂　　鄰於地獄苦<br>　於所說正法　　不樂不欲受<br>　當久處生死　　輪迴息無期<br>　長夜懷憂惱　　如商人失財<br>　我今眾慶集　　無復生老死<br>　輪迴悉已斷　　不復重受生<br>　愛識河水流　　於今悉枯竭<br>　已拔陰根本　　連鎖不相續<br>　供養大師畢　　所作者已作<br>　重擔悉已捨　　有流悉已斷<br>　不復樂受生　　亦無死可惡<br>　正智正繫念　　唯待終時至<br>　念空野龍象　　六十雄猛獸<br>　一旦免枷鎖　　逸樂山林中<br>　婆耆舍亦然　　大師口生子<br>　厭捨於徒眾　　正念待時至<br>　今告於汝等　　諸來集會者<br>　聽我最後偈　　其義所饒益<br>　生者悉歸滅　　諸行無有常<br>　速生速死法　　何可久依怙<br>　是故強其志　　精勤方便求<br>　觀察有恐怖　　隨順牟尼道<br>　速盡此苦陰　　勿復增輪轉<br>　佛口所生子　　歎說此偈已<br>　長辭於大眾　　婆耆舍涅槃<br>　彼以慈悲故　　說此無上偈<br>　尊者婆耆舍　　如來法生子<br>　垂心哀愍故　　說此無上偈<br>　然後般涅槃　　一切當敬禮　</p><p><b>　　<A NAME="n1029"></A>（九九五）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子而說偈問佛<p class='lg'>　阿練若比丘　　住於空閑處<br>　寂靜修梵行　　於一坐而食<br>　以何因緣故　　顏色特鮮明　</p><p>爾時。世尊說偈答言<p class='lg'>　於過去無憂　　未來不欣樂<br>　現在隨所得　　正智繫念持<br>　飯食繫念故　　顏色常鮮澤<br>　未來心馳想　　過去追憂悔<br>　愚癡火自煎　　如雹斷生草　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1030"></A>（九九六）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子而說偈言<p class='lg'>　不欲起憍慢　　善自調其心<br>　未曾修寂默　　亦不入正受<br>　處林而放逸　　不度死彼岸　</p><p>爾時。世尊說偈答言<p class='lg'>　已離於憍慢　　心常入正受<br>　明智善分別　　解脫一切縛<br>　獨一處閑林　　其心不放逸<br>　於彼死魔怨　　疾得度彼岸　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1031"></A>（九九七）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　云何得晝夜　　功德常增長<br>　云何得生天　　唯願為解說　</p><p>爾時。世尊說偈答言<p class='lg'>　種植園果故　　林樹蔭清涼<br>　橋船以濟度　　造作福德舍<br>　穿井供渴乏　　客舍給行旅<br>　如此之功德　　日夜常增長<br>　如法戒具足　　緣斯得生天　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1032"></A>（九九八）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　施何得大力　　施何得妙色<br>　施何得安樂　　施何得明目<br>　修習何等施　　名曰一切施<br>　今啟問世尊　　願為分別說　</p><p>爾時。世尊說偈答言<p class='lg'>　施食得大力　　施衣得妙色<br>　施乘得安樂　　施燈得明目<br>　虛館以待賓　　是名一切施<br>　以法而誨彼　　是則施甘露　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1033"></A>（九九九）</b><p>如是我聞<p>一時。佛住舍衛國祇樹給孤獨園<p>時。有天子名悉鞞梨。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子而說偈言<p class='lg'>　諸天及世人　　於食悉欣樂<br>　頗有諸世間　　福樂自隨逐　</p><p>爾時。世尊說偈答言<p class='lg'>　淨信心惠施　　此世及後世<br>　隨其所至處　　福報常影隨<br>　是故當捨慳　　行無垢惠施<br>　施已心歡喜　　此世他世受　</p><p>時。彼悉鞞梨天子白佛言。奇哉。世尊。善說斯義<p class='lg'>　淨信心惠施　　此世及他世<br>　隨其所至處　　福報常影隨<br>　是故當捨慳　　行無垢惠施<br>　施已心歡喜　　此世他世受　</p><p>悉鞞梨天子白佛言。世尊。我自知過去世時曾為國王。名悉鞞梨。於四城門普施為福。於其城內有四交道。亦於其中布施作福<p>時。有第一夫人來語我言。大王大作福德。而我無力修諸福業。我時告言。城東門外布施作福悉皆屬汝。時。諸王子復來白我。大王多作功德。夫人亦同。而我無力作諸福業。我今願得依於大王少作功德。我時答言。城南門外所作施福悉皆屬汝。時。有大臣復來白我。今日大王多作功德。夫人．王子悉皆共之。而我無力作諸福業。願依大王少有所作。我時告言。城西門外所作施福悉皆屬汝。時。諸將士復來白我。今日大王多作功德。夫人．太子及諸大臣悉皆共之。唯我無力能修福業。願依大王得有所作。我時答言。城北門外所作施福悉皆屬汝。國中庶民復來白我。今日大王多作功德。夫人．王子．大臣．諸將悉皆共之。唯我無力不能修福。願依大王少有所作。我時答言。於其城內四交道頭所作施福悉屬汝等。爾時。國王夫人．王子．大臣．將士．庶民悉皆惠施。作諸功德。我先所作惠施功德於茲則斷<p>時。我所使諸作福者。還至我所。為我作禮而白我言。大王當知。諸修福處。夫人．王子．大臣．將士及諸庶民各據其處。行施作福。大王所施於茲則斷。我時答言。善男子。諸方邊國歲輸財物應入我者。分半入庫。分其半分。即於彼處惠施作福。彼聞教旨。往詣邊國。集諸財物。半送於庫。半留於彼惠施作福<p>我先長夜如是惠施作福。長夜常得可愛．可念．可意福報。常受快樂。無有窮極。以斯福業及福果福報。悉皆入於大功德聚數。譬如五大河合為一流。所謂琲e．耶蒲那．薩羅由．伊羅跋提．摩醯。如是五河合為一流。無有人能量其河水百千萬億斗斛之數。彼大河水得為大水聚數。我亦如是。所作功德果．功德報不可稱量。悉得入於大功德聚數<p>爾時。悉鞞梨天子聞佛所說。歡喜隨喜。稽首佛足。即沒不現<p><b>　　<A NAME="n1034"></A>（一○○○）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明皆悉遍照祇樹給孤獨園<p>時。彼天子說偈問佛<p class='lg'>　何等人能為　　遠遊善知識<br>　何等人能為　　居家善知識<br>　何等人能為　　通財善知識<br>　何等人能為　　後世善知識　</p><p>爾時。世尊以偈答言<p class='lg'>　商人之導師　　遊行善知識<br>　貞祥賢良妻　　居家善知識<br>　宗親相習近　　通財善知識<br>　自所修功德　　後世善知識　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1035"></A>（一○○一）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子而說偈言<p class='lg'>　冥運持命去　　故令人短壽<br>　為老所侵迫　　而無救護者<br>　睹斯老病死　　令人大恐怖<br>　唯作諸功德　　樂住至樂所　</p><p>爾時。世尊說偈答言<p class='lg'>　冥運持命去　　故令人短壽<br>　為老所侵迫　　而無救護者<br>　觀此有餘過　　令人大恐怖<br>　當斷世貪愛　　無餘涅槃樂　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1036"></A>（一○○二）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　斷除於幾法　　幾法應棄捨<br>　而復於幾法　　增上方便修<br>　幾聚應超越　　比丘度駃流　</p><p>爾時。世尊說偈答言<p class='lg'>　斷除五捨五　　增修於五根<br>　超越五和合　　比丘度流淵　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1037"></A>（一○○三）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　幾人於覺眠　　幾人於眠覺<br>　幾人取塵垢　　幾人得清淨　</p><p>爾時。世尊說偈答言<p class='lg'>　五人於覺眠　　五人於眠覺<br>　五人取於垢　　五人得清淨　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1038"></A>（一○○四）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子而說偈言<p class='lg'>　母子更相喜　　牛主樂其牛<br>　眾生樂有餘　　無樂無餘者　</p><p>爾時。世尊說偈答言<p class='lg'>　母子更相憂　　牛主憂其牛<br>　有餘眾生憂　　無餘則無憂　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1039"></A>（一○○五）</b><p>如是我聞<p>一時。佛住舍衛國祇樹給孤獨園<p>時。有天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　何等人之物　　何名第一伴<br>　以何而活命　　眾生何處依　</p><p>爾時。世尊說偈答言<p class='lg'>　田宅眾生有　　賢妻第一伴<br>　飲食已存命　　業為眾生依　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1040"></A>（一○○六）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。來詣佛所。稽首佛足。身諸光明遍照祇樹給孤獨園<p>時。彼天子而說偈言<p class='lg'>　所愛無過子　　財無貴於牛<br>　光明無過日　　薩羅無過海　</p><p>爾時。世尊說偈答言<p class='lg'>　愛無過於己　　財無過於穀<br>　光明無過慧　　薩羅無過見　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1041"></A>（一○○七）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。來詣佛所。稽首禮足。身諸光明遍照祇樹給孤獨園<p>時。彼天子而說偈言<p class='lg'>　剎利兩足尊　　[<a href='javascript:showpic("../fontimg/072326.gif")'>絳-糸+牛</a>]牛四足勝<br>　童英為上妻　　貴生為上子　</p><p>爾時。世尊說偈答言<p class='lg'>　正覺兩足尊　　生馬四足勝<br>　順夫為賢妻　　漏盡子之上　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1042"></A>（一○○八）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。來詣佛所。稽首佛足。身諸光明遍照祇樹給孤獨園<p>時。彼天子而說偈言<p class='lg'>　從地起眾生　　何者為最勝<br>　於空墮落者　　復以何勝上<br>　凡所祈請處　　何者最第一<br>　於諸言語中　　何者為上辯　</p><p>時。有一天子本為田家子。今得生天上。以本習故。即便說偈答彼天子<p class='lg'>　五穀從地生　　是則為最勝<br>　種子於空中　　落地為最勝<br>　[<a href='javascript:showpic("../fontimg/072326.gif")'>絳-糸+牛</a>]牛資養人　　是則依中勝<br>　愛子有所說　　是則言中勝　</p><p>彼發問天子語答者言。我不問汝。何故多言輕躁妄說。我自說偈問世尊言<p class='lg'>　從地起眾生　　何者為最勝<br>　於空墮地者　　復以何為勝<br>　凡所祈請處　　何者為最勝<br>　於諸言語中　　何者為上辯　</p><p>爾時。世尊說偈答言<p class='lg'>　從下踊出者　　三明為最上<br>　從空流下者　　三明亦第一<br>　賢聖弟子僧　　是師依之上<br>　如來之所說　　諸說之最辯　</p><p>時。彼天子復說偈言<p class='lg'>　世間幾法起　　幾法相順可<br>　世幾法取愛　　世幾法損減　</p><p>爾時。世尊說偈答言<p class='lg'>　世六法等起　　世六法順可<br>　世六法取愛　　世六法損減　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1043"></A>（一○○九）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　誰持世間去　　誰拘牽世間<br>　何等為一法　　制御於世間　</p><p>爾時。世尊說偈答言<p class='lg'>　心持世間去　　心拘引世間<br>　其心為一法　　能制御世間　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1044"></A>（一○一○）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　誰縛於世間　　誰調伏令解<br>　斷除何等法　　說名得涅槃　</p><p>爾時。世尊說偈答言<p class='lg'>　欲能縛世間　　調伏欲解脫<br>　斷除愛欲者　　說名得涅槃　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1045"></A>（一○一一）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　誰掩於世間　　誰遮絡世間<br>　誰結縛眾生　　何處建立世　</p><p>爾時。世尊說偈答言<p class='lg'>　衰老掩世間　　死遮絡世間<br>　愛繫縛眾生　　法建立世間　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1046"></A>（一○一二）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　誰隱彼世間　　誰繫於世間<br>　誰憶於眾生　　誰建眾生幢　</p><p>爾時。世尊說偈答言<p class='lg'>　無明覆世間　　愛結縛眾生<br>　隱覆憶眾生　　我慢眾生幢　</p><p>時。彼天子即復說偈而問佛言<p class='lg'>　誰無有覆蓋　　誰復無愛結<br>　誰即出隱覆　　誰不建慢幢　</p><p>爾時。世尊說偈答言<p class='lg'>　如來等正覺　　正智心解脫<br>　不為無明覆　　亦無愛結繫<br>　超出於隱覆　　摧滅我慢幢　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1047"></A>（一○一三）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　何等為上士　　所有資財物<br>　云何善修習　　而致於安樂<br>　云何眾味中　　得為最上味<br>　云何眾生中　　得為第一壽　</p><p>爾時。世尊說偈答言<p class='lg'>　清淨信樂心　　名士夫勝財<br>　修行於正法　　能招安樂果<br>　真諦之妙說　　是則味之上<br>　賢聖智慧命　　是為壽中最　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1048"></A>（一○一四）</b><p>如是我聞<p>一時。佛住舍衛國祇樹給孤獨園<p>時。有一天子。容色絕妙。於後夜時來詣佛所。稽首佛足。退坐一面。身諸光明遍照祇樹給孤獨園<p>時。彼天子說偈問佛<p class='lg'>　云何為比丘　　同<span class='corr'>己</span>之第二<br>　云何為比丘　　隨順教授者<br>　比丘於何處　　遊心自娛樂<br>　娛樂彼處已　　能斷諸結縛　</p><p>爾時。世尊說偈答言<p class='lg'>　信為同己二　　智慧教授者<br>　涅槃喜樂處　　比丘斷結縛　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1049"></A>（一○一五）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。於後夜時來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　云何善至老　　云何善建立<br>　云何為人寶　　云何賊不奪　</p><p>爾時。世尊說偈答言<p class='lg'>　正戒善至老　　淨信善建立<br>　智慧為人寶　　功德賊不奪　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1050"></A>（一○一六）</b><p>如是我聞<p>一時。佛在舍衛國祇樹給孤獨園<p>時。有天子容色絕妙。來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　何法生眾生　　何等前驅馳<br>　云何起生死　　何者不解脫　</p><p>爾時。世尊說偈答言<p class='lg'>　愛欲生眾生　　意在前驅馳<br>　眾生起生死　　苦法不解脫　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1051"></A>（一○一七）</b><p>如是我聞<p>一時。佛在舍衛國祇樹給孤獨園<p>時。有天子容色絕妙。於後夜時來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　何法生眾生　　何等前驅馳<br>　云何起生死　　何法可依怙　</p><p>爾時。世尊說偈答言<p class='lg'>　愛欲生眾生　　意在前驅馳<br>　眾生起生死　　業者可依怙　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1052"></A>（一○一八）</b><p>如是我聞<p>一時。佛在舍衛國祇樹給孤獨園<p>時。有天子容色絕妙。於後夜時來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　何法生眾生　　何等前驅馳<br>　云何起生死　　何法甚可畏　</p><p>爾時。世尊說偈答言<p class='lg'>　愛欲生眾生　　意在前驅馳<br>　眾生起生死　　業為甚可畏　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1053"></A>（一○一九）</b><p>如是我聞<p>一時。佛在舍衛國祇樹給孤獨園<p>時。有天子容色絕妙。於後夜時來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　何名為非道　　云何日夜遷<br>　云何垢梵行　　云何累世間　</p><p>爾時。世尊說偈答言<p class='lg'>　貪欲名非道　　壽命日夜遷<br>　女人梵行垢　　女則累世間<br>　熾然修梵行　　已洗諸非小<br>　時彼天子復說偈言<br>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1054"></A>（一○二○）</b><p>如是我聞<p>一時。佛在舍衛國祇樹給孤獨園<p>時。有天子容色絕妙。於後夜時來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　何法映世間　　何法無有上<br>　何等為一法　　普制御眾生　</p><p>爾時。世尊說偈答言<p class='lg'>　名者映世間　　名者世無上<br>　唯有一名法　　能制御世間　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1055"></A>（一○二一）</b><p>如是我聞<p>一時。佛在舍衛國祇樹給孤獨園<p>時。有天子容色絕妙。於後夜時來詣佛所。稽首佛足。身諸光明遍照祇樹給孤獨園<p>時。彼天子說偈問佛<p class='lg'>　何法為偈因　　以何莊嚴偈<br>　偈者何所依　　何者為偈體　</p><p>爾時。世尊說偈答言<p class='lg'>　欲者是偈因　　文字莊嚴偈<br>　名者偈所依　　造作為偈體　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p><b>　　<A NAME="n1056"></A>（一○二二）</b><p>如是我聞<p>一時。佛住舍衛國祇樹給孤獨園<p>時。有天子容色絕妙。於後夜時來詣佛所。稽首佛足。卻坐一面。身諸光明遍照祇樹給孤獨園<p>時。彼天子說偈問佛<p class='lg'>　云何知車乘　　云何復知火<br>　云何知國土　　云何知妻婦　</p><p>爾時。世尊說偈答言<p class='lg'>　見幢蓋知車　　見煙則知火<br>　見王知國土　　見夫知其妻　</p><p>時。彼天子復說偈言<p class='lg'>　久見婆羅門　　逮得般涅槃<br>　一切怖已過　　永超世恩愛　</p><p>時。彼天子聞佛所說。歡喜隨喜。稽首佛足。即沒不現<p class='juan'>
雜阿含經卷第三十六</p>
</body></html>
