<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T02 </TITLE>
</head>
<BODY>

<p class='juan'>
雜阿含經卷第五十</p>
<p><span class='byline'>　　　　宋天竺三藏求那跋陀羅譯</span><br><p><b>　　<A NAME="n1373"></A>（一三二五）</b><p>如是我聞<p>一時。佛住王舍城迦蘭陀竹園<p>時。有優婆夷子。受八支齋。尋即犯戒。即為鬼神所持<p>爾時。優婆夷即說偈言<p class='lg'>　十四十五日　　及月分八日<br>　神通瑞應月　　八支善正受<br>　受持於齋戒　　不為鬼所持<br>　我昔數諮問　　世尊作是說　</p><p>爾時。彼鬼即說偈言<p class='lg'>　十四十五日　　及月分八日<br>　神足瑞應月　　八支修正受<br>　齋肅清淨住　　戒德善守護<br>　不為鬼戲弄　　善哉從佛聞<br>　汝當說言放　　我當放汝子<br>　諸有慢緩業　　染污行苦行<br>　梵行不清淨　　終不得大果<br>　譬如拔菅草　　執緩則傷手<br>　沙門行惡觸　　當墮地獄中<br>　譬如拔菅草　　急捉不傷手<br>　沙門善攝持　　則到般涅槃　</p><p>時。彼鬼神即放優婆夷子。爾時。優婆夷說偈告子言<p class='lg'>　子汝今聽我　　說彼鬼神說<br>　若有慢緩業　　穢污修苦行<br>　不清淨梵行　　彼不得大果<br>　譬如拔葌草　　執緩則傷手<br>　沙門起惡觸　　當墮地獄中<br>　如急執葌草　　則不傷其手<br>　沙門善執護　　逮得般涅槃　</p><p>時。彼優婆夷子如是覺悟已。剃除鬚髮。著袈裟衣。正信．非家．出家學道。心不得樂。還歸自家。母遙見子。而說偈言<p class='lg'>　邁世而出家　　何為還聚落<br>　燒舍急出財　　豈還投火中　</p><p>其子比丘說偈答言<p class='lg'>　但念母命終　　存亡不相見<br>　故來還瞻視　　何見子不歡　</p><p>時。母優婆夷說偈答言<p class='lg'>　捨欲而出家　　還欲服食之<br>　是故我憂悲　　恐隨魔自在　</p><p>是時。優婆夷如是．如是發悟其子。如是。其子還空閑處。精勤思惟。斷除一切煩惱結縛。得阿羅漢果證<p><b>　　<A NAME="n1374"></A>（一三二六）</b><p>如是我聞<p>一時。佛在摩竭提國人間遊行。到阿[<a href='javascript:showpic("../fontimg/029953.gif")'>月*葛</a>]鬼住處夜宿<p>時。阿[<a href='javascript:showpic("../fontimg/029953.gif")'>月*葛</a>]鬼集會諸鬼神。時。有竭曇鬼見世尊在阿[<a href='javascript:showpic("../fontimg/029953.gif")'>月*葛</a>]鬼住處夜宿。見已。至阿[<a href='javascript:showpic("../fontimg/029953.gif")'>月*葛</a>]鬼所。語阿[<a href='javascript:showpic("../fontimg/029953.gif")'>月*葛</a>]鬼言。聚落主。汝獲大利。如來宿汝住處<p>阿[<a href='javascript:showpic("../fontimg/029953.gif")'>月*葛</a>]鬼言。生人今日在我舍住耶。今當令知。為是如來。為非如來<p>時。阿[<a href='javascript:showpic("../fontimg/029953.gif")'>月*葛</a>]鬼諸鬼神聚會畢。還歸自家。語世尊曰。出去。沙門<p>爾時。世尊以他家故。即出其舍<p>阿[<a href='javascript:showpic("../fontimg/029953.gif")'>月*葛</a>]鬼復言。沙門。來入。佛即還入。以滅慢故。如是再三<p>時。阿[<a href='javascript:showpic("../fontimg/029953.gif")'>月*葛</a>]鬼第四復語世尊言。沙門。出去<p>爾時。世尊語阿[<a href='javascript:showpic("../fontimg/029953.gif")'>月*葛</a>]鬼言。聚落主。已三見請。今不復出<p>阿[<a href='javascript:showpic("../fontimg/029953.gif")'>月*葛</a>]鬼言。今問沙門。沙門答我。能令我喜者善。不能令我喜者。我當壞其心。裂其胸。亦令熱血從其面出。執持兩手擲著琱籇憬<p>世尊告言。聚落主。我不見諸天．魔．梵．沙門．婆羅門．天神．世人。有能壞我心。裂我胸。令我熱血從面而出。執持兩手擲著琱籇憬云怴C然。聚落主。汝今但問。當為汝說。令汝心喜<p>時。阿[<a href='javascript:showpic("../fontimg/029953.gif")'>月*葛</a>]鬼說偈問佛<p class='lg'>　說何等名為　　勝士夫事物<br>　行於何等法　　得安樂果報<br>　何等為美味　　云何壽中勝　</p><p>爾時。世尊說偈答言<p class='lg'>　淨信為最勝　　士夫之事物<br>　行法得樂果　　解脫味中上<br>　智慧除老死　　是為壽中勝　</p><p>時。阿[<a href='javascript:showpic("../fontimg/029953.gif")'>月*葛</a>]鬼復說偈言<p class='lg'>　云何得名稱　　如上所說偈　</p><p>爾時。世尊說偈答言<p class='lg'>　持戒名稱流　　如上所說偈　</p><p>時。阿[<a href='javascript:showpic("../fontimg/029953.gif")'>月*葛</a>]鬼復說偈言<p class='lg'>　幾法起世間　　幾法相順可<br>　世幾法取受　　世幾法損減　</p><p>爾時。世尊以偈答言<p class='lg'>　世六法等起　　六法相順可<br>　世六法取受　　世六法損減　</p><p>阿[<a href='javascript:showpic("../fontimg/029953.gif")'>月*葛</a>]鬼復說偈問佛<p class='lg'>　誰能度諸流　　晝夜勤方便<br>　無攀無住處　　孰能不沈沒　</p><p>爾時。世尊說偈答言<p class='lg'>　一切戒具足　　智慧善正受<br>　正念內思惟　　能度難度流<br>　不樂於五欲　　亦超度色愛<br>　無攀無住處　　是能不沒溺　</p><p>時。阿[<a href='javascript:showpic("../fontimg/029953.gif")'>月*葛</a>]鬼復說偈問佛<p class='lg'>　以何法度流　　以何度大海<br>　以何捨離苦　　以何得清淨　</p><p>爾時。世尊說偈答言<p class='lg'>　以信度河流　　不放逸度海<br>　精進能除苦　　以慧得清淨<br>　汝當更問餘　　沙門梵志法<br>　其法無有過　　真諦施調伏　</p><p>時。阿[<a href='javascript:showpic("../fontimg/029953.gif")'>月*葛</a>]鬼復說偈問佛<p class='lg'>　何煩更問餘　　沙門梵志法<br>　即曰最勝士　　以顯大法炬<br>　於彼竭曇摩　　常當報其恩<br>　告我等正覺　　無上導御師<br>　我即日當行　　從村而至村<br>　親侍等正覺　　聽受所說法　</p><p>佛說此經已。阿[<a href='javascript:showpic("../fontimg/029953.gif")'>月*葛</a>]鬼歡喜隨喜。作禮而去<p><b>　　<A NAME="n1375"></A>（一三二七）</b><p>如是我聞<p>一時。佛住王舍城迦蘭陀竹園<p>時。有叔迦羅比丘尼住王園比丘尼眾中。為王舍城諸人恭敬供養。如阿羅漢<p>又於一時。王舍城人於一吉星日歡集大會。即於是日闕不供養。有一鬼神。敬重彼比丘尼故。至王舍城里巷之中。家家說偈<p class='lg'>　王舍城人民　　醉酒眠睡臥<br>　不勤供養彼　　叔迦比丘尼<br>　善修諸根故　　名曰叔迦羅<br>　善說離垢法　　涅槃清涼處<br>　隨順聽所說　　終日樂無厭<br>　乘聽法智慧　　得度生死流<br>　猶如海商人　　依附力馬王　</p><p>時。一優婆塞以衣布施叔迦羅比丘尼。復有優婆塞以食供養<p>時。彼鬼神即說偈言<p class='lg'>　智慧優婆塞　　獲福利豐多<br>　施叔迦羅衣　　離諸煩惱故<br>　智慧優婆塞　　獲福利豐多<br>　施叔迦羅食　　離諸積聚故　</p><p>時。彼鬼神說斯偈已。即沒不現<p><b>　　<A NAME="n1376"></A>（一三二八）</b><p>如是我聞<p>一時。佛住王舍城迦蘭陀竹園<p>時。毘羅比丘尼住王舍城王園比丘尼眾中。為王舍城諸人民。於吉星日集聚大會。當斯之日。毘羅比丘尼無人供養<p>時。有鬼神敬重毘羅比丘尼。即入王舍城。處處里巷四衢道頭而說偈言<p class='lg'>　王舍城人民　　醉酒惛睡臥<br>　毘羅比丘尼　　無人供養者<br>　毘羅比丘尼　　勇猛修諸根<br>　善說離垢塵　　涅槃清涼法<br>　皆隨順所說　　終日樂無厭<br>　乘聽法智慧　　得度生死流　</p><p>時。有一優婆塞持衣布施毘羅比丘尼。復有一優婆塞以食供養<p>時。彼鬼神而說偈言<p class='lg'>　智慧優婆塞　　今獲多福利<br>　以衣施斷縛　　毘羅比丘尼<br>　智慧優婆塞　　今獲多福利<br>　食施毘羅尼　　離諸和合故　</p><p>時。彼鬼神說偈已。即沒不現<p><b>　　<A NAME="n1377"></A>（一三二九）</b><p>如是我聞<p>一時。佛住王舍城迦蘭陀竹園<p>時。有娑多耆利天神．醯魔波低天神共作約誓。若其宮中有寶物出者。必當相語。不相語者。得違約罪<p>時。醯魔波低天神宮中有未曾有寶。波曇摩華出。華有千葉。大如車輪。金色寶莖<p>時。醯魔波低天神遣使告語娑多耆利。聚落主。今我宮中忽生未曾有寶。波曇<span class='corr'>摩</span>花。華有千葉。大如車輪。金色寶莖。可來觀看<p>娑多耆利天神遣使詣醯魔波低舍。告言。聚落主。用是波曇摩百千為。今我宮中有未曾有寶。大波曇摩出。所謂如來．應．等正覺．明行足．善逝．世間解．無上士．調御丈夫．天人師．佛．世尊。汝便可來奉事供養<p>時。醯魔波低天神即與五百眷屬往詣娑多耆利天神所。說偈問言<p class='lg'>　十五日良時　　天夜遇歡會<br>　當說受何齋　　從阿羅漢受　</p><p>時。娑多耆利說偈答言<p class='lg'>　今日佛世尊　　在摩竭勝國<br>　住於王舍城　　迦蘭陀竹園<br>　演說微妙法　　滅除眾生苦<br>　苦苦及苦集　　苦滅盡作證<br>　八聖出苦道　　安隱趣涅槃<br>　當往設供養　　我羅漢世尊　</p><p>醯魔波低說偈問言<p class='lg'>　彼有心願樂　　慈濟眾生不<br>　彼於受不受　　心想平等不　</p><p>娑多耆利說偈答言<p class='lg'>　彼妙願慈心　　度一切眾生<br>　於諸受不受　　心想常平等　</p><p>時。醯魔波低說偈問言<p class='lg'>　為具足明達　　已行成就不<br>　諸漏永滅盡　　不受後有耶　</p><p>娑多耆利說偈答言<p class='lg'>　明達善具足　　正行已成就<br>　諸漏永已盡　　不復受後有　</p><p>醯摩波低說偈問言<p class='lg'>　牟尼意行滿　　及身口業耶<br>　明行悉具足　　以法讚歎耶　</p><p>娑多耆利說偈答言<p class='lg'>　具足牟尼心　　及業身口滿<br>　明行悉具足　　以法而讚歎　</p><p>醯摩波低說偈問言<p class='lg'>　遠離於害生　　不與不取不<br>　為遠於放蕩　　不離禪思不　</p><p>娑多耆利復說偈言<p class='lg'>　常不害眾生　　不與不妄取<br>　遠離於放蕩　　日夜常思禪　</p><p>醯魔波低復說偈問言<p class='lg'>　為不樂五欲　　心不濁亂不<br>　有清淨法眼　　滅盡愚癡不　</p><p>娑多耆利說偈答言<p class='lg'>　心常不樂欲　　亦無濁亂心<br>　佛法眼清淨　　愚癡盡無餘　</p><p>醯魔波低復說偈問言<p class='lg'>　至誠不妄語　　麤澀言無有<br>　得無別離說　　無不誠說不　</p><p>娑多耆利說偈答言<p class='lg'>　至誠不妄語　　亦無麤澀言<br>　不離他親厚　　常說如法言　</p><p>醯摩波低復說偈問言<p class='lg'>　為持清淨戒　　正念寂滅不<br>　具足等解脫　　如來大智不　</p><p>娑多耆利說偈答言<p class='lg'>　淨戒悉具足　　正念常寂靜<br>　等解脫成就　　得如來大智　</p><p>醯魔波低復說偈問言<p class='lg'>　明達悉具足　　正行已清淨<br>　所有諸漏盡　　不復受後有　</p><p>娑多耆利說偈答言<p class='lg'>　明達悉具足　　正行已清淨<br>　一切諸漏盡　　無復後生有　</p><p>醯魔波低復說偈言<p class='lg'>　牟尼善心具　　及身口業跡<br>　明行悉成就　　故讚歎其法　</p><p>娑多耆利說偈答言<p class='lg'>　牟尼善心具　　及身口業跡<br>　明行悉成就　　讚歎於其法　</p><p>醯魔波低復說偈言<p class='lg'>　伊尼延鹿[<a href='javascript:showpic("../fontimg/037809.gif")'>跳-兆+專</a>]　　仙人之勝相<br>　少食捨身貪　　牟尼處林禪<br>　汝今當共行　　敬禮彼瞿曇　</p><p>時。有百千鬼神眷屬圍繞。娑多耆利．醯魔波低速至佛前禮拜供養。整衣服。偏袒右肩。合掌敬禮。而說偈言<p class='lg'>　伊尼延鹿[<a href='javascript:showpic("../fontimg/037809.gif")'>跳-兆+專</a>]　　仙人之勝相<br>　少食無貪嗜　　牟尼樂林禪<br>　我等今故來　　請問於瞿曇<br>　師子獨遊步　　大龍無恐畏<br>　今故來請問　　牟尼願決疑<br>　云何得出苦　　云何苦解脫<br>　唯願說解脫　　苦於何所滅　</p><p>爾時。世尊說偈答言<p class='lg'>　世五欲功德　　及說第六意<br>　於彼欲無貪　　解脫一切苦<br>　如是從苦出　　如是解脫苦<br>　今答汝所問　　苦從此而滅　</p><p>娑多耆利．醯魔波低復說偈問佛<p class='lg'>　泉從何轉還　　惡道何不轉<br>　世間諸苦樂　　於何而滅盡　</p><p>爾時。世尊說偈答言<p class='lg'>　眼耳鼻舌身　　及以意入處<br>　於彼名及色　　永滅盡無餘<br>　於彼泉轉還　　於彼道不轉<br>　於彼苦及樂　　得無餘滅盡　</p><p>娑多耆利．醯魔波低復說偈問佛<p class='lg'>　世間幾法起　　幾法世和合<br>　幾法取受世　　幾法令世滅　</p><p>爾時。世尊說偈答言<p class='lg'>　六法起世間　　六法世和合<br>　六法取受世　　六法世損滅　</p><p>娑多耆利．醯魔波低復說偈問<p class='lg'>　云何度諸流　　日夜勤方便<br>　無攀無住處　　而不溺深淵　</p><p>爾時。世尊說偈答言<p class='lg'>　一切戒具足　　智慧善正受<br>　如思惟繫念　　是能度深淵<br>　不樂諸欲想　　亦超色諸結<br>　無攀無住處　　不溺於深淵　</p><p>娑多耆利．醯魔波低復說偈問佛<p class='lg'>　何法度諸流　　以何度大海<br>　云何捨離苦　　云何得清淨　</p><p>爾時。世尊說偈答言<p class='lg'>　正信度河流　　不放逸度海<br>　精進能斷苦　　智慧得清淨　</p><p>爾時。世尊復說偈言<p class='lg'>　汝可更問餘　　沙門梵志法<br>　真實施調伏　　除此更無法　</p><p>醯魔波低復說偈言<p class='lg'>　更餘何所問　　沙門梵志法<br>　大精進今日　　已具善開導<br>　我今當報彼　　娑多耆利恩<br>　能以導御師　　告語於我等<br>　我當詣村村　　家家而隨佛<br>　承事禮供養　　從佛聞正法<br>　此百千鬼神　　悉合掌恭敬<br>　一切歸依佛　　牟尼之大師<br>　得無上之名　　必見真實義<br>　成就大智慧　　於欲不染著<br>　慧者當觀察　　救護世間者<br>　得賢聖道跡　　是則大仙人　</p><p>佛說是經已。娑多耆利．醯魔波低及諸眷族五百鬼神聞佛所說。皆大歡喜。隨喜禮佛而去<p><b>　　<A NAME="n1378"></A>（一三三○）</b><p>如是我聞<p>一時。佛住王舍城迦蘭陀竹園<p>爾時。尊者舍利弗．尊者大目揵連住耆闍崛山中<p>時。尊者舍利弗新剃鬚髮。時。有伽吒及優波伽吒鬼。優波伽吒鬼見尊者舍利弗新剃鬚髮。語伽吒鬼言。我今當往打彼沙門頭<p>伽吒鬼言。汝優波伽吒。莫作是語。此沙門大德大力。汝莫長夜得大不饒益苦。如是再三說<p>時。優波伽吒鬼再三不用伽吒鬼語。即以手打尊者舍利弗頭。打已。尋自喚言。燒我。伽吒。煮我。伽吒。再三喚已。陷入地中。墮阿毘地獄<p>尊者大目揵連聞尊者舍利弗為鬼所打聲已。即往詣尊者舍利弗所。問尊者舍利弗言。云何。尊者。苦痛可忍不<p>尊者舍利弗答言。尊者大目揵連。雖復苦痛。意能堪忍。不至大苦<p>尊者大目揵連語尊者舍利弗言。奇哉。尊者舍利弗。真為大德大力。此鬼若以手打耆闍崛山者。能令碎如糠糟。況復打人而不苦痛<p>爾時。尊者舍利弗語尊者大目揵連。我實不大苦痛<p>時。尊者舍利弗．大目揵連共相慰勞<p>時。世尊以天耳聞其語聲。聞已。即說偈言<p class='lg'>　其心如剛石　　堅住不傾動<br>　染著心已離　　瞋者不反報<br>　若如此修心　　何有苦痛憂　</p><p>佛說此經已。諸比丘聞佛所說。歡喜奉行<p><b>　　<A NAME="n1379"></A>（一三三一）</b><p>如是我聞<p>一時。佛住舍衛國祇樹給孤獨園<p>時。有眾多比丘於拘薩羅國人間遊行。住一林中夏安居。彼林中有天神住。知十五日諸比丘受歲。極生憂慼<p>有餘天神語彼天神言。汝何卒生愁憂苦惱。汝當歡喜諸比丘持戒清淨。今日受歲<p>林中天神答言。我知比丘今日受歲。不同無羞外道受歲。然精進比丘受歲。持衣缽。明日至餘處去。此林當空<p>比丘去後。林中天神而說偈言<p class='lg'>　今我心不樂　　但見空林樹<br>　清淨心說法　　多聞諸比丘<br>　瞿曇之弟子　　今悉何處去　</p><p>時。有異天子而說偈言<p class='lg'>　有至摩伽陀　　有至拘薩羅<br>　亦至金剛地　　處處修遠離<br>　猶如野禽獸　　隨所樂而遊　</p><p><b>　　<A NAME="n1380"></A>（一三三二）</b><p>如是我聞<p>一時。佛住舍衛國祇樹給孤獨園<p>爾時。有異比丘在拘薩羅國人間。止住一林中。入晝正受。身體疲極。夜則睡眠<p>時。彼林中止住天神作是念。此非比丘法。於空林中入晝正受。夜著睡眠。我今當往覺悟之<p>爾時。天神往至比丘前。而說偈言<p class='lg'>　比丘汝起起　　何以著睡眠<br>　睡眠有何利　　病時何不眠<br>　利刺刺身時　　云何得睡眠<br>　汝本捨非家　　出家之所欲<br>　當如本所欲　　日夜求增進<br>　莫得墮睡眠　　令心不自在<br>　無常不痡　　迷醉於愚夫<br>　餘人悉被縛　　汝今已解脫<br>　正信而出家　　何以著睡眠<br>　已調伏貪欲　　其心得解脫<br>　具足勝妙智　　出家何故眠<br>　勤精進正受　　常修堅固力<br>　專求般涅槃　　云何而睡眠<br>　起明斷無明　　滅盡諸有漏<br>　調彼後邊身　　云何著睡眠　</p><p>時。彼天神說是偈時。彼比丘聞其所說。專精思惟。得阿羅漢<p><b>　　<A NAME="n1381"></A>（一三三三）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅住林中。入晝正受。心起不善覺。依於惡貪<p>時。彼林中住止天神作是念。非比丘法。止住林中。入晝正受。心生不善覺。依於惡貪。我今當往開悟之<p>時。彼天神即說偈言<p class='lg'>　其心欲遠離　　正於空閑林<br>　放心隨外緣　　亂想而流馳<br>　調伏樂世心　　常樂心解脫<br>　當捨不樂心　　執受安樂住<br>　思非於正念　　莫著我我所<br>　如以塵頭染　　是著極難遣<br>　莫令染樂著　　欲心所濁亂<br>　如釋君馳象　　奮迅去塵穢<br>　比丘於自身　　正念除塵垢<br>　塵者謂貪欲　　非世間塵土<br>　黠慧明智者　　當悟彼諸塵<br>　於如來法律　　持心莫放逸<br>　塵垢謂瞋恚　　非世間塵土<br>　黠慧明智者　　當悟彼諸塵<br>　於如來法律　　持心莫放逸<br>　塵垢謂愚癡　　非世間塵土<br>　明智黠慧者　　當捨彼諸塵<br>　於如來法律　　持心莫放逸　</p><p>時。彼天神說是偈已。彼比丘聞其所說。專精思惟。斷諸煩惱心。得阿羅漢<p><b>　　<A NAME="n1382"></A>（一三三四）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中。入晝正受。起不正思惟<p>時。彼林中止住天神作是念。此非比丘法。止住林中。入晝正受。而起不正思惟。我今當往方便善覺悟之<p>時。彼天神而說偈言<p class='lg'>　何不正思惟　　覺觀所寢食<br>　當捨不正念　　專修於正受<br>　遵崇佛法僧　　及自持淨戒<br>　常生隨喜心　　喜樂轉勝進<br>　以心歡喜故　　速究竟苦邊　</p><p>時。彼天神說偈勸發已。彼比丘專精思惟。盡諸煩惱。得阿羅漢<p><b>　　<A NAME="n1383"></A>（一三三五）</b><p>如是我聞<p>一時。佛住舍衛國祇樹給孤獨園<p>時。有異比丘於拘薩羅人間。住一林中。入晝正受。時。彼比丘日中時。不樂心生。而說偈言<p class='lg'>　於此日中時　　眾鳥悉靜默<br>　空野忽有聲　　令我心恐怖　</p><p>時。彼林中住止天神而說偈言<p class='lg'>　於今日中時　　眾鳥悉寂靜<br>　空野忽有聲　　應汝不樂心<br>　汝當捨不樂　　專樂修正受　</p><p>時。彼天子說偈覺悟彼比丘已。時。彼比丘專精思惟。捨除煩惱。得阿羅漢<p><b>　　<A NAME="n1384"></A>（一三三六）</b><p>如是我聞<p>一時。佛住舍衛國祇樹給孤獨園<p>爾時。尊者阿那律陀在拘薩羅人間。住一林中<p>時。有天神名闍鄰尼。是尊者阿那律陀本善知識。往詣尊者阿那律陀所。到阿那律所。說偈言<p class='lg'>　汝今可發願　　願還生本處<br>　三十三天上　　五欲樂悉備<br>　百種諸音樂　　常以自歡娛<br>　每至睡眠時　　音樂以覺悟<br>　諸天玉女眾　　晝夜侍左右　</p><p>尊者阿那律陀說偈答言<p class='lg'>　諸天玉女眾　　此皆大苦聚<br>　以彼顛倒想　　繫著有身見<br>　諸求生彼者　　斯亦是大苦<br>　闍鄰尼當知　　我不願生彼<br>　生死已永盡　　不受後有故　</p><p>尊者阿那律說是語時。闍鄰尼天子聞尊者阿那律所說。歡喜隨喜。即沒不現<p><b>　　<A NAME="n1385"></A>（一三三七）</b><p>如是我聞<p>一時。佛住舍衛國祇樹給孤獨園<p>時。有比丘在拘薩羅人間。林中止住。勤誦經．勤講說。精勤思惟。得阿羅漢果。證已。不復精勤誦說<p>時。有天神。止彼林中者。而說偈言<p class='lg'>　比丘汝先時　　晝夜勤誦習<br>　常為諸比丘　　共論決定義<br>　汝今於法句　　寂然無所說<br>　不與諸比丘　　共論決定義　</p><p>時。彼比丘說偈答言<p class='lg'>　本未應離欲　　心常樂法句<br>　既離欲相應　　誦說事已畢<br>　先知道已備　　用聞見道為<br>　世間諸聞見　　無知悉放捨　</p><p>時。彼天神聞比丘所說。歡喜隨喜。即沒不現<p><b>　　<A NAME="n1386"></A>（一三三八）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。止一林中。時。彼比丘有眼患。受師教。應嗅缽曇摩花。時。彼比丘受師教已。往至缽曇摩池側。於池岸邊。迎風而坐。隨風嗅香<p>時。有天神。主此池者。語比丘言。何以盜華。汝今便是盜香賊也<p>爾時。比丘說偈答言<p class='lg'>　不壞亦不奪　　遠住隨嗅香<br>　汝今何故言　　我是盜香賊　</p><p>爾時。天神復說偈言<p class='lg'>　不求而不捨　　世間名為賊<br>　汝今人不與　　而自一向取<br>　是則名世間　　真實盜香賊　</p><p>時。有一士夫取彼藕根。重負而去<p>爾時。比丘為彼天神而說偈言<p class='lg'>　如今彼士夫　　斷截分陀利<br>　拔根重負去　　便是姦狡人<br>　汝何故不遮　　而言我盜香　</p><p>時。彼天神說偈答言<p class='lg'>　狂亂姦狡人　　猶如乳母衣<br>　何足加其言　　宜堪與汝語<br>　袈裟污不現　　黑衣墨不污<br>　姦狡兇惡人　　世間不與語<br>　蠅腳污素帛　　明者小過現<br>　如墨點珂貝　　雖小悉皆現<br>　常從彼求淨　　無結離煩惱<br>　如毛髮之惡　　人見如泰山　</p><p>時。彼比丘復說偈言<p class='lg'>　善哉善哉說　　以義安慰我<br>　汝可常為我　　數數說斯偈　</p><p>時。彼天神復說偈言<p class='lg'>　我非汝買奴　　亦非人與汝<br>　何為常隨汝　　數數相告語<br>　汝今自當知　　彼彼饒益事　</p><p>時。彼天子說是偈已。彼比丘聞其所說。歡喜隨喜。從座起去。獨一靜處。專精思惟。斷諸煩惱。得阿羅漢<p><b>　　<A NAME="n1387"></A>（一三三九）</b><p>如是我聞<p>一時。佛住王舍城迦蘭陀竹園<p>爾時。尊者十力迦葉住王舍城仙人窟中。時。有獵師名曰尺只。去十力迦葉不遠。張網捕鹿。爾時。十力迦葉為彼獵師哀愍說法。時。彼獵師不解所說。時。十力迦葉即以神力。指端火然。彼猶不悟<p>爾時。仙人窟中住止天神而說偈言<p class='lg'>　深山中獵師　　少智盲無目<br>　何為非時說　　薄德無辯慧<br>　所聞亦不解　　明中亦無見<br>　於諸善勝法　　愚癡莫能了<br>　正使燒十指　　彼終不見諦　</p><p>時。彼天神說是偈已。尊者十力迦葉即默然住<p><b>　　<A NAME="n1388"></A>（一三四○）</b><p>如是我聞<p>一時。佛住王舍城迦蘭陀竹園<p>時。有尊者金剛子。住巴連弗邑一處林中。時。巴連弗邑人民夏四月過。作憍牟尼大會<p>時。尊者金剛子聞世間大會。生不樂心。而說偈言<p class='lg'>　獨一處空林　　猶如棄枯木<br>　夏時四月滿　　世間樂莊嚴<br>　普觀諸世間　　其苦無過我　</p><p>爾時。林中住止天神即說偈言<p class='lg'>　獨一處空林　　猶如棄枯木<br>　為三十三天　　心常所願樂<br>　猶如地獄中　　仰思生人道　</p><p>時。金剛子為彼天神所勸發已。專精思惟。斷諸煩惱。得阿羅漢<p><b>　　<A NAME="n1389"></A>（一三四一）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中。唯好樂持戒。不能增長上進功德<p>時。彼林中止住天神作是念。此非比丘法。住於林中。唯樂持戒。不能增修上進功德。今我當作方便而發悟之。即說偈言<p class='lg'>　非一向持戒　　及修習多聞<br>　獨靜禪三昧　　閑居修遠離<br>　比丘偏倚息　　終不得漏盡<br>　平等正覺樂　　遠非凡夫輩　</p><p>時。彼比丘天神勸進已。專精思惟。斷諸煩惱。得阿羅漢<p><b>　　<A NAME="n1390"></A>（一三四二）</b><p>如是我聞<p>一時。佛住舍衛國祇樹給孤獨園<p>有尊者那迦達多在拘薩羅人間。住一林中。有在家．出家常相親近<p>時。彼林中止住天神作是念。此非比丘法。住於林中。與諸在家．出家周旋親數。我今當往方便發悟。而說偈言<p class='lg'>　比丘旦早出　　迫暮而還林<br>　道俗相習近　　苦樂必同安<br>　恐起家放逸　　而隨魔自在　</p><p>時。那迦達多比丘為彼天神如是．如是開覺已。如是．如是專精思惟。斷諸煩惱。得阿羅漢<p><b>　　<A NAME="n1391"></A>（一三四三）</b><p>如是我聞<p>一時。佛住舍衛國祇樹給孤獨園<p>時。有眾多比丘在拘薩羅人間。住一林中。言語嬉戲。終日散亂。心不得定。縱諸根門。馳騁六境<p>時。彼林中止住天神見是比丘不攝威儀。心不欣悅。而說偈言<p class='lg'>　此先有瞿曇　　正命弟子眾<br>　無常心乞食　　無常受床臥<br>　觀世無常故　　得究竟苦邊<br>　今有難養眾　　沙門所居止<br>　處處求飲食　　遍遊於他家<br>　望財而出家　　無真沙門欲<br>　垂著僧伽梨　　如老牛曳尾　</p><p>爾時。比丘語天神言。汝欲厭我耶<p>時。彼天神復說偈言<p class='lg'>　不指其名姓　　不非稱其人<br>　而總向彼眾　　說其不善者<br>　疏漏相現者　　方便說其過<br>　勤修精進者　　歸依恭敬禮　</p><p>彼諸比丘為天神勸發已。專精思惟。斷諸煩惱。得阿羅漢<p><b>　　<A NAME="n1392"></A>（一三四四）</b><p>如是我聞<p>一時。佛在舍衛國祇樹給孤獨園<p>時。有異比丘在拘薩羅人間。住一林中。時。彼比丘與長者婦女嬉戲。起惡名聲<p>時。彼比丘作是念。我今不類。共他婦女起惡名聲。我今欲於此林中自殺<p>時。彼林中止住天神作是思念。不善不類。此比丘不壞．無過。而於林中欲自殺身。我今當作方便開悟<p>時。彼天神化作長者女身。語比丘言。於諸巷路四衢道中。世間諸人為我及汝起惡名聲。言我與汝共相習近。作不正事。已有惡名。今可還俗。共相娛樂<p>比丘答言。以彼里巷四衢道中。為我與汝起惡名聲。共相習近。為不正事。我今且自殺身<p>時。彼天神還復天身。而說偈言<p class='lg'>　雖聞多惡名　　苦行者忍之<br>　不應苦自苦　　亦不應起惱<br>　聞聲恐怖者　　是則林中獸<br>　是輕躁眾生　　不成出家法<br>　仁者當堪耐　　不中住惡聲<br>　執心堅住者　　是則出家法<br>　不由他人語　　令汝成劫賊<br>　亦不由他語　　令汝得羅漢<br>　如汝自知已　　諸天亦復知　</p><p>爾時。比丘為彼天神所開悟已。專精思惟。斷除煩惱。得阿羅漢<p><b>　　<A NAME="n1393"></A>（一三四五）</b><p>如是我聞<p>一時。佛住舍衛國祇樹給孤獨園<p>時。有尊者見多比丘在拘薩羅人間。住一林中。著糞掃衣。時。梵天王與七百梵天乘其宮殿。來詣尊者見多比丘所。恭敬禮事<p>時。有天神。住彼林中者。而說偈言<p class='lg'>　觀彼寂諸根　　能感善供養<br>　具足三明達　　得不傾動法<br>　度一切方便　　少事糞掃衣<br>　七百梵天子　　乘宮來奉詣<br>　見生死有邊　　今禮度有岸　</p><p>時。彼天神說偈讚歎見多比丘已。即沒不現<p><b>　　<A NAME="n1394"></A>（一三四六）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中。時。彼比丘身體疲極。夜著睡眠<p>時。有天神。住彼林中者。而覺悟之。即說偈言<p class='lg'>　可起起比丘　　何故著睡眠<br>　睡眠有何義　　修禪莫睡眠　</p><p>時。彼比丘說偈答言<p class='lg'>　不肯當云何　　懈怠少方便<br>　緣盡四體羸　　夜則著睡眠　</p><p>時。彼天神復說偈言<p class='lg'>　且汝當執守　　勿聲而大呼<br>　汝已得修閑　　莫令其退沒　</p><p>時。彼比丘說偈答言<p class='lg'>　我當用汝語　　精勤修方便<br>　不為彼睡眠　　數數覆其心　</p><p>時。彼天神如是．如是覺悟彼比丘。時。彼比丘專精方便。斷諸煩惱。得阿羅漢。時。彼天神復說偈言<p class='lg'>　汝豈能自起　　專精勤方便<br>　不為眾魔軍　　厭汝令睡眠　</p><p>時。彼比丘說偈答言<p class='lg'>　從今當七夜　　常坐正思惟<br>　其身生喜樂　　無一處不滿<br>　初夜觀宿命　　中夜天眼淨<br>　後夜除無明　　見眾生苦樂<br>　上中下形類　　善色及惡色<br>　知何業因緣　　而受斯果報<br>　若士夫所作　　所作還自見<br>　善者見其善　　惡者自見惡　</p><p>時。彼天神復說偈言<p class='lg'>　我知先一切　　比丘十四人<br>　皆是須陀洹　　悉得禪正受<br>　來到此林中　　當得阿羅漢<br>　見汝一懈怠　　仰臥著睡眠<br>　莫令住凡夫　　故方便覺悟　</p><p>爾時。比丘復說偈言<p class='lg'>　善哉汝天神　　以義安慰我<br>　至誠見開覺　　令我盡諸漏　</p><p>時。彼天神復說偈言<p class='lg'>　比丘應如是　　信非家出家<br>　抱愚而出家　　逮得見清淨<br>　我今攝受法　　當盡壽命思<br>　若汝疾病時　　我當與良藥　</p><p>時。彼天神說是偈已。即沒不現<p><b>　　<A NAME="n1395"></A>（一三四七）</b><p>如是我聞<p>一時。佛住舍衛國祇樹給孤獨園<p>時。尊者舍利弗在拘薩羅人間。依一聚落。止住田側。時。尊者舍利弗於晨朝時著衣持缽。入村乞食<p>時。有一尼揵子飲酒狂醉。持一瓶酒從聚落出。見尊者舍利弗。而說偈言<p class='lg'>　米膏熏我身　　持米膏一瓶<br>　山地草樹木　　視之一金色　</p><p>爾時。尊者舍利弗作是念。作此惡聲。是惡邪物。而說是偈。我豈不能以偈答之。時。尊者舍利弗即說偈言<p class='lg'>　無想味所熏　　持空三昧瓶<br>　山地草樹木　　視之如涕唾　</p><p><b>　　<A NAME="n1396"></A>（一三四八）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中。得他心智。煩惱有餘。去林不遠有井。有飲野干罐拘鉤頸<p>時。彼野干作諸方便求脫。而自念言。天遂欲明。田夫或出。當恐怖我。汝汲水罐怖我已久。可令我脫<p>時。彼比丘知彼野干心之所念。而說偈言<p class='lg'>　如來慧日出　　離林說空法<br>　心久恐怖我　　今可放令去　</p><p>時。彼比丘自教授已。一切結盡。得阿羅漢<p><b>　　<A NAME="n1397"></A>（一三四九）</b><p>如是我聞<p>一時。佛在拘薩羅國人間遊行。住一林中<p>時。有天神。依彼林者。見佛行跡。低頭諦觀。修於佛念。時。有優樓鳥住於道中。行欲蹈佛足跡<p>爾時。天神即說偈言<p class='lg'>　汝今優樓鳥　　團目栖樹間<br>　莫亂如來跡　　壞我念佛境　</p><p>時。彼天神說此偈已。默然念佛<p><b>　　<A NAME="n1398"></A>（一三五○）</b><p>如是我聞<p>一時。佛在拘薩羅人間。住一林中。依波吒利樹下住止<p>時。有天神依彼林中住。即說偈言<p class='lg'>　今日風卒起　　吹波吒利樹<br>　落波吒利花　　供養於如來　</p><p>時。彼天神說偈已。默然而住<p><b>　　<A NAME="n1399"></A>（一三五一）</b><p>如是我聞<p>一時。佛住王舍城迦蘭陀竹園<p>時。有眾多比丘住支提山側。皆是阿練若比丘。著糞掃衣。常行乞食<p>時。山神。依彼山住者。而說偈言<p class='lg'>　孔雀文繡身　　處鞞提醯山<br>　隨時出妙聲　　覺乞食比丘<br>　孔雀文繡身　　處鞞提醯山<br>　隨時出妙聲　　覺糞掃衣者<br>　孔雀文繡身　　處鞞提醯山<br>　隨時出妙聲　　覺依樹坐者　</p><p>時。彼天神說此偈已。即默然住<p><b>　　<A NAME="n1400"></A>（一三五二）</b><p>如是我聞<p>一時。佛住王舍城迦蘭陀竹園<p>時。有眾多比丘住支提山。一切皆修阿練若行。著糞掃衣。常行乞食。爾時。那娑佉多河岸崩。殺三營事比丘<p>時。支提山住天神而說偈言<p class='lg'>　乞食阿蘭若　　慎莫營造立<br>　不見佉多河　　傍岸卒崩倒<br>　壓殺彼造立　　營事三比丘<br>　糞掃衣比丘　　慎莫營造立<br>　不見佉多河　　傍岸卒崩倒<br>　壓殺彼造立　　營事三比丘<br>　依樹下比丘　　慎莫營造立<br>　不見佉多河　　傍岸卒崩倒<br>　壓殺彼造立　　營事三比丘　</p><p>時。彼天神說此偈已。即默然住<p><b>　　<A NAME="n1401"></A>（一三五三）</b><p>如是我聞<p>一時。佛住迦蘭陀竹園<p>時。有異比丘住頻陀山<p>爾時。山林大火卒起。舉山洞然。時。有俗人而說偈言<p class='lg'>　今此頻陀山　　大火洞熾然<br>　焚燒彼竹林　　亦燒竹苑實　</p><p>時。彼比丘作是念。今彼俗人能說此偈。我今何不說偈答之。即說偈言<p class='lg'>　一切有熾然　　無慧能救滅<br>　焚燒諸受欲　　亦燒不作苦　</p><p>時。彼比丘說此偈已。默然而住<p><b>　　<A NAME="n1402"></A>（一三五四）</b><p>如是我聞<p>一時。佛住迦蘭陀竹園<p>時。有異比丘在琲e側。住一林中<p>時。有一族姓女。常為舅姑所責。至琱籇勻銦C而說偈言<p class='lg'>　琱籈琱絞　　隨流徐入海<br>　不復令舅姑　　數數見嫌責　</p><p>時。彼比丘見族姓女。聞其說偈。作是念。彼族姓女尚能說偈。我今何為不說偈答耶。即說偈言<p class='lg'>　淨信我今欲　　隨彼八聖水<br>　徐流入涅槃　　不見魔自在　</p><p>時。彼比丘說此偈已。默然而住<p><b>　　<A NAME="n1403"></A>（一三五五）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中。去林不遠。有種瓜田<p>時。有盜者夜偷其瓜。見月欲出。而說偈言<p class='lg'>　明月汝莫出　　待我斷其瓜<br>　我持瓜去已　　任汝現不現　</p><p>時。彼比丘作是念。彼盜瓜者尚能說偈。我豈不能說偈答耶。即說偈言<p class='lg'>　惡魔汝莫出　　待我斷煩惱<br>　斷彼煩惱已　　任汝出不出　</p><p>時。彼比丘說此偈已。默然而住<p><b>　　<A NAME="n1404"></A>（一三五六）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中<p>時。有沙彌而說偈言<p class='lg'>　云何名為常　　乞食則為常<br>　云何為無常　　僧食為無常<br>　云何名為直　　唯因陀羅幢<br>　云何名為曲　　曲者唯見鉤　</p><p>時。彼比丘作是念。此沙彌能說斯偈。我今何不說偈而答。即說偈言<p class='lg'>　云何名為常　　常者唯涅槃<br>　云何為無常　　謂諸有為法<br>　云何名為直　　謂聖八正道<br>　云何名為曲　　曲者唯惡徑　</p><p>時。彼比丘說此偈已。默然而住<p><b>　　<A NAME="n1405"></A>（一三五七）</b><p>如是我聞<p>一時。佛住舍衛國祇樹給孤獨園<p>時。有舍利弗弟子。服藥已。尋即食粥<p>時。尊者舍利弗到瓦師舍。從乞瓦甌。時。彼瓦師即說偈言<p class='lg'>　云何得名勝　　而不施一錢<br>　云何勝實德　　於財無所減　</p><p>爾時。舍利弗說偈答言<p class='lg'>　若不食肉者　　而施彼以肉<br>　諸修梵行者　　施之以女色<br>　不坐高床者　　施以高廣床<br>　於彼臨行者　　施以息止處<br>　如是等施與　　於財不損減<br>　是則有名譽　　而不捨一錢<br>　實德名稱流　　於財無所減　</p><p>時。彼瓦師復說偈言<p class='lg'>　汝今舍利弗　　所說實為善<br>　今施汝百甌　　非餘亦不得　</p><p>尊者舍利弗說偈答言<p class='lg'>　彼三十三天　　炎魔兜率陀<br>　化樂諸天人　　及他化自在<br>　瓦缽信以得　　而汝不生信　</p><p>尊者舍利弗說此偈已。於瓦師舍默然出去<p><b>　　<A NAME="n1406"></A>（一三五八）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中<p>時。有貧士夫在於林側。作如是悕望思惟。而說偈言<p class='lg'>　若得豬一頭　　美酒滿一瓶<br>　盛持甌一枚　　人數數持與<br>　若得如是者　　當復何所憂　</p><p>時。彼比丘作是念。此貧士夫尚能說偈。我今何以不說。即說偈言<p class='lg'>　若得佛法僧　　比丘善說法<br>　我不病常聞　　不畏眾魔怨　</p><p>時。彼比丘說此偈已。默然而住<p><b>　　<A NAME="n1407"></A>（一三五九）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中<p>時。彼比丘作如是思惟。若得好劫貝。長七肘。廣二肘。作衣已。樂修善法<p>時。有天神。依彼林者。作是念。此非比丘法。住於林中。作是思惟。悕望好衣<p>時。天神化作全身骨鎖。於彼比丘前舞。而說偈言<p class='lg'>　比丘思劫貝　　七肘廣六尺<br>　晝則如是想　　知夜何所思　</p><p>時。彼比丘即生恐怖。其身戰悚。而說偈言<p class='lg'>　止止不須[<a href='javascript:showpic("../fontimg/057087.gif")'>疊*毛</a>]　　今著糞掃衣<br>　晝見骨鎖舞　　知夜復何見　</p><p>時。彼比丘心驚怖已。即正思惟。專精修習。斷諸煩惱。得阿羅漢<p><b>　　<A NAME="n1408"></A>（一三六○）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住一林中。得阿羅漢。諸漏已盡。所作已作。已捨重擔。斷諸有結。正智心善解脫<p>時。有一女人於夜闇中。天時微雨。電光睒照。於林中過。欲詣他男子。倒深泥中。環釧斷壞。華瓔散落。時。彼女人而說偈言<p class='lg'>　頭髮悉散解　　花瓔落深泥<br>　鐶釧悉破壞　　丈夫何所著　</p><p>時。彼比丘作是念。女人尚能說偈。我豈不能說偈答之<p class='lg'>　煩惱悉斷壞　　度生死淤泥<br>　著纏悉散落　　十方尊見我　</p><p>時。彼比丘說偈已。即默然而住<p><b>　　<A NAME="n1409"></A>（一三六一）</b><p>如是我聞<p>一時。佛住舍衛國祇樹給孤獨園<p>時。有異比丘在拘薩羅人間。住於河側一林樹間<p>時。有丈夫與婦相隨。度河住於岸邊。彈琴嬉戲。而說偈言<p class='lg'>　愛念而放逸　　逍遙青樹間<br>　流水流且清　　琴聲極和美<br>　春氣調適遊　　快樂何是過　</p><p>時。彼比丘作是念。彼士夫尚能說偈。我豈不能說偈答之<p class='lg'>　受持清淨戒　　愛念等正覺<br>　沐浴三解脫　　善以極清涼<br>　人道具莊嚴　　快樂豈過是　</p><p>時。彼比丘說此偈已。即默然而住<p><b>　　<A NAME="n1410"></A>（一三六二）</b><p>如是我聞<p>一時佛住舍衛國祇樹給孤獨園<p>時。有異比丘在拘薩羅人間。住一林中<p>時。有天神見諸鴿鳥而說偈言<p class='lg'>　鴿鳥當積聚　　胡麻米粟等<br>　於山頂樹上　　高顯作巢窟<br>　若當天雨時　　安極飲食宿　</p><p>時。彼比丘作是念。彼亦覺悟我。即說偈言<p class='lg'>　凡夫積善法　　恭敬於三寶<br>　身壞命終時　　資神心安樂　</p><p>時。彼比丘說此偈已。以即覺悟。專精思惟。除諸煩惱。得阿羅漢<p class='juan'>
雜阿含經卷第五十</p>
</body></html>
