<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T02 </TITLE>
</head>
<BODY>

<p class='juan'>
別譯雜阿含經卷第十二(丹本第六卷十二張後准)</p>
<p><span class='byline'>　　　　失譯人名今附秦錄</span><br><p><b>　　<A NAME="n1644"></A>（二一四）</b><p>如是我聞。一時佛在舍衛國祇樹給孤獨園。時有比丘尼。名曰曠野。於其晨朝。著衣持缽。入城乞食。食訖洗缽。將欲向彼得眼林中。時魔王波旬。作是心念。瞿曇沙門。今在舍衛得眼林中。其弟子曠野比丘尼。入城乞食。食訖洗缽。收攝坐具。將欲往詣於彼林間。我當為其而作擾亂。爾時波旬化作摩納。於彼路側。問曠野言。欲何所詣。比丘尼答言。我今欲詣閑靜之處。爾時摩納。聞是語已。即說偈言<p class='lg'>　一切世間中　　無有解脫者<br>　汝詣空靜處　　將欲何所作<br>　汝今年盛美　　不受於五欲<br>　一旦衰老至　　後莫生憂悔　</p><p>時比丘尼。而作是念。此為是誰欲惱亂我。甚為欺詐。為是人耶。是非人乎。作是念已。入定觀察。知是波旬。欲來惱亂。即說偈言<p class='lg'>　世間有解脫　　我今自證知<br>　波旬汝愚鄙　　不解如斯跡<br>　欲如摽利戟　　陰賊拔刀逐<br>　汝言受五欲　　欲苦可怖畏<br>　欲能生憂惱　　欲能生追念<br>　欲能生百苦　　欲是眾苦本<br>　斷除一切愛　　滅諸無明闇<br>　逮證於盡滅　　住於無漏法　</p><p>爾時波旬。而作是念。曠野比丘尼。善知我心。懊惱悔恨。慚愧還宮<p><b>　　<A NAME="n1645"></A>（二一五）</b><p>如是我聞。一時佛在舍衛國祇樹給孤獨園。爾時蘇摩比丘尼。著衣持缽。入舍衛城乞食。食訖洗缽。收攝坐具。向得眼林。魔王波旬。作是念。今蘇摩比丘尼。著衣持缽。入城乞食。食訖洗缽。收攝坐具。向得眼林。爾時波旬。化作婆羅門。在路側立。而作是言。阿梨耶欲何所至。比丘尼答言。我今欲詣彼寂靜處。爾時波旬。即說偈言<p class='lg'>　仙聖之所得　　斯處難階及<br>　非汝鄙穢智　　獲得如是處　</p><p>時比丘尼。作如是念。此為是人。是非人乎。而欲惱我。入定觀<span class='corr'>察</span>。知是波旬。即說偈言<p class='lg'>　女相無所作　　唯意修禪定<br>　觀見於上法　　若有男女相<br>　可說於女人　　於法無所能<br>　若無男女相　　云何生分別<br>　斷除一切愛　　滅諸無明闇<br>　逮證于盡滅　　住於無漏法<br>　以是故當知　　波旬墮負處　</p><p>爾時波旬。而作是念。蘇摩比丘尼。善知我心。憂愁悔恨。慚愧還宮<p><b>　　<A NAME="n1646"></A>（二一六）</b><p>如是我聞。一時佛在舍衛國祇樹給孤獨園。爾時翅舍憍曇彌比丘尼。著衣持缽。入城乞食。食訖洗缽。收攝坐具。至得眼林。坐一樹下。住於天住。爾時魔王波旬。作是心念。沙門瞿曇。在於舍衛國祇樹給孤獨園。有比丘尼。名翅舍憍曇彌著衣持缽。入城乞食。食訖洗缽。收攝坐具。至得眼林。坐一樹下。住於天住。作是念已。化作摩納。欲為擾亂。即說偈言<p class='lg'>　汝今者何為　　懷憂坐樹下<br>　歔欷而流淚　　將不喪子乎<br>　獨處於林中　　欲求男子耶　</p><p>時比丘尼。而作是念。此為是誰。甚為欺詐。為是人耶。是非人乎。而欲為我。作大擾亂。入定觀察。知是魔王。即說偈言<p class='lg'>　我斷恩愛已　　無欲無子想<br>　端坐林樹間　　無愁無熱惱<br>　斷除一切愛　　滅諸無明闇<br>　逮得於滅盡　　安住無漏法<br>　以是故當知　　波旬墮負處　</p><p>爾時波旬。而作是念。翅舍憍曇彌比丘尼。善知我心。憂愁悔恨。慚愧還宮<p><b>　　<A NAME="n1647"></A>（二一七）</b><p>如是我聞。一時佛在舍衛國祇樹給孤獨園。爾時蓮華色比丘尼。於其晨朝。著衣持缽。入城乞食。食訖洗缽。收攝坐具。并洗足已。入得眼林。坐一樹下。端坐思惟。住於天住。爾時魔王。而作是念。沙門瞿曇。在舍衛國祇樹給孤獨園。蓮華色比丘尼。著衣持缽。入城乞食。食訖洗缽。收攝坐具。至得眼林中。坐一樹下。住於天住。我當為其而作擾亂。作是念已。化為摩納。往至其所。而說偈言<p class='lg'>　娑羅樹下坐　　如華善開敷<br>　獨一比丘尼　　汝今坐禪耶<br>　更無第二伴　　能不畏愚癡　</p><p>爾時蓮華比丘尼。即作是念。此為是誰。擾亂於我。甚為欺詐。為是人耶。是非人乎。入定觀察。知是波旬。即說偈言<p class='lg'>　百千姦偽賊　　皆悉令如汝<br>　不動我一毛　　故獨無所畏　</p><p>爾時魔王復說偈言<p class='lg'>　我今自隱形　　入汝腹中央<br>　或入汝眉間　　令汝不得見　</p><p>時比丘尼復以偈答<p class='lg'>　我心得自在　　善修如意定<br>　斷絕大繫縛　　終不怖畏汝<br>　我已吐諸結　　得拔三垢根<br>　怖畏根本盡　　故我無所畏<br>　我今住於此　　都無畏汝心<br>　汝軍眾盡來　　我亦不怖畏<br>　斷除一切愛　　滅諸無明闇<br>　逮得於盡滅　　安住無漏法<br>　以是故當知　　波旬墮負處　</p><p>爾時波旬。而作是念。蓮華色比丘尼。善解我心。憂愁悔恨。慚愧還宮<p><b>　　<A NAME="n1648"></A>（二一八）</b><p>如是我聞。一時佛在舍衛國祇樹給孤獨園。爾時石室比丘尼。於其晨朝。著衣持缽。入城乞食。食訖洗缽。收攝坐具。向得眼林。爾時魔王。而作是念。沙門瞿曇。在舍衛國祇樹給孤獨園。中有石室比丘尼。著衣持缽。入城乞食。食訖洗缽。收攝坐具。向得眼林。我當為其而作擾亂。作是念已。化為摩納。往至其所。而說偈言<p class='lg'>　眾生是誰造　　眾生造作誰<br>　云何名眾生　　眾生何所趣　</p><p>時石室比丘尼。聞是偈已。而作是念。此為是誰。甚為欺詐。為是人耶。是非人乎。入定觀察。知是魔王。以偈答言<p class='lg'>　眾魔生邪見　　謂有眾生想<br>　假空以聚會　　都無有眾生<br>　譬如因眾緣　　和合有車用<br>　陰界入亦爾　　因緣和合有<br>　業緣故聚會　　業緣故散滅<br>　斷除一切愛　　滅諸無明闇<br>　逮得於盡滅　　安住於無漏<br>　以是故當知　　波旬墮負處　</p><p>爾時魔王。而作是念。此比丘尼。善知我心。憂愁悔恨。慚愧還宮<p><b>　　<A NAME="n1649"></A>（二一九）</b><p>如是我聞。一時佛在舍衛國祇樹給孤獨園。時有比丘尼。名曰鼻[<a href='javascript:showpic("../fontimg/072332.gif")'>口*(利/尒)</a>]。在舍衛國王園精舍。於其晨朝。著衣持缽。入城乞食。食訖洗缽。收攝坐具。向得眼林。於時魔王。而作是念。沙門瞿曇。在舍衛國祇樹給孤獨園。有鼻[<a href='javascript:showpic("../fontimg/072332.gif")'>口*(利/尒)</a>]比丘尼。著衣持缽入城乞食。食訖洗缽。收攝坐具。向得眼林。我當為其而作擾亂。作是念已。化為摩納。即於路側。而說偈言<p class='lg'>　誰造於色像　　色像造作誰<br>　色像從何出　　色像何所趣　</p><p>是比丘尼。聞斯偈已而作是念。此為是誰。惱亂於我。甚為欺詐。為是人耶。是非人乎。入定觀察。知是魔王。說偈報言<p class='lg'>　色像非自作　　亦非他所造<br>　眾緣起而有　　緣離則散滅<br>　譬如殖種子　　因地而生長<br>　陰界諸入等　　和合是色像<br>　因苦故生長　　因苦故散壞<br>　斷除一切愛　　滅諸無明闇<br>　逮得於盡滅　　安住無漏法<br>　以是故當知　　波旬墮負處　</p><p>爾時波旬。而作是念。此比丘尼。善知我心。憂愁悔恨。慚愧還宮<p><b>　　<A NAME="n1650"></A>（二二○）</b><p>如是我聞。一時佛在舍衛國祇樹給孤獨園。爾時毘闍耶比丘尼。從王園精舍。著衣持缽。入城乞食。食訖洗缽。收攝坐具。至得眼林。坐一樹下。住於天住。爾時魔王。而作是念。沙門瞿曇。在舍衛國祇樹給孤獨園王園精舍。毘闍耶比丘尼著衣持缽。入城乞食。食訖洗缽。收攝坐具。至得眼林。坐一樹下。住於天住。我當為其而作擾亂。作是念已。化為摩納。往詣其所。而說偈言<p class='lg'>　汝今極盛壯　　我年亦復少<br>　五欲共歡娛　　放意而受樂<br>　何以獨坐此　　而不與我俱　</p><p>時比丘尼。聞是偈已。而作是念。此為是誰。來惱於我。甚為欺詐。為是人耶。是非人乎。入定觀察。知是魔王。說偈報言<p class='lg'>　作樂縱歌舞　　及餘五欲樂<br>　盡迴用與汝　　非我之所宜<br>　人間一切樂　　并及天五欲<br>　盡迴用與汝　　都非我所宜<br>　我斷一切愛　　滅諸無明闇<br>　逮得於盡滅　　安住無漏法<br>　以是故當知　　波旬墮負處　</p><p>爾時波旬。而作是念。此比丘尼。善知我心。憂愁悔恨。慚愧還宮<p><b>　　<A NAME="n1651"></A>（二二一）</b><p>如是我聞。一時佛在舍衛國祇樹給孤獨園。爾時有一比丘尼。名曰折羅。於其晨朝。著衣持缽。入城乞食。食訖洗缽。收攝坐具。入得眼林。在一樹下。正身端坐。入於天住。爾時魔王。作是念言。沙門瞿曇。在舍衛國祇樹給孤獨園。中有一比丘尼。名曰折羅。於其晨朝。著衣持缽。入城乞食。食已洗缽。收攝坐具。入得眼林中。在一樹下坐。入於天住。我今當往而作擾亂。爾時魔王。作是念已。化摩納形。往至其所。而語之言。阿利耶。欲生何處。比丘尼言。如我今者都無生處。爾時摩納。即說偈言<p class='lg'>　有生必得樂　　生必受五欲<br>　汝受誰教敕　　言不用復生　</p><p>折羅比丘尼說偈報言<p class='lg'>　生者必有死　　眾苦所纏縛<br>　一切苦應斷　　是以不求生<br>　具眼牟尼尊　　說斯真諦法<br>　苦因生於苦　　皆應捨離之<br>　修聖八正道　　安隱趣涅槃<br>　世尊教導我　　我樂是教法<br>　我證知彼法　　是故不樂生<br>　斷除一切愛　　滅諸無明闇<br>　逮得於滅盡　　安住無漏法<br>　以是故當知　　波旬墮負處　</p><p>爾時波旬。而作是念。此比丘尼。善知我心。憂愁悔恨。慚愧還宮<p><b>　　<A NAME="n1652"></A>（二二二）</b><p>如是我聞。一時佛在舍衛國祇樹給孤獨園。爾時優波折羅比丘尼。住王園精舍。於其晨朝。著衣持缽。入舍衛城乞食。乞食已。洗缽洗足。攝持坐具。詣得眼林。在一樹下。正身端坐。入於天住。爾時魔王。作是念言。今瞿曇沙門。在舍衛國祇樹給孤獨園王園精舍。有比丘尼。名曰優波折羅。於其晨朝。著衣持缽。入舍衛城乞食。食訖洗足。收攝坐具。詣得眼林。在一樹下。正身端坐。入於天住。我今當往而作壞亂。作是念已。化作<span class='corr'>摩</span>納。即往其所。問比丘尼言。阿利耶。欲何處受身。比丘尼答曰。我都無受身處。爾時摩納。即說偈言<p class='lg'>　忉利及炎摩　　兜率與化樂<br>　他化自在天　　是處極快樂<br>　汝應願樂彼　　受於勝妙事　</p><p>優波折羅比丘尼復說偈言<p class='lg'>　忉利及炎摩　　兜率與化樂<br>　他化自在天　　諸處雖受樂<br>　不離於我見　　必為魔所縛<br>　世間皆動搖　　彼亦歸遷謝<br>　無有諸凡夫　　離魔之境界<br>　世間皆熾然　　世間皆煙出<br>　離於動搖者　　我樂如此處<br>　斷除一切愛　　滅諸無明闇<br>　逮得於滅盡　　安住無漏法<br>　以是故當知　　波旬墮負處　</p><p>爾時魔王。而作此念。此比丘尼。善知我心。憂愁悔恨。慚愧還宮<p><b>　　<A NAME="n1653"></A>（二二三）</b><p>如是我聞。一時佛在舍衛國祇樹給孤獨園。爾時王園精舍。有一比丘尼。名曰動頭。於其晨朝。著衣持缽。入城乞食。乞食已。洗缽洗足。攝持坐具。詣得眼林。在一樹下。正身端坐。入於天住。爾時魔王。作是念言。瞿曇沙門。在舍衛城祇樹給孤獨園。有一比丘尼。名曰動頭。於其晨朝。著衣持缽。入舍衛城乞食。乞食已。洗缽洗足。收攝坐具。入得眼林中。在一樹下。正身端坐。入於天住。我今欲往而壞亂之。作是念已。化作摩納。往詣其所。語比丘尼言。九十六種道。汝樂何道。比丘尼答言。此道我都不樂。爾時波旬。即說偈言<p class='lg'>　受誰教剃髮　　自號比丘尼<br>　不欲樂外道　　汝為甚愚癡　</p><p>動頭比丘尼復說偈言<p class='lg'>　此外諸異道　　眾為邪見縛<br>　種種諸見縛　　終竟墮魔網<br>　釋種大世尊　　無比之丈夫<br>　一切種中勝　　降魔坐道場<br>　悉過一切上　　諸事皆解脫<br>　能調盡有邊　　彼佛教於我<br>　是我之世尊　　我樂彼教法<br>　我今知彼已　　盡除諸結漏<br>　斷除一切愛　　滅諸無明闇<br>　逮得於滅盡　　安住無漏法<br>　以是故當知　　波旬墮負處　</p><p>爾時波旬。而作是念。此比丘尼。善知我心。憂愁悔恨。慚愧還宮<p class='lg'>　曠野素彌　　蘇瞿曇　　華蓮石室<br>　及毘羅　　毘闍折羅　　憂波折羅　</p><p>第十名動頭(此下丹本第七卷)<p><b>　　<A NAME="n1654"></A>（二二四）</b><p>如是我聞。一時佛在薩婆國竭闍池岸。爾時世尊月十五日。在僧前坐說戒。當於是夜。月初出時。婆耆奢在彼眾中。作是念言。我今欲以月為喻讚歎於佛。作是念已。從座而起。合掌向佛言。世尊。我今欲有所說。唯願善逝垂哀聽許。佛告婆耆奢。聽汝所說。尊者婆耆奢。即說偈言<p class='lg'>　猶如盛滿月　　無雲處空中<br>　光明照世界　　一切皆樂見<br>　釋迦牟尼尊　　世間大導師<br>　端嚴甚殊特　　名聞悉充滿<br>　月出白蓮榮　　日現紅蓮敷<br>　從佛受化者　　譬如華敷榮<br>　開彼宿善根　　悉令見道跡　</p><p>時婆耆奢。說此偈已。歡喜踊躍。還于所止<p><b>　　<A NAME="n1655"></A>（二二五）</b><p>如是我聞。一時佛在舍衛國祇樹給孤獨園。爾時世尊與無央數大眾圍遶而為說法。爾時尊者憍陳如。適從餘處。來詣佛所。頂禮佛足。在一面坐。時尊者婆耆奢。亦在會中。作是念言。我今欲在佛前以偈讚憍陳如。作是念已從坐而起。白佛言。世尊。唯願聽我少有所讚。佛告婆耆奢。隨汝所說。尊者婆耆奢。即說偈言<p class='lg'>　上座比丘憍陳如　　安處實語住利樂<br>　常樂空閑寂靜處　　聲聞所求佛教法<br>　悉皆逮得不放逸　　有大威德具三明<br>　知心差別諸善根　　如來長子憍陳如<br>　歸命稽首禮世尊　</p><p>時婆耆奢。說此偈已。歡喜踊躍。還于所止<p><b>　　<A NAME="n1656"></A>（二二六）</b><p>如是我聞。一時佛在舍衛國祇樹給孤獨園。爾時尊者舍利<span class='corr'>弗</span>在講堂中。為眾說法。言音滿足。能使聽者心意喜樂言辭正直。聞者開解。心無所為。所說辯了。諸比丘眾。至心聽受。聽者悅豫。尊重恭敬。至心憶念。等同歡喜。聽受其法<p>爾時尊者婆耆奢。在於會中。心作是念。我欲以偈讚舍利弗。作是念已。即正衣服。從坐而起。合掌白舍利弗言。唯願尊者。聽我所說。爾時尊者告婆耆言。若有所說。恣聽汝意。即說偈言<p class='lg'>　善哉舍利弗　　明知道非道<br>　為諸比丘僧　　略廣而宣說<br>　此優波室駛　　出於微妙音<br>　聞者皆悅豫　　出聲和雅妙<br>　可樂甚可愛　　大眾聽無厭　</p><p>時婆耆奢。說此偈已。歡喜踊躍。還于所止<p><b>　　<A NAME="n1657"></A>（二二七）</b><p>如是我聞。一時佛在王舍城住龍山側。與大比丘眾五百人俱。皆是阿羅漢。諸漏已盡。所作已辦。捨於重擔。盡諸有結。心得解脫。爾時尊者目連。觀察時坐。五百比丘。皆離愛欲。爾時世尊在眾僧前。敷座而坐。當於爾時。月半說戒。時尊者婆耆奢亦在眾中。而作是念。我今在於佛僧之前。欲有讚說。即從坐起。整其衣服。合掌向佛。而作是言。唯願世尊。聽我所說。佛言婆耆奢。隨汝所說。爾時尊者婆耆奢。即說偈言<p class='lg'>　無上之商主　　在於龍山側<br>　智慧能撫慰　　五百比丘僧<br>　目連神足者　　觀察五百心<br>　知此諸比丘　　咸斷欲結使<br>　一切皆具足　　牟尼大聖尊<br>　能度於苦岸　　世間最後身<br>　我今歸命禮　　瞿曇之大師　</p><p><b>　　<A NAME="n1658"></A>（二二八）</b><p>如是我聞。一時佛在王舍城迦蘭陀竹林。夏坐安居。爾時世尊與大比丘眾五百人俱。皆是阿羅漢。諸漏已盡。所作已辦。捨於重擔。盡諸有結。正智心得解脫。唯除一人。如來記彼現身盡漏。於七月十五日。自恣時到。佛於僧前敷座而坐。爾時世尊告諸比丘。汝等當知我是婆羅門。於般涅槃。受最後身。無上良醫。拔於毒箭。汝等皆是我子。悉從於我心口而生。是我法子。從法化生。我今欲自恣。我身口意。無過失不。爾時尊者舍利弗。在眾中坐。從坐而起。整其衣服。合掌向白佛言。世尊。如佛所說。我是婆羅門。於般涅槃。受最後身。無上良醫。拔於毒箭。汝等皆是我子。悉從於我心口而生。是我法子。從法化生。我等不見如來身口有少過失。何以故。世尊能使不調者調。不寂滅者。使得寂滅。苦惱之者。能使安隱。未入涅槃者。使得涅槃。如來是知道者。是示道者。是說道者。是導道者。將來弟子相續不絕。世尊教法。次第修道。甯蛘赲腄C隨順正法。常應擁護親愛善法。我等不見世尊若身口意有少過失。舍利弗言。世尊自恣。說我若身口意有所闕短。垂哀教敕<p>佛告舍利弗。我不見汝有少過失。何以故。汝舍利弗。堅持淨戒。多聞少欲知足。遠離憒鬧。樂於閑靜。有精進具足定心智慧疾智捷智展轉智有大種智別智。唯除如來諸餘智慧。無能及汝深遠之智。成就實智。示教利喜。心無嫉妒。見他有能。示教利喜。隨喜讚歎。若為四眾比丘比丘尼。優婆塞優婆夷。說法無有疲厭。是故汝今若身口意無有少過。舍利弗白言。世尊。頗見是五百比丘。於身口意有少過不。佛告舍利弗。我不見五百比丘於身口意有少過失。何以故。是五百比丘。皆是阿羅漢。諸漏已盡。所作已辦。捨於重擔。逮得己利。盡諸有結。正智心得解脫。以是義故。我不見是五百比丘若身口意有少過失<p>舍利弗復白佛言。世尊。終不譏彼小闕。亦不見五百比丘若身口意有少過失。世尊。此五百比丘幾具三明。幾得俱解脫。幾得慧解脫。佛言。此比丘眾中九十比丘。具於三明有百八十。得俱解脫。其餘之者。盡慧解脫。舍利弗言。此五百人離諸塵垢。無有腐敗。悉皆貞實。爾時婆耆奢。在彼眾中。而作是念。佛今自恣。我今欲說讚自恣偈。婆耆奢。合掌向佛。白佛言。世尊。唯願聽我所說。佛言婆耆。隨汝所說。婆耆奢。即說偈言<p class='lg'>　此十五日清淨朝　　五百比丘同共處<br>　皆悉斷於結使縛　　盡於後有之大仙<br>　誠心親近淨世尊　　悉得解脫離後有<br>　斷於生死所作辦　　諸漏已盡滅掉悔<br>　除貪憍慢斷有結　　拔愛毒箭滅愛有<br>　人中師子離諸取　　盡諸有結滅怖畏<br>　如似轉輪大聖王　　群臣翼從而圍遶<br>　遊行大地至巨海　　譬如鬥戰得大勝<br>　無上商主弟子眾　　悉具三明滅於死<br>　斯等皆是佛真子　　離諸垢穢純清淨<br>　如日親友今敬禮　</p><p><b>　　<A NAME="n1659"></A>（二二九）</b><p>如是我聞。一時佛在舍衛國祇樹給孤獨園。爾時尊者婆耆奢。在空靜處。時欲撿心。繫念思惟。卒起異想。生不喜樂。即自覺知。我於今者。便失善利。夫出家者。名為難得。若有是心不名難得。我今便為退失善心。得于惡心今當說心多諸過惡說厭患偈。時彼尊者。即說偈言<p class='lg'>　棄捨樂諸著　　及不樂著者<br>　捨衣貪嗜覺　　不造煩惱林<br>　欲枝下垂布　　眾生樂緣著<br>　能斷於欲林　　是名為比丘<br>　不垂下著欲　　無林名比丘<br>　第六意出覺　　然此欲覺者<br>　世間所樂著　　若得出覺意<br>　能離非結著　　不樂於勝欲<br>　樂出麤惡言　　不名為比丘<br>　樂嗜於受身　　因見聞意識<br>　想著生五根　　能離欲想著<br>　不受塗污辱　　是名得解脫<br>　大地及虛空　　世間有色處<br>　悉皆歸散壞　　一切同盡滅<br>　知見是事已　　行法已決定<br>　諸處不生受　　質直不諂偽<br>　雖求念存身　　為有所利益<br>　若能如是者　　同彼入涅槃　</p><p><b>　　<A NAME="n1660"></A>（二三○）</b><p>如是我聞。一時佛在舍衛國祇樹給孤獨園。爾時尊者婆耆奢與阿難俱。著衣持缽。入城乞食。見一女人。年在盛壯。容貌端正。便起欲想。爾時婆耆。尋自覺知。極自呵責。我今名為不得出家之利。我之壽命。極為難得。若生是心。名為不善。寧捨壽命。不作欲想。我於今者。不名出家。何以故。見於盛壯端正女人。即起愛心。若生此心。非我所宜。即向阿難。而說偈言<p class='lg'>　為欲結所勝　　燋然於我心<br>　唯願為我說　　除欲善方便　</p><p>爾時阿難即說偈言<p class='lg'>　起於顛倒想　　能燒然其心<br>　淨想能生欲　　應修不淨觀<br>　獨處而坐禪　　速滅於貪欲<br>　莫數受燒然　　當觀察諸行<br>　無常無有樂　　并及無我法<br>　安心念此身　　多厭惡生死<br>　修習正智慧　　除七慢結使<br>　若知斷慢已　　苦則有邊際　</p><p>(此下丹本第八卷六張後)<p><b>　　<A NAME="n1661"></A>（二三一）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來至佛所。威光顯照遍于祇洹。悉皆大明卻坐一面。而說偈言<p class='lg'>　云何義利勝　　誰為最親友<br>　眾生依何等　　而得自濟活<br>　修造何事務　　而能得聚斂　</p><p>爾時世尊以偈答曰<p class='lg'>　種田為義利　　妻為最親友<br>　眾生依熱苗　　而得自濟活<br>　若能勤作者　　斯業勝聚斂　</p><p>爾時天復說偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1662"></A>（二三二）</b><p>如是我聞。一時佛在舍衛國祇樹給孤獨園。時有一天。光色倍常。於其中夜。來詣佛所。威光顯照。遍于祇洹。悉皆大明。卻坐一面。而說偈言<p class='lg'>　愛中子第一　　財中牛第一<br>　明中日第一　　淵中海第一　</p><p>爾時世尊以偈答言<p class='lg'>　所愛無過身　　能教第一財<br>　慧為第一明　　雨為第一淵　</p><p>爾時天復說偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1663"></A>（二三三）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光顯照。遍于祇洹。赫然大明。卻坐一面。而說偈言<p class='lg'>　於其二足中　　剎利最為勝<br>　於彼四足中　　牛最為勝者<br>　若於娶妻中　　童女為最勝<br>　於諸兒息中　　長子為最勝　</p><p>爾時世尊以偈答曰<p class='lg'>　<span class='corr'>兩</span>足最勝正覺是　　四足中勝善乘是<br>　娶妻中勝貞女是　　兒子中勝孝者是　</p><p>爾時天復說偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1664"></A>（二三四）</b><p>如是我聞。一時佛在舍衛國祇樹給孤獨園。時有一天。光色倍常。於其中夜。來詣佛所。威光顯照。遍于祇洹。赫然大明。卻坐一面。而說偈言<p class='lg'>　何物生為勝　　何物入地勝<br>　種子何者勝　　擲種誰為勝　</p><p>時有天子。先身從種田中得因。以為名以偈答言<p class='lg'>　苗稼生為勝　　子入地第一<br>　擁護於耕牛　　兒擲種為勝　</p><p>爾時彼天。語此天言。我不問汝。我欲問佛。復以偈問佛<p class='lg'>　何物生為勝　　何物入地勝<br>　種子何者勝　　擲種誰為勝　</p><p>爾時世尊以偈答言<p class='lg'>　明生最勝苗　　無明滅為勝<br>　親近供養佛　　擲種僧最勝　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1665"></A>（二三五）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光顯照。遍于祇洹。赫然大明。卻坐一面。而說偈言<p class='lg'>　云何生世間　　云何得和合<br>　幾愛世間有　　何物苦世間　</p><p>爾時世尊以偈答言<p class='lg'>　六愛生世間　　六觸能和合<br>　六愛能得有　　六情生諸苦　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1666"></A>（二三六）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光顯照。遍于祇洹。赫然大明。卻坐一面。而說偈言<p class='lg'>　云何劫世間　　云何名苦惱<br>　云何是一法　　世間得自在　</p><p>爾時世尊以偈答曰<p class='lg'>　意劫將諸趣　　意苦惱世間<br>　意名為一法　　世間得自在　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1667"></A>（二三七）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光顯照。遍于祇洹。赫然大明。卻坐一面。而說偈言<p class='lg'>　何物縛世間　　云何得解脫<br>　斷於何等法　　得至於涅槃　</p><p>爾時世尊以偈答曰<p class='lg'>　欲縛於世間　　捨欲得解脫<br>　能斷於愛縛　　是名得涅槃　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1668"></A>（二三八）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　何物覆世間　　何物能圍繞<br>　何物縛眾生　　云何世間住　</p><p>爾時世尊以偈答曰<p class='lg'>　老能覆世間　　死能為圍繞<br>　愛縛於眾生　　如法住世間　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1669"></A>（二三九）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　何物迷世間　　何物和合有<br>　何誰污眾生　　云何豎於幢　</p><p>爾時世尊以偈答曰<p class='lg'>　無明迷世間　　愛著和合有<br>　瞋污染眾生　　我慢豎為幢　</p><p>天復以偈問言<p class='lg'>　何誰無蓋障　　何誰斷於欲<br>　誰出於污染　　請能倒大幢　</p><p>爾時世尊以偈答曰<p class='lg'>　如來無蓋障　　正智得解脫<br>　彼無有蓋障　　能盡于愛結<br>　出離於塵垢　　傾於我慢幢　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1670"></A>（二四○）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。卻坐一面。而說偈言<p class='lg'>　人財何者勝　　修行何善行<br>　能得快樂報　　味中何最勝<br>　云何諸壽中　　壽命得最勝　</p><p>爾時世尊以偈答曰<p class='lg'>　於諸財物中　　信財第一勝<br>　如法修善行　　能獲快樂報<br>　於諸滋味中　　實語為第一<br>　於諸壽命中　　慧命為最勝　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1671"></A>（二四一）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　人於生死中　　何者是二伴<br>　誰為教授者　　歸向涅槃道<br>　比丘樂何法　　而斷於結縛　</p><p>爾時世尊以偈答曰<p class='lg'>　於諸生死中　　信為第二伴<br>　智慧如教授　　能樂涅槃者<br>　斷諸結使縛　　是則名比丘　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1672"></A>（二四二）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　何善能至老　　何善最安住<br>　何寶為第一　　何物賊不劫　</p><p>爾時世尊以偈答曰<p class='lg'>　持戒善至老　　信最為安住<br>　智慧人勝寶　　福財賊不劫　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1673"></A>（二四三）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　眾生誰所生　　云何常馳求<br>　云何於生死　　流轉不解脫　</p><p>爾時世尊以偈答曰<p class='lg'>　愛生于眾生　　意馳於諸塵<br>　一切有命類　　輪轉於生死<br>　琩於諸苦　　云何得解脫　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1674"></A>（二四四）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　眾生誰所生　　云何常馳求<br>　於生死輪轉　　何者為怖畏　</p><p>爾時世尊以偈答曰<p class='lg'>　眾生從愛生　　心意馳不停<br>　眾生處生死　　苦為大怖畏　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1675"></A>（二四五）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　眾生誰所生　　云何常馳求<br>　生死常輪轉　　何者大怖畏　</p><p>爾時世尊以偈答曰<p class='lg'>　愛能生眾生　　意識馳諸塵<br>　眾生處生死　　業為大怖畏　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久捨棄　　能度世間愛　</p><p>爾時此天。說此偈已。歡喜而去<p><b>　　<A NAME="n1676"></A>（二四六）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照遍於祇洹。赫然大明。卻坐一面。而說偈言<p class='lg'>　云何名非道　　何物日夜逝<br>　梵行誰為垢　　誰惱害世間<br>　云何名澡浴　　而能不用水<br>　唯願佛世尊　　為我分別說　</p><p>爾時世尊以偈答曰<p class='lg'>　欲名為非道　　人命日夜逝<br>　女為梵行垢　　亦惱害世間<br>　專修梵行者　　潔淨勝彼水　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1677"></A>（二四七）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　何物為第一　　諸物中最勝<br>　云何在處處　　而得於最上<br>　有何一種法　　於世間自在　</p><p>爾時世尊以偈答曰<p class='lg'>　於諸世物中　　四陰名最勝<br>　善於彼處處　　皆得為最上<br>　四陰名一法　　於世間自在　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1678"></A>（二四八）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　偈為何者初　　云何為分別<br>　偈何所依止　　偈以何為體　</p><p>爾時世尊以偈答曰<p class='lg'>　偈以欲為初　　字為偈分別<br>　偈依止於名　　文章以為體　</p><p>爾時天復以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p><b>　　<A NAME="n1679"></A>（二四九）</b><p>如是我聞。一時佛在舍衛國祇樹給孤獨園。時有一天。光色倍常。於其夜中。來詣佛所。威光普照。遍于祇洹。赫然大明。卻坐一面。而說偈言<p class='lg'>　以何知王車　　云何知於火<br>　云何分別國　　云何知女人　</p><p>爾時世尊以偈答曰<p class='lg'>　以幢知王車　　以煙知有火<br>　以主知有國　　以夫別女人　</p><p>爾時此天以偈讚言<p class='lg'>　往昔已曾見　　婆羅門涅槃<br>　嫌怖久棄捨　　能度世間愛　</p><p>爾時此天。說此偈已。歡喜而去<p class='lg'>　信及第二及至老<br>　種種生世間　　非道．最上勝<br>　偈為何者初　　別車為第十　</p><p class='juan'>
別譯雜阿含經第十二卷</p>
</body></html>
