<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T02 </TITLE>
</head>
<BODY>

<p><p></li><p><b>　　<A NAME="n1864"></A>No. 120 [Nos. 99(1077), 100(16), 125(38.6), 118-119]</b><p class='juan'>
央掘魔羅經卷第一</p>
<p><span class='byline'>　　　　宋天竺三藏求那跋陀羅譯</span><br><p>如是我聞。一時佛住舍衛國祇樹給孤獨園。爾時世尊。與無量菩薩摩訶薩俱。及四部眾無量諸天龍神夜叉。乾闥婆迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽。毘舍遮負多伽那阿磋羅檀那婆王。日月天子阿修羅及諸羅剎。護世主四天王魔天等俱。爾時世尊。廣說妙法度脫眾生。名曰執劍大方廣經。初中後善。究竟顯示善義善味純一清淨具足清白梵行之相。說斯經已。舍衛城北去城不遠。彼處有村村名薩那。有一貧窮婆羅門女名跋陀羅。女生一子名一切世間現。少失其父。厥年十二色力人相具足第一。聰明辯慧微言善說。復有異村名頗羅呵私。有一舊住婆羅門師。名摩尼跋陀羅。善能通達四毘陀經。時世間現從其受學。謙順恭敬盡心供養。諸根純熟所受奉持爾時彼師暫受王請。留世間現守舍而去。婆羅門婦年少端正。見世間現即生染心。忽忘儀軌前執其衣。時世間現白彼婦言。仁今便為是我之母。如何尊處而行非法。內懷愧悚捨衣遠避。爾時彼婦欲心熾盛泣淚念言。彼見斷絕不隨我意。若不見從要斷其命。不使是人更餘婚娶。即以指爪自畫其體。婬亂彌熾自燒成病。行女人諂莊嚴其身。以繩自繫足不離地。時摩尼跋陀事畢還家。見婦自懸以刀截繩。高聲大叫而問之言。誰為此事。時婦答言。是世間現欲行非法。強見陵逼作如是事。摩尼跋陀先知其人有大德力。即思惟言。彼初生日。一切剎利所有刀劍悉自拔出。利劍卷屈墜落于地。令諸剎利皆大恐怖。其生之日有如此異。當知是人有大德力。思惟是已。語世間現汝是惡人毀辱所尊。汝今非復真婆羅門。當殺千人可得除罪。世間現稟性恭順。尊重師教即白師言。嗚呼和上。殺害千人非我所應。師即謂言。汝是惡人不樂生天。作婆羅門耶。答言和上。善哉奉命即殺千人。還禮師足。師聞見已生希有心。汝大惡人故不死耶。復作念言。今當令死。而告之言。殺一一人一一取指。殺千人已取指作鬘冠首而還。然後得成婆羅門耳。以是因緣名央掘魔羅。即白師言。善哉和上受教。即殺千人少一。爾時央掘魔母念子當飢。自持四種美食送往與之。子見母已作是思惟。當令我母得生天上。即便執劍欲前斷命。去舍衛國十由旬少一丈。於彼有樹名阿輸迦。爾時世尊以一切智。如是知時如鴈王來。央掘魔羅見世尊來。執劍疾往作是念言。我今復當殺是沙門瞿曇。爾時世尊示現避去。時央掘魔羅而說偈言<p class='lg'>　住住大沙門　　白淨王太子<br>　我是央掘魔　　今當稅一指<br>　住住大沙門　　無貪染衣士<br>　我是央掘魔　　今當稅一指<br>　住住大沙門　　毀形剃髮士<br>　我是央掘魔　　今當稅一指<br>　住住大沙門　　知足持缽士<br>　我是央掘魔　　今當稅一指<br>　住住大沙門　　無畏師子遊<br>　我是央掘魔　　今當稅一指<br>　住住大沙門　　雄健猛虎步<br>　我是央掘魔　　今當稅一指<br>　住住大沙門　　儀雅鵝王趨<br>　我是央掘魔　　今當稅一指<br>　住住大沙門　　安詳龍象行<br>　我是央掘魔　　今當稅一指<br>　住住大沙門　　明朗口初出<br>　我是央掘魔　　今當稅一指<br>　住住大沙門　　明朗盛滿月<br>　我是央掘魔　　今當稅一指<br>　住住大沙門　　莊嚴真金山<br>　我是央掘魔　　今當稅一指<br>　住住大沙門　　千葉蓮花眼<br>　我是央掘魔　　今當稅一指<br>　住住大沙門　　素齒白蓮華<br>　我是央掘魔　　今當稅一指<br>　住住大沙門　　善說真言舌<br>　我是央掘魔　　今當稅一指<br>　住住大沙門　　眉間白毫相<br>　我是央掘魔　　今當稅一指<br>　住住大沙門　　光澤紺青髮<br>　我是央掘魔　　今當稅一指<br>　住住大沙門　　過膝傭長臂<br>　我是央掘魔　　今當稅一指<br>　住住大沙門　　離欲馬王藏<br>　我是央掘魔　　今當稅一指<br>　住住大沙門　　膝骨密不現<br>　我是央掘魔　　今當稅一指<br>　住住大沙門　　手足赤銅甲<br>　我是央掘魔　　今當稅一指<br>　住住大沙門　　輕舉躡虛足<br>　我是央掘魔　　今當稅一指<br>　住住大沙門　　迦陵頻伽聲<br>　我是央掘魔　　今當稅一指<br>　住住大沙門　　憍吉羅妙音<br>　我是央掘魔　　今當稅一指<br>　住住大沙門　　百億勝光曜<br>　我是央掘魔　　今當稅一指<br>　住住大沙門　　諸根善調伏<br>　我是央掘魔　　今當稅一指<br>　住住大沙門　　十力悉具足<br>　我是央掘魔　　今當稅一指<br>　住住大沙門　　善持四真諦<br>　我是央掘魔　　今當稅一指<br>　住住大沙門　　說八道饒益<br>　我是央掘魔　　今當稅一指<br>　住住大沙門　　三十二相具<br>　我是央掘魔　　今當稅一指<br>　住住大沙門　　八十種妙好<br>　我是央掘魔　　今當稅一指<br>　住住大沙門　　永滅諸愛欲<br>　我是央掘魔　　今當稅一指<br>　住住大沙門　　莫令我起瞋<br>　我是央掘魔　　今當稅一指<br>　住住大沙門　　未曾見奇特<br>　我是央掘魔　　今當稅一指<br>　住住大沙門　　修羅因陀羅<br>　及與諸羅剎　　降是三憍慢<br>　汝是何等人　　如是極疾行<br>　及我未下刀　　知時宜速住<br>　住住大沙門　　不聞我名耶<br>　我是央掘魔　　今當速輸指<br>　住住大沙門　　其諸眾生類<br>　若有聞我名　　一切皆怖死<br>　何況面見我　　而得全身命<br>　住住大沙門　　汝是誰速說<br>　為天為風耶　　於我前疾去<br>　住住大沙門　　我今已疲乏<br>　終不能及汝　　今當稅一指<br>　住住大沙門　　汝善持淨戒<br>　宜速輸一指　　莫度我境界　</p><p>爾時世尊猶如鵝王。庠行七步師子顧視。為央掘魔羅而說偈言<p class='lg'>　住住央掘魔　　汝當住淨戒<br>　我是等正覺　　輸汝慧劍稅<br>　我住無生際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於實際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無作際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無為際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無老際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無病際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住不死際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無染際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無漏際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無罪際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於諦際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於法際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住如法際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住寂靜際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住安隱際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無憂際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離憂際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無塵際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離塵際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無羸際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無災際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無惱際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無患際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離患際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無有際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無量際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無上際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住最勝際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於睇琚@　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住等高際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於上際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住不壞際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住不崩際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無邊際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住不可見　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住深法際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住難見際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住微細法　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住滿法際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住極難見　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無定法　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無諍際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無分別　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於無際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住解脫際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住寂靜際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住寂止際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住上止際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無斷際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住彼岸際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住美妙際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離虛偽　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住破宅際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住伏慢際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住伏幻際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住伏癡際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於捨際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住法界際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無入際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住純善際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住出世際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住無動際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住殿堂際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住不悔際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住休息際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　稅是等正覺　　輸汝慧劍稅<br>　我住究竟際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住三毒斷　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住煩惱斷　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住有餘斷　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住三毒盡　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於滅際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住於捨際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住覆護際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住依怙際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住趣向際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住洲渚際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住容受際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住伏慳嫉　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離渴際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住捨一切　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離一切　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住一切止　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住斷道際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住空樂際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住結斷際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住愛盡際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住離欲滅　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　我住涅槃際　　而汝不覺知<br>　汝央掘魔羅　　我是等正覺<br>　今當輸汝稅　　無上善法水<br>　汝今當速飲　　永除生死渴<br>　住住央掘魔　　汝當住淨戒<br>　我是等正覺　　輸汝慧劍稅<br>　汝當捨利刀　　疾來歸明智<br>　莫隨惡師慧　　非法謂為法<br>　應嘗至藥味　　然後深自覺<br>　一切畏杖痛　　莫不愛壽命<br>　取己可為譬　　勿殺勿教殺<br>　如他己不異　　如己他亦然<br>　取己可為譬　　勿殺勿教殺<br>　莫作羅剎形　　人血常塗身<br>　人血塗利劍　　不宜琣b手<br>　速捨首指鬘　　離是二生業<br>　二生非法求　　是則惡羅剎<br>　羔羊於母所　　猶尚知孝養<br>　哀哉汝可愍　　為惡師所誤<br>　揮手奮利劍　　而欲害所生<br>　汝今所造業　　惡逆過禽獸<br>　殺害甚羅剎　　兇暴踰修羅<br>　永入弊魔黨　　長與人類分<br>　咄哉惡逆者　　母恩世難報<br>　懷任十二月　　將護盡胎養<br>　既生常鞠育　　長夜忍苦穢<br>　今且觀汝母　　血淚盈目流<br>　忘身愛念汝　　躬自持食來<br>　風吹髮蓬亂　　塵土坌污身<br>　手足悉龜坼　　眾苦集朽形<br>　久受飢渴惱　　寒暑亦備經<br>　逼切心狂亂　　愁毒瓻頞堙@</p><p>爾時彼母見佛世尊與央掘魔羅往反苦論。子心降伏縱身垂臂。念其子故說偈白佛<p class='lg'>　久失寶藏今還得　　塵穢壞眼今明淨<br>　哀哉我子心迷亂　　常以人血自塗身<br>　極利刀劍琣b手　　多殺人眾成屍聚<br>　當令此子隨順我　　今敬稽首等正覺<br>　多人見罵難聽聞　　汝子如是切責我　</p><p>爾時世尊告央掘魔羅。此樹下者是汝之母生育之恩深重難報。云何欲害令其生天。央掘魔羅非法謂法。如春時焰渴鹿迷惑。汝亦如是。隨惡師教而生迷惑。若諸眾生非法謂法。命終當墮無擇地獄。央掘魔羅。汝今疾來歸依如來。央掘魔羅。莫怖莫畏。如來大慈是無畏處等視眾生如羅[<a href='javascript:showpic("../fontimg/023523.gif")'>目*侯</a>]羅。救療眾疾無依作依。如來安隱是穌息處。諸無親者為作親善。諸貧乞者為作寶藏。失佛道者示無上道。為諸恐怖而作覆護。為諸漂溺而作舟梁。汝當疾捨利劍出家學道。頂禮母足悔過自洗。至誠啟請求聽出家。濟度汝母離三有苦。今輸稅汝出家具足。汝今當飲甘露法水。汝久遊惡道迷亂疲惓。今當休息。汝是稅主我亦稅主。為守道王於一切眾生常受其稅令得超渡生死有海。爾時央掘魔羅即捨利劍。如一歲嬰兒捉火即放振手啼泣。時央掘魔羅捨鬘振手發聲呼叫。亦復如是。如人熟眠蛇卒齧腳即時驚起振手遠擲。央掘魔羅。速捨指鬘亦復如是。爾時央掘魔羅。如離非人所持。自知慚愧血出遍身淚流如雨。譬如有人為蛇所螫良醫為咒令作蛇行。央掘魔羅宛轉腹行三十九旋亦復如是。然後進前頂禮佛足。而說偈言<p class='lg'>　奇哉正覺第一慈　　調御人師為我來<br>　令我得度無知海　　愚癡闇冥濤波惑<br>　奇哉正覺無上悲　　調御人師為我來<br>　度我生死曠野難　　種種煩惱棘刺林<br>　奇哉正覺第一喜　　調御人師為我來<br>　令我得度諸迷惑　　邪見虎狼禽獸難<br>　奇哉正覺第一捨　　調御人師為我來<br>　令我得度無擇獄　　永離熾然無量苦<br>　無依怙者為作依　　無親厚者為作親<br>　集眾惡業趣大苦　　今為我來作歸依　</p><p>爾時世尊告央掘魔羅。汝今可起速往母所。至誠悔過求聽出家。爾時央掘魔羅。從佛足起往至母所。圍旋多匝五體投地。至誠懺悔悲感大叫。即向其母而說偈言<p class='lg'>　嗚呼慈母我大過　　集諸惡業成罪積<br>　隨惡師教行暴害　　殺人一千唯少一<br>　我於今日歸依母　　亦復歸依佛世尊<br>　我今稽首禮母足　　唯願哀愍聽出家　</p><p>爾時彼母。說偈答言<p class='lg'>　我今已聽汝　　出家為後世<br>　我亦求如來　　出家受具足<br>　奇哉難思議　　如來無有譬<br>　佛今度我子　　普哀諸世間<br>　如來妙色身　　功德無倫匹<br>　我今少稱歎　　最勝天中天　</p><p>爾時世尊。以偈答言<p class='lg'>　善哉善女人　　當得無間樂<br>　今可聽汝子　　於我前出家<br>　汝今年衰老　　出家時已過<br>　但當深信樂　　以法自穌息<br>　汝今且小待　　波斯匿王至　</p><p>爾時天帝釋。將諸天眾婇女眷屬。放身光明照舍衛國。見央掘魔羅與佛相抗力屈心變摧伏歸悔。發大歡喜而說偈言<p class='lg'>　奇哉十力雄　　調御無與等<br>　降伏央掘魔　　常血塗身過<br>　檀那因陀羅　　阿修羅羅剎<br>　兇暴夜叉鬼　　及餘諸惡人<br>　那伽緊那羅　　大力迦樓羅<br>　彼聞央掘魔　　恐怖皆閉目<br>　何況人中王　　見而不恐怖<br>　彼初出生時　　龍神咸振懼<br>　一切諸剎利　　鎧解刀劍落<br>　何況人中王　　見而不恐懼<br>　如是兇惡業　　如來悉調伏<br>　佛力不思議　　智慧境亦然<br>　奇哉央掘魔　　善住無染戒<br>　梵行甚清淨　　猶如真金山<br>　奇哉我今日　　快得善法利<br>　我今當施興　　央掘魔羅衣<br>　唯願為我受　　世尊哀愍故<br>　今施央掘魔　　沙門隨法服<br>　是大乞士王　　世尊善觀察　</p><p>爾時帝釋白央掘魔羅言。唯願大士。受此天衣以為法服。時央掘魔羅謂帝釋言。汝是何等蚊蚋小蟲。我豈當受不信之施。汝是何等貪欲之驢。未度生死眾苦長流。自性羸形何能施衣。當知汝是自性羸形。何能施人無價之衣。譬如國王有千力士。未見怨時便已[<a href='javascript:showpic("../fontimg/037912.gif")'>跳-兆+辟</a>]地。何能與彼敵國大王千力士戰。如是我受無價衣者。何能降伏億煩惱魔及自性魔。我當斷除無量煩惱如佛所歎。十二頭陀沙門行法我應當學。汝非天王無異生盲。汝天帝釋。不知差別。何等名為兇暴惡業。汝是蚊蚋。安能知我是兇惡人耶。嗚呼帝釋。汝知央掘魔羅是兇惡人。又能解知佛法正義。何等沙門初始出家習無價衣耶。汝都不知出家淨法。嗚呼帝釋。汝是如來正法外人。如來長子上座迦葉。有摩尼等八萬寶庫及餘寶藏其數無量。并餘種種無價寶衣棄之如唾。出家學道行沙門法。受行十二頭陀苦行。何故不習無價之衣為放逸耶。上座迦葉。棄捨種種甘膳之食。捨肉味食。受持修行不食肉法。家家乞食不惡惡想。始終常一苦樂無變。其所乞處有種種人。或言無者。或罵辱者。答言安樂。然後捨去心不傾動。若言有者不生貪喜。答言安樂。受之而去心不傾動。若以大財施眾僧者。於未來世眾僧受用。一一寶藏無有窮盡。以何等故不奉施僧。而自分付餓鬼貧窮孤獨乞白。帝釋。沙門法者不多積聚。乃至鹽油亦不受畜。是沙門法。奴婢田宅若賣若買諸不淨物非沙門法。是在家法。若施若受諸不淨物。悉皆如是。汝大愚癡聚。如是等輩今當調伏。如治稊稗害善苗者。我之所殺作指鬘者。彼等悉是壞法眾生。無有一人是比丘比丘尼優婆塞優婆夷者<p>爾時帝釋謂央掘魔羅。不害相者是則為法。如來等視一切眾生如羅[<a href='javascript:showpic("../fontimg/023523.gif")'>目*侯</a>]羅。云何聽許調伏惡人。央掘魔羅。言害與不害差別之相。汝云何知。如幻士方便他所不知。如是菩薩如幻境界。汝佛法外人。云何能知害與不害各有二種。有聲聞不害。有菩薩不害。汝小蚊蚋。云何能知二種不害。汝之境界及菩薩境界差別之相。猶如蚊翼覆於虛空。譬如沙門非人所持。爾時大眾應守護不。帝釋答言。應當守護。問言。若因護死誰應得罪。帝釋答言。淨除害心無得罪者。央掘魔羅言。如是調伏諸惡象類。若令彼死守護之人無得罪者。當得無量殊勝功德。如是害不害相差別難知。是名菩薩不害。問言。譬如良醫療治病人以鉤鉤舌。彼若死者醫有罪不。答言無也。彼良醫者多所饒益。除有害心。問言。如是調伏諸惡象類。若令彼死為有罪不。答言無也。當得無量殊勝功德。除有害心。問言。譬如弟子從師受學。因教而死師有罪不。答言無也。除有害心。問言。如是威德眾生明顯眾生。惡象類者見之而死。有遮罪不。答言無也。除有害心。是故帝釋。汝不知善業惡業差別之相。不知沙門非沙門差別之相。諸惡象類壞正法者應當調伏。如上座迦葉等八十大聲聞。乃至億耳。一切皆捨諸大寶藏。出家學道於正法中少欲知足。比丘何須習無價衣。是等一切剃髮除慢。孤遊持缽乞食活命著壞色衣。如是比丘云何放逸。常為寒暑饑渴所逼。足蹈塵土琣p野鹿。不越小戒如犛牛愛尾守護不捨如烏伏子。如折牙象無復形好。彼復何須習無價衣。汝正法外人慎勿復語。如彼外道旃陀羅輩畢竟不入二生眾中。汝亦如是。是正法外旃陀羅也。汝小蚊蚋默然無聲<p class='juan'>
央掘魔羅經卷第一</p>
</body></html>
