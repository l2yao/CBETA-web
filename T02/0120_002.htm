<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T02 </TITLE>
</head>
<BODY>

<p class='juan'>
央掘魔羅經卷第二</p>
<p><span class='byline'>　　　　宋天竺三藏求那跋陀羅譯</span><br><p>爾時<span class='corr'>娑</span>婆世界主梵天王。放大光明照舍衛國。一心合掌頂禮佛足。供養如來及央掘魔羅已。而說偈言<p class='lg'>　奇哉我今見大戰　　如二雄猛師子鬥<br>　奇哉調御天人師　　如來善調央掘魔<br>　譬如毒蛇見咒師　　吹氣放毒不怖畏<br>　師即調伏令寂靜　　三界大師亦如是<br>　調伏兇惡央掘魔　　我今稽首三界醫<br>　大神通力不思議　　我今稽首自在王<br>　大天所建甚奇特　　以法建立央掘魔<br>　所為最勝無可譬　　是故名曰無譬尊<br>　央掘魔今為勝業　　住戒調伏極寂靜<br>　身心安隱無所畏　　猶如自性真金色<br>　純淨極妙閻浮金　　唯願如來哀受施<br>　令央掘魔服天衣　　當令我得大菩提<br>　彼服此衣護梵行　　究竟清淨心不動　</p><p>爾時央掘魔羅謂梵王言。汝是何人多言兩舌。言央掘魔羅習近我衣久持梵行。而見毀辱汝是惡梵非梵梵像。汝蚊蚋來所言梵者。梵有何義。云何名為世間梵業。我豈服習蚊蚋之衣而修梵行。我亦不作傭作之人。我亦不能隨他所欲。我亦不為負債之人。如申頭羅(申頭羅者外國幻人作飛人戲令空中來去往返至速)速往速反。汝小蚊蚋亦復如是。往受梵樂還來墮此。不知菩薩受生真實功德。非法為法。如汝等輩不覺生死迷惑輪轉。嗚呼梵天。汝真知善惡言。央掘魔羅大作惡業。汝蚊蚋惡梵為何所知。應當修學菩薩所行。爾時梵王答央掘魔羅言。汝現殺人一千少一。今猶見汝強梁不息。乃至鵰鷲不敢近。汝此非強梁者。何處更有真強梁耶。此非惡魔者。何處更有真惡魔耶。央掘魔羅。汝莫放逸。所作惡業方便除滅。善哉如來真為大悲。乃能度此央掘魔羅等兇暴眾生<p>爾時央掘魔羅謂梵王言。惡梵蚊蚋汝將何去。汝復當於何處迷轉。不知善惡眾生死墮惡道。譬如有人行至叢林。夜見樹上有螢火蟲驚怖而還。語城中人言彼林被燒。時有眾人俱往視之。見是螢火知非林燒。今汝惡梵亦復如是。唱言我癡。而自欺誑及欺餘人。汝及餘人後自當知是幻積聚。譬如癡人行至叢林見無憂樹華。謂呼是火恐怖而歸。還入城中告眾人言。彼林被燒。眾人往見知非是火。汝小蚊蚋亦復如是。汝及餘人後自當知善及不善。亦自當知是幻積聚。莫復更出此不實言。汝當默然勿學妄語<p>爾時護世四王來詣佛所。大供養佛及央掘魔。設供養已。即向如來及央掘魔羅。而說偈言<p class='lg'>　奇哉甚希有　　世雄今大戰<br>　問答第一義　　慧光除癡冥<br>　奇哉善調御　　無上天人師<br>　是故無量力　　號名為如來<br>　第一缽曇摩　　清淨柔軟足<br>　塵水所不污　　是故稽首禮<br>　我今歸依佛　　一心請所願<br>　當令央掘魔　　受用我等缽<br>　央掘魔今好　　猶如空中月<br>　央掘魔莊嚴　　淨戒光圓滿　</p><p>爾時央掘魔羅謂四天王言。汝是何等蚊蚋小蟲。護世護世而自貢高。唱言我當施汝天缽。而見毀辱。汝等且待觀我難事。須臾自見執持瓦器。何用如是放逸缽為。而以護世高自稱舉。名護世者。謂能調伏諸惡象類。非護世間護真實法。名為護世。譬如有人聞俱耆羅聲。又見其形。尋復見烏而生迷惑。作是說言。俱耆羅俱耆羅。汝等如是。非法為法守護非法。如彼見烏謂俱耆羅。汝應護法莫護世間。蚊蚋四王且各默然<p>爾時惡魔波旬來詣佛所。供養佛已卻住一面。向央掘魔羅而說偈言<p class='lg'>　汝今速出家　　欺誑入我城<br>　我亦不念汝　　且令出泥犁　</p><p>爾時央掘魔羅。以偈答曰<p class='lg'>　遠去賊狗魔　　蚊蚋無畏說<br>　及未被五繫　　波旬宜速去<br>　莫令我須臾　　左腳蹴弊狗<br>　若空無我時　　自恣遊宮殿<br>　如金翅鳥王　　處在須彌頂<br>　下觀大海中　　諸龍共遊戲<br>　菩薩金翅王　　遊戲泥犁上<br>　快飲解脫水　　俯觀苦眾生<br>　賊狗魔默然　　諦聽甘露法<br>　然後還天上　　隨意恣所欲　</p><p>爾時摩醯首羅神。為如來及央掘魔羅。設大供養已卻住一面。欣敬交至以偈歎言<p class='lg'>　我今禮尊足　　欣敬說伽陀<br>　如來妙色身　　譬如優缽羅<br>　齒白拘牟頭　　目淨千葉華<br>　智慧無染污　　淨踰分陀利<br>　奇哉央掘魔　　殊勝甚希有<br>　住在凡夫地　　而能降伏魔<br>　當速成正覺　　普救諸世間　</p><p>爾時央掘魔羅。以偈答言<p class='lg'>　汝是何卑趣　　妄稱摩醯羅<br>　假名為自在　　非真自在王<br>　汝今云何知　　我住凡夫地<br>　長牙毘舍遮　　宜速答所問<br>　形色尚醜陋　　有如癩病人<br>　而為諸世間　　廣說治癩方<br>　自病不能救　　安能療他疾<br>　今汝小蚊蚋　　癡惑亦復然<br>　不知自趣性　　云何知他心<br>　而言央掘魔　　住在凡夫地<br>　汝不應灌頂　　副他自在王<br>　無知且默然　　須臾自當見　</p><p>爾時如來所依坐樹。其樹有神。見央掘魔羅心生敬信。以偈歎言<p class='lg'>　疾來央掘魔　　勇慧堅固士<br>　今請服法衣　　供施汝初飯<br>　施汝及如來　　當得第一果　</p><p>爾時央掘魔羅。以偈答言<p class='lg'>　如來未曾食　　聲聞亦復然<br>　汝今為施誰　　速說決所疑　</p><p>爾時樹神。以偈難言<p class='lg'>　如來常飯食　　聲聞亦復然<br>　堅固欲出家　　不應作妄語<br>　應當捨虛偽　　諂曲非清淨<br>　若人越一法　　是即為妄語<br>　不度於他世　　無惡而不造　</p><p>爾時央掘魔羅。以偈答言<p class='lg'>　汝是卑下姓　　今欲何所說<br>　汝且自觀察　　女人佛所毀<br>　世間誰妄語　　誰為真實說<br>　誰世間貪食　　誰世間病死<br>　如來悉具足　　大我實功德<br>　眾生不能知　　是則為妄語<br>　不食而言食　　是則為妄語<br>　彼尚無出家　　況復受具足<br>　不知隱覆說　　是則為妄語<br>　彼尚無出家　　況復受具足<br>　我不越一法　　而汝越無量<br>　速向天中天　　悔除虛妄語　</p><p>爾時樹神。以偈難言<p class='lg'>　汝以何因緣　　說我是卑趣<br>　未離毘舍遮　　何能知男女　</p><p>爾時央掘魔羅。以偈答言<p class='lg'>　譬如轉輪王　　珍寶莊嚴座<br>　臭狗暫臥上　　還至不淨處<br>　汝以卑陋性　　暫遊方便法<br>　還復處女身　　縱心五欲樂<br>　汝今應方便　　速捨女狗身<br>　莫取男女相　　當修空寂法<br>　修習空法已　　疾得男子性　</p><p>爾時尊者舍利弗大目犍連。猶如鵝王。以神通力乘虛而來。來至佛所頂禮佛足卻住一面。見央掘魔羅心生隨喜。時大目連以偈歎言<p class='lg'>　超哉勇慧士　　善修殊勝業<br>　宜速隨佛去　　出家修淨戒<br>　與諸梵行者　　乘虛至祇園<br>　願佛時哀許　　出家受具足<br>　普令諸世間　　一切共瞻仰<br>　陵虛猶鵝王　　明淨如滿月　</p><p>爾時央掘魔羅。以偈問曰<p class='lg'>　云何世神通　　云何神通本<br>　神力第一尊　　速說斷我疑　</p><p>爾時大目犍連。以偈答言<p class='lg'>　若人修淨捨　　常施履屣乘<br>　比丘持淨戒　　遠離不習近<br>　如是二因緣　　疾獲神通力　</p><p>爾時央掘魔羅。復說偈言<p class='lg'>　嗚呼大目連　　修習蚊蚋行<br>　不能分別知　　第一真實通<br>　蚊蚋乘虛來　　無知宜默然<br>　常行自他利　　願速安眾生<br>　如是修方便　　疾獲上神通<br>　安慰說法者　　或時遭苦難<br>　捨身為救護　　疾獲上神通<br>　我今當速行　　廣度諸群生<br>　至于祇陀林　　當得大神通<br>　如是無限量　　所謂摩訶衍<br>　無量復無邊　　所謂諸如來　</p><p>爾時央掘魔羅說此偈已。即復說偈問舍利弗言<p class='lg'>　云何舍利弗　　世間大智慧<br>　智慧從何生　　速說決所疑　</p><p>爾時舍利弗。以偈答言<p class='lg'>　善護持五戒　　能成大智慧<br>　命終更受身　　智慧常俱生<br>　名聞遠流布　　智慧不傾動　</p><p>爾時央掘魔羅。復說偈言<p class='lg'>　佛說常不滅　　從是生大慧<br>　佛說大智慧　　從是說法生<br>　嗚呼舍利弗　　修習蚊蚋行<br>　不能分別知　　真實智慧義<br>　陋哉蚊蚋慧　　無知宜默然　</p><p>爾時尊者阿難來詣佛所。頂禮佛足卻住一面。見央掘魔羅心生隨喜。以偈歎言<p class='lg'>　善哉央掘魔　　已修殊勝業<br>　我今發隨喜　　速通九部經　</p><p>爾時央掘魔羅。以偈問言<p class='lg'>　如來稱歎汝　　多聞最第一<br>　云何世多聞　　多聞從何生　</p><p>爾時阿難。以偈答言<p class='lg'>　誦習九部經　　離慳為人說<br>　從是獲多聞　　總持不思議　</p><p>爾時央掘魔羅。復說偈言<p class='lg'>　歎說諸如來　　畢竟常不滅<br>　是名為世間　　第一最多聞<br>　嗚呼阿難陀　　修習蚊蚋行<br>　不能分別知　　多聞所入聞<br>　陋哉蚊蚋持　　無知宜默然　</p><p>爾時尊者羅[<a href='javascript:showpic("../fontimg/023523.gif")'>目*侯</a>]羅來詣佛所。頂禮佛足卻住一面。見央掘魔羅心生隨喜。以偈歎言<p class='lg'>　善哉央掘魔　　已修勝功德<br>　我今發隨喜　　敬戒速受持　</p><p>爾時央掘魔羅。以偈問言<p class='lg'>　如來稱歎汝　　恭敬戒第一<br>　云何為世間　　恭敬於淨戒<br>　汝是佛愛子　　速說決我疑　</p><p>爾時羅[<a href='javascript:showpic("../fontimg/023523.gif")'>目*侯</a>]羅。以偈答言<p class='lg'>　一切佛所說　　專心恭敬持<br>　是則為世間　　第一恭敬戒　</p><p>爾時央掘魔羅。復說偈言<p class='lg'>　若說諸如來　　世間第一常<br>　是名為世間　　最上恭敬戒<br>　嗚呼羅[<a href='javascript:showpic("../fontimg/023523.gif")'>目*侯</a>]羅　　修習蚊蚋行<br>　不能知第一　　真實恭敬戒<br>　陋哉蚊蚋敬　　無知宜默然　</p><p>爾時尊者阿那律來詣佛所。頂禮佛足卻住一面。見央掘魔羅心生隨喜。以偈歎言<p class='lg'>　奇哉央掘魔　　善修殊勝業<br>　我今發隨喜　　不久得天眼　</p><p>爾時央掘魔羅。以偈問言<p class='lg'>　如來稱歎汝　　天眼最第一<br>　云何世天眼　　天眼云何生<br>　汝今當速說　　決斷我所疑　</p><p>爾時阿那律。以偈答言<p class='lg'>　常好施燈明　　說法聞化人<br>　由是獲天眼　　洞視無障礙　</p><p>爾時央掘魔羅。復說偈言<p class='lg'>　如來深法藏　　精勤方便說<br>　顯示不隱覆　　究竟最勝眼<br>　嗚呼阿那律　　修習蚊蚋行<br>　不能知出生　　天眼勝方便<br>　陋哉蚊蚋眼　　無知宜默然　</p><p>爾時尊者沙門陀娑來詣佛所。頂禮佛足卻住一面。見央掘魔羅心生隨喜。以偈歎言<p class='lg'>　奇哉央掘魔　　善修殊勝業<br>　我今發隨喜　　宜應修忍辱　</p><p>爾時央掘魔羅。以偈問言<p class='lg'>　云何為世間　　成就第一忍<br>　云何生忍辱　　速說決所疑　</p><p>爾時沙門陀娑。以偈答言<p class='lg'>　栴檀塗右臂　　利刀斬左手<br>　等心不傾動　　能生最上忍<br>　是則名世間　　堪忍上調伏　</p><p>爾時央掘魔羅。復說偈言<p class='lg'>　若說如來藏　　顯示諸世間<br>　無知惡邪見　　捨我須無我<br>　言是佛正法　　聞彼說不怖<br>　離慢捨身命　　廣說如來藏<br>　是名為世間　　堪忍上調伏<br>　嗚呼沙門陀　　修習蚊蚋行<br>　不能知出生　　最上忍方便<br>　蚊蚋亦堪耐　　饑渴寒熱苦<br>　陋哉蚊蚋忍　　無知宜默然　</p><p>爾時尊者滿願子來詣佛所。頂禮佛足卻住一面。見央掘魔羅心大歡喜。以偈歎言<p class='lg'>　善哉修勝業　　我今發隨喜<br>　為一切眾生　　安慰演說法　</p><p>爾時央掘魔羅。以偈問言<p class='lg'>　如來稱歎汝　　說法中第一<br>　云何說法者　　云何為知義<br>　唯願說法上　　時為決所疑　</p><p>爾時滿願子。以偈答言<p class='lg'>　諸佛及聲聞　　聖所不得法<br>　正覺善通達　　廣為眾生說　</p><p>此說有何義。謂過去一切諸佛。於一切法中極方便求。不得眾生界及我人壽命。現在未來一切諸佛及三世一切聲聞緣覺。於一切法中極方便求亦悉不得。我亦如是為眾生說。離眾生界我人壽命。說無我法說空法。如是說法<p>爾時央掘魔羅。謂滿願子言。嗚呼滿願。修蚊蚋行不知說法。哀哉蚊蚋無知默然。不知如來隱覆之說。謂法無我。墮愚癡燈如蛾投火。諸佛如來所不得者。謂過去一切諸佛世尊。於一切眾生所極方便求無如來藏不可得。現在一切諸佛世尊。於一切眾生所極方便求無我性不可得。未來一切諸佛世尊。於一切眾生所極方便求無自性不可得。三世一切聲聞緣覺。於一切眾生所極方便求無如來藏亦不可得。此是如來偈之正義<p>復次諸佛如來所不得者。謂過去一切諸佛世尊。於一切法極方便求世間之我。如拇指粳米麻麥芥子。青黃赤白方圓長短。如是等比種種相貌。或言在心。或臍上下。或言頭目及諸身分。或言遍身猶如津液。如是無量種種妄想。如世俗修我。亦言常住安樂蘇息。如是比我一切諸佛及聲聞緣覺。悉皆不得正覺彼法為眾生說。此是如來偈之正義。非如汝向妄想所說。復次諸佛如來所不得者。謂過去一切諸佛世尊。極方便求如來之藏作不可得。如來性是無作。於一切眾生中無量相好清淨莊嚴。現在一切諸佛世尊。極方便求如來之藏作不可得。如來性是無作。於一切眾生中無量相好清淨莊嚴。未來一切諸佛世尊。極方便求如來之藏作不可得。無作是如來性。於一切眾生中無量相好清淨莊嚴。三世一切聲聞緣覺。有如來藏而眼不見。應說因緣。如羅[<a href='javascript:showpic("../fontimg/023523.gif")'>目*侯</a>]羅敬重戒故。極視淨水見蟲不了。為是蟲為非蟲為是微塵耶。久久諦觀漸見細蟲。十地菩薩亦復如是。於自身中觀察自性起如是如是無量諸性種種異見。如來之藏如是難入。安慰說者亦復甚難。謂於惡世極熾然時。不惜身命而為眾生說如來藏。是故我說諸菩薩摩訶薩人中之雄即是如來。如阿那律天眼第一。真實明見空中鳥跡。與肉眼者俱共遊行。彼肉眼者所不能見。信阿那律知有鳥跡。肉眼愚夫聲聞緣覺。信佛經說有如來藏。云何能見佛境界性。聲聞緣覺尚由他信。云何生盲凡夫而能自知不從他受<p>我聞先佛稱說此地。於劫初時有四種味。彼時眾生食四味者于今食土。以久習故今猶不捨。曾於過去諸如來所修如來藏者。亦復如是。久修習故。今猶信樂長夜修習報如來恩又於未來說法者所聞如來藏。聞已信樂。如彼食土。非餘眾生。彼信樂者。是如來子報如來恩。譬如鷍鳥從久遠來無有慚愧不報恩養。以宿習故今猶不捨。彼諸眾生亦復如是。過去世時無有慚愧。已無慚愧今無<span class='corr'>慚</span>愧當無慚愧。聞如來藏不生信樂。已不信樂今不信樂當不信樂。譬如猿猴形極醜陋。常多驚怖其心躁動如水涌波。以宿習故今猶不息。彼諸眾生亦復如是。去來現在心常輕躁。聞如來藏不生信樂。如鴟鵂鳥晝盲夜見好闇惡明。彼諸眾生亦復如是。好邪惡正不樂見佛及如來藏。去來現在不生信樂。如彼鴟鵂好闇惡明。如人長夜修習邪見。染諸外道不正之說以宿習故今猶不捨。彼諸眾生亦復如是。久習無我隱覆之教。如彼凡愚染諸邪說。去來現在不解密教。聞如來藏不生信樂非餘眾生。若人過去曾值諸佛。供養奉事聞如來藏。於彈指頃蹔得聽受。緣是善業諸根純熟。所生殊勝富貴自在。是諸眾生今猶純熟。所生殊勝富貴自在。由彼往昔曾值諸佛蹔得聽聞如來藏故。於未來世聞如來藏。當復信樂如說修行。諸根純熟富貴自在。色力具足智慧明達。梵音清淨莫不愛樂。或作轉輪聖王。或為王子。或為大臣。賢德具足離諸慢恣。降伏睡眠精勤修學無諸放逸。及餘功德悉皆成就。或為釋梵護世四王。斯由曾聞如來之藏功德所致。身常安隱無病無惱。壽命延長人所愛敬。具足聽聞如來常住大般涅槃甘露之法。堅固安隱久住世間。隨順世間而共娛樂。知諸如來不從欲生。廣為世間開示演說。以此智慧功德利益。在所生處子孫眾多父母長壽。常受人天一切快樂。族姓殊勝悉皆具足。斯由聞知一切眾生悉有如來常住藏故。未來現在天上人中。一切快樂常得具足。由聞如來常住藏故。若彼眾生去來現在。於五趣中支節不具。輪轉生死受一切苦。斯由輕慢如來藏故。若諸眾生歷事諸佛親近供養。乃能得聞如來之藏。信樂聽受不起誹謗。若能如實安慰說者。當如是人即是如來。若諸眾生多背諸佛者。聞如來藏則生誹謗。彼諸眾生自燒種子。嗚呼苦哉苦哉。不信之人於三世中甚可哀愍。諸說法者。應如是說稱揚如來常住真實。若說法者不如是說。是則棄捨如來之藏。是人不應處師子座。如旃陀羅不應服乘大王御象。一切諸佛極方便求如來之藏生不可得。不生是佛性。於一切眾生所。無量相好清淨莊嚴。一切諸佛極方便求自性不實不可得。真實性是佛性。於一切眾生所。無量相好清淨莊嚴。一切諸佛極方便求自性無常不可得。常性是佛性。於一切眾生所。無量相好清淨莊嚴。一切諸佛極方便求如來之藏無琱ㄔi得。琠坌O佛性。於一切眾生所無量相好清淨莊嚴。一切諸佛極方便求如來之藏變易不可得。不變易性是佛性。於一切眾生所無量相好清淨莊嚴。一切諸佛極方便求如來之藏不寂靜不可得。寂靜性是佛性。於一切眾生所無量相好清淨莊嚴。一切諸佛極方便求如來之藏壞不可得。不壞性是佛性。於一切眾生所無量相好清淨莊嚴。一切諸佛極方便求如來之藏破不可得。不破性是佛性。於一切眾生所無量相好清淨莊嚴。一切諸佛極方便求如來之藏病不可得。無病性是佛性。於一切眾生所無量相好清淨莊嚴。一切諸佛極方便求如來之藏老死不可得。不老死性是佛性。於一切眾生所無量相好清淨莊嚴。一切諸佛極方便求如來之藏垢不可得。無垢性是佛性。於一切眾生所無量相好清淨莊嚴。如油雜水不可得。如是無量煩惱覆如來性。佛性雜煩惱者無有是處。而是佛性煩惱中住。如瓶中燈瓶破則現。瓶者謂煩惱。燈者謂如來藏。說如來藏者。或是如來或是菩薩或是聲聞。能演說者隨其所堪。或有煩惱或無煩惱。滿願當知。我說是人即是正覺。能破受者億煩惱瓶。然後則能自見其性。猶如掌中見阿摩勒果。譬如日月密雲所覆光明不現。雲翳既除光明顯照。如來之藏亦復如是。煩惱所覆性不明顯。出離煩惱大明普照。佛性明淨猶如日月。哀哉滿願。修蚊蚋行不知說法。宜嘿疾去<p>爾時孫陀羅難陀來詣佛所。稽首佛足卻住一面。見央掘魔羅心生隨喜。以偈歎言<p class='lg'>　善哉央掘魔　　已修殊勝業<br>　宜應方便求　　如來妙色身　</p><p>爾時央掘魔羅。以偈問言<p class='lg'>　世尊稱歎汝　　端政最第一<br>　云何為世間　　端政最殊特<br>　何因得端政　　時說決所疑　</p><p>爾時孫陀羅難陀。以偈答言<p class='lg'>　澡手合十指　　頂禮佛舍利<br>　常供養病人　　從是致端政　</p><p>爾時央掘魔羅。復說偈言<p class='lg'>　佛身無筋骨　　云何有舍利<br>　如來離舍利　　勝方便法身<br>　如來不思議　　未信令信樂<br>　故以巧方便　　示現有舍利<br>　方便留舍利　　是則諸佛法<br>　世間從本來　　供養梵自在<br>　天子及天女　　種種諸形像<br>　以彼非歸依　　建立舍利塔<br>　若有諸眾生　　解知是方便<br>　因此方便智　　獲致端政色<br>　非如汝先說　　妄想端政因<br>　嗚呼孫陀羅　　不知妙色門<br>　蚊蚋色具足　　無知宜默然　</p><p>爾時尊者優波離來詣佛所。稽首佛足卻住一面。見央掘魔羅心生隨喜。以偈歎言<p class='lg'>　奇哉央掘魔　　已修殊勝業<br>　我今發隨喜　　汝當修淨律　</p><p>爾時央掘魔羅。以偈問言<p class='lg'>　如來稱歎汝　　持律中第一<br>　云何善持律　　速說決所疑　</p><p>爾時優波離。以偈答言<p class='lg'>　一切惡莫作　　諸善悉奉行<br>　方便修淨心　　是則善持律　</p><p>爾時央掘魔羅。復說偈言<p class='lg'>　壞法毀禁戒　　非律惡比丘<br>　應當奪六物　　一切資生具<br>　逼迫加罰黜　　方便令調伏<br>　梵行所應用　　斯非破戒物<br>　譬如大國王　　所寶護身刀<br>　若在屠膾舍　　法應強奪取<br>　帝王所珍器　　不應屬惡人<br>　如是梵行者　　所應受畜物<br>　不屬壞法人　　是故還攝取<br>　是則名世間　　第一善持律<br>　不犯突吉羅　　亦非非威儀<br>　如是持律者　　具足如來教<br>　如來視一切　　猶如羅[<a href='javascript:showpic("../fontimg/023523.gif")'>目*侯</a>]羅<br>　嗚呼優波離　　修習蚊蚋行<br>　不解善持律　　無知宜默然　</p><p>爾時文殊師利法王子來詣佛所。稽首佛足卻住一面。見央掘魔羅心生隨喜。以偈歎言<p class='lg'>　善哉央掘魔　　已修殊勝業<br>　今當修大空　　諸法無所有　</p><p>爾時央掘魔羅。以偈問言<p class='lg'>　文殊法王子　　汝見空第一<br>　云何為世間　　善見空寂法<br>　空空有何義　　時說決所疑　</p><p>爾時文殊師利。以偈答言<p class='lg'>　諸佛如虛空　　虛空無有相<br>　諸佛如虛空　　虛空無生相<br>　諸佛如虛空　　虛空無色相<br>　法猶如虛空　　如來妙法身<br>　智慧如虛空　　如來大智身<br>　如來無礙智　　不執不可觸<br>　解脫如虛空　　虛空無有相<br>　解脫則如來　　空寂無所有<br>　汝央掘魔羅　　云何能了知　</p><p>爾時央掘魔羅。復說偈言<p class='lg'>　譬如有愚夫　　見雹生妄想<br>　謂是琉璃珠　　取已執持歸<br>　置之瓶器中　　守護如真寶<br>　不久悉融消　　空想默然住<br>　於餘真琉璃　　亦復作空想<br>　文殊亦如是　　修習極空寂<br>　常作空思惟　　破壞一切法<br>　解脫實不空　　而作極空想<br>　猶如見雹消　　濫壞餘真實<br>　汝今亦如是　　濫起極空想<br>　見於空法已　　不空亦謂空<br>　有異法是空　　有異法不空<br>　一切諸煩惱　　譬如彼雨雹<br>　一切不善壞　　猶如雹融消<br>　如真琉璃寶　　謂如來常住<br>　如真琉璃寶　　謂是佛解脫<br>　虛空色是佛　　非色是二乘<br>　解脫色是佛　　非色是二乘<br>　云何極空相　　而言真解脫<br>　文殊宜諦思　　莫不分別想<br>　譬如空聚落　　川竭瓶無水<br>　非無彼諸器　　中虛故名空<br>　如來真解脫　　不空亦如是<br>　出離一切過　　故說解脫空<br>　如來實不空　　離一切煩惱<br>　及諸天人陰　　是故說名空<br>　嗚呼蚊蚋行　　不知真空義<br>　外道亦修空　　尼乾宜默然　</p><p>爾時文殊師利。以偈問言<p class='lg'>　汝央掘魔羅　　以何因緣故<br>　恐迫聲聞眾　　輕蔑諸佛子<br>　縱意肄兇暴　　虓譀如猛虎<br>　誰是蚊蚋行　　出是惡音聲　</p><p>爾時央掘魔羅。以偈答曰<p class='lg'>　譬如貧怯士　　遊行曠野中<br>　卒聞猛虎氣　　恐怖急馳走<br>　聲聞緣覺人　　不知摩訶衍<br>　趣聞菩薩香　　恐怖亦如是<br>　譬如師子王　　處在山巖中<br>　遊步縱鳴吼　　餘獸悉恐怖<br>　如是人中雄　　菩薩師子吼<br>　一切聲聞眾　　及諸緣覺獸<br>　長夜習無我　　迷於隱覆教<br>　設我野干鳴　　一切莫能報<br>　況復能聽聞　　無等師子吼　</p><p>爾時文殊師利。以偈問言<p class='lg'>　汝是小蚊蚋　　興造詣惡行<br>　如汝是菩薩　　何處更有魔<br>　嗚呼世間人　　不能自覺知<br>　不自省己過　　但見他人惡<br>　汝央掘魔羅　　為作幾許罪　</p><p>爾時央掘魔羅。以偈答言<p class='lg'>　嗚呼今世人　　二人壞正法<br>　謂說唯極空　　或復說有我<br>　如是二種人　　傾覆佛正法<br>　嗚呼汝文殊　　不知惡非惡<br>　不知菩薩行　　蚊蚋師子異<br>　奇哉我能知　　無畏諸菩薩<br>　文殊今諦聽　　佛歎菩薩行<br>　譬如善幻師　　造作諸幻業<br>　斷截食眾生　　以示諸大眾<br>　諸佛及菩薩　　所作皆如幻<br>　示現變自身　　若生若涅槃<br>　或於疾疫劫　　施身令服食<br>　或見作火劫　　大地悉洞然<br>　眾生有常想　　示令知無常<br>　或於刀兵劫　　示現加師旅<br>　殘賊斷眾命　　其數不可量<br>　而實無惱害　　猶如幻所作<br>　一切三千界　　令入芥子中<br>　而無一眾生　　惱逼不安隱<br>　四海須彌山　　同入一毛孔<br>　一切無惱逼　　現已還本處<br>　或以一足指　　震動十方界<br>　而不惱眾生　　是則諸佛法<br>　或為梵釋主　　護世四天王<br>　無量眾像類　　安慰諸群生<br>　王子若大臣　　聚落商人主<br>　長者及居士　　和合安眾生<br>　或為諸天人　　轉化眾邪見<br>　現生一切生　　故名為本生<br>　譬如造幻師　　見殺幻眾生<br>　曾不起悲歎　　嗚呼是大惡<br>　以彼工幻師　　解是幻性故<br>　我今亦如是　　現殺化眾生<br>　為調諸毀法　　而實無所傷<br>　如彼佛世尊　　化現刀兵劫<br>　我今亦如是　　善修菩薩行<br>　嗚呼汝文殊　　修習蚊蚋行<br>　而不志龍象　　世雄大智慧　</p><p>爾時世尊以一切智一切見。向文殊師利。以偈歎言<p class='lg'>　如央掘魔說　　菩薩行如是<br>　當知彼非凡　　為度眾生故<br>　彼則大菩薩　　雄猛如汝等<br>　善哉汝文殊　　當知彼功德　</p><p>佛說是已。以偈歎言<p class='lg'>　善哉巧方便　　殊勝人中雄<br>　安慰眾生故　　現大精進力<br>　我今當演說　　欲成阿羅漢<br>　如是諸功德　　善業及精進<br>　令一切眾生　　究竟永安樂　</p><p>爾時舍利弗白佛言。世尊。唯願哀愍一切眾生。為我演說。將欲疾成阿羅漢者。以何功德何業何精進。饒益安樂一切眾生。爾時世尊以偈答言<p class='lg'>　父母和合時　　子來入母胎<br>　父母心歡喜　　得隨順功德<br>　異精進光澤　　世間極豐壤<br>　王得極快樂　　母致殊勝夢<br>　子生家巨富　　怨敵悉慈心<br>　七歲入學堂　　師徒無違諍<br>　僕使皆歡喜　　各勤修家業<br>　至年滿二十　　六畜悉無諍<br>　相視如父母　　香乳皆盈溢<br>　大哉賢明子　　無貪瞋嫉慢<br>　諂曲及虛偽　　過言加惱害<br>　小兒不威儀　　眾惡不善業<br>　慈孝供二親　　諸尊及師保<br>　若見諸耆長　　合掌致恭敬<br>　懷納諸中年　　幼則同遊戲<br>　施敬善周急　　子愛諸苦人<br>　誡惡知慚愧　　常慕修正法<br>　不習戲幻術　　常樂見諸佛<br>　務誦諸經律　　善學諸明處<br>　遠酒離博奕　　恭敬諸最勝<br>　眠食知止足　　不樂諸不淨<br>　天人所愛念　　一切悉欣敬<br>　如是大功德　　無量不可譬<br>　是將成正覺　　功德業精進<br>　舍利弗當知　　是央掘魔羅<br>　有如是像類　　當疾成正覺<br>　云何如是人　　當復有諸惡<br>　彼更有無量　　奇特諸功德<br>　雄傑如文殊　　超絕非常類<br>　視一切眾生　　猶如一子想<br>　當知央掘魔　　菩薩摩訶薩<br>　誓度諸未度　　世間是我有<br>　若欲發勝願　　普濟諸世間<br>　而作不善行　　則無有是處　</p><p>爾時世尊。復說偈言<p class='lg'>　現作日月天　　梵王眾生主<br>　地水火風空　　如是無量德<br>　菩薩人中雄　　以此度眾生　</p><p>爾時大目犍連。以偈歎言<p class='lg'>　奇哉央掘魔　　如是大功德<br>　暫見佛世尊　　超度一切有　</p><p>爾時央掘魔羅。以偈答言<p class='lg'>　云何大目連　　頗有諸眾生<br>　不見佛世尊　　能知正法耶　</p><p>爾時大目犍連。以偈答言<p class='lg'>　如佛世尊說　　病人有三種<br>　云何名為三　　邪正定不定<br>　云何為邪定　　謂佛不能化<br>　云何為正定　　謂大迦葉等<br>　如來未出世　　依佛入實法　</p><p>爾時央掘魔羅。復說偈言<p class='lg'>　汝莫作是說　　上座大迦葉<br>　如來未出世　　能入真實法<br>　所以然者何　　如來當住世<br>　若人依正法　　佛常住其舍<br>　譬如雨河流　　無雨亦水流<br>　智者巧方便　　應當善觀察<br>　無雨河水流　　終無有是處<br>　當知上有雨　　是故流不絕<br>　如是大目連　　世間出世間<br>　一切諸勝法　　斯皆從佛流<br>　是故大迦葉　　依佛得出家　</p><p>爾時大目連。以偈問言<p class='lg'>　若有諸如來　　常住於世間<br>　我及餘眾生　　何故此不見　</p><p>爾時央掘魔羅。以偈答言<p class='lg'>　但令迦葉知　　猶如餘處雨<br>　是故世無佛　　眾生不自度<br>　面睹諸如來　　然後得解脫<br>　譬如有士夫　　入於闇室禪<br>　日月光來照　　而彼不睹見<br>　如是大目連　　莫言世無佛<br>　一切諸如來　　常住於世間<br>　濟度諸群生　　出家受具足<br>　是故唯邪正　　無有不定聚　</p><p>爾時大目連。以偈問言<p class='lg'>　世間有五戒　　佛出世亦然　</p><p>爾時央掘魔羅。以偈答言<p class='lg'>　乃至世間有　　隨順戒威儀<br>　世間出世間　　當知皆佛說　</p><p>爾時大目連。以偈問言<p class='lg'>　云何世間病　　分別說三種<br>　或有醫治差　　或不得醫差<br>　或復有病人　　雖得醫不差<br>　是故諸病人　　分別有三種　</p><p>爾時央掘魔羅。以偈答言<p class='lg'>　是義則不然　　不應說三種<br>　可治不可治　　唯二無有三<br>　若作三分別　　亦是聲聞乘<br>　若諸聲聞乘　　佛說蚊蚋乘<br>　以彼無知故　　分別有三種<br>　所言邪定者　　謂彼一闡提<br>　正定謂如來　　菩薩及二乘<br>　目連應當知　　二種甚希有<br>　所謂佛世尊　　及與一闡提<br>　如來最上處　　於上更無餘<br>　第一極卑鄙　　所謂一闡提<br>　譬如大菩薩　　滿十波羅蜜<br>　闡提亦如是　　具足十惡行<br>　菩薩捨身施　　頭目血髓腦<br>　積骨踰須彌　　過是不可數<br>　闡提亦如是　　具足惡行施<br>　生於餓鬼趣　　貪欲極熾然<br>　念念貪欲心　　眾多女人應<br>　亦生眾多子　　長夜不得樂<br>　飢渴苦所逼　　還自食其子<br>　復有餘餓鬼　　變作婆羅門<br>　宿世惡業緣　　來從索子食<br>　即施恣所欲　　或復自食身<br>　如是一闡提　　惡行得滿足<br>　是故佛世尊　　無上處希有<br>　極下處希有　　所謂一闡提<br>　邪定是闡提　　正定是如來<br>　住地諸菩薩　　及聲聞緣覺　</p><p>爾時世尊向央掘魔羅。而說偈言<p class='lg'>　汝來央掘魔　　出家受三歸　</p><p>爾時央掘魔羅。以偈答言<p class='lg'>　此乘是大乘　　說名無礙智<br>　一乘一歸依　　佛第一義依<br>　佛法是一義　　如來妙法身<br>　僧者說如來　　如來即是僧<br>　法及比丘僧　　二是方便依<br>　如來非方便　　是第一義依<br>　是故我今日　　歸依於如來<br>　於諸歸依中　　如來真實依<br>　如欲食興蕖　　應當取真實<br>　捨真食虛偽　　自他無利益<br>　如是愚癡人　　千醫莫能救<br>　如是捨一依　　修習方便依<br>　是則群癡眾　　千佛不能救　</p><p>爾時世尊告央掘魔羅。汝當受持童真淨戒。(童真是沙彌別名戒梵本云式叉式叉宋言學亦言隨順無違)<p>爾時央掘魔羅。以偈問言<p class='lg'>　云何為童真　　云何具足戒<br>　云何真沙門　　云何為福田　</p><p>爾時世尊默然而住<p>央掘魔羅復說偈言<p class='lg'>　若不知一依　　是第一義依<br>　不能知二依　　方便所建立<br>　當知如是人　　是世間童真<br>　未受具足戒　　云何是沙門<br>　不知一歸依　　云何淨歸依<br>　若不知如來　　是第一義依<br>　不清淨歸依　　云何為沙門<br>　不知真實依　　云何為福田<br>　於是二歸依　　真實及方便<br>　不善知差別　　是則世童真　</p><p>爾時世尊告央掘魔羅。汝當受持不殺生戒<p>央掘魔羅以偈答言<p class='lg'>　我今定不能　　受持不殺戒<br>　我當常受持　　斷絕眾生命<br>　所言眾生者　　無量諸煩惱<br>　若能常害彼　　是名持殺戒　</p><p>爾時世尊復告之言。<span class='corr'>汝</span>當受持不妄語戒<p>央掘魔羅以偈答言<p class='lg'>　我今定不能　　受持不妄語<br>　常於一切法　　受持妄說句<br>　受持虛妄說　　是則諸佛法<br>　所言為妄者　　一切諸法空<br>　復有虛妄法　　聲聞及緣覺<br>　菩薩之所行　　隨順世間事<br>　復有虛妄法　　我出於世間<br>　受持具足戒　　得成阿羅漢<br>　我受諸飲食　　建立他施事<br>　或往來經行　　九道流諸漏<br>　我受用革屣　　楊枝及服藥<br>　飢渴或睡眠　　剪爪剃鬚髮<br>　身中種種患　　隨病服諸藥<br>　我當般涅槃　　如薪盡火滅<br>　如是等一切　　諸餘虛偽法<br>　乃至我方便　　周行於世間<br>　常於爾所時　　不淨此妄語<br>　今說實及諦　　目連宜善聽<br>　若實若諦者　　所謂如來藏<br>　第一義常身　　佛不思議身<br>　第一不變易　　琩郊蝝_然<br>　第一義靜身　　妙法身真實<br>　如是不思議　　彼身云何現<br>　是故偽法生　　則是諸佛教<br>　離一切虛偽　　是故說名佛<br>　譬如牧牛人　　犢子若死時<br>　取皮覆餘犢　　悅母令歡喜<br>　如來亦如是　　隨順世間行<br>　若於聾人中　　云現作聾像<br>　而為彼說法　　如彼牧牛者<br>　眾生作是念　　如來同世間<br>　如彼牧牛者　　無量諸像類<br>　種種巧方便　　引導諸群生<br>　若彼牧牛人　　示餘真犢子<br>　彼乳則不下　　是故設方便<br>　如來亦如是　　若現自性身<br>　一切諸世間　　其誰堪任見<br>　故以巧方便　　示現隨世間<br>　普令得解脫　　是則諸佛法<br>　是故我從今　　當行虛偽事<br>　乃至殺眾生　　一切虛妄際<br>　不受離虛妄　　則我戒清淨　</p><p>爾時世尊告央掘魔羅。汝今當受不飲酒戒<p>央掘魔羅以偈答言<p class='lg'>　我今亦不能　　受持不飲酒<br>　常受飲酒戒　　長夜睋a逸<br>　由是大叫呼　　宛轉遍五道<br>　一向極快樂　　是則名為酒<br>　從彼大乘生　　無上佛藏酒<br>　是酒我今飲　　自足勸眾生<br>　常住不變易　　歡喜歎善哉<br>　八聲大宣唱　　酣醉無終極　</p><p>爾時世尊告央掘魔羅。汝今當受不婬淨戒<p>央掘魔羅以偈答言<p class='lg'>　我今亦不能　　受持不婬戒<br>　我當常受持　　貪著他所愛<br>　盚C婬女舍　　與彼相娛樂<br>　三昧樂為妻　　真諦法為子<br>　慈悲心為女　　以空為舍宅<br>　無量波羅蜜　　以為高廣床<br>　侍衛諸煩惱　　隱覆說為食<br>　總持為園苑　　七覺華莊嚴<br>　法語為林樹　　解脫智為果<br>　是等名世間　　第一勝娛樂<br>　慧者自性法　　非是愚境界　</p><p>爾時世尊告央掘魔羅。汝今當受離不與取戒<p>央掘魔羅以偈答言<p class='lg'>　我今亦不能　　受持不盜戒<br>　常受不與取　　劫盜他財物<br>　不與者菩提　　無有授與者<br>　不與而自取　　故我不與取<br>　佛坐菩提樹　　不得亦不失<br>　此是自性法　　最勝無有上　</p><p>爾時佛告央掘魔羅。汝今當受不歌舞戒<p>央掘魔羅以偈答言<p class='lg'>　我常習舞樂　　歌乾闥婆偈<br>　宣示如來藏　　嗟歎稱善哉<br>　於彼諸佛所　　聞如來常住<br>　琤H妙音誦　　大乘修多羅<br>　猶如緊那羅　　乾闥婆伎樂<br>　無量眾妙音　　供養諸經卷<br>　若彼諸眾生　　常興是供養<br>　諸佛悉受記　　未來同一號　</p><p class='juan'>
央掘魔羅經卷第二</p>
</body></html>
