<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
菩薩本生鬘論卷第十</p>
<p><span class='byline'>　　　　聖勇菩薩等造</span><br><p><span class='byline'>　　　　宋朝散大夫試鴻臚少卿同譯經梵才大師紹德慧詢等奉　詔譯</span><br><p>時分勝因本際如如。十善崇修流轉無有。根本知見聞持具足。清淨智慧自性真實。聽聞相狀。荷負修作。正解義趣求難得。無邊方所寂然安靜。比丘遠離根本纏縛。布施因行圓滿無動。智解增上了知無畏。清淨勝因布施無減。寂靜邊際力用可得。有學相狀煩惱止息。無學聖人根隨永斷。四種瀑流習氣仍在。世間有情無明所覆。根本繫縛恣情放逸。自在有力無慈忍行。纏蓋難出瀑流相續。福樂果報聯綿如是。了知彼縛諍訟為本。希求圓寂證解脫義。彼實無倒聽業如是。水火風災熾然發生。了知瞋恚貪癡隨順。法性本寂湛然無生。遷變自性有為可法。世間有情四種業道。順現順生順後不定。祕密甚深隨順無相。戒律持犯發生真實。如來之性無損減義。持戒清涼澄瑩自性。患難有情慈心行施。意地了知自然發生。彼岸之法無因安得。不放逸行諸天可修。快樂因緣根本三善。造作界性顛倒不生。嚴峻制度淨妙可愛。究竟邊際了知有力。修施相貌具足發生。尊像崇修福緣永固。了知聽聞寂靜如意。三寶安住無傾動故。此本勝義遠顛倒法。煩惱性類靜住無生。我見增上煩惱根本。造作無邊聖力能離。無貪瞋癡三善根本。慢類顛倒無力能生。有學靜住現行不起。彼自在力戒德清淨。相應聽聞善住增上。廣大寂靜三寶為九。九品智慧無相趣求。諸天快樂進修求彼。能斷貪欲說真實法。遠離果報有無因行種子不生。如是勝法功德力用。纏縛顛倒無非皆盡。方所邊際遷變希求。如彼圓滿德業因行。果報施設百種影像。田宅聚落殊勝豐足。清淨教法利益安樂。真如自性本來常滅。無取無捨湛然安靜。三乘聖人並為善友。繫縛之心真實顛倒。清淨界性自在止息。瀑流顛倒制度遠離。真實造作後更修崇。最上邊際本心解脫。清淨祕密止寂如如。相貌不生思議難及。此真實義究竟無我。王者知見制作如此。平等無二正法安住。道行圓滿寂然無怖。情非情物稟性常寂。解脫無生有為難捨。我慢諍訟實有遷變。能斷欲貪所在邊際。如是嚴峻修崇真實。彼大丈夫過去殊勝。無邊作業善法成就。有情智慧功能無盡。云何慈母養育真實。過去倒染誠諦清淨。如是祕藏究竟真實。覺者無倒勝義圓滿。毘尼律法有情能受。佛地圓滿根本聖說。如是邪見染慧不生。靜住相應澄心自性。勝義發生邪見不起。平等趣求染慧止息。菩提薩埵修布施行護國尊者本生義邊。已上第二十二義。并第二十三義合。我見苦受真實顛倒如如勝義作用止息。所謂隨順聽聞義利。彼菩薩行智慧殊勝。種種自性無縛安靜。興顯尊像希求果報。寂靜安居冥心泯息。嚴峻處所塵勞俱盡。二十二根善法欲義。善惡昭然如影隨形。是可得義無不可得。國王方所興緝自在。息惡甚深彼染破壞。運載生靈。增上相貌。彼實難得。制度嚴峻。煩惱可得。瀑流為義。造作形像果報具足。明了自性怨對何有。廣大遷變顛倒遠離。布施力用處所誠諦。想念聖言崇奉圓滿。彼智慧相獲得無盡。大乘平等教乘為上。貪愛繫縛障慈悲行。自在力用移轉無有。戒德無犯制度可遵。名色上妙澄瑩如玉。相狀相扶工業殊勝。菩薩誠諦動靜可依。是處均等彼我如是。力用發生果報成就。慈母愛縛邊方隨順。顛倒慢類種種遷變。現行縛體能生諍訟。壽數終盡內外普均。是處丈夫遠離喧諍。纏縛有情究竟能離。瀑流煩惱隨順不生。進修聖道福德堅固。執著我慢顛倒方所發生勝義清淨止息。一合真常聽聞無已。意地清淨纏蓋遠離。患難顛倒謗讟止息。淨妙殊勝彼我有力。根本煩惱十種不起。纏縛遷變制約正息。云何心昧摧壞色力。受報真實勢力自盡。分別我見入聖乃除。慢類真實隨見可止。暗鈍諍訟無因生起。隨順世間施為十善。彼邊際慢增上執著。顛倒分別受果決定。林木損壞如空無邊。誠諦受果愛支已潤。身負我慢為增之本。因果相扶類於形影。如空無邊寂然無礙。貪愛果報內因發生。不修善法無由成聖。寂靜如空處所廣大。發生善因果報隨順。自性清淨顛倒止息。聲相善巧建立佛事壽數時分難以遠離。運載自他廣大祕密。平等難行我執增盛。趣求勝義圓滿如是。有情德行善修和悅。湛然清淨甚深難得。云何心法真如為性。彼彼時分安住平等。勝義圓滿造作泯息。十種業道並由心起。昧鈍根本克體唯癡。相應暗障王所皆是。我慢分開有七九種。瀑流根隨如來永斷。布施文義所謂大乘。佛法僧寶究竟不傾。善惡二相形對而立。了知時分長遠難得。求天趣因唯憑善力。保護處所慎密安住。運載邊際從三乘說。勝力增上了知善友。一種和合我見除息。不生繫縛棲止勝義。具足聞持聖力荷負。如來之性觸物可知。淨妙名色澄心安住圓滿智慧妙覺安然。涅槃勝義彼我俱盡。一合智力鈍慢皆止。智慧嚴峻了知長夜。此大丈夫了真勝義。趣求無相自在止寂。修布施行圓滿具足。彼運載因遠離縛義。成就彼力是處平等。廣大顛倒因行不生。恭奉隨順修成滿行。如此勝義上妙增上。林廕茂盛災禍遠離。有智慧相了知祕密。發起勝因<span class='corr'>自</span>在無邊。世間行施為十善因。大丈夫意圓滿誠諦。九地施因無倒修作。彼顛倒行增上除遣。暗鈍我慢體性真實。圓滿發生淨妙色相。欲貪廣大勢力無盡。無因去除生死無廢。隨順煩惱失丈夫志。不信聖言誠凡夫行。時分邊際顛倒希求。纏縛流轉惡業成就。清淨因性棄捨遠離。是處丈夫廣修勝業。彼彼方所安靜無動。摧壞染縛邊際不生。人趣有情廣大福業。五蘊不壞遷變不窮。受福殊勝行施為本。津要制度為最上品。色相嚴麗廣大無比。清淨處所安靜無動。名稱增上自性澄寂。有情體大障礙不生。悲導生靈發起勝義。無倒行施聖力所為。修建邊際無摧壞義。怨結相待隨順可勉。貪欲希求聖人止息。是處菩薩悲願能離。慢體真實難以制伏。地地九品通迷理事。自性真實顛倒無盡。無明癡暗寂靜難生。纏裹如蠶何能出離。造作真實修崇本際。一切行相壽量希求。有情教誨實大丈夫。平等自性如如可依。名色所依根本識性。勝義發生最上之性。相應運載丈夫所為。寂靜之處遠貪欲行。清淨十方覺位圓得。入地已往分有所能。如是勝因曠劫所修。聖智功能因果有異。殊勝之行濟苦與樂。教導群品遵依聖說。如是暗慢我見為本。有力行施泯絕相狀。自體希求如是遷變。不壞流轉遺體之類。時分邊際淨穢皆有。善淨之因所感義利。真實趣求聽聞制度。無有顛倒自在無動。是處我慢增上趣向。相應諍訟無有止期。有情勝因無不捨離。造作義利施法之因。生類苦惱摧壞身分。顛倒邊際無能遠離。施行圓滿如空無相。戒德清涼須明持犯。息惡邊際煩惱能離。菩薩是處自性清淨。彼止息行勤修勝義調伏生靈實丈夫行。布施方便善淨修崇。諸佛垂教無因不可。法象為譬誠諦如是。方所安靜平等如空。能斷貪欲梵行為因。究竟因緣自修施行。彼瀑流義纏縛無盡。遷變相貌護念如眼。息惡知見圓滿勝義。根本真實自求己義。母恩無邊廣大為義。彼彼真實邪見不生。律部根本施設軌範。快樂界性非貪欲獲。廣大有情護息諍訟。善息纏縛真實丈夫。是大有情真實有力。相狀齊等令心安住。根本寂靜無求顛倒。自在指示所謂默然。影像本末義利如是。圓滿盡諍何無真實。彼本顛倒云何如是。我執無邊修垢染行。云何離畏本如如性。愛樂顛倒迷色自性。身分肌膚布施能捨。求彼處所修建為上。造作遷變荷負無盡。祕密甚深無相可見。應器成就具足自在。清淨處所鮮潔為上。乃至遷變嚴峻淨妙。清淨教法善能止寂。修梵行因相貌增上。如師子王威嚴無對。相狀殊麗鮮白廣大。心本澄寂自然無動。根本癡暗慧解無因。顛倒之法正智不生。具足聞持悲心遠離。無始繫縛愛戀色身。淨妙施羅顛倒除遣。殊勝因行最上崇修。無表色體持犯名戒。貪愛熾盛有情於身。瀑流無邊憍恣狂逸。顛倒業行制度止息。清淨之處造作真實。此平等相根本安住。無有時分希求聽聞。國界方所安然寂靜。持戒清涼林廕茂盛。戒德無虧一合清淨。制度勝義成滿。云何彼因十種善行。如是邊際增上色相。自在相貌殊勝無盡。光潔嚴麗聞持圓滿。布施無倒名色具足。煩惱不生瓔珞鮮淨。希求有力圓滿行施。是處廣大體性自在。布施功業寂靜嚴峻。智慧自性苦惱無有。三業恭敬思惟自性。殊勝因行顛倒皆盡。暗鈍我慢作業諍訟。希求造作悲導圓滿。忿怒邊際教誨止息。丈夫所錯均等無偏。教誡師邊際衣稟隨順。希求聞持諍訟自止。賢善之性無流轉義。云何恭敬覺滿如是自在行施。益濟平等清淨自性。本際勝義二種重障。瀑流災禍煩惱永斷。金剛無間雜染邊際。有漏皆是運載自性。三乘之本智慧難得。垢染惡行世間凡夫。顛倒垢穢發生力用。破壞纏蓋枝葉茂盛。根本堅固以此為譬<p class='juan'>
菩薩本生鬘論卷第十</p>
</body></html>
