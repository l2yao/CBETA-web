<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
菩薩本生鬘論卷第十一</p>
<p><span class='byline'>　　　　聖勇菩薩等造</span><br><p><span class='byline'>　　　　宋朝散大夫試鴻臚少卿同譯經梵才大師紹德慧詢等奉　詔譯</span><br><p>自性根本智慧了知。增上相狀靜住無惱。湛然快樂了解脫義。惡趣顛倒我執無盡。憂苦轉多煩惱無替。根本災難相貌無定。瀑流煩惱如來永斷。彼自性因遷變止息。隨順具足義利根本。力用可求運載無盡。彼彼增上進止有益。了知意地盡諍希求。煩惱時分顛倒息除。三乘善因制約群品。諸佛法性湛然清淨。真實知見慢等無力。障礙之法了知寂靜。根本慢邊運載息除。纏縛多種教誡約束。有情在處隨順生起。清淨神足欲勤心觀。悔過名懺身器清淨。聖道唯智慧通三性。究竟真實無越理智。如如勝義妙覺方圓。真淨聽聞摩訶般若。佛大丈夫調御群品。寂靜依止屈伸為義。清淨聖道盡如來性。智解了知窮極邊際。惡趣彙聚善哉難出。勝義無倒淨業圓滿出縛離縛苦惱無因。彼實希求果報能離。根本廣大丈夫顛倒。隨順顛倒邊際邪行。善本縛體有學如是。纏縛邊際自了田宅。是處有情布施有實。惡業果報倒行止息。五蓋十纏梵因能離。廣大聞持有力自性。上妙色相遠離災禍。心無形質涅槃無相。慢縛諍訟聞教止息。香氣遠聞身分真實。邊遠方所增上了知。彼彼田園方分如是。彼真十善淨慧了知。人趣行相殊勝方所。色體最上不可破壞。有情善教修施圓滿。殊勝無倒意地誠諦。煩惱暗慢怨對增上。具足蓋纏調伏遠離。是處恭奉隨順王者。本修勝行捨鬼趣道。圓滿荷負無盡邊際。九地無相隨所證說。十種業道智慧了知。平等相盡界性真實。勝義最尊無為法故。增上造作暗慢遠離。冤對顛倒其數百種。瀑流生起種現無盡。云何有情餓鬼報捨。顛倒我慢纏蓋相續。寂靜根本和合捨離。真實布施希求無相。平等增上福德隨順。人趣生類王者為上。云何彼類根本我慢。纏縛相繼苦惱可獲。愛樂語言智慧施設。自性寂靜藥毒止息。善友之因諦實希求。恩愛養育殊勝所在。遠離作業彼彼顛倒。果報言說瞋毒具足。善友益濟聞持有力。自在調順求煩惱盡。了知自性真實根本。朋友鈍弱遷變修作。圓滿勝因本性如是。發生勝義運載根本。煩惱中貪同生我慢。朋友善教發起淨因。往趣如行止息塵坌。清淨真實布施般運。修崇增上止息纏縛。快樂流轉發生勝行。善妙因緣德業如意。捨離染因愛樂靜住。十種善相遷流邊際。朋友自性顛倒皆盡。自性成就了知真實。無漏聖道證彼如性。勝義如性圓滿真實。彼天無苦如實邊際。殊勝邊際運載生類。清淨戒法圓滿無盡。如來智力廣大圓滿。說真實法邊際無盡。云何運載。佛為善友。無漏善業十種圓滿。菩薩施行莊嚴尊者護國本生義次第二十有四。一合增上如來性義。如是悲願崇修無盡。所謂聽聞菩薩教誨。云何相貌希求寂靜。人趣根本真實勝義種種界性族類根本。三種祕密制伏三業。多種相貌如其林廕。身分清淨修因自在。聖道平等狀若虛空。造作力用遷變不窮。地生毒藥福力可除。有情平等圓滿因行。造作支分上妙寂靜。常行悲導益濟生靈。修清淨心聞持增上。三種無倒真實根本。慈母教授止息諍訟。慧解分別了知貪欲。如是相應無煩惱障。所在方處修調伏行。人趣有情求心難得。顛倒繫縛暗鈍隨順。調伏遷變彼時有力。了知諍訟種種相應。是處修施調伏施設。彼實毒藥顛倒無害。彼彼佛性塵塵無二。真正解脫無倒義利。聞持有力善法純淨。我慢貪縛不善有覆。清淨名色五蘊自性。了知聖賢無顛倒行。意悅自在身體殊勝。國界殊麗上妙嚴飾。鮮淨如天有情廣大。勝因無邊發生自在。靜住調伏鈍弱我慢。身相廣大我見隨逐。量度勝負施上中下。是處菩薩清淨狀貌。自在修作。勝乘義利。清淨無倒。國王有力治化殊勝。常無動轉。寂靜因行。負荷邊方。求無諍訟止息喧雜。次第發起淨妙方所。靈逸豫安固不傾。廕覆生民如雲普蓋。布施力用相狀和合。是處平等如稱均物。自在力用一蓋普施。止息塵穢了知有力。運載方所求無驚畏。一合相貌肅然成就。智慧廣大具足長養。是處自在清淨聞持。寂靜增上顛倒遠離。瀑流險浚力用廣大。調伏纏蓋盡彼增上。希求寂靜愛樂時分。意地憍恣善住止息。煩惱四相遷變彼彼。如王自在圓滿制度。是處菩薩如空無礙。云何聲相大小有礙。清淨布施。王者誠實。發起尋伺麤細而轉。勝義寂靜安然無動。身語意行十種善惡。時分分別彼彼處所。覺了三性慈母育子。善知飢渴體子性行。彼時王者善治國界。云何心地止惡諍訟。色相鮮淨和合可愛。無實災難破壞不生。如本無相力用相應。能斷貪欲瞋恚愚癡。說真實法隨順修學。了生死法三界九地。變易往來勝劣無定。寂靜平等無暗慢類。云何三諍貪瞋癡本。為諍之因受貧窮報。彼語言行勤求修作。自在荷負名色真實。清淨智慧照了大乘。究竟之法圓滿妙覺。時分長遠歷三大劫。修施自在安處心田。具足聞持煩惱障行。處所安靜圓滿行施。親族相貌心常施惠。無有纏蓋本來不生。造作應器殊妙可愛。圓滿上妙恭奉聖賢。帝釋天主殊勝智慧。照了情類心行之法。如來進止力用廣大。勝義無倒祕密清淨。色相圓滿壽命安固。煩惱欲貪憂苦不止。淨妙修崇暗慢遠離。諍訟邊際成就纏蓋。坑阱於下興心故陷。見其受苦憂煎無已。瀑流煩惱意地增上。色相淨妙自體鮮潔。彼彼發生邊際所在。無倒力用學處圓滿。發起趣求盡無生忍。尋求邊際廣大殊勝。運載清淨具足平等。布施真實止息我慢。身語意行發起布施。此十業道自在邊際。清淨增上具足無諍。有無邊際聖智了知。長短形相了知對礙。布施荷負無顛倒慢。運用方所主宰自在。具足我慢意識相應。彼本縛體慢等為性。具足鈍弱顛倒彼此。憶念冤親無時止息。苦惱過患展轉難離。發起遷變增上生處。如來自性清淨智了。教導群品真實聞持。淨妙布施無處不有。瀑流顛倒無因捨離。廣大國王制度怖畏。相貌殊勝清淨可愛。造作思念如母育子。祕密甚深了知真實。恭敬隨順人趣之行。無縛所在淨行之因。瞋恚邊際愚情所戀。三種瀑流貪瞋癡本。無學最上不離衣盂。行施自性殊勝業道。有力發生成就如性。真實邊際在處如意。趣求心法了解唯智。是處王者聖德無動。安靜國界無因諍訟。此時分義勝因施為。摧壞處所慢染冤對。思惟勝義趣求布施。瞋恚造作名稱衰殄。我我所見顛倒惟求寂靜調伏。云何時分歎異主宰裁刃豐逸鈍弱我慢作業喧諍。如是瀑流漂溺為義。彼布施因濟益貧苦。顛倒垢穢禪定止息。調伏彼我自在憍恣。力用清淨喧諍無已。清淨教勝無有冤毒。有學進趣希求如是。如來之性誨義圓滿。煩惱之障自性顛倒。如是根本無始多劫。窮煩惱性彼實如空。清淨誨示見聞調伏憍恣慢淨識不生自性邊際遷變止息。是處流轉寂然盡止。鬼界愚昧云何趣求。增上縛因隨順染諍。人趣鈍弱聖智難生。戒行清淨運載殊勝。相應造作根本施行。自在力用真實圓滿。智慧發生無怖無壞。顛倒彼邊戒律能制。最上調伏不壞行施。廣大身分隨順義利。煩惱之性增上皆盡。自在勝因根本無倒。愛欲布施不能亡相。彼煩惱因行施有執。如大國王治化不均。真實怖畏倒染之本。自在無我有力行施。修行寂靜過去因深。身分所執了不可得。平等真實流轉無壞。有情纏蓋地法所有。諍訟垢穢拍塞空界。苦惱過患根本生愛。災禍處所無生不有。無明遷變時分轉多。聖道力能無染不斷。是處王者聖德增上。智慧自性無不照了。如蜂造蜜共助成功。聖智了知圓滿寂靜。發生語言安詳無雜。染污寂靜有情如是。我執真實有情生怖。布施因行本意平等。究竟邊際彼等調伏。云何相貌功用增上。方便時分發起殊勝。因性無邊力用無礙。意地自性語言不及。面相變動喜怒遷移。彼求施因去來如是。菩薩自在行律部法。發生邊際教誨因行。有支體性識等五種。親因緣性不說報種。不壞有支相應因性。了知真實自性如是。德行離縛隨順因義。暗鈍體性染心為本。清淨有支無覆無記。此約親說意處自性八識為體十二處說調伏。云何彼等義利可愛。自性發起進修。根本運載智解了知。起心暗鈍瀑流纏蓋。我見垢穢染污言說。聽聞相貌布施修作。我慢有情心生繫縛。本實我見無施修作。三乘運載自在遷移。云何彼盡善哉了知。祕密之因苦惱殄盡。勝義無倒根本施性。瞋恚無盡覺慧難生。病患縛因梵行能離。云何災障顛倒施為。獲得世間上妙自性。彼天福業善淨有力。五蘊名色具足聞持。造作相貌殊勝無盡。調伏清淨善施義利。善哉了知甚深祕藏。真實調伏我執行相。如彼勝因成就佛果。無漏福德出世為上。淨妙性界根本無畏。了解知見勝妙佛法。清淨名色聞持有力。聚落遷變流轉不壞。智慧甚多寂靜無生。懺悔盡染調伏如是。彼諸天趣一合淨妙。增上嚴峻無倒誠實。如是悲願邊際無盡。彼根本義圓滿無變。如來廣大微妙圓滿。聲聞無學生空解脫。意地清淨十無學法。發生勝義趣求究竟。祕密甚深菩薩之行。有情具足煩惱障義。暗鈍我慢人趣之行。真實有力了知遠離。煩惱障體根隨種現。二十六法三乘共斷。菩薩施行莊嚴尊者護國本生之義第二十五<p class='juan'>
菩薩本生鬘論卷第十一</p>
</body></html>
