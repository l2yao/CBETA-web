<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
菩薩本生鬘論卷第十五</p>
<p><span class='byline'>　　　　聖勇菩薩等造</span><br><p><span class='byline'>　　　　宋朝散大夫試鴻臚少卿同譯經梵才大師紹德慧詢等奉　詔譯</span><br><p>菩薩施行莊嚴尊者護國本生之義次第三十。發生施義菩提勝因。清淨覺慧默靜能離。本修制度忍行寂靜。梵行調伏。三災運載。十善能離。吉祥勝定趣向發生。了知時分聚落平等殊勝所在聽聞了知。所謂聽聞菩薩真實。根本相貌邊際福德。勝義力用本自無生。道德圓滿清淨誨示。我見造業貪愛隨生。智慧吉祥平等普濟。垢穢不生解脫清淨。彼實道行恐畏止息。根本染諍愛戀難捨。身語意十業道隨生。增上寂靜盡顛倒染。月滿清涼鑑照如是。我慢邊際作用無時。善靜止息聞持具足。勝義眼根發生見用。世間相狀體性不堅。慢等根因一切無實。發生勝義能盡飢荒。病惱因緣相狀驚畏。乃至希奇變動無有。尸羅清淨聽聞真實。慢類因緣隨順生起。染因流轉發生災難。造作根本勝乘能離。趣求聞持增上布施。垢染勢力顛倒繫縛。清淨難得處所安靜。月滿當空無幽不燭。自在止息塵垢遠離。世間虛幻究竟不堅。賢善之法有情調伏。生起之處誠實安靜。纏蓋之本運動遷移。愛樂自性無諍為上。不壞染性崇敬恭肅。增上荷負發生殊勝。是處云何我我增上。自性纏蓋心法相應。真實力用相貌皆息。意地無智勝因不生。顛倒垢染災熱熾盛。雜染自性諍訟之本。欲貪相狀患難成就。移轉取捨種性不定。進蜜取法物成命盡。發趣顛倒縛因驚懼。增上止息安樂殊勝。意地清淨倒染不生。煩惱纏縛善修調伏。力能運載增上行施。我見因緣聖道可除。崇修義利淨妙無垢。真實邊際布施崇修。意發勝因荷負根本。遷變調伏聞持無倒。心法殊勝愛戀無止。作業災禍障難多種。纖毫障染微細難斷。非想第九與聖相鄰。究竟處所聖因方斷。遷移相貌勢力皆盡。彼名色相運用增修。自在處邊驚畏不已。喧靜廣大梵行止息。煩惱作業發起變動。瀑流染惡顛倒齊生。真實纏縛希求止息。大有情類隨順進修。福德誠諦發生勝義。作業災禍我見為因。意地增長多種慢行。如是時分梵行除息。聽聞行施清淨果利。真實勝因自在發生。勝義自性纏蓋遮閉。了知誠實勝義因處。了知放逸廣大邊際。了知楚毒損害相貌。發生寂靜智慧邊際。清淨布施雜染遠離。過去遷變聚落所在。是處真實苦毒捨離。四蘊名名染淨皆攝。增上希求力用施為。天趣有情淨妙修施。究竟真實遠離染障。造作垢穢諍訟增盛。圓滿進修施行清淨。慧解增上隨順力用。精進布施荷負力能。運載損減究竟功德。如是邊際止在於此。恐畏纏蓋進修調伏。誠諦祕密印相圓滿。無邊處所不壞施為。善相力能怖畏遠離。天報獲得長遠時分。力用邊際清淨自性。是處增上瀑流損壞。隨順調伏究竟行施。云何希求淨妙天趣。纏縛布施處所增上。垢染不已真實運載。自性無倒增上聞持。清淨安靜寂靜處所。無倒行施有情力用。一合根本善哉童子。具足淨妙平等不變。淨施無倒童子因深。有情自性修施增上。顛倒恐懼調伏如性。勝義增上寂靜修作。染惡楚毒止息暗鈍。如是布施平等給與。人趣生類自性遷變。有情甚眾荷負無已。是處究竟寂靜無動。卒暴崇修勝乘為上。自在行施四蘊難知。力用增上發生清淨。不壞時分崇修果利。國王最勝寂靜真實。智慧發生聞持運載。誠諦因行調伏希求。王者上妙福德殊勝。煩惱邊際天人咸棄。有情聽聞天趣如是。清淨自性菩薩安慰。過去如是寂靜施羅。煩惱之地發起悲愍。增上調伏傾壞縛因。慧解清淨慢等止息。遷變影像想狀驚畏。愛樂淨施增上如是。正理本寂無顛倒行。運載彼類發生語言。運載遷移纏縛垢穢。無修施行作我慢因。自性法因驚懼相狀。云何染障無寂靜行。造作我見力用喧諍。如是祕密寂靜無有。是處有情修清淨行。無倒恭奉殊勝因業。有情隨順清淨邊際。自在修作發生無倒。語言憍恣增諂詐行。趣求自性遠流轉行。所謂清淨造作因行。縛染自性怖懼如是。真實遠離語言增上。楚毒暗鈍顛倒息除。增上相貌遠離我染。聖道長養除障染義。淨妙真實遠劫所成。發生邊際誠實諍訟。具足聞持有情自在。纏蓋調伏制度可止。圓滿邊際廣大無倒。希求彼處發生勝義。相貌寂靜執持止息。損壞力用作業不生。暗鈍染邊縛體仍在。正理發生解脫之義。靜住根本殊勝邊際。力用根本祕藏自性。是處無因我見希求。彼此邊際繫縛為本。云何生起顛倒諍訟。云何支分平等寂靜。不壞聲相詮表之功。如是因相寂靜之本。障染根本智起方斷。造業根本十種惡行。菩薩調伏廣大顛倒。有情災禍如是發生。造作時分勝因邊際。清淨如如無積聚義。增上瀑流色相纏縛。自在有情貪恣情性。真實不虛相貌增上。國王勢力無復諍訟。三性因行力用可修。貪欲趣求隨順學地。時分如此發生倒染。瀑流增上義利止息。荷負力用發生布施。平等力用進趣止息。丈夫無畏相貌為上。染惡增上究竟無盡。彼相邊際發生勝義。運載廣大施因發生。自性垢染邊際盡止。顛倒相貌盡不可得。相貌圓滿垢染遠離。彼此災難橫生久遠。善見安靜義利誠諦。平等力能菩薩調伏。發生勝義慢等不生。正理如如災患止息。是處菩薩善言教導。清淨運載增上祕密。梵行息靜真實無畏。根本力用患難皆盡。布施運載隨順正念。根本真實暗慢止息。善言教誨淨妙寂默。平等淨因聽聞殊勝。云何造作處所布清淨雲覆廕生類。垢穢障染諍訟顛倒學位止息。調伏自性根本顛倒趣求寂靜。如是遷變有情相狀。憂苦災禍熱惱遠離。相貌端正聽聞無諍。是處布施聞持誠諦。荷負有情菩薩增上。教導語言無縛災難。如是煩惱迷空麤重。增上因行功德自在。是處有情一合具足。暗慢增長遷變如空。無倒發生聞持義利。無怖如是增上因行。顛倒諍訟愛樂處所。渴乏邊際損減自性。隨順寂靜調伏清淨。顛倒愛樂飢渴邊際。有情記念靜住發生。菩提薩埵善言如是。無顛倒法止諍訟事。清淨調伏安住自在。念能明記聞持自性。制度寂靜淨妙之本。有情聽受教誨安靜。布施勝因有情憶念。我見根本發起雜染。成就勝力施行寂靜。上妙因行平等發生。圓滿具足修行時分。言說無怖雜染損減勝義無倒不生諍訟。邊際時分瀑流發生。此因祕密性離諍染。清淨無雜災患盡止。修無倒行寂靜如如。喧煩力用相狀憍恣。流轉因性清淨無倒。有情了知增上遠離。教誨言語薩埵行施。增上修崇清淨希求。云何無我發生義利。行施根本語言教授。增上邊際發起寂靜。安樂之處災禍遠離。吉祥智慧自性希求。云何染盡嚴峻清淨。顛倒無邊菩薩誨諭。云何大施廣福如是。聚落寂靜造作勝用。趣求佛果導引生類。彼怖畏行邊際如空。了知運載增上快樂。愛樂色相發生調順。真實行施已除諍訟。有彼如性無遷移義。繫縛之本怖懼邊際。名色五蘊色蘊可聚。受想行識無質難了。本縛為因真實生義。施行處所寂靜調伏。慢法自在淨住止息。根本施設聞持具足。遠離三箭垢染皆息。云何造作根本邊際。彼言說體究竟如是。真實飢渴悲願普濟。意地有力進修之本。災禍垢染勝因方盡。諍訟瀑流發起暗鈍。有情運載成就如是。真實生相果報狀貌。靜住處所勝因增上。云何時分根本自性。處所驚畏險隘如山。是處菩薩施行真實。癡暗情類餘無所知。時分邊際真實力用。云何法性勝義寂靜。布施隨順希樂之法。云何進修清淨力用。無暗慢障無顛倒法。供養精進十善增百。王族熾盛善事崇多。心法真實慧解清淨。災患根本菩薩誨示。彼此行因遷變自在。智慧教法清淨調伏。祕密自性有情發生。清淨和合心淨解脫。菩薩是處誘接生類。聽聞自性獲得遠離。增上慢法了知寂靜。梵行無諍畏懼施為。調伏增上暗慢寂靜。有情善語增上行施。勝行因業愛樂力用。調伏作業勝義因行。多聞有情增上義利。梵行無諍興顯供養。是處自性無倒真實。淨妙根本有智修施。顛倒垢染隨順止息。寂靜無畏增上教導。善哉牛乳諸味中上。廣大智慧時分邊際。善哉邊方相貌殊勝。寂靜趣求無邊供養。淨妙語言殊勝止息。怖懼發生懺悔安靜。根本調伏自然清淨。根本自性求不可得。平等義利寂靜真實。自性邊際進修止息。清淨趣求殊勝安靜。患難之因顛倒永息。希求果報損減皆止。菩薩教導患難不生。諍訟染惡造作止寂。荷負希求增上遠離。貧病垢染一切不生。暗鈍作業彼彼無畏。有情聽聞殊勝有力。清淨施邊隨順真實。無有遷變廣大清淨。根本不生真如自性。淨妙行施自在無倒。因行殊勝處所無壞。清淨布施無倒修因。煩惱息除寂然安靜。善淨相應聞持具足。根本勝義離倒誠實。善友因緣崇修無替。力用廣大障染不生。淨妙殊勝寂靜根本。荷負生靈真實力用。慧解功能最上殊勝。善淨貪欲瞋恚愚癡。究竟智慧真實無縛。廣大行施無有希求。進趣圓滿屈伸自在。聞持因行相貌無倒。繫縛垢染體性如空。運載修崇自性安住。有情因行布施為本。論難往復練慧之功。行蘊遷流無常之義。煩惱重障顛倒真實。彼彼災禍熾然不息。流轉因行澄心自止。制度力用聞持圓滿。彼此相應殊勝義利。暗鈍障染語言分別。纏蓋行相聖道可除。隨順勝相清淨為本。遷變影像了知無實。道行希求聽聞無畏。淨妙之因圓滿可獲。力用邊際如山無動。供養希求和合有力。教誨誠諦施行為本。災禍垢穢顛倒生起。淨妙因行流轉息除。德業自性移轉無動。染垢隨順進趣不生。教導因緣發起無倒。離過語言無物可得。如如之性空有俱泯。自在力用荷負發生。進退復生三有如是。暗鈍邊際淨妙不生。是處無倒本智俱起。煩惱瀑流究竟隨斷。不壞神足廣大增修。施行無畏勝因常寂。無有顛倒自在圓滿。尊重師長義利安靜。處所廣大別別如此。淨妙無壞求無諍訟。是處貪欲見種種法。根本纏蓋止息非有。慧解遷變染縛皆盡。善妙相狀真實修施。義利無倒安靜如山。求本力用梵行修作。無暗鈍法求根本行。根本智用善淨冥合。智合真如理契神會。有情布施發生為義。了知語言精求自性。身分殊勝名色清淨。是大丈夫作業止息。平等慧解廣大修作。和合邊方力用圓滿。福德自在纏蓋止息。遠離染障慢法不生。希求力用智解了知。善修神足遷移止息。菩提薩埵善言誨諭。諸天共稟勝義邊際。煩惱盡止飢渴永棄。有增上因了知分別。義利殊勝具足聞持。無倒修作善除障染。實大丈夫二種遷變。本染無染淨妙發生。遠離相貌修邊際行。善淨增上善住修作。諍訟止息作業邊際瀑流遠離。天趣真實身相嚴麗。清淨勝因有力增上。如是無有惡趣之因。隨順如是廣大知見。能斷根本煩惱障縛。隨順了知彼彼力用。身相力用遷變希求。隨順世間災患根本。布施義利無祈報應。真實怨對求其止息。造天趣因施行為先。智慧了知是大有情。我慢增盛梵行止息。善淨修作了知無相。種種心行不願希求。寂靜修崇無諍止息。我見自性依染慧說。有情行施其相不亡。發生瀑流自性纏縛。根本災禍邊際若此。纏蓋顛倒善哉真實。清淨處所時分無邊。施行真實安靜止息。如是無諍義利相應。是處菩薩平等自在濟物普均。了知自性平等教示。始終如一亦無愛憎。供養施設殊勝為上。救濟生類暫時無替。我見時分彼此俱亡。了知憍恣肅然盡止。無非聖說。清淨趣求無有相狀。有情損減唯生惡趣。前身滅謝後身復起。與上古佛同時而得。菩提薩埵教誡言說。造作真實義利如此。息惡為上。根本染法我見為始。順情生貪違情起瞋。中容起癡。後生餘惑二十六法。因斯而有染障造作顛倒推求。無不真實煩惱染法。實者有種假者用立。是處根本布施有力。發生教導云何化生。善業殊勝諸天化生。不善業勝地獄化生。無而忽有。中有生有體類並然。本有死有體有無別。生有死有依本識立。生死一念依聖言說。法有軌持處有染淨。慧解趣求聞持具足。我見不生煩惱遂止。欲求善道淨法方生。殊勝之因發生有地。本無施心獲報微劣。無為寂靜勝義根本。菩薩善友導引無畏。增上荷負本來自性。安樂無慢如是進修。嚴峻制度靜住依止。語言慢法增上無有。求趣無諍平等安靜。王者誠諦教令均平。有情貪行遂成業道。善業清涼菩薩誘導。自在行施心無拘礙。順現順生順後順不定報。是名四種受報先後。運載三乘各隨彼岸。人天彼岸暫得還捨。不同三乘究竟永得。勤求趣向日滿方成。究竟終畢方名彼岸。不可壞義不可流義。無重復義。是名彼岸。自性善法唯心所法。相應善法通於王所。彼此增上邊際之因。慧解了知究竟言說。自性愛樂聽聞了知。有情趣向主者施為。聽聞修習快樂安靜。樂欲之法貪愛之本。善法之時與精進俱。欲通三性染非染俱。聖教中說。德行多種無非益物。聽聞之功唯生智慧。莊嚴相貌殊麗鮮潔。一切自性遷變真實。福德智慧淨妙可愛。修建處所淨妙無雜。云何解脫煩惱俱盡。聖道起時黑暗不現。寂靜運載遷移殊勝。煩惱垢染無能損壞。是處智起暗障皆盡。無倒清淨趣求難得。諍訟災禍教乘止息。病患垢穢無有纏縛。貪瞋癡毒顛倒之本。真實智慧有情難起。趣求寂靜無傾動故。菩薩教誨廣大處所。崇修有力災難不生。平等安住云何無畏。修清淨行圓滿義利。世間成就無顛倒行。勤修布施我慢無行。勝業允就制度清淨。貪欲止息。世間飢渴無施而得。天趣之中亦有貧病。此在欲天上有殺害。帝釋修羅瞋恨而已。貪欲憂惱欲界中有。死支上地一切皆有。遷變時分義利准之。清淨運載嚴峻有力。本行布施無倒染義。云何死支第八正捨。云何生支第八正生。唯此識上建立生死。自餘識體不可立支。設有別說並隨轉門。增上聞持善因之本。真實吉祥了知患本。進修寂靜希有聞持。五蘊名色運載真實。如是無我布施誠諦。德行嚴潔百福安靜。希求妙善寂靜無生。不可破壞無流轉義。趣求荷負增上無畏。真實布施有力增修。勝義施為盡力成辦。彼怨對相聽聞捨離。清淨如如生滅本寂。遷變支分念念相續。自性之法一無所得。菩薩行門教導如此。禪那寂靜無慮無思。無瞋恚事安靜如空。了知瞋患熾然如火。本來無倒寂滅於是。凡夫之行布施為先。無倒修設離穢之因。淨妙真實無暗鈍相。趣求色相力用修作。煩惱諍訟勤修止息。鈍弱慢類繫縛相應。精進趣求彼彼因相。有情勝行自利利他。無倒根本人天所習。自性安住善行修持。菩提薩埵意樂行施。運載之法利他為務。平等力用渴仰修崇。清淨教法根本如如。從微至著行施為本。勝義寂靜唯依聖法。淨妙修行殊勝安住。災禍之本煩惱生起。眼根照色本自無縛。清淨力用寂然了知。無始不生如性可得。湛靜因緣無法可離。理不可得何可趣求。不流轉法體性非有。涅槃真性體何非有。祕密甚深湛然安靜。菩提薩埵於此存心。混鎔無動靜慮澄寂。不流轉法教誡於是。損減自他煩惱性行。菩提薩埵接引於此。最上之法不可損減。希求上位彼岸之義。發生無倒了知教行。有彼修進勝妙相狀。荷負運載有情患難。聽聞教法殊勝意義。遠離塵垢獲清淨行。趣求出離三乘果報。菩薩了知彼彼生類。是處菩薩修根本行。發生智慧照解無生。棄背塵勞忻求勝處。侵損煩惱漸進施功。道芽增盛障染難屈。真實諍訟究竟不生。淨施教授聖共宣說。善知足故貪愛不生。真實處所證誡修善。根本染盡正行崇修。菩薩語言。彼染遠離。處所顛倒諍訟增多。智慧推求無義棄捨。實有邊際正法宣示。根本淨心隨順施為。淨妙之因有德依附。聖人宣說有情共稟。廣大繫縛梵行止息。菩薩導化愛語施設。荷負生靈修淨妙行。施行邊際圓滿無礙。先成器用天帝之功。增上勝法轉變修作。是處化現因施招感。流轉生死縛力所起。菩薩於此隨緣化導。清淨心等熾然修作。真實布施相貌止寂。教導施為無遍普遍。殊勝行業四方共悉。彼施增上廣大施設。是處自在菩薩所為。我見根本不信教導。移轉運用出自己能。有情身分取捨由己。生類纏縛恣行非法。進止屈伸哀求懺謝。無因遷變倏忽而有。意地不生荒榛艸芥。清淨因緣無非護念。卒暴災祥聖力能止。清淨處所患難不生。相續善根菩薩化諭。不壞相貌報力之功。自在力用諍訟止息。了知施行殊勝之因。根本清淨自性使然。菩提薩埵苦言導化。恐畏無因真實果報。須仗因力了知報應。還同影響學位修行。身體無縛人趣行門。五戒三歸希求邊際。最上因行現行順後。不定四種現在受報。前生布施四種義利。如次前說彼縛邊際。云何能棄有情修行。梵靜止息善淨因緣。唯修施戒菩薩教誨。如是天趣有力無怖。是大有情興顯之處。無倒修習真實之行。云何寂靜棄塵勞義。勝義不生顛倒之行。人中王者福力如天。語言教令四方依稟。制度之法嚴峻無遏。勝義殊妙圓滿了知。善中不害以悲為體。正翻瞋害損惱有情。百數之中此通善染。有支自性惟阿賴耶。此為三界五趣四生之體。離此識性皆總不成。彼因之法盡通善惡。無記之法不招果故。菩提薩埵依教所說。四果羅漢誘接于是。快樂之法因布施得。不壞勝處運載彼彼。云何無實體性不堅。布施隨順益濟飢渴。意地施為。了知自性。本無破壞。云何不生。法體仗緣無因不生。彼布施邊求殊勝相。廣大真實無我為勝。最上行施時無棄捨。善淨色相持戒方得。身欲遷移病等摧壞。了知支分不堅牢性。靜慮因緣有暫時住。無漏法資變易無盡。人趣行門攝心如是。異相勢力身心衰昧。自性真實名色殞盡。快樂熾盛如風滅燭。了知圓滿涅槃自性。云何怨對臨終現前。心意無因如何生起。天主帝釋了知善惡。教乘義利不可虛設。希求造作發根本義。證解脫義自性究竟。隨順世間不堅牢義<p class='juan'>
菩薩本生鬘論卷第十五</p>
</body></html>
