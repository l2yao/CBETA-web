<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p><b>　　<A NAME="n329"></A>No. 164</b><p class='juan'>
佛說師子素[<a href='javascript:showpic("../fontimg/044633.gif")'>馬*太</a>]娑王斷肉經</p>
<p><span class='byline'>　　　　大唐沙門智嚴譯</span><br><p class='lg'>　我憶過去無量劫　　有王名曰素[<a href='javascript:showpic("../fontimg/044633.gif")'>馬*太</a>]娑<br>　其王一時出遊山　　群臣部從獵蟲獸<br>　忽逢雷雹惡風起　　諸人分散悉驚惶<br>　王獨走入深山林　　臨河蘇息無人伴<br>　牝母師子在山藪　　見王獨坐逼王身<br>　眾生惡業夙緣故　　轉種地獄苦無量<br>　王與師子夙因緣　　欲情俱起共交會<br>　多劫食肉殺生者　　夙習故入師子胎<br>　便生人身師子首　　斑足丈夫如獸王<br>　長成迅速甚猛利　　問母我是誰體胤<br>　其母師子答子云　　汝父竭國素[<a href='javascript:showpic("../fontimg/044633.gif")'>馬*太</a>]王<br>　子聞是已速往尋　　摩竭提國父王所<br>　引現具啟往因緣　　王聞自悟收為子<br>　然為父王年老邁　　登樓冊子立為王<br>　號為師子素[<a href='javascript:showpic("../fontimg/044633.gif")'>馬*太</a>]娑　　御殿朝政理臣民<br>　師子展轉惡習故　　多劫食肉害眾生<br>　雖居人王不食穀　　唯餐鳥獸水陸蟲<br>　供進雜肉時將至　　闥拔獸肉狗銜將<br>　闕肉廚人懼王斬　　走出捕捉小嬰孩<br>　密截頭項并手足　　全煮鑊中供進王<br>　王食其肉甚將美　　長嗜肉味狀燒薪<br>　王問食官是何肉　　食官惶怖具啟王<br>　王赦其罪勿憂愁　　每日供進是肉來<br>　廚人既承大王教　　變服每日盜他兒<br>　積年竊盜他男女　　如行羅剎復如鷹<br>　國內人民並持服　　為失子息各慞惶<br>　兩兩執手互相問　　氣噎無處告皇天<br>　邑人守捕獲其賊　　廚賊訴云不自由<br>　國人聞此啟諫王　　王聞忿怒大嗔責<br>　比日令密進孩肉　　從今每自料一人<br>　親戚臣民次第食　　如羊欄內被牽將<br>　闔國絕望無控告　　普集王衙欲除君<br>　王上高臺祈神鬼　　請翅飛騰免斯難<br>　若得翅飛取諸方　　百國王頭祭山神<br>　師子猛獸惡習故　　立得翅飛接諸王<br>　囚縶高峰峻巖上　　已得九十九國王<br>　惟少一王擬當祭　　師子而下更尋求<br>　於時王舍菩薩王　　號為聞月園苑浴<br>　師子見王坐玉碇　　下捉右臂欲擒將<br>　爾時聞月王悲泣　　師子問王何故啼<br>　我聞大王勇猛智　　菩薩不顧身命財<br>　若也如是當應忍　　何得苦憂不自由<br>　聞月答王師子云　　一切憂苦不過慈<br>　修行菩薩大慈悲　　我今憂彼百國王<br>　一生豪貴主天下　　今日囚縶命欲終<br>　我又百國求佛法　　請得法師遠方來<br>　未及聽法親授教　　國人渴仰未曾聞<br>　汝捨施我一七日　　供養三寶聽法音<br>　集會群臣囑累法　　八日當自迎大王<br>　以其菩薩無詐妄　　師子許王七日期<br>　八曰聞月出城迎　　捨身施待師子王<br>　於時師子如雲現　　擒接聞月對眾將<br>　師子問王可無畏　　敢出我前如獸王<br>　聞月答王師子言　　是身虛假施大王<br>　寧捨百千身命財　　不犯前言失汝期<br>　和顏悅色方便語　　聽我少時說因緣<br>　汝欲祭祀邪神鬼　　諸部善神與汝殃<br>　十方佛剎諸賢聖　　多劫汝不更聞名<br>　是身虛假合因緣　　命若電光無停住<br>　五根六識無人我　　眼耳鼻舌觸為因<br>　如幻變化見眾像　　眾生妄想執為真<br>　從頭至足驗此軀　　無有一事是常住<br>　如水中泡剎那滅　　老病死苦亦無常<br>　汝今雖肉養其身　　究竟無依無善路<br>　殺生無量食噉肉　　展轉受苦惡道中<br>　爾時聞月無量偈　　勸化師子素[<a href='javascript:showpic("../fontimg/044633.gif")'>馬*太</a>]王<br>　師子聞已漸迴心　　聽聞無我實相體<br>　師子問王如何計　　祭祀無罪得神歡<br>　聞月答云辦素味　　無辜淨食祭祀天<br>　師子依命祭山神　　捨身施與聞月王<br>　山中囚禁諸王者　　並皆付囑聞月將<br>　聞月各引還本國　　依舊安置理人民<br>　并將師子素[<a href='javascript:showpic("../fontimg/044633.gif")'>馬*太</a>]王　　摩竭提國坐本宮<br>　和合諸臣及萬姓　　合國斷肉不殺生<br>　爾時聞月發大願　　願我成等正覺時<br>　解脫一切普含生　　此等諸王同成佛<br>　所授師子王妙法　　願其重罪得雲銷　</p><p>又念過去阿僧祇劫。釋提桓因處忉利宮。以於過去食肉餘習。變身為鷹而逐於鴿。我時作王名曰尸毘。愍念其鴿。枰身割肉代鴿償命。尸毘王者我身是也。後當作王名曰聞月。其時帝釋化為鷹者。後當作王師子素[<a href='javascript:showpic("../fontimg/044633.gif")'>馬*太</a>]。釋試我故尚生惡道。況餘眾生無慚專殺。食噉血肉無止足時。一切眾生從無始來。靡不曾作。父母親屬易生鳥獸。如何忍食。夫食肉者。歷劫之中生於鳥獸。食他血肉展轉償命。若生人間專殺嗜肉。死墮阿鼻無時暫息。若人能斷一生食肉。乃至成佛無由再食<p class='juan'>
佛說師子素[<a href='javascript:showpic("../fontimg/044633.gif")'>馬*太</a>]娑王斷肉經</p>
</body></html>
