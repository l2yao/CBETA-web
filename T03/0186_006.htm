<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
普曜經卷第六</p>
<p><span class='byline'>　　　　西晉月氏三藏竺法護譯</span><br><p><b>　　<A NAME="n416"></A>降魔品第十八</b><p>於是魔波旬心中憒亂。恐怖色變強顏不去。不欲退還。故作訛言。我所為是。告其兵眾。卿等併心皆共和同。所可見知諸天鬼神逼迫菩薩莫使縱逸也。當共伏之爾乃捨去<p>爾時波旬告其四女。一名欲妃。二名悅彼。三名快觀。四名見從。汝詣佛樹惑亂菩薩。嗟歎愛欲之德。壞其清淨之行。女聞魔言。即詣佛樹。住菩薩前。綺言作姿三十有二<p>一曰張眼弄睛。二曰舉衣而進。三曰[<a href='javascript:showpic("../fontimg/035230.gif")'>言*口</a>][<a href='javascript:showpic("../fontimg/035230.gif")'>言*口</a>]並笑。四曰展轉相調。五曰現相戀慕。六曰更相觀視。七曰姿弄脣口。八曰視瞻不端。九曰嫈嫇細視。十曰互相禮拜。十一以手覆面。十二迭相捻握。十三正住佯聽。十四在前跳蹀。十五現其髀腳。十六露其手臂。十七作鳧鴈鴛鴦哀鸞之聲。十八現若照鏡。十九周旋出光。二十乍喜乍悲。二十一乍起乍坐。二十二意懷踊躍。二十三以香塗身。二十四現持寶瓔。二十五覆藏項頸。二十六示如閑靜。二十七前卻其身遍觀菩薩。二十八開目閉目如有所察。二十九俾頭閉目如不視瞻。三十嗟歎愛欲。三十一拭目正視。三十二遍觀四面舉頭下頭<p>菩薩心淨猶明月珠而無瑕疵。如日初出照於天下。猶如蓮華在於泥水而無所著。如須彌山不可移動。其德高遠諸根寂定。其心澹泊而無增損<p>爾時魔女善學女幻迷惑之業。往欲亂道。而重言曰。仁德至重諸天所敬。應有供養故天遣我。我等既好年壯盛時。天女端政優缽華色莫喻我者。願得晨起夜寐供事左右<p>菩薩答言。汝宿有福受得天身。不念無常而作妖媚。形體雖好而心不端。譬如畫瓶中盛臭毒。將以自壞。有何等奇福難久居。淫惡不善自亡其本。死則當墮三惡道中受鳥獸形。欲脫致難。汝輩故來亂人善意。非清淨種革囊盛臭。而來何為。去吾不用。今阿母等不安天上何為橫來。其魔王女化成老母不能自復即還魔所。而說偈言<p class='lg'>　禁戒清淨不樂觀　　所視恭敬無瞋恨<br>　所察威儀無愚冥　　其身微妙審詳序<br>　快說女人之瑕穢　　已離愛欲無所戀<br>　天上世間無等倫　　不見真行如是者<br>　所在進止睹女像　　本淨謹慎妙巍巍<br>　堅一其心無瑕穢　　猶如安明不可動<br>　察福威神及功勳　　從無數劫護禁戒<br>　清淨梵天無數億　　頭面稽首真人足<br>　必當降伏我魔兵　　輒成道德如前佛<br>　以故我等不可爭　　逮得尊業療一切<br>　所觀如空明珠寶　　億載菩薩往恭敬<br>　若干雜形如妙華　　迦留須倫山樹木<br>　有所思惟無想念　　咸來供養於十力<br>　其面眉間功勳光　　斯明極曜遍照遠<br>　所行之處無求便　　所受根本無所失<br>　無瞋無塵無有所　　舉動作事常少欲　</p><p>於是樹神。睹其威神即懷恐懼。承佛威力。所言至誠悉共和同。以十六事嗟歎菩薩。今清淨人極妙巍巍。如十五日月盛滿時。其明普照。猶如日出曜於天下。如樹華茂無不芬葩。奇相眾好金色從容。諸根寂定猶如蓮華處於浴池。所演有威猶師子吼而有殊特。猶念菩薩。在林樹間獨步無畏。所造習行人中獨尊。譬安明山跱于大海超絕獨顯。平等堅固如鐵圍山出眾山上。尊人功勳普聞遠近。若水具足攝持天地。其意恢廓而有殊特。斯心無限猶如虛空。其心正住曜無等倫。譬如天地眾生所仰。其心清淨而無穢濁。萬民悅豫至無有餘。其意清明無能睹者。一切眾生所可慕樂。有所度脫而有超異。悉斷一切諸所想念。尊力無上猶如鉤鎖。莫不為伏。所行精進志性堅固。諸狐疑者眾結悉解。退降魔眾捐棄于兵令還歸宮。尊人善利致得十力。力勢無雙。如是比丘。樹神以十六事。嗟歎菩薩功德無侶。聞者莫不欣喜<p>佛告比丘。淨居諸天以十八事。嗟歎菩薩。毀呰魔眾。何謂十八<p>魔以見棄猶如羸老不能得勝一<p>波旬劣極如朽牆壞二<p>波旬大聖一己勇猛至願而降伏卿三<p>波旬無侶如病無養四<p>波旬無力猶門戶破五<p>波旬今見遠棄如失娛樂六<p>波旬今日住於邪徑如賈失路七<p>波旬疾棄如病不除八<p>波旬愚癡所在不安九<p>波旬不孝不知報恩十<p>波旬馳走如師子吼小獸馳逸十一<p>波旬見擯如眾斥棄十二<p>波旬不知時節福盡無餘。眾所捨除如滿器土十三<p>波旬已見縛束。勇猛巧言自懅怕擯十四<p>波旬失眾力如失頭髮手足十五<p>波旬無意如狂失志十六<p>波旬迷惑不知家處十七<p>波旬奔馳如狂逸走十八<p>如是比丘。淨居諸天以十八事毀訾波旬<p>佛告比丘。宿衛佛樹諸天。以十六事覆蔽於魔。何謂十六<p>今日菩薩降伏波旬及諸官屬一<p>今日菩薩總以大勢力攝取波旬令自然羸二<p>今日菩薩使魔波旬不知處所。若日光明曀於熒火三<p>今日菩薩以佛大權過諸天威拔惡根本四<p>今日菩薩以佛大威神師子之力。消伏波旬若小獸縮五<p>今日菩薩墮魔山谷。如有力人斫截樹木六<p>今日菩薩懊惱波旬。如大怨家見逐曠野七<p>今日菩薩得波旬降。猶如大海和於牛跡八<p>今日波旬妒於菩薩。如獄囚得脫故有賊心九<p>今日菩薩迷惑波旬。如豪貴之人牽掣貧匱十<p>今日菩薩棄捐波旬。如非法王失於故土十一<p>今日菩薩勝於波旬。如猛毅土屈伏劣弱十二<p>今日菩薩令魔憂慼。如破壞人不知所奏十三<p>今日菩薩令魔訛言如海船壞十四<p>今日菩薩令魔消除。猶如劫盡燒諸草木十五<p>今日菩薩毀落波旬。猶如大勢壞諸異學十六<p>如是比丘。宿衛佛樹。諸天以是十六事。覆於魔波旬<p>於是時弊魔聞諸天人至誠分別。決了本末教令還歸。魔毒益盛謂菩薩言。疾起奔馳。我眾兵仗十八億眾。皆共併勢。如是勢相。若斯度已而危仁身。是我眷屬眾兵相越。我終不言當復相救。速疾起走<p>菩薩答曰。如須彌山不可動搖。一切十方諸曾眾多尚可墮地。萬物草木皆為眾生無能傾心。若有一意尚竭大海不損吾心。不得佛道吾終不起。魔復說言。我生欲界。一切四天王天帝諸釋。阿須倫。健陀羅。迦留羅。真陀羅。摩休勒。在中為主屬我無餘。仁亦屬我。今者自恣耶<p>菩薩答曰卿欲界尊自謂威神。必非是尊非法尊也。道法尊者乃謂為尊。不但欲尊。地獄餓鬼畜生於中罪尊。非道正真無上聖尊也。必當成佛降伏弊魔。魔復報曰。今日沙門獨在林岨。欲得是願致為甚難。欲立應行今且壞失。何因得道<p>菩薩報曰。以失義理告何從來。不違禪定神足功德。不亡威力能大勤修。乃名曰為精進力也。不成佛道終不起也。魔何所恚在前而住。宣麤惡辭。或謂已止。一己獨身在於曠野。猶如一日滅十方闇眾光炬明。今與大眾。乃在吾前而現顏貌。吾當相逼速起出去。必相危害已興眾變。遇眾苦難。鬼神所在能立郡縣。猶是所作能成自在。眾形無數天人逼卿<p>菩薩報曰。空尚可盡。風尚可握。男女大小。其月無垢光滅眾冥。尚可墮地。光亦可冥。無能移吾退樹下去。要成道德雖興勢力不捨兵眾興麤害心。吾常仁慈柔和為本。咄咀小子。如斯毀壞不察本變。不捨兵眾。吾在眾中若紫金山。猶大寶藏靡不咨嗟。如妙華鬘今日必勝。化大亂眾善毀魔兵。鬼神種靡不歸伏。音越梵天聞於十方。聲如哀鸞。諸神惡鬼此眾伴侶天神來現住在目前。遍虛空中皆集勇猛。來詣樹下欲得壞卿。假使大千滿中諸形若干種變皆執金剛不能動吾。雖懷惡心執持五兵吾不畏之。魔持刀劍。沙門速起盡力馳走。今以刀刃段段解截。假使三千土地所有境界。皆滿中魔各各執劍。如須彌山不能搖動吾一毛矣。況欲害乎。吾心堅強終不傾移。神通之曜巍巍無量。體紫金色如火中金。魔王益惱召四部兵。大來集會無極大力當往戰鬥。自古迄今未見有此。汝等併勢當討滅之<p>爾時四部十八億眾。各各變為師子熊羆虎兕象龍牛馬犬豕猴猿之形不可稱言。蟲頭人軀。虺蛇之身。黿鼉之首。一面六目。或一項而多頭。齒牙爪距擔山吐火。雷電四繞擭戈矛戟。菩薩慈心不驚不怖一毛不動。光顏益好。鬼兵不能得近。魔王自前與佛相詰難。其辭曰<p class='lg'>　比丘何求坐樹下　　樂於林藪毒獸間<br>　雲起可畏窈冥冥　　天鬼圍繞不以驚<br>　古有真道佛所行　　澹泊無畏除無明<br>　其成最勝法滿藏　　吾求斯坐決魔王<br>　汝當作王轉金輪　　七寶自至典四方<br>　所受五欲最無比　　斯處無道起入宮<br>　吾睹欲盛吞火銅　　棄國如唾無所貪<br>　得王亦有老死憂　　去此無利勿妄談<br>　何安坐林而大語　　委國財位守空閑<br>　不見我與四部兵　　象馬步兵十八億<br>　以見猿猴師子面　　虎兕毒蛇象鬼形<br>　皆持刀劍擭戈矛　　跳躍哮呼滿虛空<br>　設復億垓神武備　　為魔如汝來會此<br>　矢刃火攻如風雨　　不先得佛終不起<br>　魔有本要令我退　　吾亦自誓不虛還<br>　今汝福地何如佛　　於是可知誰得勝<br>　吾曾終身快布施　　故典六天為魔王<br>　比丘知我宿福行　　自稱無量誰為證<br>　昔吾行願從定光　　受[<a href='javascript:showpic("../fontimg/031017.gif")'>卄/別</a>]為佛釋迦文<br>　恐畏相盡故坐斯　　意定必解壞汝軍<br>　我所奉事諸佛多　　財寶衣食常施入<br>　仁戒積德厚於地　　是以脫想無患難<br>　菩薩即以智慧力　　伸手按地是知我<br>　應時普地轟大動　　魔與官屬顛倒墮<br>　魔王敗績悵失利　　惛迷卻踞前畫地<br>　其有曉心乃了悟　　即時自歸前悔過<br>　吾以不復用兵器　　等行慈心卻魔怨<br>　世用兵器動人心　　而我以等如眾生<br>　若調象馬雖以調　　然後故能會復生<br>　若得最調如佛調　　以如佛說無不仁<br>　垓天見佛擒魔眾　　忍調無想怨自降<br>　諸天歡喜奉華臻　　非法王壞法王勝<br>　本從等意智慧力　　慧能即時禳不祥<br>　能使怨家為弟子　　當禮四等道之證<br>　面如滿月色從容　　名聞十方德如山<br>　求佛相貌難得比　　當稽首斯度世仙　</p><p><b>　　<A NAME="n417"></A>普曜經行道禪思品第十九</b><p>佛告比丘。菩薩坐佛樹下。以降魔怨成正真覺。消荊蕀根三毒之源。無諸緣起陰蓋衰種。永無微曀。眾想以定淨如虛空。勇猛無難。豎其大幢顯示一切招來十方度脫三界。默坐樹下示現四禪。為將來學顯道徑路。以縛諸我神通微妙。棄欲惡法無復五蓋。不受五欲眾惡自滅。念計分明。思視無為。譬如健人得勝怨家。意以清淨成一禪行。心自開解卻情欲意。無惡可攻不復計觀。寂然惔怕如聖賢行念思以滅。譬如山頂之泉水自在中出盈流於外。谿谷雨潦無緣得入。靜然守一專心不移成二禪行。又棄喜意惟見無欲。外諸好惡一不得入。內亦不起。心正體安。譬如蓮華根在土中華合未開根莖華葉潤漬水中。以淨見真成三禪行。棄苦樂意無憂樂想。心不依善亦不附惡。無苦樂志正在其中。如人沐浴潔淨覆以鮮好白繒。中外俱淨表媯L垢。喘息自滅寂然無變成四禪行<p>譬如陶家和埴調軟中無砂礫在作何器。精進開發無所不能。已得定意建立大慈不捨大悲。智慧善權究暢要妙。通三十七道品之行。所謂四意止。四意斷。四禪足。五根五力。七覺八道。終而復始。以曉三脫得三達智。去來今事無所罣礙。變化現法所欲如意。不復用思身能飛行。能分一身作百作千。至億萬無數。復令為一。能徹入地石壁皆過從一方現。俯沒仰出如出入水。能身中出水火。履水行虛身不陷墜。坐臥空中如鳥飛翔。坐能及天手捫日月。其身平立能至梵天。出沒自在。眼能徹視。耳能洞聽。豫知諸天人龍鬼神蚑行蠕動之類身行口言。念於所念悉見聞知。諸有貪婬無貪婬者。有瞋恚無瞋恚者。有愚癡無愚癡者。有愛欲無愛欲者。有大志行無大志行者。有內外行無內外行者。有念善無念善者有一心無一心者。有解脫意無解脫意者。一切悉知菩薩觀天上人中地獄畜生鬼神五道先世父母兄弟妻子中外姓字。一一分別。一世十世百千億無數世事。至于天地成敗空荒之時。還復成時。能知一劫十劫至千億劫無數劫中。內外姓字衣食苦樂壽命長短。死此生彼展轉所趣。從上頭始諸所更身生長老終。形色好醜賢愚苦樂。一切三界皆分別知。見人魂神各自隨行生於五趣中。或墮餓鬼。或墮畜生。或作鬼神。或生天上。或入人形。有生豪貴富樂家者。或生卑鄙貧賤家者。知眾生惑五陰自蔽色痛想行識皆習五欲。眼色耳聲鼻香舌味身受心法為愛欲所牽。惑於財色思望安樂<p>從是生諸惡本。從惡致苦。能斷愛習。不隨婬心大如毛髮。受行八道則眾苦滅。何謂為八。正見正念。正言正業。正治正方便。正意正定。譬如無薪無火不然不滅。是謂無為度世之道<p>菩薩自知以棄惡本。無婬怒癡生死以除。種根以斷無餘災[<a href='javascript:showpic("../fontimg/032160.gif")'>卄/(阿-可+辛)/女</a>]。所作以成智慧以了。明星出時廓然大悟。得無上正真道。為最正覺<p>爾時得佛十種神力四無所畏十八之法。佛十神力者<p>佛悉見知深微隱遠是處非處有限無限。明審如有。一力也<p>佛悉明知來今往古所造行地所受報處。二力也<p>佛能現化禪定脫門正受。三力也<p>佛悉分別天人眾生彼彼異念。四力也<p>佛知眾生若干種語及度世語。五力也<p>佛悉了知世間雜種無量情態。六力也<p>佛知欲縛知縛解要在所宜行。七力也<p>佛智如海善言無量。追識一切宿命所更。八力也<p>佛天眼淨。見人初死神所出生善惡殃福隨行受報。九力也<p>佛漏已盡無復縛著。神真叡智自知見證。究暢道行所作能作。無餘生死其智明審。是為佛十神力也<p>佛四無所畏者。佛神智正無不知見。愚人惑言。佛未悉知。至諸梵魔眾聖。莫能論佛之智故。獨步不懼。一無畏也<p>佛漏盡智悉知。愚惑相言佛漏未盡。至于梵魔眾聖。莫能論佛之智故。獨步不懼。二無畏也<p>佛說經戒天下誦習。愚惑相言。佛經可遍至于梵魔眾聖。莫能論毀佛之正經故。獨步不懼。三無畏也<p>佛現道義言真而要能度苦厄。愚惑相言。不能度苦。至于梵魔眾聖。莫能論佛正真故。周行不懼。四無畏也<p>佛十八不共。從得佛至于泥洹。一無失道。二無空言。三無忘志。四無不靜意。五無若干想。六無不省視。七志達無損。八精進無損。九定意無損。十智慧無損。十一解脫無損。十二度知見無損。十三古世之事悉知見。十四未來之事悉知見。十五今世之事悉知見。十六攬眾身行化以本際。十七攬眾言行化以本際。十八攬眾意行化以本際。是為十八不共之法。佛得道意一切知見。坐自念言。是實微妙難知難明甚難得也。高而無上廣不可極。淵而無下深不可測。大苞天地。細入無間。昔錠光佛時[<a href='javascript:showpic("../fontimg/031017.gif")'>卄/別</a>]我為佛。名釋迦文。今果得之。從無數劫勤苦所求。適今成耳。自念宿命諸所施為。道德慈孝仁義禮信。忠正守真虛心學聖。柔弱淨意行六度無極。布施持戒忍辱精進。一心智慧行四等心。慈悲喜護四思隨時。養育眾生如愛赤子。承事諸佛積德無量累劫勤苦功不唐捐。今悉獲之。喜自歎曰<p class='lg'>　今覺佛極尊　　棄婬淨無漏<br>　一切能將導　　從者必歡豫<br>　天福之報快　　妙願皆以成<br>　敏疾得上寂　　吾將逝泥洹　</p><p><b>　　<A NAME="n418"></A>普曜經諸天賀佛成道品第二十</b><p>於是欲行天王女見如來坐於樹下。神通以達所願具足。降魔怨敵。豎大幢幡。無極大仁為大醫王療眾疾患。無極師子若於恐懼衣毛不豎。調和心意滅除三垢。成三達智越於四瀆。執一道蓋救護三界。清淨梵志為棄眾惡。則為比丘除諸愚冥<p>何謂沙門。越於六徑。廣學無限。名曰博聞。德消塵勞。成為勇猛度於彼岸。所謂力者。總十種力具足法寶。見如來坐於樹下。以偈讚曰<p class='lg'>　今在佛樹下　　降伏魔官屬<br>　難動如須彌　　無畏無所捨<br>　從無數億劫　　施戒學智慧<br>　合會進道義　　亦無數億劫<br>　所行蔽釋梵　　本發求佛道<br>　無數劫行忍　　堪任眾苦惱<br>　故光紫金色　　精進無數劫<br>　超越生死難　　以故降伏魔<br>　從無數億劫　　行禪神通慧<br>　奉事無數佛　　是故眾供養<br>　從無數億劫　　至誠博智慧<br>　將護億眾生　　是故速得佛<br>　以降於身魔　　亦離於死魔<br>　除去欲塵魔　　故得無憂患<br>　是為天中天　　諸天所奉事<br>　三界所敬養　　為無量福田<br>　悉消諸音響　　值佛成眾祐<br>　無能望睹者　　乃至坐道場<br>　眉間相照曜　　無數億佛土<br>　悉曀日月光　　使眾逮道明<br>　端正中殊妙　　顏色最第一<br>　相好愍念眾　　三界所奉事<br>　其眼甚清淨　　睹無數諸佛<br>　國土眾生身　　心中所懷念<br>　其心甚清淨　　聞無數音聲<br>　諸天人民言　　佛教法之響<br>　今得廣長舌　　知時言柔軟<br>　當聽斯正法　　至無為甘露<br>　以見魔兵眾　　自悅心不懅<br>　又見諸天人　　不歡如須彌<br>　睹魔諸兵眾　　不動亦不搖<br>　雖懷其害心　　勇力降伏之<br>　在坐不移轉　　其身不傾動<br>　不喜亦不瞋　　當時無所難<br>　諸天世人民　　則為得善利<br>　乃逮聞正法　　輒奉行至誠<br>　常立在功勳　　蒙最勝福德<br>　所行輒速成　　寂然人中英<br>　人中尊導師　　以逮成正覺<br>　震動億垓國　　降伏眾魔官<br>　其聲如梵天　　亦如哀鸞音<br>　聲香為第一　　瞿曇說是言<br>　福報為最安　　除一切惱患<br>　所願者必成　　其人有功德<br>　疾逮得佛道　　便降伏魔眾<br>　輒得歸清涼　　以恬怕滅度<br>　是故何福人　　興立行有厭<br>　以聞甘露法　　誰當有懈惓<br>　處在林藪間　　誰當有退意<br>　饒益於萬民　　當奉行精進<br>　其從菩薩行　　為人乃歸命<br>　所行造供養　　各成己國土<br>　平如掌明鏡　　輒等住其地<br>　百千葉蓮華　　自然出暐曄<br>　百千億諸天　　來睹佛道場<br>　皆由己功勳　　如海無限量<br>　降伏魔力勢　　逮甘露法門<br>　皆稽首作禮　　歸命於如來<br>　以若干清淨　　各各執香蓋<br>　以睹見師子　　佛威神變化<br>　則發菩薩意　　所住無能動<br>　所言有名稱　　如海不可量<br>　強如須彌山　　為諸山中王<br>　十指叉為禮　　從空出梵聲<br>　人中聖亦然　　處於師子座<br>　百千諸樹木　　曲躬向道場<br>　其光明百千　　震動億國土<br>　盡滅諸惡趣　　諸難皆閑靜<br>　無能越度者　　病者皆得療<br>　是人中至真　　坐於師子床<br>　佛威神變化　　猶如明珠火<br>　自然有光曜　　猶如日月明<br>　眉間演大光　　當時所奮明<br>　普曜於三界　　無能見佛頂<br>　人中勇如是　　坐於師子床<br>　所顯神足變　　來者靡不睹<br>　坦然奉敬佛　　地六反震動<br>　假使不捨兵　　善權多所感<br>　若不捨兵仗　　當致眾毒惱<br>　尊師子如是　　在座現感應　</p><p>於是淨居天。梵世迦夷天。善梵天。及敬道魔子。往詣佛所執大寶蓋。以貢上佛即叉十指以偈讚曰<p class='lg'>　仁尊現目前　　精進禪慧力<br>　在魔顯大辯　　聖以降伏之<br>　一切義吉祥　　無數億魔來<br>　不起身不動　　稽首普世尊<br>　若干如琩F　　不及於至尊<br>　無所能動搖　　猶如琩F劫<br>　祠若干億千　　所設為道故<br>　無敢毀能人　　所行不可逮<br>　有曾施妻子　　男女及僕使<br>　菀園以國邑　　王位諸莊嚴<br>　手足及其頭　　身中諸所為<br>　用行道之故　　仁慈不迷惑<br>　如口所可說　　言辭終不變<br>　佛無著大度　　當度無數眾<br>　億載越汎流　　禪定神足力<br>　降伏淨正法　　願具度眾生<br>　施世盲冥目　　普令一切和<br>　一心願普智　　合集歸尊導<br>　其志無限量　　靡不嗟歎者<br>　如是降魔官　　覺成一切智　</p><p>如是魔子嗟歎佛已。卻住一面<p>於是化自在天。無憍樂天。兜術天。焰摩天忉利天。及四天王。虛空天。地神天。供養世尊普悉莊嚴。一切天地散華燒香。豎諸幡蓋歸命至尊。以偈讚曰<p class='lg'>　其化自在天　　無憍樂兜術<br>　焰忉利四王　　皆來供養佛<br>　堅固如金剛　　住在三千國<br>　志強不可毀　　正住佛道場<br>　正使肌皮消　　骨髓盡無餘<br>　若不成佛道　　終不起于坐<br>　仁師子辭正　　一切三千國<br>　盡誓立威神　　草木皆為兵<br>　興大無極哀　　來至菩薩所<br>　我領億剎土　　坦平無有難<br>　余等地諸神　　咸來得善利<br>　及使最尊人　　舉足履我上<br>　其在世勇猛　　靡所不照明<br>　將護三千界　　何況於一身<br>　下方億百千　　皆為一品類<br>　普度諸眾生　　所可作基業<br>　我等護是地　　普及三千土<br>　皆使得上願　　隨樂得服食<br>　若有越境界　　所在使安隱<br>　其諸佛之子　　瞿曇諸聲聞<br>　班宣道法時　　若復聽聞者<br>　一切諸德本　　皆勸助佛道　</p><p>梵天化自在天。無憍樂天。兜術天。焰摩天。忉利天。四天王。虛空天地神天。地神天。供養歎佛已。卻住一面<p class='juan'>
普曜經卷第六</p>
</body></html>
