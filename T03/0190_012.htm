<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
佛本行集經卷第十二</p>
<p><span class='byline'>　　　　隋天竺三藏闍那崛多譯</span><br><p><b>　　<A NAME="n511"></A>遊戲觀矚品第十二</b><p>爾時太子生長王宮。孩童之時。遊戲未學。年滿八歲。出閤詣師。入於學堂。從毘奢蜜及忍天所。二大尊邊。受讀諸書。并一切論。兵戎雜術。經歷四年。至十二時。種種技能。遍皆涉獵。既通達已。隨順世間。悅目適心。縱情放蕩。馳逐聲色。曾於一時。在勤劬園。遨遊射戲。自餘五百諸釋種童。亦各在其自己園內。優遊嬉戲。時有群鴈。行飛虛空。是時童子提婆達多。彎弓而射。即著一鴈。其鴈被射。帶箭遂墮悉達園中。時太子見彼鴈帶箭被傷墮地。見已兩手安徐捧取。取已加趺。安鴈膝上。以妙滑澤柔潤水波。萬字輪文。福德之手。細軟猶如芭蕉嫩葉。左手擎持。右手拔箭。即以酥蜜。封於其瘡。是時提婆達多童子。遣使人來語太子言。我射一鴈。墮汝園中。宜速付來。不得留彼。是時太子。報使人言。鴈若命終。即當還汝。若不死者。終不可得。時提婆達多。復更重遣使人語言。若死若活。決須相還。我手於先。善巧射得。遇墮落彼。云何忽留。太子報言。我已於先攝受此鴈。所以然者。自我發於菩提心來。我皆攝受一切眾生。況復此鴈。而不屬我。以是因緣。即便相競。集聚諸釋宿老智人。判決此事。是時有一淨居諸天。變身化作老宿長者。入釋會所。而作是言。誰養育者。即是攝受射著之者。即是放捨。時彼諸釋宿老諸人。一時印可。高聲唱云。如是如是如仁者言。此是提婆達多童子。共於太子。最初搆結怨讎因緣。復有一時。其淨飯王。共多釋種諸童子輩。并將太子。出外野遊。觀看田種。時彼地內。所有作人。赤體辛勤。而事耕墾以牛縻繫。彼犁轢端。牛若行遲。時時搖掣。日長天熱。喘嚇汗流。人牛並皆困乏飢渴。又復身體羸瘦連骸。而彼犁傷土[<a href='javascript:showpic("../fontimg/005463.gif")'>土*發</a>]之下。皆有虫出。人犁過後。時諸鳥雀。競飛下來。食此虫豸太子睹茲犁牛疲頓。兼被鞭撻。犁轢研領。鞅繩勒咽。血出下流。傷破皮肉。復見犁人。被日炙背。裸露赤體。塵土坌身。烏鳥飛來。爭拾蟲食。太子見已。起大憂愁。譬如有人見家親族被繫縛時。生大憂愁。太子憐愍彼諸眾等。亦復如是。見是事已。起大慈悲。即從馬王揵陟上下。下已安庠經行。思念諸眾生等。有如是事。即復唱言。嗚呼嗚呼。世間眾生。極受諸苦。所謂生老。及以病死。兼復受於種種苦惱。展轉其中。不能得離。云何不求捨是諸苦。云何不求厭苦寂智。云何不念免脫生老病死苦因。我今於何得空閑處。思惟如是諸苦惱事<p>時淨飯王。觀田作已。共諸童子。還入一園。是時太子。安庠矚眄。處處經行。欲求寂靜。忽見一處。有閻浮樹。條幹滑澤。端正可憐。鬱蓊扶疏。人所樂見。見已即語諸左右言。汝等諸人。各遠離我。我欲私行。是時太子。發遣左右。悉令散已。漸至樹下。到樹下已。即於草上。加趺而坐。諦心思惟。眾生有於生老病死種種諸苦。發起慈悲。即得心定。彼時即便離於諸慾棄捨一切諸不善法。思惟境界。分別境界。慾界漏盡。即得初禪。我身亦自有如是法。未免此法。未度此輪。當思惟時。有五神仙。飛騰虛空。自在而行。有大威德。有大勢力。具足巧通毘陀之論。善解諸術。從南向北。經彼園林閻浮樹上。而欲飛過。即不能去。各相謂言。我等往昔去來。自恣穿過須彌。出諸神通。種種示現。乃至到於毘沙門宮大天王所。或至阿羅迦槃多城。亦能穿過彼城。多有種種夜叉諸惡神等。我亦曾經彼上。飛過而此樹端。我亦曾經無量過度。不曾有礙。不失神通。今日以誰威德力故。令於我等退失神通。不能得過。彼等仙人。即觀其樹。遂見太子。在樹陰下。加趺而坐。威光巍巍。顯赫難觀。彼等見已。作是思惟。此坐是誰。將非是彼大梵天王世間之主。或復是彼吃沙那天慾界之主。或天帝釋。或毘沙門大庫藏主。或月天子。或日天子。或復是於轉輪聖王。或此坐者。得非是佛出現世乎。然今此人。威德甚大<p>爾時彼林守護之神。告諸仙言。諸仙人輩。此非大梵世間天主。非吃沙那欲界之主。亦非天帝及毘沙門庫藏之主。亦復非是日月天子。此之太子。名悉達多。是淨飯王。釋種童子。諸仙當知。大梵天王。所有威德。其吃沙那天主。帝釋毘沙門王庫藏之主。月天日天。轉輪聖王。諸威德等。比悉達多太子所有一毫威德。彼諸威德。十六分中。不及其一。是故汝等。至此樹林。欲上飛過。神通有限。不能得度。時彼諸仙。聞護林神如是語已。從虛空下。住太子前。各各說偈。讚歎太子。時一仙人。而說偈言<p class='lg'>　世間煩惱火熾然　　此能出生法池水<br>　既得如是微妙法　　滅彼煩惱火燼無　</p><p>復有一仙而說偈言<p class='lg'>　世間愚癡甚黑暗　　此能出生智慧光<br>　既得如是微妙法　　照彼昏盲一切世　</p><p>復有一仙而說偈言<p class='lg'>　憂惱曠野大澤中　　此大馱乘能勝致<br>　既得如是微妙法　　能度三有諸眾生　</p><p>復有一仙而說偈言<p class='lg'>　一切世間煩惱纏　　此能方便令解脫<br>　既得如是微妙法　　能脫一切諸結羈　</p><p>復有一仙而說偈言<p class='lg'>　世間所有生死痾　　此大醫師能救療<br>　既得如是微妙法　　能治一切生死疣　</p><p>時諸仙人。各各說偈。歎太子已。接足頂禮。右繞三匝。飛騰虛空。相隨而去。時淨飯王。須臾之間。不見太子。心內即生不喜不樂。而問人言。我之太子。今在何處(此上兩句梵本重稱)。忽然不見。是時諸臣。東西南北。交橫馳走。尋覓太子。莫知所在。時一大臣。遙見太子。在彼閻浮樹陰之下。思惟坐禪。復見一切樹影悉移。唯閻浮陰。獨覆太子。時彼大臣。見於太子。有是希奇難思議事。即大歡喜。踊躍充遍。不能自勝。急疾奔馳。走詣王所。至已長跪。依所見事。即說偈言<p class='lg'>　大王太子今在於　　閻浮樹陰下端坐<br>　加趺思惟入三昧　　光明照曜如日山<br>　此實真是大丈夫　　樹影卓然不移動<br>　唯願大王自觀察　　太子相貌坐云何<br>　譬猶大梵諸天王　　亦如忉利天帝釋<br>　威神巍巍光顯赫　　遍照於彼諸樹林　</p><p>時淨飯王聞已。即詣閻浮樹所。遙見太子在彼樹間。結加趺坐。譬如黑夜視山頂頭。大聚火光。出猛明炎。盛德顯著。炳照巍巍。如重雲間忽出明月。亦如暗室然大淨燈。時王見已。生大希有奇特之心。遍體戰惶。身毛悉豎。即頭頂禮於太子足。歡喜踊躍。而作是言。善哉善哉。我此太子大有威德。說偈讚曰<p class='lg'>　如夜大火聚山頂　　似秋明月敞雲間<br>　今見太子坐思惟　　不覺毛張身戰慄　</p><p>時淨飯王說偈讚已。更復頂禮於太子足。重說偈言<p class='lg'>　我今再度屈此身　　頂禮千輻勝妙足<br>　從生已來至今日　　忽復得見坐思惟　</p><p>時有擎挾筌蹄小兒。隨從大王。啾唧戲笑。有一大臣。咄彼小兒。作如是言。汝小兒輩。幸勿唱叫。時諸小兒報彼臣言。何故不聽我等喧適。爾時大臣即以偈頌答彼一切諸小兒言<p class='lg'>　日光雖極熱猛盛　　不能迴彼樹陰涼<br>　復有最妙一尋光　　盛德世間無有匹<br>　思惟端坐於樹下　　不動不搖如須彌<br>　悉達太子內深心　　樂此樹陰當不捨　</p><p><b>　　<A NAME="n512"></A>佛本行集經捔術爭婚品第十三上</b><p>爾時太子漸向長成。至年十九。時淨飯王為於太子。造三時殿。一者暖殿。以擬隆冬。第二殿涼。擬於夏暑。其第三殿。用擬春秋二時寢息。擬冬坐者殿一向煖。擬夏坐者殿一向涼。擬於春秋二時坐者。其殿調適。溫和處平。不寒不熱。復於宮內後園之中。堰水流渠。造作池沼。栽蒔種種眾雜名花。所謂優缽羅花。波頭摩花。拘物頭華。分陀利華。為於太子。作喜樂故。復有無量無邊諸人。各自職司侍衛太子。或復有人。按摩太子。或復有人。柔軟太子。或復有人。以諸香油。塗荼太子。或復有人。洗浴之時。揩拭太子。或復有人。澡浴之時。供香湯者。或有染髮梳頭髻者。或復有人。執鏡照者。或執塗香。或執眼藥。或復有執熏衣香者。或執牛黃。或執華鬘。或復有執種種雜色微妙衣服。立太子前。常擬供奉。太子著者。其衣悉是迦尸迦衣。執已曲躬。須者即進。其太子父輸頭檀王所著衣堶Y迦尸迦。外表則用其餘諸物。太子不然。所服之衣。內外悉用迦尸迦。作太子左右。及執作人。僮[<a href='javascript:showpic("../fontimg/001035.gif")'>儺-隹</a>]男女。諸後從等。皆悉餧以粳糧之飯。雜肉齏醬。或臛或羹。太子一身。別置妙好香美粳糧。精細揀擇。羹臛雜奠。百味蘭餚。種種珍羞。及諸餅果。如是無量。日別痡`。晝夜修營。各皆新造。以擬太子。又持白蓋。覆太子上。或畏夜戲零露風霜。或復晝遊塵埃日照<p>時淨飯王既見太子年漸向大。心中復憶阿私陀仙授記之語。集諸耆舊釋種大臣。而作是言。汝等親族。曾聞知不。我此太子。初生之時。召諸解相及婆羅門阿私陀等。皆記之言。其若在家定當得作轉輪聖王。若捨出家必得成就於無上道。而我等今作何方便。令此童子得不出家。諸釋親族即報王言。大王。今當速為太子別造宮室。令諸婇女娛樂嬉戲。是則太子不捨出家。而有偈說<p class='lg'>　阿私陀所記　　決定無移動<br>　諸釋勸立殿　　望使不出家　</p><p>如是方便。我等釋種。可得興盛。能令一切恭敬尊重。不為粟散諸王所欺。時淨飯王復語釋種諸親族言。汝等當觀。誰釋女堪與我太子悉達為妃。爾時五百諸釋種族。各各唱言。我女堪為太子作妃(上兩句梵本悉再稱今略)<p>時淨飯王復自思惟。若我今日。不共太子如是籌量。忽取他女與其作妃。脫不稱可則成違負。若我今共太子語論。太子意深。終不肯道。我今狐疑。作何方便。復更思惟。我今可以種種雜寶。作無憂器。持與太子。令太子用施諸女人。密遣使覘觀察其意。看於大子眼目瞻矚在於誰邊。我即娉取。與其作妃<p>時淨飯王即遣造作雜寶玩弄無憂之器。所謂金銀種種雜飾。造已即於迦毘羅城。振鐸唱言。從今已去。至七日來。我太子欲見於釋種一切諸女。見已欲施一切雜寶種種玩弄無憂之器。城內所有一切諸女。悉可來集於我宮門<p>爾時太子六日已過。至第七日。於先出在王宮門前。據筌蹄坐。是時城內。一切諸女。皆以種種雜寶瓔珞。各嚴其身。來集宮門。欲見太子。後欲受取種種諸寶無憂之器。是時太子見諸女來。即持種種寶器。施與彼等諸女。從四方來見太子者。以是太子威德大故。諸女不能正看太子但取寶器。各各低頭。速疾而過。寶器盡已。最後有一婆私吒族釋種大臣摩訶那摩。其女名為耶輸陀羅。前後侍從眾多婢媵。圍遶而來。遙見太子。峨峨注睛。舉目雅步。瞻觀直眄。目不斜闚。漸進前趍。來近太子。如舊相識。曾無愧顏。即白太子。作如是言。太子今可與我雜寶無憂器來。太子報言。汝來既遲。皆悉施盡。彼女復更白太子言。我有何過。汝今欺我不與寶器。太子答言。我不欺汝。但汝後來自不及耳。是時太子指邊有一所著印環。價直百千。從指脫與耶輸陀羅。耶輸陀羅。白太子言。我於汝邊可止直於爾許物耶。太子報言。我之所著。自餘瓔珞。任意所取。彼女白言。我今豈可剝脫太子。只可莊嚴於太子身。語於太子。作是言已。心不喜歡。即迴還去<p>爾時世尊成道已後。尊者優陀夷而白佛言。世尊。云何如來在王宮時。將身一切無價瓔珞。脫持施與耶輸陀羅。不能令彼心生歡喜。佛告尊者優陀夷言。汝優陀夷。至心諦聽。我當說之。耶輸陀羅非但今世與其瓔珞令不歡喜。其往昔來。曾因少緣生瞋恨故。雖復多種珍寶布施。猶不歡喜。優陀夷言。甚奇世尊。此事云何。願為我說<p>爾時佛告優陀夷言。我念往昔無量世時。迦尸國內波羅奈城。時有一王。信邪倒見。而行治化。彼王有子。造少罪[<a href='javascript:showpic("../fontimg/067874.gif")'>億-音+(夫*夫)</a>]。父王驅擯。令出國界。漸漸行至一天寺中。共婦相隨。居停而住。時彼王子所將食糧。皆悉罄盡。王子遊獵。殺捕諸虫。以用活命。所獵之處。見一鼉虫。趁而殺之。即剝其皮。內水中煮。其欲向熟。汁便竭盡。是時王子語其婦言。肉未好熟卿更取水。彼王子婦即便取水。婦去已後。王子飢急。不能忍耐。即食鼉肉。一切悉盡。不留片殘。時王子婦取水迴還。問其夫言。此中鼉肉。今在何處。王子報言。鼉忽然活。今已走去。其婦不信。何忽如是。鼉煮已熟。云何能走。婦心不信。而意思念。必是我夫。飢急食盡。誑我言走。情懷瞋恨。心常不歡。於後數年。其父命終。時諸大臣即迎王子。灌頂為主。既作王訖。所得眾寶。及諸奇珍。種種衣裳。無價之物。皆悉與妃。其妃雖納。而面顏色。不悅如前。爾時彼王語其妃言。我一切寶。無價之物。以持賜妃。何故顏色。而不歡悅。如前不異。時其夫人即說偈頌。以報王言<p class='lg'>　最勝大王聽　　往昔遊獵時<br>　執箭或持刀　　射殺野鼉死<br>　剝皮煮欲熟　　遣我取水添<br>　食肉不留殘　　而誑我言走　</p><p>告優陀夷。此汝當知。爾時王者。我身是也。其王后者。今日耶輸陀羅是也。我於爾時。少許犯觸。續於後時。多以財寶。與望和適。而其懷恨。猶不喜歡。今日亦然。雖將無量諸種錢帛。亦不能令其心歡喜<p>時淨飯王所遣密使察太子者。一心睹於太子眼目其所瞻矚。共於諸女相當語對。而彼密使委悉皆知。知已即時往詣王所。而白王言。大王當知。有釋大臣摩訶那摩。其女後來太子共語。數番往復。兼且微笑。停住少時。調戲言語。太子彼女二顏俱悅。彼此答對。四目相當。時淨飯王聞彼密觀如是語已。心內思惟。太子意欲得彼女耶<p>時淨飯王看好吉宿良善之日。即喚國師婆羅門來。使向釋種摩訶那摩大臣之家。而作是言。知卿有女。今可與我太子作妃。是時國師聞王語已。即詣釋種摩訶那摩大臣之家。作如是言。摩訶那摩王敕如是。時釋大臣報國師言。我釋迦法。相承如是。若有技能勝一切者。於彼人邊即嫁女與。若無技能不得與女。大王。太子生長深宮。耽媔嬉戲。未曾學習。無有技能。弓射天文。兵書戎仗。一切戰鬥。捔力拳搥。悉未工閑。我何故。今無藝人邊而嫁女與<p>是時國師聞是語已。還至王所。將如是語。具白於王。時淨飯王聞此語已。心懷愁惱。如是思惟。摩訶那摩。此語如法。向我實論。無一虛妄。雖作是念。而王內心。悵怏默然。迷悶而住。其狀如似坐禪思惟。太子是時。見父王面。失於容色。悵怏不歡。猶如坐禪思惟一種。見是事已。漸至王所。而問王言。未審父王。以何緣故。如是愁惱。獨坐思惟。作是語已。時淨飯王答太子言。子不須問我如此事。太子再問。父王重止。太子如是三問。父王大王。要須報我。所以解我心疑。時淨飯王三見太子問如是事。即向太子。如前所說。太子知已。問父王言。父王頗知。父王城內。有人能出與我共試技藝已不。時淨飯王。聞此語已。即大歡喜。踊躍遍身。不能自勝。即更重審問於太子。作如是言。善哉太子。汝實能捔諸技藝不。太子答言。大王善聽。我今實能。大王。但當速集諸釋一切童子。共我捔試諸有技藝<p>時淨飯王敕迦毘羅城內。街巷四衢道頭。悉教振鐸大聲唱令。從今以去。計至七日。我之儲宮。悉達太子今欲出其所有諸技。若有解者。悉令聚集。共捔試看。時六日過。至第七日。五百釋種諸童子等。悉達為首。並皆聚集。聚集訖已。相共出城。至一寬地。是諸童子。出技能處。時釋大臣即好莊嚴耶輸陀羅。為上勝垛。作如是言。誰能善通一切技藝。最勝上者。即以此女。與其作妻。時淨飯王共諸釋種耆舊長德。於先而至。復有無量無邊雜姓男子女人童男童女。皆悉聚集。詣彼試場寬地之所。欲觀太子。及諸釋種。一切童子。捔試技能。誰最為勝。是時有諸釋種童子文學快者。先共太子試於手筆。時有釋種。相共謂言。今者宜令毘奢蜜多為作試師。即語之言。汝可觀察諸童子內手筆誰勝。或復快書疾書善書解多種書。爾時毘奢蜜多大師。先知太子於諸書中最勝最上。熙怡微笑而說偈言<p class='lg'>　一切人間及天上　　乾闥脩羅迦樓羅<br>　所有文字諸書典　　太子遍歷皆通達<br>　我身及以汝等輩　　不知如此書籍名<br>　人間悉解我試來　　定知其勝汝不如　</p><p>爾時彼等釋種徒眾。詳共齊白淨飯王言。我今已知。大王太子於書典中。最為勝上。算計須試。得知誰明。是時眾中有一最大算計之師。名頞誰那。一切算計。最為第一。時釋眾喚頞誰那來。將往試驗。語言尊者。汝好觀看諸童子中。是誰算計。為最第一。時太子算。令一釋種明了童子對下算籌。而不能供。更二童子下。猶不供。三童子下。亦不能供。乃至一十童子俱下。而亦不供。二十三十。四十五十。一百共下。而亦不供。二百三百。四百五百。一時盡下。猶尚不供。是時太子。作如是言。汝等今算。我當為下。時一釋種童子。唱算太子為下。不能算得。太子復言。二人雙計。復不能及。太子復言。乃至一百。一時共計。猶不能及。太子復言。汝等何假如是相競。但此等輩一切一時。各自計唱。我當為下。時諸釋種五百童子。一時俱唱。太子為其一時齊下。如上所數。從於一起。乃至盡數。太子不錯。亦復不亂。安庠審諦。次第而下。彼等一切諸釋童子。盡力共算。不能及逮悉達太子萬分之一。時頞誰那國大算師。心密驚怪。極生歡喜。而說偈言<p class='lg'>　善哉捷利深憶持　　分明唱下無有錯<br>　五百釋童稱解算　　一時共對不能當<br>　如是智慧正念心　　算計疾速甚深奧<br>　是等算師計天下　　巨海渧數悉應知<br>　汝等默然且禁聲　　不須與彼相捔競<br>　其既解知如是術　　應得共我相校量　</p><p>時彼釋眾一切皆生希有之心。從坐而起。合十指掌。頂禮太子。謂悉達多太子。大勝真實。大勝同聲。復白淨飯王言。善哉大王。大得善利。善生人間。大王今生如是聰叡大福德子智慧之子。舌根如是。輕便囀滑。成就口業。時淨飯王熙怡微笑。語太子言。善哉太子。汝今能共此頞誰那大算之師。計算世間方便智。能得相入不。是時太子答父王言。大王我能時淨飯王語太子言。汝若能者。當自知時。時頞誰那大計算師語太子言。仁者太子。汝知億上算數已不。太子答言。我甚知之。時頞誰那算師復言。汝知云何為我說之。太子答言。凡入億中算計數者。汝等諦聽。我今說之。一百百千。是名拘致(隋數千萬)。其百拘致名阿由多(隋數十億)。百阿由多名那由他(隋數千億)。百那由他名波羅由他(隋數十萬億)。百波羅由他名[<a href='javascript:showpic("../fontimg/003980.gif")'>口*</a>]迦羅(隋數千萬億)。百[<a href='javascript:showpic("../fontimg/003980.gif")'>口*</a>]迦羅名頻婆羅(隋數十兆)。百頻婆羅名阿芻婆(隋數千兆)。百阿芻婆名毘婆娑(隋數十萬兆)。百毘婆娑名鬱曾伽(隋數千萬兆)。百鬱曾伽名婆訶那(隋數十京)。百婆訶那名那伽婆羅(隋數千京)。百那伽婆羅名帝致婆羅(隋數十萬京)。百帝致婆羅名卑婆娑他那波若帝(隋數千萬京)。百卑婆娑他那波若帝名醯兜奚羅(隋數十旗)。百醯兜奚羅名迦羅逋多(隋數千垓)。百迦羅逋多名醯都因陀羅陀(隋數<span class='corr'>十</span>萬垓)。百醯都因陀羅陀名三蔓多羅婆(隋數千萬垓)。百三蔓多羅婆名伽那那伽尼多(隋數十[<a href='javascript:showpic("../fontimg/072534.gif")'>禾*巿</a>])。百伽那那伽尼多名尼摩羅闍(隋數千[<a href='javascript:showpic("../fontimg/072534.gif")'>禾*巿</a>])。百尼摩羅闍名目陀婆羅(隋數十萬[<a href='javascript:showpic("../fontimg/072534.gif")'>禾*巿</a>])。百目陀婆羅名阿伽目陀(隋數十萬[<a href='javascript:showpic("../fontimg/072534.gif")'>禾*巿</a>])。百阿伽目陀名薩婆婆羅(隋數十壤)。百薩婆婆羅名毘薩闍波帝(隋數千壤)。百毘薩闍波帝名薩婆薩若(隋數十萬壤)。百薩婆薩若名毘浮登伽摩(隋數千萬壤)。百毘浮登伽摩名婆羅極叉(隋數十溝)。入於如是算計之數。其須彌山。若欲算知斤兩銖分。悉可得知。自此已上。復有一算。名陀婆闍伽尼民那。此之已上。復有算計。名奢槃尼。此尼已上。復有算名波羅那陀。此上復有算名伊吒。此上復有算名迦樓沙吒啤多。此上復有算名薩婆尼差波。至於此計琲e沙等。一切算數。總覽盡收。此上復有算計數。名阿伽娑婆。此數數於一琲e沙億百千萬琲e沙數計。取悉皆總入於此。而於此上。復更有計。名波羅摩[<a href='javascript:showpic("../fontimg/060797.gif")'>少/兔</a>]毘婆奢。時額誰那大計算師。語太子言。如是已知。其入微塵數算之計。更復云何。今亦須知。太子答言。汝等諦聽。我今說之。凡七微塵。成一窗塵。合七窗塵。成一兔塵。合七兔塵。成一羊塵。合七羊塵。成一牛塵。合七牛塵。成於一蟣。合於七蟣。成於一虱。合於七虱。成一芥子。合七芥子。成一大麥。合七大麥。成一指節。累七指節。成於半尺。合兩半尺。成於一尺。二尺一肘。四肘一弓。五弓一杖。其二十杖。名為一息。其八十息。名拘<span class='corr'>盧</span>奢。八拘盧奢。名一由旬。於此眾中。有誰能知。幾許微塵。成一由旬(依隋數計得三百八十四里一百三千步)。時頞誰那大算計師報太子言。大德仁者。我尚不知如是之數。我今聞說。猶生迷悶。況復自餘少智少聞愚癡之人。雖然唯願太子。為我等說幾許微塵成一由旬<p class='juan'>
佛本行集經卷第十二</p>
</body></html>
