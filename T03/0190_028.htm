<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
佛本行集經卷第二十八<p><span class='byline'>　　　　隋天竺三藏闍那崛多譯</span><br><p><b>　　<A NAME="n561"></A>魔怖菩薩品中</b></p>
<p>爾時彼等魔諸女輩。善解婦女妖幻之事。更復別為餘誑惑法。媚亂菩薩。而說偈言<p class='lg'>　初春佳麗好時節　　果木林樹悉開花<br>　如此美景可歡娛　　仁色豐盈甚端正<br>　現今幼年情逸蕩　　正是丈夫行樂時<br>　欲求菩提道甚難　　仁可迴心受世樂<br>　宜觀我等天女輩　　可喜形貌柔軟身<br>　以諸瓔珞自莊嚴　　誰今能得如是體<br>　仁感得已何不受　　我身香潔如蓮花<br>　世間如此福德人　　何故捨之而不用<br>　頭髮光明紺青色　　琤H雜種香澤熏<br>　奇異摩尼為寶鬘　　作花持以插其上<br>　我等額廣頭圓滿　　眉目平正甚脩揚<br>　清淨等彼青蓮花　　其鼻皆如鸚鵡鳥<br>　口脣明曜赤朱色　　或如頻婆羅果形<br>　亦似珊瑚及胭脂　　齒如珂貝甚白淨<br>　舌薄猶如蓮花葉　　語言歌詠出妙音<br>　猶如緊陀羅女聲　　兩乳百媚皆精妙<br>　又復猶如石榴果　　腰軟纖細如弓弝<br>　脊膂寬博潤而平　　猶如象王頭頂額<br>　雙髀軟白洪端直　　其狀猶若象鼻傭<br>　兩脛正等纖而圓　　清淨猶如鹿王[<a href='javascript:showpic("../fontimg/037809.gif")'>蹲-酋+(十/田/ㄙ)</a>]<br>　足下平滿不斜凹　　赤白猶彼蓮花輝<br>　我等身體可喜容　　如是眾相莊嚴具<br>　技能一切皆備足　　快解作諸種音聲<br>　復巧歌舞悅眾心　　諸天見我皆歡喜<br>　悉各<span class='corr'>羨</span>我生欲意　　我等非是不樂仁<br>　仁今見我何不貪　　又如人睹金寶藏<br>　捨離棄之遠逃走　　不知財物是樂因<br>　仁之心意亦復然　　不識五欲之快樂<br>　寂定安禪不取我　　或可仁者是大癡<br>　何故不受世樂情　　涅槃道路甚懸遠　</p><p>爾時菩薩。諦心熟視諸魔女目不暫捨。正念微笑[<a href='javascript:showpic("../fontimg/067111.gif")'>僉*殳</a>]攝諸根定。其身體無愧無慚不急不緩。端直安住猶如須彌心意不傾。自餘方便智慧之門。往昔已曾攝伏一切諸煩惱患。哀愍言音過於梵響。猶如迦羅頻伽鳥聲。以偈語彼諸魔女言<p class='lg'>　彼諸世間五欲等　　多苦多過眾惱纏<br>　由煩惱故失神通　　無明陷墜墮黑闇<br>　眾生受之不知足　　我久捨離諸煩牢<br>　如猛火坑毒藥函　　往昔已來早辭避<br>　既飲甘露智慧水　　自心覺了欲覺他<br>　當說微密教法門　　若今受此穢欲事<br>　終不可能得此道　　若人增長貪愛心<br>　是則名為大愚癡　　既自不能得自利<br>　況復能利於一切　　是故我今心不耽<br>　世間五欲燒眾生　　猶如劫火災萬物<br>　五欲猶如水泡沫　　亦如幻焰無一真<br>　虛假誑惑於凡夫　　智者誰應樂此事<br>　猶如童蒙小兒輩　　戲於自許糞穢中<br>　迷惑愚癡無智人　　見著種種諸瓔珞<br>　觀已便生欲心想　　頭髮根本從腦生<br>　臭穢醜陋劇癰瘡　　牙齒增長猶飲出<br>　脣口耳鼻及眼等　　一切皆如水上泡<br>　腰髂脊背及尻臀　　臭處不淨從血有<br>　腹肚屎尿之囊袋　　不淨諸物滿其間<br>　是業皆從愛所生　　譬如造輪為碾磑<br>　愚癡受樂亦如是　　若有一切諸智人<br>　分別是等眾患殃　　此處不受如斯樂<br>　身體日夜常流血　　臭處不喜以眼看<br>　兩[<a href='javascript:showpic("../fontimg/029524.gif")'>月*坒</a>]兩脛雙腳趺　　筋骨相縛而立住<br>　我觀汝等今如此　　如幻如化如夢為<br>　一切悉從因緣生　　五欲無有真實德<br>　五欲能失諸聖道　　牽人將入惡道中<br>　五欲猶如大火坑　　亦如雜毒滿諸器<br>　如瞋蛇頭不可觸　　此處愚癡多被迷<br>　強作淨想橫生貪　　五欲如受雇客作<br>　與諸婦人作奴僕　　捨彼淨戒行道心<br>　及離智慧寂定禪　　住於憒亂喧鬧<br>　捨諸妙法取欲戲　　彼人墮地獄不疑<br>　是等諸幻我見來　　以是意中不貪樂<br>　欲求畢竟自在樂　　亦教他人令共同<br>　我以解脫彼世間　　如虛空風不可縛<br>　汝等魔女若滿此　　世間一切諸眾生<br>　我心終不分別之　　暫共汝等行五欲<br>　我久已除瞋恚恨　　愚癡貪欲一切無<br>　諸佛大智聖世尊　　心無有礙如空體　</p><p>爾時魔王波旬女等。善解女人幻惑之法。更加情態。益顯嬌姿。莊嚴其身。亦現美妙音辭巧便。來媚菩薩。而有偈說<p class='lg'>　魔王波旬有三女　　可愛可喜喜見儔<br>　在諸女中最尊豪　　魔王教令善嚴飾<br>　速疾往詣菩薩所　　現諸幻惑作嬌姿<br>　使身猶如弱樹枝　　婀娜隨風而搖動<br>　在於菩薩前向立　　歌舞口唱如是言<br>　仁善釋子當作王　　云何坐彼大樹下<br>　此盛上春妙時節　　男女合會生喜歡<br>　猶如諸鳥自相娛　　欲心一發難止息<br>　時至且可共受樂　　何故守心不觀我<br>　我等今者復以來　　宜應同行稱心適<br>　彼聖猶如日初出　　億劫行諸行積功<br>　其心不動如須彌　　妙音清激猶雷響<br>　行步安庠若師子　　語言利益多所成<br>　世間眾生不思量　　甯偷拲起鬥諍<br>　既起鬥諍便言訟　　如是無智等諸人<br>　常為如此苦惱煎　　智人知之不隨順<br>　捐棄出家而遠離　　處於山林以自娛<br>　我今時節已現前　　欲證常住甘露法<br>　先須降伏彼魔眾　　然後當成十力尊<br>　其魔波旬諸女等　　更白菩薩如是言<br>　仁者面目如淨花　　願聽我等諸語說<br>　但且受於世王位　　自在最勝上尊豪<br>　若臥若坐及起行　　作妙音聲無斷絕<br>　菩提極果甚難得　　況復諸佛智慧身<br>　解脫正路行涉難　　仁見有誰往能到<br>　是時菩薩復報彼　　我當決定作法王<br>　於天人中自在尊　　轉妙法輪無有上<br>　具足十力無所畏　　在於三界獨巍巍<br>　諸學無學弟子群　　千億萬數圍繞我<br>　口常作如是讚歎　　大聖出興除世疑<br>　我當為彼說法時　　遊行處處隨心意<br>　是故我於世間內　　不樂一切五欲歡<br>　魔女復白菩薩言　　仁今少壯甚可惜<br>　衰朽年老時未至　　色力強盛且恣情<br>　必其羸瘦不能堪　　乃可捨此身端正<br>　我等華容悉三五　　正是仁者好良朋<br>　五欲嬉戲最[<a href='javascript:showpic("../fontimg/006517.gif")'>女*便</a>]妍　　何故乃然厭離我<br>　仁今若不見容受　　我等隨逐終不辭<br>　菩薩復便為說言　　今日既得人身體<br>　努力遠離於諸難　　勤求入彼甘露門<br>　能捨世間苦難時　　則離人天一切難<br>　及今老病死未至　　諸惡鬥諍復不興<br>　我等速疾應當行　　早離於斯諸難處<br>　常住寂然無畏所　　是彼真實涅槃城　</p><p>爾時魔女復說偈言<p class='lg'>　仁在天中如釋天　　左右端正諸天女<br>　焰摩兜率及化樂　　他化自在并魔宮<br>　具足翫好無所虧　　但受五欲莫寂滅　</p><p>爾時菩薩以偈報言<p class='lg'>　五欲如霜不久住　　亦如秋雲雨暫時<br>　汝女可畏如蛇瞋　　帝釋夜摩兜率等<br>　悉屬魔王不自在　　欲事百怨何可貪　</p><p>爾時魔女復說偈言<p class='lg'>　仁可不見樹木花　　諸蜂諸鳥雜音響<br>　地生青色柔軟草　　復出種種諸妙林<br>　緊陀諸天作伎聲　　如是妙時可受樂　</p><p>爾時菩薩以偈報言<p class='lg'>　樹木依時著花果　　蜂鳥飢渴取氣香<br>　日炙至時地自乾　　昔佛甘露不可盡　</p><p>爾時魔女復說偈言<p class='lg'>　仁者面色猶初月　　觀我顏貌似蓮花<br>　口齒潔白清淨牙　　如此妙女天中少<br>　況復世間仁已得　　身心柔順不相違　</p><p>爾時菩薩以偈報言<p class='lg'>　我觀汝體不淨流　　諸虫周匝千萬孔<br>　不牢諸惡遍身滿　　生老病死甯衈H<br>　我求世間最上難　　真正不退智人道<br>　彼見六十四種巧　　手動瓔珞鎖耳璫<br>　被欲箭射微笑言　　聖子云何不顛倒<br>　諸有見患大仁者　　見美五欲猶毒[<a href='javascript:showpic("../fontimg/072477.gif")'>卸-ㄗ+并</a>]<br>　利刃塗蜜截舌傷　　欲如蛇頭火坑阱<br>　如人師子行風動　　樹木山壁悉崩傾<br>　我今威德離欲中　　棄捨汝等猶如彼<br>　其諸魔女出百伎　　衒惑菩薩不動移<br>　菩薩如象師子王　　猶如須彌住無動<br>　彼等誘誑既不得　　心生慚愧各低頭<br>　恭敬歡喜讚歎言　　尊面淨如蓮花潔<br>　亦如醍醐及秋月　　巍巍光照若金山<br>　心所求者願當成　　自度度他千萬眾　</p><p>爾時波旬諸魔女等。力既不能幻惑菩薩。心生愧恥。各自羞慚。相與曲躬。禮菩薩足。圍遶三匝。辭退而行。安庠還向魔波旬邊。到已即白父如是言。父王。不應舉意向於彼眾生所造作怨讎。何以故。我等昔來不曾見有如是眾生。在欲界中。作是姿態媚惑之事。顯示於彼。不暫移動。又復我等作欲事時。必得枯乾一切人意。猶如旱時諸草木等。必令焦滅。猶如春時酥置日下自然融消。今此丈夫。何緣獨爾。是故父王。唯願莫共彼作怨讎。即向其父。而說偈言<p class='lg'>　彼形過於瞻蔔色　　無邊威德勝名聞<br>　不動猶如大山王　　頂禮已訖今來至<br>　我當委具說其事　　彼眼色如優缽羅<br>　微笑觀我心不移　　面貌清淨視無瞬<br>　不瞋不恨無欲想　　觀我等如幻化為<br>　假使須彌倒地崩　　星宿日月悉墮落<br>　大海枯涸水滅盡　　彼見欲患心不迴<br>　語言微妙令人歡　　觀我慈悲無欲想<br>　見我無有瞋恚意　　思惟我體不似癡<br>　察我意行及身體　　審諦思惟婦女患<br>　是故心不行五欲　　離欲無欲誰能知<br>　非是人天所度量　　我等現示婦女諂<br>　彼心若有欲心者　　心意消滅如乾柴<br>　而觀我等心不欲　　猶如山王安止住<br>　百福莊嚴功德智　　具滿檀度戒行圓<br>　千億劫行梵行來　　清淨眾生大威德<br>　我等頂禮彼金色　　決定無疑降我魔<br>　必當證正覺菩提　　我等不願為怨結<br>　此陣難擊我難勝　　欲降伏彼亦大難<br>　父王但觀虛空中　　菩薩多眾他方至<br>　種種瓔珞莊嚴體　　恭敬重心禮彼尊<br>　曼陀羅花等雨雲　　作妙偈頌歎於彼<br>　十方諸佛皆遣使　　持雜種妙甘露餐<br>　有識眾類悉皆來　　無情諸山及雜樹<br>　須彌山神并帝釋　　頂禮向於功德林<br>　是故父王非是時　　我等宜應還本處　</p><p>爾時魔王即說偈言<p class='lg'>　凡人渡河到彼岸　　欲得掘物必斷根<br>　若作怨結須竟頭　　諸所為事不可悔　</p><p>時魔波旬。不納長子商主勸言。亦復不受己之諸女諮諫之語。身即自往菩提樹所。到菩薩邊。到已即白菩薩是言。汝釋沙門。今何求故。來在於此多毒惡龍雲雨野獸可畏可驚黑夜處所。獨自入斯林樹下坐。汝之比丘。可不畏彼一切諸怨賊盜之人<p>時菩薩報魔波旬言。魔王波旬。我今欲求寂滅涅槃。往昔諸佛所行之處。最上無畏諸有盡處。以求是故。獨自在此阿蘭若中樹下而坐<p>爾時魔王。即便以偈白菩薩言<p class='lg'>　沙門汝獨在蘭若　　苦行所希者甚難<br>　具足方便老仙人　　禪定失已並皆退<br>　況汝年少時盛壯　　求此勝妙何因由　</p><p>爾時菩薩復以偈報魔波旬言<p class='lg'>　往古諸仙苦行者　　精進勇猛未甚深<br>　彼福報善力不強　　我昔持戒誓牢固<br>　波旬我若不證道　　終不捨於此樹林　</p><p>爾時魔王復說偈言<p class='lg'>　我於欲界最為尊　　帝釋護世皆由我<br>　修羅緊那龍王等　　阿鼻以來皆我民<br>　汝亦在於我界中　　速起自憶離此樹　</p><p>爾時菩薩復以偈報魔波旬言<p class='lg'>　汝於欲界雖自由　　決定法界無自在<br>　唯知地獄餓鬼等　　然我今非三有人<br>　得道必破汝魔宮　　當令汝後失自在　</p><p>時魔波旬。復語菩薩。作如是言。釋子。汝速起離此處。定當必得轉輪聖王。治四天下。作大地主。具足七寶。乃至統領一切山川。釋子。汝可不憶往昔實語諸仙如是言耶。記汝當王宜速起作自在世主。若起作者。所謂威德最上無比如法。住於治化之中。得一切國。所有人民。皆來渴仰。恭敬供養。又汝釋子。身體柔軟。小來長養於深宮中。今此曠野林內。少人多有諸獸。雄猛可畏。獨自無伴。恐損汝身。我睄~愁。釋子。汝今疾離此處。還向本宮。難得已得。五欲微妙。悅目適心。慎莫不受。汝今雖欲求彼。難得無上之道。釋子。未知然其菩提。甚成難得。徒疲勞耳。作是語已。默然而住<p>時菩薩。報魔波旬言。魔王波旬。汝今不須作如是語。何以故。我意不樂五欲之事。魔王波旬。我久已知五欲諸患。一[<a href='javascript:showpic("../fontimg/038049.gif")'>身*冘</a>]五欲。不可知足。暫時受樂。不得久停。無常苦空無我不固猶草上露。如蛇舌頭可畏難觸。猶如骨聚疽惡不淨。猶如肉片。諸獸共貪。相爭相殺。猶如樹上成熟之果不久著枝。如夢如泡。如幻如焰。無有真實。如羊糞中所覆之火。忽然燒人。魔王波旬。我今欲證無為之處。波旬。汝知我既已捨四天下中豐樂之處及以七寶。又魔波旬。譬如有人。以食妙餐還復吐卻。後更欲食。無有是處。如是如是。我今已捨。如上果報。此是難事。如彼人吐既不更食。我豈還宮。魔王波旬。我今不久。定取菩提。當得作佛盡於生老病死等患。波旬。汝還本所來處。不用住此。汝多漫言。無利益言。愚癡人言<p>時魔波旬。復更如是思惟念言。此人不可以五欲事誑之。可得我今當更設餘方便。以美言辭。慰喻彼心。而遣其去。時魔波旬。如是念已。白菩薩言。仁甘蔗種沙門釋子。速起速起。仁。自小來未見戰鬥。戰鬥刀兵。甚可怖畏。仁者。但行自家王法。此陣敵事。非仁所堪。又仁。莫共他作怨讎。若結怨嫌長夜瞋恚欲癡貪等濁穢心識。不可解脫色受想行識等諸陰。仁。速疾迴此不善心不正見身。沙門釋子。仁。至家中作無遮會。別以王法。降伏世間。治化天下。受金輪位。莫戀嫪此為戰鬥傷。仁。還自宮是大威勢福德之子。如此王路。可喜端正。往昔諸王所共歎美。國土廣大。統四天下。一切充足。諸事不少。仁。既生在大王深宮。今日剃髮作比丘身。不合如此作於乞士。仁。復何用為沙門形。貧窮活命。王種釋子。我憐愍仁故作是語。亦不強遣起離於此。但意不忍使仁作惡。而說偈言<p class='lg'>　死命可畏剎利種　　宜捨解脫還本宮<br>　立義弓箭治世間　　今受樂後生天上<br>　此路得名遍一切　　往昔諸王皆共行<br>　仁今既生王種中　　不合沙門乞活命　</p><p>時魔波旬。如是言已。菩薩諦視。確然不從。既不動身。亦不移坐。心自如是思惟念言。嗚呼波旬。汝覓自利。非是為我。如是念已。語波旬言。魔王波旬。我今已坐金剛牢固。結加趺坐。甚難破壞。為欲證彼甘露法故。魔王波旬。汝欲所作。隨意即作。所能堪辦。隨意即辦。時魔波旬。瞋發懊惱。語菩薩言。謂釋比丘。汝今何故。獨坐在此蘭若樹下。魔出如是虛吼之聲。汝意云何我安坐也。或言猶如坐於城內自言牢防四壁圍遶。今汝比丘。可不見我所率領來。四種兵眾。象馬車步。諸雜軍等。幡旗麾纛。羽蓋旌[<a href='javascript:showpic("../fontimg/072564.gif")'>方*行</a>]。多諸夜叉。悉食人肉。善解神射。各把[<a href='javascript:showpic("../fontimg/042744.gif")'>革*卬</a>]弓。執持利箭槊矛鉤戟刀棒金剛鬥輪斧鉞種種諸仗。駕千萬億象馱馬車。放大吼聲。虛空充塞。其外復有無量諸龍。各各皆乘大黑雲隊。放閃電雹。雰霏亂下<p>時魔波旬。從其腰間。拔一利劍。手執速疾。走向菩薩。口唱是言。謂釋比丘。我今此劍。截汝身體。猶如壯士斫於竹束。而說偈言<p class='lg'>　我此寶劍甚剛利　　今在手中汝好看<br>　沙門汝若不急奔　　當斫汝身如竹束　</p><p>爾時菩薩報魔王言<p class='lg'>　一切魔王滿此地　　手悉執刃若須彌<br>　彼等不動我一毛　　況能割截我身體<br>　魔王汝若有大力　　今我欲證取菩提<br>　汝若能障我不聽　　速作莫住隨汝意　</p><p>爾時菩薩。說是偈已。復語魔王。作如是言。汝魔波旬。若諸眾生。有千萬億。悉如汝身。盡力來此。作我障礙。欲妨菩提。令我不得取阿耨多羅三藐三菩提證者。我終不起離於此處餘樹下坐<p>時魔波旬。語菩薩言。釋種比丘。汝昔在於優婁頻螺聚落處所尼連河邊。發精進心。六年苦行。不惜身命。猶不得證阿耨多羅三藐三菩提。亦復不得最上解脫。況乃今捨彼精進意。退失禪定。生懈怠心。而承望得<p>時菩薩報魔波旬言。魔王波旬。我昔初發精進之心故。坐彼間阿蘭若處。調伏自心。我今成就精進勇猛。又昔六年苦行之時。快生疲惓。今日不然。汝魔波旬。今諫於我如是之事。非是憐愍。若有憐愍。豈如是言。汝既已發如是之心。我今定當自得解脫。又令他人當得解脫。魔王波旬。我決證彼阿耨多羅三藐三菩提。決當得彼微妙解脫<p>時魔波旬。既聞菩薩如是語已。心大憂愁。悉捨一切勤劬之力。復如是念。我今美言美語慰喻。不可令起此道樹下。其發誓重。既不可以好言令動。今宜嚴勒恐怖訶責戰鬥割截。令其心驚急起而走<p>時魔波旬。如是念已。語菩薩言。汝釋比丘。我既語汝真正之言。汝不取我如是好諫。不速起走向他方者。汝必癡也。汝之今日必見不善<p>時菩薩語魔波旬言。魔王波旬。我昔在於母胎之時。汝等猶尚不能與我作諸障礙。況復今日魔王波旬。汝速還去向所來處。從昔已來。既不畏汝。今亦無畏。爾時菩薩。向魔波旬。而說偈言<p class='lg'>　虛空刀杖雨我身　　寸寸節節割我體<br>　我若不渡生死海　　此菩提樹終不移　</p><p>時魔波旬語菩薩言。汝釋比丘。今若然者。由汝未見魔之軍眾。所以者何。我之魔軍。身著牢固剛[<a href='javascript:showpic("../fontimg/042744.gif")'>革*卬</a>]鎧甲。手執種種兵戎器仗。雨汝身上。當於爾時。汝釋比丘。自應速起離此樹下。來到我所。必當口唱如是言語。魔王汝可與我歸依。汝之比丘。未覺未知我作神通。是故汝坐彼師子座。作師子吼。汝釋比丘。但早速起。何須今日口自虛唱作師子吼。而說偈言<p class='lg'>　我有兵馬象等軍　　善解鬥戰諸神將<br>　身帶鎧甲手執仗　　今汝有命可速馳<br>　於後求我護甚難　　我雖欲救不可得　</p><p>爾時菩薩語波旬言。魔王波旬。四大海水。及此大地。可移餘處。日月星宿。可從空中墮落於地。須彌大山。可作百段。亦可大地及須彌山舉將上天。亦可大地及須彌山覆令顛倒。可以乾土壅琲e水不聽其流。我今此心。不可遮制。不可移轉離於此處。何以故。魔王波旬。如我往昔修行行時。如我身力禪定戒行種種諸力。如是波旬。若天若龍無有過者。無有勝者。我以往昔行菩提行。億百千劫。成就滿足。時菩薩向魔王波旬。而說偈言<p class='lg'>　淨居諸天是我眾　　智力為箭方便弓<br>　我今降伏汝不難　　猶如醉象蹋枯竹　</p><p>時魔波旬。從菩薩聞如是語已。瞋恚增上。瞋已復瞋遍滿其體。普喚夜叉羅剎等言。謂大善將亂眾赤眼。汝等速來。將諸山石樹木弓箭刀劍金剛杵棒槌矛戟槊鈇鉞種種器仗。雨於剎利釋子頭上。悉令墮落如霰而下。爾時夜叉大善將等。聞魔波旬如是言已。即便莊束四種兵眾。悉著鎧甲。將諸器仗。速疾而來。無量千萬夜叉羅剎。及毘舍遮鳩槃茶等。種種形容。種種狀貌。種種顏色。種種執持。變現可畏。顛倒身首。異種叫呼。可惡聲氣。或有象面。或有馬頭。或駱駝首。牛及水牛。或驢或狗。或羊豬狼。師子虎豹。豺熊羆兕。犀牛水獺。[<a href='javascript:showpic("../fontimg/072352.gif")'>犛-未+牙</a>]牛獼猴。狐狸野干。貓兔獐鹿。如是等形。及諸鳥面。復有摩竭龜魚等首或有蛇頭諸雜虫身。象頭馬身。馬頭象身。駝頭牛身。牛頭駝身。或水牛頭。驢騾之身。或復驢頭水牛之身。狗頭豬身。豬頭狗身。或羖羊頭豺狼之身。或豺狼頭羖羊之身。或師子頭虎豹之身。或虎豹頭師子之身。或狸貓頭熊羆之身。或熊羆頭狸貓之身。或犀牛頭水獺之身。或水獺頭犀牛之身。或[<a href='javascript:showpic("../fontimg/072352.gif")'>犛-未+牙</a>]牛頭獼猴之身。或獼猴頭[<a href='javascript:showpic("../fontimg/072352.gif")'>犛-未+牙</a>]牛之身。或有猿頭野干之身。或野干頭猿猴之身。貓頭鳥身。鳥頭貓身。或摩竭頭龜鱉之身。或龜鱉頭摩竭之身。魚頭蛇身。蛇頭魚身。畜頭人身。人頭畜身<p>或復無頭唯空有身。或有半面。或復半身。或有二頭。唯止一身。或復一身而有三頭。或復一身而有多頭。或復有頭而無有面。或復有面而無有頭。或復半頭而無有面。或復半面而無有頭。或復二頭而無有面。或復無面而有三頭。或復多頭而全無面<p>或全無眼。或唯一眼二眼三眼。乃至多眼。或復無耳。或復一耳二耳三耳。乃至多耳。或復無手。或復無臂。或復一手二手三手。乃至多手。或復無腳。或唯一腳二腳三腳。乃至多腳。及無足等<p>或頭顛倒。或復挈頭。或頭向下。腳向於上。手足顛倒。割截而懸。或眼顛倒。或眼凸出。青碧可畏。或有赤眼。或眼出光。或轉動眼。或有耳嚲。或復有耳。猶如山羊。或耳如驢。或樹為耳。或獼猴耳。或有魚耳。或多種耳而是人身。或鼻[<a href='javascript:showpic("../fontimg/029690.gif")'>月*扁</a>][<a href='javascript:showpic("../fontimg/029519.gif")'>月*弟</a>]而<span class='corr'></span>身麤醜。或復懸口。或復懸舌。或舌麤大。或舌放光。或復牙齒極甚長大。身體短促。或復牙齒出入參差。或復牙齒猶如刀劍。或復舌頭如刀劍形。或懸腹肚。或復無肚。或復被髮。或復無膝。或膝如瓨。或無有[<a href='javascript:showpic("../fontimg/029524.gif")'>月*坒</a>]。腳如覆缽。或如碓臼<p class='juan'>
佛本行集經卷第二十八</p>
</body></html>
