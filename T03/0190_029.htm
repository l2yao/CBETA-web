<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
佛本行集經卷第二十九<p><span class='byline'>　　　　隋天竺三藏闍那崛多譯</span><br><p><b>　　<A NAME="n563"></A>魔怖菩薩品下</b></p>
<p>爾時魔眾。如是異形。或乘白象。或復騎馬。或乘駱駝。水牛犀牛諸車乘等。四面雲集。或似修羅類迦婁羅。或復有如摩[<a href='javascript:showpic("../fontimg/023523.gif")'>目*侯</a>]羅伽。及鳩槃茶羅剎夜叉。并毘舍遮伺命鬼等。或復身體羸瘦長大。猶如餓鬼。或有多種異狀形容。或有面孔威德甚大。或頭如索。或有大頭。或有小面或有皺面。或有異形。令人見者。喪失威色。或見奪人魂魄精神。或面色青。或復身體色如赤銅。或復頭赤身體青色。或復頭黃身如煙色。或頭似煙。其身黃色。赤頭黑身。黑頭赤身。白頭綠身。綠頭白身。或頭左白。而右邊綠。或右邊白。而左邊綠。或復身體頭面左右一切皆然<p>或復全身唯現骸骨。或頭觸髏。身肉肥滿。或頭面肉。身露骨骸。或人手足畜生之身。或畜生腳而作人身。或有身毛。悉如針刺。或有身毛。猶如豬鬣。或有身毛。類於驢騣。或毛如羆獼猴鼠狼。或有身毛。出於光焰。或毛亂生。或毛逆上。或有頭髻。或禿無髮。或著赤衣。腰帶雜色。或復頭上。戴髑髏鬘。或一頭上髮雜灰色青黃赤白煙熏之。色髑髏為冠如是形狀雲集而來。或手執持佉吒傍伽(隋言床四分之一取床[<a href='javascript:showpic("../fontimg/029524.gif")'>月*坒</a>]之一并腳)。或有腰帶懸於諸鈴。動作大聲。而其手中。執人髑髏。或人骸骨以為花鬘。或復手執死人手足。或復執鈴手搖令鳴。或有身體長大。猶如一多羅樹。手中執矛或劍或刀箭槊弓弩。或手執戟。或把三叉。或棒或輪。長刀利斧。或持鐵杵。頭出猛焰。鐵搥白棒擎石如山<p>或著青衣黃赤白黑雜皮之衣。或有赤體以蛇纏身。或從眼耳鼻出諸蛇。其蛇黑色。以手執取。於菩薩前而口瞰食。或食人肉。或有飲血。或身體上出[<a href='javascript:showpic("../fontimg/063498.gif")'>火*蓬</a>][<a href='javascript:showpic("../fontimg/019072.gif")'>火*孛</a>]煙。口出火炬。或諸毛孔出一切火。或齶出火迸散於地<p>或於虛空出大黑雲。或虛空堙C飛風散雨。出大閃電。震動雷聲空中下雹。雨諸山石。或下碎石。霹靂大樹。或有節節自支解身。或復張弓。或復拍手嚇呼。欲令生於恐怕。或作大聲。口叫喚言。速起馳走。莫住此處。或復化作老婦女身。舉其兩手大聲而哭。嗚呼我子。嗚呼兄弟。或復大笑。或復周慞。東西南北急疾奔走。或復背走。還向前來。或忽然起。或忽然飛。於虛空中遊戲自在。或復攀樹懸身而行。或舞劍跳。或弄槊戲長刀三叉斧鉞戟等。手腳不住。或如盛夏牛王唱吼。或復作聲。如尸婆獸。或復空中。作如是聲呵呵[口*私][口*私]。咻咻嘶嘶(許岐反)[<a href='javascript:showpic("../fontimg/067150.gif")'>口*祁</a>](居祁反)[<a href='javascript:showpic("../fontimg/004225.gif")'>口*梨</a>][<a href='javascript:showpic("../fontimg/067150.gif")'>口*祁</a>][<a href='javascript:showpic("../fontimg/004225.gif")'>口*梨</a>]。口如是嘯。兼復弄衣。如是兵眾。夜叉羅剎。及鳩槃茶毘舍遮等。無量無邊。百千萬億。[<a href='javascript:showpic("../fontimg/041309.gif")'>門@(人/(人*人))</a>]塞填噎菩提樹前。南至於海。遍滿魔軍。其間無有針鼻空地。變狀可畏。欲搦菩薩。欲殺菩薩。唯待魔王波旬一敕其等。正向魔王面觀諸如是等一切鬼神逼菩提樹飢渴疲乏。而意專欲殺害菩薩<p>其菩提樹。東西及北三面。無量淨居諸天。遍滿停住。復有無量色界諸天。合十指掌。頂禮菩薩。口如是言。諸仁者看。是今應證阿耨多羅三藐三菩提。或有諸天。作如是唱。剎利大姓。甘蔗種子。速離此處。此處恐畏。有如是等種種器仗。損害汝身<p>爾時菩薩報彼等言。我今不久定破彼輩悉令離散。猶如風吹[<a href='javascript:showpic("../fontimg/057087.gif")'>疊*毛</a>]上細花。彼等一切諸魔鬼眾。如是集時。其夜正半。虛空無明。雖復有月及以眾星光並不現。甚大黑闇。假令有眼亦無所睹。唯見大火起疾猛風聲大可畏。大地震動四海悉沸。而說偈言<p class='lg'>　四大海沸地震動　　十方火焰聞惡聲<br>　虛空星月翳不明　　夜半黑闇無所見　</p><p>時彼眾中。有一龍王。名曰持地。彼龍內心欲菩薩勝。於魔王邊。生瞋恨心。以惡意故。怒其兩眼。視魔波旬。口吐惡氣。觸魔王身。展轉不安<p>爾時上界淨居諸天欲菩薩勝。於魔王邊生慈愍心。以漏盡故。無復瞋心。是時彼處所有諸天。其有信敬於菩薩者。在菩提樹。見是魔眾遍滿於地擾亂菩薩。見已皆悉在虛空中。口各唱言。嗚呼嗚呼。而有偈說<p class='lg'>　菩提樹下集諸天　　見魔眾欲害菩薩<br>　信法世間解脫故　　口大唱言嗚呼聲　</p><p>爾時菩薩。唯思念法。心不擾亂。亦復不作餘異意情。時菩薩語魔波旬言。欲界天子我身既是剎利族姓。我之種類不曾妄語。唯有實誓。汝何所作可速疾為。莫久停住。時魔波旬語菩薩言。如汝所語。我今欲得破碎汝身。作於百段。為汝在前。欲共我鬥。為復令我在前害汝。時菩薩語魔波旬言。我無弓箭及以刀杖可斫射汝。其事雖然。但我即今必先降汝訖當作佛。爾時魔王波旬即敕自軍眾言。汝等各自盡身力用勇猛莫住恐怖。於此釋種之子。現大變動恐怖之事。時其魔眾。既得敕已。白魔王言。如大天敕。我等不違。即便各各出自身力。示現可畏恐菩薩故。是魔眾中或有諸鬼。口吐長舌。搖動頤頷。牙齒甚利。欲咬菩薩。其眼團圓。猶如師子。其耳拳曲。猶如鐵鉤。欲傷菩薩狀甚可畏。走向菩薩。作是恐怖。或有張口仰立直視欲吞菩薩。而有偈說<p class='lg'>　魔眾如是可畏來　　彼聖卓然不驚動<br>　如大智見小兒戲　　菩薩觀魔亦復然　</p><p>時彼眾中。更有一鬼。生瞋恨心。將一長刀。向菩薩擲。而刀自粘彼手不脫。或有擎山及將大石向菩薩擲。彼山及石。還粘其手。皆不墮地。或在虛空。將山將石。將樹將槌。斧鉞戟戈向菩薩擲。復有住在虛空不下。或有下來自然碎末。百段分散。墮於餘處。或在空裹猶如日天。雨大火雨。熾然雲下。而彼火雨。菩薩力故。即皆變成赤拘勿頭華雨而下。或復來有在菩薩前。口吐諸蛇。令螫菩薩。彼等諸蛇。至地癡住。如被咒禁。不能搖動<p>或作大雲。放於閃電及震大雷。雨雹及石。在於菩提樹上而放。彼等雨以菩薩力故。至地變成種種華雨。或持弓箭。向菩薩射。其箭悉還著弦不落。或有一時放五百箭。彼等箭還住空不下。或執長刀。舉向菩薩而疾走來然其未至於菩薩邊。而自踣面覆倒地上。是時有一羅剎之女。其身黑闇手執髑髏。欲來幻惑動菩薩心。疾走而來。欲近菩薩。從其發處。展轉團圞。不能前進到菩薩邊<p>或有兩眼放大熾盛猛焰火光。欲燒菩薩。疾走來近至菩薩邊。忽然不見菩薩之身。或復有鬼。將重大石。疾向菩薩。彼所來方走不能至菩提樹下。極乏困苦。而有偈說<p class='lg'>　魔軍身意悉亂迷　　種種方便欲害聖<br>　不能驚動彼坐處　　以有誓願智力強　</p><p>或復有作師子吼聲。或作虎狼熊羆豺豹諸野獸聲。而彼輩聲。若有聞者。無量眾生。皆悉恐怖。或有諸鬼。作如是聲。誅殺誅殺此釋種子。或有諸鬼。作如是聲。擎撲擎撲此剎利子。或有諸鬼。作如是聲。打殺打殺此沙門子。或有諸鬼。作如是聲。傷害傷害此瞿曇種。或有諸鬼。作如是聲。割截割截此甘蔗種。或有諸鬼。作如是聲。碎末碎末此剎利種。或有諸鬼。作如是聲。破散破散此釋種子。或有諸鬼。作如是聲。摧壞摧壞此剎利子。或有諸鬼。作如是聲。速滅速滅此沙門子。或有諸鬼。作如是聲。節解節解此瞿曇子。或有諸鬼。作如是聲。隨意隨意逐便所作。或有諸鬼。作如是聲。任情任情。速作莫住。如是喧動。不可得聽。此聲聞時。空可倒地。一切大地可段段分。聞此聲時。所有野獸皆大唱喚。四散馳走。一切諸鳥。在所聞此聲吼之時。皆悉從樹自撲落地。時彼魔眾一切諸鬼。或有作於哂哂聲者。或復有作[<a href='javascript:showpic("../fontimg/067150.gif")'>口*祁</a>](居祁反)梨聲者。或作嘯聲。或言斫斫。或言斷斷。或言殺殺。或言割割。或言破破。或言節節。或言解解。如是惡聲。不可勝數<p>其魔波旬即拔利劍。手執前趨。欲嚇菩薩疾走而進。口中唱言。汝釋比丘。若安此座敢不起者。我必害汝。而彼魔王。東西交過。欲近菩薩。不能得前<p>是時魔王長子商主。即以兩手。抱魔王取。口如是言。父王父王。願莫願莫。父王會自不能得殺悉達釋子。亦不能動此之坐處。兼得無量無邊過罪。時魔波旬。不受其子商主之諫。向菩薩走。不肯還反<p>爾時有一淨居天子。在虛空中隱身不現。見魔波旬以散亂心走惱菩薩。天以定心。出微妙音。語波旬言。汝魔波旬。不自限量。汝今不應擾亂此聖。汝速疾捨幻惑惡心。還本境界。汝終不能搖動此聖。所以者何。猶如猛風不動須彌。時淨居天。向魔波旬。而說偈言<p class='lg'>　寧令火失於熱性　　水失潤澤住不流<br>　地失牢固不勝持　　風失吹動怗然靜<br>　此無量劫行功業　　終不捨此誓願心<br>　見世困苦厄眾生　　慳貪欲癡重病患<br>　發慈悲愍是等故　　欲以智藥顯聖醫<br>　汝今何故作艱難　　一切人多墮邪道<br>　彼今欲開正見眼　　此是大聖解脫王<br>　此是導失道商人　　無明眾生墮黑闇<br>　此欲然於智燈照　　此聖欲入涅槃城<br>　秉炬欲破世間昏　　忍辱枝[<a href='javascript:showpic("../fontimg/015652.gif")'>木*幹</a>]心根[<a href='javascript:showpic("../fontimg/042744.gif")'>革*卬</a>]<br>　信念花葉意莖固　　智樹能與法果資<br>　汝今不應拔使傾　　又汝今被癡繩縛<br>　彼欲解脫汝等結　　豈可於彼生惡心<br>　彼求解脫欲教他　　汝作障礙徒疲乏<br>　眾生沒大煩惱海　　世間誰解作舡師<br>　彼欲建立大橋梁　　汝今何故興此惡<br>　其昔劫修諸道行　　彼等果熟是今時<br>　是故此樹下結跏　　猶如往昔諸先聖　</p><p>時魔波旬。從彼淨居諸天邊。聞如是語已。起增上慢。倍生瞋心。復速疾走向菩薩所。欲害菩薩<p>爾時彼處護菩提樹。有八天神。一名功德。二名增長。三名無畏。四名巧辯。五名威德。六名大力。七名實語。八名善會。彼等八神。仰瞻菩薩。目睫不交。一時同以十六種相。讚歎菩薩。作如是言<p>仁今最勝清淨眾生。光明照耀。猶如天上日月在空<p>仁今挺特清淨眾生。顯赫焰熾。猶如空堣擗悛鴠X<p>仁今皎潔清淨眾生。眾相開敷。如綠池內紅蓮花發<p>仁今無畏清淨眾生。奮迅自在。如師子王處大林內<p>仁今安靜清淨眾生。不驚動如須彌山王出住海中<p>仁今清淨周匝。顯現峙立。猶如大鐵圍山牢固不動<p>仁今沈重審諦眾生眾德備具。猶如大海眾寶充滿<p>仁今含容意度寬廣。日日增長。猶如虛空無有邊際<p>仁今敦厚無諸邪曲心意正定。猶如大地養育眾生<p>仁今心意無有垢濁具足。猶如阿耨達池清淨之水備八功德<p>仁今斷除一切諸結心意無染。猶如大風不著諸世<p>仁今巍巍難可觀睹面目。猶如猛火熾盛。遠離一切諸煩惱熱<p>仁今勇健剛[<a href='javascript:showpic("../fontimg/042744.gif")'>革*卬</a>]眾生。大力如彼那羅延天無人能伏<p>仁今精進歷劫熏修心意難迴。猶如帝釋放金剛杵<p>仁今已得第一善利。最為一切眾生上首具足十力。不久當成無上菩提<p>爾時守護彼菩提樹諸神王。以十六種相讚歎菩薩。章句如是(本闕一讚)<p>爾時色界淨居諸天。復共同以十六種相。毀辱魔王。挫其勢力。何等十六<p>波旬汝今無有威勢。猶如儜人被健兒伏妄言我勝<p>波旬汝今一身獨自無有伴侶。猶如曠野被放逐人<p>波旬汝今一切軍眾。諸力摧折。如負重乏羸瘦老牛<p>波旬汝今愚盲穢惡無有清淨。如夜射箭墮不淨地<p>波旬汝今猶跛瞎驢東西浪行。落邪嶮道如迷商人<p>波旬汝今眷屬離散。身無精光。猶如負草貧窮乞貌<p>波旬汝今威德實衰。無處依止。強作[<a href='javascript:showpic("../fontimg/006218.gif")'>(女/女)*干</a>]猾。猶如癡人。無有羞恥<p>波旬汝今造業不淨多有垢膩。如無恩義孝德之人<p>波旬汝今被他驅趁。猶如野干被師子逐不得自在<p>波旬汝今一切軍眾。不久退散。猶如猛風吹諸飛鳥<p>波旬汝今愚惑昏闇。不知時節。如死日到孤獨貧兒<p>波旬汝今眷屬退敗。猶如散藥從於疏漏有孔器出<p>波旬汝今不久當被禁制治罰。猶如解理趁逐愚人<p>波旬汝今須臾被斷一切身力。猶如罪人被他割截手足異處(本闕二相)<p>時首陀會一切諸天。以如是等十六種相。毀魔波旬。摧其力已。時護菩提樹之八神。還復共以十六種相。重毀波旬。何等十六<p>波旬汝今不久之間。被菩薩降。猶如健兒被他賊殺(一)<p>波旬汝今被菩薩撲。猶如怯弱羸瘦之人。為大力士之所搥打(二)<p>波旬汝今被菩薩光之所覆蔽。猶如日出障翳於彼小螢火蟲(三)<p>波旬汝今被菩薩威自然退散。猶如一把碎末麥[<a href='javascript:showpic("../fontimg/072574.gif")'>麩-夫+(ㄙ/月)</a>]被大風吹(四)<p>波旬汝今被菩薩怖失腳馳走。猶如小獸被師子追(五)<p>波旬汝今被菩薩拔。如娑羅樹為猛風吹合根倒地(六)<p>波旬汝今被菩薩破。如怨賊城為大力王之所摧滅(七)<p>波旬汝今被菩薩竭。如牛跡水為盛旱日之所乾涸(八)<p>波旬汝今被菩薩退低頭直走。如得罪人為他所殺忽然得脫(九)<p>波旬汝今被菩薩擾。如野澤內遭大猛火飛鳥亂驚(十)<p>波旬汝今被菩薩伏心內憂愁。如無法行忽失權勢下代國王(十一)<p>波旬汝今不久當被菩薩剝脫。猶如無翅老病鴻鶴(十二)<p>波旬汝今不久當被菩薩減削。如行曠野無糧食人(十三)<p>波旬汝今不久當被菩薩劫奪。如人失舶沒於大海(十四)<p>波旬汝今被菩薩燋。如劫盡時一切稠林樹木燼滅(十五)<p>波旬汝今不久當被菩薩崩倒。猶如金剛打壞石山(十六)<p>是等天神。以十六種。毀魔波旬。其魔波旬。聞諸天神如是毀辱勸諫之時。向菩薩走。欲殺害故。違失勸諫。被諸天神之所毀辱。猶不解心。不還本宮。更復增忿敕兵眾言。汝等速起。急疾打散撮此仙人。莫與其命。是人今既自度彼岸。於我界內。復教無量無邊眾生。出我之境。我不放汝。若汝自知得脫我手。唯汝沙門。速起馳走。遠離於此菩提樹下。則命久活。不遭困苦<p>爾時菩薩報波旬言。若當使此須彌山王。崩離本處。一切眾生。悉無復有。一切星宿及以日月。墜落墮地。大海乾竭。我今已坐菩提樹下。不可移動。魔復更瞋。出麤惡言。汝等捉此瞿曇釋子。擎將飛行。且緩莫殺。速疾將向我微妙宮。五縛枷鎖。手著杻械。遣守我門。令我數見如是困苦多種厄難。猶如惡奴<p>爾時菩薩報波旬言。可此虛空將於妙色畫雜種形。或復虛空及諸星宿。并日月天。墮落於地。汝等諸魔滿足三千。恐怖於我。乃至樹下。魔欲嚇我。無有是處<p><b>　　<A NAME="n564"></A>佛本行集經菩薩降魔品第三十二上</b><p>爾時魔眾。盡其威力。脅菩提樹。不能驚動。菩薩一毛。有偈說言<p class='lg'>　天魔軍眾忽然集　　處處打鼓震地噪<br>　吹螺及貝諸種聲　　唱言子欲作何事<br>　今見此魔大軍眾　　何不起走離此中<br>　汝今妙色如鑄金　　面目清淨天人仰<br>　如是身體不久壞　　此大魔眾難可當<br>　但看地上及虛空　　諸種變現皆充滿<br>　必欲共鬥恐不如　　其若瞋忿或損身<br>　梵音迦羅頻伽聲　　告諸夜叉羅剎等<br>　愚癡欲惱虛空體　　今來怖我亦復然<br>　能以金剛破山王　　或用口吹竭大海<br>　或猛瞋龍持手執　　如是彼能動我心<br>　魔眾憤怒放火山　　拔樹并根歷亂擲<br>　鎔銅赫赤星散注　　或有手把惡毒蛇<br>　或駱駝馬白象頭　　或貓野干獼猴首<br>　或瞋蛇龍吐氣舌　　或復霹靂閃電飛<br>　雜雨土石雹金剛　　或注鐵丸諸器仗<br>　槊矛長刀三叉戟　　或現金剛齒毒蛇<br>　落地打碎樹枝條　　種種兵甲大叫吼<br>　或有百臂射百箭　　蛇口吐猛焰火光<br>　或棒鐵丸如須彌　　或出可畏熾火雨<br>　倒地劈裂徹泉下　　或有竄身前後圍<br>　或在左右及足邊　　顛倒手腳放煙火<br>　忽然還復口大笑　　如是可畏諸魔軍<br>　菩薩見如幻化為　　如是魔力應奪命<br>　彼見猶如水中月　　亦復非真男女形<br>　非我非命非眾生　　眼耳鼻口身意等<br>　內外因緣各自有　　是諸法爾造無人<br>　我作如此語非虛　　不信當更作言誓<br>　如我今見於彼等　　欲得恐怖於我來<br>　諸法體性及我身　　一切悉空無有實　</p><p>是時魔軍夜叉眾等。以諸形貌種種身體。如是恐怖菩薩之時。菩薩爾時不驚不怖。不動不搖。而彼魔王波旬。更復增瞋恚心。內懷愁憂。遍滿其體不能自安。而有偈說<p class='lg'>　魔家眷屬大可畏　　各作種種恐怖形<br>　見彼菩薩不驚惶　　波旬心愁劇瞋恨　</p><p>爾時菩薩。作是思惟。此魔波旬。不受他諫。造種種事而不自知。我今可以如法語言斷其一切諸惡法行。菩薩如是心思惟已。語魔波旬。作如是言。魔王波旬。汝善諦聽我本來此。菩提樹下。創初之時。將一把草。鋪已而坐。所以者何恐畏後時共魔波旬成於怨讎鬥諍相競惡口罵詈。汝魔波旬。造諸惡行。無有善心。我今欲斷汝魔波旬一切怨讎。欲滅汝等一切惡業。汝魔波旬。若欲生於怨恨之心。作如是念。何故菩薩坐此樹下。將草作鋪。著糞掃衣。汝心如是妒嫉此事。汝魔波旬。且定汝意。我若成就阿耨多羅三藐三菩提。後取如是等一切諸事。付囑於汝。願汝迴心生大歡喜。魔王波旬。汝今心中亦有言誓。我等必當恐怖菩薩。令捨此座起走勿停。然我復有弘大誓願。我今此身坐於此座。設有因緣。於此坐處。身體碎壞猶如微塵。壽命磨滅。若我不得阿耨多羅三藐三菩提時。我身終不起於此處。魔王波旬。如是次第。我等當觀。是誰勇猛誓願力強。有能在先成就此願。或我或魔及汝軍眾。若我福業善根力強。我應成此誓願不虛。是時菩薩向魔波旬。而說偈言<p class='lg'>　汝昔施一無遮曾　　今得如是大威權<br>　我於無量億僧祇　　為諸眾生種種施　</p><p>爾時魔王波旬復向菩薩。而說偈言<p class='lg'>　我昔祭祀無遮會　　汝今驗我既非虛<br>　汝若干劫布施行　　誰信此言欲降我　</p><p>魔王波旬。說此偈已。是時菩薩。不畏不驚。不怯不弱。專注不亂。以柔軟心。捨諸恐怖。身毛和靡。視瞬安庠。伸其右手。指甲紅色。猶如赤銅。兼以種種諸相莊嚴具足。無量千萬億劫。諸行功德善根所生。舉手摩頭。手摩頭已。復摩腳趺。摩腳趺已。以慈愍心。猶如龍王。欲視舉頭。既舉頭已。善觀魔眾。觀魔眾已。以千萬種功德右手指於大地。而說偈言<p class='lg'>　此地能生一切物　　無有相為平等行<br>　此證明我終不虛　　唯願現前真實說　</p><p>爾時菩薩。手指此地。作是言已。是時此地所負地神。以諸珍寶。而自莊挍。所謂上妙天冠耳璫手鎖臂釧及指環等。種種瓔珞莊嚴於身。復以種種香華。滿盛七寶瓶內。兩手捧持。去菩薩坐。不近不遠。從於地下。忽然湧出。示現半身。曲躬恭敬向於菩薩。白菩薩言。最大丈夫。我證明汝。我知於汝。往昔世時。千億萬劫。施無遮會。作是語已。是時其地遍及三千大千世界。六種震動。作大音聲。猶如打於摩伽陀國銅鍾之聲震遍吼等。如前所說。具十八相<p>爾時彼魔一切軍眾及魔波旬。如是集聚。皆悉退散。勢屈不如。各各奔逃。破其陣場。自然恐怖。不能安心。失腳東西南北馳走。當是之時。或復白象頓蹶而倒。或馬乏臥。或車腳折。狼藉縱橫。或軍迷荒不能搖動。或復弩槊弓箭長刀罥索劍輪三叉戟翣小斧鉞鈇。從於手中自然落地。又復種種牢固鎧甲。自碎摧壞去離於身。如是四方爭競藏竄。或覆其面。踣地而眠。或仰倒地。乍左乍右。宛轉屍移。或走投山。或入地穴。或有倚樹。或入闇林。或有迴心歸依菩薩。請乞救護養育於我。其有依倚於菩薩者。不失本心。時其波旬。聞大地聲。心大恐怖。悶絕[<a href='javascript:showpic("../fontimg/037912.gif")'>跳-兆+辟</a>]地。不知東西於上空中。唯聞是聲。打某撮某。捉某斫某。殺某斷某。黑闇之行。悉令滅盡。莫放波旬<p class='juan'>
佛本行集經卷第二十九</p>
</body></html>
