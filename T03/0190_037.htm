<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
佛本行集經卷第三十七</p>
<p><span class='byline'>　　　　隋天竺三藏闍那崛多譯</span><br><p><b>　　<A NAME="n585"></A>富樓那出家品第四十</b><p>爾時憍薩羅聚落。去迦毘羅婆蘇都城邑。其間不遠。有一村陌。彼村有一大婆羅門。為淨飯王作於國師。其家巨富。多饒財寶。乃至屋宅。猶如北方毘沙門天宮殿無異。彼婆羅門。有於一子。名富樓那彌多羅尼子(隋言滿足慈者)。極大端正。可喜少雙。為諸眾人之所樂睹。巧智聰慧。細意細心。能誦一切韋陀論徹。既自解已。復能教他。具解三種韋陀舊解尼乾陀論。[<a href='javascript:showpic("../fontimg/067150.gif")'>口*祁</a>]輈婆論。解破字論。又能宣說往昔諸事五明之論。一句半句。一偈半偈。皆能分別。亦復通解受記之論。於世辯中。悉皆具解六十種事。有大人相<p>淨飯大王。悉達太子。當生之日。其彌多羅尼子。亦共同時而生。彼人本性。厭離世間。志求解脫。於煩惱中。琣傅憍ヾC心常寂定。往昔已曾見諸佛來。彼諸佛邊。種諸善根。作多福業。薰習其心。志涅槃門。不樂煩惱。於一切有諸生死內。皆悉遠離已作於行。諸纏壞爛。取因為力。至成熟地。到聖法故。時富樓那。獨坐思惟。我父既為輸頭檀王而作國師。須多經營。備多種技。處王法中。代王斷事。又復其兒悉達太子。決定與彼輸頭檀王。一種無異。應當必作轉輪聖王。我父若無。我身決定與彼悉達轉輪聖王而作國師。我父既為小王國師。今以如是無暫閑時。況復欲作轉輪聖王大國之師。普於國內。辨事有閑。終無是處。我今預前。當作何事。當作何計。我今唯有捨家出家<p>時富樓那。如是念已。當菩薩夜出家之時。夜半默然。不諮父母。共其朋友。足三十人。從家而出。逕往至於波梨婆遮迦法之中。請乞出家。居在雪山。苦行求道。彼等諸人。勇猛精進。不暫休息。其三十人。一時成就。獲得四禪并及五通<p>時富樓那。苦行仙人。自思惟言。我今應可內自觀察悉達太子受聖王位時節至未。而富樓那。以天眼觀。睹見世尊在波羅奈鹿野苑中。證得無上阿耨多羅三藐三菩提。已轉無上微妙法輪。為諸天人分別說法。見已即至諸朋友邊。而告之言。汝等今可生歡喜心作大踊躍。今彼悉達大聖太子出家。已證無上菩提。證菩提已。已轉無上清淨法輪<p>世尊今日。現在於彼波羅奈城鹿野苑內。為諸天人說法開示。汝等今可共我相隨至於彼邊行於梵行。是時彼等諸朋友輩。歡喜報言。仁語善也。我等順從<p>時富樓那苦行仙人。舉身即共三十朋友。從雪山下。飛昇而行猶如鴈王騰於虛空。至波羅奈鹿野苑下。往詣佛邊。到佛所已。頂禮佛足。以兩手執世尊之足摩挲頂戴。舉頭以口。嗚如來足。起在佛前胡跪。以偈讚歎佛言<p class='lg'>　昔在兜率陀天上　　正念化作白象形<br>　託身欲入摩耶胎　　來至釋種家作子<br>　如妙蓮花不著水　　在於母胎不污身<br>　彼母受樂無量歡　　不貪五慾唯樂法<br>　唯行善行捨諸惡　　觀尊在胎如鑄金<br>　歡喜踊躍不知厭　　看不知足更復睹<br>　尊在胎內常說法　　諸天人起慈悲心<br>　皆悉歡喜飲法膏　　世尊初生發妙語<br>　我脫眾生生死苦　　右脅出已七步行<br>　無畏猶如師子王　　我是如來終滅苦<br>　世尊初生浴池水　　水不冷煖彌岸平<br>　浴訖塗香莊嚴身　　空中自然蓋拂現<br>　世間希有見此事　　是故我等頂禮尊　</p><p>說是偈已。富樓那等若干仙人。舉聲從佛。乞求出家。如是白言。唯願世尊。哀愍我等。我等心願。欲得出家。慈悲怜故。度脫我等<p>爾時佛告富樓那言。汝富樓那。今可速起。當隨汝意。我與汝等。從心所願。時富樓那。得如來聽其出家已。乞受具足。及其朋友二十九人。彼長老輩。既得出家受具戒竟。未久之間。各各用心。獨臥獨行。獨坐獨立。勇猛精進。行坐空閑阿蘭若處。各各別行用心謹慎。不曾放逸。琣磲韃~。時節不久。若善男子。求大利故。正心正信。捨家出家。為欲求於無上梵行。已盡慾邊。見諸法相。欲修諸通。即證彼法。已斷諸生。得梵行報。所作已訖。不受後有。彼等一切。諸長老輩。既證知已。悉成羅漢。以心善得一切解脫。皆成大德。一切皆悉能作大事。利益眾生<p>爾時世尊。告諸比丘。作如是言。汝等當知。說法人中。最第一者。即此富樓那彌多羅尼子是也。而有偈說<p class='lg'>　世尊在於波羅奈　　微妙語告諸眾言<br>　此是滿足真比丘　　說法人中最第一　</p><p>爾時世間。一切合成九十一阿羅漢。謂佛世尊。并五比丘。長老耶輸陀。及耶輸陀波羅奈國。同時所生有四朋友最勝長者。勝中復勝諸善男子。謂毘摩羅。善臂滿足。并及牛主。又耶輸陀。在家估客。行賈商人。五十朋友。次善男子長老富樓那彌多羅尼子。并及知舊二十九人<p><b>　　<A NAME="n586"></A>佛本行集經那羅陀出家品第四十一上</b><p>爾時閻浮南天竺地。有一國土。名阿槃提。彼國土中。有一聚落。名獼猴食。其聚落內。有一巨富婆羅門姓大迦旃延。其家多有資財珍寶。奴婢六畜。穀麥豆麻。屋宅園林。種種豐足。乃至如彼毘沙門宮。無有殊異。彼婆羅門。聰明智慧。讀誦受持三韋陀論。博通諸物。一事十名[<a href='javascript:showpic("../fontimg/067150.gif")'>口*祁</a>]輈婆等。文句字論。往昔過去。一切諸事。五明之論。知句半句。分別世間諸受記論及六十種。大丈夫相。皆悉具足。讀誦通知。與嚴熾王作國大師。時彼國師大婆羅門。第一長子。辭家遊歷他國。學問不知厭足。處處尋師。具解諸論。技成就已。還歸本家。既奉見父。即諮白言。善哉阿爺。我今學問。種種通達。為我聚集一切大眾。我欲誦出韋陀論等及諸技能。父聞歡喜。即為集眾。兒見人集。即在眾前。所誦一切韋陀論等及諸技能。皆不隱藏。悉並誦出。而彼大眾。即便共尊彼國師子。推為上座。其父即將種種珍寶。而供養之。時彼國師大婆羅門。復更別有第二之子。名那羅陀(隋言不叫)。其父告彼第二子言。汝那羅陀。今可捨家出至他國受學誦習韋陀諸論。令如汝兄。而那羅陀童子之兄。當誦一切韋陀論。時其那羅陀。一聞即便一切受持。時那羅陀聞此語已即白父言。善哉阿爺。我已通解一切韋陀及咒術等。阿爺今可為我。聚集一切大眾。我於眾前。誦諸韋陀及以技能。其父聞子如是語已。心生希有。即集大眾。集大眾已。諸種安置。時那羅陀。在大眾前。誦諸韋陀一切論等。爾時大眾。聞已各各心生歡喜。讚歎彼言。善哉善哉。大智童子。快能誦習諸韋陀論。其父復將種種財寶。以用供養<p>爾時長兄。聞弟誦通一切諸論。心生苦惱。作如是念。我無量年。遊歷諸國。學習種種所誦咒論。心慮煩勞。方始誦持諸咒術得。其那羅陀。云何聞已。皆少時間。受持淨遍。而其少年。尚得如是。若後成長。必定應當作王國師。以是因緣。我須方便除滅其體。如是則我得成大利。若不然者。終奪我位<p>爾時其父。知自長子內心。如是於那羅陀。私生惡念。既覺知已。作是思惟。我此小兒。聰慧可憐。勿令為兄之所奪命。作是念已。應須方便莫令其知<p>爾時南方有一城。名優禪耶尼。去城不遠。有頻陀山。其山中有一老仙人。名阿私陀。在中居住。彼仙洞解一切韋陀并及諸論。以得四禪。具五神通。是那羅陀童子外舅。是時國師大婆羅門并及其婦。即將其子那羅陀身。往彼山中。對共付囑阿私陀仙。以為弟子。其阿私陀。既受領得那羅陀已。教詔顯示。不久成就獲得四禪具五神通<p>爾時梵志阿私陀仙。將其弟子那羅陀身。即出山向波羅奈城。即於城外。造立草庵。在中居住。晝夜六時。作如是教。大聲唱言。善哉善哉。汝那羅陀。佛今出世(如是三稱)。汝應彼邊。剃落出家。修行梵行。必當長夜大得利益。大得快樂。自利身已復應利他<p>爾時彼老阿私陀仙。作如是語。教其弟子那羅陀已。不經多時而取命終。阿私陀仙。命終之後。時彼梵志私陀仙人。所有世間利養名聞。悉是弟子那羅陀得。時那羅陀。以世利養名聞多故。貪戀著心。無有正念。更不作想。求覓勝上。不信有佛有法有僧<p>爾時海內伊羅缽龍(隋言藿香葉)王。既受龍身。心生厭離。欲求解脫。不樂於彼穢濁惡想。而作是念。往昔世尊迦葉如來多陀阿伽度阿羅呵三藐三佛陀。親授我記。汝大龍王。從今已去。過若干年。若干百年。若干千年。若干百千年。若干百千萬億年。當有一佛出現於世。號釋迦牟尼多陀阿伽度阿羅呵三藐三佛陀。而今已過如是無量無邊億數百千萬年。叵有彼佛釋迦如來。出世以不<p>爾時復更有一龍王。名曰商佉(隋言螺)。彼龍王宮。常有無量龍眾聚會。而彼會處。多諸龍王。百千雲集。伊羅缽龍。亦在彼宮。是時有一夜叉之王。名曰金齊。與伊羅缽龍王善友。亦在彼龍眾會中坐<p>爾時伊羅缽龍王。即於眾中。告夜叉王。作如是言。仁者。汝今頗知世間釋迦如來多陀阿伽度阿羅呵三藐三佛陀出現世未。是時夜叉報龍王言。大善龍王。我實不知釋迦如來出現已未。雖然龍王。但我今知。彼曠野中。有於一城。其城本是夜叉宮殿。名阿羅迦槃陀(隋言壙野宮殿)。彼城先來有二偈文。而彼偈云。若無有佛出現世間。終無人能讀此偈者。設復有讀。亦不能解此之偈意。若當有佛出現世。時即得讀知。無人解義。唯有如來多陀阿伽度阿羅呵三藐三佛陀。能說此義。或有從佛聞而得解<p>爾時伊羅缽龍告彼夜叉王如是言。仁者。汝今可往至彼讀取彼偈得來以不。是時金齊夜叉之王。從伊羅缽龍王邊。受如是言已。即便往至彼阿羅迦槃陀宮殿。受讀彼偈得已。速疾還向伊羅缽龍王邊。到已即白伊羅缽言。大善龍王。今日應當心生歡喜。所以者何。釋迦牟尼多陀阿伽度阿羅呵三藐三佛陀大聖如來。今已出世。何以得知。遂能令我得讀彼偈。我已受持彼偈將來。若有人能解此偈意復能宣說。即應當知此是真佛<p>爾時伊羅缽龍王心大歡喜。踊躍遍身。不能自勝。即從金齊夜叉王邊。受取彼偈。爾時商佉龍王有女。名曰常分。端正可喜。最上花色。眾人所愛。世無有雙<p>爾時彼會諸龍王等。作如是念。我今應當至月八日十四十五或二十三及二十九并三十日。將好金器滿盛銀粟。於銀器內滿盛金粟。將此龍女。莊飾其體。以妙種種瓔珞嚴身。從此龍宮出。置於彼琲e岸上。著於露地。說此二偈。以示眾人<p class='lg'>　在於何自在　　染著名為染<br>　彼云何清淨　　云何得癡名<br>　癡人何故迷　　云何名智人<br>　何會別離已　　名曰盡因緣　</p><p>時彼龍王。說此偈已。遍告一切諸世間言。若有能解誦此偈者。我等即當以此金銀盛滿粟等并及龍女。持用布施。即取彼人。作於佛想。若當有人傳從他聞來為我說。亦然布施。時商佉王及伊羅缽諸龍王等。欲見世尊。渴仰世尊。思遲世尊。琤H白月黑月八日十四十五。將好金器滿盛銀粟。於銀器內復盛金粟。及彼龍女種種嚴身。將至琲e岸上。安置住於陸地。彼二龍王。相與而說此二偈言。在於何自在。乃至盡因緣。復作是言。若有人能解此偈義。我等將此二器金銀。并及端正可喜龍女。以用布施。而彼龍王。說於此事。聲聞八方。所有山林。或復在水。或在陸地。或婆羅門。或復長者。各相謂言。白月黑月。琤H六日。彼二龍王。從水而出。將於二器。盛金銀粟。及一龍女。瓔珞嚴身。從琲e出。在岸某方陸地住立。說此二偈<p>在於何自在。乃至盡因緣。作如是語。若有人能讀解此偈。我等將此二器及女而布施。彼時婆羅門。及長者等。從二龍王。聞如是語。悉從八方競來。集會彼龍王處。各自唱言。我能讀解此之二偈。及至龍邊。讀偈不得。又不解義。或復有人。讀此偈已。反還問彼二龍王言。此偈何也。復問此偈其義云何<p>時那羅陀童子仙人。居止在於摩伽陀國。為諸人民而作導師。彼國男女。尊重供承讚歎歌詠那羅陀仙。各相謂言。此摩那婆。自既知已。復教他知。自既見已。復教他見。是時彼國摩伽陀內。所有人民。作如是念。此那羅陀仙聖童子。既自知見。教他知見。我等於彼二龍王邊。聞斯二偈。無人能誦。無人能答。我等今可至那羅陀童子仙邊。到已應說如此之事。作是念已。摩伽陀國諸婆羅門。及長者等。即便往至那羅陀仙童子之所。到已詳共白那羅陀童子仙言。仁若知時。琲e岸上有二龍王。一名商佉。二名伊羅缽。常以白月黑月六日。從琲e水。出於陸地。將金銀器。盛粟及女。乃至誰能解此偈義。即施與彼說此二偈。偈云在於何自在。乃至盡因緣<p>爾時那羅陀仙人童子。作是思惟。我今既為此摩伽陀國內人民。作於尊師。此之人民。皆供養我。尊重承事欽仰於我。又復謂我自知見已。轉能教他。我今若於是人民前。言我不解此二偈義。此之人民。即毀辱我。一切利養名聞闕少。我皆失之。作是念已。即便告彼摩伽陀國諸婆羅門大長者等。作如是言。我共汝等。一時往詣二龍王邊。請說二偈。尋取其義<p>爾時童子那羅陀仙。共摩伽陀長者人民婆羅門等。左右圍遶。推那羅陀童子仙人。最為上首。向二龍邊。到已告言。二大龍王。願為我等。說於二偈。我得聞已。思惟取義。爾時商佉二龍王等。即為彼仙。說二偈云。在於何自在。乃至盡因緣<p>爾時童子那羅陀仙。告彼二龍。作如是言。我今於汝二龍王邊。受此二偈。從今已去。過七日外。當來汝邊答報偈意。時彼二龍。白那羅陀童子仙言。如仁者教。作如是事<p>時那羅陀。從二龍王。受得偈已。還向本處。時摩伽陀。一切人民。憍薩羅國。一切人民。及鳩留國。般遮羅國。諸人民等。傳聞童子那羅陀仙。從商佉龍并伊羅缽二龍王邊。受持二偈。謂言從今去出七日。還來到此。說二偈義。而彼人民。駕諸雜乘。所謂象車馬車牛車。及步人等。相與雲集<p>爾時琲e此彼兩岸。有於八萬四千眾類。[<a href='javascript:showpic("../fontimg/041309.gif")'>門@(人/(人*人))</a>]然集聚。皆共欲聽那羅陀仙。及二龍王解說偈時。時波羅奈居住在城。有諸六師。各自稱言。我是尊者。所謂富蘭迦葉摩薩迦梨瞿奢梨迦阿耆多祁奢迦摩羅波羅浮多迦遮耶那刪闍夷毘羅師誰富多羅尼乾他若祁富多羅等<p>時那羅陀童子仙人。即便向彼諸六師邊。欲問偈義。到已即問此二偈意。而彼六師。既不能解此偈義意。更復增上。於仙人邊。起瞋恚心。還反問於那羅陀仙。作如是言。此之二偈。有何意也<p>爾時世尊。初證正覺。居住在彼波羅奈城鹿野苑內舊仙人林。時那羅陀童子仙人。自心如是思惟念言。此沙門在波羅奈城鹿苑舊仙所居林內。我今可向彼邊借問此二偈意。復重思惟。自餘沙門。及婆羅門。耆年大德。堪為一切國王作師。久來出家。所謂富蘭迦葉。乃至尼乾陀若祁富多羅等。我至彼邊。問此二偈。猶不能解。況復如此年少沙門。生來未久。出家始爾。我問於此二偈之意。彼詎能答。更復思惟。年少沙門。或婆羅門。不可輒輕。所以者何。或彼年少沙門之人。或婆羅門。亦有聰明快智慧者。我今但可往詣於彼大沙門邊。問此偈義<p>爾時童子那羅陀仙。即詣佛邊。到佛所已。共佛相瞻。慰喻面款。種種善言。巧語談話訖已。即便卻一面坐。其那羅陀摩那婆仙一面坐已。即白佛言。大德尊者。沙門瞿曇。我欲諮問尊者一義。未審尊者。許我以不。是時佛告摩那婆言。汝摩那婆。隨所有問。我當為解。時那羅陀摩那婆仙。得佛許已。即便說偈。而問佛言<p class='lg'>　在何自在王　　染著名為染<br>　彼云何清淨　　云何得癡名<br>　癡人何故迷　　云何名智者<br>　何會別離已　　名曰盡因緣　</p><p>爾時世尊聞彼說已。即還以偈答那羅陀摩那婆言<p class='lg'>　第六自在故　　王染名曰染<br>　無染而有染　　是故名為癡<br>　以沒大水故　　故名盡方便<br>　一切方便盡　　故名為智者　</p><p>爾時童子那羅陀仙。從佛得聞如是偈已。心意開解。生大歡喜。踊躍遍身。不能自喻。聞已即便奔走往詣彼商佉所。及伊羅缽二龍王邊。到彼二大龍王邊已。即便告彼二龍王言。汝等龍王。說偈問我。時二龍王。依以二偈。問那羅陀童子仙言。在何自在王。乃至盡因緣<p>爾時童子那羅陀仙。還以二偈答龍王言。第六自在故。乃至名為智<p>爾時伊羅缽龍王。聞此偈已。心作如是思惟念言。我今已得無上世尊。我今已得勝修伽陀。我今已知世尊出現。知修伽陀。大聖世尊。今為我生為我出世。為我覺悟(如是再稱)<p>時伊羅缽二大龍王。如是念已。白那羅陀摩那婆言。仁摩那婆。實為我說。此是仙意自辯才力。為從他聞而解此義。仙摩那婆。我實不見。今世間中。及以天上。若有沙門婆羅門等。或天或人。能自辯才達是二偈。能自說者。無有是處。唯除如來無上世尊。或佛沙門。從彼等邊。聞而方辯<p>爾時童子那羅陀仙。即便以偈告伊羅缽二龍王言<p class='lg'>　如龍王說非我辯　　大聖世尊已出興<br>　諸相具足莊嚴身　　彼能如是辯才說　</p><p>爾時伊羅缽龍王。即還以偈白仙童子那羅陀言<p class='lg'>　大仙言是佛語者　　為當睡臥夢婸D<br>　若是分明對面承　　唯願仁今重讚說　</p><p>爾時童子那羅陀仙依所睹見。即更以偈答龍王言<p class='lg'>　天人自在大丈夫　　今居波羅鹿苑內<br>　既轉無上法輪已　　猶如師子吼勝林　</p><p>爾時伊羅缽龍王。復更以偈白那羅陀童子仙言<p class='lg'>　仁今所言佛世尊　　我不聞久今聞說<br>　既聞與仁相共詣　　觀彼希現難思議<br>　昔睹今復得重觀　　正覺如來諸相好<br>　今日始更出現世　　難值猶若優曇花<br>　經歷多時乃一興　　清淨猶彼空中月<br>　諸相具足莊嚴體　　正覺最上勝菩提<br>　久遠曠絕不聞聲　　清亮猶如梵音響<br>　若諸眾生得聞者　　從佛得入解脫門　</p><p>爾時伊羅缽龍王。說偈讚歎佛世尊已。復更重白那羅陀仙。作如是言。那羅陀仙。仁言佛也。時那羅陀摩那婆仙。答龍王言。我言佛也(梵本再問再答)<p>龍王復言。那羅陀仙。如此鳴吼。出世甚難。所謂彼佛佛世尊也。那羅陀仙。彼阿羅呵三藐三佛陀。今在何方<p>時那羅陀摩那婆仙。即整衣服。偏袒右肩。合十指掌。向佛在方。示龍王言。汝等龍王。若欲知者彼佛如來多陀阿伽度阿羅呵三藐三佛陀。今在某方<p>時伊羅缽龍王。知佛處已。即整衣服。偏袒右肩。右膝著地。向佛所在。合十指掌。三稱此言。南無世尊多陀阿伽度阿羅呵三藐三佛陀(如是三說)<p>時伊羅缽龍王。白那羅陀童子仙言。摩那婆仙。相隨共向彼世尊多陀阿伽度阿羅呵三藐三佛陀所。禮拜供養。時那羅陀報龍王言。善哉龍王。我等共去<p>時伊羅缽并及商佉。二大龍王。自餘無量諸龍眷屬。那羅陀仙摩那婆等。八萬四千諸眾生輩。欲向佛所<p>爾時伊羅缽龍王。作是思惟。我今若以變化之身。見於佛者。此我不善。我今宜以自許報身。往見世尊<p>爾時伊羅缽龍王。至其龍宮。以自報形。而欲見佛。從北天竺特叉尸羅城。向波羅奈國。強有三百六十由旬。時彼龍王出欲見佛。其頭已至佛世尊所。而尾猶尚在自本宮。而彼龍頭。其狀猶如獨樹造般。其項猶如象鼻放水。耳目猶如憍薩羅國銅缽之器。口出光炎。猶如重雲出於閃電。氣息作聲。如雲雷鳴。作伽荼伽荼聲。而彼八萬四千眾類。一切悉隨伊羅缽行。而伊羅缽。遙見如來極大端正光相非常。心生歡喜。乃至猶如虛空中星莊嚴顯赫。既睹見已。向於佛邊。生清淨心正信之心。踊躍歡喜。進向佛所<p>爾時世尊。既遙睹見伊羅缽龍漸漸而來。見已告言。善來善來。伊羅缽龍王。經歷多時不曾相見。王今身體安隱以不。少病少惱。及諸親眷。並無疾耶<p class='juan'>
佛本行集經卷第三十七</p>
</body></html>
