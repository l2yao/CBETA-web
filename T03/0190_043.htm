<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T03 </TITLE>
</head>
<BODY>

<p class='juan'>
佛本行集經卷第四十三<p><span class='byline'>　　　　隋天竺三藏闍那崛多譯</span><br><p><b>　　<A NAME="n602"></A>優波斯那品下</b></p>
<p>爾時商主及眾賈人至海洲已。值於種種諸雜珍寶。彼等收拾。滿其船舶。還至岸邊。收[<a href='javascript:showpic("../fontimg/067111.gif")'>僉*殳</a>]寶貨。欲向本國。中間路上。遇見一塔。其塔乃是迦葉世尊多陀阿伽度阿羅呵三藐三佛陀舍利之塔。其塔破壞。基陛頹落。處處墮墜。如是見已。而彼最長商主。告於餘二商主及眾商言。汝諸人輩。若知我等不惜身命。為求財故。入彼大海。而今彼處得利迴還。至於此間。我等今者亦可共作來世利益善業因緣。如舊智人所說偈言<p class='lg'>　福德之力成多利　　人得利故放逸生<br>　放逸則無持戒心　　以是因緣墮地獄　</p><p>爾時商主說是偈已。復更告言。汝等當知。以是因緣。我等今者應當運心。共[<a href='javascript:showpic("../fontimg/067111.gif")'>僉*殳</a>]錢財。隨意多少。料理於此迦葉如來舍利之塔。是時彼等諸商主輩。及眾商人。同共諮白長商主言。大善商主。汝若[<a href='javascript:showpic("../fontimg/067111.gif")'>僉*殳</a>]錢。當自作主。撿挍營造。我等隨心所出多少錢財與之<p>時長商主如是辭言。我不堪為撿挍之主。所以者何。我事緣多。不能修理此之壞塔。我若料理營此塔者。則我家中妨廢生活。彼等商人。及二商主。慇懃多時。相共勸請。遣令撿校。是時彼等諸商人輩。速疾隨出多少錢財。而付與之<p>爾時優婁頻螺迦葉。修營彼塔。即自別造第一覆盆。安置其上。其次即是那提迦葉。第二覆盆。其次復是伽耶迦葉。第三覆盆。如是次第通彼商人及商主等。詳共料理迦葉如來舍利之塔。破壞崩落。皆使端嚴。還如初造。料理訖已。發如是願。願我等輩。未來世中。還共值遇如是世尊。既值遇已。於彼世尊所說法教。復願我等速疾證知。願於來世世世生生。莫墮三惡四趣之中<p>佛告比丘。汝等當知。彼三迦葉千商人者。今三長老。并及一千比丘是也。又諸比丘。彼時優婁頻螺迦葉。昔日以諸商人多時慇懃勸請。始肯撿校。以彼業故。今於我前。多時方始受於我化。當於爾時。那提迦葉。伽耶迦葉。二商主等。及諸商人。暫發一言。隨心多少。速出錢財。以是業報。今日速疾承受我化彼時優婁頻螺迦葉最長商主。先於迦葉如來世尊舍利塔上。第一覆盆。以用供養。因彼業報。今日得於五百人中最為其首。最勝最妙。最為第一。那提迦葉第二覆盆。因彼業報。今為三百梵志作首。而得第一。伽耶迦葉第三覆盆。因彼業報。今作二百螺髻梵首。而得第一<p>爾時彼等發如是願。願我未來生生世世。莫墮惡道及以地獄。因彼業報。不入惡道乃至地獄。琤秅H天。受於快樂。又其彼等共見迦葉佛舍利塔破壞。料理還得如舊。心發是願。願於我等未來世中。還得值遇如是世尊。既值遇已。彼世尊邊。有所說法。我等聞已速疾證知。因彼業報。今值遇我。即得出家。受具足戒。得羅漢果<p>時諸比丘復白佛言。希有世尊。云何世尊。見是優婁頻螺迦葉。墮於邪道。世尊方便。出五百種神通教化。然後始得阿羅漢果。作是語已。默然而住。爾時佛告諸比丘言。汝諸比丘。非但今日。我見優婁頻螺迦葉。墮於邪道。勇猛精進。出五百種神通化得。其過去世。亦墮邪道。我心勤劬化取亦得。時諸比丘即白佛言。善哉世尊。此事云何。願為解說<p>爾時佛告諸比丘言。汝諸比丘。至心諦聽。我念往昔。有一國土。名毘提何(隋言非正身)。彼國內有一剎利王。名鴦伽陀(隋言與身分)。灌頂為王。甚有大力。多饒兵眾。錢財穀米。倉庫盈溢<p>爾時國王。心有邪見。曾於一時。十五日夜。月盛圓滿。光明照耀。其王初夜喚諸大臣。悉來集聚。其第一臣。名毘闍耶(隋言難勝)。第二大臣。名蘇摩那(隋言善意)。第三名為阿羅波多(隋言前言)。此三大臣。最為上首<p>爾時彼王復更廣命。召集無量諸大臣等。而告之言。汝諸臣等。各各自說心意之中。作何方便。過此一夜。共相娛樂。而令不睡<p>時前言臣即白王言。大王當知。如臣意見。應須備辦四種兵眾。未降國土。當令降伏。既降伏已。治化而住<p>時善意臣復白王言。大王當知。如臣意見。今一切處。所有怨敵。皆悉降伏。更無所畏。今宜恣情。受於五慾。而自歡樂<p>時難勝臣復白王言。大王當知。五慾痡`是可得事。此有何奇有何希有。但大王。今若有沙門。若婆羅門。精進持戒具足多聞廣智慧者。若得是人。彼可供養。彼可承事。何以故。開悟人故<p>爾時國王。報彼臣言。卿此一言。甚為大善。此言甚美。是故卿今審諦觀察看。何處邊最好沙門。好婆羅門。精進持戒。多聞智慧。我當至彼承事供養<p>時前言臣。即白王言。大王若須如是人者。臣今能知如是人處。在於鹿苑。有一精進多聞之人。名曰裸形姓迦葉氏。能說微妙多種言語。大王今者可事彼人<p>爾時彼王。嚴駕駟馬賢善妙車。坐於其上。身著白衣。擐白瓔珞。左右皆悉著白衣裳。張白傘蓋。腳白革履。手執白拂。以白摩尼。而莊嚴之。以大王威。大王神力。及彼諸臣。前後導從。往詣裸形迦葉師邊。到已恭敬。坐於一面。諮受未聞<p>爾時鴦伽陀王。慰問迦葉裸形導師。作如是言。尊者四大安隱已不。一切時節和順已不。資身之物得具足不。衣食易得無所乏少。不擾亂耶<p>爾時裸形迦葉道人。即報於彼鴦伽陀王。作如是言。大王。我今無所乏少。我身亦得安隱無患。又復大王身體。起動安和已不。善事利益增長已不。國內人民豐樂已不。王之政治端平直不<p>爾時鴦伽陀王。共彼裸形迦葉道人。相慰問已。心有疑處。即諮問言。尊者。世間有諸沙門及婆羅門。各說法行。是中所有至真實者。尊者。為我次第解說。作是語已。是時裸形迦葉道人。即報王言。大王善聽。是中所有至真實者。此之真義。我今當說。是中有偈。而鈍根人。不能了知<p class='lg'>　世間幽冥愚癡人　　或實或虛或妄語<br>　以彼無有智慧故　　觸語不能辯了知<br>　諸業一切雜種無　　善惡果報亦不有<br>　夜叉等身亦非實　　況復得有上諸天<br>　又復無有父母親　　此世彼世悉皆絕<br>　沙門及婆羅門等　　而彼一切皆悉空<br>　世間師等亦復無　　更有誰能被調伏<br>　愚癡人輩教他施　　智人聞已心不隨<br>　若有善誑取他財　　彼實愚癡目言智<br>　所應死者其自死　　行施已後無果收<br>　此身一切常相連　　欲言斷者無有是<br>　所有火風及地水　　若苦不苦并樂時<br>　第七即是壽命根　　此等無有能殺者<br>　諸身及命兩間內　　器仗從中自運行<br>　世間愚癡人不知　　謂言此被傷害死<br>　如是怖畏名不智　　若受是名智慧人<br>　一經八萬四千生　　流轉之時方得脫<br>　如是煩惱乃能淨　　八萬四千生後周<br>　流轉無有錯亂期　　猶如海潮波依限<br>　如是之法次第說　　大王今者應當知　</p><p>爾時前言大臣。聞說偈已。即白裸形迦葉師言。如是如是。迦葉道人。如尊者說。所以者何。尊者迦葉。我知宿命。憶念昔在俱睒彌城。曾作屠兒。彼時我殺無量無邊牛羊水牛豬羖羊馬。殺賣取錢。以用活命。我作如是惡業已後。從彼捨命。今來生此大將之家。足有資財。以是因緣。我知無有善惡業報<p>爾時鴦伽陀王。第一大臣。名難勝者。在王後立。彼大臣聞如是語已。悲泣下淚。嗚咽不言。時鴦伽王告彼臣言。汝今何故悲泣乃爾。難勝報言。大王當知。迦葉道人所說之偈。及前言臣。如是義理。無有違失<p>大王當知。我亦憶念往昔。在於俱睒彌城。曾作長者。能大捨施。作於檀主。所有資財。悉皆共他分張而用。白月黑月。八日十四及十五日。痡`受持八關齋戒。痡`精進守護身口。我作如是清淨業已。今墮如是下賤婢胎。生而作奴。大王當知。以是因緣。我聞裸形迦葉道人。及前言臣。二人等語。是故悲泣啼哭不勝。亦知世間無有善道<p>時鴦伽王。聞於裸形迦葉道人如是語已。從座而起。還至本宮。過彼夜後。聚集百官一切大臣。而告之言。卿等三人。從今日去。若有私竊善惡等事。慎莫問我。我今遣此難勝善意并及前言三大臣等。此等三人。聰明智慧。代我判事<p>時鴦伽王。作是語已。入於一殿。名為妙色。在其中坐。經於七日。受五欲樂。放逸自恣縱情而住。過七日後<p>時鴦伽王。有於一女。名曰意喜。身著種種雜色之衣。復以種種瓔珞七寶莊嚴身已。向妙色殿。至父王邊。到已頂禮父王之足。卻坐一面。默然而住。時鴦伽王。告其女言。善意喜女。汝曾至彼園樹林內遊戲已不。其中多有種種樹木。其樹木上有諸華果。復有種種飛鳥作聲。汝入彼中意樂已不。汝貪何等向我道之求願當與。作是語已。問女所須<p>時意喜女白父王言。善哉阿耶。女今身資無所乏少。唯欲啟白阿耶一言。唯願父王。聽女諮諫。而說偈言<p class='lg'>　父王我今欲布施　　一切沙門婆羅門<br>　琣雂諝秅Q五時　　願與我千金錢直　</p><p>爾時鴦伽陀王。聞其女說如是語已。即還以偈報意喜女作如是言<p class='lg'>　善女汝今至心聽　　我從智人如是聞<br>　雖復欲施多種財　　一切皆空無果報<br>　汝今何故發此意　　誑惑世間諸癡人<br>　現在未來悉皆無　　汝復何須過勞苦<br>　癡女汝今不聞彼　　迦葉說法正不差<br>　實無造業及作人　　一切人天善惡果<br>　夜叉鬼神悉非有　　父母眷屬亦復無<br>　略說八萬四千生　　如是煩惱乃能淨<br>　若過八萬四千後　　流轉方無錯亂心<br>　猶如海潮依限期　　間中未至不可預<br>　但當任運待時到　　何用強作世紛紜<br>　迦葉所說汝當知　　此事無有虛真實<br>　無現及以未來世　　汝今莫自獨疲勞　</p><p>爾時意喜女。聞父王鴦伽說是語已。心中不樂。即復以偈更白父言<p class='lg'>　阿耶今是國之王　　應以正法治天下<br>　惡臣諂曲既無實　　復勸王事愚癡師<br>　迦葉及彼三大臣　　其等所說非真正<br>　父王此是惡知識　　今者詐現知識形<br>　自行邪道復誤人　　下賤愚癡何所別<br>　其今不與王安樂　　反教王作不善因<br>　我昔曾聞是事來　　現在我身親自見<br>　愚癡故來生於此　　後復還得愚癡身<br>　幽冥出已入幽冥　　其後復還受幽冥<br>　迦葉既是愚癡者　　稱其愚惑意所宣<br>　王為人主統四方　　知理達解世間事<br>　云何如彼小兒輩　　入邪小道逕中行<br>　隨逐意受親近人　　相學即便生染著<br>　如箭被血所污已　　入束展轉更相塗<br>　智者交往深自防　　不狎惡伴諸朋友<br>　雖身不作於諸罪　　而常習近作罪人<br>　久昵習學自相成　　其後自然得惡響<br>　是故猶如彼射垛　　智者畏著罪亦然<br>　莫與諸惡知識交　　常親智慧善知識<br>　若諸眾生身業淨　　經於八萬四千生<br>　屠兒殺害眾命時　　又如獦射釣魚者<br>　迦葉既似彼等輩　　彼輩亦如迦葉儔<br>　格量彼二一種齊　　無有差別勝不如<br>　如是無體理迦葉　　愚癡盲冥空出家<br>　執此虛妄為淨因　　八萬四千生分畢<br>　顛倒左轉行失度　　無智愚癡心意迷<br>　若諸眾生得淨時　　不應八萬四千受<br>　偷賊劫殺於人物　　能與他作惡怨讎<br>　迦葉共彼無有殊　　彼與迦葉亦無異<br>　眾生若得於彼淨　　云何八萬四千生<br>　如是數取善惡時　　上下及中平等者<br>　一切無勝復無劣　　亦復無有分別生<br>　若諸眾生得淨修　　經歷八萬四千處<br>　彼人愚癡無有智　　猶彼迦葉空出家<br>　譬如炎熾大火燃　　普燒盡諸所祭物<br>　如是無智愚癡故　　自燒一切功德山<br>　大臣前言見未來　　造作眾罪無果報<br>　彼於先世修福業　　故今得受快樂心<br>　若人造作眾罪時　　捨福自然受殃禍<br>　如船在水中不出　　以重沈沒故不浮<br>　更無有人能出之　　即沒水中常腐敗<br>　如人數數造諸罪　　以造不息罪過多<br>　如是即沒地獄中　　王此前言臣即是<br>　以其罪患未成熟　　其罪不久熟即知<br>　罪熟即墮彼泥梨　　猶如船在水中沒<br>　被諸苔衣所覆蔽　　草重自舉不能勝<br>　船久如是益重牢　　人造眾罪亦復爾<br>　漸漸久沈體轉重　　猶如人造善業因<br>　速疾得向上界生　　往昔造諸一切罪<br>　今生如彼地種子　　罪業盡已後漸生<br>　若造諸善業報時　　即自生於善果處　</p><p>時意喜女。說是偈已。復更重白其父王言。父王當知。我自思惟。亦識宿命。所以者何。我憶往昔。七生在於摩伽陀國王舍城內。以惡知識相牽挽故。造多罪業。行於邪慾。侵他婦妾。受樂如天。大王當知。我於彼時。所造惡業。覆藏而住。如灰覆火<p>復次大王。我於彼處。捨身已後。又復生於金剛聚落富貴家。生彼處。生已值善知識。黑月白月。八日十四。及十五日。清淨守護八禁齋法。痡`持戒。大王當知。我於彼處。既造善業。譬如安置種種伏藏。至於水界。牢固封治。即便停住<p>復次大王。我於彼處。亦捨身命。以昔遇緣造惡業故。有餘未盡。即便墮落叫喚地獄。在於彼處。經多千年。受極苦厄<p>復次大王。我於彼處。罪業畢盡。捨身即生頻那俱吒國土內。受白羝羊身。彼處生已。有諸王子。或駕車乘。或被鞍韉。而騎我上<p>復次大王。我於彼處。既捨身已。復生於彼陀毘羅國。亦作羊身。彼處捨身。復受牛身。捨彼牛身。出山林中。受獼猴身<p>復次大王。我於彼處。捨獼猴身。還生於彼金剛國內。復受非男非女等身。彼處業盡。捨身即生忉利天上歡喜園中。與天帝釋以為侍衛<p>復次大王。我於彼處捨身之後。以昔護持月六齋戒得清淨故。今日來生大王之家。資財巨富。無所乏少。而大王今可不自觀此之因緣。從何而得如是功德。可不以昔造善業故今受此報如是以不<p>爾時鴦伽陀王。如是共女意喜對說言論之時。有一天仙。名不那羅陀(隋言不叫喚)。從天上下觀閻浮提。正當於彼鴦伽陀王宮殿之上。從虛空中。漸漸而下。爾時王女意喜見彼天仙如是自上而下。即從座起。更置高座。請彼天仙。坐於其上。是時天仙。安坐訖已。意喜頂禮天仙之足。合十指掌。向於天仙而諮白言。尊者天仙。世間頗有善惡果報諸業已不。頗有夜叉諸天以不。有父母不。有此彼世。有於沙門婆羅門不。唯願天仙。為我解說。我此父王。不信是事<p>爾時大天不那羅陀。即便反問鴦伽陀王。作如是言。大王云何。汝今意中。實不信於此事以不。王即白言。此事實然。天仙復言。大王當知。善惡果報一切皆有。亦有夜叉及以諸天。有父有母。有此彼世。有諸沙門及婆羅門。大王須信。我從天上下來至此<p>爾時鴦伽陀王。語天仙言。尊者天仙。若有彼世。今日尊者可與於我五百金錢。我未來世。當償尊者滿足一千。時那羅陀天仙。向王而說偈言<p class='lg'>　我今與王五百錢　　須知王身有禁戒<br>　若王心中無善行　　因何未來償一千<br>　此世有人諂曲行　　彼世相求何處得<br>　智人不與彼等債　　如是人輩債求難<br>　墮於地獄猛火燃　　或有諸鳥周匝食<br>　云何來世能償我　　墮於地獄受苦時<br>　利刀割截身不完　　節節割時流膿血<br>　苦惱暫時無歇息　　云何還我一千錢<br>　舉手把利剝筋時　　斫剉其身如斬蔗<br>　支節無有完全處　　云何還我一倍錢<br>　嚴惡黑狗膩荼身　　處處轉動割截食<br>　在於地獄無身肉　　云何未來與倍錢<br>　彼處有大利鐵叉　　獄墜數數鑽其上<br>　在於地獄手向下　　云何與我一千錢<br>　地獄多有劍樹林　　一一劍頭十六刃<br>　貫穿其上不暫住　　誰能與我一倍錢<br>　灰河地獄熱沸流　　速疾如風如箭射<br>　入於其中受苦痛　　云何與我一倍錢<br>　吞熱鐵丸地獄中　　或復融銷赤銅汁<br>　在於如是苦逼內　　云何與我一倍錢<br>　地獄有手如[<a href='javascript:showpic("../fontimg/042333.gif")'>雨/注</a>]霖　　各出熱炎嚴熾火<br>　割截支節無暫住　　云何與我一倍錢<br>　彼處可畏闇無明　　日月光影所不照<br>　在彼無智愚癡輩　　云何與我一倍錢<br>　大王捨此非法行　　勸王行於如法事<br>　王當作於如是習　　後應不墮地獄中<br>　東西南北所有來　　沙門婆羅門乞索<br>　王當充足與食飲　　衣服湯藥臥具房<br>　彼等精進梵行人　　沙門婆羅門取語<br>　彼能救護王苦厄　　猶如熱雨繖蓋遮<br>　王作如是善業時　　多有朋友相隨順<br>　得至善路快樂處　　神通中最得神通<br>　如牛渡水直截流　　若人把尾隨得濟<br>　一切世間亦如是　　逐直得直邪得邪<br>　諸有人中行法行　　凡人學行皆成勝　</p><p>爾時鴦伽陀王。既聞說已。復還以偈白彼天仙那羅陀言<p class='lg'>　大梵天仙哀愍我　　猶如父母愛嬌兒<br>　唯願數為我現來　　若睹智人見善事<br>　唯願尊者見度脫　　我沒煩惱海甚深<br>　我今無地可住行　　唯尊作我歸依處<br>　唯願大梵仙護我　　我今覆面如蹈坑<br>　地獄無量苦眾多　　我今一一依尊語　</p><p>爾時大仙那羅陀天。還更以偈告鴦伽陀王如是言<p class='lg'>　王今若造罪不息　　憎嫉沙門婆羅門<br>　斷見顛倒既不除　　我汝各各不相見<br>　王若能行正法行　　承事沙門婆羅門<br>　精進持戒布施禪　　我汝痡`得相見　</p><p>時那羅陀大天仙神。為鴦伽陀大王說法。教令正見。心既迴已。王意喜歡。頂禮天仙。合十指掌。右遶三匝。時那羅陀。即從座起。別鴦伽王。還本來處。爾時佛告諸比丘言。汝諸比丘。今應當知。爾時天仙那羅陀者。今見我身釋迦文是。爾時彼王鴦伽陀者。見即今日優婁頻螺迦葉身是<p>爾時佛告諸比丘言。汝諸比丘。我於往昔。見彼優婁頻螺迦葉。邪見熾盛。墮顛倒道。發精進心。教化令入於正道中。今日亦然。見其顛倒入邪道故。我以是發大精進力。為其出現五百種變神通教化。今其安住無上菩提。盡生死際。到無畏處。至涅槃岸<p class='juan'>
佛本行集經卷第四十三</p>
</body></html>
