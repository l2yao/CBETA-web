<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p><p></li><p><b>　　<A NAME="n101"></A>No. 197</b><p><b>　　<A NAME="n102"></A>佛說興起行經序</b><p>所謂崑崙山者。則閻浮利地之中心也。山皆寶石。周匝有五百窟。窟皆黃金。常五百羅漢居之。阿耨大泉。外周圍山。山內平地。泉處其中。泉岸皆黃金。以四獸頭。出水其口。各遶一匝已。還復其方。出投四海。象口所出者。則黃河是也。其泉方各二十五由延。深三厥劣。一厥劣者七里也。泉中有金臺。臺方一由延。臺上有金蓮華。以七寶為莖。如來將五百羅漢。常以月十五日。於中說戒。因舍利弗。問佛十事宿緣。後以十五日時。將本弟子。說訖乃止。如是至九。往所以十問而九答者。以木槍之。對人間償之欲示人。宿緣不可逃避故也。又阿耨泉中。非有漏礙形所可周旋。唯有阿難為如來所接也。所以慇懃告舍利弗者。欲化諸龍故也<p class='juan'>
佛說興起行經卷上(一名嚴誠宿緣經出雜藏)</p>
<p><span class='byline'>　　　　後漢外國三藏康孟詳譯</span><br><p class='lg'>　聞如是一時　　佛在摩竭國<br>　普為眾生故　　止於竹園中<br>　佛語諸比丘　　及神足羅漢<br>　各齎所乞食　　共至阿耨泉<br>　路由五姓國　　將諸比丘眾<br>　於中共乞食　　比丘五百人<br>　以神足飛下　　比丘僧圍遶<br>　到阿耨大泉　　世尊坐其中<br>　世尊食已訖　　諸比丘故食<br>　當於飯食時　　地為大震動<br>　比丘問世尊　　此地何為動<br>　世尊便為說　　愍此眾生動<br>　地獄有罪人　　極行眾逆惡<br>　鬼神有千人　　斫其兩大肋<br>　須臾不休息　　斧斤皆燒赤<br>　斫滿正千歲　　力極乃得斷<br>　問作何等罪　　乃致此苦痛<br>　此肋大爾許　　使地為震動<br>　此本世間人　　痝蓅晱L妻<br>　坐貪色欲故　　又殺清信士<br>　以是宿緣故　　致得此大身<br>　鬼神有千人　　甯H此兩肋<br>　世尊說如是　　佛問諸四道<br>　汝等作何緣　　各各可自說<br>　神通大弟子　　能繼轉法輪<br>　智慧舍利弗　　起問於世尊<br>　世尊無雙比　　無事不見聞<br>　世尊先自說　　宿世諸因緣<br>　孫陀生惡謗　　望得其敬事<br>　無故誹謗尊　　此是何因緣<br>　坐奢彌跋提　　此五百比丘<br>　無故相誹謗　　此是何因緣<br>　何為得頭痛　　誅殺五親時<br>　諸節皆疼痛　　及患脊背強<br>　剛木槍刺腳　　調達崖石擲<br>　堆破腳拇指　　此是何因緣<br>　多舌童女人　　帶杅起其腹<br>　無故來相謗　　在於大眾中<br>　又在毘蘭邑　　三月食馬麥<br>　國師梵志請　　此是何因緣<br>　在於鬱祕地　　苦行足六年<br>　斷息禪羸瘦　　此是何因緣<br>　世尊為演說　　舍利弗諦聽<br>　今當盡為說　　先世所行緣　</p><p><b>　　<A NAME="n104"></A>佛說孫陀利宿緣經第一</b><p>聞如是。一時佛在阿耨大泉。與大比丘五百人俱。皆是阿羅漢。六通神足。大有名稱。端正姝好。各有眾相。不長不短。不白不黑。不肥不瘦。色猶紅蓮華。皆能伏心意。唯除一比丘。何者阿難是也。舍利弗。自從華座起。整衣服。偏露右臂。右膝跪蓮華座。向佛叉手。問世尊言。世尊無事不見。無事不聞。無事不知。世尊無雙比。眾惡滅盡。諸善普備。諸天龍神。帝王臣民。一切眾生。皆欲度之。世尊今故現有殘緣。願佛自說此緣。使天人眾生聞者開解。以何因緣。孫陀利來誹謗。以何因緣。坐奢彌跋提被謗。及五百羅漢。以何因緣。世尊頭痛。以何因緣。世尊骨節疼痛。以何因緣。世尊脊背強。以何因緣。剛木刺其腳。以何因緣。地婆達兜。以崖石擲。以何因緣。多舌女人。帶杅大眾中。有漏無漏。前來相誹謗曰。何以不自說家事乃為他說為。我今臨產。當須酥油。以何因緣。於毘蘭邑。與五百比丘食馬麥。以何因緣。在鬱祕地。苦行經六年。謂呼當得佛。佛語舍利弗。還復華座。吾當為汝說先世諸因緣。舍利弗即便還復本座。阿耨大龍王。聞佛當說緣法。踊躍歡喜。即為佛作七寶交露蓋。蓋中雨栴檀末香。周遍諸座。無數諸天龍鬼神乾沓和阿須倫迦樓羅甄陀羅摩休勒。皆來詣佛。叉手作禮。圍遶而立。佛便為舍利弗說。往昔過去世。波羅奈城中。有博戲人。名曰淨眼。巧於歌戲。爾時有婬女。名曰鹿相。端正姝好。嚴淨無比。時淨眼往至鹿相所。語此女曰。當共出外詣樹園中。求於好地。共相娛樂。女答曰可爾。鹿相便歸。莊嚴衣服。詣淨眼家。淨眼即嚴駕好車。與鹿相共載。出波羅奈城。至於樹園。共相娛樂。經於日夜。淨眼睹其衣服珍妙。便生貪心。當殺此女取其衣服。復念殺已當云何藏之。時此園中。有辟支佛。名樂無為。去其所止不遠。淨眼又念。此辟支佛。晨入城乞食後。我當殺鹿相。埋其廬中。持衣而歸。誰知我處。明旦辟支佛。即入城乞食。淨眼於後。便殺鹿相。脫衣服取。埋屍著樂無為廬中。平地如故。便乘車從餘門入城。爾時波羅奈國王。名梵達。國人不見鹿相。遂徹國王。眾人白王。鹿相不見。王即召群臣。遍詣里巷戶至覓之。諸臣受教。如命覓之。遍覓不得。便復出城。見樹間眾鳥飛翔其上。眾人便念。城中已遍不得。此必有以當共往彼。即尋便往到樂無為廬前。搜索得屍。諸臣語樂無為曰。已行不淨。胡為復殺。辟支佛。默然不答。問如此至三。不答如前。樂無為。手腳著土。此是先世因緣。故默不答。眾臣便反縛樂無為。拷打問辭。樹神人現出半身。語眾人曰。莫拷打此人。眾臣曰。何以不打。神曰。此無是法。終不行是。諸臣雖聞神言。不肯聽用。將此樂無為。徑詣王所。白王曰。此道士。行不淨已。又復殺之。王聞是語。瞋恚大喚。語諸大臣看是道士。行於非法。應當爾耶。王敕諸臣。急縛驢[<a href='javascript:showpic("../fontimg/044633.gif")'>馬*太</a>]。打鼓遍巡。然後出城南門。將至樹下。鐵鉾[<a href='javascript:showpic("../fontimg/023925.gif")'>矛*贊</a>]之。貫著竿頭。聚弓射之。若不死者。便斬其頭。諸臣受教。急縛驢[<a href='javascript:showpic("../fontimg/044633.gif")'>馬*太</a>]。打鼓巷至巡之。國人見之。皆怪所以。或有信者或不信者。眾人集觀。喚呼悲傷。於是淨眼。在破牆中。藏聞眾人云云聲。便於牆中。傾顧盜視。見樂無為反縛驢[<a href='javascript:showpic("../fontimg/044633.gif")'>馬*太</a>]眾人逐行。見已心念。此道士無故見[<a href='javascript:showpic("../fontimg/011859.gif")'>打-丁+王</a>]當死。此不應有愛欲。我自殺鹿相。非道士殺。我自受死。當活道士。淨眼念已。便出走趣大眾。普喚上官曰。莫困殺此道士。非道士殺鹿相。是我殺之耳。願放此道士。縛我隨罪治我。諸上官皆驚愕曰。何能代他受罪。即共解辟支佛縛。便捉淨眼。反縛如前。諸上官等。皆向辟支佛。作禮懺悔。我等愚癡。無故[<a href='javascript:showpic("../fontimg/011859.gif")'>打-丁+王</a>]困道士。當以大慈原赦我罪。莫使我將來受此重殃。如是至三。樂無為辟支佛。默然不答。辟支佛心念。我不宜更入波羅奈城乞食。我但當於此眾前取滅度耳。辟支佛。便於眾前。踊升虛空。於中往反。坐臥住立。腰以下出煙。腰以上出火。或復腰以下出火。腰以上出煙。或左脅出煙。右脅出火。或左脅出火。右脅出煙。或腹前出煙。背上出火。或腹前出火。背上出煙。或腰以下出火。腰以上出水。或腰以下出水。腰以上出火。或左脅出火。右脅出水。或左脅出水。右脅出火。或腹前出水。背上出火。或腹前出火。背上出水。或左肩出水。右肩出火。或左肩出火。右肩出水。或兩肩出水。或兩肩出火。然後舉身出煙。舉身出火。舉身出水。即於空中。燒身滅度。於是大眾。皆悲涕泣。或有懺悔。或有作禮者。取其舍利。於四衢道。起偷婆。諸上官即將淨眼。詣王梵達。此人殺鹿相。非是道士殺。王便瞋此監司。前時何為妄白虛事云。此人殺人。今云非也。乃使我作虛妄之人[<a href='javascript:showpic("../fontimg/011859.gif")'>打-丁+王</a>]困道士。諸臣白王。於時頻問道士。何為殺人也。時道士默不見答。叉手腳復著土。以是故。臣等謂呼其殺人。王便敕臣。驢[<a href='javascript:showpic("../fontimg/044633.gif")'>馬*太</a>]此人。於城南先以鉾[<a href='javascript:showpic("../fontimg/023925.gif")'>矛*贊</a>]之。然後立竿貫頭。聚弓射之。若不死者。便斫其頭。諸臣受教。即以驢[<a href='javascript:showpic("../fontimg/044633.gif")'>馬*太</a>]。打鼓遍巡已。出城南詣樹下。以鉾[<a href='javascript:showpic("../fontimg/023925.gif")'>矛*贊</a>]貫木。聚弓射之。然後斫頭。佛語舍利弗。汝乃知爾時淨眼者不。則我身是。舍利弗。汝復知鹿相者不。則今孫陀利是。舍利弗。汝知爾時梵達王不。則今執杖釋種是舍利弗。我爾時殺鹿相。[<a href='javascript:showpic("../fontimg/011859.gif")'>打-丁+王</a>]困辟支佛。以是罪故。無數千歲。在泥犁中煮。及上劍樹。無數千歲在畜生中。無數千歲在餓鬼中。爾時餘殃。今雖作佛。故獲此孫陀利謗於。是佛自說宿命因緣偈曰<p class='lg'>　我先名淨眼　　乃是博戲人<br>　辟支名樂無　　無過致困苦<br>　此有真淨行　　為眾所擾惱<br>　毀辱而縛束　　復欲驅出城<br>　見此辟支佛　　困辱被繫縛<br>　我起慈悲心　　使令得解脫<br>　以是因緣故　　久受地獄苦<br>　乃爾時殘殃　　今故被誹謗<br>　我今斷後生　　便盡於是世<br>　坐此孫陀利　　故得其誹謗<br>　因緣終不脫　　亦不著虛空<br>　當護三因緣　　終始不可犯<br>　我自成尊佛　　得為三界將<br>　故說先因緣　　阿耨大泉中　</p><p>佛語舍利弗。汝觀如來。眾惡皆盡。諸善普備。能度天龍鬼神帝王臣民蠉飛蠕動。皆使得度無為安樂。雖有是功德。猶不免於宿緣。況復愚冥未得道者。不攝身口意。此等當如何。佛語舍利弗。汝當學是。及諸羅漢。并一切眾生。當護身三口四意三。舍利弗。汝當學是。并及一切。佛說是時。舍利弗及五百羅漢。阿耨大龍王天龍鬼神乾沓和阿須倫迦樓羅甄陀羅摩休勒。聞佛所說。歡喜受行<p><b>　　<A NAME="n105"></A>佛說奢彌跋宿緣經第二</b><p>聞如是。一時佛在阿耨大泉。與大比丘眾五百人俱。皆是羅漢。六通神足。唯除一比丘阿難也。是時佛告舍利弗。過去久遠九十一劫。是時有王。名曰善說。城名善說所造。有一婆羅門。名延如達。好學廣博外學三部。天文圖讖。占相藝術。曉七種書。及外道教誡。解了眾法。世俗典籍。相有三十。常教學五百豪族童子。復有一婆羅門。名曰梵天。大富饒財。象馬七珍。侍使僕從。婦名淨音。端正姝妙。容貌第一。性行和調。無嫉妒心。延如達。以梵天為檀越。婦淨音供養延如達。飲食衣被。床臥坐具。病瘦醫藥。有一辟支佛。名曰愛學。往到城內。執衣持缽。行欲乞食。偶至梵天門。時淨音見辟支佛。衣服整齊。行步詳審。六根寂定。心甚愛樂。即請供養曰。自今已去。衣被飲食。床臥醫藥。常從我受。當為我故受我請。淨音即以濃美飲食。滿缽與之。辟支佛。受已執缽升虛。七反迴旋。飛還所止。時城內人。見此神足曰。國有是人。我等有福。舉國歡喜。供養無厭。淨音供養辟支佛。日進待。延如達遂薄。延如達自覺薄已厚彼。便興妒嫉誹謗之言。此道士。實無戒德。何以故。與此淨音作不淨行故也。以是故厚供養之。延如達告五百弟子曰。此道士。犯戒無精進行。諸童子各歸家宣令曰。此道士。無有淨行。與淨音通。諸童子曰爾。如師所言。此道士。實有婬欲心。五百童子。受教入城。至巷宣令曰。此道士。有婬欲心。與淨音通。國人咸疑。神足如是。有此穢聲耶。此聲經七年乃斷。後辟支佛。現十八變。取於滅度。眾人乃知延如達為虛妄辟支佛為清淨。佛語舍利弗。汝知爾時延如達不。則我身是。爾時梵天者憂填王是。爾時淨音者奢彌跋是。爾時五百童子者今五百羅漢是。佛語舍利弗。我爾時因失供養故。便生妒嫉心。與汝等共誹謗辟支佛。以是因緣。與汝等共入地獄。鑊湯見煮。無數千歲。由是餘殃。今雖得佛。故與汝等。有奢彌跋之謗也。於是世尊。說先世因緣。偈曰<p class='lg'>　我先為梵志　　廣學外四部<br>　止於樹園中　　教授五百童<br>　有一辟支佛　　清淨有神足<br>　見是得供養　　無故橫相謗<br>　還語諸童子　　道士不淨行<br>　我適說是時　　童子皆歡喜<br>　童子聞是已　　遍行諸里巷<br>　盡向眾人說　　道士犯不淨<br>　以是因緣故　　經歷地獄久<br>　我及汝曹等　　更是無限苦<br>　由是殘因緣　　是眾五百人<br>　無故被誹謗　　坐此奢彌跋<br>　我今在末世　　成於無上道<br>　無故而誹謗　　坐此奢彌跋<br>　如來成尊佛　　三界之大將<br>　阿耨大池中　　自說本世緣　</p><p>佛告舍利弗。汝觀如來。眾漏已盡。諸善普具。慈愍天人。乃至蠕動。皆欲使濟度雖有此功德。猶不免於宿緣。況復愚曚未識道者。佛語舍利弗。汝當學是。及諸羅漢。一切眾生。皆當學是。佛語舍利弗。汝當護身三口四意三。舍利弗。當學如是。佛說是已。舍利弗。及五百羅漢。阿耨大龍王天龍鬼神乾沓和阿須倫迦樓羅甄陀羅摩休勒聞佛所說歡喜受行<p><b>　　<A NAME="n106"></A>佛說頭痛宿緣經第三</b><p>聞如是。一時佛在阿耨大泉。與大比丘五百人俱。皆是阿羅漢六通神足。唯除一比丘阿難也。佛告舍利弗。過去久遠世。於羅閱祇大城中。時穀貴飢饉。人皆捨取白骨。打煮飲汁。掘百草根。以續微命。以一升金。貿一升穀。爾時羅閱祇。有大村數百家。名曰吱(九支反)越。村東不遠。有池。名曰多魚。吱越村人。將妻子詣多魚池。止於池邊。捕魚食之。時捕魚人。採魚著岸上。在陸而跳。我爾時為小兒。年適四歲。見魚跳而喜。時池中有兩種魚。一種名[<a href='javascript:showpic("../fontimg/047792.gif")'>麩-夫+孚</a>]。一種名多舌。此自相語曰。我等不犯人。橫被見食。我等後世。要當報此。佛語舍利弗。汝識爾時。吱越村人男女大小不。則今迦毘羅越國諸釋種是。爾時小兒者。我身是。爾時[<a href='javascript:showpic("../fontimg/047792.gif")'>麩-夫+孚</a>]魚者。毘樓勒王是。爾時多舌魚者。今毘樓勒王相師婆羅門名惡舌者是。爾時魚跳。我以小杖打魚頭。以是因緣。墮地獄中。無數千歲。我今雖得阿惟三佛。由是殘緣故。毘樓勒王。伐釋種時。我得頭痛。佛語舍利弗。汝知我云何頭痛。舍利弗。我初得頭痛時。語阿難曰。以四升缽。盛滿冷水來。阿難如教持來。以指抆額上。污渧水中。水即尋消滅。猶如終日炊空大釜。投一渧水。水即燋燃。頭痛之熱。其狀如是。假令須彌山邊。旁出亞崖一由延。至百由延。值我頭痛熱者。亦當消盡。舍利弗。如來頭痛如是。佛爾時說宿緣偈曰<p class='lg'>　先世吱越村　　有一吱越子<br>　捕魚置岸上　　以杖敲其頭<br>　以是因緣故　　經歷地獄久<br>　名曰黑繩獄　　燒煮甚久長<br>　由是殘因緣　　今得頭痛熱<br>　殺是諸釋時　　惡行毘樓勒<br>　此緣終不化　　亦不著虛空<br>　當共自謹慎　　防護身口意<br>　我自成尊佛　　得為三界將<br>　故說先世緣　　阿耨大泉中　</p><p>佛語舍利弗。汝見如來眾惡已盡。諸善普具。欲使天龍鬼神帝王臣民皆念其善。猶有此緣。況復愚冥未得道者。佛語舍利弗。汝當學是。及諸羅漢。一切眾生。皆當學是。佛語舍利弗。汝當護身三口四意三。舍利弗。當學是。佛說是已。舍利弗及五百羅漢。阿耨大龍王天龍鬼神乾沓和阿須倫迦樓羅甄陀羅摩休勒。聞佛所說。歡喜受行<p><b>　　<A NAME="n107"></A>佛說骨節煩疼因緣經第四</b><p>聞如是。一時佛在阿耨大泉。與大比丘眾五百人俱。皆是阿羅漢。六通神足。唯除一比丘阿難也。佛語舍利弗。往昔久遠世。於羅閱祇城中。有一長者子。得熱病甚困。其城中有一大醫子。別識諸藥。能治眾病。長者子。呼此醫子曰。為我治病愈。大與卿財寶。醫子即治。長者子病得差。既差之後。不報其功。長者子。於後復病。復命治之。差不答勞。如此至三。不報如前。後復得病。續喚治之。醫子念曰。前已三差。而不見報。長者子曰。卿前後治我。未得相報。今好治我。差當併報。醫子念曰。見欺如此至三。如誑小兒。我今治此。當令命斷。即便與非藥。病遂增劇。便致無常。佛語舍利弗。汝知爾時醫子不。則我身是。爾時病長者子者。地婆達兜是也。佛語舍利弗。我爾時與此長者子非藥。致令無常。以是因緣。數千歲受地獄燒煮及畜生餓鬼。由是殘緣。今雖得作佛。故有骨節煩疼病生。於是佛說宿緣。頌曰<p class='lg'>　我往為醫子　　治於長者兒<br>　瞋恚與非藥　　由此致無常<br>　以是宿因緣　　久受地獄苦<br>　爾時餘因緣　　故致煩疼患<br>　因緣終不滅　　亦不著虛空<br>　以是三因緣　　盡護身口意<br>　我自成尊佛　　得為三界將<br>　故說先世緣　　阿耨大泉中　</p><p>佛語舍利弗。汝見如來。眾惡已盡。諸善普具。欲使天龍鬼神帝王臣民皆念其善。猶有此緣。況復愚冥未得道者。佛語舍利弗。汝當學是。及五百羅漢。一切眾生。皆當學是。佛語舍利弗。汝當護身三口四意三。舍利弗。汝當學是。佛說是已。舍利弗及五百羅漢阿耨。大龍王天龍鬼神乾沓和阿須倫迦樓羅甄陀羅摩休勒。聞佛所說。歡喜受行<p><b>　　<A NAME="n108"></A>佛說背痛宿緣經第五</b><p>聞如是。一時佛在阿耨大泉。與大比丘眾五百人俱。皆是羅漢。六通神足。唯除一比丘阿難也。於是佛語舍利弗。往昔久遠世時於羅閱祇。時大節日聚會。時國中有兩姓力士。一姓剎帝利種。一姓婆羅門種。亦來在會。時兩力士共相撲。婆羅門力士。語剎帝利力士曰。卿莫撲我。我當大與卿錢寶。剎帝利。便不盡力。戲令其屈伏也。二人俱得稱。皆受王賞。婆羅門力士。竟不報剎帝利力士所許。到後節日。復來聚會相撲。婆羅門力士。復求首剎帝利力士如前相許。剎帝利力士。復饒不撲。得賞如上。復不相報。如是至三。後節復會。婆羅門力士。重語剎帝利力士曰。前後所許。當一時併報。剎帝利力士心念曰。此人數欺我。既不報我。又侵我分。我今日當使其消。是剎帝利便乾笑語曰。卿誑我滿三。今不復用卿物。便右手捺項。左手捉[<a href='javascript:showpic("../fontimg/034236.gif")'>袖-由+夸</a>]腰。兩手蹙之。挫折其脊。如折甘蔗。擎之三旋。使眾人見。然後撲地。墮地即死。王及群臣。皆大歡喜。賜金錢十萬。佛語舍利弗。汝知爾時剎帝利力士撲殺婆羅門力士者不。則我身是。婆羅門力士者。地婆達兜是。佛語舍利弗。我爾時以貪恚故。撲殺此力士。以是因緣。墮地獄中。燒煮榜治。經數千歲。今我已成阿惟三佛。諸漏已盡。爾時殘緣。今故有此脊痛之患。於是世尊。自說宿緣頌曰<p class='lg'>　節會共相撲　　意欲屈彼人<br>　一舉撲著地　　令其脊中折<br>　以是因緣故　　久受地獄苦<br>　先世殘餘殃　　故致脊痛患<br>　此緣終不滅　　亦不著虛空<br>　護是三因緣　　莫犯身口意<br>　我自成尊佛　　得為三界將<br>　阿耨大泉中　　自說宿世緣　</p><p>佛語舍利弗。汝見如來。眾惡已盡。諸善普具。諸天龍神帝王臣民。一切眾生。皆欲令得渡。尚不免餘殃。況復愚癡未得道者。佛語舍利弗。汝等當學是。護身三口四意三。佛說是已。舍利弗及五百羅漢八部鬼神。聞佛所說。歡喜受行<p><b>　　<A NAME="n109"></A>佛說木槍刺腳因緣經第六</b><p>聞如是。一時佛在羅閱祇竹園精舍。與大比丘僧五百人俱。世尊晨旦。著衣持缽。與五百比丘僧及阿難圍遶。共入羅閱祇城乞食。家家遍至。見此里中。有破剛木者。有一片木長尺二。迸在一邊。於佛前立。佛便心念。此是宿緣。我自作是自當受之。眾人聞見。皆共聚觀。大眾見之。驚愕失聲。佛復心念今當現償宿緣。使眾人見。信解殃對。不敢造惡。佛便踊在虛空。去地一刃。木槍逐佛。亦高一刃。於佛前立。佛復上二刃三刃四刃。乃至七刃。槍亦隨上七刃。世尊復上高一多羅。槍亦高一多羅。佛復上乃至七多羅。槍亦隨上。立於佛前。佛復上高七里。槍亦高七里。佛復上高十里。槍亦如是。佛復上高一由延。槍亦隨之。佛復上七由延。槍亦上隨之。佛於空中。化作青石。厚六由延。縱廣十二由延。佛於上立。槍便穿石。出在佛前立。佛復於空中。化作水。縱廣十二由延。深六由延。於水上立。槍復過水。於佛前立。佛復於空中。化作大火。縱廣十二由延。高六由延。於焰上立。槍亦過焰。至佛前立。佛復於空中。化作旋風。縱廣十二由延。高六由延。於風上立。槍從傍邊斜來趣佛前立。佛復上至四天王宮殿中住。槍亦來上至佛前立。佛復上至三十三天上壁方一由延琉璃石。佛於上立。槍亦來上在佛前立。佛去後。四天王相告曰。佛畏此木槍。槍亦逐不置。皆共僉然不悅。從三十三天化去。至焰天。焰天化去。至兜率。兜率化去。至涅磨羅他。涅磨羅他化去。至婆羅尼蜜。婆羅尼蜜化去。至梵天。木槍從三十三天。以次來上。乃至梵天。於佛前立。諸天皆相謂曰。佛畏此槍捨走。然槍逐不置。爾時世尊。與諸梵天。說自宿緣法。從梵天還。至婆羅尼蜜。婆羅尼蜜下至涅摩羅他。涅摩羅他下至兜率。兜率下至焰天。焰天下至三十三天。三十三天下至四天王。四天王下還至羅閱祇。所過諸天。皆為說宿緣法。槍亦復從上下至羅閱祇。佛亦為羅閱祇人。說宿緣法。佛與比丘僧。出羅閱祇城。槍亦尋佛後。國人盡逐佛出城。佛問眾人。汝等欲何至。眾人答曰。欲隨如來看此因緣。佛語眾人。各自還歸。如來自知時節。阿難問佛。如來何以遣眾人還。佛語阿難。若眾人見我償此緣者。皆當盟死墮地。阿難便默。世尊即還竹園僧伽藍。自處己房。敕諸比丘。各自還房。各受教還房。阿難問佛。我當云何。佛語阿難。汝亦還房。阿難即還。佛便心念。是緣我宿自造。必當償之即取大衣。四疊襞之。還坐本座。佛便展右足。木槍便從足趺上下入。徹過入地。地深六萬八千由延。過此地至水。水深亦六萬八千由延。過水至火。火高六萬八千由延。至火乃燋。當爾時。地六反震動。阿難諸比丘。各自心念。今此地動。槍必刺佛腳也。佛被刺已。苦痛辛痛疼痛斷氣痛。阿難即至佛所。見佛腳槍刺瘡。便悶死倒地。佛便以水灑阿難。阿難乃起。起已禮佛足。摩拭佛足。嗚佛足涕泣墮淚曰。佛以是腳。行至樹下降魔。上至三十三天。為母說法。世尊金剛之身。作何因緣。為此小木所害乃爾。佛語阿難。且止勿憂涕泣。世間因緣。輪轉生死。有是苦患。阿難問佛。今者瘡痛增損何如。佛語阿難。漸漸有降。舍利弗將諸比丘僧。來詣佛所。稽首佛足。禮已一面住。舍利弗問佛。不審瘡痛增損云何。佛報舍利弗。瘡痛漸漸有損。爾時比丘眾中。漏未盡者。見此瘡。皆悲喚號泣曰。世尊大悲。無物不濟。而云何有此痛緣也。佛語此等比丘。且止莫涕。我乃先世自造此緣。要當受之。無可逃避處。此對亦非父作。亦非母作。亦非王作。亦非天作。亦非沙門婆羅門所作。本我自造。今自受之。諸漏盡神通者。各自默然思惟。佛往日曾所說偈曰<p class='lg'>　世人所作行　　或作善惡事<br>　此行還歸身　　終不朽敗亡　</p><p>耆婆聞佛為木槍所<span class='corr'>刺</span>。涕泣至阿闍世王所。阿闍世王曰。卿何以涕泣。耆婆答曰。我聞佛為木槍刺腳。是以涕耳。阿闍世王。聞此語。便從床上。悶死墮地。良久乃穌。舉宮內外。咸皆驚怖。王起涕泣。敕諸臣曰。速疾嚴駕。欲至佛所。諸臣受教。即便嚴駕。白王曰。嚴駕已訖。王即便上車出羅閱祇城。城內四姓宗族。清信士女。聞佛為木槍所刺。王與弟耆婆。及此人眾。百千圍遶。共至佛所。下車脫冠。解劍退蓋。步進詣佛。佛右脅側臥。王禮佛已。手捉佛足。摩抆口嗚。自稱國號姓名曰。摩竭王阿闍世。問訊世尊。瘡痛寧有小損不。佛報阿闍世。當使大王。常得安隱。長壽無病。王當治以正法。莫行非法。佛便命王使坐。王即就座。王問佛言。我從如來所聞。佛身金剛。不可毀壞。不審今者何為此木槍所刺耶。佛告王曰。一切諸法。皆為緣對所壞。我身雖是金剛非木槍能壞。宿對所壞。於是世尊。即說頌曰<p class='lg'>　世人所為作　　各自見其行<br>　行善得善報　　行惡得惡報　</p><p>是故大王。當學捨惡從善。惡騃不學問。未識真道者。戲笑輕作罪。後當號泣受。是故大王。不可以戲笑作罪。王當學如是。王語耆婆。汝合好藥。洗瘡咒治。必令時差。耆婆曰諾。耆婆即便禮佛洗足。著生肌藥已。復讀止痛咒。耆婆出百千價[<a href='javascript:showpic("../fontimg/072336.gif")'>(畾/且)*毛</a>]。用裹佛足。以手摩足。以口嗚之曰。願佛老壽。此患早除。一切眾生。長夜之苦。亦得解脫。即起禮佛。於一面住。佛於是為阿闍世王一切眾會故。說四諦法。何謂四諦。苦諦苦習諦苦盡諦苦盡道諦。是為四諦。說是時。六十比丘。得漏盡意解。萬一千人。得法眼淨。王於是辭曰。國事多故。欲還請辭。佛言。可宜知是時。王即起。稽首佛足。遶三匝而歸。諸眾亦各禮佛。遶三匝而還。於是暮夜半。有七天人。人人能出百種音聲。來詣佛所。稽首佛足。遶床一匝而立。一天白佛。瞿曇沙門。如師子受瘡。能忍苦痛。不告他人。一天又曰。瞿曇沙門。如象受瘡。能忍苦痛。不語他人。一天復曰。瞿曇沙門。如犎牛號時。亦不覺苦痛。一天復曰。瞿曇沙門。如水牛號時亦不覺痛。一天復曰。瞿曇沙門。如八臂天王受瘡。能忍苦痛。一天復曰。瞿曇沙門。如寶馬不覺苦痛。一天復曰。瞿曇沙門。審諦清淨。不覺苦痛。第一天曰。佛人中師子。人中象。人中犎牛。人中水牛。人中八臂天王。人中寶馬。人中審諦清淨。世尊如此等。能忍苦痛。此輩愚耐痛。世尊以慧耐不如外學梵志。已過中年。懈廢取婦故望度苦。無由得度。何以故。不能究竟故也。如來法中。清淨究竟。斷諸愛欲。滅盡涅槃。如此乃度三界穢海也。何以故。是輩心意正定。從四諦求涅槃故也。天於是以偈頌曰<p class='lg'>　凶獷難降伏　　癡疑無定智<br>　志荒處野露　　不度生死淵<br>　定智除凶愚　　調意眾縛解<br>　志寂無狂惑　　是度生死海　</p><p>於是天說偈已。佛默然可之。諸天見佛默然知為可意。即稽首佛足。遶三匝已。忽然化去。至清旦佛語舍利弗。往昔無數阿僧祇劫前。爾時有兩部賈客。各有五百人。在波羅奈國。各撰合資財。欲嚴船渡海。裝[<a href='javascript:showpic("../fontimg/012154.gif")'>打-丁+束</a>]已訖。解繫張帆。便引而去。乘風徑往。即至寶渚。渚上豐饒。多有衣被飲食。床臥坐具。及妙婇女。種種雜寶。無物不有。一部賈客主語眾人曰。我等以資財故。勤身苦體。渡海至此。所求已獲。今當住此。以五樂自娛。第二薩薄。告其部眾。此間雖饒眾寶五樂婇女衣食無乏。不當於此久住。是時於虛空中。有天女。慈愍此輩賈客。欲使從心所願。多得財寶。無為還歸。便於空中。語眾賈人曰。此間雖有財寶五樂婇女衣被飲食。不足久住。當早還去。何以故。卻後七日。此地皆當沒水。語訖化去。復有魔天女。意欲使此賈客於此沒盡。不得還歸。於空中告曰。卿等不足嚴駕欲還去。此間快樂。極可娛樂。此地初無水至。設當有水至此。此之眾寶。飲食衣被。婇女五樂。何由而有。前天所說。水當沒此。皆是虛妄。不足信之。說已化去。第一薩薄。聞天女語已。敕其部眾。卿等勿復嚴駕欲得還去。莫信前天所說。此是虛妄耳。此間快樂。五欲無乏。閻浮勤苦。正欲求此。今已得之。何緣復去。第二薩薄。還告其眾。卿等莫貪五樂於此久住。卻後七日。水當滿此。速疾市買。裝駕治船。前天所說。至誠不虛。設七日無水。猶當治嚴還去。豈可捨本父母妻子乎。若當卻後七日。水不至者。便當於此五樂自娛。然後徐歸。若水審來如前天所說者。治嚴已竟。去復何難。佛語舍利弗。卻後七日。如前天所言。水滿其地。於時第二薩薄。先已嚴辦。水至之日。所將部眾。即得上船。第一薩薄。先不治嚴。水至之日。與治嚴者爭船。船主護之。不令得前。便著鎧持杖。共相格戰。第二薩薄。於船上以鋑(麤官反)鉾鋑。第一薩薄。腳徹過即便命終。佛語舍利弗。汝知第一薩薄者不。則地婆達兜是。第二薩薄以鉾鋑第一薩薄者。則我身是。爾時第一賈客眾五百人者。則今地婆達兜五百弟子是。爾時第二賈客五百眾者。則今五百羅漢是。爾時第一天女者。則舍利弗是。爾時第二天女。則今名滿月比丘婆羅門弟子是。佛語舍利弗。我往昔作薩薄。貪財分死渡海。與彼爭船。以鋑鉾鋑彼薩薄腳。以是因緣。無數千歲。經地獄苦。於地獄中。無數千過。為鋑鉾所刺。無數千歲。墮畜生中。為人所射。無數千歲。在餓鬼中。上鐵錐樹上。今雖得如來金剛之身。以是餘殃故。今為木槍所刺。爾時世尊。說宿緣偈曰<p class='lg'>　先世作薩薄　　乘船行渡海<br>　兩賈共爭船　　以鉾鋑彼腳<br>　以是因緣故　　地獄受鋑苦<br>　為畜常被射　　餓鬼上錐樹<br>　今已成佛道　　愍念眾生故<br>　雖得金剛身　　不免於木槍<br>　因緣終不滅　　亦不著虛空<br>　當護三因緣　　莫犯身口意<br>　今我成尊佛　　得為三界將<br>　阿耨大泉中　　自說先世緣　</p><p>佛語舍利弗。汝觀如來。眾惡已盡。諸善普備。諸天龍神。帝王臣民。一切眾生。皆欲度之。猶不免此對。況復愚冥未得道者。是故舍利弗。當護身口意。莫犯是三事舍利弗。汝等當學如是。佛說是已。舍利弗。歡喜受行<p class='juan'>
佛說興起行經卷上</p>
</body></html>
