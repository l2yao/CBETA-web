<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p><p></li><p><b>　　<A NAME="n115"></A>No. 198</b><p class='juan'>
佛說義足經卷上(八雙十六輩)</p>
<p><span class='byline'>　　　　吳月支優婆塞支謙譯</span><br><p><b>　　<A NAME="n117"></A>桀貪王經第一</b><p>聞如是。佛在舍衛國祇樹給孤獨園。時有一梵志。祇樹間有大稻田。已熟。在朝暮當收穫梵志晨起。往到田上遙見禾穟。心內歡喜。自謂得願。視禾不能捨去。佛是時從諸比丘。入城求食。遙見梵志喜樂如是。便謂諸比丘。汝曹見是梵志不。皆對言見。佛默然入城。食後各還精舍。即日夜天雨大雹。皆殺田中禾。梵志有一女。亦以夜死。梵志以是故。愁憒憂煩。啼哭無能止者。明日眾比丘。持應器入城求食。便聞梵志有是災害。啼哭甚悲。非沙門梵志及國人所能解其憂者。比丘食竟。還到佛所。作禮白。梵志意狀如是。言適竟。梵志啼哭。來到佛所。勞佛竟。便坐佛邊。佛知其本憂所念。即謂梵志言。世有五事。不可得避。亦無脫者。何等為五。當耗減法。欲使不耗減。是不可得。當亡棄法。欲使不亡棄。是不可得。當病瘦法。欲使不病瘦。是不可得。當老朽法。欲使不老朽。是不可得。當死去法。欲使不死去。是不可得。凡人無道無慧計。見耗減亡棄老病死法來。即生憂憒悲哀。拍髀熱自。耗身無益。何以故。坐不聞知諦。當如是。梵志我聞有抱諦者。見耗減法亡棄老病死法來。不以為憂。何以故。已聞知諦。當如是。不是獨我家耗。世悉亦爾。世與耗俱生。我何從獨得離。慧意諦計。我今已耗。至使憂之。坐羸不食。面目委色。與我怨者快喜。與我厚者代憂。慘慼家事不修計耗。不可復得。已諦如是。見耗減亡棄老病死法來。終不復憂也。佛以是因緣。為梵志說偈<p class='lg'>　不以憂愁悲聲　　多少得前所亡<br>　痛憂亦無所益　　怨家意快生喜<br>　至誠有慧諦者　　不憂老病死亡<br>　欲快者反生惱　　見其華色悅好<br>　飛響不及無常　　珍寶求解不死<br>　知去不復憂追　　念行致勝世寶<br>　諦知是不可追　　世人我卿亦然<br>　遠憂愁念正行　　是世憂當何益　</p><p>佛復為梵志。極說經法。次說布施持戒。現天徑欲善。其惡無堅固。佛知梵志意軟向正便見四諦。梵志意解。便得第一溝港道。如染淨繒受色即好。便起頭面著佛足。叉手言。我今見諦。如引鏡自照。從今已後。身歸佛歸比丘僧。受我為清信士。奉行五戒。盡形壽淨潔不犯戒。便起繞佛三匝而去。眾比丘便白佛言。快哉解洗梵志意。乃如是至便喜笑而去<p>佛語諸比丘。不但是返解是梵志憂。過去久遠。是閻浮利地有五王。其一王名曰桀貪。治國不正。大臣人民。悉患王所為。便共集議言。我曹家家出兵。皆拔白到王前。共謂王寧自知所為不正施行貪害萬姓。不急出國去。不者必相害傷。王聞大恐怖戰慄。衣毛悉豎。以車騎而出國去。窮厄織草[<a href='javascript:showpic("../fontimg/031497.gif")'>卄/((女/女)*干)</a>]。賣以自給。大臣人民。取王弟拜作王。便正治不枉萬姓。故王桀貪聞弟興將為王。即內歡喜計言。我可從弟有所乞。可以自活。便上書具自陳說。便從王乞一鄹。可以自給。王即與之。愍傷其厄。得一[<a href='javascript:showpic("../fontimg/041886.gif")'>阿-可+聚</a>]便正治。復乞兩[<a href='javascript:showpic("../fontimg/041886.gif")'>阿-可+聚</a>]。四五至十[<a href='javascript:showpic("../fontimg/041886.gif")'>阿-可+聚</a>]。二十三十四十五十至百[<a href='javascript:showpic("../fontimg/041886.gif")'>阿-可+聚</a>]。二百至五百[<a href='javascript:showpic("../fontimg/041886.gif")'>阿-可+聚</a>]。便復乞半國。王即與之。便正治。如是久遠。桀貪生念。便興半國兵。攻弟國即勝。便自得故國。復生念。我今何不悉興一國兵攻二國三國四國。便往攻悉得勝。復正治四國。復生念。今我何不興四國兵攻第五國。便往攻即復得勝。是時陸地盡。四海內皆屬王。便改號自立為大勝王。天帝釋便試之。寧知厭足不。便化作小童梵志姓駒夷。欲得見王。被髮拄金杖。持金瓶住宮門。守門者白王言。外有梵志姓駒夷欲見王。王言大善。便請前坐。相勞問畢。卻謂王言。我屬從海邊來。見一大國豐樂。人民熾盛。多有珍寶。可往攻之。王審足復欲得是國。王言。我大欲得。天王謂言。可益裝船興兵相待。卻後七日。當將王往適。言天王便化去。到其日便大興兵益裝船。不見梵志來。是時王愁憂不樂。拍髀如言。怨哉我今以亡是大國。如得駒夷不堅獲。如期反不見。是時一國人民。迴坐向王。王啼亦啼。王憂亦憂。王處憂未嘗止聞識經偈。便生意而說言<p class='lg'>　增念隨欲　　已有復願　　日盛為喜<br>　從得自在　</p><p>王便為眾人。說欲偈意。有能解是偈義者。上金錢一千。時坐中有少年。名曰鬱多。鬱多即白王言。我能解是義。相假七日乃來對。到七日白母言。我今欲到王所解王憂母謂子。子且勿行。帝王難事如燃火。其教如利刀。難可親近。子言。母勿愁憂。我力自能淹王偈義。當得重謝。可以極自娛樂。便到王所言。我今來對其義。即說偈言<p class='lg'>　增念隨欲　　已有復願　　已放不制<br>　如渴飲湯　　悉以世地　　滿馬金銀<br>　悉得不厭　　有黠正行　　如角距生<br>　日長取增　　人生亦爾　　不覺欲增<br>　飢渴無盡　　日日復有　　金山拄天<br>　狀若須彌　　悉得不厭　　有黠正行<br>　欲致痛冥　　未嘗聞之　　願聞遠欲<br>　厭者以黠　　厭欲為尊　　欲漏難離<br>　黠人覺苦　　不隨愛欲　　如作車輪<br>　能使致堅　　稍稍去欲　　意稍得安<br>　欲得道定　　悉捨所欲　</p><p>王言知意。悉治世地盡。四海內無不至屬。是亦可為厭。乃復遠欲貪海外國。大勝王即謂鬱多言<p class='lg'>　童子若善　　以尊依世　　說欲甚痛<br>　慧計乃爾　　汝說八偈　　偈上千錢<br>　願上大德　　說義甚哀　</p><p>鬱多以偈報言<p class='lg'>　不用是寶　　取可自給　　最後說偈<br>　意遠欲樂　　家母大王　　身羸老年<br>　念欲報母　　與金錢千　　令得自供　</p><p>大勝王。便上金錢一千。使得供養老母。佛語諸比丘。是時大勝者。即種稻梵志是也。時童子鬱多者。則我身是也。我是時亦解釋是梵志痛憂。我今亦一切斷是梵志痛憂。已終不復著苦。佛以是本因。演是卷義。令我後學聞是說。欲作偈句為後世作明。令我經法久住。義足經<p class='lg'>　增念隨欲　　已有復願　　日增為喜<br>　從得自在　　有貪世欲　　坐貪癡人<br>　既亡欲願　　毒箭著身　　是欲當遠<br>　如附蛇頭　　違世所樂　　當定行禪<br>　田種珍寶　　牛馬養者　　坐女繫欲<br>　癡行犯身　　倒羸為強　　坐服甚怨<br>　次冥受痛　　船破海中　　故說攝意<br>　遠欲勿犯　　精進求度　　載船至岸　</p><p>佛說是義足經竟。比丘歡喜<p><b>　　<A NAME="n118"></A>優填王經第二</b><p>聞如是。佛在舍衛國祇樹給孤獨園。時有一比丘。在句參國石間土室中。長髮鬚爪。被壞衣。時優填王。欲出遊觀。到我跡山。侍者即敕治道橋。還白王。已治道王可出。王但從美人妓女。乘騎到我跡山。下車步上。有一美人。經行山中。從崎至崎。顧見石間土室中。有一比丘。長鬚髮爪。衣服裂敗。狀類如鬼。便大聲呼天子。是中有鬼。是中有鬼。王便遙問何所在。美人言。近在石間土室中。王即拔劍從之。見比丘如是即問。汝何等人。對言。我是沙門。王問汝何等沙門。曰我是釋迦沙門。王言。是應真耶。曰非也。寧有四禪耶。復言。無有也。寧三禪二禪耶。復言。無有。寧至一禪耶。對曰。言實一禪行。王便恚內不解。顧謂侍者黃門。以婬意念。是沙門凡俗人無真行。奈何見我美人。便敕侍者。急取斷絃截來繫是人。侍者便去。山神念是比丘無過。今當怨死。我可擁護令脫是厄。便化作大豬身。徐走王邊。侍者即白王。大豬近在王邊。王便捨比丘。拔劍逐豬。比丘見王去遠。便走出到舍衛祇樹給孤獨園中。為諸比丘說本末。比丘即白佛。佛是時因是本。變有義生。命我比丘悉知經卷出語。為後世學作明。令我經道久住。是時佛說義足經<p class='lg'>　繫舍多所願　　住其邪所遮<br>　以遮遠正道　　欲念難可慧<br>　坐可繫胞胎　　繫色堅雖解<br>　不觀去來法　　慧是亦斷本<br>　貪欲以癡盲　　不知邪利增<br>　坐欲被痛悲　　從是當何依<br>　人生當覺是　　世邪難可依<br>　捨正不著念　　命短死甚近<br>　展轉是世苦　　生死欲溪流<br>　死時乃念怨　　從欲詆胎極<br>　自可受痛身　　流斷少水魚<br>　以見斷身可　　三世復何增<br>　力欲於兩面　　彼可覺莫著<br>　莫行所自怨　　見聞莫自污<br>　覺想觀度海　　有我尊不計<br>　力行拔未出　　致使乃無疑　</p><p>佛說是義足經。比丘歡喜<p><b>　　<A NAME="n119"></A>須陀利經第三</b><p>聞如是。佛在舍衛國祇樹給孤獨園。為國王大臣及理家所待敬。事遇不懈。飯食衣被。臥床疾藥。供所當得。是時梵志自坐其講堂共議言。我曹本為國王大臣人民理家所侍遇。今棄不復用。悉反事沙門瞿曇及諸弟子。今我曹當共作方便敗之耳。便共議。今但當求我曹部伍中最端正好女共殺之。以其死屍。埋於祇樹間。爾乃毀傷沙門瞿曇及諸弟子。令惡名遠聞。待遇者遠離不復敬之。學者悉不復得衣食。皆當來事我曹。我曹便當為世尊。壞瞿曇世無能勝我曹者。即共行謂好首言。汝寧知我曹今棄不復見用。反以沙門瞿曇為師。汝寧能忿為眾作利不。好首言。作利云何。曰唯捨壽命死耳。答言。我不能也。曰汝不能爾者從今以後。終不復內汝著數中也。女聞大不樂。即言諾。是我職當也。眾學言。善哉。便共教女言。從今以後。朝暮到佛所。數往祇樹間。悉令萬姓見知汝如是我曹共殺汝。埋著祇樹間。令瞿曇得毀辱不。小女即承教。數數往來沙門所。令眾人知女如是。便取女殺埋著祇樹間。眾梵志便相聚會。到王宮門。稱怨言。我曹學中。有一女獨端正。花色無雙。今生亡不知處。王謂言。女行來常在何所。共對言。常往來沙門瞿曇所。王言。爾者當於彼求。便從王乞吏兵。王即與之。尋求行轉到祇樹間。便掘出死屍著床上。共持於舍衛四道。悉遍里巷稱怨言。眾人觀沙門瞿曇釋家子。常稱言德戒弘普無上。如何私與女人通。殺埋藏之。如是當有何法何德何戒行乎。食時眾比丘。悉持應器。入城乞食。眾理家人民。遙見便罵言。是曹沙門。自稱言有法德戒。子曹所犯若此。當有何善。奈何復得衣食。眾比丘聞如是。持空應器。出城洗手足。盛藏應器到佛所。作禮悉住不坐。如事具說。是時佛說偈言<p class='lg'>　無想放意妄語　　眾鬥被箭忍痛<br>　聞凡放善惡言　　比丘忍無亂意　</p><p>佛告比丘。我被是妄謗。不過七日耳。是時有清信女。字惟閻。於城中聞比丘求食悉空還。甚鄙念佛及比丘僧。便疾行到祇樹。至佛所頭面作禮。繞佛坐一邊。佛為廣說經法。惟閻聞經竟起。叉手白佛言。願尊及比丘僧。從我家飯七日。佛默然受之。惟閻便繞佛三匝而去。至七日。佛告阿難。汝與眾比丘。入城悉於里巷四徼街道說偈言<p class='lg'>　常欺倒邪冥　　說作身不犯<br>　重冥行欺具　　自怨到彼苦<br>　修地利分具　　不守怨自賊<br>　惡言截頭本　　常關守其門<br>　當尊反興毀　　尊空無戒人<br>　從口內眾憂　　嫉心眾不安<br>　摶掩利人財　　力欺亦可致<br>　是悉皆可忍　　是最以亡寶<br>　有怨於正人　　世六餘有五<br>　惡有道致彼　　坐意行不正<br>　欺[<a href='javascript:showpic("../fontimg/003533.gif")'>口*宅</a>]有十萬　</p><p>阿難即受教。俱入城。於里巷四街道。說如佛所言。即時舍衛人民。及諸里家。皆生意言釋家子實無惡。學在釋家。終不有邪行。是時眾異梵志。自於講堂有所訟。中有一人。言露子曹事。於外出聲言。汝曹自共殺好首。而怨佛及弟子乎。大臣聞是聲。便入啟王。王即召眾梵志問。汝曹自共殺好首不。便言實爾。王怒曰。當重罰子曹。奈何於我國界。自稱為道。而有殺害之心。即敕傍臣。悉收子曹。遍徇舍衛城里巷匝。逐出國界去。佛以食時。從諸比丘。皆持應器入城。時有清信士。名阿須利。遙見佛。便往作禮。揚聲白佛言。聞者不識四方名心甚悲。所聞經法。不能復誦。聞佛及比丘僧怨被惡名。佛謂阿須利言。不適有是宿命因緣。佛便說偈言<p class='lg'>　亦毀於少言　　多言亦得毀<br>　亦毀於忠言　　世惡無不毀<br>　過去亦當來　　現在亦無有<br>　誰盡壽見毀　　難形尚敬難　</p><p>佛廣為阿須利說經。便到須達家。直坐正座。須達便為佛作禮。叉手言。我屬者悲。身不識方面。所聞經法不能復誦。聞佛及比丘僧怨被惡名。佛是時說偈言<p class='lg'>　我如象行鬥　　被瘡不著想<br>　念我忍意爾　　世人無喜念<br>　我手無瘡瘍　　以手把毒行<br>　無瘡毒從生　　善行惡不成　</p><p>佛廣為須達說經。便到維閻家。直坐正座。維閻作禮竟。叉手言。屬者我悲。身不識方面。所聞經法。不能復誦。聞佛及比丘僧怨被惡名。佛因為維閻說偈言<p class='lg'>　無曉欲使惱　　內淨外何污<br>　愚人怨自誤　　向風揚細塵　</p><p>維閻是時。快飯食佛比丘僧竟。澡水與下坐。聽佛說經。佛為說守戒淨行。悉見諸道便而去。時國王波私匿。具從事騎。以王威法。出城到祇樹。欲前見佛故。乘騎未到。下車步入。遙見佛。便卻蓋解冠。卻諸侍從。脫足金屣。便前為佛作禮就座。叉手白佛言。屬者甚悲。身不識方面。所聞經法不復誦。聞佛及比丘僧怨被惡名。佛即為王說偈言<p class='lg'>　邪念說彼短　　解意諦說善<br>　口直次及尊　　善惡捨不憂<br>　以行當那捨　　棄世欲自在<br>　抱至德不亂　　制欲人所詰　</p><p>舍衛一國人民。悉生念疑。佛及比丘僧。從何因緣。致是惡名聲厄。共視佛威神。甚大巍巍。如星中月。適無敢難。佛悉知其所念。便說是義足經言<p class='lg'>　如有守戒行人　　問不及先具演<br>　有疑正非法道　　欲來學且自淨<br>　以止不拘是世　　常自說著戒堅<br>　是道法黠所信　　不著綺行教世<br>　法不匿不朽言　　毀尊我不喜恐<br>　自見行無邪漏　　不著想何瞋喜<br>　所我有以轉捨　　鮮明法正著持<br>　求正利得必空　　以想空法本空<br>　不著餘無所有　　行不願三界生<br>　可瞑冥悉已斷　　云何行有處所<br>　所當有悉裂去　　所道說無愛著<br>　已不著亦可離　　從行拔悉捨去　</p><p>佛說是義足經竟。比丘歡喜<p><b>　　<A NAME="n120"></A>摩竭梵志經第四</b><p>聞如是。佛在舍衛國祇樹給孤獨園。時有一梵志。字摩竭卒死講堂。同學便著床上。共<span class='corr'>舁</span>出於舍衛里巷四街道。舉聲言。見摩竭者。悉得解脫。今見死屍亦解脫。後聞名者亦解脫。諸比丘。食時悉持應器。入城求食。時見梵志說摩竭功德如是。食竟悉澡應器。還到佛所。作禮竟皆就座。即為佛本末說如是。佛因是本演是卷。令我弟子悉聞解。廣為後世作明。令我經道久住。說是義足經<p class='lg'>　我見淨無有病　　信見諦及自淨<br>　有知是悉可度　　苦斷習證前服<br>　見好人以為淨　　有慧行及離苦<br>　黠除凶見淨徑　　斷所見證至淨<br>　從異道無得脫　　見聞持戒行度<br>　身不污罪亦福　　悉已斷不自譽<br>　悉棄上莫念後　　有是行度四海<br>　直行去莫念苦　　有所念意便縛<br>　常覺意守戒行　　在上行想彼苦<br>　念本念稍入行　　不矯言審有黠<br>　一切法無有疑　　至見聞亦所念<br>　諦見聞行力根　　誰作世是六衰<br>　不念身不念尊　　亦不願行至淨<br>　恩怨斷無所著　　斷世願無所著<br>　無所有為梵志　　聞見法便直取<br>　婬不婬著污婬　　已無是當著淨　</p><p>佛說是義足經竟。比丘悉歡喜<p><b>　　<A NAME="n121"></A>鏡面王經第五</b><p>聞如是。佛在舍衛國祇樹給孤獨園。眾比丘以食時。持應器入城欲求食。自念言。今入城甚早。我曹寧可到異梵志講堂。與相勞徠便就坐。是時諸梵志自共諍。生結不解。轉相謗怨。我知是法。汝知何法。我所知合於道。汝所知合何道。我道法可猗行。汝道法難可親。當前說著後說。當後說反前說。多說法非與重擔不能舉。為汝說義不能解。汝定知法極無所有。汝迫復何對。以舌戟轉相中害。被一毒報以三。諸比丘聞子曹怨言。如是亦不善。子言亦不證。子曹正各起座。到舍衛求食食竟舉藏應器。還到祇樹入園。為佛作禮。悉坐一面。便如事具說。念是曹梵志學自苦。何時當得解。佛言。是曹梵志。非一世癡冥。過去久遠。是閻浮利地有王。名曰鏡面。時敕使者。令行我國界無眼人悉將來至殿下。使者受敕即行。將諸無眼人。到殿下。以白王。王敕大臣。悉將是人去示其象。臣即將到象廄。一一示之。令捉象。有捉足者。尾者尾本者腹者脅者背者耳者頭者牙者鼻者。悉示已。便將詣王所。王悉問。汝曹審見象不。對言。我悉見。王言何類。中有得足者言。明王象如柱。得尾者曰。如掃帚。得尾本者言如杖。得腹者言如埵。得脅者言如壁。得背者言如高岸。得耳者言如大箕。得頭者言如臼。得牙者言如角。得鼻者言如索。便復於王前。共諍訟象。諦如我言。王是時說偈言<p class='lg'>　今為無眼會　　空諦自謂諦<br>　見一言餘非　　坐一象相怨　</p><p>佛告諸比丘。是時鏡面王者。即我身是。時無眼人者。即講堂梵志是。是時子曹無智坐空諍。今子曹亦冥。空諍無所益。佛是時生是義。具撿此卷。令弟子悉解。為後世作明。令我經道久住。說是義足經<p class='lg'>　自冥言是彼不及　　著癡日漏何時明<br>　自無道謂學悉爾　　但亂無行何時解　</p><p class='lg'>　常自覺得尊行　　自聞見行無比<br>　已墮繫世五宅　　自可奇行勝彼<br>　抱癡住婬致善　　已邪學蒙得度<br>　所見聞諦受思　　雖持戒莫謂可<br>　見世行莫悉修　　雖黠念亦彼行<br>　興行等亦敬待　　莫生想不及過<br>　是已斷後亦盡　　亦棄想獨行得<br>　莫自知以致黠　　雖見聞但行觀<br>　悉無願於兩面　　胎亦胎捨遠離<br>　亦兩處無所住　　悉觀法得正止<br>　意受行所見聞　　所邪念小不想<br>　慧觀法竟見意　　從是得捨世空<br>　自無有何法行　　本行法求義諦<br>　但守戒求為諦　　度無極眾不還　</p><p>佛說是義足經竟。比丘悉歡喜<p><b>　　<A NAME="n122"></A>老少俱死經第六</b><p>聞如是。佛在娑掃國城外安延樹下。時有一行車人。出城未到安延樹。車轂道敗。便下道一面。悒愁而坐。佛是時持應器從阿難入城求食。道見車轂敗壞。其主下道坐。悒愁不樂。即說是優檀經<p class='lg'>　如行車於道　　捨平就邪道<br>　至邪致憂患　　如是壞轂輪<br>　遠法正亦爾　　意著邪行痛<br>　愚服死生苦　　亦有壞轂憂　</p><p>佛便入城。城中時有一梵志死。壽年百二十死。復有一長者子。年七歲亦死。兩家俱送喪。皆持五綵幡。諸女弱皆被髮。親屬啼哭悲淚。佛見因問阿難。是何等人聚會。悲哀聲甚痛。阿難即如事對。佛因是本。有生是義。令我弟子悉解撿是卷。為後世作明。令我經法久住。時佛說是義足經<p class='lg'>　是身命甚短　　減百年亦死<br>　雖有過百年　　老從何離死<br>　坐可意生憂　　有愛從得常<br>　愛憎悉當別　　見是莫樂家　</p><p class='lg'>　死海無所不漂　　宿所貪愛有我<br>　慧願觀諦計是　　是無我我無是<br>　是世樂如見夢　　有識寤亦何見<br>　有貪世悉亦爾　　識轉滅亦何見<br>　聞是彼悉已去　　善亦惡今不見<br>　悉捨世到何所　　識神去但名在<br>　既悲憂轉相嫉　　復不捨貪著愛<br>　尊故斷愛棄可　　遠恐怖見安處<br>　比丘諦莫妄念　　欲可遠身且壞<br>　欲行止意觀意　　已垂諦無止處<br>　無止者亦尊行　　愛不愛亦嫉行<br>　在悲憂亦嫉行　　無濡沾如蓮華<br>　已不著亦不望　　見聞邪吾不愛<br>　亦不從求解脫　　不污婬亦何貪<br>　不相貪如蓮華　　生在水水不汙<br>　尊及世亦爾行　　所聞見如未生　</p><p>佛說是義足經竟。比丘悉歡喜<p><b>　　<A NAME="n123"></A>彌勒難經第七</b><p>聞如是。佛在王舍國多鳥竹園中。時眾老年比丘。在講堂坐行內事。轉相問法。采象子字舍利弗。亦在座中。聞說內事律法難問。問不隨律言。亦無禮敬。是時賢者大句私。亦在座中。便謂舍利弗言。無。弟。勿於老年比丘。有所疑隨所言恭敬先學。廣為舍利弗說定意經。如有賢者子。發道久在家生意。復念淨法。便除鬚髮已。信捨世事。被法衣作沙門。精進行。附正離邪。已證為行。自知已度。時賢者彌勒。到舍利弗家。舍利弗便為彌勒作禮便就座。彌勒即如法律難問。舍利弗冥於是事不能對。彌勒便起去。入城求食竟。盥澡藏應器。還到佛所。作禮畢就座。以偈問佛言<p class='lg'>　婬欲著女形　　大道解癡根<br>　願受尊所戒　　得教行遠惡<br>　意著婬女形　　亡尊所教令<br>　亡正致睡臥　　是行失次第<br>　本獨行求諦　　後反著色亂<br>　[<a href='javascript:showpic("../fontimg/020058.gif")'>牛/牪</a>]車亡正道　　不存捨正耶<br>　坐值見尊敬　　失行亡善名<br>　見是諦計學　　所婬遠捨離<br>　且思色善惡　　已犯當何致<br>　聞慧所自戒　　痛慚卻自思<br>　常行與慧合　　寧獨莫亂俱<br>　著色生邪亂　　無勢亡勇猛<br>　漏戒懷恐怖　　受短為彼負<br>　已著入羅網　　便欺出奸聲<br>　見犯因緣惡　　莫取身自負<br>　堅行獨來去　　取明莫習癡<br>　遠可獨自處　　諦見為上行<br>　有行莫自憍　　無倚泥洹次<br>　遠計念長行　　不欲色不色<br>　善說得度痛　　悉世婬自食　</p><p>佛說是義足經竟。比丘悉歡喜<p><b>　　<A NAME="n124"></A>勇辭梵志經第八</b><p>佛在舍衛國。當留三月竟。一時於祇樹給孤獨園中。是時墮沙國。諸長者子。共賃一梵志。名勇辭。使之難佛取勝。謝金錢五百。梵志亦一時三月。諷五百餘難。難中有變。自謂無勝己者。佛三月竟。從眾比丘。欲到墮沙國。轉行郡縣說經。次到墮沙猴猿溪邊高觀殿中。諸長者子。即聞佛眾比丘到國。即相聚會合五百餘人。梵志言。佛已到吾國。宜早窮難。梵志即悉從長者子。往到佛所。相勞問便坐一面。長者子中。有為佛作禮者。向佛叉手者。默然者。悉就座。梵志熟視佛威神。甚大巍巍。不可與言。便內恐怖懾。不能復語。佛悉知梵志及長者子共議作。便說是義足經<p class='lg'>　自說淨法無上　　餘無法明及我<br>　著所知極快樂　　因緣諦住邪學<br>　常在眾欲願勝　　愚放言轉相燒<br>　意念義忘本語　　轉說難慧所言<br>　於眾中難合義　　欲難義當竟句<br>　在眾窮便瞋恚　　所難解眾悉善<br>　自所行便生疑　　自計非後意悔<br>　語稍疑忘意想　　欲邪難正不助<br>　悲憂痛所言短　　坐不樂臥喑咋<br>　本邪學致辭意　　語不勝轉下意<br>　已見是尚守口　　急開閉難從生<br>　意在難見對生　　出善聲為眾光<br>　辭悅好生意喜　　著歡喜彼自彼<br>　自大可墮漏行　　彼不學從何增<br>　已學是莫空諍　　不從是善解脫<br>　多倚生痛行司　　行求輩欲與難<br>　勇從來去莫慚　　令當誰與汝議<br>　抱冥柱欲難曰　　汝邪諦自守癡<br>　汝行花不見果　　所出語當求義<br>　越邪度轉求明　　法義同從相傷<br>　於善法勇何言　　彼善惡受莫憂<br>　行億到求到門　　意所想去諦思<br>　與大將俱議軍　　比螢火上遍明　</p><p>佛說是義足經竟。比丘悉歡喜<p><b>　　<A NAME="n125"></A>摩因提女經第九</b><p>佛在句留國。縣名悉作法。時有一梵志。字摩因提。生女端正光世少雙。前後國王亦太子及大臣長者來求之。父皆不應。得人類我女者。乃與為婦。佛時持應器。於縣求食食竟盥澡藏應器。出城到樹間閑靜處坐。摩因提。食後出行園田。道經樹間。便見佛金色身。有三十二相。如日月。王自念言。持女比是大尊。如此人比我女。便還家謂婦言。兒母寧知得所願不。今得婿踰於女。母聞亦喜。即莊飾女。眾寶瓔珞。父母俱將女出城。母見佛行跡。文現分明。謂父言。寧知空出終不得婿。何故。婦說偈言<p class='lg'>　婬人曳踵行　　恚者斂指步<br>　癡人足踝地　　是跡天人尊(地恐弛之錯)　</p><p>父言。癡人莫還為女作患。女必得婿。即將女到佛所左手持臂。右手持瓶。因白佛。今以女相惠可為妾。女見佛形狀端正無比。以三十二相。瓔珞其身。如明月珠。便婬意繫著佛。佛知其意如火燃。佛即時說是義足經言<p class='lg'>　我本見邪三女　　尚不欲著邪婬<br>　今奈何抱屎尿　　以足觸尚不可<br>　我所說婬不欲　　無法行不內觀<br>　雖聞惡不受厭　　內不止不計苦<br>　見外好筋皮裹　　尊云何當受是<br>　內外行覺觀是　　於黠邊說癡行<br>　亦見聞不為黠　　戒行具未為淨<br>　不見聞亦不癡　　不離行可自淨<br>　有是想棄莫受　　有莫說守口行<br>　彼五惱聞見棄　　慧戒行莫婬淨<br>　世所見莫行癡　　無戒行彼想有<br>　可我有墮冥法　　以見可誰有淨<br>　諦見聞爾可謂　　諦意取可向道<br>　往到彼少不想　　今奈何口欺尊<br>　等亦過亦不及　　已著想便分別<br>　不等三當何諍　　悉已斷不空計<br>　有諦人當何言　　已著空誰有諍<br>　邪亦正悉無有　　從何言得其短<br>　捨欲海度莫念　　於[<a href='javascript:showpic("../fontimg/041886.gif")'>阿-可+聚</a>]縣忍行黠<br>　欲已空止念想　　世邪毒伏不生<br>　悉遠世求敗苦　　尊言離莫與俱<br>　如水華淨無泥　　重塵土不為萎<br>　尊安爾無所貪　　於世俗無所著<br>　亦不轉所念想　　行如度不隨識<br>　三不作墮行去　　捨不教三世事<br>　捨不想無有縛　　從黠解終不懈<br>　制見想餘不取　　便厭聲步三界　</p><p>佛說是義足經竟。比丘悉歡喜<p><b>　　<A NAME="n126"></A>異學角飛經第十</b><p>聞如是。佛在王舍國多鳥竹園中。為國王大臣長者人民所敬事。以飯食衣被臥床疾藥。共所當得。時梵志六世尊。不蘭迦葉。俱舍摩卻梨子。先跪鳩墮羅知子。稽舍今陂梨。羅謂娑加遮延。尼焉若提子。是六尊亦餘梵志。共在講堂議言。我曹本為世尊。國王人所待敬。云何今棄不復見用。悉反承事沙門瞿曇及弟子。念是釋家子。年尚少學日淺。何能勝我曹。但當與共試道。乃知勝不耳。至使瞿曇作一變。我曹作二。瞿曇作十六。我曹作三十二。轉倍之耳。便共與頻沙王近親大臣語重謝。令達我曹所議變意大臣即便宜白王如語。王聞大瞋恚。數諫通語臣已。便還歸里舍。眾梵志忽見佛獨得待敬巍巍。便行到王宮門。上書具說變意。王即現所尊六人向瞋恚大罵。王已見諦。得果自證。終不信異學所為。便謂傍臣。急將是梵志釋。逐出我國界去。梵志見逐。便相將到舍衛國。佛於王舍國教授竟。悉從眾比丘。轉到郡縣。次還舍衛國祇桓中。梵志等不忍見佛得敬巍巍。便聚會六師。從諸異學。到波私匿王所。具說其變意。王即聽之。便乘騎到佛所。頭面著佛足竟一面坐。叉手求願。諾世尊道德深妙。可現變化。使未聞見者生信意。已聞見者重解。使異學無餘語。佛語王言。卻後七日。當作變化。王聞歡喜。繞佛三匝而去。至期日。便為作十萬坐床。亦復為不蘭等。作十萬坐床息。時舍衛人民。悉空城出觀。佛出威神。時梵志等。便各就座。王起白佛。諾世尊可就座現威神。是時般識鬼將軍。適來禮佛。聞梵志欲與佛捔道。便作[<a href='javascript:showpic("../fontimg/043895.gif")'>韋*風</a>]風雨吹其座。復雨沙礫。上至梵志。膝者至髀者。佛便出小威神。使其座中悉火燃。炎動八方。不蘭等。見佛座燃如是。悉歡喜自謂道德使燃。佛現神竟。炎燃則滅梵志等乃知非其神所為。便向內憂有悔意。佛即起師子座。中有一清信女。有神足。起叉手白佛言。世尊不宜勞神。我欲與異學俱現神。佛言。不須自就座。吾自現神足。貧賤清信士須達女作沙彌。名專華色。與目揵蘭俱往白佛。世尊不宜勞威神。我今願與之共捔道。佛言不須且自還座。我自現神足。佛意欲使眾人得福安隱。悉愍人天令得解脫。復伏梵志等。亦為後世學者作慧。使我道於未來得住留。佛時現大變神足。即從師子座飛起。往東方虛空中步行。亦箕坐猗右脅。便著火定神足。出五色光。悉令作雜色。下身出火。上身出水。上身出火。下身出水。即滅乃從南方來。復滅乃從西方來。復滅乃從北方虛空中住。變化所作。亦如上說。坐虛空中。兩肩各出一百葉蓮花。頭上出千葉華。華上有佛坐禪。光明悉照十方。天人亦在空中。散花佛上。皆言。善哉佛威神。悉動十方。佛即攝神足。還師子座。是時梵志等。默然無言。皆低頭如鳩睡。時持和夷鐵。便飛於虛空。見炎烔然可畏。但使梵志等見耳。適現子曹。便大恐怖戰慄。衣毛皆豎各各走。佛便為雨眾人。廣說經法。說布施持戒善見天徑薄說愛欲好痛說其災害著苦無堅固。佛以慧意。知眾人意濡住不轉。便為說四諦。中有身歸佛者。歸法者。歸比丘僧者。有長跪者。受戒者。有得溝港者。得頻來者。得不還者。是時人民。皆共生意。疑何因緣棄家為道。復有鬥訟。佛即知子曹疑。便化作一佛。著前端正。有三十二相。衣法衣。弟子亦能化作人。化人語弟子亦語。佛語化人默然。化人語佛默然。何以故。正覺直度正所意故。化佛即右膝著地。向佛叉手。以偈難問言<p class='lg'>　鬥訟變何從起　　致憂痛轉相疾<br>　起妄語轉相毀　　本從起願說佛<br>　坐憂可起變訟　　轉相嫉致憂痛<br>　欲相毀起妄語　　以相毀鬥訟本<br>　世可愛何從起　　轉世間何所貪<br>　從置有不復欲　　從不復轉行受<br>　本所欲著世愛　　以利是轉行苦<br>　不捨有從是起　　以故轉後復有<br>　隨世欲本何起　　從何得別善惡<br>　從何有起本末　　所制法沙門說<br>　亦是世所有無　　是因緣便欲生<br>　見盛色從何盡　　世人悉分別作<br>　所從欺有疑意　　亦是法雨面受<br>　念從何學慧跡　　願解法明學說<br>　所有無本從何　　無所親從何滅<br>　盛亦減悉一義　　願說是解現本<br>　有亦無著細濡　　去來滅無所有<br>　盛亦滅義從是　　解現賢本盡是<br>　世細濡本從何　　著世色從何起<br>　從何念不計著　　何因緣著可色<br>　名色授著細濡　　本有有色便起<br>　寧度癡得解脫　　因緣色著細濡<br>　從何得捨好色　　從眾愛從何起<br>　所著心寧悉盡　　諦行知如解脫<br>　不想想不色想　　非無想不行想<br>　一切斷不著者　　因想本戲隨苦<br>　我所問悉已解　　今更問願復說<br>　行[<a href='javascript:showpic("../fontimg/072471.gif")'>涅-日+乖</a>]悉成具足　　設無不勝尊德<br>　是極正有何邪　　向徑神得果慧<br>　尊行定樹林間　　無有餘最善說<br>　知如是一心向　　尊已著不戒行<br>　疾行問度世間　　斷世捨是彼身　</p><p>佛說是義足經竟。比丘悉歡喜<p class='juan'>
佛說義足經卷上</p>
</body></html>
