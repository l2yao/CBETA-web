<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p class='juan'>
大莊嚴論經卷第五</p>
<p><span class='byline'>　　　　馬鳴菩薩造</span><br><p><span class='byline'>　　　　後秦三藏鳩摩羅什譯</span><br><p><b>　　<A NAME="n313"></A>（二三）</b><p>復次若人親近有智善友。能令身心內外俱淨。斯則名為真善丈夫。我昔曾聞。有一比丘次第乞食至大婆羅門家。時彼家中遇比丘已。屋棟摧折打破水瓮。牸牛絕靷四向馳走。時婆羅門即作是言。斯何不祥。不吉之人來入吾家有此變怪。比丘聞已即答之言。汝頗見汝家內諸小兒等[<a href='javascript:showpic("../fontimg/072594.gif")'>月*於</a>]瘦腹脹面目腫不。婆羅門言。我先見之。比丘復言。汝舍之中有夜叉鬼。依汝舍住吸人精氣。故令汝家諸小兒等有斯疹疾。今此夜叉以畏於我恐怖逃避。以是令汝樑折瓮破牸牛絕靷。婆羅門言。汝有何力。比丘答言。我以親近如來法教有此威力。故令夜叉畏我如是。婆羅門復作是言。云何名為如來法教。于時比丘次第為說佛法教誡。令婆羅門夫婦聞已心意解悟俱得須陀洹果。時婆羅門。即說偈言<p class='lg'>　善哉上德者　　善說真實法<br>　佛教從耳聞　　入我心屋宅<br>　使我家安隱　　為我作擁護<br>　唯願於今者　　少聽我所說<br>　破我心意舍　　折我愚癡<span class='corr'>樑</span><br>　善為我驅遣　　吸功德夜叉<br>　除諸見羅剎　　惑盜以為瓮<br>　身見水盈滿　　今者已破壞<br>　癡乳牛奔走　　挽絕無明靷<br>　如向所見事　　悉集我身中<br>　諸色猶如鏡　　影像在中現<br>　無始生死中　　未曾見斯事<br>　我今因於汝　　始見四聖諦<br>　今值善知識　　緣會故相遇<br>　除我心貪患　　去我家中鬼<br>　世間久已傳　　四圍陀所說<br>　應作於大祀　　莊嚴種種物<br>　備具祀場上　　琲e等大濟<br>　洗浴除罪過　　速疾得生天<br>　我昔來修行　　未曾得果報<br>　然我未能知　　為定得不得<br>　祀祠及洗浴　　不如近善友<br>　我今近善友　　已獲其果證<br>　不生又不死　　解脫趣涅槃<br>　永離怖畏處　　非是財寶求<br>　假王威勢力　　投巖赴焰火<br>　嚴切寒冬月　　<span class='corr'>凍</span>冰儭其體<br>　盛夏鬱蒸時　　五熱以炙身<br>　編椽及棘刺　　寢臥於其上<br>　越山渡大海　　祀火而咒說<br>　如是苦行等　　不能得涅槃<br>　唯有修禪智　　戒聞及專精<br>　如此法事等　　為何從而獲<br>　必因善知識　　然後能具得　</p><p><b>　　<A NAME="n314"></A>（二四）</b><p>復次若人為惡應墮地獄。遇善知識能滅其罪得生人天。我昔曾聞。有婆迦利人至中天竺。時天竺國王即用彼人為聚落主。時聚落中多諸婆羅門有親近者。為聚落主說羅摩延書。又婆羅他書說。陣戰死者命終生天。投火死者亦生天上。又說天上種種快樂。辭章巧妙。而作是說。使聚落主心意駭動謂必有是。即作火坑。聚香薪[<a href='javascript:showpic("../fontimg/032436.gif")'>卄/積</a>]作婆羅門會。諸人雲集來至會所。時聚落主將欲投火。此聚落主與一釋種比丘先共相識。爾時比丘來至其家。見聚落主。於其家中種種莊嚴。比丘問言。欲作何等。聚落主言。我欲生天。比丘問言。汝云何去。尋即答言。我投火坑便得生天。比丘問言。汝頗知天道不。答言不知。比丘問言。汝若不知云何得去。汝今行時。從一聚落至一聚落。尚須引導而知途路。況彼天上道路長遠。忉利天上去此三百三十六萬里。無人引導。何由能得至彼天上。若天上樂者。彼上座婆羅門。年既老大貧於財物。其婦又老面首醜惡。何所愛樂何不將去共向天上。時彼聚落主既聞語已。作是思惟。若投火坑得生天者。彼婆羅門應共我去。所以者何。彼婆羅門貧窮困苦無可愛戀。應當捨苦就彼天樂。若其不去徒作欺誑欲殺於我。作是念已即便前捉上座婆羅門手。欲共投火俱向天上。時婆羅門挌不肯去。何以故。婆羅門等但為錢財來至會所。時聚落主見婆羅門不欲入火。即說偈言<p class='lg'>　如所聞上天　　眾樂不可計<br>　觸物生貪著　　視東而忘西<br>　計其家所有　　一切眾樂具<br>　比方於天上　　猶若以芥子<br>　以方於太山　　若其必少欲<br>　而無貪著者　　我今觀察汝<br>　貪欲劇熾火　　若不用婦女<br>　看守醜老妻　　而來至此會<br>　貪求於錢財　　用供給其家<br>　若愛戀其子　　不欲生天者<br>　計彼生天力　　過足護汝子<br>　若不知天道　　何故使我往<br>　設知天道者　　何故格不去<br>　云何喜教人　　欲使我投火<br>　或貪我財物　　欲得分取用<br>　云何無悲愍　　苦酷乃如是<br>　或是先世怨　　必是大欺誑<br>　與死作伴黨　　勸令我生天<br>　勸獎我令死　　強逼我入火<br>　教人遠家居　　修於苦行法<br>　投淵及赴火　　自餓亦斷食<br>　觀其教旨意　　欲令門斷絕<br>　斯諸婆羅門　　樂為殺害事<br>　是故我捨離　　當入於佛法<br>　佛法大慈悲　　終不傷害物<br>　大火焚山野　　麋鹿皆避走<br>　由其愛性命　　求覓清涼處<br>　我今亦應爾　　歸誠求救護　</p><p>爾時比丘見婆迦利心已厭患諸婆羅門。於三寶所深生信敬。讚言。善哉善哉。慧命。汝於今者始在天道。即說偈言<p class='lg'>　佛語至天道　　及以解脫道<br>　此語決定至　　中間終無錯<br>　一切智說道　　廣略之別相<br>　無害實語等　　施及伏諸根<br>　是道與天道　　斯非諸苦行<br>　投淵赴火等　　之所能獲得<br>　此可作死緣　　非天解脫因<br>　往古人壽長　　諸仙壽亦長<br>　厭患此身故　　不欲久住世<br>　先習諸禪定　　斷於欲界結<br>　自知捨是身　　必生於梵天<br>　無由得喪命　　投淵而赴火<br>　由此喪命故　　得生梵天中<br>　禪定斷結故　　而得生梵天<br>　不由投巖火　　得生於天上<br>　彼有同伴仙　　以天眼觀察<br>　此死生何處　　見生梵天中<br>　先見投淵死　　謂以此生天<br>　餘者愚不見　　謂為投淵火<br>　得生梵天上　　是故生倒見<br>　諸餘婆羅門　　愚癡無智慧<br>　不觀修禪定　　斷除諸結使<br>　但睹投淵火　　謂得生天上<br>　由是倒惑故　　遂生諸經論<br>　愚者皆信受　　投淵而赴火<br>　智人善觀察　　捨棄而不為<br>　修行諸善法　　以為天道因<br>　投淵赴火等　　非是修善行<br>　可得脫死緣　　亦非生天因<br>　身心依佛法　　是名寂滅道<br>　用是外道為　　無果徒受苦<br>　鑽水求醍醐　　雖勞永難得　</p><p><b>　　<A NAME="n315"></A>（二五）</b><p>復次夫修施者當離八危。若積財寶危難甚多。智人修施是乃堅牢。我昔曾聞。有一國王謫罰商賈。而告之言。汝所有財悉疏示我。估客至家。思惟先來所施之物。施諸乞兒一餐之食。乃至并施鳥獸所有穀草。悉疏示王。王見是已問言。如此之事何故疏來。估客答言。王先約敕所有財物悉疏示我。我所有財疏牒者是。即說偈言<p class='lg'>　五家共有者　　今悉在家中<br>　我今所牒者　　無有能侵奪<br>　如此所牒者　　王賊及水火<br>　皆所不能侵　　假設七日出<br>　須彌及巨海　　一切悉融消<br>　如此所施物　　不能燒一毫<br>　錢財寄父母　　兄弟及姊妹<br>　一切諸親友　　悉皆有敗失<br>　唯有所施物　　終不可敗衰<br>　施為行寶藏　　世世睎H人<br>　施為極親友　　無有能壞者<br>　貧窮之巨海　　極大可怖畏<br>　施是堅牢船　　唯有惠施者<br>　能得度彼岸　　我知施果報<br>　是故無畏說　　所牒是我財<br>　家中有財寶　　五家之所共<br>　是故不敢牒　　言是我所有　</p><p>王聞是語心生歡喜。讚言善哉。汝是福勝人。我今不用汝所有物。如汝所說。施是汝財。餘財悉共。爾時國王。即說偈言<p class='lg'>　若行惠施者　　自手而過與<br>　應發歡喜心　　勿生悔恨想<br>　是故未來世　　人天受快樂<br>　所有資財物　　眼見己財寶<br>　分散屬諸家　　不能速疾施<br>　無能侵奪者　　若人慳不施<br>　終為他所奪　　現在惡名聞<br>　來生多貧乏　　是為最愚癡<br>　見他人屋宅　　及以眾財寶<br>　死後眾家用　　毫釐不逐己<br>　目睹如此事　　不能生厭惡<br>　速疾捨財物　　財不五家共<br>　唯有修惠施　　死時一切捨<br>　無有隨己者　　決定必捨離<br>　然不得施報　　以見是事故<br>　智者必應施　　二事俱名施<br>　應當自施與　　檀越如大象<br>　津膩香常流　　如是智檀越<br>　功德利充滿　　世人所讚歎<br>　饒財慳不施　　為世所嗤笑<br>　設復有財錢　　見乞方背去<br>　雖復饒財寶　　名為貧衰患<br>　施者雖貧窮　　常名有財富<br>　慳貪雖多財　　不脫貧衰患<br>　檀越以水施　　洗除心貪垢<br>　慳無善樂報　　趣於死徑路<br>　必墜深坑阱　　種種眾寶物<br>　象馬與牛羊　　神逝氣絕時<br>　一切悉捨去　　臨終生苦惱<br>　以是生眷戀　　怖畏大熱惱<br>　修施者臨終　　歡樂無悔恨<br>　慳嫉智者譏　　施者貧與富<br>　痡`受快樂　　慳者如[<a href='javascript:showpic("../fontimg/005344.gif")'>土*(蒙-卄)</a>]間<br>　人皆避遠離　　慳貪者雖存<br>　其實同餓鬼　　施者有名稱<br>　一切所欽仰　　智者之所愛<br>　命終生天上　　諸有愛己者<br>　云何不修施　　施為善好伴<br>　勝妙之資糧　　不用車馬乘<br>　一切眾侍衛　　施為行寶藏<br>　後世之津樑　　布施離眾難<br>　五家不能侵　　何有愛己者<br>　而當不修施　　若施百千萬<br>　後身得少許　　尚應修布施<br>　況少修惠施　　大獲於福報<br>　是故有智者　　應當修布施　</p><p><b>　　<A NAME="n316"></A>（二六）</b><p>復次若聞正說能解於縛。我昔曾聞。德叉尸羅國有罪之人閉僧坊中。於其夜中眾僧說法。其被閉者。來至僧中次坐聽法。有一比丘說於生死逆順之經。說言。佛告諸比丘。凡愚之人不聞法者不知色。不知色習。不知色味。不知色過患。不知色出要。不知色厭。一切眾生如實不知如是過患。若為色縛。是名真縛。何謂色縛。視見端正。是名色縛。為色縛者內盡被縛。而此色者於生死中不知其根。生死大河無濟渡處。不知生死出要。於生死中被諸繫縛。從此身縛乃至後身。時被閉者。聞說是法思惟其義。憶持不忘讀誦通利。時王遣人解其繫縛。所親知識眷屬將從。欣其得脫皆來問訊。時被縛者。即說偈言<p class='lg'>　汝見我縛解　　慰問生歡喜<br>　凡夫愚癡者　　常縛未曾解<br>　色縛於凡夫　　五陰悉羈繫<br>　生能縛於物　　死縛亦復然<br>　今身至後世　　未始不繫縛<br>　輪迴羈縛中　　數數受生死<br>　我從彼師所　　聞說如是言<br>　此語我耳聞　　一切種智說<br>　一切諸結使　　繫縛於我心<br>　如牛軛所縛　　我有如斯縛<br>　於中未解脫　　云何汝等輩<br>　言我從縛解　　汝等於我所<br>　若實愛念者　　當為見啟王<br>　令我得出家　　正見跡在前<br>　寂滅之彼岸　　若獲如是事<br>　乃可名解脫　　若得出家者<br>　便為是離縛　　真實得解脫　</p><p>爾時眷屬聞是語已。啟白於王便得出家。既出家已精勤修道得阿羅漢。而彼罪人閉繫僧坊。以聽法故尚得解脫。況故聽法。是故行人於塔寺所宜往聽法<p><b>　　<A NAME="n317"></A>（二七）</b><p>復次病苦篤時言教不行漫現強健。所可作事宜應速作。我昔曾聞。法王阿育身遇重患。得諸財物。盡用施僧。又從諸臣索種種寶。時諸臣等不肯復與。唯得半菴摩勒果欲以奉僧。便集臣相而告之言。即於今日誰為王者誰言教行。諸臣答言。唯有大王威德所領。遍閻浮提言教得行。王說偈言<p class='lg'>　汝稱我為王　　教令得行者<br>　將順於我意　　故作如是說<br>　汝等作斯言　　悉皆是妄語<br>　我言教已壞　　一切不自由<br>　唯有此半果　　於中得自在<br>　富貴是凡鄙　　咄哉可呵責<br>　譬如山頂河　　瀑疾不暫停<br>　吾雖為人帝　　貧窮忽至我<br>　貧窮世所畏　　速疾至我所　</p><p>說是偈已。又復讚歎世尊所說真實不虛。復說偈言<p class='lg'>　富貴雖熾盛　　會必有衰滅<br>　富貴人希樂　　衰滅世憎惡<br>　此言不虛妄　　瞿曇之所說<br>　我於往日時　　設有諸言教<br>　心念而發言　　言必不墜落<br>　鬼神奉承命　　遍於四海內<br>　聞者咸受用　　無有違逆者<br>　如河衝大山　　激水還迴流<br>　衰敗如大山　　遮吾都不行<br>　我昔有言教　　無敢有逆者<br>　未曾有姦惡　　寇難見拒違<br>　覆蓋於大地　　無能違逆者<br>　男女與大小　　無敢不敬從<br>　設有違教者　　我悉能摧伏<br>　諸有苦難者　　安慰救濟之<br>　病苦及貧窮　　無不療治者<br>　我今福德盡　　貧窮忽然至<br>　困厄乃如斯　　我是阿育王<br>　云何遭此苦　　如阿輸伽樹<br>　斫根令斷絕　　花葉及枝莖<br>　一切皆萎乾　　我今亦如是　</p><p>富貴幻化不得久停。顧見傍醫而作是言。咄可惡賤富貴暫有。猶如電光。如焰速滅又如象耳動搖不停。亦如蛇舌鼓動不息。又如朝露見日則乾。曾從他聞說如是偈<p class='lg'>　富貴利難止　　輕躁不暫停<br>　智者應善知　　無得憍放逸<br>　此身及後世　　宜當求自利<br>　若得富貴者　　雖復慳守護<br>　百方皆毀敗　　富貴猶在行<br>　如蛇行不直　　若善觀察者<br>　於其強健時　　宜速作福德<br>　若復遭病苦　　心應當修福<br>　不必在形骸　　其家親屬等<br>　若知必死者　　己雖有財物<br>　不得自在施　　安利獲錢財<br>　值遇福田處　　便可速施與<br>　若於身強健　　及己病苦時<br>　宜常修布施　　等無有別異<br>　然此諸財物　　唯有過患耳<br>　若當臨死時　　親戚及婦兒<br>　雖是己財物　　若欲用惠施<br>　護遮不肯與　　危惙在須臾<br>　所願不自由　</p><p>爾時阿育王。剃髮時過著垢膩衣。參差不整羸瘦戰悼喘息麤上。向於如來涅槃方所。自力合掌憶佛功德。涕淚交流。而說偈言<p class='lg'>　今合掌向佛　　是我最後時<br>　佛說三不堅　　貿易於堅法<br>　我今合指掌　　用易堅牢法<br>　如似融石山　　求取於真金<br>　不堅財物中　　日夜取堅法<br>　我今餘福利　　持用奉最上<br>　今我此福業　　不求帝釋處<br>　及與梵果報　　況復閻浮王<br>　以此布施果　　及恭敬信向<br>　願得心自在　　無能割截者<br>　得聖淨無垢　　永離眾苦患　</p><p>阿輸伽王以半菴摩勒捨施眾僧。喚一親近而語之言。汝頗憶我先畜養不。取我今者最後之教。持此半果奉雞頭末寺眾僧。稱我名字。阿輸伽王最後頂禮比丘僧足。如我辭曰。於閻浮提得自在者。果報衰敗失自在力。唯於半果而得自在。願僧憐愍受我最後半果之供。令我來世得報廣大。願餘人等莫令如我於最後時不得自在。爾時侍人即奉王命。齎此半果詣僧坊中。集一切僧禮僧足已。叉手合掌白眾僧言。阿輸伽王禮眾僧足。作是語已。涕泣盈目哽噎氣塞。持此半果示眾僧已。即說偈言<p class='lg'>　一蓋覆天地　　率土言教行<br>　譬如日中時　　遍炙於大地<br>　福業既已消　　崩落忽來至<br>　為業所欺弄　　敗壞失榮貴<br>　如日臨欲沒　　信心致禮敬<br>　又以此半果　　用奉施眾僧<br>　以表無常相　　示豪貴遷動　</p><p>爾時諸上座聞是偈已。慘惻不樂生悲愍心。受其半果以示大眾。而作是言。我等今可生厭離心。佛婆伽婆。於修多羅作如是說。見他衰患。應當深心生於厭離。諸有心者見如此事。誰不憐愍生厭患心。即說偈言<p class='lg'>　勇猛能施者　　諸王中最勝<br>　牟梨中大象　　名曰阿輸伽<br>　富有閻浮提　　一切皆自由<br>　今為諸群臣　　遮制不自從<br>　一切皆制止　　唯半菴摩勒<br>　於此得自在　　用施於眾僧<br>　富有極廣大　　一切得自在<br>　生於自高心　　今日安所在<br>　凡愚應觀此　　速疾改易心<br>　富利都敗失　　唯有此半果<br>　令諸比丘僧　　皆生厭患心　</p><p>時僧上座言。末此半果著僧羹中。而作是言。大檀越阿育王最後供養。何故說此一切財富悉不堅牢。以是之故。佛婆伽婆說。不堅之財易於堅財。不堅之身易於堅身。不堅之命易於堅命。檀越。應生歡喜。以不堅之財隨逐於己至於後世。宜常修施莫使斷絕<p><b>　　<A NAME="n318"></A>（二八）</b><p>復次凡愚之人。若有輕毀於彼賢人。賢人終不生於瞋恚。得他毀罵生隨順語。我昔曾聞。有一人於其家中施設客會。多作花鬘以與眾會。眾人得鬘皆戴頂上。有一賢者極為貧悴詣客會中。次得花鬘不著頭上以置傍邊。眾人皆言。此人貧窮欲賣此鬘。是以不著。時優婆塞聞是語已。答言實爾。我若賣時。極得貴價。然後當與。即說偈言<p class='lg'>　如昔日須鬘　　本曾賣一花<br>　九十一劫中　　天上受快樂<br>　今日最後身　　得於涅槃樂<br>　如似放牛女　　以臭惡草花<br>　眾人所不喜　　女人賣此花<br>　得生忉利天　　如彼女所賣<br>　我今欲向佛　　亦欲賣此花<br>　能發如是心　　希有極難值<br>　如此賣花者　　三界中無比　</p><p>爾時諸人問優婆塞。誰能少施獲大福報時優婆塞語眾人言。今當為汝說善堅法。花鬘萎乾便即棄捨佛捨王位如棄萎花。即說偈言<p class='lg'>　佛捨轉輪位　　如棄萎花鬘<br>　七覺嚴其心　　清淨無垢穢<br>　莊嚴悉已備　　安用是花為<br>　但我專精心　　以鬘施佛塔<br>　今我賣上佛　　世間無倫疋<br>　如是法商主　　終無貧窮時<br>　此賣最為勝　　名稱有功德<br>　我今持此花　　欲以供養塔　</p><p><b>　　<A NAME="n319"></A>（二九）</b><p>復次譬如幻師以此陰身作種種戲。能令智者見即解悟。我昔曾聞。有一幻師有信樂心至晝闇山。為僧設食供養已訖。幻尸陀羅木作一女人端正奇特。於大眾前抱捉此女。而嗚唼之共為欲事。時諸比丘見此事已咸皆嫌忿。而作是言。此無慚人所為鄙褻。知其如是不受其供。時彼幻師既行欲已。聞諸比丘譏呵嫌責。即便以刀斫刺是女。分解支節挑目截鼻。種種苦毒而殺此女。諸比丘等又見此事倍復嫌忿。我等若當知汝如是寧飲毒藥不受其供。時彼幻師而作是言。爾眾比丘見我行欲便致瞋忿。見我斷欲殺彼女人復致嫌責。我當云何奉事眾僧。時諸比丘見其如是。紛紜稱說擾動不安。爾時幻師即捉尸陀羅木用示眾僧。合掌白言。我向所作即是此木。於彼木中有何欲殺。我欲安於眾僧身故設是飲食。欲令眾僧心得安故為此幻耳。願諸比丘聽我所說。豈可不聞。佛於修多羅中說一切法猶如幻化。我今為欲成彼語故。故作斯幻。如斯幻身無壽無命。識之幻師運轉機關。令其視眴俯仰顧眄。行步進止或語或笑。以此事故深知此身真實無我。即說偈言<p class='lg'>　先觀彼相貌　　想像起倒惑<br>　橫生女情想　　入於欲網罥<br>　深實觀察者　　知身都無我<br>　如彼善幻師　　以木為女人<br>　意行於顛倒　　愚謂為眾生<br>　於此幻偽中　　妄起男女想<br>　智者善觀察　　陰界及諸入<br>　緣假成眾生　　分分各別異<br>　和合眾分故　　能作於諸業<br>　諸行無男女　　亦無有壽命<br>　色欲及細滑　　威儀并處所<br>　如此四種欲　　迴轉嬰愚心<br>　一切智亦說　　幻偽欺世間<br>　如彼幻網中　　化作諸色像<br>　生死網亦然　　現五道差別<br>　憂喜與瞋忿　　愁惱及鬥諍<br>　如彼眾擾亂　　猶如鬼遍身<br>　心起諸作業　　同彼鬼無異<br>　從心起於風　　因風造作業<br>　眾生見造業　　種種諸色像<br>　於此業行中　　起威儀形色<br>　不解其容止　　便橫計我想<br>　此身名機關　　脂髓皮肉髮<br>　三十六物等　　和合以為身<br>　愚者計眾生　　而實無宰主<br>　但以風力故　　俯仰而屈伸<br>　以依於心故　　則能起五識<br>　然此心識者　　念念皆遷滅<br>　愚者起癡覺　　計此身有我<br>　口業若干種　　身業亦復然<br>　言笑及威儀　　皆如幻所作<br>　此中無有我　　用離宰主故<br>　而斯虛偽法　　無壽無知見<br>　妄起於想像　　陷沒諸凡夫　</p><p>如彼幻師所說之事真實無異。時諸比丘聞其說已皆得見諦。是故當知諸法如幻。能知是者。則便能斷諸行之源<p><b>　　<A NAME="n320"></A>（三○）</b><p>復次施戒及論其事淺近。善根熟者能樂深法。我昔曾聞。有阿育王初得信心數請眾僧。入宮供養日日聽法。施張帳幕遮諸婦女而使聽法。時說法比丘以諸婦女多著世樂。但為讚歎施戒之法。有一妓女宿根淳熟。不避王法分受其罪。即便撥幕到比丘所。白比丘言。佛所說者唯有施戒更有餘耶。比丘答言。姊妹。我意不謂乃有如是利根之人。故作此說。若欲聽者當更為汝說諸深法。告女人言。佛說一切世間所未聞法。所謂四諦。即為女人分別說之。女人聞已得須陀洹道。爾時女人作如是言。雖違王法得大義利。即說偈言<p class='lg'>　聞說四真諦　　法眼淨無垢<br>　以此危脆命　　貿佛法堅命<br>　假設於人王　　今來害我者<br>　我以得慧命　　終無悔恨心　</p><p>時諸宮人見此妓女干<span class='corr'>冒</span>王法。心懷戰懼恐同其罪。時此妓女見是事已。手自執刀到於王前。五體投地伏罪請死。復說渴言<p class='lg'>　王制極嚴峻　　無敢違犯者<br>　我為聽法故　　<span class='corr'>冒</span>犯分受死<br>　我今渴於法　　<span class='corr'>冒</span>突至僧所<br>　如春熱渴牛　　求水不避杖<br>　突入清流中　　飲足乃還歸<br>　大王應當知　　佛法難聞值<br>　譬如優曇花　　難可得值遇<br>　三界大真濟　　所說諸妙法<br>　我得聞斯說　　云何不欣樂<br>　其所說法者　　乃實是燈炬<br>　滅結大鼓聲　　天人之橋津<br>　又聞解脫鈴　　歡喜娛樂音<br>　菩薩於昔日　　苦行勤求法<br>　投巖及割肉　　以求無上道<br>　既得為人說　　甚難可值遇<br>　我得值斯法　　云何不聽受<br>　此身如聚沫　　芭蕉及泡焰<br>　四大蛇纏擾　　今斯法施會<br>　難可得聞值　　何惜鄙穢身<br>　而當不聽法　　而此危幻身<br>　雖復能進止　　顧視諸威儀<br>　來去及坐臥　　看示及語言<br>　實非是眾生　　而作眾生想<br>　種種諸威儀　　一切皆如幻<br>　不久當散毀　　捨棄於塚間<br>　屍骸同木石　　烏鳥所殘食<br>　雨漬令腐敗　　猶泥人毀壞　</p><p>爾時彼王聞斯偈已而告之言。汝能至意聽如是法。今證何事。妓女即說偈言<p class='lg'>　今不覆藏時　　我宜當實說<br>　已證須陀洹　　應發歡喜心<br>　至心而善聽　　我今自見法<br>　終不隨他信　　心無有疑網<br>　已閉三惡趣　　生死作邊際<br>　我已離有獄　　於六十二見<br>　牢縛今已解　　不久當遠離<br>　趣向甘露城　　十力坊所道<br>　陰界及諸入　　我悉如是見<br>　觀身如蛇篋　　陰如拔刀賊<br>　欲如怨詐親　　諸根如空聚<br>　六塵破村賊　　陷下之愛河<br>　已悟如斯事　　求彼安隱處　</p><p>王聞是已於佛法中倍生敬心。而作是言。嗚呼佛法。大力世尊厭生死道。嗚呼佛法。有信向者皆得解脫。何以知之。女人淺智尚能解悟。過六師故。我今向阿耨多羅調御丈夫坊處生歸依心。南無救一切眾生大悲者開甘露法。男女長幼等同修行。即說偈言<p class='lg'>　若謂女人解　　名為淺近者<br>　諸餘深智人　　敬尚方能悟<br>　如是甚深義　　為智所敬者<br>　乃是牟尼尊　　最勝正導說<br>　所說之妙法　　聞者極欣樂<br>　專念而攝心　　能令不放逸<br>　所說不為論　　亦不為摧滅<br>　外道諸語論　　一切自破壞<br>　不曾自稱譽　　名聞遍世間<br>　雖說實功德　　不名自稱譽<br>　威德雖熾盛　　湛然具寂滅<br>　既具一切智　　不恃而自高<br>　所作雖勇健　　而復善調順<br>　解脫諸矜高　　然復不鄙劣<br>　說法久流布　　無能譏呵者<br>　無害者所說　　種種多差別<br>　然諸一切人　　無能說其過<br>　言說雖豐廣　　無有厭患者<br>　所說雖同俗　　而理出世間<br>　善逝之所說　　文字世流布<br>　然常未曾有　　化度皕s異<br>　如是妙言論　　無不合掌禮<br>　誰不讚世尊　　善論大師子<br>　譬如春夏時　　陰晴皆益物<br>　佛語亦如是　　多種利眾生<br>　能去眾人疑　　對治善宣釋<br>　能令離三有　　顯示安隱處<br>　亦能令眾生　　或喜或驚怖<br>　亦能令稱適　　亦能使悲感<br>　亦能得利悅　　滅結所說法<br>　真實是神變　　應說者必說<br>　不惜人情意　　所說雖剛麤<br>　然不違法相　　最勝智慧者<br>　如似大海水　　初中及邊際<br>　等同於一味　　佛法亦如是<br>　初中後皆善　　聽之悉清淨<br>　明智聽彼語　　勇捍意滿足<br>　聽聞此語已　　不樂外典籍<br>　言辭悉具足　　才辯甚美妙<br>　亦不自矜高　　所說不怯弱<br>　一切中最勝　　顯著義具足<br>　實是一切智　　外道體義少<br>　以智莊嚴辭　　言辭極美妙<br>　然無有義味　　諂偽邪媚說<br>　世間大愚闇　　執汝之法炬<br>　入於真諦處　　如入己舍宅<br>　善逝諸弟子　　我能得擁護<br>　諸大弟子等　　善調伏諸根<br>　彼所說弟子　　我今言深信<br>　於諸大眾前　　稱宣說是語<br>　從今日已去　　聽諸釋子等<br>　經常入我宮　　從今日體信<br>　沙門釋子等　　自恣聽入宮<br>　能以甘露法　　滿足女人心<br>　女心既寂靜　　趣於解脫處<br>　是故常應聽　　甚深四諦義　</p><p class='juan'>
大莊嚴論經卷第五</p>
</body></html>
