<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p class='juan'>
大莊嚴論經卷第九</p>
<p><span class='byline'>　　　　馬鳴菩薩造</span><br><p><span class='byline'>　　　　後秦三藏鳩摩羅什譯</span><br><p><b>　　<A NAME="n345"></A>（五一）</b><p>復次瞋恚因緣佛不能諫。是故智者應斷瞋恚。我昔曾聞。拘睒彌比丘以鬥諍故分為二部。緣其鬥諍各競道理經歷多時。爾時世尊無上大悲。以相輪手制諸比丘。即說偈言<p class='lg'>　比丘莫鬥諍　　鬥諍多破敗<br>　競勝負不息　　次續諍不絕<br>　為世所譏呵　　增長不饒益<br>　比丘求勝利　　遠離於愛欲<br>　棄捨家妻子　　意求於解脫<br>　宜依出家法　　莫作不應作<br>　應當以智鉤　　迴於傲慢意<br>　不適生鬥諍　　怨害之根本<br>　依止出家法　　不應起不適<br>　譬如清冷水　　於中出熾火<br>　既著壞色衣　　應當修善法<br>　斯服宜善寂　　瓻鉿蛗晙X<br>　云何著是服　　豎眼張其目<br>　蹙眉復聚頞　　而起瞋恚想<br>　應當念被服　　剃頭作標相<br>　一切皆棄捨　　云何復諍競<br>　如此之標相　　宜應斷鬥諍　</p><p>時彼比丘合掌向佛白佛言。世尊。願佛恕亮。彼諸比丘輕蔑於我。云何不報。即說偈言<p class='lg'>　彼之難調者　　忍之倍見輕<br>　生忍欲謙下　　彼怒益隆盛<br>　於惡欲加毀　　猶如斧斫石<br>　彼人見加毀　　我亦必當報　</p><p>爾時世尊猶如慈父。作如是言。出家之人應勤方便斷於瞋恚。設隨順瞋極違於理。瞋恚多過。即說偈言<p class='lg'>　瞋如彼利刀　　割斷離親厚<br>　瞋能殺害彼　　如法順律者<br>　患瞋捨出家　　不應所住處<br>　嫌恨如屠枷　　瞋乃是恐怖<br>　輕賤之屋宅　　醜陋之種子<br>　麤惡語之伴　　燒意林猛火<br>　示惡道之導　　鬥諍怨害門<br>　惡名稱床褥　　暴速作惡本　</p><p>諸瞋恚者為他譏嫌之所呵毀。汝今且當觀如是過。即說偈言<p class='lg'>　瞋劇於暴虎　　如惡瘡難觸<br>　毒蛇難喜見　　瞋恚者如是<br>　瞋者睡亦苦　　毀壞善名稱<br>　瞋恚熾盛者　　不覺己所作<br>　及與他所作　　於分財利時<br>　不入其數中　　若於戲笑處<br>　眾人所不容　　如是諸利處<br>　由瞋都不入　　瞋者叵愛樂<br>　其事極眾多　　常懷慚恥恨<br>　雖以百舌說　　說猶不可盡<br>　略舉而說之　　地獄中受苦<br>　不足具論盡　　瞋恚造惡已<br>　悔恨身心熱　　是故有智者<br>　應當斷瞋競　</p><p>爾時如來為諸比丘種種說法。而其瞋忿猶故不息。以是因緣諸天善神皆生瞋恚。而說偈言<p class='lg'>　猶如濁水中　　若置摩尼珠<br>　水即為澄清　　更無濁穢相<br>　如來之人寶　　為於諸比丘<br>　隨順方便說　　種種妙好法<br>　斯諸比丘等　　心濁猶不淨<br>　寧作不清水　　珠力可令清<br>　不作此比丘　　聞佛所說法<br>　而其內心意　　猶故濁不清<br>　如日照世間　　除滅諸黑闇<br>　佛日近於汝　　黑闇心過甚　</p><p>如來世尊呵諸比丘如斯重擔。有悲愍心。復更為說長壽王緣。而此比丘蹙眉聚頞猶故不休。而作是言。佛是法主。且待須臾。我等自知。于時如來聞斯語已即捨此處。離十二由旬在娑羅林一樹下坐作是思惟。我今離拘睒彌鬥諍比丘。爾時有一象王避諸群象來在樹下。去佛不遠合目而住。亦生念言。我得離群極為清淨。佛知彼象心之所念。即說偈言<p class='lg'>　彼象此象牙極長　　遠離群眾樂寂靜<br>　彼樂獨一我亦然　　遠離鬥諍群會處　</p><p>說是偈已入深禪定。爾時諸比丘不受佛說後生悔恨。天神又忿。舉國聞者咸生瞋恚。唱言叱叱。時諸比丘各相謂言。我等云何還得見佛。當共合掌求請於佛。即說偈言<p class='lg'>　我等違佛教　　三界世尊說<br>　瞋恚惡罪咎　　住在我心中<br>　悔恨熾猛火　　焚燒於意林<br>　善哉悲愍者　　願還為我說<br>　我今發上願　　必當求解脫<br>　從今日已往　　寧捨於身肉<br>　終不違佛教　</p><p>佛知諸比丘心之所念。即說偈言<p class='lg'>　欲瞋恚所禁　　惱亂不隨順<br>　我今應悲愍　　還救其苦難<br>　嬰愚作過惡　　智者應忍受<br>　譬如人抱兒　　懷中種種穢<br>　不可以糞臭　　便捨棄其子　</p><p>說是偈已從草敷起。欲還僧坊。爾時天龍夜叉阿修羅等。合掌向佛。而說偈言<p class='lg'>　嗚呼有大悲　　大仙正導者<br>　彼諸比丘等　　放逸之所盲<br>　競忿心不息　　觸惱於世尊<br>　如來大悲心　　猶故不背捨<br>　悲哀無瞋嫌　　意欲使調順<br>　如似強惡馬　　捶策而令調　</p><p>爾時如來既至僧坊光明照曜。諸比丘等知佛還來尋即出迎。頭頂禮敬而白佛言。我等鬥諍使多眾生起瞋忿心。極為眾人之所輕賤。我等今者皆墮破僧。唯願世尊還為說法使得和合。于時如來為諸比丘說六和敬法。令諸比丘還得和合。是故佛說斷於瞋恚<p><b>　　<A NAME="n346"></A>（五二）</b><p>復次應當觀食。世尊亦說正觀於食。我昔曾聞。尊者黑迦留陀夷為食因緣故佛為制戒。佛說種種因緣讚戒讚持戒。少欲知足行頭陀事。佛集比丘僧。讚一食法。乃至欲制一食戒法。時比丘僧咸各默然。猶如大海寂默無聲。時諸僧中有一比丘名婆多梨。白佛言。世尊。莫制是戒。我不能持。佛告比丘。於過去生死為是飲食。生死之中受無窮苦。流轉至今。乃往過去無量世時有四禽獸仙人。第五爾時烏者作如是言。諸苦之中飢渴最苦。劫初之時光陰天下。時有一天。最初以指先嘗地味。既嘗其味。遂取食之。爾時彼天者今彼婆多梨是也。即於彼時彼婆多梨先嘗地味。今亦復爾。但為飲食。彼婆多梨不為法故從坐而起。更整衣服白佛言。世尊。莫制一食法。即說偈言<p class='lg'>　我今不能持　　世尊一食戒<br>　若一人不善　　不應制此戒　</p><p>一切比丘聞是偈已皆悉低頭。思惟既久而作是言。咄哉不見揣食過患。為揣食故於大眾中而被毀辱。即說偈言<p class='lg'>　寧共鹿食草　　如蛇呼吸風<br>　不於佛僧前　　為於飲食故<br>　違佛作是說　</p><p>佛告婆多梨。聽汝檀越舍食半分食。餘者持來在寺而食。時婆多梨猶故不肯。當爾之時佛制一食戒。第二第三亦如是請佛。佛猶不肯即制戒。婆多梨即離佛去。極生悔心而說偈言<p class='lg'>　我違佛所說　　云何舌不斷<br>　云何地不陷　　故復能載我<br>　羅剎毘舍闍　　惡龍及與賊<br>　無敢違語者　　為於飲食故<br>　頑嚚違佛語　　寧以刀開腹<br>　吞噉於蛆虫　　土食以滿腹<br>　云何為食故　　乃違十力教<br>　我今自悔責　　喻如無心者　</p><p>爾時婆多梨說是偈已慚愧自責。三月之中恥不見佛。自恣時近。晝夜愁惱而自燒然。羸瘦毀悴失於威德。時諸比丘有慈心者深生悲愍。即說偈言<p class='lg'>　今諸比丘等　　縫衣而洗染<br>　不久當散去　　汝莫後生恨<br>　汝今速向佛　　敬禮蓮花足<br>　應向尊重處　　盡力求哀請<br>　當勤用功力　　乃可得懺謝　</p><p>婆多梨聞此偈已哽噎墮淚。復說偈言<p class='lg'>　世尊有所說　　世皆無違者<br>　由我愚癡故　　敢違於佛語<br>　我之極輕躁　　眾中無慚愧<br>　不見後時笑　　為眾所惡賤<br>　不思此過惡　　輒作如是說<br>　此事僧應作　　及非我所請<br>　由我無定心　　卒發如是語　</p><p>同梵行者聞此偈已。即欲請佛求哀懺悔婆多梨復說偈言<p class='lg'>　我今慇重心　　求哀願得懺<br>　慚愧當何忍　　舉目視世尊　</p><p>諸比丘等語婆多梨言。世尊。若有煩惱漏者汝可怖畏。今佛世尊久斷諸漏。汝今何故畏難不去。婆多梨復說偈言<p class='lg'>　我疑自罪過　　如見淨滿月<br>　無瞋容貌勝　　三界慈哀顏<br>　我今欲觀見　　慈悲為我說<br>　為愚癡所盲　　而不受佛語<br>　譬如人欲死　　不服隨病藥<br>　違失慈愍教　　今受悔恨惱　</p><p>諸同梵行者而語之言。可共我等詣世尊所。勸共見佛。向佛說過。時諸比丘復問之言。汝今決定懺悔耶。時婆多梨即說偈言<p class='lg'>　若我今禮佛　　寧使身散壞<br>　佛不使我起　　我亦終不起<br>　若佛與我語　　身心皆滿足　</p><p>爾時婆多梨與諸比丘往詣佛所。時佛世尊在大眾中。時婆多梨在於佛前舉身投地。而說偈言<p class='lg'>　聽我懺悔過　　人之調御師<br>　體性悲愍者　　我如強戾馬<br>　越度調順道　　假設不得食<br>　眼陷頰骨現　　枯竭而至死<br>　寧受如此苦　　不違於聖教<br>　釋梵尊勝天　　敬戴奉所說<br>　我之愚癡故　　不順於佛語　</p><p>如來善知時非時等。及苦責數悉皆通達。佛告婆多梨。設有阿羅漢臥於糞穢污[<a href='javascript:showpic("../fontimg/005204.gif")'>泥/土</a>]之中。我行背上。於意云何。彼阿羅漢有苦惱不。婆多梨言。不也世尊。汝若得阿羅漢阿那含斯陀含須陀洹終不違教。由汝凡夫愚癡空無所有。喻如芭蕉中無有實。廣說如修多羅。時人謂婆多梨得阿羅漢。聞佛說已知婆多梨是具縛凡夫。諸比丘皆生不信。聞彼不得阿羅漢。如此貴族出家若不獲得阿羅漢者。云何卑賤種姓尼提出家得阿羅漢。佛欲使漏盡者便得漏盡。若不欲使漏盡便不得漏盡。佛知諸比丘心念。告諸比丘。若修奢摩他毘婆舍那必能盡漏。若不修者不能得漏盡。若知若見已雖生卑賤得羅漢果。如婆多梨不知不見。雖生勝族而不得阿羅漢。是故如來平等說法而無偏黨。<p><b>　　<A NAME="n347"></A>（五三）</b><p>復次狂逸之甚莫過貪欲。是故應當勤斷貪欲。我昔曾聞。世尊往昔修行菩薩道時。時世空虛無佛賢聖出現於世。爾時有王名曰光明。乘調順象出行遊觀。前後導從歌舞唱妓。往到山所嶮難之處。王所乘象遙見牸象。欲心熾盛哮吼狂逸。如風吹雲。欲往奔赴不避險岨。時調象師種種鉤斲不能令住。時光明王甚大驚怖。語使鉤斲不能禁制。如惡弟子不隨順師。象去遂疾。王大驚迫。心生苦惱意謂必死。即說偈言<p class='lg'>　如見虛空動　　迅速挩諸方<br>　皆悉而來聚　　普見如輪動<br>　大地皆迴轉　　其象走遂疾<br>　譬如山急行　　諸山如隨之<br>　嚴谷澗中河　　諸樹傷身體<br>　王怖極苦惱　　發願求山神<br>　使我得安全　　鉤斲傷身體<br>　欲盛不覺苦　　象走轉更疾<br>　喻如於暴風　　棘刺鉤斲身<br>　并被山石傷　　頭髮皆蓬亂<br>　塵土極坌污　　衣服復散解<br>　瓔珞及環玔　　破落悉墮地　</p><p>爾時大王語調象師言。如我今者命恐不全。復說偈言<p class='lg'>　汝好勤方便　　禁制令使住<br>　我今如在秤　　低昂墮死處　</p><p>爾時象師盡力鉤斲不能禁制。數數歎息顏色慚恥淚下盈目。[<a href='javascript:showpic("../fontimg/043535.gif")'>卑*頁</a>]面避王不忍相見。復語王言。大王我今當作何計。即說偈言<p class='lg'>　盡力誦象咒　　古仙之所說<br>　鉤斲勢力盡　　都不可禁制<br>　如人欲死時　　咒術及妙藥<br>　越度必至死　　良藥所不救　</p><p>爾時大王語象師言。我等今者墮於是處。當作何計。象師白王。更無餘方唯當攀樹。王聞是語以手攀樹。象即奔走逐於牸象。象既去後導從諸人始到王所。王即徐步還向軍中。爾時象師尋逐象跡。經於多日。得象還軍。時王在大眾中。象師乘象向於王所。時王瞋忿而作是言。汝先言象調順可乘。云何以此狂象而欺於我。象師合掌而白王言。此實調順。王若不信我今當現象調順之相使王得知。爾時象師即燒鐵丸以著其前。爾時彼人語象吞丸。時王不聽語彼人言。汝說調順云何狂逸。象師長跪合掌而白王言。如此狂逸非我所調。王語之曰。為是何過非汝所調。彼即白王。象有貪欲以病其心非我所治。大王當知。如此之病杖捶鉤斲所不能治。貪欲壞心亦復如是。即說偈言<p class='lg'>　欲為心毒箭　　不知從何生<br>　因何得增廣　　云何可得滅　</p><p>王聞貪欲不可治療。語象師言。此貪欲病無能治耶。象師答言。此貪欲病不可擁護捨而不治。即說偈言<p class='lg'>　當作諸方便　　勤求斷欲法<br>　不知其至趣　　懷精勤退還<br>　棄捨五所欲　　出家修苦行<br>　為斷欲結故　　應精勤修道<br>　或有恣五欲　　言道足自斷<br>　若干種作行　　望得遠離欲<br>　如是等處處　　望拔欲根本<br>　欲林難可拔　　人天阿脩羅<br>　夜叉鳩槃茶　　一切有生類<br>　微細心欲罥　　繫縛諸眾生<br>　迴轉有林中　　無由能自拔　</p><p>王聞貪欲不可斷故甚生怪惑。即說偈言<p class='lg'>　無有能斷滅　　如此欲怨者<br>　乃無有一人　　能滅貪欲耶<br>　人天中乃無　　能滅此欲乎　</p><p>爾時象師而答王言。轉從他聞。唯佛世尊世界大師有大慈心。一切眾生悉皆如子。身如真金。大人之相以自莊嚴。有自然智知欲生起滅欲因緣。有無礙心悲愍一切。時王聞佛大人之聲。即起合掌如華未敷。於大眾前發大誓願。我以正法護於國土及捨財施。以此功德願我未來必得成佛。斷除眾生貪欲之患。以何因緣而說此事。眾生不知欲因緣及對治故。說是修多羅<p><b>　　<A NAME="n348"></A>（五四）</b><p>復次佛觀久後使得信心故不卒為事。我昔曾聞。尊者優波鞠多林下坐禪。時魔波旬以諸花鬘著其頂上。爾時尊者從禪定起。見其花鬘在於項上。即入定觀誰之所為。知是魔王波旬所作。即以神力以三種死屍繫魔王頸。時彼魔王覺屍著頸。遙見尊者知是所作。爾時尊者。即說偈言<p class='lg'>　花鬘嚴飾具　　比丘所捨離<br>　死屍極臭穢　　愛欲者厭惡<br>　佛子共捔力　　戰諍誰能勝<br>　我今是佛子　　捨棄汝花鬘<br>　汝若有力者　　除去汝死屍<br>　大海濤波流　　無能禁制者<br>　唯有鐵圍山　　水觸則迴返　</p><p>爾時魔王聞是語已欲去死屍。雖盡神力不能使去。如蚊蟻子欲動須彌山王。雖復竭力亦不能動。時魔波旬不能卻屍。尋即飛去。而說偈言<p class='lg'>　若我不能解　　使餘諸勝天<br>　威德自在者　　其亦必能解　</p><p>爾時尊者。復說偈言<p class='lg'>　帝釋及梵天　　無能解是者<br>　設入熾然火　　及在大海中<br>　不燋亦不爛　　如此屍著汝<br>　不乾不朽壞　　所在隨逐汝<br>　無能救解者　　摩醯首羅天<br>　及以三天王　　毘沙門天王<br>　乃至到梵天　　如是諸天等<br>　雖復盡神力　　無能為解者　</p><p>爾時梵天王見魔盡力不能卻屍。而告之言。汝莫生憍慢。即說偈言<p class='lg'>　十力之弟子　　以己神通力<br>　由汝輕弄故　　今故毀辱汝<br>　誰當有此力　　而為汝解者<br>　猶有大海潮　　無能制波浪<br>　譬如以藕系　　用以懸雪山<br>　雖盡我神力　　不能為汝脫<br>　我雖有大力　　不及彼沙門<br>　如似燈燭明　　不如大火聚<br>　火聚雖復明　　不如日之光　</p><p>魔王聞斯偈已語梵天言。我當依誰可脫此患。梵天說偈以答魔言<p class='lg'>　汝速疾向彼　　求哀而歸依<br>　神通樂名聞　　汝盡敗壞失<br>　如似人跌倒　　扶地還得起　</p><p>魔作是念。如來弟子梵等勝天力無及者。乃為諸梵之所推敬。魔說偈言<p class='lg'>　佛之弟子等　　梵王所尊敬<br>　況復如來德　　云何可格量<br>　我極作惱亂　　猶故忍悲愍<br>　而故不為我　　作諸衰惱事<br>　能忍護惜我　　何可得稱說<br>　我今始知佛　　真實大悲者<br>　體性極悲愍　　不生怨憎心<br>　身如金山王　　光明踰於日<br>　愚癡冥我心　　皆作惱亂事<br>　彼精進堅實　　未曾有麤語<br>　痡`見悲愍　　令我心不悅　</p><p>爾時欲界自在魔王。而作是言。遍觀三界無能解者。我今唯還歸依尊者乃可得脫。作是語已向尊者所。五體投地頂禮足下。作如是語。大德。我於菩提樹下乃至造作百種諸惱。以亂於佛猶不苦我。即說偈言<p class='lg'>　婆羅聚落中　　婆羅門村邑<br>　瞿曇來乞食　　我令空缽去<br>　即日不得食　　然不加毀我<br>　我曾作惡牛　　并及毒蛇身<br>　五百車濁水　　令佛不得飲<br>　皆知是我作　　不曾出惡言<br>　我所作既少　　汝極毀辱我<br>　人天阿修羅　　一切皆輕蔑<br>　毀我壞名稱　　以屍苦惱我　</p><p>爾時尊者告魔王言。汝今不善惡物。云何聲聞比於世尊。即說偈言<p class='lg'>　云何以葶藶　　用比於須彌<br>　螢火之微明　　以比於日光<br>　一掬之少水　　比方於大海<br>　佛有大悲心　　聲聞無大悲<br>　如來以大悲　　恕汝種種過<br>　我亦隨佛意　　欲生汝善根　</p><p>爾時魔王聞斯語已。復說偈言<p class='lg'>　聽我說佛德　　福利威光盛<br>　彼之所有分　　斷諸愛欲者<br>　忍辱不起嫌　　我以愚癡故<br>　日日常觸惱　　如母愛一子　</p><p>優波鞠多語波旬言。汝聽我語於如來所數作諸惡。欲得洗除生諸善根。無過念佛。世尊最上。即說偈言<p class='lg'>　如是因緣故　　知佛見長遠<br>　未曾於汝所　　生於不愛心<br>　彼第一智尊　　欲成汝信心<br>　常發親愛語　　智者少生信<br>　便得涅槃樂　　今我略為汝<br>　說法愚癡冥　　黑闇之過患<br>　汝今生信故　　則為洗除盡　</p><p>爾時魔王身毛皆豎。如波曇花種種起觸惱。猶如子作過。父猶愛之心過大地忍。不曾見過責。是彼仙中勝。若少信佛洗除前過。時彼魔王在尊者前。念佛功德禮尊者足。作如是言。尊者救我與我敬心。汝當發心卻我頸懸。我雖惱觸願起慈心為我除捨。尊者答言。共汝作要後乃當脫。魔言。何等是言要。尊者答言。汝從今日莫惱比丘。魔即白言。我更不惱觸尊者言。汝之所知。佛去百年始有我出。即說偈言<p class='lg'>　三界之真濟　　我見彼法身<br>　不見金色身　　無惱為我現<br>　示我佛形相　　我今極希望<br>　愛於如來形　</p><p>爾時魔王語尊者言。我亦作要誓言。汝若見形莫為卒禮。以一切種智慎莫禮我。我作佛相慎莫為禮。即說偈言<p class='lg'>　以謙敬念佛　　為我作禮者<br>　則為燒滅我　　我有何勢力<br>　能受離欲敬　　喻如伊蘭芽<br>　為象鼻所押　　破壞無所任<br>　我若受敬者　　其事亦如是　</p><p>尊者答言。我不歸命。汝亦不負言要。魔復語尊者言。待我須臾間。即入空林中。而說偈言<p class='lg'>　我先惑手羅　　現金熾盛身<br>　佛身不思議　　我作如是形<br>　身現熾光明　　踰過於日月<br>　悅樂眾人目　　明如飲甘露　</p><p>尊者答言。汝今為我如先好作。魔答言諾。我今當作。即為卻屍。爾時魔王即入空林。現作佛形如作伎家。種種自莊嚴。如來之色貌。現於大人相。能生寂滅眼。喻如新畫像。當作開發時。莊嚴於此林。看視無厭足。圓光一尋化作佛形。舍利弗侍右。目連處左。阿難隨後執持佛缽<p>尊者摩訶迦葉。阿尼盧頭。須菩提。如是等諸大聲聞千二百五十人侍佛左右。猶如半月現佛相貌。向尊者優波鞠多所。尊者見佛相貌極生歡喜。即從坐起觀佛形相。咄哉惡無常無有悲愍心。妙色金山王。云何而破壞牟尼身。如是為無常所摧滅。爾時尊者作觀心其意欲擾亂。我今實見佛掌如蓮華。而作如是言。嗚呼盛妙色不可具廣說。即說偈言<p class='lg'>　面過蓮花敷　　目如青蓮葉<br>　身形殊華林　　相好過於月<br>　甚深喻如海　　安住如須彌<br>　威德過於日　　行過師子王<br>　眼瞬如牛王　　色殊於真金　</p><p>爾時尊者倍生喜敬。大喜充滿轉增歡喜。即說偈言<p class='lg'>　嗚呼清淨業　　獲是美妙報<br>　業緣之所得　　非是現作業<br>　百千億劫中　　身口作淨行<br>　修施及戒忍　　并禪與智慧<br>　決定作正行　　以是自莊嚴<br>　眾人眼所愛　　清淨無垢穢<br>　現是形相時　　怨家皆歡喜<br>　況我於今日　　而當不愛敬　</p><p>如是思憶。唯作佛想不念於魔。即從坐起。五體投地而為作禮。魔時即驚作如是言。大德何故違要。尊者言。作何言要。魔言。先要莫禮。今何故禮。尊者從地起。即說偈言<p class='lg'>　眼所愛樂見　　擬心禮於佛<br>　我今實不為　　恭敬禮汝足　</p><p>爾時魔王言。汝五體投地為我作禮。云何說言。我不敬汝。尊者語魔言。我不敬禮。汝亦不違言誓。喻如以[<a href='javascript:showpic("../fontimg/005204.gif")'>泥/土</a>]木造作佛像。世間人天皆共禮敬。爾時不敬於[<a href='javascript:showpic("../fontimg/005204.gif")'>泥/土</a>]木欲敬禮佛故。我禮佛色像不為禮魔形。聞是語已還復本形。禮尊者足還昇天上。以何因緣而說此事。諸大聲聞等欲使諸檀越普供養眾僧令不所乏。又令比丘亦聞法奉行。以是故應為四眾說法。若欲讚佛者應當作是說。雖斷欲結使不覺為作禮<p class='juan'>
大莊嚴論經卷第九</p>
</body></html>
