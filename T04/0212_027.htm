<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p class='juan'>
出曜經卷第二十七</p>
<p><span class='byline'>　　　　姚秦涼州沙門竺佛念譯</span><br><p><b>　　<A NAME="n1065"></A>樂品第三十一</b><p class='lg'>　勝則怨滅　　負則自鄙　　息則快樂<br>　無勝負心　</p><p>勝則怨滅負則自鄙者。如彼怨家晝夜伺察彼人。於彼有大怨嫌。從世至世不捨罪怨。如是經歷數百千身。報怨乃息負者自鄙。是故說曰勝則怨滅負者自鄙也。息則快樂無勝負心。一切結使永盡無餘。更不復起想著之念。亦復無勝負之心。我勝彼不如彼勝我不如。都無彼此之心。是故說曰息則快樂無勝負心也<p class='lg'>　若人嬈亂彼　　自求安樂世<br>　遂成其怨憎　　終不脫苦患　</p><p>若人嬈亂彼自求安樂世者。世多有人執迷惑意怨讎心深。觸嬈於人自望快樂宗族蒙慶。如種苦栽冀望甘果。唐喪功夫無益於時。是故說曰。若人嬈亂彼自求安樂世也。遂成其怨憎終不脫苦患者。卒鬥殺人猶尚可恕。懷毒陰謀乃不可親。如斯之類必趣惡道。所以然者由其執愚不捨故也。是故說曰遂成其怨憎終不脫苦患也<p class='lg'>　善樂於愛欲　　以杖加群生<br>　於中自求安　　後世不得樂　</p><p>善樂於愛欲者。一切眾生皆貪樂樂不樂苦惱。見苦則群心不願樂。己自行殺教人殺生。己自婬泆教人婬泆。己自妄言綺語。復教人妄言綺語。己自不與取。復教他人竊盜他物。是故說曰善樂於愛欲也。以杖加群生者。所行非法濫[<a href='javascript:showpic("../fontimg/011859.gif")'>打-丁+王</a>]百姓。意之所存以傷為本。是故說曰以杖加群生也。於中自求安後世不得樂。人作惡行皆自為己。捨身受形遭諸苦惱。經歷生死沈漂五道。所生之處罪苦自隨。是故說曰於中自求安後世不得樂也<p class='lg'>　人欲得歡樂　　杖不加群生<br>　於中自求樂　　後世亦得樂　</p><p>人欲得歡樂杖不加群生者。一切眾生皆貪於樂不樂於苦。見彼苦者興慈愍心。四等平均視彼如赤子。初不起怨捶打眾生。處世皆求安身。設我今日觸嬈彼者。後世之中受對無數。是故說曰人欲得歡樂杖不加群生於中自求樂後世亦得樂也<p class='lg'>　樂法樂學行　　慎莫行惡法<br>　能善行法者　　今世後世樂　</p><p>夫人在世務行於法選擇善法。去其惡者周旋往來。追善知識採取善教。所至到處興有法事。是故說曰樂法樂學行慎莫行惡法能善行法者今世後世樂也<p class='lg'>　護法行法者　　行法獲善報<br>　此應法律教　　行法不趣惡　</p><p>護法行法者行法獲善報者。能自擁護法不使漏失後獲其福。是故說曰護法行法者行法獲善報也。此應法律教行法不趣惡者。彼執行人以法自護。所生之中不遇惡災。從小至大悉受其對。天受福盡下生人間復重受福。是故說曰此應法律教行法不趣惡也<p class='lg'>　護法行法者　　如蓋覆其形<br>　此應法律教　　行法不趣惡　</p><p>彼修行人擁護深法微妙之教。去諸陰蓋如猛赫熱而獲好蓋得蒙濟度是故說曰護法行法者如蓋覆其形此應法律教行法不趣惡也<p class='lg'>　惡行入地獄　　所至墮惡道<br>　非法自陷溺　　如手把蛇蚖　</p><p>惡行入地獄所至墮惡道者。人為惡行非父母兄弟宗親所為。皆由己身為罪所致。作罪自受其殃無能代者。外道異學所見不同。外道所見己身作罪他人受報。是故說曰惡行入地獄所至墮惡道也。非法自陷溺如手把蛇蚖者。猶如彼人手把蛇蚖。或以咒術而取者。或以藥草而取者。或被師教而手翫弄惡蛇。咒罷之後為蛇所嚙。死入地獄餓鬼畜生。經歷生死無有休已。是故說曰非法自陷溺如手把蛇蚖也<p class='lg'>　不以法非法　　二事俱同報<br>　非法入地獄　　正法生於天　</p><p>不以法非法二事俱同報。此眾生類造善惡行。不自覺知殃福之報。為善者不知善之有報。為惡者不知惡之有報。如彼有人得雜毒之食。得而享之。不知食中有毒。毒氣流熾不便其身。行惡之人亦復如是。當時甘口後受其殃。遂喪其命不至善處。有目之士觀食知之。斯是清淨其中無毒。便取食之後無苦患。是故說曰不以法非法二事俱同報非法入地獄正法生於天也<p class='lg'>　施與戰同處　　此德智不譽<br>　施時亦戰時　　此事二俱等　</p><p>昔舍衛城內有一長者。名曰最勝。更有長者名曰難降。二人慳貪國中第一。饒財多寶七珍具足。象馬車乘僕從奴婢。穀食田業不可稱計。二人門戶各有七重。敕守門者無令乞兒入我門戶中庭之中。鐵籠覆上恐有飛鳥啄拾穀食。屋舍四壁鑄鐵垣牆。恐鼠穿鑿嚙壞器物也。是時五大聲聞各以次第詣彼教化。從地踊出教以法施。長者二人聞之各不受化。後佛自往坐臥虛空放大光明。佛與長者說微妙法。長者雖聞心猶不達。內自思惟佛來至舍。不可虛爾使還精舍。宜入藏堥一白[<a href='javascript:showpic("../fontimg/057087.gif")'>疊*毛</a>]布施如來。即起入藏選一惡者反更得好。捨而更取倍得好者。心意共諍不能自決。當於其日。阿須倫與忉利天共鬥。或天得勝。阿須倫不如。或阿須倫得勝。諸天不如。爾時世尊以天眼觀見長者心。或時慳心得勝施心不如。或時施心得勝慳心不如。爾時世尊便說斯偈<p class='lg'>　施與戰同處　　此德智不譽<br>　施時亦戰時　　此事二俱等　</p><p>長者遙聞內懷慚愧。如來所說正謂我身。即出好[<a href='javascript:showpic("../fontimg/057087.gif")'>疊*毛</a>]持用為施。難降長者出五百兩金持用惠施。心開意解各見道跡也<p class='lg'>　人遭百千變　　等除憍慢怨<br>　時施清淨心　　健夫最為勝　</p><p>人遭百千變等除憍慢怨者。學人在家戀著財業。眾事憒亂心不一定。人欲脩道當離家業。除去憍慢不興想著。乃得惠施不望其報。謙恭卑下脩德之本。輕人貴己殃禍之災。是以教人閑靜之處。然後乃得脩於道真。是故說曰人遭百千變等除憍慢怨也。時施清淨心健夫最為勝者。施有五時獲五功德。除去憍慢自大之心。意常清淨不懷穢濁。是故說曰時施清淨心健夫最為勝也<p class='lg'>　忍少得勝多　　戒勝懈怠多<br>　有信惠施者　　後身受善報　</p><p>忍少得勝多戒勝懈怠多者。多有眾生信心極少。瞋恚隆熾持戒忍辱亦復少少耳。以能行忍則勝怨讎。持戒之人勝懈怠者。猶如阿那律一有施德與辟支佛。九十劫中未曾趣惡道。後生釋種家。佛並父弟。出家學道成其道果。是故說曰忍少得勝多戒勝懈怠多有信惠施者後身受善報也<p class='lg'>　快哉大福報　　所願皆全成<br>　速得第一滅　　漸入無為際　</p><p>快哉大福報所願皆全成者。人之修福皆由前身立行所致。值良福田種子雖少獲報無量。若復前身觸嬈賢聖。施心不純無平等意。設受人形形狀醜陋為人所輕。作惡受惡作福受福。是故說曰快哉大福報所願皆全成也。速得第一滅漸入無為際者。眾結除盡諸德普具。淨如光明內外清徹。意欲所求第一義者尋時即獲。欲得永入虛無之處。尋時即得。無有疑滯。正使外邪弊魔之度。欲來毀壞為福之人。尋時自壞。無奈之何。猶昔魔王將十八億眾。百頭一身。形像可畏。虎狼師子毒蛇惡蚖來恐如來。如來福力使魔斷壞。魔王退後爾時世尊便說斯偈<p class='lg'>　快哉大福報　　所願皆全成<br>　速得第一滅　　漸入無為際<br>　若彼求方便　　賢聖智慧施<br>　盡其苦原本　　當知獲大幸　</p><p>若彼求方便賢聖智慧施者。學人欲習賢聖法者。勇猛精進意不分散。然後乃應賢聖之法。是故說曰若彼求方便賢聖智慧施也。盡其苦原本當知獲大幸者。所謂苦者五盛陰是。能滅此者乃應道教。是故說曰盡其苦原本當知獲大幸也<p class='lg'>　愛法善眠寤　　心意潔清淨<br>　賢聖所說法　　智者所娛樂　</p><p>學人習行達了深法。曉了分別義句。所趣心意澹然無餘異想。入定一意不為眾邪之所傾動。賢聖所言教。翫而習之不能捨離。智者所習非愚所論。是故說曰愛法善眠寤心意潔清淨賢聖所說法智者所娛樂也<p class='lg'>　若人心樂禪　　亦復樂不起<br>　亦樂四意止　　并及七覺意<br>　及彼四神足　　賢聖八品道　</p><p>若人心樂禪亦復樂不起者。彼脩行人所以樂禪者。欲於無餘泥洹界而取滅度。不起不滅。是故說曰若人心樂禪亦復樂不起也。亦樂四意止并及七覺意者。止結不起謂之意止。有所覺寤故謂覺意。是故說曰亦樂四意止并及七覺意也。及彼四神足賢聖八品道者。夫神足法亦斷結使。於現法中快樂無為賢聖八品道。於現法中亦斷結使快樂善利。是故說曰及彼四神足賢聖八品道也<p class='lg'>　善樂於揣食　　善樂攝法服<br>　善樂於經行　　樂處於山藪　</p><p>善樂於揣食善樂攝法服者。如彼行人。以獲斷一切之智。分別食想意不染著。起於食想食。若好若醜意無是非。法服齊整不違先聖所制服飾。是故說曰善樂於揣食善樂攝法服也。善樂於經行樂處於山藪。如佛契經所說。夫經行之人獲五功德。云何為五。一者堪任遠行。二者多力。三者所可食噉自然消化。四者無病。五者經行之人速得禪定。習道之人得真如四諦微妙之法。聞法意寤。即入深山無人之處禪定習道。即於無餘泥洹界而般泥洹。是故說曰善樂於經行善樂於山藪也<p class='lg'>　以逮安樂處　　現法而無為<br>　以越諸恐懼　　超世諸染著　</p><p>以逮安樂處現法而無為者。如彼修行之人。於有餘泥洹界真法自娛樂。漸漸乃至滅盡泥洹界。是故說曰以逮安樂處現法而無為也。以越諸恐懼超世諸染著者。以見道跡越諸苦難。超世諸染著行過三界。為眾祐福田。是故說曰以越諸恐懼超世諸染著也<p class='lg'>　善樂於念待　　善觀於諸法<br>　善哉世無害　　育養眾生類<br>　世無欲愛樂　　越諸染著意<br>　能滅己憍慢　　此名第一樂　</p><p>如來降神來適王家。觀世非常万物如幻。捨世王位深山學道積年苦行。坐樹王下成等正覺。七日七夜觀樹不眴。如來爾時即從坐起。詣文鱗龍王所。至彼宮殿而說斯偈。龍聞此偈心開意解。眼目得開睹如來形。愴然揮淚自鄙宿舋。是故說曰<p class='lg'>　善樂於念待　　善觀於諸法<br>　善哉世無害　　育養眾生類<br>　世無愛欲樂　　越諸染著意<br>　能滅己憍慢　　此名第一樂　</p><p class='lg'>　耆老持戒樂　　有信成就樂<br>　分別義趣樂　　不造眾惡樂　</p><p>耆老持戒樂者。夫學道之人。年雖耆艾不辭勞苦中有退心。雖復年盛目睹世榮而復懈怠。道之在心不問老少。唯在剛烈乃至於道耳。信心以存何往不剋。是故說曰耆老持戒樂也。有信成就樂者。人有信心四事難動。正使化作佛形現諸光相。欲來詭調者不能使心移轉。是故說曰有信成就樂者也。分別義趣樂者。人之辯才皆由宿行。億千万劫乃獲其辯。雖出言教分別諸義。一一所趣不失次緒。從一句義演至百千。終不吐出麤獷之言。是故說曰分別義趣樂也。不造眾惡樂者。夫人無惡則生天上人中受福。是故說曰不造眾惡樂也<p class='lg'>　世有父母樂　　眾聚和亦樂<br>　世有沙門樂　　靜志樂亦然　</p><p>世有父母樂眾聚和亦樂者。如佛契經所說。父母恩重不可得記。若使孝子欲報其恩。右肩負父左肩負母。從生至長周行天地經百千劫。亦不能報父母一日之恩。何以故。皆由父母長養五陰敷張六情使睹光明。推燥居濕隨時扶侍。是以孝子雖欲報恩。百千分未獲其一。是故說曰世有父母樂眾聚和亦樂也。世有沙門樂靜志樂亦然者。出家學道斷諸恩愛離棄家業。琣璊T業不失其操。復為百千群生所見愛念。隨時供養供給所須。出家梵志懃身苦體求斷縛著。所行清淨不造惡本是故說曰世有沙門樂靜志樂亦然也<p class='lg'>　諸佛興出樂　　說法堪受樂<br>　眾僧和亦樂　　和則常有安　</p><p>諸佛興出樂者。如來出現甚不可遇。猶若優曇缽花數千万劫時時乃出。爾時群生見優缽花。各各歡喜自相謂言。如來降世將在不久。瑞應以現豈有虛乎。古昔經籍自有成文。若有此花出現世者。如來出世亦復不久。諸天世人共相慶賀。皆設供養之具。遲睹如來光相形容。是故說曰諸佛興出樂也。說法堪受樂者。佛初得道眾相具足。七七四十九日寂然入定。不與眾生敷演法味。後為梵天所請。便與四部之眾比丘比丘尼優婆塞優婆夷。諸天龍神揵沓和阿須倫旃陀羅摩休勒人與非人。暢演善法群生蒙恩靡不濟度。是故說曰說法堪受樂也。眾僧和亦樂和則常有安者。眾者其事非一。或四或八或生無數。如來眾者為最第一。如來眾中。有四[<a href='javascript:showpic("../fontimg/042387.gif")'>雨/隻</a>]八輩十二賢士。諸有眾生之徒競來供養。修敬聖眾者獲福無量。如斯福田出生道果。為良為美為無旱霜。隨意所願靡不剋獲。聖眾所貴唯和為上。是故說曰眾僧和亦樂和則常有安也<p class='lg'>　持戒完具樂　　多聞廣知樂<br>　睹見真人樂　　解脫行跡樂　</p><p>持戒完具樂者。其有眾生遇持戒者承事供養。隨時瞻視後獲其報。安處無為快樂自由。是故說曰持戒完具樂也。多聞廣知樂者。復有眾生遭遇多聞之人承受其教。一一不失名身句身味身。義理通達尋究暢義。聞便即寤不復重受。是故說曰多聞廣知樂也。睹見真人樂解脫行跡樂者。設有眾生宿殖德本。遭遇賢聖值彼羅漢。得滅盡定及空寂定。其有眾生施真人者現身獲報。錢財集聚所願從意無願不果。於諸結使永無所染。是故說曰睹見真人樂解脫行跡樂也<p class='lg'>　駃水清涼樂　　法財自集快<br>　得智明慧快　　滅慢無邪快　</p><p>駛水清涼樂者。猶若駛河澄靜清涼。聲響微細不傷害物甘甜極美。學者所貪多所成就。是故說曰駛水清涼樂也。法財自集快者。所謂法財者。以法合集不[<a href='javascript:showpic("../fontimg/011859.gif")'>打-丁+王</a>]物理。不為縣官盜賊水火災變所見侵欺。何以故。皆由正法獲其財利。不[<a href='javascript:showpic("../fontimg/011859.gif")'>打-丁+王</a>]人物故使其然。是故說曰法財自集快也。得智明慧快者。如彼學人得世間。第一智。盡能分別一切眾法。普放光明有所接寤是故說曰得智明慧快也。滅慢無邪快者。人懷憍慢必倰蔑人。從永劫以來懷善德不究竟皆由興怒。是故說曰滅慢無邪快也<p class='lg'>　得睹諸賢樂　　同會亦復樂<br>　不與愚從事　　畢故永以樂　</p><p>得睹諸賢樂同會亦復樂者。賢聖之人道果以具眾德悉備。曩所修學積行乃致其有恭敬。承事賢者後受其樂財業無數。家人和穆宗族日熾。是故說曰得睹諸賢樂同會亦復樂也。不與愚從事畢故永以樂者。善人修德慕求良伴。見惡知識終以遠離。所以然者惡人所稟終無善行。墮人在冥不睹大明。是故說曰不與愚從事畢故永以樂也<p class='lg'>　如與愚從事　　經歷無數日<br>　與愚同居難　　如與怨憎會<br>　與智同處易　　如共親親會　</p><p>如與愚從事經歷無數日者。若彼行人與愚從事。晝夜墮落墜在生死。億佛過去不蒙濟度。是故說曰如與愚從事經歷無數日也。與愚同居難如與怨憎會者。怨憎會苦難。皆由無明故。不逐良師不與善知識從事。是故說曰與愚同居難如與怨憎會也。與智同處易如共親親會者。智人所學必當上及相見同歡。先笑後語和顏悅色。內外清泰無有諍訟。是故說曰與智同處易如共親親會也<p class='lg'>　人尊甚難遇　　終不虛託生<br>　設當託生處　　彼家必蒙慶　</p><p>人尊甚難遇終不虛託生者億千万劫不可遭遇。所謂人尊者諸佛世尊是。所謂生之處其種清淨父母真正。其家饒財多寶七珍具足。金銀珍寶車磲馬瑙真珠虎珀象馬車乘無所渴乏。所生國土上下和穆共相順從。是故說曰人尊甚難遇終不虛託生也。設當託生處彼家必蒙慶者。眷屬成就處在中國不在邪僻。是故說曰設當託生處彼家必蒙慶也<p class='lg'>　一切得善眠　　梵志取滅度<br>　不為欲所染　　盡脫於諸處<br>　盡斷不祥結　　降伏內煩熱<br>　永息得睡眠　　心識悉清徹　</p><p>昔佛成道未久。初度五人次後五人江村十三人賢士眾中三十七人。通佛六十一人。爾時世尊告諸弟子汝等各各四面教化。度閻浮利地人。吾欲獨往詣江水側。度三迦葉師徒千人。次度舍利弗目揵連。次度洴沙王。在羅閱城迦蘭陀竹園所。爾時阿那邠低長者。有少俗緣來至羅閱城中。造大長者欲得寄住。正值彼家男女僕從各各作役。或破薪然火。或吹生熟食。或有布置坐具氍毹毾[<a href='javascript:showpic("../fontimg/016965.gif")'>登*毛</a>]是時長者躬敷高座懸繒幡蓋香汁灑地是時阿那邠低長者問彼長者。貴家今日辦具待賓之調亦非小節。為欲請國王過舍。為是貴家男欲娶婦女欲嫁乎願聞其意。其主報曰我今所辦餚饌之具。亦非天及世人所能測度。亦非國王群臣百僚。男不娶婦女不出門。我所以辦具甘饌飲食者。清旦請佛及比丘僧在家供養。阿那邠低聞佛名號及比丘僧。衣毛悚豎悲而且喜。尋往佛所頭面禮足在一面坐。斯須退坐前白佛言。伏惟天尊興居輕利遊步康彊。聞僑在此得善眠乎。爾時世尊與阿那邠低而說斯偈是故說曰<p class='lg'>　一切得善眠　　梵志取滅度<br>　不為欲所染　　盡脫於諸處<br>　盡斷不祥結　　降伏內煩熱<br>　永息得睡眠　　心識悉清徹<br>　慎莫著於樂　　當就護來行<br>　當念捨於世　　觀於快樂事　</p><p>慎莫著於樂當就護來行者。夫人學道不苦不成。要當須苦然後乃成。捨世俗禪及俗解脫。修無漏禪無漏解脫。是故說曰慎莫著於樂當就護來行。當念捨於世觀於快樂事者。人遇小樂當更求索增其樂本。是故說曰當念捨於世觀於快樂事也<p class='lg'>　如世俗歡樂　　及彼天上樂<br>　此名為愛盡　　十六未獲一　</p><p>如世俗歡樂及彼天上樂者。世俗樂者欲界之樂。及彼天樂者色界之樂。眾生之類長夜之中。迷惑五趣不知稟真。貪著世俗禪福之報。流轉五趣周而復始。謂為得道永滅不起。是故說曰如世俗歡樂及彼天上樂也。此名為愛盡十六不獲一者。其有行人先斷愛根永去枝葉。執意懷懼防惡未然。後得無漏之樂遊心自然。於十六分中未得其一。是故說曰此名為愛盡十六不獲一也<p class='lg'>　能捨於重擔　　更不造重擔<br>　重擔世之苦　　能捨最快樂　</p><p>能捨於重擔更不造重擔等者。如人負重擔經過嶮難處。所負既不要世俗不急貨。亦非金銀珍寶車磲馬瑙真珠琥珀。乃是世俗不要之貨。傍人諫語觀君所負。非是真寶何不捨之。更求真者。其人即捨。更求真者。觀此眾生亦復如是。負五陰身遊處欲界。宛轉生死不能得出。聖人告曰汝今所負五陰之形。穢漏臭處荷負是為。宜可速捨更求輕者。爾時眾生即設方便。捨欲界形受色界身。已受色界之形。聖人復往就彼教化。使令捨身就無漏智五分法性。是故說曰能捨於重擔更不造重擔重擔世之苦能捨最快樂也<p class='lg'>　盡斷諸愛欲　　及滅一切行<br>　并滅五陰本　　更不受三有　</p><p>如彼行人以無漏慧觀。滅欲愛色愛無色愛。身行口行意行。除身三口四意三永盡無餘。解知五陰興起本末。更不復著三有之行。是故說曰盡斷諸愛欲及滅一切行并滅五陰本更不受三有也<p class='lg'>　義興則有樂　　朋友食福樂<br>　彼滅寂然樂　　展轉普及人<br>　苦為樂為本　</p><p>義興則有樂朋友食福樂等者。猶若商賈之人勞形苦體。<span class='corr'>冒</span>涉危嶮採致重寶。安隱還家宗族慶賀。男女大小靡不歡喜。朋友同伴悉皆蒙恩。若使開意惠施普及一切。無復眾苦以樂為本。宗族娛樂不能捨離。是故說曰義興則有樂朋友食福樂彼滅寂然樂展轉普及人苦為樂為本也<p class='lg'>　猶彼火爐　　赫焰熾然　　漸漸還滅<br>　不知所湊　</p><p class='lg'>　如是等見人　　免於愛欲泥<br>　去亦無處所　　以獲無動樂　</p><p>猶彼火爐赫焰熾然者。猶若彼匠火燒鐵丸。極自熾然甚難可近。是以聖人觀眾生類婬怒癡火。而自燒炙不自覺知。是故說曰猶彼火爐赫焰熾然也。漸漸還滅不知所湊者。如彼熱鐵丸漸漸至冷。不知熱之所湊。亦復不知冷之所在是故說曰漸漸還滅不知所湊也。如是等見人免於愛欲泥者。彼脩行人得等解脫無復罣礙。免於愛欲之深泥便得離於生死之岸。是故說曰如是等見人免於愛欲泥也。去亦無處所以獲無動樂者。如是之類神與冥合識與空體。亦復不知東西南北四維上下。來亦不知所從來。去亦不知所從去。猶如熱鐵丸漸漸欲冷不知熱之所湊。亦復不知冷之所在。是故說曰去亦無處所以獲無動樂也<p class='lg'>　中間無有恚　　有變易不停<br>　除憂無有愁　　寂然觀世有　</p><p>中間無有恚者。所謂恚者。染污人心不至于道。唯有無垢之人。乃能免此恚怒之心。是故說曰中間無有恚也。有變易不停者。世多有行行有輕重舉操不同。或有冥契運至不造結使。或有知而故犯以興塵勞。是以聖人布誡後生。欲令執行之人改既往之失。絕將來之禍。貪學之人翫之寶之未墜于心。便能進適賢聖之室。然後方知聖法之可崇。穢法之叵近。是故說曰有變易不停也。除憂無有愁者。如彼脩行人。永拔愁憂之本。與樂根共相應。寂然觀世變。如彼幻野馬也。是故說曰除憂無有愁寂然觀世有也<p class='lg'>　有樂無有惱　　正法而多聞<br>　設見有所損　　人人貪於色　</p><p>有樂無有惱正法而多聞者。如彼入定人。晝夜禪寂不離定意。空無相願以為遊觀。當時雖復身遭苦行。神寂無為無所傷損。如彼行人無瞋怒心。慈愍群萌與己無異。是故說曰有樂無有惱正法而多聞也。設見有所損人人貪於色者。如彼學者。觀彼根原婬怒癡病眾禍之首。皆起欲怒心意。共相染污以成大患。便不能脫生老病死愁憂苦惱眾患之原。是故說曰設見有所損人人貪於色<p class='lg'>　無結世善壽　　大法知結原<br>　人當明結瑕　　人人心縛著<br>　亦縛於色本　</p><p>無結之人婬怒癡盡。不復樂俗眾結之本。怨讎恚心亦復不興。明人所鑒能斷斯病。既自去病復治他人使無有病。亦復不念著於眾色。利衰毀譽其心不動。是故說曰無結世善壽大法知結原人當明結瑕人人貪縛著亦縛於色本<p class='lg'>　一切受辱苦　　一切任己樂<br>　勝負自然興　　竟不有所獲　</p><p>一切受辱苦一切任己樂者。人遭困厄意不得舒。瞻人顏色畬ㄔ８N。自恣之人隨意所欲。如念即至如響應聲。是故說曰一切受辱苦一切任己樂也。勝負自然興竟不有所獲者。如人處世貴賤無常。或為轉輪聖王。後便為粟散諸王。一尊一卑或高或下。唯有賢聖之道無有尊卑高下。是故說曰勝負自然興竟不有所獲也<p class='lg'>　諸欲得樂壽　　能忍彼輕報<br>　忍者忍於人　　不忍處諸有　</p><p>取要言之略說其義。無害而生害無惱而生惱。無恚而生恚無怨而生怨。如上無異<p class='lg'>　諸欲得樂壽　　於惑而無惑<br>　惑者惑於人　　我斯無有惑<br>　諸欲得樂壽　　終己無結著<br>　當食於念食　　如彼光音天<br>　恆以念為食　　意身無所猗<br>　村野見苦樂　　彼此無所燒<br>　雖值更樂跡　　無跡焉有更　</p><p>村野見苦樂彼此無所燒者。人之脩道或在城傍依村而住。或在曠野無人之處。或時遇苦眾人痛心。時復遭樂不以為歡。不興更樂起十二種病。彼者彼六塵此者此六情。是故說曰村野見苦樂彼此無所燒也。雖值更樂跡無跡焉有更者。人之處世心琠騅h。先更後樂遂增罪根。或時生彼地獄更樂。無更則無跡。亦復無有地獄更樂。是故說曰雖值更樂跡無跡焉有更也<p class='lg'>　所在有賢人　　不著欲垢穢<br>　正使遭苦樂　　不興於害心　</p><p>所在有賢人不著欲穢垢者。聖人處世多自隱遁。不著欲想不興欲垢。所謂賢人阿那含阿羅漢是。故說曰所在有賢人不著欲穢垢也。正使遭苦樂不興於害意者。雖遭苦樂不興想著。是故說曰正使遭苦樂不興於害意也<p class='juan'>
出曜經卷第二十七</p>
</body></html>
