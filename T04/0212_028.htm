<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p class='juan'>
出曜經卷第二十八</p>
<p><span class='byline'>　　　　姚秦涼州沙門竺佛念譯</span><br><p><b>　　<A NAME="n1067"></A>心意品第三十二</b><p class='lg'>　輕難護持　　為欲所居　　降心為善<br>　以降便安　</p><p>輕難護持者。所以如來世尊出現於世。正欲降伏人心去穢惡行。如彼修行之人。琣菻銆忽酗蒆]論。所謂心者招致眾禍使人入地獄餓鬼畜生之道。是故說曰輕難護持也。為欲所居者。彼脩行人觀病所興皆有因緣。究欲之原斯在心意。猶若盜賊依嶮。劫盜設無嶮者無由生患。欲亦如是心為窠窟。展轉流馳以成災患。是故說曰為欲所居也。降心為善以降便安者。人能降心不記彼壽。所至到處為人所敬。壽終之後漏盡意解得滅盡泥洹。是故說曰降心為善以降便安也<p class='lg'>　如魚在旱地　　以離於深淵<br>　心識極惶懅　　魔眾而奔馳　</p><p>如魚在旱地以離於深淵者。猶如彼魚以失于淵宛轉于地。心意煩惱不得自在。是故說曰如魚在旱地以離於深淵也。心識極惶懅魔眾而奔馳者。猶彼岸上魚跳踉不得自在。心亦如是馳趣諸結使不能自止。便為眾邪所得便是故說曰心識極惶懅魔眾而奔馳<p class='lg'>　心走非一處　　猶如日光明<br>　智者所能制　　如鉤止惡象　</p><p>心走非一處猶如日光明者。如彼日光初出之時。悉照四方靡不通達。心亦如是奔趣色聲香味細滑之法。不能自制使不流馳。如彼惡象兇暴難御。以得鋼鉤然後乃制。是故說曰。心走非一處猶如日光明。智者所能制。如鉤止惡象也<p class='lg'>　我今論此心　　無牢不可見<br>　我今欲訓誨　　慎莫生瑕隙　</p><p>我今論此心無牢不可見者。彼修行之人專其一意繫心在前。以若干方便誨責其心。由汝心本無數劫中。經歷生死捨身受身不可稱記。或在三塗八難之處。或在天上人中往來。我今為人遭佛聖法。宜可捨本染著之想。以無數方便誨責心已。復更告心汝今輕脆不可恃怙。於此見身當盡愛結。是故說曰我今論此心無牢不可見我今欲訓誨慎莫生瑕隙也<p class='lg'>　汝心莫遊行　　恣意而遊逸<br>　我今還攝汝　　如御暴逸象　</p><p>汝心莫遊行恣意而放逸者心之為物猶豫不定。著色聲香味細滑法。猶如猿猴貪著果蓏。捨一取一意不專定。心亦如是橫生萬端。造作眾患不能捨離。是故說曰汝心莫遊行恣意而放逸也。我今還攝汝如御暴逸象者。我當以不淨觀攝此心意使不流馳。如御暴象不使放逸。是故說曰我今還攝汝如御放逸象<p class='lg'>　生死無有量　　往來無端緒<br>　求於屋舍者　　數數受胞胎　</p><p>生死無有量往來無端緒者。人處生死經歷劫數不可稱記。或在地獄畜生餓鬼。其中受苦甚難可計。是故說曰生死無有量往來無端緒也。求於屋舍者數數受胞胎者。不滅行跡往來不息。繫於肥白貪著形色數數受胎。是故說曰求於屋舍者數數受胞胎也<p class='lg'>　以觀此屋　　更不造舍　　梁棧已壞<br>　臺閣摧折　</p><p>以觀此屋者。危脆不牢要當壞敗為磨滅法。正使安明巨海盡當融爛。更不造舍者。所以然者。以知根原病之所由。更不受形造五陰室。是故說曰以觀此屋更不造舍也。梁棧已壞臺閣摧折者。所以論此者。乃論結使之原本。身壞四大散。萬物不久合。此乃論成道之人。捨形神逝澹然虛空。肢節形體各歸其本。地還歸地水還歸水。火還歸火風還歸風。神逝無為不復懼畏更來受形。是故說曰梁棧已壞臺閣摧折也<p class='lg'>　心已離行　　中間已滅　　心為輕躁<br>　難持難護　</p><p>心已離行者。所謂行者眾結之首。所以群萌沈湮生死者。皆由造行致斯災變。聖人降世精懃自脩。斷諸行本使不復生。是故說曰心已離行也。中間已滅者。三世之法永盡無餘。是故說曰中間已滅也。心為輕躁者。如佛契經所說。我今說心之本輕躁速疾。一日一夜有九百九十九億念。念念異想造行不同。是故說曰心為輕躁也。難持難護者。發心之頃造善惡行。念善之心尋響即至間無滯礙。念惡之心如響應聲。欲令守護者未之有也。猶若惡獸之類。虎狼蛇蚖蝮蠍之屬。欲使將護其意。使不行惡者亦未前聞。是故說曰難持難護<p class='lg'>　智者能自正　　猶匠搦箭直<br>　有恚則知恚　　有恚知有恚　</p><p>智者能自正猶匠搦箭直者。夫人習行先正其形。琲冪W空非身無我之法。六思念行以自誡身使不邪曲。猶若巧匠善能治箭端直無節。堪任御敵亦無所難。是故說曰智者能自正猶匠搦箭直也。有恚則知恚有恚知有恚者。怨怨自茲為怨。息怨者自古未有。要當息怨滅怨然後乃知無怨。是故說曰有恚則知恚有恚知有恚也<p class='lg'>　是意自造　　非父母為　　除邪就定<br>　為福勿迴　</p><p>意造眾行為身招患。為惡斯惡斯由心造。亦非父母兄弟宗族僕從奴婢之所為也。明審此者乃知從邪生此塵勞。復不守護使心不亂。是故說曰是意自造。非父母為除邪就定為福勿迴也<p class='lg'>　蓋屋不密　　天雨則漏　　人不惟行<br>　漏婬怒癡　</p><p>猶若世人造作宮殿屋舍亦不至密。天雨之日無處不漏。人不正其行。便漏色聲香味細滑法。亦不思惟不淨之觀。漏出三毒暴溢之水。是故說曰蓋屋不密天雨則漏人不惟行漏婬怒癡也。盡應為偈略說其要。愚癡亦爾瞋恚亦爾慳嫉亦爾。憍慢亦爾愛結亦爾<p class='lg'>　蓋屋不密　　天雨則漏　　人自惟行<br>　無婬怒癡　</p><p>猶如至密之人。造作宮殿屋舍緻密天雨不漏。人自惟行去婬怒癡不漏諸患盡。應為偈略說其要。愚癡亦爾瞋恚亦爾慳嫉亦爾。憍慢亦爾愛結亦爾<p class='lg'>　心為法本　　心尊心使　　中心念惡<br>　即言即行　　罪苦自追　　車轢于轍　</p><p>爾時世尊告諸比丘。自今以後先說勸食偈。然後乃食。舍衛城里有二乞兒。至眾僧中乞食。正值聖眾未說勸食之偈。其中有一乞兒。嫉妒心盛便發惡心。設我後得自在為國王者。當以車輪轢斷爾許道人頭。說偈之後。乞兒乞食得貲無央數。出在路側飽滿睡眠。數百群車路由其中。轢斷其頭。死入地獄受苦無量<p class='lg'>　心為法本　　心尊心使　　中心念善<br>　即言即行　　福慶自隨　　如影隨形　</p><p>彼第二乞兒內心自念。設我後得富貴為王者。盡當供養爾許聖眾使不渴乏。時彼乞兒乞充本意。尋出臥在樹下睡眠。神識澹靜無有亂想。爾時彼國喪失國主。更無復嗣繼王者種。群臣百僚雲集共論。今國無主復無繼嗣。將恐人民散在。不久亡國破家。由是而興君等。各各欲何方謀令國全在民無異趣。中有智臣明達第一。告諸人民我等失主且無繼嗣。宜可遣使巡行國界。若有威相福祿足者。使紹王位。即遣按行見一樹下有人眠睡。日光以轉樹影不移。蔭覆人身如蓋在上。使者見之即往觀視。人中奇異何復是過。此人正應紹繼王位。即喚使覺扶輿輦載。前後圍繞將詣王宮。人稱萬歲國界清泰。爾時世尊觀此二義已。即說斯偈<p class='lg'>　心為法本　　心尊心使　　中心念惡<br>　即言即行　　罪苦自追　　車轢于轍<br>　心為法本　　心尊心使　　中心念善<br>　即言即行　　福慶自隨　　如影隨形<br>　念無適止　　不絕無邊　　福能遏惡<br>　覺者為賢　</p><p>念無適止不絕無邊者。夫修行人縱意遊逸不能專一。正使聞法不貫心懷。所謂不絕無邊者。戒盜身邪也。是故說曰念無適止不絕無邊也。福能遏惡覺者為賢者。夫積善之人。永去婬怒癡憍慢之心。如斯之人履道則易。從是福慶漸至道場。是故說曰福能遏惡覺者為賢也<p class='lg'>　不以不淨意　　亦及瞋怒人<br>　欲得知法者　　三耶三佛說<br>　諸有除貢高　　心意極清淨<br>　能捨傷害懷　　乃得聞正法　</p><p>諸佛世尊。琤H天眼觀三世事知將來世。愚惑眾生自憍蔑人不事三寶。吾身去世遺法存在。族姓子汝傳吾經誡演布後人。眾生聞者靡不蒙濟。有一比丘波羅梨大國雞頭園中。為數千萬眾前後圍遶。昇于高座敷演法教。其聞法者。靡不蒙濟。隨行所趣各充其願。外國舊典內法之宜。入寺聽法及禮佛者皆當脫帽。時有國王頭素少髮加復有瘡。又且腳著履屣。自恃豪尊以[<a href='javascript:showpic("../fontimg/057087.gif")'>疊*毛</a>]裹頭入內聽經。王曰比丘與我說法。比丘告曰如來有教。其有眾生腳著履屣者不與說法。王聞懷恚即脫履屣。語比丘曰卿速說法稱悅我情。違我本意者當梟汝首。比丘告王又復如來禁戒所忌。不得與覆頭者說法。王聞斯語倍復瞋恚奮赫天威。語比丘曰卿欲辱我今故前卻。我今正爾露頭聽卿說法。若不解吾疑結者。當取汝身分為三分。爾時比丘。尋向彼王而說斯偈<p class='lg'>　不以不淨意　　亦及瞋怒人<br>　欲得知法者　　三耶三佛說<br>　諸有餘貢高　　心意極清淨<br>　能捨傷害懷　　乃得聞正法　</p><p>王聞斯偈慚顏愧形。即起于坐五體投地自歸懺悔。求滅身口意過。長跪叉手白比丘言。不審此偈為是如來神口所說。為是尊人知我心意然後說乎。比丘告王。此偈乃是如來神口所說。此來久矣。非適今也。王自思惟。善哉大聖三達之智靡所不通。乃知將來有我之徒有恚害心。今重自悔更不造新。爾時比丘漸與說甚深之法。即於坐上諸塵垢盡得法眼淨。見法得法無所畏難<p class='lg'>　心無住息　　亦不知法　　迷於世事<br>　無有正智　</p><p>心無住息亦不知法者。心如馳流難可制還。水出泉源晝夜下流。欲使還入泉源者斯難獲也。如此之人不知正法。亦復不知可就知就可捨知捨。譬如有人聾聽五音。盲執於燭。是故說曰。心無住息亦不知法也。迷於世事無有正智者。如彼行人貪樂於世。信邪倒見。或事諸神水火日月。祭祀先祖父母兄弟。意中望得正法功德。如人空中欲安宮宅者。甚為難也。如經文說。殺生祀生交受害也。是故說曰迷於世事無有正智也<p class='lg'>　三十六駃流　　并及心意漏<br>　敷數有邪見　　依於欲想結　</p><p>三十六駃流者。三十六邪。身邪有三。三界各有一。邊見有三。欲界一色界一無色界一。邪見有十二。欲界四色界四無色界四。見盜有十二。欲界四色界四無色界四。戒盜有六。欲界二色界二無色界二。取而合者合三十六。使世人迷惑不睹正見。是以智人防慮未然。是故說曰三十六駛流并及心意漏三十六邪由心而生。流溢萬端遂成邪見。是故說曰并及心意漏也。數數漏邪見依於欲想結者。此邪見者乃論計常見斷滅見。此二邪見不與相應。計常見不與斷滅見相應。斷滅見不與計常見相應。二人所見各各不同。緣是邪見牽致地獄餓鬼畜生。復起三想。貪恚想無明想。是故說曰數數漏邪見依於欲想結也<p class='lg'>　捨意放其根　　人隨意迴轉<br>　為少滅名稱　　如鳥捨空林　</p><p>捨意放其根人隨意迴轉者。世多有人好喜五音。若眼見色起于眼識遂成眼根。若耳聞聲起于耳識遂成耳根。若鼻嗅香起于鼻識遂或鼻根。若口知味起于口識遂成口根。若身知細滑起于身識遂成身根。若意知法起于意法遂成意根。是故說曰捨意放其根人隨意迴轉也。為少滅名稱如鳥捨空林者。人之為過不顧後慮。積日為善失在斯須。為諸檀越施主所見譏論。我等本呼戒具清淨。何圖今日乃見瑕隙。皆共薄賤不復興敬。猶如群鳥痡J茂林貪五果香華氣味。華果適盡各捨而逝。犯戒之人其喻如此。福盡罪至自當除散。是故說曰為少滅名稱如鳥捨空林<p class='lg'>　在靜自修學　　慎勿逐欲跡<br>　莫吞熱鐵丸　　[<a href='javascript:showpic("../fontimg/004404.gif")'>口*睪</a>]哭受其報　</p><p>在靜自修學慎勿逐欲跡者。常當端執意心之行。不為欲意所見鉤連。欲者令人迷惑不別尊卑。是故說曰在靜自修學慎勿逐欲跡也。莫吞熱鐵丸[<a href='javascript:showpic("../fontimg/004404.gif")'>口*睪</a>]哭受其報者。如火所燒痛徹骨髓。死入地獄酸楚萬端。抱熱銅柱吞熱鐵丸。[<a href='javascript:showpic("../fontimg/004404.gif")'>口*睪</a>]哭受報靡知所訴。是故說曰莫吞熱鐵丸[<a href='javascript:showpic("../fontimg/004404.gif")'>口*睪</a>]哭受其報也<p class='lg'>　應起而不起　　恃力不精懃<br>　自陷人形卑　　懈怠不解慧　</p><p>應起而不起者。形謂起者佛伴善知識。然不造善功德。生雖遇時無益人行。天雨七寶遍滿世界。愚者意惑不收其寶。琩人形無有遠慮。雖名為人無益於時。此亦如是遭遇佛世暢演深法。愚人執惑不肯承受。是故說曰應起而不起也。恃力不精懃者。如有行人氣力強壯堪任受化。然復懈怠不大精懃。是故說曰恃力不精懃也。自陷人形卑懈怠不解慧者。自陷於生死不顧後世殃。雖遭佛世遭善知識與賢聖相遇。不肯受慧分別義趣。是故說曰自陷人形卑懈怠不解慧也<p class='lg'>　亂觀及正觀　　皆由意所生<br>　能覺知心觀　　愚心數數亂　</p><p>亂觀及正觀皆由意所生者。所謂亂觀者欲觀恚觀無明觀。行人離此諸觀習於正觀。正觀定意超越殊勝眾定中尊。自非聖人漏盡無著得此觀定。是故說曰亂觀及正觀皆由意所生也。能覺知心觀愚心數數亂者。進學之人當習出要之觀。空無想無願觀。洗除心垢捨世八事。修清淨心解諸相好。一一虛寂。所說教誡殊勝難及。四諦如爾晝夜修習愚人執惑數數意亂。猶甘美漿愚謂辛苦。豈須聖人擘口與之。執意迷誤難革如斯。是故說曰能覺知心觀愚心數數亂也<p class='lg'>　智者如是觀　　念者專為行<br>　咄嗟意無著　　唯佛能滅此　</p><p>智者如是觀念者專為行者。所謂智者演說微吐。或暢疑遣難豫明人情。處在大眾獨步無侶。數問郡黨誰有疑惑。吾當以大慧之火。焚燒汝等猶豫之聚。隨時觀察意不錯亂。學人所修以此為業。是故說曰智者如是觀念者專為行也。咄嗟意無著唯佛能滅此者。彼修行人得定三昧。盡捨世俗有漏之行。亦復捨於世俗善本解脫定意。此者是誰。唯佛世尊能捨之耳。是故說曰咄嗟意無著唯佛能滅此<p class='lg'>　觀身如空瓶　　安心如立城<br>　以叡與魔戰　　守勝勿復失　</p><p>觀身如空瓶者。猶如朽故之瓶內外不牢。雖可受盛亦不久停。此四大身亦復如是。畯W敗壞不得久停如彼朽弊。亦盛於好亦盛於醜會歸磨滅。就彼灰聚此危脆身亦復如是。亦受於好亦受於醜。所受善者諸善功德瓔珞其身。所受惡者捨於善行染污其心。命終之後浪在丘塚。是故說曰觀身如空瓶也。安心如立城者。所以立城牢固深塹者。但厭患群賊盜竊民物。心亦如是厭患諸結使所纏裹故。城則牢固賊不得便。心正不邪結不得便。是故說曰安心如立城也。以叡與魔戰者。伎術以備六藝具足。則能與彼自在天子共戰。是故說曰以叡與魔戰也。守勝勿復失者。以勝婬怒癡無復餘想。矞晰N在前無他異心。是故說曰守勝勿復失。取要言之。觀世亦爾<p class='lg'>　觀身如聚沫　　解知焰野馬<br>　以叡與魔戰　　守勝勿復失　</p><p>猶若聚沫生生便滅不得久停。此四大身亦復如是。聚則為人散則為氣。本由父母得有四大。推其本末皆虛皆寂。推之不見其前。尋之不見其後。生生而滅生生而生。滅滅而滅滅滅而生。生不見生滅不見滅。凡夫所習顛倒不寤。是故說曰觀身如聚沫解知焰野馬。以叡與魔戰守勝勿復失。取要言之觀世亦爾<p class='lg'>　心念七覺意　　等意不差違<br>　當捨愚惑意　　樂於不起忍<br>　盡漏無有穢　　於世取滅度　</p><p>心念七覺意等意不差違者。如彼修行之人。修習覺意之法。晝夜思惟不捨于懷。是故說曰心念七覺意等意不差違也。當捨愚惑意樂於不起忍者。若有眾生不起慈心向一切眾生。則不至道有所成就。要當捨愚惑之意。不著色想乃應道真樂捨不起法忍。無生滅意乃入道室。是故說曰心念七覺意等意不差違也。盡漏無有穢於世取滅度者。彼修行人盡有漏成無漏。心得解脫叡得解脫。於現法中而得自在。如斯之人入無為境取般泥洹。永寂永滅更不復生。是故說曰盡漏無有穢於世取滅度也<p class='lg'>　當自護其意　　若氂牛護尾<br>　有施於一切　　終不離其樂　</p><p>當自護其意若氂牛護尾者。心為行道造作無端。常當攝意使不有失。猶彼氂牛晝夜護尾恐有斷絕。寧喪命根失其妻息。不使尾毛墜落于地。比丘學道亦復如是。寧喪身命不犯於戒。是故說曰當自護其意若氂牛護尾也。有施於一切終不離其樂者。要當興意愍慈一切。視怨家如赤子。阿須倫迦留羅旃陀羅摩休勒人若非人不能得其便。自然受福快樂無極。是故說曰有施於一切終不離其樂<p class='lg'>　一龍出眾龍　　龍中六牙者<br>　心心自平等　　獨樂於曠野　</p><p>昔拘深比丘好喜鬥訟未曾歡樂。不樂山野閑靜之處。爾時世尊數往呵諫。不受如來言教。如來數與說法。不肯承受便捨而去。去彼不遠見有一象。獨在空山閑靜無為。象自念言我在大眾中時。為眾象所撓逐群。食草則得弊惡草食。飲水得濁。今日在此不為眾象所撓何乃快哉。爾時世尊便說斯偈<p class='lg'>　一龍出眾龍　　龍中六牙者<br>　心心自平等　　獨樂於曠野　</p><p>如來說此偈已便捨而去<p class='lg'>　不以無害心　　盡為一切人<br>　慈心為眾生　　彼無有怨恨　</p><p>不以無害心盡為一切人者。盡當除棄怨憎恨心。慈愍一切眾生之類。是故說曰不以無害心盡為一切人也。慈心為眾生彼無有怨恨者。視己如彼身而無有異。若聞好語醜語不經心懷。無有怨恨無復害意。向一切眾生戰戰兢兢終不捨離。是故說曰慈心為眾生彼無有怨恨也<p class='lg'>　慈心愍一人　　便獲諸善本<br>　盡當為一切　　賢聖稱福上　</p><p>慈心愍一人者。如佛契經所說。若有人施一切眾生。加以慈心施一人者。其福何者為多。比丘報曰。行慈之人愍念眾生者。其福甚多是故說曰慈心愍一人便獲諸善本也。盡當為一切賢聖稱福上者。惠施一人其福難量。況施一切眾生之類乎。其福無限無量不可稱計。巨億萬倍不可以譬喻為比。是故說曰。盡當為一切賢聖稱福上也<p class='lg'>　普慈於一切　　愍念眾生類<br>　修行於慈心　　後受無極樂　</p><p>普慈於一切愍念眾生類者。人之行慈發意平等。眾生之類多於地種。能普慈心愍一切眾生者。後受人身受樂無厭。若生天上受福自然。視東望西玉女營從不可稱計。若生人中。豪族富貴生四姓家。七寶具足無有減少。父母真正不處卑賤。是故說曰普慈於一切愍念眾生類脩行於慈心後受無極樂也<p class='lg'>　若以踊躍意　　歡喜不懈怠<br>　脩於諸善法　　獲致安隱處　</p><p>若以踊躍意歡喜不懈怠者。彼修行人息婬怒癡。執意剛強不捨本願。所獲功德盡施於無上正真道等正覺。不待此福求轉輪聖王粟散諸王。亦復不求帝釋梵天。亦不求作魔若魔王。彼盡求作滅盡泥洹無為無作無生滅法。是故說曰。若以踊躍意歡喜不懈怠。脩於諸善法獲致安隱處<p class='lg'>　息則致歡喜　　身口意相應<br>　以得等解脫　　比丘息意快<br>　一切諸結盡　　無復有塵勞　</p><p>息則致歡喜身口意相應者。人意以息眾病都廢不復造。於身口意行。若布施持戒攝意受齋。皆求無為之道正使出家脩習福業。捨世辯聰習四辯才。以得八解脫法。比丘習法不離賢聖。是故說曰息則致歡喜。身口意相應也。所謂結者結縛人心。結結相纏。如蛾自裹。纏縛人心不見大明。除彼塵勞乃自照見。是故說曰一切諸結盡無復有塵勞也<p class='lg'>　正使五樂音　　不能悅人意<br>　不如一正心　　向於平等法　</p><p>正使五樂音不能悅人意者。彼修行人志在禪定。分別五陰成敗所趣。正使諸天作倡伎樂。欲使此人心意動轉此事不然。何以故由心正見無顛倒故。是故說曰正使五樂音不能悅人意不如一正心向於平等法也<p class='lg'>　最勝得善眠　　亦不計有我<br>　諸有心樂禪　　不樂於欲意　</p><p>最勝得善眠亦不計有我者。如修行人不計吾我染著榮職。寧取冷石宛轉土中。不以縛著之心臥於高床幃帳之內。是故說曰最勝得善眠亦不計有我也。諸有心樂禪不樂於欲意者。入定之人心不移變。當入定時寂無音響。千車同響萬雷同震不能令入定之人離於正受。所以然者由其心意得普慈故。是故說曰諸有心樂禪不樂於欲意<p class='lg'>　最勝踊躍意　　亦不見有我<br>　諸有心樂禪　　不樂於欲意　</p><p>最勝踊躍意者。見無我之人。分別內外所出四大。一一解了虛而不真。是故說曰最勝踊躍意亦不見有我諸有心樂禪不樂於欲意也<p class='lg'>　諸結永以盡　　如山不可動<br>　於染無所染　　於恚不起恚　</p><p>諸結永以盡如山不可動者。如彼行人諸結永盡。內外清淨無有瑕穢。意猶金剛不可沮壞。亦如泰山不可移動。何以故。由其執心甚牢固也。處欲不污在禍不懼。形神俱虛無可戀著。是故說曰諸結永以盡如山不可動於染無所染於恚不起恚也<p class='lg'>　諸有如此心　　焉知苦蹤跡<br>　無害無所染　　具足於戒律<br>　於食自知足　　及諸床臥具<br>　脩意求方便　　是謂諸佛教　</p><p>諸有如此心焉知苦蹤跡者。如彼行人練精其心去諸穢著。意存斷結日進不怠。爾時焉知有苦蹤跡。是故說曰諸有如此心焉知苦蹤跡。無害無所染具足於戒律者。亦不自害復不害人。戒律所說不失次緒。既自修德復以此德轉教人民。是故說曰無害無所染具足於戒律。於食知止足及諸床臥具者。如彼行人量食而進亦不貪餮。趣支其命行道而已。所以取膏而膏車者。欲使重載有所致也。如人瘡痍以膏傅之。所以傅者欲使新者不增故者除愈。是故說曰於食知止足及諸床臥具也。脩意求方便是謂諸佛教者。修行之人採取要義。行中所急者增上心是。是故說曰修意求方便是謂諸佛教也<p class='lg'>　行人觀心相　　分別念待意<br>　以得入禪定　　便獲喜安樂　</p><p>行人觀心相者。如彼行人知心根源。適生即滅不使滋長。知念待之進退分別善惡。永劫以來所脩行事。是故說曰行人觀心相分別念待意也。以得入禪定便獲喜安樂者。入定之人何以故說入定之人。定有三義禪最為首。猶如國王統領四方。正可富於世財無有道財。禪定之人當富道財無有世財。所謂道財者。三十七品禪定三昧諸善之本。樂有二義。或有淨樂或有不淨樂。不淨樂者飲食衣被服飾之具。香華脂粉繒綵幡蓋。斯謂不淨樂也。有淨樂者。入禪正受澹然無為無他異想。是謂有淨之樂也。是故說曰以得入禪定便獲喜安樂也<p class='lg'>　護意自莊嚴　　嫉彼而營己<br>　遭憂不患苦　　智者審諦住　</p><p>護意自莊嚴嫉彼而營己者。彼脩行者。硠@結使縛著色聲香味細滑之法。不使眾想雜錯其間。復以三十七品七覺意花而自莊嚴。是故說曰護意自莊嚴嫉彼而營己也。遭憂不患苦智者審諦住者。彼修行人以得入無畏之處。智者神審諦而不移動。是故說曰遭憂不患苦智者審諦住也<p class='lg'>　人不守護心　　為邪見所害<br>　兼懷調戲意　　斯等就死徑　</p><p>人不守護心為邪見所害者。行人不守護色聲香味細滑法。其有眾生修習邪徑。便當趣於地獄餓鬼畜生之道。不習邪見者生天上人中。處在中國不在邊地八不閑處。是故說曰人不守護心為邪見所害也。兼懷調戲意。斯等就死徑者。行人所以迷於道者。皆由陰蓋所覆。不得闚看智慧光明。加復調戲。五蓋所覆重雲所翳。欲得見慧明者此則不然。命終之後必趣死徑。是故說曰兼懷調戲意。斯等就死徑也<p class='lg'>　是故當護心　　等修清淨行<br>　正見琣b前　　分別起滅法　</p><p>是故當護心等修清淨行者。彼修行人痡`擁護心意。行威儀法捨於非法。可行知行可坐知坐。進止行來不失其儀。是故說曰是故當護心等修清淨行也。正見琣b前分別起滅法者。人之修德深自知己。如家有財主自能別。行道之人亦復如是。涉八直之正路御四駛之穢濁。執智慧之庭燎照三毒冥室。分別起滅之所由。歸之一定而無礙。於中取道有何難乎。是故說曰正見琣b前分別起滅法也<p class='lg'>　比丘除睡眠　　盡苦更不造<br>　降心服於藥　　護心勿復調　</p><p>比丘除睡眠盡苦更不造者。觀行比丘除去睡眠陰蓋之患。盡諸苦際更不造新。是故說曰比丘除睡眠盡苦更不造也。降心服於藥。護心勿復調者。常當擁護心所願必剋則能及聖。修無漏行斯由降心去穢所致也。行不放逸不嬈於人。復是行者深要之業。是故說曰降心服於藥護心勿復調也<p class='lg'>　眾生心所誤　　盡受地獄苦<br>　降心則致樂　　護心勿復調　</p><p>眾生心所誤盡受地獄苦者。迷誤為心所使。種地獄根栽。經歷無數億千萬劫。屠割剝裂受苦無量。是故說曰眾生心所誤盡受地獄苦。降心則致樂護心勿復調也<p class='lg'>　護心勿復調　　心為眾妙門<br>　護而不漏失　　便在泥洹門　</p><p>心正則道存邪者有高下。眾生愚感不別真偽。是以墜墮不至于道。惑者意迷謂道在空乃不自覺。心為道本虛無寂寞。法之極尊眾行究竟。永離三有不處三界。度眾苦惱畢壽不生。是故說曰護心勿復調。心為眾妙門。護而不漏失。便在泥洹門也<p class='juan'>
出曜經卷第二十八</p>
</body></html>
