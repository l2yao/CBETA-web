<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p><b>　　<A NAME="n1073"></A>No. 213</b><p class='juan'>
法集要頌經有為品第一</p>
<p><span class='byline'>　　　　尊者法救集</span><br><p><span class='byline'>　　　　西天中印度惹爛[<a href='javascript:showpic("../fontimg/044633.gif")'>馬*太</a>]囉國密林寺三藏明教大師賜紫沙門臣天息災奉　詔譯</span><br><p class='lg'>　能覺悟煩惱　　宜發歡喜心<br>　今聽我所集　　佛所宣法頌<br>　如是佛世尊　　一切智中師<br>　慈悲為有情　　廣說真實語　</p><p class='lg'>　一切行非常　　皆是興衰法<br>　夫生輒還終　　寂滅最安樂<br>　如燭熾焰時　　擲物在暗處<br>　不使智燈尋　　甯健迡o覆<br>　人身有形器　　棄散在諸方<br>　骸骨如鴿色　　觀斯有何樂<br>　譬如人初夜　　識託住母胎<br>　日涉多遷變　　逝而定不還<br>　晨朝睹好事　　夜至則不現<br>　昨所瞻視者　　今夕則或無<br>　榮富焰熾盛　　無常無時節<br>　不揀擇貴賤　　常被死王降<br>　或有在胎殞　　或初誕亦亡<br>　盛壯不免死　　老耄甘心受<br>　若老或少年　　及與中年者<br>　痝Q死來侵　　云何不懷怖<br>　命如果自熟　　常恐會零落<br>　生已必有終　　誰能免斯者<br>　譬如陶家師　　埏埴作坯器<br>　諸有悉破壞　　人命亦如是<br>　如人彈琴瑟　　具足眾妙音<br>　絃斷無少聲　　人命亦如是<br>　如囚被繫縛　　拘牽詣都市<br>　動則向死路　　壽命亦如是<br>　如河急駛流　　往而悉不還<br>　人生亦如是　　逝者皆不迴<br>　諸患集成身　　生多眾苦惱<br>　人命亦如是　　為老死所伺<br>　所造成功勞　　永世獲安樂<br>　如杖擊急水　　暫開還卻合<br>　如人操杖行　　牧牛飲飼者<br>　人命亦如是　　亦即養命去<br>　夫人欲立德　　晝夜勿空過<br>　既獲得人身　　一心思命盡<br>　不寐覺夜長　　疲倦道路長<br>　愚迷生死長　　希聞於妙法<br>　有子兼有財　　慳惜遇散壞<br>　愚夫不自觀　　何恃有財子<br>　百千非算數　　族姓富男女<br>　積聚多財產　　無不皆衰滅<br>　富貴非聖財　　甯做L常伺<br>　猶如盲眼人　　不能自觀察<br>　聚集還散壞　　崇高必墜落<br>　生者皆盡終　　有情亦如是<br>　行惡入地獄　　修善則生天<br>　若能修善者　　漏盡得涅槃　</p><p class='lg'>　諸佛與菩薩　　緣覺及聲聞<br>　尚捨有為身　　何況諸有情<br>　非空非海中　　非入山窟間<br>　無有地方所　　脫止不受死<br>　若住現在世　　過去及未來<br>　一切有為事　　終歸於盡壞<br>　智者能離繫　　琤罹曙[察<br>　常思無漏道　　是名真智者<br>　如囚被繫縛　　所欲無能益<br>　亦如朽故車　　不久見破壞<br>　色變為老耄　　戀家如在獄<br>　不覺死來侵　　愚夫不能知<br>　雖壽滿百歲　　亦被死相隨<br>　為老病所逼　　患終至後際<br>　老至苦纏身　　晝夜多痛惱<br>　辛楚有千般　　如魚入灰火<br>　江河無停止　　駛流去不迴<br>　保惜膿漏軀　　雖戀不能住<br>　四大聚集身　　無常詎久留<br>　地種散壞時　　神識空何用<br>　此身多障惱　　膿漏痧e患<br>　愚迷貪愛著　　不厭求寂滅<br>　今歲雖云在　　冬夏不久停<br>　凡夫貪世樂　　中間不驚怖<br>　父母與兄弟　　妻子并眷屬<br>　無常來牽引　　無能救濟者<br>　如是諸有情　　舉動貪榮樂<br>　無常老病侵　　不覺生苦惱<br>　剃髮為苾芻　　宜應修止觀<br>　魔羅不能伺　　度生到彼岸　</p><p><b>　　<A NAME="n1075"></A>法集要頌經愛欲品第二</b><p class='lg'>　慾我知汝根　　意以思想生<br>　我不思惟汝　　則汝慾不有<br>　因慾生煩惱　　因慾生怖畏<br>　離慾得解脫　　無怖無煩惱<br>　從愛生煩惱　　從愛生怖畏<br>　離愛得解脫　　無怖無煩惱<br>　果先甜後苦　　愛慾亦如斯<br>　後受地獄苦　　燒煮無數劫<br>　愚迷貪愛慾　　戀著於妻子<br>　為愛染纏縛　　堅固難出離<br>　賢聖示愛慾　　莊嚴諸眷屬<br>　遠離於妻子　　堅固能利益<br>　貪欲難解脫　　離欲真出家<br>　不貪受快樂　　智者無所欲<br>　世間貪欲人　　種種非思惟<br>　若能調伏者　　是名真離欲<br>　若人痝g欲　　處縛難解脫<br>　唯慧能分別　　煩惱斷不生<br>　正念常興起　　寂靜欲易除<br>　自制以法戒　　不犯善增長<br>　常行貪欲人　　愚者共狎習<br>　念定不放逸　　次第獲無漏<br>　剎那修止觀　　能離諸罪垢<br>　我慢自消除　　解脫獲安樂<br>　若人不斷欲　　如皮入火燒<br>　剎那見燋壞　　受罪無央數<br>　苾芻慎欲樂　　放逸多憂愁<br>　若離於愛欲　　正念受快樂<br>　無厭有何足　　不足何有樂<br>　無樂有何憂　　有愛有何樂<br>　寂靜智慧足　　能長無漏道<br>　貪愛若不足　　非法受中夭<br>　見色心迷惑　　不自觀無常<br>　愚以為美善　　不知其非真<br>　愚以貪自縛　　不求度彼岸<br>　貪財為愛欲　　害人亦自縛<br>　世容眾妙欲　　此欲最味少<br>　若比天上樂　　迦哩灑跛拏<br>　眾山盡為金　　猶如鐵圍山<br>　此猶無厭足　　正覺盡能知<br>　世間苦果報　　皆因於貪欲<br>　智者善調伏　　應依此中學　</p><p><b>　　<A NAME="n1076"></A>法集要頌經貪品第三</b><p class='lg'>　極貪善顯現　　有情懷疑慮<br>　若復增貪意　　自作堅固縛<br>　離貪善觀察　　疑慮得消除<br>　棄捨彼貪愛　　堅固縛自壞<br>　以欲網自弊　　以愛蓋自覆<br>　愚情自恣縛　　如魚入釣手<br>　死命琩蚢G　　如犢逐愛母<br>　貪著放逸者　　如猿逢果樹<br>　貪意甚堅牢　　趣而還復趣<br>　夫貪愛潤澤　　思想為滋蔓<br>　貪欲深無底　　老死是用增<br>　貪欲多虛誑　　貪欲懷吝惜<br>　若以慧分別　　正觀獲安樂<br>　由貪受生死　　奔波樂向前<br>　群生無慧眼　　不能自觀察<br>　愚迷貪所執　　沈淪豈覺知<br>　若修瑜伽行　　魔王不能伺<br>　貪垢難消釋　　如犢戀愛母<br>　離貪免沈淪　　離貪得解脫<br>　因貪增喧諍　　因愛饒毀謗<br>　苾芻修止觀　　證得寂靜果<br>　貪意如良田　　遇風雨增長<br>　若遠離貪愛　　煩惱不能侵<br>　貪欲若薄劣　　如水滴蓮上<br>　彼煩惱易除　　可說為智者<br>　伐樹不伐根　　雖伐猶增長<br>　拔貪不盡根　　雖伐還復生<br>　貪欲如種田　　耕之去雜穢<br>　愛苗若不耘　　善果不堅貞<br>　貪心與愛心　　分別本不二<br>　造惡俱苦受　　云何不生悔<br>　貪性初為種　　愛性受胞胎<br>　有情戀不息　　往來難出離<br>　諸天及人民　　依愛而止住<br>　愛往眾結隨　　剎那亦不停<br>　時過復生憂　　入獄方自覺<br>　緣流愛不住　　欲網覆瘡根<br>　枝蔓增飢渴　　數數增苦受<br>　譬如自造箭　　還自傷其體<br>　內箭亦如是　　愛箭傷有情<br>　能覺知是者　　愛苦共生有<br>　無欲無有想　　苾芻真度世　</p><p><b>　　<A NAME="n1077"></A>法集要頌經放逸品第四</b><p class='lg'>　戒為甘露道　　放逸為死徑<br>　不貪則不死　　失道乃自喪<br>　智者守道勝　　終不為迷醉<br>　不貪致喜樂　　從是得聖道<br>　瓻鉽袢蔽k　　自守常堅固<br>　智者求寂靜　　吉祥無有上<br>　迷醉如自禁　　能去之為賢<br>　<span class='corr'>已</span>昇智慧堂　　去危乃獲安<br>　智者觀愚人　　譬如山與地<br>　當念捨憍慢　　智者習明慧<br>　發行不放逸　　約己調伏心<br>　能善作智燈　　黑闇自破壞<br>　正念常興起　　意靜易滅除<br>　自制以法命　　不犯善名稱<br>　專意莫放逸　　習意牟尼戒<br>　不親卑漏法　　不與放逸會<br>　不種邪見根　　不於世增惡<br>　正見增上道　　世俗智所察<br>　歷於百千生　　終不墮地獄<br>　修習放逸人　　愚人所狎習<br>　止觀不散亂　　如財主守藏<br>　莫貪樂鬥諍　　亦勿嗜欲樂<br>　思念不放逸　　可以獲大安<br>　不為時自恣　　能制漏得盡<br>　放逸魔得便　　如師子搏鹿<br>　放逸有四事　　好犯他人婦<br>　初獄二尟福　　毀三睡眠四<br>　無福利墮惡　　畏而畏樂寡<br>　王法加重罪　　身死入地獄<br>　本情不自造　　情知不自為<br>　不慮邪徑路　　愚者念力求　</p><p class='lg'>　智者喻明燈　　闇者從得燭<br>　示導世間人　　如目將無目<br>　若所作不善　　如彼無目人<br>　涉道甚艱難　　路險懷恐怖<br>　善法若增長　　魔羅不得便<br>　漏盡證寂滅　　可獲真實果<br>　惡法若增長　　魔羅常伺便<br>　失彼寂滅道　　受苦無窮盡<br>　所謂持法者　　不必多誦習<br>　若少有所聞　　具足法身行<br>　雖誦習多義　　放逸不從正<br>　如牧數他牛　　難獲沙門果<br>　若聞惡而忍　　說行人讚嘆<br>　消除貪瞋癡　　彼獲沙門性<br>　讚歎不放逸　　毀彼放逸人<br>　睎礞H天報　　最上為殊勝<br>　若人不放逸　　智者所讚歎<br>　所作善增長　　能生諸善法<br>　若行放逸者　　現法無能益<br>　安情如不動　　爾乃說為智<br>　苾芻懷謹慎　　放逸多憂愆<br>　如象拔淤泥　　難救深海苦　</p><p class='lg'>　苾芻懷謹慎　　放逸多憂愆<br>　抖擻諸罪塵　　如風飄落葉<br>　苾芻懷謹慎　　放逸多憂愆<br>　結使深纏縛　　如火焚枯薪<br>　苾芻懷謹慎　　放逸多憂愆<br>　各各順次第　　得盡諸結使<br>　苾芻懷謹慎　　放逸多憂愆<br>　義解分別句　　寂靜永安寧<br>　苾芻懷謹慎　　放逸多憂愆<br>　煩惱若消除　　能得涅槃樂<br>　放逸不發起　　善法應須修<br>　今世至後世　　得行法快樂<br>　放逸不發起　　煩惱自然伏<br>　善法堅習學　　決定得涅槃<br>　長行於放逸　　剎那無暫息<br>　命終入地獄　　剎那亦無歇<br>　放逸不憶念　　亦不習威儀<br>　耽睡不相應　　此是戒障礙<br>　常離不相應　　使不壞其念<br>　猶念睍掍鞢@　塵垢得消除　</p><p class='lg'>　苾芻懷謹慎　　持戒勿破壞<br>　善守護自心　　今世及後世<br>　苾芻勿放逸　　捨家順佛教<br>　抖擻無常軍　　如象出蓮池<br>　依此毘尼法　　不懷放逸行<br>　消除生死輪　　永得盡苦惱　</p><p><b>　　<A NAME="n1078"></A>法集要頌經愛樂品第五</b><p class='lg'>　愛處生憂愁　　愛處生怖畏<br>　若無所愛樂　　何愁何怖畏<br>　由愛生憂愁　　由愛生怖畏<br>　若遠離念愛　　遂捨狂亂終<br>　夫人懷憂愁　　世苦無數量<br>　斯由念恩愛　　無念則無愁<br>　是故不生念　　念者是惡累<br>　彼則無諸縛　　無念無不念<br>　念為求方便　　非義不設權<br>　權慧致大義　　自致第一尊<br>　莫與愛念會　　亦莫不念俱<br>　念愛不見苦　　不愛念憂慼<br>　於中生愁慼　　消滅人善根　</p><p class='lg'>　愛念就後世　　朋友多親眷<br>　長夜憂愁恨　　念離為甚苦<br>　念色金色容　　天身而別住<br>　樂極而害至　　為死王所錄<br>　若人處晝夜　　消滅念愛色<br>　自掘深根源　　不越死徑路<br>　不善形善色　　愛色言非愛<br>　若謂樂著色　　放逸之所使<br>　夫自念欲者　　不與惡共居<br>　此則難獲得　　樂為惡根本<br>　夫欲自念者　　宜自善守護<br>　如防護邊城　　乃牢固椐<br>　夫欲自念者　　藏己仍堅密<br>　猶如防邊城　　內外悉牢固<br>　當自善防護　　後剎那虛悔<br>　時過則生憂　　須臾墮地獄<br>　遍於諸方求　　令心中間察<br>　頗有斯等類　　不愛乃愛彼<br>　以己喻彼命　　是故不害人　</p><p class='lg'>　一切皆懼死　　莫不畏刀杖<br>　恕己可為喻　　勿殺勿行杖<br>　譬如久行人　　從遠吉卻還<br>　親厚亦安和　　歸來懷慶悅<br>　好福行善者　　從此達於彼<br>　自受多福祚　　如親厚來喜<br>　起從至聖教　　禁制不善心<br>　近者則見愛　　離道莫親愛<br>　近者與不近　　所往皆有異<br>　近道則生天　　不近墮地獄　</p><p class='lg'>　樂法戒成就　　成信樂而習<br>　能誡自身者　　為人所愛敬<br>　為人所敬故　　皆由己所造<br>　現世得名譽　　後生於天上<br>　教習使稟受　　制止非法行<br>　善者之所念　　惡者當遠離<br>　善與不善者　　此二俱不別<br>　善者生天上　　不善墮地獄　</p><p><b>　　<A NAME="n1079"></A>法集要頌經持戒品第六</b><p class='lg'>　智者能護戒　　福致三種報<br>　現名聞得利　　終後生天上<br>　當見持戒者　　護之為明智<br>　得成真正見　　彼獲世安靜<br>　持戒得快樂　　令身無煩惱<br>　夜睡眠恬淡　　寤則長喜悅<br>　戒終老死安　　戒善止亦寧<br>　慧為人之寶　　福德賊難脫<br>　何法終為善　　何法善安止<br>　何法為人寶　　何盜不能取<br>　戒法終為安　　戒法善安止<br>　慧為人之寶　　唯福不能盜<br>　修戒行布施　　作福為良田<br>　從是至彼岸　　常到安樂處<br>　苾芻立戒德　　守護諸根門<br>　飲食知節量　　寤寐意相應<br>　意常生覺悟　　晝夜精勤學<br>　漏盡心明解　　可致圓寂道<br>　智者立禁戒　　專心習智慧<br>　苾芻無熱惱　　盡果諸苦除<br>　以戒常伏心　　守護正定意<br>　內學修止觀　　無忘為正智　</p><p class='lg'>　蠲除諸罪垢　　盡慢勿生疑<br>　終身求法戒　　勿遠離聖念<br>　戒定慧解脫　　應當善觀察<br>　彼已離塵垢　　盡煩惱不生<br>　集白淨解脫　　無智皆以盡<br>　超越魔羅界　　如日光明照<br>　我慢及迷醉　　苾芻應外避<br>　戒定慧三行　　求滿勿遠離<br>　既不放自恣　　諸有勿想念<br>　是故捨陰蓋　　不生如是障<br>　苾芻防禁戒　　琩ˇレ鼓<br>　直趣涅槃路　　速得淨如是<br>　花香不逆風　　芙蓉栴檀香<br>　德香逆風薰　　德人遍聞香<br>　烏缽[<a href='javascript:showpic("../fontimg/004555.gif")'>口*縛</a>]哩史　　多[<a href='javascript:showpic("../fontimg/035509.gif")'>言*我</a>]羅栴檀<br>　如是等花香　　勿比於戒香<br>　若人能持戒　　清淨不放逸<br>　正智得解脫　　是名安樂處<br>　此道無有上　　消除禪定魔<br>　賢聖德難量　　得達八正路　</p><p><b>　　<A NAME="n1080"></A>法集要頌經善行品第七</b><p class='lg'>　守護身惡行　　自正護身行<br>　守護身惡者　　常修身善行<br>　守護口惡行　　自正護口行<br>　守護口惡者　　常修口善行<br>　守護意惡行　　自正護意行<br>　守護意惡者　　畯袚N善行<br>　身當棄惡行　　及棄口惡行<br>　意亦棄惡行　　及諸穢惡法<br>　身當修善行　　修口善亦然<br>　及修意善者　　無欲盡諸漏<br>　身當修善行　　修口意亦爾<br>　今世及後世　　永得生善處<br>　慈仁行不殺　　常能善攝身<br>　彼得無盡位　　所適皆無患<br>　不行殺為仁　　常能慎過言<br>　彼得無盡位　　所適皆無患　</p><p class='lg'>　過去身惡業　　應當自悔恨<br>　今身不放逸　　智生罪除滅<br>　過去口惡業　　應當自悔恨<br>　今若不妄語　　智生罪除滅<br>　過去意惡業　　應當自悔恨<br>　今意常清淨　　智生罪除滅<br>　慎身為勇捍　　慎口捍亦然<br>　慎意為勇捍　　一切結亦然<br>　此處名不死　　所適無憂患<br>　護身為善哉　　護口善亦然<br>　護意為善哉　　護一切亦然<br>　苾芻護一切　　能盡諸苦際<br>　護口意清淨　　身終不為惡<br>　能淨此三業　　是道大仙說　</p><p><b>　　<A NAME="n1081"></A>法集要頌經語言品第八</b><p class='lg'>　妄語入地獄　　作之言不作<br>　二罪後俱受　　是行自牽去<br>　矞h暴惡人　　斧在口中出<br>　所以自傷身　　由其出惡言<br>　說法自悅人　　口出無量義<br>　使我懷妊身　　不慚此儀式<br>　譽惡惡還譽　　是二俱為惡<br>　好以口快鬥　　彼後皆無安　</p><p class='lg'>　爭為微少利　　如掩失財寶<br>　從彼致鬥諍　　合意向惡道<br>　百千尼羅浮　　三十六五獄<br>　誹謗賢聖者　　口意發惡願<br>　無道墮惡道　　自增地獄苦<br>　遠愚修忍意　　念諦則無犯<br>　若倚內寶藏　　依賢聖活命<br>　愚者墮惡道　　猶願邪見作<br>　以失今良會　　更立誓願求<br>　終不見聖諦　　況欲見究竟<br>　竹蘆生實乾　　還害其自軀<br>　若吐言當善　　不演惡法教<br>　從善得解脫　　為惡不得解<br>　善解者為賢　　是為脫惡趣<br>　聖賢解不然　　如彼愚得解<br>　苾芻挹損意　　不躁言得忠<br>　義說如法說　　所語言柔軟<br>　善說賢聖教　　法說如法二<br>　念說如念三　　諦說如諦四<br>　是以言語者　　必使心無患<br>　亦不剋有情　　是為能善言<br>　言使投意可　　亦令得歡喜<br>　不使至惡意　　出言眾悉可<br>　至誠甘露說　　說法無有上<br>　諦說義如法　　是為立道本<br>　如說佛言者　　是吉得滅度<br>　為能斷苦際　　是謂言中上　</p><p><b>　　<A NAME="n1082"></A>法集要頌經業品第九</b><p class='lg'>　應遠離一法　　所謂妄語人<br>　無惡不經歷　　不免後世苦<br>　寧吞熱鐵丸　　渴飲洋銅汁<br>　不以無戒身　　食人信施物<br>　犯戒放逸人　　國中如肉團<br>　無慚不畏罪　　後受地獄殃<br>　若人畏苦報　　亦不樂行苦<br>　勿造諸惡行　　念尋生變悔<br>　至誠為諸惡　　自作教他作<br>　不免於苦報　　欲避有何益<br>　非空非海中　　非入山石間<br>　莫能於此處　　避免宿惡殃<br>　眾生有苦惱　　不免於老死<br>　唯有仁智者　　能免纏縛罪　</p><p class='lg'>　妄語求賄賂　　自所行不正<br>　怨譖良善人　　以枉治善士<br>　罪纏斯等人　　沒溺深險坑<br>　夫士為行者　　好之與暴惡<br>　各自為己身　　終以不敗亡<br>　動轉屈身形　　唯影睊邞<br>　或起或往來　　不離其形影<br>　不但影隨形　　形亦自隨影<br>　猶行善惡行　　終不離自身<br>　遂貪食毒味　　不從吾往言<br>　為毒之所害　　後乃自覺悟<br>　愚心不開悟　　習惡不從吾<br>　受地獄苦痛　　後方悟其教<br>　戲笑為其惡　　已作身自受<br>　號泣受罪報　　隨行而罪至<br>　惡不即時受　　如[<a href='javascript:showpic("../fontimg/067296.gif")'>(殼-一)/牛</a>]牛湩汁<br>　罪在於陰伺　　譬如灰覆火<br>　惡不即時受　　如彼鋒利劍<br>　不慮於後世　　當受其苦報<br>　惡為惡所縛　　為惡不自覺<br>　至惡知惡至　　受惡惡根源<br>　如鐵生翳垢　　反食其自身<br>　惡生於自心　　還當壞其體　</p><p><b>　　<A NAME="n1083"></A>法集要頌經正信品第十</b><p class='lg'>　信慚戒布施　　上士譽此法<br>　斯道明智說　　得生於天界<br>　愚不修天行　　亦不讚布施<br>　正直隨喜施　　彼得後世樂　</p><p class='lg'>　信者真人長　　念法所安住<br>　近者應得上　　智壽中中賢<br>　人業何者上　　何行致歡樂<br>　何要出要者　　何壽壽中上<br>　信者真人長　　念法所安住<br>　實者意得上　　智壽壽中賢<br>　信財乃得道　　自致法滅度<br>　善聞從慧得　　得脫一切縛<br>　信之與戒法　　慧意則能行<br>　健夫度恚怒　　從是得脫淵<br>　信使戒成就　　亦獲壽及慧<br>　在在則能行　　處處見供養<br>　施共與鬥集　　此業智不處<br>　施時非鬥時　　速施何疑慮<br>　此方出世利　　慧信為智母<br>　是財出世寶　　家產則非常<br>　欲見諸真者　　樂聽聞法教<br>　能捨慳垢心　　此乃為上信<br>　信能渡有河　　其福難侵奪<br>　能禁止竊盜　　閑靜沙門樂<br>　沙門琩茼隉@　智者所見樂<br>　及餘篤信者　　聞則生歡喜<br>　若人懷懊惱　　貪他人衣食<br>　彼人晝夜寐　　不獲三摩地<br>　若人能斷貪　　如截多羅樹<br>　彼人則晝夜　　及獲三摩地<br>　無信不修行　　好剝正言說<br>　如掘取清泉　　掘泉揚其泥<br>　智者習信行　　樂仰清淨流<br>　如善取泉水　　思冷不擾濁<br>　信智不染他　　惟智與賢仁<br>　非好則遠之　　可好則近學<br>　樂信與不樂　　寂默自應思<br>　遠離無信者　　信仁應行之　</p><p class='lg'>　無常及欲貪　　放逸與愛樂<br>　戒善行語言　　業信為第十　</p><p><b>　　<A NAME="n1084"></A>法集要頌經沙門品第十一</b><p class='lg'>　斷漏降伏他　　離欲名梵行<br>　不犯牟尼戒　　無一願不滿<br>　行力若緩慢　　作善與不善<br>　梵行不清淨　　不獲於大果<br>　所有緩慢業　　劣意盡除之<br>　修習清淨行　　獲果盡無餘<br>　譬如執利劍　　執緩則傷手<br>　沙門不禁制　　地獄縛牽引<br>　又如執利劍　　執緊不傷手<br>　沙門禁制戒　　漸近涅槃路<br>　難曉則難了　　沙門少智慧<br>　諸想多擾亂　　愚者致苦惱<br>　沙門為何行　　如意不自禁<br>　步步數黏著　　但隨思想走<br>　學難捨罪難　　居在家亦難<br>　會止同利難　　艱難不過是<br>　袈裟在肩披　　為惡不捐棄<br>　常念行惡者　　斯則墮惡道<br>　畏罪懷驚懼　　假名為沙門<br>　身披僧伽胝　　如刳娑羅皮<br>　所謂長老者　　不必以耆年<br>　形熟鬢髮白　　愚惷不知罪<br>　能知罪福者　　身淨修梵行<br>　明遠純清潔　　是名為長老<br>　所謂沙門者　　不必剃鬚髮<br>　妄語多貪愛　　有欲如凡夫<br>　世稱名沙門　　汝亦言沙門<br>　形服似沙門　　譬如鶴伺魚<br>　如離實不離　　袈裟除不除<br>　持缽實不持　　非俗非沙門<br>　所言沙門者　　消除窣兔羅<br>　守護微細愆　　是名真梵行<br>　所言沙門者　　息心滅意想<br>　穢垢盡消除　　故說為出家　</p><p class='juan'>
法集要頌經卷第一</p>
</body></html>
