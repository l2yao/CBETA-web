<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p class='juan'>
法集要頌經卷第三</p>
<p><span class='byline'>　　　　西天中印度惹爛[<a href='javascript:showpic("../fontimg/044633.gif")'>馬*太</a>]囉國密林寺三藏明教大師賜紫沙門臣天息災奉　詔譯</span><br><p><b>　　<A NAME="n1099"></A>法集要頌經廣說品第二十四</b><p class='lg'>　雖說百伽陀　　句義不周正<br>　不如解一句　　聞乃得解脫<br>　雖說百伽陀　　不明有何益<br>　不如解一義　　聞乃得止息<br>　雖解多伽陀　　不行無所益<br>　不如行一句　　習行可得道<br>　若人壽百歲　　毀戒意不息<br>　不如一日中　　供養持戒人<br>　若人壽百歲　　懈怠劣精進<br>　不如一日中　　勇猛行精進<br>　若人壽百歲　　不觀生滅法<br>　不如一日中　　而解生滅法<br>　若人壽百歲　　不觀成敗事<br>　不如一日中　　睹微知所忌<br>　若人壽百歲　　不見無漏句<br>　不如一日中　　得見無漏道<br>　若人壽百歲　　不見無動句<br>　不如一日中　　得見無動道<br>　若人壽百歲　　不睹難見句<br>　不如一日中　　得見微妙道<br>　若人壽百歲　　不見無生句<br>　不如一日中　　得見無生道<br>　若人壽百歲　　不見無作句<br>　不如一日中　　得見無作道<br>　若人壽百歲　　不見最上句<br>　不如一日中　　得見最上道<br>　若人壽百歲　　不見寂滅句<br>　不如一日中　　得見寂滅道<br>　若人壽百歲　　不見甘露句<br>　不如一日中　　得服甘露味<br>　若人壽百歲　　不見無垢句<br>　不如一日中　　得見清淨道<br>　若人壽百歲　　不見離垢句<br>　不如一日中　　離垢得解脫<br>　雖復壽百歲　　山林祭火神<br>　不如須臾間　　觀身而積行<br>　雖復百歲中　　山林祭火神<br>　不如須臾間　　正見得解脫<br>　從月至於月　　愚者用飲食<br>　彼人不信佛　　十六不獲一<br>　若人禱神祀　　經歲望其福<br>　彼於四分中　　亦不獲其一<br>　從月至於月　　愚者用飲食<br>　不生慈愍心　　十六不及一<br>　從月至於月　　愚者用飲食<br>　彼不知法數　　十六不及一<br>　從月至於月　　常行平等會<br>　彼人不信佛　　十六不及一<br>　從月至於月　　常行平等會<br>　彼人不信法　　十六不及一<br>　從月至於月　　常行平等會<br>　彼人不信僧　　十六不及一<br>　月月常千祀　　甯I於平等<br>　彼無慈愍心　　十六不及一<br>　月月常千祀　　甯I於平等<br>　彼不恤蠕動　　十六不及一<br>　月月常千祀　　甯I於平等<br>　若無悲念心　　十六不及一<br>　月月常千祀　　甯I於平等<br>　彼懷怨恨心　　十六不及一<br>　月月常千祀　　甯I於平等<br>　不見擇滅法　　十六不及一<br>　月月常千祀　　終身而不輟<br>　不如須臾間　　一心念真法<br>　一念福無邊　　勝彼終身祀<br>　雖終百歲壽　　奉事祀火神<br>　不如須臾間　　供養佛法僧<br>　一念供養福　　勝彼終身祀　</p><p><b>　　<A NAME="n1100"></A>法集要頌經善友品第二十五</b><p class='lg'>　無信懷憎嫉　　鬥亂彼此人<br>　智者所棄嫌　　愚習以為樂<br>　有信無憎嫉　　精進信多聞<br>　智者所敬待　　賢聖以為樂　</p><p class='lg'>　不親惡知識　　不與非法會<br>　親近善知識　　睇P正法會<br>　行路念防慮　　持戒多聞人<br>　思慮無量境　　聞彼善言教<br>　各各知差別　　近惡自陷溺<br>　習善致名稱　　妙者琣菃<br>　此由身真正　　善者終以善<br>　斯由親近善　　智慧為最上<br>　持戒永寂滅　</p><p class='lg'>　如魚湊臭爛　　人貪競取之<br>　意者不覺臭　　習惡亦如是<br>　多[<a href='javascript:showpic("../fontimg/035509.gif")'>言*我</a>]波羅葉　　眾生往採取<br>　葉薰香遠布　　習善亦如是　</p><p class='lg'>　親近惡知識　　罪垢日夜增<br>　如豬身不淨　　自污兼污他<br>　己自不習惡　　親近習惡者<br>　為人所輕笑　　惡名日夜熾<br>　觀習而習之　　知近而親近<br>　毒箭在其束　　淨者被其污<br>　勇夫能除污　　去惡不為伴<br>　是故知果報　　智人悉分別<br>　非親慎莫習　　習當近於賢<br>　苾芻修行道　　忍苦盡諸漏　</p><p class='lg'>　愚人盡形壽　　承事明智人<br>　亦不知真法　　如杓斟酌食<br>　智若須臾間　　承事賢聖人<br>　一一知真法　　如舌了眾味<br>　智者尋一句　　演出無量義<br>　愚者誦千句　　不解一句義<br>　一句義成就　　智者所修學<br>　愚者好遠離　　真佛之所說<br>　怨憎有智勝　　不隨親友義<br>　愚者訓非道　　漸趣地獄徑　</p><p class='lg'>　愚者自稱愚　　當知善黠慧<br>　愚人自稱智　　是謂愚中甚<br>　若復歎譽愚　　毀訾智者身<br>　毀智猶有勝　　歎愚不為上<br>　莫見愚聞聲　　亦莫與愚居<br>　與愚同居難　　猶如怨同處<br>　莫見愚聞聲　　亦莫與愚居<br>　與愚同居難　　猶如怨同處<br>　當選擇共居　　如與親親會<br>　是故事多聞　　并及持戒者<br>　如是人中上　　如月在眾星　</p><p><b>　　<A NAME="n1101"></A>法集要頌經圓寂品第二十六</b><p class='lg'>　如龜藏其六　　苾芻攝意想<br>　無倚無害彼　　圓寂無言說<br>　忍辱第一道　　佛說圓寂最<br>　不以懷煩熱　　害彼為沙門<br>　言當莫麤獷　　所說應辯才<br>　少聞其論難　　反受彼屈伏<br>　數自興煩惱　　猶彼器敗壞<br>　生死數流轉　　長沒無出期<br>　若不自煩惱　　猶器完牢具<br>　如是至圓寂　　永無諸塵翳　</p><p class='lg'>　無病第一利　　知足第一富<br>　知親第一友　　圓寂第一樂<br>　飢為第一患　　行為第一苦<br>　如實知此者　　圓寂第一樂　</p><p class='lg'>　最妙聖言教　　流布無窮際<br>　世共傳習者　　實無有厭時<br>　如是無等倫　　所說善言教<br>　身苦所逼迫　　何過飢患苦　</p><p class='lg'>　趣善之徒少　　趣惡之徒多<br>　如實知此者　　速求於圓寂<br>　有緣生善處　　有緣生惡趣<br>　有緣般涅槃　　如斯皆有緣　</p><p class='lg'>　鹿歸於田野　　鳥歸於虛空<br>　義歸於分別　　真人歸寂滅<br>　不以懈怠意　　怯弱有所至<br>　欲求於圓寂　　焚燒諸縛著<br>　苾芻速杼船　　以杼便當輕<br>　求斷貪欲情　　然後至圓寂<br>　我有本以無　　本有我今無<br>　非無亦非有　　如今不可獲<br>　難見諦不動　　善觀而不動<br>　當察愛盡源　　是謂名業際　</p><p class='lg'>　斷愛除其欲　　竭河無流兆<br>　能明此愛本　　是謂名苦際<br>　無身滅其想　　諸痛得清涼<br>　眾行永止息　　識想不復興<br>　如實知此者　　是謂名苦際<br>　住動虛則靜　　非近非有樂<br>　無動得輕安　　靜乃獲圓寂　</p><p class='lg'>　亦不由往來　　往來絕生滅<br>　老死煩惱除　　斷苦獲圓寂<br>　吾已無往來　　不去而不來<br>　不沒不復生　　此際名圓寂<br>　智生之本末　　有為知無為<br>　生死所纏縛　　縛者而難制<br>　如是四大身　　五蘊苦惱集<br>　安住觀實苦　　盡苦獲圓寂<br>　諸法無往來　　往來琤芛<br>　老病死遷流　　無漏獲圓寂　</p><p class='lg'>　苾芻有世生　　有造無作行<br>　有無生無有　　無作無所行<br>　苾芻吾已知　　無復諸地入<br>　無有虛空入　　無諸入用入<br>　無想非想入　　無今世後世<br>　亦無日月想　　無往亦無來<br>　從食因緣有　　從食致憂樂<br>　而此要滅者　　諸苦法已盡<br>　非食命不濟　　孰能不搏食<br>　夫立食為先　　然後乃至道<br>　地種及水火　　是時風無吹<br>　光焰所不照　　亦不見其實<br>　非月非有光　　非日非有照<br>　審諦觀此者　　乃應真圓寂<br>　端正色縱容　　得脫一切苦<br>　非色非無色　　得脫第一苦<br>　究竟不恐懼　　越縛無狐疑<br>　未斷有欲刺　　豈知身為患<br>　所謂究竟者　　圓寂為第一<br>　盡斷諸想著　　文句不錯謬<br>　知節不知節　　最勝捨有行<br>　內自思惟行　　如卵壞其膜<br>　眾施法施勝　　眾樂法樂上<br>　眾力忍力最　　愛盡圓寂樂　</p><p><b>　　<A NAME="n1102"></A>法集要頌經觀察品第二十七</b><p class='lg'>　善觀己瑕隙　　使己不露外<br>　彼彼自有隙　　如彼飛輕塵<br>　若己稱無瑕　　罪福俱并至<br>　但見他人隙　　矞h無明想<br>　知慚壽中上　　焉以貪牽縛<br>　力士無畏忌　　斯等命短促<br>　知漸不盡壽　　琩D清淨行<br>　威儀不缺漏　　當觀真淨壽<br>　世間普盲冥　　智眼尟尟耳<br>　群鳥墮羅網　　生天不足言<br>　觀世衰耗法　　但見眾色變<br>　愚者自繫縛　　為闇所纏繞<br>　亦不見於行　　觀而無所有　</p><p class='lg'>　眾生皆有我　　為彼而生患<br>　一一不相見　　不睹邪見刺<br>　觀此刺因緣　　眾生多染著<br>　我造彼非有　　彼造非我有　</p><p class='lg'>　眾生為慢纏　　染著於憍慢<br>　為見所迷惑　　不免生死際<br>　已得與當得　　二俱受塵垢<br>　習於病根本　　及覺諸所學<br>　觀諸持戒者　　梵行清淨人<br>　瞻侍病瘦者　　是謂至邊際<br>　當觀水上泡　　亦觀幻野馬<br>　如是不觀身　　亦不見死至<br>　當觀水上泡　　亦觀幻野馬<br>　如是不觀世　　亦不見死王　</p><p class='lg'>　如是當觀身　　如王雜色車<br>　愚者所染著　　善求遠離彼<br>　如是當觀身　　如王雜色車<br>　愚者所染著　　智者遠離之　</p><p class='lg'>　如是當觀身　　眾病之所因<br>　病與愚合會　　焉能可恃怙<br>　當觀畫形像　　摩尼紺青髮<br>　愚者以為緣　　不求越彼岸<br>　當觀畫形像　　摩尼紺青髮<br>　愚者以為緣　　智者所厭患<br>　強以彩畫形　　莊嚴醜穢身<br>　愚者以為緣　　亦不求丐度<br>　爪髮為八分　　雙部眼耳璫<br>　愚者所染著　　亦不求自度<br>　著欲染於欲　　不究結使緣<br>　不以生結使　　當度欲有流<br>　非園脫於園　　脫園復就園<br>　當復觀此人　　脫縛復就縛　</p><p class='lg'>　今捨天王位　　不造生死本<br>　求離地獄苦　　願說圓寂樂<br>　青衣白蓋身　　御者御一輪<br>　觀彼未斷垢　　求便斷縛著<br>　人多求自歸　　山川樹木神<br>　園觀及神祀　　望免苦患難<br>　此非自歸上　　亦非有吉利<br>　如有自歸者　　不脫一切苦<br>　若有自歸佛　　及法苾芻僧<br>　修習聖四諦　　如慧之所見<br>　苦因緣苦生　　當越此苦本<br>　賢聖八品道　　滅盡甘露際<br>　是為自歸上　　非不有吉利<br>　如有自歸者　　得脫一切苦<br>　觀已觀當觀　　不觀亦當觀<br>　觀而復重觀　　觀而不復觀<br>　觀而復重觀　　分別彼性本<br>　計晝以為夜　　寶身壞不久<br>　觀而不重觀　　雖見亦不見<br>　如見而不見　　觀而亦不見<br>　云何見不見　　何說見不見<br>　因何見不見　　因為出何見　</p><p class='lg'>　猶若不觀苦　　常當深自觀<br>　以解苦根原　　是為明妙觀<br>　誰令凡夫人　　不觀眾行本<br>　因彼而觀察　　去冥見大明　</p><p><b>　　<A NAME="n1103"></A>法集要頌經罪障品第二十八</b><p class='lg'>　諸惡業莫作　　諸善業奉行<br>　自淨其意行　　是名諸佛教<br>　惠施獲福報　　不藏恚怒懷<br>　以善滅其惡　　欲怒癡無餘<br>　獨行勿逐愚　　欲群當逐智<br>　智者滅其惡　　如鶴擇乳飲<br>　觀世若干變　　知法起滅跡<br>　賢聖不樂世　　愚者不處賢<br>　解知念待味　　思惟休息義<br>　無熱無飢想　　當服於法味　</p><p class='lg'>　人不損其心　　亦不毀其意<br>　以善永滅惡　　不憂隨惡道<br>　人欲鍊其神　　要當數修琢<br>　智者易彫飾　　乃名世之雄<br>　能親近彼者　　安隱無憂惱<br>　永息無過者　　柔和不卒暴<br>　吹棄諸惡法　　如風落其葉　</p><p class='lg'>　無故畏彼人　　謗毀清淨者<br>　尋惡獲其力　　煙雲風所吹<br>　人之為善惡　　各各自知之<br>　修善得善果　　為惡隨惡趣<br>　達己淨不淨　　何慮他人淨<br>　愚者不自鍊　　如鐵鑽鈍鋼<br>　若眼見非邪　　黠人求方便<br>　智者善壽世　　亦不為眾惡<br>　商人在路懼　　伴少而貨多<br>　經過險難處　　然有折軸憂　</p><p class='lg'>　有身無瘡疣　　不為毒所害<br>　毒無奈瘡何　　無惡無所造<br>　多有行眾惡　　必為身作累<br>　施善布恩德　　此事甚為難<br>　善哉修善者　　傷哉為甚惡<br>　惡惡自為易　　惡人為善難<br>　愚者自謂正　　猶惡不成熟<br>　惡已成熟滿　　諸苦亦復熟<br>　賢者見於惡　　不為惡所熟<br>　如惡以不熟　　惡者觀其惡　</p><p class='lg'>　賢者觀其惡　　乃至賢不熟<br>　設以賢熟者　　賢賢自相觀<br>　人雖為惡行　　亦不數數行<br>　於彼意不樂　　知惡之為苦<br>　人能作其福　　亦當數數造<br>　於彼意願樂　　善愛其福報<br>　先當制善心　　攝持惡根本<br>　由是興福業　　心由樂於惡　</p><p class='lg'>　為惡雖復少　　後世受苦深<br>　當獲無邊福　　如毒在心腹<br>　為福雖微少　　後受大福德<br>　當獲大果報　　如種獲真實　</p><p class='lg'>　無過而強輕　　無恚而強侵<br>　當於十品處　　便當趣於彼<br>　痛癢語麤獷　　此形必壞敗<br>　眾病所逼切　　心亂而不定<br>　宗族別離散　　財貨費耗盡<br>　為賊所劫掠　　所願不從意<br>　或復無數變　　為火所焚燒<br>　身壞無智慧　　亦趣於十品<br>　作惡勿言無　　人作言無罪<br>　屏隈言無罪　　斯皆有證驗　</p><p class='lg'>　作惡言有憂　　久作亦言憂<br>　憂屏隈亦言　　憂彼報亦憂<br>　此憂彼亦憂　　惡行二俱憂<br>　彼憂彼受報　　見行乃審知　</p><p class='lg'>　此喜彼亦喜　　福行二俱喜<br>　彼行彼受報　　見行自清淨<br>　此煮彼亦煮　　罪行二俱煮<br>　彼煮彼受報　　見行自有驗<br>　作福不作惡　　皆由宿行法<br>　終不畏死徑　　如船截流渡　</p><p><b>　　<A NAME="n1104"></A>法集要頌經相應品第二十九</b><p class='lg'>　夜光照于冥　　至日未出間<br>　日光布大明　　夜光便黤黮<br>　察者布光明　　如來未出頃<br>　佛出放大明　　無察無聲聞　</p><p class='lg'>　不堅起堅想　　堅起不堅想<br>　後不至於堅　　由起邪見故<br>　堅而知堅者　　不堅知不堅<br>　被人求於堅　　正治以為本　</p><p class='lg'>　愚者以為堅　　反被九結縛<br>　如鳥墮羅網　　斯由愛深固<br>　諸有懷狐疑　　今世及後世<br>　禪定盡能滅　　無惱修梵行<br>　無塵離於塵　　能持此服者<br>　無御無所至　</p><p class='lg'>　此不應法服　　若能除垢穢<br>　修戒等慧定　　彼應思惟業<br>　此應服袈裟　　不以柔和言<br>　名稱有所至　　人有善顏色<br>　乃懷巧偽心　　有能斷是者<br>　永拔其根本　</p><p class='lg'>　智者除諸穢　　乃名為善色<br>　不以色縱容　　暫睹知人意<br>　世多違行人　　遊蕩在世界<br>　如彼虛偽鋀　　其中純有銅<br>　獨遊無畏忌　　內穢外不淨<br>　貪餮不自節　　三轉隨時行<br>　如圈被養豬　　數數受胞胎<br>　人能專其意　　於食知止足<br>　趣欲支其形　　養壽守其道<br>　觀淨而自淨　　諸根不具足<br>　於食無厭足　　斯等凡品行　</p><p class='lg'>　轉增於欲意　　如屋壞穿漏<br>　當觀不淨行　　諸根無缺漏<br>　於食知止足　　有信執精進<br>　不恣於欲意　　如風吹泰山<br>　空閑甚可樂　　然人不樂彼<br>　無欲常居之　　非欲之所處<br>　難移難可動　　如彼重雪山<br>　非賢則不現　　猶夜射冥室<br>　賢者有千數　　智者在叢林<br>　義理極深邃　　智者所分別　</p><p class='lg'>　多有眾生類　　非射而不值<br>　今觀此義理　　無戒人所恥<br>　觀有知恐怖　　變易知有無<br>　是故不樂有　　當念遠離有　</p><p class='lg'>　無信無反復　　穿牆而盜竊<br>　斷彼希望思　　是名為勇士<br>　除其父母緣　　王家及二種<br>　遍滅其境界　　無垢為梵行　</p><p class='lg'>　若人無所依　　知彼所貴食<br>　空及無相願　　思惟以為行<br>　鳥飛於虛空　　而無足跡現<br>　如彼行行人　　言說無所趣　</p><p class='lg'>　諸能斷有本　　不依於未然<br>　空及無相願　　思惟以為行<br>　希有諸眾生　　多不順其性<br>　有度不度者　　為滅甚為難　</p><p class='lg'>　諸有平等說　　法法共相觀<br>　盡斷諸結使　　無復有熱惱<br>　行路無復憂　　終日得解脫<br>　一切結使盡　　無復有眾惱<br>　如鳥飛虛空　　而無有所礙<br>　彼人獲無漏　　空無相願定<br>　如鳥飛虛空　　而無有所礙<br>　行人到彼岸　　空無相願定　</p><p class='lg'>　無造無有造　　造者受煩惱<br>　非造非無造　　前憂後亦憂<br>　造者為善妙　　以作不懷憂<br>　造而樂而造　　生天受歡樂　</p><p class='lg'>　虛空無轍跡　　沙門無外意<br>　眾人盡樂惡　　唯佛淨無穢<br>　虛空無轍跡　　沙門無外意<br>　世間皆無常　　佛無我所有　</p><p class='lg'>　諸天及世人　　一切行相應<br>　得脫一切苦　　離愛免輪迴<br>　諸天及世人　　一切行相應<br>　能遠諸惡業　　不墮於惡趣　</p><p class='lg'>　亦復不知論　　賢愚無差別<br>　若復知論義　　所說無垢跡<br>　說應法議論　　當豎仙人幢<br>　法幢為仙人　　仙人為法幢　</p><p class='lg'>　或有寂然罵　　或有在眾罵<br>　或有未聲罵　　世無不罵者<br>　一毀及一譽　　但利養其名<br>　非有亦非有　　則亦不可知<br>　智人所稱譽　　若好兼及醜<br>　智人無缺漏　　慧定得解脫<br>　如紫磨真金　　內外徹清淨<br>　猶如安明山　　不為風所動<br>　智人亦如是　　不為毀譽動<br>　如樹無有根　　無枝況有葉<br>　健者以解縛　　誰能毀其德<br>　無垢無有住　　身塹種苦子<br>　最勝無有愛　　天世人不知<br>　猶如網叢林　　無愛況有餘<br>　佛有無量行　　無跡誰跡將<br>　若有不欲生　　以生不受有<br>　佛有無量行　　無跡誰跡將<br>　若欲滅其想　　內外無諸因<br>　亦無過色想　　四應不受生<br>　捨前及捨後　　捨間越於有<br>　一切盡皆捨　　不復受生老　</p><p class='juan'>
法集要頌經卷第三</p>
</body></html>
