<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T04 </TITLE>
</head>
<BODY>

<p class='juan'>
法集要頌經卷第四</p>
<p><span class='byline'>　　　　西天中印度惹爛[<a href='javascript:showpic("../fontimg/044633.gif")'>馬*太</a>]囉國密林寺三藏明教大師賜紫沙門臣天息災奉　詔譯</span><br><p class='lg'>　忍勝則怨賊　　自負則自鄙<br>　息意則快樂　　無勝無負心<br>　若人擾亂彼　　自求安樂世<br>　遂成其怨憎　　終不得解脫<br>　善樂於愛欲　　以杖加群生<br>　於中自求安　　後世不得樂<br>　人欲得歡樂　　杖不加群生<br>　於中自求樂　　後世亦得樂<br>　樂法樂學行　　慎莫行惡法<br>　能善行法者　　今世後世樂<br>　護法行法者　　修法獲善報<br>　此應法律教　　行法不趣惡<br>　護法行法者　　如蓋覆其形<br>　此應法律教　　行法不趣惡<br>　惡行入地獄　　所生墮惡道<br>　非法自陷溺　　如手把蚖蛇<br>　不以法非法　　二事俱同報<br>　非法入地獄　　正法生於天<br>　施與戰同處　　此德智不譽<br>　施時亦戰時　　此事二俱等<br>　人遭百千變　　等除憍慢怨<br>　時施清淨心　　健夫最為勝<br>　忍少得勝多　　戒勝懈怠多<br>　有信慧施者　　後身受善報<br>　快樂施福報　　所願皆全成<br>　速得第一滅　　漸入無為際<br>　若彼求方便　　賢聖智慧施<br>　盡其苦原本　　當知獲大報<br>　愛法善安隱　　心意潔清淨<br>　賢聖所說法　　智者所娛樂<br>　若人心樂禪　　亦復樂不起<br>　亦樂四意止　　并及七覺意<br>　及彼四神足　　賢聖八品道<br>　善樂於摶食　　善樂攝法服<br>　善樂於經行　　樂處於山藪<br>　已逮安樂處　　現法而無為<br>　已越諸恐懼　　超世諸染著<br>　善樂於念持　　善觀於諸法<br>　善哉世無害　　養育眾生類<br>　世無欲愛樂　　越諸染著意<br>　能滅己憍慢　　此名第一樂<br>　耆年持戒樂　　有信成就樂<br>　分別義趣樂　　不造眾惡業<br>　世有父母樂　　眾集和亦樂<br>　世有沙門樂　　靜志樂亦然<br>　諸佛出興樂　　說法堪受樂<br>　眾僧和合樂　　和則常有安<br>　持戒完具樂　　多聞廣知樂<br>　睹見真人樂　　解脫行跡樂<br>　德水清涼樂　　法財自集快　</p><p class='lg'>　得智明慧快　　滅慢無邪快<br>　得睹諸賢樂　　同會亦復樂<br>　不與愚從事　　畢固永已樂<br>　不與愚從事　　經歷無數日<br>　與愚同居難　　如與怨憎會<br>　與智同處易　　如共親親會<br>　人智甚難遇　　終不虛託生<br>　設當託生處　　彼家必蒙慶<br>　一切得安隱　　梵志取滅度<br>　不為欲所染　　盡脫於諸處<br>　盡斷不祥結　　降伏內煩惱<br>　永息得睡眠　　心識得清徹<br>　慎莫著於樂　　當就護來行<br>　當念捨於世　　觀於快樂事<br>　如世欲歡樂　　及彼天上樂<br>　此名為愛極　　十六未獲一<br>　欲捨於重擔　　更不造重業<br>　重擔世之苦　　能捨最快樂<br>　盡斷諸愛欲　　及滅一切行<br>　并滅五蘊本　　更不受三有<br>　義聚則有樂　　朋友食福樂<br>　彼滅寂然樂　　展轉普及人<br>　苦以樂為本　　猶彼焰火爐<br>　赫焰而熾然　　漸漸而還滅<br>　不知所湊處　　如是等見人<br>　免於愛欲泥　　去亦無處所<br>　以獲無動樂　　中間無有恚<br>　有變易不停　　除憂無有愁<br>　寂然觀世有　　有樂無有惱<br>　正法而多聞　　設見有所損<br>　人人貪於色　　無結世善壽<br>　大法知結源　　人當明結瑕<br>　人人心縛著　　亦縛於色本<br>　一切受辱苦　　一切任己樂<br>　勝負自然興　　竟不有所獲<br>　諸欲得樂壽　　能忍彼輕報<br>　忍者忍於人　　不忍處諸有<br>　諸欲得樂壽　　於惑而無惑<br>　惑者惑於人　　我斯無有惑<br>　諸欲得樂壽　　終己無結者<br>　當食於念食　　如彼光音天<br>　琤H念為食　　意身無所燒<br>　眾生見苦樂　　聖法無損壞<br>　雖值觸樂跡　　無跡焉有觸<br>　如苾芻在定　　不著一切垢<br>　眾生遭苦樂　　而不能覺知<br>　如來與多聞　　己身廣善友<br>　圓寂觀罪障　　相應樂第十　</p><p><b>　　<A NAME="n1106"></A>法集要頌經護心品第三十一</b><p class='lg'>　心輕難調伏　　為欲所居懷<br>　降心則為善　　以降便輕安<br>　如魚在旱地　　以離於深淵<br>　心識極惶懼　　魔眾而奔馳　</p><p class='lg'>　心走非一處　　猶如日光明<br>　智者所能制　　如鉤止惡象<br>　今我論此心　　無堅不可見<br>　我今欲訓誨　　慎莫生瑕隙　</p><p class='lg'>　汝心莫遊行　　恣意而放逸<br>　我今還攝汝　　如御暴逸象<br>　生死無有量　　往來無端緒<br>　求於屋舍者　　數數受胞胎　</p><p class='lg'>　以觀此居屋　　更不造諸舍<br>　梁棧看已壞　　臺閣則摧折<br>　心已離諸行　　中間是己心<br>　心多為輕躁　　難持難調護　</p><p class='lg'>　智者能自正　　如匠搦箭直<br>　有恚則知恚　　有恚知有恚<br>　是意皆自造　　非干父母為<br>　除邪就正定　　為福勿迴復　</p><p class='lg'>　蓋屋若不密　　天雨則常漏<br>　人不思惟行　　睅婬怒癡<br>　蓋屋若不密　　天雨則常漏<br>　人自思惟行　　永無婬怒癡　</p><p class='lg'>　心為諸法本　　心尊是心使<br>　心若念惡行　　即言即惡行<br>　罪苦自追隨　　車轢終于轍<br>　心為諸法本　　心尊是心使<br>　心若念善行　　即言即善行<br>　福慶自追隨　　如影隨其形<br>　不以不淨意　　亦及瞋怒人<br>　欲得知法者　　正等覺所說<br>　諸有除貢高　　心意極清淨<br>　能捨傷害懷　　乃得聞正法<br>　心不住止息　　亦不知善法<br>　迷於出世事　　無有正知見<br>　三十六使流　　并及心意漏<br>　數數有邪見　　依於欲想結<br>　捨意放其根　　人隨意迴轉<br>　為少滅名稱　　如鳥捨空林　</p><p class='lg'>　在靜自修學　　慎勿逐欲跡<br>　莫吞熱鐵丸　　嗥哭受其報<br>　應修而不修　　恃力不精勤<br>　自陷人形卑　　懈怠不解慧　</p><p class='lg'>　亂觀及正觀　　皆由意所生<br>　能覺知心觀　　愚心數數亂<br>　智者如是觀　　念者專為行<br>　咄嗟意無著　　惟佛能滅此　</p><p class='lg'>　觀身如空瓶　　安心如丘城<br>　以慧與魔戰　　守勝勿復失<br>　觀身如聚沫　　如陽焰野馬<br>　以慧與魔戰　　守勝勿復失　</p><p class='lg'>　心念七覺意　　等意不差違<br>　當捨愚惑意　　樂於不起忍<br>　盡漏無有漏　　於世取滅度<br>　當自護其意　　若犛牛護尾<br>　有施於一切　　終不離其樂<br>　一龍出眾龍　　龍中六牙者<br>　心心自平等　　獨樂於曠野　</p><p class='lg'>　不以能害心　　盡為一切人<br>　慈心為眾生　　彼無有怨恨<br>　慈心為一人　　便護諸善本<br>　盡當為一切　　賢聖福稱上　</p><p class='lg'>　普慈於一切　　愍念眾生類<br>　修行於慈心　　後受無極樂<br>　若以踊躍意　　歡喜不懈怠<br>　修於諸善法　　獲致安隱處　</p><p class='lg'>　自則致歡喜　　身口意相應<br>　以得等解脫　　苾芻息意快<br>　一切諸結盡　　無復有塵勞<br>　正使五音樂　　不能悅人意<br>　不如一正心　　向於平等法<br>　最勝得善眼　　亦不計有我<br>　諸有心樂禪　　不樂於欲意<br>　最勝踊躍意　　亦不見有我<br>　諸有心樂禪　　不樂於欲意<br>　諸結永已盡　　如山不可動<br>　於染無所染　　於恚不起恚<br>　諸有如此心　　焉知苦蹤跡<br>　無害無所染　　具足於戒律　</p><p class='lg'>　於食知止足　　及諸床臥具<br>　修意求方便　　是謂諸佛教<br>　行人觀心相　　分別念待意<br>　以得入禪定　　便獲喜安樂<br>　護意自莊嚴　　嫉彼而營己<br>　遭憂不患苦　　智者審諦住<br>　人不守護心　　為邪見所害<br>　兼懷掉戲意　　斯等就死徑<br>　是故當護心　　等修清淨行<br>　正見琣b前　　分別起滅法<br>　苾芻降睡眠　　盡苦更不造<br>　降心復於樂　　護心勿復調　</p><p class='lg'>　有情心所誤　　盡受地獄苦<br>　降心則致樂　　護心勿復調<br>　護心勿復調　　心為眾妙門<br>　護而不漏失　　便在圓寂道　</p><p><b>　　<A NAME="n1107"></A>法集要頌經苾芻品第三十二</b><p class='lg'>　苾芻若乞食　　以得勿積聚<br>　天人所歎譽　　生淨無瑕穢<br>　苾芻為慈愍　　愛敬於佛教<br>　深入妙止觀　　滅穢行乃安<br>　苾芻諸愛盡　　捨愛去貢高<br>　無我去吾我　　此義孰不親<br>　當知是法行　　身之出要徑<br>　如象御強敵　　苾芻痦艀獢@</p><p class='lg'>　人不壽劫盡　　內與自心諍<br>　護身念道諦　　苾芻惟淨安<br>　念親同朋友　　正命無雜糅<br>　施知應所施　　亦合威儀具<br>　苾芻備眾行　　乃能盡苦際<br>　樂法意欲法　　思惟安隱法<br>　苾芻依法行　　正而勿廢忘<br>　當學入空定　　苾芻常安靜<br>　愛樂非人處　　觀察平等法<br>　當制於五蘊　　服意如水流<br>　清淨琠M悅　　為飲甘露味<br>　如彼極峻山　　不為風所動<br>　苾芻盡愚癡　　所在不傾動　</p><p class='lg'>　一切諸名色　　非有莫生惑<br>　不近則不愛　　乃名真苾芻<br>　苾芻非剃髮　　慢誕無戒律<br>　捨貪思惟道　　乃應真苾芻<br>　息心非剃髮　　放逸無志信<br>　能滅眾苦惱　　為勝大沙門<br>　苾芻得慈定　　承受諸佛教<br>　極得滅盡跡　　無親慎莫睹<br>　心喜極歡悅　　加以受念者<br>　苾芻多熙怡　　盡空無根源　</p><p class='lg'>　息身而息意　　攝口亦乃善<br>　捨世為苾芻　　度苦無有礙<br>　無禪則無智　　無智則無禪<br>　道從禪智生　　得近圓寂路<br>　禪行無放逸　　莫為欲亂心<br>　無吞洋銅汁　　自惱燋形軀<br>　能自護身口　　護意無有惡<br>　後獲禁戒法　　故號為苾芻　</p><p class='lg'>　諸有修善法　　七覺意為本<br>　此名為妙法　　故名定苾芻<br>　如今現所說　　自知苦盡源<br>　此名為善本　　是無漏苾芻　</p><p class='lg'>　不以持戒力　　及以多聞義<br>　正使得定意　　不著於文飾<br>　苾芻有所倚　　盡於無漏行<br>　當觀正覺樂　　勿近於凡夫<br>　觀此現世事　　分別於五蘊<br>　修行勿作惡　　必強自制心<br>　捨家而得解　　意猶復染著　</p><p class='lg'>　習行懈緩者　　勞意勿除之<br>　非淨則梵行　　焉致大財寶<br>　心得永休息　　苾芻攝意行<br>　以盡老病死　　便脫魔羅縛　</p><p class='lg'>　心已得永寂　　苾芻攝意行<br>　以盡老病死　　更不復受有<br>　以斷於愛相　　苾芻攝意行<br>　以盡老病死　　更不復受有<br>　無有結使心　　苾芻攝意行<br>　以盡老病死　　更不復受有　</p><p class='lg'>　不能斷有根　　苾芻攝意行<br>　以盡老病死　　更不復受有<br>　能斷三毒根　　苾芻攝意行<br>　以盡老病死　　更不復受有<br>　以脫於魔界　　以勝叢林刺<br>　及除罵詈者　　猶憑妙高山<br>　苾芻不受苦　　不念今後世<br>　觀世如幻夢　　苾芻勝彼此<br>　如蛇脫故皮　　能斷愛根本<br>　盡竭欲深泉　　苾芻勝彼此<br>　如蛇脫故皮　　能斷於五欲<br>　斷於欲根本　　苾芻勝彼此<br>　如蛇脫故皮　　能斷於五結<br>　拔於愛欲刺　　苾芻勝彼此<br>　如蛇脫故皮　　諸有無家業<br>　又斷不善根　　苾芻勝彼此<br>　如蛇脫故皮　　諸有不熱惱<br>　又斷不善根　　苾芻勝彼此<br>　如蛇脫故皮　　斷欲無遺餘<br>　如拔不牢固　　苾芻勝彼此<br>　如蛇脫故皮　　愛生如流溢<br>　猶蛇含毒藥　　苾芻勝彼此<br>　如蛇脫故皮　　諸有斷相觀<br>　內不造其心　　苾芻勝彼此<br>　如蛇脫故皮　　貪根若斷盡<br>　是名真苾芻　　降伏魔羅軍<br>　得盡苦輪迴　　瞋根若斷盡<br>　是名真苾芻　　解脫諸煩惱<br>　得盡苦輪迴　　癡根若斷盡<br>　是名真苾芻　　遠離於纏縛<br>　得盡苦輪迴　　慢根若斷盡<br>　是名真苾芻　　能離於愛染<br>　得盡苦輪迴　　慳吝若斷盡<br>　是名真苾芻　　信樂於正覺<br>　得盡苦輪迴　　貪心聚落刺<br>　苾芻應思惟　　若能遠離彼<br>　佛說真苾芻　　瞋心聚落刺<br>　苾芻應思惟　　能離於瞋恚<br>　佛說真苾芻　　癡心聚落刺<br>　苾芻應思惟　　若離於愚癡<br>　佛說真苾芻　　慢心聚落刺<br>　苾芻應思惟　　若能離憍慢<br>　佛說真苾芻　　慳吝聚落刺<br>　苾芻應思惟　　若能離慳吝<br>　佛說真苾芻　　調伏貪愛念<br>　如藥解蛇毒　　苾芻能破壞<br>　如蛇脫故皮　　調伏瞋恚念<br>　如藥解蛇毒　　苾芻能破壞<br>　如蛇脫故皮　　調伏愚癡念<br>　如藥解蛇毒　　苾芻能遠離<br>　如蛇脫故皮　　調伏憍慢念<br>　如藥解蛇毒　　苾芻能遠離<br>　如蛇脫故皮　　調伏慳吝念<br>　如藥解蛇毒　　苾芻能遠離<br>　如蛇脫故皮　　貪欲彼若發<br>　斷截如蘆葦　　煩惱如海深<br>　苾芻應精進　　瞋恚彼若發<br>　斷截如蘆葦　　煩惱深如海<br>　苾芻應精進　　愚癡彼若發<br>　斷截如蘆葦　　煩惱如海深<br>　苾芻應精進　　憍慢彼若發<br>　斷截如蘆葦　　煩惱深如海<br>　苾芻應精進　　慳吝彼若發<br>　斷截如蘆葦　　煩惱如海深<br>　苾芻應精進　　持戒謂苾芻<br>　有空乃行禪　　行空究其源<br>　無為最為樂　　苾芻忍所憂<br>　分別床臥具　　當習無放逸<br>　斷有愛無餘　</p><p><b>　　<A NAME="n1108"></A>法集要頌經梵志品第三十三</b><p class='lg'>　所謂梵志者　　不但在裸形<br>　居險臥荊棘　　而名為梵志<br>　棄身無依倚　　不誦異法言<br>　惡法而盡除　　是名為梵志<br>　今世行淨因　　後世無穢果<br>　無習諸惡法　　是名為梵志<br>　若倚於愛欲　　心無所貪著<br>　已捨已得正　　是名滅終苦<br>　諸有無所倚　　痦蓱韞縐<br>　常念盡有漏　　是名為梵志<br>　愚者受猥髮　　并及床臥具<br>　內懷貪著意　　文飾外何求<br>　被服弊惡衣　　躬稟善法行<br>　閑居自思惟　　是名為梵志<br>　見凡愚往來　　墮塹受苦惱<br>　欲獨度彼岸　　不好他言說<br>　惟滅惡不起　　是名為梵志<br>　截流而已渡　　無欲如梵天<br>　智行以盡漏　　是名為梵志<br>　不以水清淨　　多有人沐浴<br>　能除弊惡法　　是名為梵志<br>　非剃為沙門　　稱吉為梵行<br>　若能滅眾惡　　是則為道人<br>　彼以不二行　　清淨無瑕穢<br>　諸欲斷縛著　　是名為梵志<br>　出家為梵行　　入正為沙門<br>　棄捨眾穢行　　是則名捨家<br>　人無幻惑意　　無慢無疑惑<br>　無貪無我想　　是名為梵志<br>　我不說梵志　　託父母生者<br>　彼多眾瑕穢　　滅則為梵志<br>　身口及與意　　清淨無過失<br>　能攝三種行　　是名為梵志<br>　見罵見相擊　　默受不生怒<br>　有大忍辱力　　是名為梵志<br>　若見相侵欺　　但念守戒行<br>　端身自調伏　　是名為梵志<br>　世所稱善惡　　脩短及巨細<br>　無取若無與　　是名為梵志<br>　身為善行本　　口意應無犯<br>　能辨三妙處　　是名為梵志<br>　來不作歡悅　　去亦無憂愁<br>　於聚應遠聚　　是名為梵志<br>　以斷於恩愛　　離家無愛欲<br>　愛欲若已盡　　是名為梵志<br>　適彼則無彼　　彼彼適亦無<br>　捨離於貪欲　　是名為梵志<br>　適彼則無彼　　彼彼適則虛<br>　不染三惡處　　是名為梵志<br>　能捨於家業　　拔於愛欲本<br>　無貪能知足　　是名為梵志<br>　如今盡所知　　究其苦源際<br>　無復欲愛心　　是名為梵志<br>　於罪并與福　　兩行應永除<br>　無憂無有塵　　是名為梵志<br>　於罪并與福　　兩行應永除<br>　三處無染著　　是名為梵志<br>　猶如眾華葉　　以針貫芥子<br>　不為欲所染　　是名為梵志<br>　心喜無塵垢　　如月盛圓滿<br>　謗毀以盡除　　是名為梵志<br>　如月清明朗　　懸處於虛空<br>　不染於愛欲　　是名為梵志<br>　避諍而不諍　　犯而不慍怒<br>　惡來以善待　　是名為梵志<br>　深解微妙慧　　辯道不正道<br>　體解無上義　　是名為梵志<br>　諸在世間人　　乞索而自濟<br>　無我若無著　　不失梵志行<br>　說智無涯際　　是名為梵志<br>　若能棄欲愛　　去家捨諸受<br>　以斷於欲漏　　是名為梵志<br>　慈愍於有情　　使不生恐懼<br>　不害有益善　　是名為梵志<br>　避怨則無怨　　無所於傷損<br>　志其邪僻見　　是名為梵志<br>　于前及于後　　及中則無有<br>　無操無捨行　　是名為梵志<br>　去其婬怒癡　　憍慢諸惡行<br>　針貫於芥子　　是名為梵志<br>　城以塹為固　　來往受其苦<br>　欲適度彼岸　　不宜受他語<br>　惟能滅不起　　是名為梵志<br>　人能斷愛欲　　今世及後世<br>　有愛應已盡　　是名為梵志<br>　有情無希望　　今世及後世<br>　以無所希望　　是名為梵志<br>　自己識不知　　天人彥達[<a href='javascript:showpic("../fontimg/004555.gif")'>口*縛</a>]<br>　能知無量觀　　是名為梵志<br>　歸命人中尊　　歸命人中上<br>　不審今世尊　　為因何等禪<br>　惟願天中天　　敷演其教戒<br>　自識於宿命　　得見天人道<br>　知生盡苦原　　智心永寂滅<br>　自知心解脫　　脫欲無所著<br>　三明已成就　　是名為梵志<br>　自識於宿命　　知有情因緣<br>　如來覺無著　　是名為梵志<br>　盡斷一切結　　亦不有熱惱<br>　如來覺無著　　是名為梵志<br>　仙人龍中上　　大仙最為尊<br>　無數佛沐浴　　是名為梵志<br>　所有煩惱盡　　度流而無漏<br>　從此越彼岸　　是名為梵志<br>　苾芻[<a href='javascript:showpic("../fontimg/005344.gif")'>土*(蒙-卄)</a>]間衣　　觀於欲非真<br>　坐樹空閑處　　是名為梵志<br>　人若無識知　　無語無言說<br>　體冷無溫暖　　是名為梵志<br>　棄緣捨居家　　出家無所畏<br>　能服甘露味　　是名為梵志<br>　斷絕於世事　　口無麤獷言<br>　八正道審諦　　是名為梵志<br>　遠逝獨遊行　　隱藏無形影<br>　難降能自調　　是名為梵志<br>　無形不可見　　此亦不可見<br>　解知此句者　　念則有所由<br>　覺知結使盡　　是名為梵志<br>　能斷生死河　　能忍超度世<br>　自覺出苦塹　　是名為梵志<br>　當求截流度　　梵志無有欲<br>　內自觀諸情　　是名為梵志<br>　能知如是者　　乃名為梵志<br>　學先去其母　　率君及二臣<br>　盡勝諸境界　　是名為梵志<br>　諸有知深法　　不問老以少<br>　審諦守戒信　　猶祀火梵志<br>　於己法在外　　梵志為最上<br>　一切諸有漏　　皆盡皆無餘<br>　或復觀於法　　皆盡皆無餘<br>　或復觀合會　　皆盡皆無餘<br>　或復觀因緣　　皆盡皆無餘<br>　猶如內法本　　梵志為在表<br>　若使共床褥　　如彼薄俱羅<br>　猶如內法本　　梵志為在表<br>　知生知老病　　轉知於死徑<br>　日照照於晝　　月照照於夜<br>　甲兵照於軍　　禪照於道人<br>　佛出照天下　　能照一切冥<br>　梵志無有是　　有憂無憂念<br>　如如意所轉　　彼彼滅狐疑<br>　出生諸深法　　梵志習入禪<br>　能解狐疑網　　身知其苦痛<br>　出生諸深法　　梵志習入禪<br>　遍照一切世　　猶日在虛空<br>　出生諸深法　　梵志習入禪<br>　能禦魔羅敵　　如佛脫眾垢<br>　護心及苾芻　　梵志品在末<br>　依次品而說　　具足三十二　</p><p>聖尊者法救集諸佛法頌偈竟<p class='juan'>
法集要頌經卷第四</p>
</body></html>
