<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T05 </TITLE>
</head>
<BODY>

<p class='juan'>
大般若波羅蜜多經卷第四十六<p><span class='byline'>　　　　三藏法師玄奘奉　詔譯</span><br><p><b>　　<A NAME="n100"></A>初分菩薩品第十二之二</b></p>
<p>善現。如幻士布施波羅蜜多句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士淨戒安忍精進靜慮般若波羅蜜多句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士五眼句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士六神通句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士佛十力句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士四無所畏四無礙解大慈大悲大喜大捨十八佛不共法一切智道相智一切相智句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是<p>復次善現。如幻士行內空句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行外空。內外空。空空。大空。勝義空。有為空。無為空。畢竟空。無際空。散空。無變異空。本性空。自相空。共相空。一切法空。不可得空。無性空。自性空。無性自性空句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行四靜慮句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行四無量四無色定句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行四念住句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行四正斷四神足五根五力七等覺支八聖道支句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行空解脫門句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行無相無願解脫門句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行布施波羅蜜多句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行淨戒安忍精進靜慮般若波羅蜜多句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行五眼句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行六神通句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行佛十力句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如幻士行四無所畏四無礙解大慈大悲大喜大捨十八佛不共法一切智道相智一切相智句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是<p>復次善現。如如來應正等覺色相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺受想行識相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺眼處相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺耳鼻舌身意處相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺色處相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺聲香味觸法處相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺眼界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺色界眼識界及眼觸眼觸為緣所生諸受相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺耳界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺聲界耳識界及耳觸耳觸為緣所生諸受相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺鼻界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺香界鼻識界及鼻觸鼻觸為緣所生諸受相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺舌界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺味界舌識界及舌觸舌觸為緣所生諸受相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺身界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺觸界身識界及身觸身觸為緣所生諸受相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺意界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是<p>善現。如如來應正等覺法界意識界及意觸意觸為緣所生諸受相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺地界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺水火風空識界相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺苦聖諦相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺集滅道聖諦相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺無明相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行識名色六處觸受愛取有生老死愁歎苦憂惱相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺四靜慮相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺四無量四無色定相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺四念住相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺四正斷四神足五根五力七等覺支八聖道支相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺空解脫門相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺無相無願解脫門相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺布施波羅蜜多相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺淨戒安忍精進靜慮般若波羅蜜多相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺五眼相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺六神通相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺佛十力相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺四無所畏四無礙解大慈大悲大喜大捨十八佛不共法一切智道相智一切相智相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。復次善現。如如來應正等覺行內空相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行外空乃至無性自性空相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行四靜慮相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行四無量四無色定相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行四念住相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行四正斷四神足五根五力七等覺支八聖道支相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行空解脫門相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行無相無願解脫門相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行布施波羅蜜多相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行淨戒安忍精進靜慮般若波羅蜜多相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行五眼相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行六神通相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行佛十力相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺行四無所畏四無礙解大慈大悲大喜大捨十八佛不共法一切智道相智一切相智相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是<p>復次善現。如有為界中無為界句義無所有不可得。無為界中有為界句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如無生無滅。無作無為。無得無取。無染無淨句義皆無所有不可得。菩薩摩訶薩修行般若波羅蜜多時。觀菩薩句義無所有不可得亦如是。具壽善現白佛言。世尊。何法無生無滅。無作無為。無得無取。無染無淨句義無所有不可得。佛告善現。色無生無滅。無作無為。無得無取。無染無淨句義無所有不可得。受想行識無生無滅乃至無染無淨句義無所有不可得。善現。眼處無生無滅乃至無染無淨句義無所有不可得。耳鼻舌身意處無生無滅乃至無染無淨句義無所有不可得。善現。色處無生無滅乃至無染無淨句義無所有不可得。聲香味觸法處無生無滅乃至無染無淨句義無所有不可得。善現。眼界無生無滅乃至無染無淨句義無所有不可得。色界眼識界及眼觸眼觸為緣所生諸受無生無滅乃至無染無淨句義無所有不可得。善現。耳界無生無滅乃至無染無淨句義無所有不可得。聲界耳識界及耳觸耳觸為緣所生諸受無生無滅乃至無染無淨句義無所有不可得。善現。鼻界無生無滅乃至無染無淨句義無所有不可得。香界鼻識界及鼻觸鼻觸為緣所生諸受無生無滅乃至無染無淨句義無所有不可得。善現。舌界無生無滅乃至無染無淨句義無所有不可得。味界舌識界及舌觸舌觸為緣所生諸受無生無滅乃至無染無淨句義無所有不可得。善現。身界無生無滅乃至無染無淨句義無所有不可得。觸界身識界及身觸身觸為緣所生諸受無生無滅乃至無染無淨句義無所有不可得。善現。意界無生無滅乃至無染無淨句義無所有不可得。法界意識界及意觸意觸為緣所生諸受無生無滅乃至無染無淨句義無所有不可得。善現。地界無生無滅乃至無染無淨句義無所有不可得。水火風空識界無生無滅乃至無染無淨句義無所有不可得。善現。苦聖諦無生無滅乃至無染無淨句義無所有不可得。集滅道聖諦無生無滅乃至無染無淨句義無所有不可得。善現。無明無生無滅乃至無染無淨句義無所有不可得。行識名色六處觸受愛取有生老死愁歎苦憂惱無生無滅乃至無染無淨句義無所有不可得。善現。四靜慮無生無滅乃至無染無淨句義無所有不可得。四無量四無色定無生無滅乃至無染無淨句義無所有不可得。善現。四念住無生無滅乃至無染無淨句義無所有不可得。四正斷四神足五根五力七等覺支八聖道支無生無滅乃至無染無淨句義無所有不可得。善現。空解脫門無生無滅乃至無染無淨句義無所有不可得。無相無願解脫門無生無滅乃至無染無淨句義無所有不可得。善現。布施波羅蜜多無生無滅乃至無染無淨句義無所有不可得。淨戒安忍精進靜慮般若波羅蜜多無生無滅乃至無染無淨句義無所有不可得。善現。五眼無生無滅乃至無染無淨句義無所有不可得。六神通無生無滅乃至無染無淨句義無所有不可得。善現。佛十力無生無滅乃至無染無淨句義無所有不可得。四無所畏四無礙解大慈大悲大喜大捨十八佛不共法一切智道相智一切相智無生無滅乃至無染無淨句義無所有不可得。善現。如如是法。無生無滅。無作無為。無得無取。無染無淨句義無所有不可得。菩薩摩訶薩修行般若波羅蜜多時。觀菩薩句義無所有不可得亦復如是<p>復次善現。如色畢竟淨相句義無所有不可得。受想行識畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如眼處畢竟淨相句義無所有不可得。耳鼻舌身意處畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如色處畢竟淨相句義無所有不可得。聲香味觸法處畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如眼界畢竟淨相句義無所有不可得。色界眼識界及眼觸眼觸為緣所生諸受畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如耳界畢竟淨相句義無所有不可得。聲界耳識界及耳觸耳觸為緣所生諸受畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如鼻界畢竟淨相句義無所有不可得。香界鼻識界及鼻觸鼻觸為緣所生諸受畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如舌界畢竟淨相句義無所有不可得。味界舌識界及舌觸舌觸為緣所生諸受畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如身界畢竟淨相句義無所有不可得。觸界身識界及身觸身觸為緣所生諸受畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如意界畢竟淨相句義無所有不可得。法界意識界及意觸意觸為緣所生諸受畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是<p>善現。如地界畢竟淨相句義無所有不可得。水火風空識界畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如苦聖諦畢竟淨相句義無所有不可得。集滅道聖諦畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如無明畢竟淨相句義無所有不可得。行識名色六處觸受愛取有生老死愁歎苦憂惱畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如四靜慮畢竟淨相句義無所有不可得。四無量四無色定畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如四念住畢竟淨相句義無所有不可得。四正斷四神足五根五力七等覺支八聖道支畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如空解脫門畢竟淨相句義無所有不可得。無相無願解脫門畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如布施波羅蜜多畢竟淨相句義無所有不可得。淨戒安忍精進靜慮般若波羅蜜多畢竟淨相句義無所有不可得。菩薩摩訶薩。修行般若波羅蜜多時。觀菩薩句義無所有不可得亦如是。善現。如五眼畢竟淨相句義無所有不可得。六神通畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如佛十力畢竟淨相句義無所有不可得。四無所畏四無礙解大慈大悲大喜大捨十八佛不共法一切智道相智一切相智畢竟淨相句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是<p>復次善現。如我畢竟淨相句義無所有不可得。我非有故。有情。命者。生者。養者。數取趣。意生。儒童。作者。使作者。起者。使起者。受者。使受者。知者。見者。畢竟淨相句義無所有不可得。有情乃至見者非有故。菩薩摩訶薩修行般若波羅蜜多時。觀菩薩句義無所有不可得亦如是。善現。如日出時闇冥句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如劫燒盡時諸行句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺戒蘊中破戒句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺定蘊中散亂句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺慧蘊中愚癡句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺解脫蘊中非解脫句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如如來應正等覺解脫智見蘊中非解脫智見句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如日月等諸光明中眾闇句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。善現。如佛光中一切日月珠火電等光明句義無所有不可得。一切四大王眾天乃至他化自在天梵眾天乃至色究竟天光明句義無所有不可得。菩薩摩訶薩修行般若波羅蜜多時。觀菩薩句義無所有不可得亦如是。何以故。善現。若菩提。若薩埵。若菩薩句義。如是一切皆非相應。非不相應。無色無見無對一相所謂無相。善現。諸菩薩摩訶薩於一切法皆無所有無礙無著。應學應知<p>爾時具壽善現白佛言。世尊。何者是一切法。而勸諸菩薩摩訶薩。於此一切法皆無所有無礙無著。應學應知。佛告善現。一切法者。謂善法非善法。有記法無記法。世間法出世間法。有漏法無漏法。有為法無為法。共法不共法。善現。是名一切法。諸菩薩摩訶薩於此一切法皆無所有無礙無著。應學應知具壽善現白佛言。世尊。云何善法。佛告善現。謂孝順父母。供養沙門婆羅門。敬事師長。施性福業事。戒性福業事。修性福業事。供侍病者俱行福。方便善巧俱行福。十善業道。所謂。離斷生命。離不與取。離欲邪行。離虛誑語。離離間語。離麤惡語。離雜穢語。無貪無瞋。正見。有十種想。所謂[<a href='javascript:showpic("../fontimg/029820.gif")'>月*逢</a>]脹想。膿爛想。異赤想。青瘀想。破壞想。啄噉想。離散想。骸骨想。焚燒想。一切世間不可樂想。四靜慮。四無量。四無色定。有十隨念。所謂佛隨念。法隨念。僧隨念。戒隨念。捨隨念。天隨念。入出息隨念。寂靜隨念。死隨念。身隨念。善現。此等名善法。具壽善現白佛言。世尊。云何不善法。佛告善現。謂十不善業道。即斷生命。不與取。欲邪行。虛誑語。離間語。麤惡語。雜穢語。貪欲。瞋恚。邪見。及忿恨。覆惱。諂誑。矯害。嫉慳慢等。善現。此等名不善法。具壽善現白佛言。世尊。云何有記法。佛告善現。即諸善法及不善法。名有記法。具壽善現白佛言。世尊。云何。無記法。佛告善現。謂無記身業。無記語業。無記意業。無記四大種。無記五根。無記六處。無記無色法。無記五蘊。無記十二處。無記十八界。無記異熟法。善現。此等名無記法。具壽善現白佛言。世尊。云何世間法。佛告善現。謂世間五蘊。十二處。十八界。十業道。四靜慮。四無量。四無色定。十二支緣起法。善現。此等名世間法。具壽善現白佛言。世尊。云何出世間法。佛告善現。謂出世間四念住。四正斷。四神足。五根。五力。七等覺支。八聖道支。空解脫門。無相解脫門。無願解脫門。未知當知根。已知根。具知根。有尋有伺三摩地。無尋唯伺三摩地。無尋無伺三摩地。明解脫。念正知。如理作意。有八解脫。謂有色觀諸色。是初解脫。內無色想觀外色。是第二解脫。淨解脫身作證。是第三解脫。超一切色想。滅有對想不思惟種種相。入無邊空。空無邊處具足住。是第四解脫。超一切空無邊處。入無邊識。識無邊處具足住。是第五解脫。超一切識無邊處。入無所有。無所有處具足住。是第六解脫。超一切無所有處。入非想非非想處具足住。是第七解脫。超一切非想非非想處。入滅想受定具足住。是第八解脫。有九次第定。謂離欲惡不善法。有尋有伺離生喜樂。入初靜慮具足住。是初定。尋伺寂靜內等淨心一趣性。無尋無伺定生喜樂。入第二靜慮具足住。是第二定。離喜住捨具念正知身受樂聖說住捨具念樂住。入第三靜慮具足住。是第三定。斷樂斷苦先喜憂沒不苦不樂捨念清淨。入第四靜慮具足住。是第四定。超一切色想滅有對想不思惟種種想。入無邊空。空無邊處具足住。是第五定。超一切空無邊處。入無邊識。識無邊處具足住。是第六定。超一切識無邊處。入無所有。無所有處具足住。是第七定。超一切無所有處。入非想非非想處具足住。是第八定。超一切非想非非想處。入滅想受定具足住。是第九定。內空。外空。內外空。空空。大空。勝義空。有為空。無為空。畢竟空。無際空。散空。無變異空。本性空。自相空。共相空。一切法空。不可得空。無性空。自性空。無性自性空。六到彼岸。五眼。六神通。佛十力。四無所畏。四無礙解。大慈大悲。大喜大捨。十八佛不共法。一切智。道相智。一切相智。善現。此等名出世間法。具壽善現白佛言。世尊。云何有漏法。佛告善現。世間。五蘊。十二處。十八界。四靜慮。四無量。四無色定。所有一切墮三界法。善現。是名有漏法。具壽善現白佛言。世尊。云何無漏法。佛告善現。謂出世間四靜慮。四無量。四無色定。四念住。四正斷。四神足。五根。五力。七等覺支。八聖道支。三解脫門。六到彼岸。五眼。六神通。佛十力。四無所畏。四無礙解。大慈大悲。大喜大捨。十八佛不共法。一切智。道相智。一切相智。善現。此等名無漏法。具壽善現白佛言。世尊。云何有為法。佛告善現。謂欲界繫法。色界繫法。無色界繫法。五蘊。四靜慮。四無量。四無色定。四念住。四正斷。四神足。五根。五力。七等覺支。八聖道支。三解脫門。六到彼岸。五眼。六神通。佛十力。四無所畏。四無礙解。大慈大悲。大喜大捨。十八佛不共法。一切智。道相智。一切相智。所有一切有生。有住。有異。有滅法。善現。是名有為法。具壽善現白佛言。世尊。云何無為法。佛告善現。若法無生無住無異無滅可得。所謂貪盡。瞋盡。癡盡。真如。法界。法性。法住。法定。不虛妄性。不變異性。離生性。平等性。實際。善現。此等名無為法。具壽善現白佛言。世尊。云何共法。佛告善現。謂世間四靜慮。四無量。四無色定。五神通。善現。此等名共法。何以故。共異生故。具壽善現白佛言。世尊。云何不共法。佛告善現。謂無漏四靜慮。四無量。四無色定。四念住。四正斷。四神足。五根。五力。七等覺支。八聖道支。三解脫門。六到彼岸。五眼。六神通。佛十力。四無所畏。四無礙解。大慈大悲。大喜大捨。十八佛不共法。一切智道。相智。一切相智。善現。此等名不共法。何以故。不共異生故。善現。諸菩薩摩訶薩修行般若波羅蜜多時。於如是等自相空法。不應執著。何以故。以諸法自相不可分別故。善現。諸菩薩摩訶薩修行般若波羅蜜多時。應以無二而為方便覺一切法。何以故。以一切法無動相故。善現。於一切法無二無動是菩薩句義。以是故。無句義是菩薩句義<p class='juan'>
大般若波羅蜜多經卷第四十六</p>
</body></html>
