<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T05 </TITLE>
</head>
<BODY>

<p class='juan'>
大般若波羅蜜多經卷第一百二<p><span class='byline'>　　　　三藏法師玄奘奉　詔譯</span><br><p><b>　　<A NAME="n226"></A>初分攝受品第二十九之四</b></p>
<p>憍尸迦。是菩薩摩訶薩自修無忘失法。教他修無忘失法。讚說無忘失法法。歡喜讚歎修無忘失法者。自修琣穜邥吽C教他修琣穜邥吽C讚說琣穜邥坁k。歡喜讚歎修琣穜邥坁怴C憍尸迦。是菩薩摩訶薩自修一切陀羅尼門。教他修一切陀羅尼門。讚說一切陀羅尼門法。歡喜讚歎修一切陀羅尼門者。自修一切三摩地門。教他修一切三摩地門。讚說一切三摩地門法。歡喜讚歎修一切三摩地門者。憍尸迦。是菩薩摩訶薩自修一切智。教他修一切智。讚說一切智法。歡喜讚歎修一切智者。自修道相智。教他修道相智。讚說道相智法。歡喜讚歎修道相智者。自修一切相智。教他修一切相智。讚說一切相智法。歡喜讚歎修一切相智者<p>憍尸迦。是菩薩摩訶薩行六波羅蜜多時。所行布施波羅蜜多。以無所得為方便。與一切有情同共迴向阿耨多羅三藐三菩提。所護淨戒波羅蜜多。以無所得為方便。與一切有情同共迴向阿耨多羅三藐三菩提。所修安忍波羅蜜多。以無所得為方便。與一切有情同共迴向阿耨多羅三藐三菩提。所起精進波羅蜜多。以無所得為方便。與一切有情同共迴向阿耨多羅三藐三菩提。所入靜慮波羅蜜多。以無所得為方便。與一切有情同共迴向阿耨多羅三藐三菩提。所學般若波羅蜜多。以無所得為方便。與一切有情同共迴向阿耨多羅三藐三菩提<p>憍尸迦。是菩薩摩訶薩行六波羅蜜多時。常作是念。我若不行布施波羅蜜多。當生貧賤家尚無勢力。何由成熟有情嚴淨佛土。況當能得一切智智。我若不護淨戒波羅蜜多。當生諸惡趣尚不能得下賤人身。何由成熟有情嚴淨佛土。況當能得一切智智。我若不修安忍波羅蜜多。當諸根殘缺容貌醜陋。不具菩薩圓滿色身。若得菩薩圓滿色身。行菩薩行有情見者必獲無上正等菩提。若不得此圓滿色身。則不能成熟一切有情嚴淨佛土。況當能得一切智智。我若懈怠不起精進波羅蜜多。尚不能獲菩薩勝道。何由成熟一切有情嚴淨佛土。況當能得一切智智。我若心亂不入靜慮波羅蜜多。尚不能起菩薩勝定。何由成熟有情嚴淨佛土。況當能得一切智智。我若無智不學般若波羅蜜多。尚不能得諸巧便慧超二乘地。何由成熟有情嚴淨佛土。況當能得一切智智<p>憍尸迦。是菩薩摩訶薩學六波羅蜜。多常作是念。我不應隨慳貪勢力。若隨彼力則我布施波羅蜜多不得圓滿。若我布施波羅蜜多不圓滿者。終不能成一切智智。我不應隨破戒勢力。若隨彼力則我淨戒波羅蜜多不得圓滿。若我淨戒波羅蜜多不圓滿者。終不能成一切智智。我不應隨忿恚勢力。若隨彼力則我安忍波羅蜜多不得圓滿。若我安忍波羅蜜多不圓滿者。終不能成一切智智。我不應隨懈怠勢力。若隨彼力則我精進波羅蜜多不得圓滿。若我精進波羅蜜多不圓滿者。終不能成一切智智。我不應隨心亂勢力。若隨彼力則我靜慮波羅蜜多不得圓滿。若我靜慮波羅蜜多不圓滿者。終不能成一切智智。我不應隨無智勢力。若隨彼力則我般若波羅蜜多不得圓滿。若我般若波羅蜜多不圓滿者。終不能成一切智智。憍尸迦。是菩薩摩訶薩不離一切智智心。以無所得為方便。於此般若波羅蜜多受持讀誦。精勤修學如理思惟。書寫解說廣令流布。獲得如是現法後法功德勝利<p>爾時天帝釋白佛言。世尊。如是般若波羅蜜多甚為希有。調伏菩薩令不高心。而能迴向一切智智。佛言。憍尸迦。云何般若波羅蜜多調伏菩薩令不高心。而能迴向一切智智。天帝釋言。世尊。菩薩摩訶薩行世間布施波羅蜜多時。若於佛所而行布施。便作是念。我能施佛。若於菩薩獨覺聲聞孤窮老病道行乞者而行布施。便作是念。我能施菩薩獨覺聲聞孤窮老病道行乞者。是菩薩摩訶薩無方便善巧行布施故。遂起高心不能迴向一切智智。菩薩摩訶薩行世間淨戒波羅蜜多時。便作是念。我能行淨戒波羅蜜多。我能滿淨戒波羅蜜多。是菩薩摩訶薩無方便善巧行淨戒故。遂起高心不能迴向一切智智。菩薩摩訶薩行世間安忍波羅蜜多時。便作是念。我能行安忍波羅蜜多。我能滿安忍波羅蜜多。是菩薩摩訶薩無方便善巧行安忍故。遂起高心不能迴向一切智智。菩薩摩訶薩行世間精進波羅蜜多時。便作是念。我能行精進波羅蜜多。我能滿精進波羅蜜多。是菩薩摩訶薩無方便善巧行精進故。遂起高心不能迴向一切智智。菩薩摩訶薩行世間靜慮波羅蜜多時。便作是念。我能行靜慮波羅蜜多。我能滿靜慮波羅蜜多。是菩薩摩訶薩無方便善巧行靜慮故。遂起高心不能迴向一切智智。菩薩摩訶薩行世間般若波羅蜜多時。便作是念。我能行般若波羅蜜多。我能滿般若波羅蜜多。是菩薩摩訶薩無方便善巧行般若故。遂起高心不能迴向一切智智。世尊。菩薩摩訶薩住內空時。若作是念。我能住內空。是菩薩摩訶薩我我所執之所擾亂住內空故。遂起高心不能迴向一切智智。菩薩摩訶薩住外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空時。若作是念。我能住外空乃至無性自性空。是菩薩摩訶薩我我所執之所擾亂住外空乃至無性自性空故。遂起高心不能迴向一切智智。世尊。菩薩摩訶薩住真如時。若作是念。我能住真如。是菩薩摩訶薩我我所執之所擾亂住真如故。遂起高心不能迴向一切智智。菩薩摩訶薩住法界法性不虛妄性不變異性平等性離生性法定法住實際虛空界不思議界時。若作是念。我能住法界乃至不思議界。是菩薩摩訶薩我我所執之所擾亂住法界乃至不思議界故。遂起高心不能迴向一切智智。世尊。菩薩摩訶薩住苦聖諦時。若作是念。我能住苦聖諦。是菩薩摩訶薩我我所執之所擾亂住苦聖諦故。遂起高心不能迴向一切智智。菩薩摩訶薩住集滅道聖諦時。若作是念。我能住集滅道聖諦。是菩薩摩訶薩我我所執之所擾亂住集滅道聖諦故。遂起高心不能迴向一切智智<p>世尊。菩薩摩訶薩修四靜慮時。若作是念。我能修四靜慮。是菩薩摩訶薩我我所執之所擾亂修四靜慮故。遂起高心不能迴向一切智智。菩薩摩訶薩修四無量四無色定時。若作是念。我能修四無量四無色定。是菩薩摩訶薩。我我所執之所擾亂修四無量四無色定故。遂起高心不能迴向一切智智。世尊。菩薩摩訶薩修八解脫時。若作是念。我能修八解脫。是菩薩摩訶薩我我所執之所擾亂修八解脫故。遂起高心不能迴向一切智智。菩薩摩訶薩。修八勝處九次第定十遍處時。若作是念。我能修八勝處九次第定十遍處。是菩薩摩訶薩。我我所執之所擾亂修八勝處九次第定十遍處故。遂起高心不能迴向一切智智。世尊。菩薩摩訶薩修四念住時。若作是念。我能修四念住。是菩薩摩訶薩我我所執之所擾亂修四念住故。遂起高心不能迴向一切智智。菩薩摩訶薩修四正斷四神足五根五力七等覺支八聖道支時。若作是念。我能修四正斷四神足五根五力七等覺支八聖道支。是菩薩摩訶薩我我所執之所擾亂修四正斷四神足五根五力七等覺支八聖道支故。遂起高心不能迴向一切智智。世尊。菩薩摩訶薩修空解脫門時。若作是念。我能修空解脫門。是菩薩摩訶薩我我所執之所擾亂修空解脫門故。遂起高心不能迴向一切智智。菩薩摩訶薩修無相無願解脫門時。若作是念。我能修無相無願解脫門。是菩薩摩訶薩我我所執之所擾亂修無相無願解脫門故。遂起高心不能迴向一切智智。世尊。菩薩摩訶薩修五眼時。若作是念。我能修五眼。是菩薩摩訶薩我我所執之所擾亂修五眼故。遂起高心不能迴向一切智智。菩薩摩訶薩修六神通時。若作是念。我能修六神通。是菩薩摩訶薩我我所執之所擾亂修六神通故。遂起高心不能迴向一切智智。世尊。菩薩摩訶薩修佛十力時。若作是念。我能修佛十力。是菩薩摩訶薩我我所執之所擾亂修佛十力故。遂起高心不能迴向一切智智。菩薩摩訶薩修四無所畏四無礙解大慈大悲大喜大捨十八佛不共法時。若作是念。我能修四無所畏四無礙解大慈大悲大喜大捨十八佛不共法。是菩薩摩訶薩我我所執之所擾亂修四無所畏四無礙解大慈大悲大喜大捨十八佛不共法故。遂起高心不能迴向一切智智。世尊。菩薩摩訶薩修無忘失法時。若作是念我能修無忘失法。是菩薩摩訶薩我我所執之所擾亂修無忘失法故。遂起高心不能迴向一切智智。菩薩摩訶薩修琣穜邥坋氶C若作是念。我能修琣穜邥吽C是菩薩摩訶薩我我所執之所擾亂修琣穜邥坌G。遂起高心不能迴向一切智智。世尊。菩薩摩訶薩修一切陀羅尼門時。若作是念。我能修一切陀羅尼門。是菩薩摩訶薩我我所執之所擾亂修一切陀羅尼門故。遂起高心不能迴向一切智智。菩薩摩訶薩修一切三摩地門時。若作是念。我能修一切三摩地門。是菩薩摩訶薩我我所執之所擾亂修一切三摩地門故。遂起高心不能迴向一切智智。世尊。菩薩摩訶薩修一切智時。若作是念。我能修一切智。是菩薩摩訶薩我我所執之所擾亂修一切智故。遂起高心不能迴向一切智智。菩薩摩訶薩修道相智一切相智時。若作是念。我能修道相智一切相智。是菩薩摩訶薩我我所執之所擾亂修道相智一切相智故。遂起高心不能迴向一切智智。世尊。菩薩摩訶薩成熟有情時。若作是念。我能成熟有情。是菩薩摩訶薩我我所執之所擾亂成熟有情故。遂起高心不能迴向一切智智。菩薩摩訶薩嚴淨佛土時。若作是念。我能嚴淨佛土。是菩薩摩訶薩。我我所執之所擾亂嚴淨佛土故。遂起高心不能迴向一切智智。世尊。如是菩薩摩訶薩依世間心修諸善法。無方便善巧行布施等故。我我所執擾亂心故。雖修般若波羅蜜多。而未得故。不能如實調伏高心。亦不能如實迴向一切智智。世尊。若菩薩摩訶薩行出世間布施波羅蜜多時。善修般若波羅蜜多故。不得施者。不得受者。不得布施。是菩薩摩訶薩依般若波羅蜜多行布施波羅蜜多故。能調伏高心。亦能迴向一切智智。若菩薩摩訶薩行出世間淨戒波羅蜜多時。善修般若波羅蜜多故。不得淨戒。不得具淨戒者。是菩薩摩訶薩依般若波羅蜜多行淨戒波羅蜜多故。能調伏高心。亦能迴向一切智智。若菩薩摩訶薩行出世間安忍波羅蜜多時。善修般若波羅蜜多故。不得安忍。不得具安忍者。是菩薩摩訶薩依般若波羅蜜多行安忍波羅蜜多故。能調伏高心。亦能迴向一切智智。若菩薩摩訶薩行出世間精進波羅蜜多時。善修般若波羅蜜多故。不得精進。不得具精進者。是菩薩摩訶薩依般若波羅蜜多行精進波羅蜜多故。能調伏高心。亦能迴向一切智智。若菩薩摩訶薩行出世間靜慮波羅蜜多時。善修般若波羅蜜多故。不得靜慮。不得具靜慮者。是菩薩摩訶薩依般若波羅蜜多行靜慮波羅蜜多故。能調伏高心。亦能迴向一切智智。若菩薩摩訶薩行出世間般若波羅蜜多時。善修般若波羅蜜多故。不得般若。不得具般若者。亦不得一切法。是菩薩摩訶薩依般若波羅蜜多行般若波羅蜜多故。能調伏高心。亦能迴向一切智智<p>世尊。若菩薩摩訶薩住內空時。善修般若波羅蜜多故不得內空。不得住內空者。是菩薩摩訶薩依般若波羅蜜多住內空故。能調伏高心。亦能迴向一切智智。若菩薩摩訶薩住外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空時。善修般若波羅蜜多故。不得外空乃至無性自性空。不得住外空乃至無性自性空者。是菩薩摩訶薩依般若波羅蜜多住外空乃至無性自性空故。能調伏高心。亦能迴向一切智智。世尊。若菩薩摩訶薩住真如時。善修般若波羅蜜多故。不得真如。不得住真如者。是菩薩摩訶薩依般若波羅蜜多住真如故。能調伏高心。亦能迴向一切智智。若菩薩摩訶薩住法界法性不虛妄性不變異性平等性離生性法定法住實際虛空界不思議界時。善修般若波羅蜜多故。不得法界乃至不思議界。不得住法界乃至不思議界者。是菩薩摩訶薩依般若波羅蜜多住法界乃至不思議界故。能調伏高心。亦能迴向一切智智。世尊。若菩薩摩訶薩住苦聖諦時。善修般若波羅蜜多故。不得苦聖諦。不得住苦聖諦者。是菩薩摩訶薩依般若波羅蜜多住苦聖諦故。能調伏高心。亦能迴向一切智智。若菩薩摩訶薩住集滅道聖諦時。善修般若波羅蜜多故。不得集滅道聖諦。不得住集滅道聖諦者。是菩薩摩訶薩依般若波羅蜜多住集滅道聖諦故。能調伏高心。亦能迴向一切智智<p>世尊。若菩薩摩訶薩修四靜慮時。善修般若波羅蜜多故。不得四靜慮。不得修四靜慮者。是菩薩摩訶薩依般若波羅蜜多修四靜慮故。能調伏高心。亦能迴向一切智智。若菩薩摩訶薩修四無量四無色定時。善修般若波羅蜜多故。不得四無量四無色定。不得修四無量四無色定者。是菩薩摩訶薩依般若波羅蜜多修四無量四無色定故。能調伏高心。亦能迴向一切智智。世尊。若菩薩摩訶薩修八解脫時。善修般若波羅蜜多故。不得八解脫。不得修八解脫者。是菩薩摩訶薩依般若波羅蜜多修八解脫故。能調伏高心。亦能迴向一切智智。若菩薩摩訶薩修八勝處九次第定十遍處時。善修般若波羅蜜多故。不得八勝處九次第定十遍處。不得修八勝處九次第定十遍處者。是菩薩摩訶薩依般若波羅蜜多修八勝處九次第定十遍處故。能調伏高心。亦能迴向一切智智。世尊。若菩薩摩訶薩修四念住時。善修般若波羅蜜多故。不得四念住。不得修四念住者。是菩薩摩訶薩依般若波羅蜜多修四念住故。能調伏高心。亦能迴向一切智智。若菩薩摩訶薩修四正斷四神足五根五力七等覺支八聖道支時。善修般若波羅蜜多故。不得四正斷四神足五根五力七等覺支八聖道支。不得修四正斷四神足五根五力七等覺支八聖道支者。是菩薩摩訶薩依般若波羅蜜多修四正斷四神足五根五力七等覺支八聖道支故。能調伏高心。亦能迴向一切智智世尊。若菩薩摩訶薩修空解脫門時。善修般若波羅蜜多故。不得空解脫門。不得修空解脫門者。是菩薩摩訶薩依般若波羅蜜多修空解脫門故。能調伏高心。亦能迴向一切智智。若菩薩摩訶薩修無相無願解脫門時。善修般若波羅蜜多故。不得無相無願解脫門。不得修無相無願解脫門者。是菩薩摩訶薩依般若波羅蜜多修無相無願解脫門故。能調伏高心。亦能迴向一切智智。世尊。若菩薩摩訶薩修五眼時。善修般若波羅蜜多故。不得五眼。不得修五眼者。是菩薩摩訶薩依般若波羅蜜多修五眼故。能調伏高心。亦能迴向一切智智。若菩薩摩訶薩修六神通時。善修般若波羅蜜多故。不得六神通。不得修六神通者。是菩薩摩訶薩依般若波羅蜜多修六神通故。能調伏高心。亦能迴向一切智智。世尊。若菩薩摩訶薩修佛十力時。善修般若波羅蜜多故。不得佛十力。不得修佛十力者。是菩薩摩訶薩依般若波羅蜜多修佛十力故。能調伏高心。亦能迴向一切智智。若菩薩摩訶薩修四無所畏四無礙解大慈大悲大喜大捨十八佛不共法時。善修般若波羅蜜多故。不得四無所畏四無礙解大慈大悲大喜大捨十八佛不共法。不得修四無所畏四無礙解大慈大悲大喜大捨十八佛不共法者。是菩薩摩訶薩依般若波羅蜜多修四無所畏四無礙解大慈大悲大喜大捨十八佛不共法故。能調伏高心。亦能迴向一切智智。世尊。若菩薩摩訶薩修無忘失法時。善修般若波羅蜜多故。不得無忘失法。不得修無忘失法者。是菩薩摩訶薩依般若波羅蜜多修無忘失法故。能調伏高心。亦能迴向一切智智。若菩薩摩訶薩修琣穜邥坋氶C善修般若波羅蜜多故。不得琣穜邥吽C不得修琣穜邥坁怴C是菩薩摩訶薩依般若波羅蜜多修琣穜邥坌G。能調伏高心。亦能迴向一切智智<p>世尊。若菩薩摩訶薩修一切陀羅尼門時。善修般若波羅蜜多故。不得一切陀羅尼門。不得修一切陀羅尼門者。是菩薩摩訶薩依般若波羅蜜多修一切陀羅尼門故。能調伏高心。亦能迴向一切智智。若菩薩摩訶薩修一切三摩地門時。善修般若波羅蜜多故。不得一切三摩地門。不得修一切三摩地門者。是菩薩摩訶薩依般若波羅蜜多修一切三摩地門故。能調伏高心。亦能迴向一切智智。世尊。若菩薩摩訶薩修一切智時。善修般若波羅蜜多故。不得一切智。不得修一切智者。是菩薩摩訶薩依般若波羅蜜多修一切智故。能調伏高心。亦能迴向一切智智。若菩薩摩訶薩修道相智一切相智時。善修般若波羅蜜多故。不得道相智一切相智。不得修道相智一切相智者。是菩薩摩訶薩依般若波羅蜜多修道相智一切相智故。能調伏高心。亦能迴向一切智智。世尊。若菩薩摩訶薩成熟有情時。善修般若波羅蜜多故。不得成熟有情。不得成熟有情者。是菩薩摩訶薩依般若波羅蜜多成熟有情故。能調伏高心。亦能迴向一切智智。若菩薩摩訶薩嚴淨佛土時。善修般若波羅蜜多故。不得嚴淨佛土。不得嚴淨佛土者。是菩薩摩訶薩依般若波羅蜜多嚴淨佛土故。能調伏高心。亦能迴向一切智智。世尊。如是菩薩摩訶薩依出世間般若波羅蜜多修善法故。能如實調伏高心。亦能如實迴向一切智智。是故我說如是般若波羅蜜多甚為希有。調伏菩薩令不高心。而能迴向一切智智<p>爾時佛告天帝釋言。憍尸迦。若善男子善女人等能於如是甚深般若波羅蜜多。至心聽聞受持讀誦。精勤修學如理思惟。書寫解說廣令流布。是善男子善女人等身常安隱心痝葝痋C不為一切災橫侵惱。復次憍尸迦。若善男子善女人等於此般若波羅蜜多受持讀誦。親近供養如理思惟。書寫解說廣令流布。是善男子善女人等若隨軍旅交陣戰時。至心念誦如是般若波羅蜜多。不為刀杖之所傷殺。所對怨敵皆起慈心。設欲中傷自然退敗。喪命軍旅終無是處。何以故。憍尸迦。是善男子善女人等不離一切智智心。以無所得為方便。長夜修習六波羅蜜多。自除貪欲刀杖。亦能除他貪欲刀杖。自除瞋恚刀杖。亦能除他瞋恚刀杖。自除愚癡刀杖。亦能除他愚癡刀杖。自除惡見刀杖。亦能除他惡見刀杖。自除纏垢刀杖。亦能除他纏垢刀杖。自除隨眠刀杖。亦能除他隨眠刀杖。自除惡業刀杖。亦能除他惡業刀杖。憍尸迦。由此緣故。是善男子善女人等設入軍陣不為刀杖之所傷殺。所對怨敵皆起慈心。設欲中傷自然退敗。喪命軍旅終無是處<p>復次憍尸迦。若善男子善女人等不離一切智智心。以無所得為方便。常於如是甚深般若波羅蜜多。至心聽聞恭敬供養。尊重讚歎受持讀誦。如理思惟精勤修學。書寫解說廣令流布。是善男子善女人等一切毒藥蠱道鬼魅。厭禱咒術皆不能害。水不能溺火不能燒。刀杖惡獸怨賊惡神眾邪魍魎不能傷害。何以故。憍尸迦。如是般若波羅蜜多是大神咒。如是般若波羅蜜多是大明咒。如是般若波羅蜜多是無上咒。如是般若波羅蜜多是無等等咒。如是般若波羅蜜多是一切咒王。最上最妙無能及者。具大威力能伏一切。不為一切之所降伏。是善男子善女人等精勤修學如是咒王。不為自害不為害他不為俱害。所以者何。是善男子善女人等學此般若波羅蜜多。了自他俱皆不可得。憍尸迦。是善男子善女人等學此般若波羅蜜多大咒王時。不得我。不得有情。不得命者。不得生者。不得養者。不得士夫。不得補特伽羅。不得意生。不得儒童。不得作者。不得受者。不得知者。不得見者。由於我等無所得故。不為自害不為害他不為俱害<p>憍尸迦。是善男子善女人等學此般若波羅蜜多大咒王時。不得色。不得受想行識。於色蘊等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得眼處。不得耳鼻舌身意處。於眼處等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得色處。不得聲香味觸法處。於色處等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得眼界。不得色界眼識界及眼觸眼觸為緣所生諸受。於眼界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得耳界。不得聲界耳識界及耳觸耳觸為緣所生諸受。於耳界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得鼻界。不得香界鼻識界及鼻觸鼻觸為緣所生諸受。於鼻界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得舌界。不得味界舌識界及舌觸舌觸為緣所生諸受。於舌界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得身界。不得觸界身識界及身觸身觸為緣所生諸受。於身界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得意界。不得法界意識界及意觸意觸為緣所生諸受。於意界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得地界。不得水火風空識界。於地界等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得苦聖諦。不得集滅道聖諦。於苦聖諦等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得無明。不得行識名色六處觸受愛取有生老死愁歎苦憂惱。於無明等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得內空。不得外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。於內空等無所得故。不為自害不為害他不為俱害。憍尸迦。是善男子善女人等學此般若波羅蜜多大咒王時。不得真如。不得法界法性不虛妄性不變異性平等性離生性法定法住實際虛空界不思議界。於真如等無所得故。不為自害不為害他不為俱害<p class='juan'>
大般若波羅蜜多經卷第一百二</p>
</body></html>
