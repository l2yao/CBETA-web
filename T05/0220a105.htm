<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T05 </TITLE>
</head>
<BODY>

<p class='juan'>
大般若波羅蜜多經卷第一百五<p><span class='byline'>　　　　三藏法師玄奘奉　詔譯</span><br><p><b>　　<A NAME="n233"></A>初分校量功德品第三十之三</b></p>
<p>爾時於此三千大千世界所有四大王眾天三十三天夜摩天睹史多天樂變化天他化自在天。梵眾天梵輔天梵會天大梵天。光天少光天無量光天極光淨天。淨天少淨天無量淨天遍淨天廣天少廣天無量廣天廣果天。無繁天無熱天善現天善見天色究竟天。同聲共白天帝釋言。大仙。應受如是般若波羅蜜多。大仙應持如是般若波羅蜜多。大仙。應讀如是般若波羅蜜多。大仙。應誦如是般若波羅蜜多。大仙。應精勤修學如是般若波羅蜜多。大仙。應如理思惟如是般若波羅蜜多。大仙。應供養恭敬尊重讚歎如是般若波羅蜜多。何以故。大仙。若能受持讀誦精勤修學如理思惟供養恭敬尊重讚歎如是般若波羅蜜多。則令一切惡法損減善法增益。大仙。若有受持讀誦精勤修學如理思惟供養恭敬尊重讚歎如是般若波羅蜜多。則令一切天眾增益。諸阿素洛朋黨損減。大仙。若有受持讀誦精勤修學如理思惟供養恭敬尊重讚歎如是般若波羅蜜多。則令一切佛眼不滅法眼不滅僧眼不滅。大仙。若有受持讀誦精勤修學如理思惟供養恭敬尊重讚歎如是般若波羅蜜多。則令佛寶種不斷法寶種不斷僧寶種不斷。大仙。當知由三寶種不斷絕故。便有布施波羅蜜多淨戒安忍精進靜慮般若波羅蜜多出現於世。大仙。當知由三寶種不斷絕故。便有內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空出現於世。大仙。當知由三寶種不斷絕故。便有真如法界法性不虛妄性不變異性平等性離生性法定法住實際虛空界不思議界出現於世。大仙。當知由三寶種不斷絕故。便有苦聖諦集滅道聖諦出現於世。大仙。當知由三寶種不斷絕故。便有四靜慮四無量四無色定出現於世。大仙。當知由三寶種不斷絕故。便有八解脫八勝處九次第定十遍處出現於世。大仙。當知由三寶種不斷絕故。便有四念住四正斷四神足五根五力七等覺支八聖道支出現於世。大仙。當知由三寶種不斷絕故。便有空解脫門無相無願解脫門出現於世。大仙。當知由三寶種不斷絕故。便有五眼六神通出現於世。大仙。當知由三寶種不斷絕故。便有佛十力四無所畏四無礙解大慈大悲大喜大捨十八佛不共法出現於世。大仙當知由三寶種不斷絕故。便有無忘失法琣穜邥吤X現於世。大仙。當知由三寶種不斷絕故。便有一切陀羅尼門一切三摩地門出現於世。大仙。當知由三寶種不斷絕故。便有一切智道相智一切相智出現於世。大仙當知由三寶種不斷絕故。便有聲聞乘獨覺乘無上乘出現於世。大仙。當知由三寶種不斷絕故。便有預流一來不還阿羅漢出現於世。大仙。當知由三寶種不斷絕故。便有預流向預流果一來向一來果不還向不還果阿羅漢向阿羅漢果出現於世。大仙。當知由三寶種不斷絕故。便有獨覺及獨覺向獨覺果出現於世。大仙。當知由三寶種不斷絕故。便有菩薩摩訶薩三藐三佛陀出現於世。大仙。當知由三寶種不斷絕故。便有菩薩摩訶薩及菩薩摩訶薩十地等法出現於世。大仙。當知由三寶種不斷絕故。便有如來應正等覺及阿耨多羅三藐三菩提出現於世。是故大仙。汝應受持讀誦精勤修學如理思惟供養恭敬尊重讚歎如是般若波羅蜜多<p>爾時佛告天帝釋言。憍尸迦。汝應受此甚深般若波羅蜜多。汝應持此甚深般若波羅蜜多。汝應讀此甚深般若波羅蜜多。汝應誦此甚深般若波羅蜜多。汝應精勤修學此甚深般若波羅蜜多。汝應如理思惟此甚深般若波羅蜜多。汝應供養恭敬尊重讚歎此甚深般若波羅蜜多。何以故。憍尸迦。若阿素洛兇悖徒黨興是惡念。我等當與三十三天交陣戰諍。爾時汝等諸天眷屬。應各誠心念誦如是甚深般若波羅蜜多。供養恭敬尊重讚歎。時阿素洛兇悖徒黨惡心即滅不復更生。憍尸迦。若諸天子或諸天女。五衰相現其心驚惶恐墮惡趣。爾時汝等諸天眷屬。應住其前至心念誦如是般若波羅蜜多。時諸天子或諸天女。聞是般若波羅蜜多善根力故。於此般若波羅蜜多生淨信故。五衰相沒身意泰然。設復命終還生本處。受天富樂倍勝於前。何以故。憍尸迦。聞信般若波羅蜜多功德威力甚廣大故。憍尸迦。若善男子善女人等。或諸天子及諸天女。由此般若波羅蜜多一經其耳善根力故。決定當證阿耨多羅三藐三菩提。何以故。憍尸迦。過去諸佛及諸弟子。一切皆學如是般若波羅蜜多。<span class='corr'>已</span>證無上正等菩提。入無餘依般涅槃界。未來諸佛及諸弟子。一切皆學如是般若波羅蜜多。當證無上正等菩提。入無餘依般涅槃界。現在十方無量諸佛及諸弟子。一切皆學如是般若波羅蜜多。現證無上正等菩提。入無餘依般涅槃界。何以故。憍尸迦。由此般若波羅蜜多。普攝一切菩提分法。若聲聞法若獨覺法若菩薩法若如來法皆具攝故。爾時天帝釋白佛言。世尊。如是般若波羅蜜多是大神咒。如是般若波羅蜜多是大明咒。如是般若波羅蜜多是無上咒。如是般若波羅蜜多是無等等咒。如是般若波羅蜜多是一切咒王最上最妙。能伏一切。不為一切之所降伏。何以故。世尊。如是般若波羅蜜多。能除一切惡不善法。能攝生長諸善法故。爾時佛告天帝釋言。如是如是。如汝所說。憍尸迦。如是般若波羅蜜多是大神咒。是大明咒。是無上咒。是無等等咒。是一切咒王最上最妙。能伏一切。不為一切之所降伏。何以故。過去諸佛皆依如是甚深般若波羅蜜多大咒王故。已證無上正等菩提。未來諸佛。皆依如是甚深般若波羅蜜多大咒王故。當證無上正等菩提。現在十方無量諸佛。皆依如是甚深般若波羅蜜多大咒王故。今證無上正等菩提。何以故。憍尸迦。依因如是甚深般若波羅蜜多大咒王故。十善業道出現世間。憍尸迦。依因如是甚深般若波羅蜜多大咒王故。惠施受齋持戒等法出現世間。憍尸迦。依因如是甚深般若波羅蜜多大咒王故。四靜慮四無量四無色定五神通等出現世間。憍尸迦。依因如是甚深般若波羅蜜多大咒王故。布施波羅蜜多淨戒安忍精進靜慮般若波羅蜜多出現世間。憍尸迦。依因如是甚深般若波羅蜜多大咒王故。內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空出現世間。憍尸迦。依因如是甚深般若波羅蜜多大咒王故。真如法界法性不虛妄性不變異性平等性離生性法定法住實際虛空界不思議界出現世間。憍尸迦。依因如是甚深般若波羅蜜多大咒王故。苦聖諦集聖諦滅聖諦道聖諦出現世間。憍尸迦。依因如是甚深般若波羅蜜多大咒王故。八解脫八勝處九次第定十遍處出現世間<p>憍尸迦。依因如是甚深般若波羅蜜多大咒王故。四念住四正斷四神足五根五力七等覺支八聖道支出現世間。憍尸迦。依因如是甚深般若波羅蜜多大咒王故。空解脫門無相解脫門無願解脫門出現世間。憍尸迦。依因如是甚深般若波羅蜜多大咒王故。五眼六神通出現世間。憍尸迦。依因如是甚深般若波羅蜜多大咒王故。佛十力四無所畏四無礙解大慈大悲大喜大捨十八佛不共法出現世間。憍尸迦。依因如是甚深般若波羅蜜多大咒王故。無忘失法琣穜邥吤X現世間。憍尸迦。依因如是甚深般若波羅蜜多大咒王故。一切陀羅尼門一切三摩地門出現世間。憍尸迦。依因如是甚深般若波羅蜜多大咒王故。一切智道相智一切相智出現世間。憍尸迦。依因如是甚深般若波羅蜜多大咒王故。預流一來不還阿羅漢出現世間。憍尸迦。依因如是甚深般若波羅蜜多大咒王故。預流向預流果一來向一來果不還向不還果阿羅漢向阿羅漢果出現世間。憍尸迦。依因如是甚深般若波羅蜜多大咒王故。獨覺及獨覺菩提出現世間。憍尸迦。依因如是甚深般若波羅蜜多大咒王故。菩薩摩訶薩及菩薩摩訶薩十地等行出現世間。憍尸迦。依因如是甚深般若波羅蜜多大咒王故。如來應正等覺及阿耨多羅三藐三菩提出現世間。復次憍尸迦。依因如是甚深般若波羅蜜多大咒王故。有菩薩摩訶薩世間顯現。憍尸迦。依因菩薩摩訶薩故。十善業道世間顯現。憍尸迦。依因菩薩摩訶薩故。惠施受齋持戒等法世間顯現。憍尸迦。依因菩薩摩訶薩故。四靜慮四無量四無色定五神通等世間顯現。憍尸迦。依因菩薩摩訶薩故。布施淨戒安忍精進靜慮般若波羅蜜多世間顯現。憍尸迦。依因菩薩摩訶薩故。內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空世間顯現。憍尸迦。依因菩薩摩訶薩故。真如法界法性不虛妄性不變異性平等性離生性法定法住實際虛空界不思議界世間顯現。憍尸迦。依因菩薩摩訶薩故。苦聖諦集聖諦滅聖諦道聖諦世間顯現。憍尸迦。依因菩薩摩訶薩故。八解脫八勝處九次第定十遍處世間顯現。憍尸迦。依因菩薩摩訶薩故。四念住四正斷四神足五根五力七等覺支八聖道支世間顯現。憍尸迦。依因菩薩摩訶薩故。空解脫門無相解脫門無願解脫門世間顯現。憍尸迦。依因菩薩摩訶薩故。五眼六神通世間顯現。憍尸迦。依因菩薩摩訶薩故。佛十力四無所畏四無礙解大慈大悲大喜大捨十八佛不共法世間顯現。憍尸迦。依因菩薩摩訶薩故。無忘失法琣穜邥吤@間顯現。憍尸迦。依因菩薩摩訶薩故。一切陀羅尼門一切三摩地門世間顯現。憍尸迦。依因菩薩摩訶薩故。一切智道相智一切相智世間顯現。憍尸迦。依因菩薩摩訶薩故。預流一來不還阿羅漢世間顯現。憍尸迦。依因菩薩摩訶薩故。預流向預流果一來向一來果不還向不還果阿羅漢向阿羅漢果世間顯現。憍尸迦。依因菩薩摩訶薩故。獨覺及獨覺菩提世間顯現。憍尸迦。依因菩薩摩訶薩故。菩薩摩訶薩及菩薩摩訶薩十地等行世間顯現。憍尸迦。依因菩薩摩訶薩故。如來應正等覺及阿耨多羅三藐三菩提世間顯現憍尸迦。譬如依因滿月輪故一切藥物星辰山海皆得增明。如是依因菩薩摩訶薩滿月輪故。一切世間十善業道藥草物類皆得增明。如是依因菩薩摩訶薩滿月輪故。一切世間惠施受齋持戒等法藥草物類皆得增明。如是依因菩薩摩訶薩滿月輪故。一切世間四靜慮四無量四無色定五神通等藥草物類皆得增明。如是依因菩薩摩訶薩滿月輪故。一切世間布施淨戒安忍精進靜慮般若波羅蜜多藥草物類皆得增明。如是依因菩薩摩訶薩滿月輪故。一切世間內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空藥草物類皆得增明。如是依因菩薩摩訶薩滿月輪故。一切世間真如法界法性不虛妄性不變異性平等性離生性法定法住實際虛空界不思議界藥草物類皆得增明。如是依因菩薩摩訶薩滿月輪故。一切世間苦聖諦集聖諦滅聖諦道聖諦藥草物類皆得增明。如是依因菩薩摩訶薩滿月輪故。一切世間八解脫八勝處九次第定十遍處藥草物類皆得增明。如是依因菩薩摩訶薩滿月輪故。一切世間四念住四正斷四神足五根五力七等覺支八聖道支藥草物類皆得增明。如是依因菩薩摩訶薩滿月輪故。一切世間空解脫門無相解脫門無願解脫門藥草物類皆得增明。如是依因菩薩摩訶薩滿月輪故。一切世間五眼六神通藥草物類皆得增明。如是依因菩薩摩訶薩滿月輪故。一切世間佛十力四無所畏四無礙解大慈大悲大喜大捨十八佛不共法藥草物類皆得增明。如是依因菩薩摩訶薩滿月輪故。一切世間無忘失法琣穜邥岋蠕顗姻皆得增明。如是依因菩薩摩訶薩滿月輪故。一切世間一切陀羅尼門一切三摩地門藥草物類皆得增明。如是依因菩薩摩訶薩滿月輪故。一切世間一切智道相智一切相智藥草物類皆得增明。如是依因菩薩摩訶薩滿月輪故。一切世間預流向預流果一來向一來果不還向不還果阿羅漢向阿羅漢果獨覺向獨覺菩提藥草物類皆得增明。如是依因菩薩摩訶薩滿月輪故。一切世間菩薩摩訶薩十地等行及阿耨多羅三藐三菩提藥草物類皆得增明。如是依因菩薩摩訶薩滿月輪故。一切世間聲聞獨覺有學無學星宿辰象皆得增明。如是依因菩薩摩訶薩滿月輪故。一切世間菩薩摩訶薩及如來應正等覺諸山大海皆得增明<p>憍尸迦。若諸如來應正等覺未出世時。唯菩薩摩訶薩具方便善巧。為諸有情無倒宣說一切世間出世間法。何以故。憍尸迦。當知菩薩摩訶薩能出生一切人乘天乘聲聞乘獨覺乘無上乘故。憍尸迦。菩薩摩訶薩所有方便善巧。皆從如是甚深般若波羅蜜多而得生長。憍尸迦。菩薩摩訶薩成就方便善巧力故。能行布施波羅蜜多。能行淨戒安忍精進靜慮般若波羅蜜多。憍尸迦。菩薩摩訶薩成就方便善巧力故。能行內空。能行外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。憍尸迦。菩薩摩訶薩成就方便善巧力故。能行真如。能行法界法性不虛妄性不變異性平等性離生性法定法住實際虛空界不思議界。憍尸迦。菩薩摩訶薩成就方便善巧力故。能行苦聖諦。能行集滅道聖諦。憍尸迦。菩薩摩訶薩成就方便善巧力故。能行四靜慮。能行四無量四無色定。憍尸迦。菩薩摩訶薩成就方便善巧力故。能行八解脫。能行八勝處九次第定十遍處。憍尸迦。菩薩摩訶薩成就方便善巧力故。能行四念住。能行四正斷四神足五根五力七等覺支八聖道支。憍尸迦。菩薩摩訶薩成就方便善巧力故。能行空解脫門。能行無相無願解脫門。憍尸迦。菩薩摩訶薩成就方便善巧力故。能得五眼。能得六神通。憍尸迦。菩薩摩訶薩成就方便善巧力故。能得佛十力。能得四無所畏四無礙解大慈大悲大喜大捨十八佛不共法。憍尸迦。菩薩摩訶薩成就方便善巧力故。能得無忘失法。能得琣穜邥吽C憍尸迦。菩薩摩訶薩成就方便善巧力故。能得一切陀羅尼門。能得一切三摩地門。憍尸迦。菩薩摩訶薩成就方便善巧力故。能得一切智。能得道相智一切相智。憍尸迦。菩薩摩訶薩成就方便善巧力故。能得三十二大士相。能得八十種隨形好。憍尸迦。菩薩摩訶薩成就方便善巧力故。不墮聲聞地。不證獨覺地。憍尸迦。菩薩摩訶薩成就方便善巧力故。能成熟有情能嚴淨佛土。憍尸迦。菩薩摩訶薩成就方便善巧力故。能攝取壽量圓滿。能攝取眾具圓滿。淨土圓滿。種姓圓滿。色力圓滿。眷屬圓滿。憍尸迦。菩薩摩訶薩成就方便善巧力故。能行菩薩十地等行。能得無上正等菩提。憍尸迦。如是菩薩摩訶薩及所有方便善巧。皆由般若波羅蜜多而得成就<p>復次憍尸迦。若善男子善女人等。於此般若波羅蜜多。至心聽聞受持讀誦。精勤修學如理思惟。書寫解說廣令流布。當得成就現在未來功德勝利。爾時天帝釋白佛言。世尊。若善男子善女人等。於此般若波羅蜜多。至心聽聞受持讀誦。精勤修學如理思惟。書寫解說廣令流布。云何當得成就現在功德勝利。佛言。憍尸迦。若善男子善女人等。於此般若波羅蜜多。至心聽聞受持讀誦。精勤修學如理思惟書寫解說廣令流布。是善男子善女人等。現在不為毒藥所中。刀兵所害。火所焚燒。水所漂溺。乃至不為四百四病之所殀歿。除先定業現世應受。憍尸迦。是善男子善女人等。若遭官事怨賊逼迫。至心念誦如是般若波羅蜜多。若到其所。終不為彼譴罰加害。何以故。如是般若波羅蜜多。威德勢力法令爾故。憍尸迦。是善男子善女人等。若有往至國王王子大臣等處。至心念誦如是般若波羅蜜多。必為王等歡喜問訊恭敬讚美。何以故。是善男子善女人等。常於有情不離慈悲喜捨心故。憍尸迦。若善男子善女人等。於此般若波羅蜜多。至心聽聞受持讀誦。精勤修學如理思惟。書寫解說廣令流布。當得成就諸如是等現世種種功德勝利。時天帝釋復白佛言。世尊。若善男子善女人等。於此般若波羅蜜多。至心聽聞受持讀誦。精勤修學如理思惟。書寫解說廣令流布云何當得成就未來功德勝利。佛言。憍尸迦。若善男子善女人等。於此般若波羅蜜多。至心聽聞受持讀誦。精勤修學如理思惟。書寫解說廣令流布。是善男子善女人等。隨所生處常不遠離十善業道。是善男子善女人等。隨所生處常不遠離惠施受齋持戒等法。是善男子善女人等。隨所生處。常不遠離四靜慮四無量四無色定五神通等。是善男子善女人等。隨所生處常不遠離布施波羅蜜多。淨戒波羅蜜多。安忍波羅蜜多。精進波羅蜜多。靜慮波羅蜜多。般若波羅蜜多。是善男子善女人等。隨所生處常不遠離內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。是善男子善女人等。隨所生處常不遠離真如法界法性不虛妄性不變異性平等性離生性法定法住實際虛空界不思議界。是善男子善女人等。隨所生處常不遠離苦聖諦集聖諦滅聖諦道聖諦。是善男子善女人等。隨所生處常不遠離八解脫八勝處九次第定十遍處。是善男子善女人等。隨所生處常不遠離四念住四正斷四神足五根五力七等覺支八聖道支。是善男子善女人等。隨所生處常不遠離空解脫門無相解脫門無願解脫門。是善男子善女人等。當得成就五眼六神通。是善男子善女人等。當得成就佛十力四無所畏四無礙解大慈大悲大喜大捨十八佛不共法。是善男子善女人等。當得成就無忘失法琣穜邥吽C是善男子善女人等。當得成就一切陀羅尼門一切三摩地門。是善男子善女人等。當得成就一切智道相智一切相智。是善男子善女人等。永不墜墮一切地獄傍生鬼界。除乘願力往生彼趣成熟有情。是善男子善女人等。隨所生處常具諸根支體無缺。是善男子善女人等。永不生於貧窮下賤工師雜類補羯娑家。是善男子善女人等。永不生於屠膾漁獵盜賊獄吏旃荼羅家。是善男子善女人等。常生豪貴。或剎帝利。或婆羅門。或諸長者。居士等家。終不生彼戌達羅家。是善男子善女人等。隨所生處三十二相八十隨好莊嚴其身。一切有情見者歡喜。是善男子善女人等。多生有佛嚴淨土中。蓮花化生不造惡業。是善男子善女人等。常不遠離速疾神通。隨心所願遊諸佛土。從一佛國至一佛國。供養恭敬尊重讚歎諸佛世尊。聽聞正法成熟有情嚴淨佛土。漸證無上正等菩提。憍尸迦。若善男子善女人等。於此般若波羅蜜多。至心聽聞受持讀誦。精勤修學如理思惟。書寫解說廣令流布。當得成就諸如是等未來種種功德勝利。以是故。憍尸迦。若善男子善女人等。欲得如是現在未來功德勝利。乃至無上正等菩提常不離者。應以一切智智相應心。用無所得為方便。於此般若波羅蜜多。至心聽聞受持讀誦。精勤修學如理思惟。書寫解說廣令流布。復以種種上妙花鬘塗散等香衣服纓絡寶幢幡蓋眾妙珍奇伎樂燈明而為供養<p>爾時眾多外道梵志。為求佛過來詣佛所。時天帝釋見已念言。今此眾多外道梵志。來趣法會伺求佛短。將非般若留難事耶。我當念誦從佛所受甚深般若波羅蜜多。令彼邪徒復道而去。念已便誦甚深般若波羅蜜多。於是諸來外道梵志。遙現敬相右繞世尊。退還本所。時舍利子見已念言。彼有何緣。故來還去。佛知其意。告舍利子。彼外道等為求我便。相率而來。由天帝釋。念誦般若波羅蜜多大咒王力。令彼還去。舍利子。我都不見彼外道等。有一善法悉懷惡心。為求我便來趣我所。舍利子。我都不見一切世間若天若魔。若梵若沙門。若婆羅門。若異道等。諸有情類。敢懷惡意。來求般若波羅蜜多而能得便。何以故。舍利子。於此三千大千世界。一切四大王眾天。三十三天。夜摩天。睹史多天。樂變化天。他化自在天。一切梵眾天。梵輔天。梵會天。大梵天。光天。少光天。無量光天。極光淨天。淨天。少淨天。無量淨天。遍淨天。廣天。少廣天。無量廣天。廣果天。無繁天。無熱天。善現天。善見天。色究竟天。一切聲聞。一切獨覺。一切菩薩摩訶薩我及一切具大威力龍神藥叉健達縛阿素洛揭路茶緊捺洛莫呼洛伽人非人等。皆共守護如是般若波羅蜜多。不令眾惡而作留難。何以故。舍利子。是諸天等皆從般若波羅蜜多而出生故。又舍利子。十方各如殑伽沙等諸佛世界。一切如來應正等覺。一切聲聞。一切獨覺。一切菩薩摩訶薩。及一切天龍神藥叉健達縛阿素洛揭路茶緊捺洛莫呼洛伽人非人等。皆共守護如是般若波羅蜜多。不令眾惡而作留難。何以故。舍利子。彼諸佛等皆從般若波羅蜜多而出生故<p>爾時惡魔作是念。今如來應正等覺。四眾圍繞及欲色界諸天人等皆同集會。宣說般若波羅蜜多。是中必有菩薩摩訶薩受記當得阿耨多羅三藐三菩提。我應往到破壞其眼。作是念已化作四兵。奮威勇銳來詣佛所。時天帝釋見已念言。將非惡魔化為此事。來欲惱佛并與般若波羅蜜多而作留難。何以故。如是四兵嚴飾殊麗。摩揭陀國影堅大王四種勝兵所不能及。憍薩羅國勝軍大王四種勝兵亦不能及。劫比羅國釋迦王種四種勝兵亦不能及。吠舍梨國栗拈毘種四種勝兵亦不能及。吉祥茅國力士王種四種勝兵亦不能及。由斯觀察如是四兵。定是惡魔之所化作。惡魔長夜常伺佛短。壞諸有情所修勝業。我當念誦從佛所受甚深般若波羅蜜多。令彼惡魔復道而去。時天帝釋念已便誦甚深般若波羅蜜多。於是惡魔退還本所。甚深般若波羅蜜多大神咒王力所遣故<p class='juan'>
大般若波羅蜜多經卷第一百五</p>
</body></html>
