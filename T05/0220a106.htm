<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T05 </TITLE>
</head>
<BODY>

<p class='juan'>
大般若波羅蜜多經卷第一百六<p><span class='byline'>　　　　三藏法師玄奘奉　詔譯</span><br><p><b>　　<A NAME="n235"></A>初分校量功德品第三十之四</b></p>
<p>爾時會中所有四大王眾天。乃至色究竟天。同時化作種種天花衣服瓔珞及香鬘等。踊身虛空而散佛上。合掌恭敬俱白佛言。願此般若波羅蜜多。在贍部洲人中久住。何以故。乃至般若波羅蜜多。在贍部洲人中流布。當知此處佛寶法寶苾芻僧寶久住不滅。於此三千大千世界。乃至十方無量無數無邊佛國亦復如是。由此菩薩摩訶薩眾及殊勝行亦可了知。世尊。隨諸方邑。有善男子善女人等。以淨信心書持如是甚深般若波羅蜜多。恭敬供養。當知是處有妙光明。除滅闇冥生諸勝利。爾時佛告天帝釋等諸天眾言。如是如是。如汝所說。乃至般若波羅蜜多。在贍部洲人中流布。當知此處佛寶法寶苾芻僧寶久住不滅。於此三千大千世界乃至十方無量無數無邊佛國亦復如是。由此菩薩摩訶薩眾及殊勝行亦可了知。隨諸方邑。有善男子善女人等。以淨信心書持如是甚深般若波羅蜜多。恭敬供養。當知是處有妙光明。除滅闇冥生諸勝利。時諸天眾復化種種上妙天花衣服瓔珞及香鬘等而散佛上。重白佛言。若善男子善女人等。於此般若波羅蜜多。至心聽聞受持讀誦。精勤修學如理思惟。廣為有情宣說流布。是善男子善女人等。魔及眷屬不得其便。我等諸天亦常隨逐。是善男子善女人等。勤加擁護令無損惱。何以故。是善男子善女人等。我等諸天敬事如佛。或如近佛尊重法故<p>爾時天帝釋白佛言。世尊。若善男子善女人等。於此般若波羅蜜多。至心聽聞受持讀誦。精勤修學如理思惟。廣為有情宣說流布。是善男子善女人等。非少善根能辦是事。定於先世無量佛所。多集善根。多發正願。多供養佛。多善知識之所攝受。乃能於此甚深般若波羅蜜多。至心聽聞受持讀誦。精勤修學如理思惟。廣為有情宣說流布。世尊。欲得諸佛一切智智當求般若波羅蜜多。欲得般若波羅蜜多當求諸佛一切智智。何以故。諸佛所得一切智智。皆從般若波羅蜜多而得生故。如是般若波羅蜜多。皆從諸佛一切智智而得生故。所以者何。諸佛所得一切智智。不異般若波羅蜜多。如是般若波羅蜜多。不異諸佛一切智智。諸佛所得一切智智。與此般若波羅蜜多。當知無二亦無二分。爾時佛告天帝釋言。如是如是。如汝所說。憍尸迦。欲得諸佛一切智智當求般若波羅蜜多。欲得般若波羅蜜多當求諸佛一切智智。何以故。諸佛所得一切智智。皆從般若波羅蜜多而得生故。如是般若波羅蜜多皆從諸佛一切智智而得生故。所以者何。諸佛所得一切智智不異般若波羅蜜多。如是般若波羅蜜多不異諸佛一切智智。諸佛所得一切智智與此般若波羅蜜多當知無二亦無二分。是故般若波羅蜜多功德威神甚為希有<p>爾時具壽慶喜白佛言。世尊。何緣不廣稱讚布施波羅蜜多淨戒波羅蜜多安忍波羅蜜多精進波羅蜜多靜慮波羅蜜多。但廣稱讚般若波羅蜜多。世尊何緣不廣稱讚內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。但廣稱讚般若波羅蜜多。世尊何緣不廣稱讚真如法界法性不虛妄性不變異性平等性離生性法定法住實際虛空界不思議界。但廣稱讚般若波羅蜜多。世尊何緣不廣稱讚苦聖諦集聖諦滅聖諦道聖諦。但廣稱讚般若波羅蜜多。世尊何緣不廣稱讚四靜慮四無量四無色定。但廣稱讚般若波羅蜜多。世尊何緣不廣稱讚八解脫八勝處九次第定十遍處。但廣稱讚般若波羅蜜多。世尊何緣不廣稱讚四念住四正斷四神足五根上力七等覺支八聖道支。但廣稱讚般若波羅蜜多。世尊何緣不廣稱讚空解脫門無相解脫門無願解脫門。但廣稱讚般若波羅蜜多。世尊何緣不廣稱讚五眼六神通。但廣稱讚般若波羅蜜多。世尊何緣不廣稱讚佛十力四無所畏四無礙解大慈大悲大喜大捨十八佛不共法。但廣稱讚般若波羅蜜多。世尊何緣不廣稱讚無忘失法琣穜邥吽C但廣稱讚般若波羅蜜多。世尊何緣。不廣稱讚一切智道相智一切相智。但廣稱讚般若波羅蜜多。世尊何緣。不廣稱讚一切陀羅尼門一切三摩地門。但廣稱讚般若波羅蜜多。世尊何緣。不廣稱讚菩薩摩訶薩行。但廣稱讚般若波羅蜜多。世尊何緣不廣稱讚阿耨多羅三藐三菩提。但廣稱讚般若波羅蜜多<p>佛言。慶喜。汝今當知。由此般若波羅蜜多。與彼布施波羅蜜多淨戒波羅蜜多安忍波羅蜜多精進波羅蜜多靜慮波羅蜜多為尊為導故。我但廣稱讚般若波羅蜜多。慶喜當知。由此般若波羅蜜多。與彼內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空為尊為導故。我但廣稱讚般若波羅蜜多。慶喜當知。由此般若波羅蜜多。與彼真如法界法性不虛妄性不變異性平等性離生性法定法住實際虛空界不思議界為尊為導故。我但廣稱讚般若波羅蜜多。慶喜當知。由此般若波羅蜜多。與彼苦聖諦集聖諦滅聖諦道聖諦為尊為導故。我但廣稱讚般若波羅蜜多。慶喜當知。由此般若波羅蜜多。與彼四靜慮四無量四無色定為尊為導故。我但廣稱讚般若波羅蜜多。慶喜當知。由此般若波羅蜜多。與彼八解脫八勝處九次第定十遍處為尊為導故。我但廣稱讚般若波羅蜜多。慶喜當知。由此般若波羅蜜多。與彼四念住四正斷四神足五根五力七等覺支八聖道支為尊為導故。我但廣稱讚般若波羅蜜多。慶喜當知。由此般若波羅蜜多。與彼空解脫門無相解脫門無願解脫門為尊為導故。我但廣稱讚般若波羅蜜多。慶喜當知。由此般若波羅蜜多。與彼五眼六神通為尊為導故。我但廣稱讚般若波羅蜜多。慶喜當知。由此般若波羅蜜多。與彼佛十力四無所畏四無礙解大慈大悲大喜大捨十八佛不共法為尊為導故。我但廣稱讚般若波羅蜜多。慶喜當知。由此般若波羅蜜多。與彼無忘失法琣穜邥坌偌L為導故。我但廣稱讚般若波羅蜜多。慶喜當知。由此般若波羅蜜多。與彼一切智道相智一切相智為尊為導故。我但廣稱讚般若波羅蜜多。慶喜當知。由此般若波羅蜜多。與彼一切陀羅尼門一切三摩地門為尊為導故。我但廣稱讚般若波羅蜜多。慶喜當知。由此般若波羅蜜多。與彼菩薩摩訶薩行為尊為導故。我但廣稱讚般若波羅蜜多。慶喜當知。由此般若波羅蜜多。與彼無上正等菩提為尊為導故。我但廣稱讚般若波羅蜜多<p>佛言。慶喜。於意云何。若不迴向一切智智而修布施波羅蜜多。可名真修布施波羅蜜多不。慶喜答言。不也世尊。佛言。慶喜。要由迴向一切智智而修布施波羅蜜多。乃可名為真修布施波羅蜜多。佛言。慶喜。於意云何。若不迴向一切智智而修淨戒安忍精進靜慮般若波羅蜜多。可名真修淨戒安忍精進靜慮般若波羅蜜多不。慶喜答言。不也世尊。佛言。慶喜。要由迴向一切智智而修淨戒安忍精進靜慮般若波羅蜜多。乃可名為真修淨戒安忍精進靜慮般若波羅蜜多故。此般若波羅蜜多於彼布施淨戒安忍精進靜慮波羅蜜多為尊為導故。我但廣稱讚般若波羅蜜多。佛言。慶喜。於意云何。若不迴向一切智智而住內空。可名真住內空不。慶喜答言。不也世尊。佛言。慶喜。要由迴向一切智智而住內空。乃可名為真住內空。佛言。慶喜。於意云何。若不迴向一切智智。而住外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。可名真住外空乃至無性自性空不。慶喜答言。不也世尊。佛言。慶喜。要由迴向一切智智而住外空乃至無性自性空。乃可名為真住外空乃至無性自性空故。此般若波羅蜜多於彼內空乃至無性自性空為尊為導故。我但廣稱讚般若波羅蜜多。佛言。慶喜。於意云何。若不迴向一切智智而住真如。可名真住真如不。慶喜答言。不也世尊。佛言。慶喜。要由迴向一切智智而住真如。乃可名為真住真如。佛言。慶喜。於意云何。若不迴向一切智智而住法界法性不虛妄性不變異性平等性離生性法定法住實際虛空界不思議界。可名真住法界乃至不思議界不。慶喜答言。不也世尊。佛言。慶喜。要由迴向一切智智而住法界乃至不思議界。乃可名為真住法界乃至不思議界故。此般若波羅蜜多於彼真如乃至不思議界為尊為導故。我但廣稱讚般若波羅蜜多。佛言。慶喜。於意云何。若不迴向一切智智而住苦聖諦。可名真住苦聖諦不。慶喜答言。不也世尊。佛言。慶喜。要由迴向一切智智而住苦聖諦。乃可名為真住苦聖諦。佛言。慶喜。於意云何。若不迴向一切智智而住集滅道聖諦。可名真住集滅道聖諦不。慶喜答言。不也世尊。佛言。慶喜。要由迴向一切智智而住集滅道聖諦。乃可名為真住集滅道聖諦故。此般若波羅蜜多於彼苦集滅道聖諦為尊為導故。我但廣稱讚般若波羅蜜多。佛言。慶喜。於意云何。若不迴向一切智智而修四靜慮。可名真修四靜慮不。慶喜答言。不也世尊。佛言。慶喜。要由迴向一切智智而修四靜慮。乃可名為真修四靜慮。佛言。慶喜。於意云何。若不迴向一切智智而修四無量四無色定。可名真修四無量四無色定不。慶喜答言。不也世尊。佛言。慶喜。要由迴向一切智智而修四無量四無色定。乃可名為真修四無量四無色定故。此般若波羅蜜多於彼四靜慮四無量四無色定為尊為導故。我但廣稱讚般若波羅蜜多。佛言。慶喜。於意云何。若不迴向一切智智而修八解脫。可名真修八解脫不。慶喜答言。不也世尊。佛言。慶喜。要由迴向一切智智而修八解脫。乃可名為真修八解脫。佛言。慶喜。於意云何。若不迴向一切智智而修八勝處九次第定十遍處。可名真修八勝處九次第定十遍處不。慶喜答言。不也世尊。佛言。慶喜。要由迴向一切智智而修八勝處九次第定十遍處。乃可名為真修八勝處九次第定十遍處故。此般若波羅蜜多於彼八解脫八勝處九次第定十遍處為尊為導故。我但廣稱讚般若波羅蜜多。佛言。慶喜。於意云何。若不迴向一切智智而修四念住。可名真修四念住不。慶喜答言。不也世尊。佛言。慶喜。要由迴向一切智智而修四念住。乃可名為真修四念住。佛言。慶喜。於意云何。若不迴向一切智智而修四正斷四神足五根五力七等覺支八聖道支。可名真修四正斷四神足五根五力七等覺支八聖道支不。慶喜答言。不也世尊。佛言慶喜。要由迴向一切智智而修四正斷四神足五根五力七等覺支八聖道支。乃可名為真修四正斷四神足五根五力七等覺支八聖道支故。此般若波羅蜜多於彼四念住四正斷四神足五根五力七等覺支八聖道支為尊為導故。我但廣稱讚般若波羅蜜多。佛言慶喜。於意云何。若不迴向一切智智而修空解脫門。可名真修空解脫門不。慶喜答言。不也世尊。佛言慶喜。要由迴向一切智智而修空解脫門。乃可名為真修空解脫門。佛言慶喜。於意云何。若不迴向一切智智而修無相無願解脫門。可名真修無相無願解脫門不。慶喜答言。不也世尊。佛言慶喜。要由迴向一切智智而修無相無願解脫門。乃可名為真修無相無願解脫門故。此般若波羅蜜多於彼空解脫門無相解脫門無願解脫門為尊為導故。我但廣稱讚般若波羅蜜多。佛言慶喜。於意云何。若不迴向一切智智而修五眼。可名真修五眼不。慶喜答言。不也世尊。佛言慶喜。要由迴向一切智智而修五眼。乃可名為真修五眼。佛言慶喜。於意云何。若不迴向一切智智而修六神通。可名真修六神通不。慶喜答言。不也世尊。佛言慶喜。要由迴向一切智智而修六神通。乃可名為真修六神通故。此般若波羅蜜多於彼五眼六神通為尊為導故。我但廣稱讚般若波羅蜜多。佛言慶喜。於意云何。若不迴向一切智智而修佛十力。可名真修佛十力不。慶喜答言。不也世尊。佛言慶喜。要由迴向一切智智而修佛十力。乃可名為真修佛十力。佛言慶喜。於意云何。若不迴向一切智智而修四無所畏四無礙解大慈大悲大喜大捨十八佛不共法。可名真修四無所畏四無礙解大慈大悲大喜大捨十八佛不共法不。慶喜答言。不也世尊。佛言慶喜。要由迴向一切智智而修四無所畏四無礙解大慈大悲大喜大捨十八佛不共法。乃可名為真修四無所畏四無礙解大慈大悲大喜大捨十八佛不共法故。此般若波羅蜜多於彼佛十力四無所畏四無礙解大慈大悲大喜大捨十八佛不共法為尊為導故。我但廣稱讚般若波羅蜜多。佛言慶喜。於意云何。若不迴向一切智智而修無忘失法。可名真修無忘失法不。慶喜答言。不也世尊。佛言慶喜。要由迴向一切智智而修無忘失法。乃可名為真修無忘失法。佛言慶喜。於意云何。若不迴向一切智智而修琣穜邥吽C可名真修琣穜邥吨ㄐC慶喜答言。不也世尊。佛言慶喜。要由迴向一切智智而修琣穜邥吽C乃可名為真修<span class='corr'></span>住捨性故。此般若波羅蜜多於彼無忘失法。琣穜邥坌偌L為導故。我但廣稱讚般若波羅蜜多。佛言慶喜。於意云何。若不迴向一切智智而修一切智。可名真修一切智不。慶喜答言。不也世尊。佛言慶喜。要由迴向一切智智而修一切智。乃可名為真修一切智。佛言慶喜。於意云何。若不迴向一切智智而修道相智一切相智可名真修道相智一切相智不。慶喜答言不也世尊。佛言慶喜。要由迴向一切智智而修道相智一切相智。乃可名為真修道相智一切相智故。此般若波羅蜜多於彼一切智道相智一切相智為尊為導故。我但廣稱讚般若波羅蜜多。佛言慶喜。於意云何。若不迴向一切智智而修一切陀羅尼門。可名真修一切陀羅尼門不。慶喜答言。不也世尊。佛言慶喜。要由迴向一切智智而修一切陀羅尼門。乃可名為真修一切陀羅尼門。佛言慶喜。於意云何。若不迴向一切智智而修一切三摩地門。可名真修一切三摩地門不。慶喜答言。不也世尊。佛言慶喜。要由迴向一切智智而修一切三摩地門。乃可名為真修一切三摩地門故。此般若波羅蜜多於彼一切陀羅尼門一切三摩地門為尊為導故。我但廣稱讚般若波羅蜜多。佛言慶喜。於意云何。若不迴向一切智智而修菩薩摩訶薩行。可名真修菩薩摩訶薩行不。慶喜答言。不也世尊。佛言慶喜。要由迴向一切智智而修菩薩摩訶薩行。乃可名為真修菩薩摩訶薩行故。此般若波羅蜜多於彼菩薩摩訶薩行為尊為導故。我但廣稱讚般若波羅蜜多。佛言慶喜。於意云何。若不迴向一切智智而修無上正等菩提可名。真修無上正等菩提不。慶喜答言。不也世尊。佛言慶喜。要由迴向一切智智而修無上正等菩提。乃可名為真修無上正等菩提故。此般若波羅蜜多於彼無上正等菩提為尊為導故。我但廣稱讚般若波羅蜜多具壽慶喜復白佛言。世尊。云何迴向一切智智而修布施波羅蜜多。佛言慶喜。以無二為方便。無生為方便。無所得為方便。修習布施波羅蜜多。是名迴向一切智智而修布施波羅蜜多。世尊。云何迴向一切智智而修淨戒安忍精進靜慮般若波羅蜜多。慶喜。以無二為方便。無生為方便。無所得為方便。修習淨戒安忍精進靜慮般若波羅蜜多。是名迴向一切智智而修淨戒安忍精進靜慮般若波羅蜜多。世尊。云何迴向一切智智而住內空。慶喜。以無二為方便。無生為方便。無所得為方便。安住內空。是名迴向一切智智而住內空。世尊。云何迴向一切智智而住外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。慶喜。以無二為方便。無生為方便。無所得為方便。安住外空乃至無性自性空。是名迴向一切智智而住外空乃至無性自性空。世尊。云何迴向一切智智而住真如。慶喜。以無二為方便。無生為方便。無所得為方便。安住真如。是名迴向一切智智而住真如。世尊。云何迴向一切智智而住法界法性不虛妄性不變異性平等性離生性法定法住實際虛空界不思議界。慶喜。以無二為方便。無生為方便。無所得為方便。安住法界乃至不思議界。是名迴向一切智智而住法界乃至不思議界。世尊。云何迴向一切智智而住苦聖諦。慶喜。以無二為方便。無生為方便。無所得為方便。安住苦聖諦。是名迴向一切智智而住苦聖諦。世尊。云何迴向一切智智而住集滅道聖諦。慶喜。以無二為方便。無生為方便。無所得為方便。安住集滅道聖諦。是名迴向一切智智而住集滅道聖諦。世尊。云何迴向一切智智而修四靜慮。慶喜。以無二為方便。無生為方便。無所得為方便。修習四靜慮。是名迴向一切智智而修四靜慮。世尊。云何迴向一切智智而修四無量四無色定。慶喜。以無二為方便。無生為方便。無所得為方便。修習四無量四無色定。是名迴向一切智智而修四無量四無色定。世尊。云何迴向一切智智而修八解脫。慶喜。以無二為方便。無生為方便。無所得為方便。修習八解脫。是名迴向一切智智而修八解脫。世尊。云何迴向一切智智而修八勝處九次第定十遍處。慶喜。以無二為方便。無生為方便。無所得為方便。修習八勝處九次第定十遍處。是名迴向一切智智而修八勝處九次第定十遍處。世尊。云何迴向一切智智而修四念住。慶喜。以無二為方便。無生為方便。無所得為方便。修習四念住。是名迴向一切智智而修四念住。世尊。云何迴向一切智智而修四正斷四神足五根五力七等覺支八聖道支。慶喜。以無二為方便。無生為方便。無所得為方便。修習四正斷四神足五根五力七等覺支八聖道支。是名迴向一切智智而修四正斷四神足五根五力七等覺支八聖道支。世尊。云何迴向一切智智而修空解脫門。慶喜。以無二為方便。無生為方便。無所得為方便。修習空解脫門。是名迴向一切智智而修空解脫門。世尊。云何迴向一切智智而修無相無願解脫門。慶喜。以無二為方便。無生為方便。無所得為方便。修習無相無願解脫門。是名迴向一切智智而修無相無願解脫門。世尊。云何迴向一切智智而修五眼。慶喜。以無二為方便。無生為方便。無所得為方便。修習五眼。是名迴向一切智智而修五眼。世尊。云何迴向一切智智而修六神通。慶喜。以無二為方便。無生為方便。無所得為方便。修習六神通。是名迴向一切智智而修六神通。世尊。云何迴向一切智智而修佛十力。慶喜。以無二為方便。無生為方便。無所得為方便。修習佛十力。是名迴向一切智智而修佛十力。世尊。云何迴向一切智智而修四無所畏四無礙解大慈大悲大喜大捨十八佛不共法。慶喜。以無二為方便。無生為方便。無所得為方便。修習四無所畏四無礙解大慈大悲大喜大捨十八佛不共法。是名迴向一切智智而修四無所畏四無礙解大慈大悲大喜大捨十八佛不共法。世尊。云何迴向一切智智而修無忘失法。慶喜。以無二為方便。無生為方便。無所得為方便。修習無忘失法。是名迴向一切智智而修無忘失法。世尊。云何迴向一切智智而修琣穜邥吽C慶喜。以無二為方便。無生為方便。無所得為方便。修習琣穜邥吽C是名迴向一切智智而修琣穜邥吽C世尊。云何迴向一切智智而修一切智。慶喜。以無二為方便。無生為方便。無所得為方便。修習一切智。是名迴向一切智智而修一切智。世尊。云何迴向一切智智而修道相智一切相智。慶喜。以無二為方便。無生為方便。無所得為方便。修習道相智一切相智。是名迴向一切智智而修道相智一切相智。世尊。云何迴向一切智智而修一切陀羅尼門。慶喜。以無二為方便。無生為方便。無所得為方便。修習一切陀羅尼門。是名迴向一切智智而修一切陀羅尼門。世尊。云何迴向一切智智而修一切三摩地門。慶喜。以無二為方便。無生為方便。無所得為方便。修習一切三摩地門。是名迴向一切智智而修一切三摩地門。世尊。云何迴向一切智智而修菩薩摩訶薩行。慶喜。以無二為方便。無生為方便。無所得為方便。修習菩薩摩訶薩行。是名迴向一切智智而修菩薩摩訶薩行。世尊。云何迴向一切智智而修無上正等菩提。慶喜。以無二為方便。無生為方便。無所得為方便。修習無上正等菩提。是名迴向一切智智而修無上正等菩提<p>具壽慶喜復白佛言。世尊。以何無二為方便。迴向一切智智修習布施淨戒安忍精進靜慮般若波羅蜜多。以何無生為方便。無所得為方便。迴向一切智智修習布施淨戒安忍精進靜慮般若波羅蜜多。世尊。以何無二為方便。迴向一切智智安住內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。以何無生為方便。無所得為方便。迴向一切智智。安住內空乃至無性自性空。世尊。以何無二為方便。迴向一切智智安住真如法界法性不虛妄性不變異性平等性離生性法定法住實際虛空界不思議界。以何無生為方便。無所得為方便。迴向一切智智安住真如乃至不思議界。世尊。以何無二為方便。迴向一切智智安住苦集滅道聖諦。以何無生為方便。無所得為方便。迴向一切智智安住苦集滅道聖諦。世尊。以何無二為方便。迴向一切智智修習四靜慮四無量四無色定。以何無生為方便。無所得為方便。迴向一切智智修習四靜慮四無量四無色定。世尊。以何無二為方便。迴向一切智智修習八解脫八勝處九次第定十遍處。以何無生為方便。無所得為方便。迴向一切智智修習八解脫八勝處九次第定十遍處。世尊。以何無二為方便。迴向一切智智修習四念住四正斷四神足五根五力七等覺支八聖道支。以何無生為方便。無所得為方便。迴向一切智智修習四念住四正斷四神足五根五力七等覺支八聖道支。世尊。以何無二為方便。迴向一切智智修習空解脫門無相解脫門無願解脫門。以何無生為方便。無所得為方便。迴向一切智智修習空解脫門無相解脫門無願解脫門。世尊。以何無二為方便。迴向一切智智修習五眼六神通。以何無生為方便。無所得為方便。迴向一切智智修習五眼六神通<p class='juan'>
大般若波羅蜜多經卷第一百六</p>
</body></html>
