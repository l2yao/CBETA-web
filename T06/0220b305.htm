<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T06 </TITLE>
</head>
<BODY>

<p class='juan'>
大般若波羅蜜多經卷第三百五</p>
<p><span class='byline'>　　　　三藏法師玄奘奉　詔譯</span><br><p><b>　　<A NAME="n214"></A>初分佛母品第四十一之一</a></b><p>佛言善現。譬如女人生育諸子。若五若十二十三十四十五十。或百或千。其母得病諸子各各勤求醫療。作是念言。云何我母當得無病。長壽安樂。身無眾苦心離愁憂。諸子爾時各作方便。求安樂具覆護母身。勿為蚊虻蛇蝎寒熱飢渴等觸之所侵惱。又以種種上妙樂具。恭敬供養而作是言。我母慈悲生育我等。教示種種世間事務我等豈得不報母恩。善現。如來應正等覺亦復如是。常以佛眼觀視護念甚深般若波羅蜜多。何以故。善現。甚深般若波羅蜜多。能生我等一切佛法。能示世間諸法實相。十方世界一切如來應正等覺現說法者。亦以佛眼常觀護念甚深般若波羅蜜多。何以故。善現。甚深般若波羅蜜多。能生諸佛一切功德。能示世間諸法實相。由此因緣我等諸佛。常以佛眼觀視護念甚深般若波羅蜜多。為報彼恩不應暫捨。何以故。善現。一切如來應正等覺。般若靜慮精進安忍淨戒布施波羅蜜多。皆由如是甚深般若波羅蜜多而得生故。一切內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。皆由如是甚深般若波羅蜜多而得現故。一切真如法界法性不虛妄性不變異性平等性離生性法定法住實際虛空界不思議界。皆由如是甚深般若波羅蜜多而得現故。一切苦聖諦集滅道聖諦。皆由如是甚深般若波羅蜜多而得現故。一切四靜慮四無量四無色定。皆由如是甚深般若波羅蜜多而得生故。一切八解脫八勝處九次第定十遍處。皆由如是甚深般若波羅蜜多而得生故。一切四念住四正斷四神足五根五力七等覺支八聖道支。皆由如是甚深般若波羅蜜多而得生故。一切空解脫門無相無願解脫門。皆由如是甚深般若波羅蜜多而得生故。一切菩薩十地。皆由如是甚深般若波羅蜜多而得生故。一切五眼六神通。皆由如是甚深般若波羅蜜多而得生故。一切佛十力四無所畏四無礙解大慈大悲大喜大捨十八佛不共法。皆由如是甚深般若波羅蜜多而得生故。一切無忘失法琣瞴C捨性皆由如是甚深般若波羅蜜多而得生故。一切<span class='corr'>一切</span>智道相智一切相智。皆由如是甚深般若波羅蜜多而得生故。一切陀羅尼門一切三摩地門。皆由如是甚深般若波羅蜜多而得生故。一切預流預流果一來一來果不還不還果阿羅漢阿羅漢果。皆由如是甚深般若波羅蜜多而得生故。一切獨覺獨覺菩提。皆由如是甚深般若波羅蜜多而得生故。一切菩薩摩訶薩及諸菩薩摩訶薩行。皆由如是甚深般若波羅蜜多而得生故。一切如來應正等覺諸佛無上正等菩提。皆由如是甚深般若波羅蜜多而得生故。善現。一切如來應正等覺。已得無上正等菩提。今得無上正等菩提。當得無上正等菩提。皆因如是甚深般若波羅蜜多。由此因緣甚深般若波羅蜜多。於諸如來有大恩德。是故諸佛常以佛眼。觀視護念甚深般若波羅蜜多。善現。住菩薩乘諸善男子善女人等。若能聽聞書寫受持讀誦修習思惟廣說甚深般若波羅蜜多。一切如來應正等覺常以佛眼觀視護念。令其身心常得安樂。所修善業無諸留難。善現。住菩薩乘諸善男子善女人等。若能於此甚深般若波羅蜜多聽聞書寫受持讀誦修習思惟為他演說十方世界一切如來應正等覺皆共護念。令於無上正等菩提得不退轉。爾時具壽善現白佛言。如世尊說甚深般若波羅蜜多能生諸佛。甚深般若波羅蜜多能示世間諸法實相。世尊。云何甚深般若波羅蜜多能生諸佛。云何甚深般若波羅蜜多能示世間諸法實相。云何諸佛從甚深般若波羅蜜多生。云何諸佛說世間相。佛言。善現。甚深般若波羅蜜多。能生一切如來應正等覺。所有五眼六神通。若佛十力四無所畏四無礙解大慈大悲大喜大捨十八佛不共法。若無忘失法琣穜邥吽C若一切智道相智一切相智。善現。如是等無量無邊諸佛功德。皆從甚深般若波羅蜜多生。由得如是諸佛功德故名為佛。甚深般若波羅蜜多能生如是諸佛功德。由此故說能生諸佛。亦說諸佛從甚深般若波羅蜜多生。善現。甚深般若波羅蜜多能示世間諸法實相者。謂能示世間五蘊實相。一切如來應正等覺亦說世間五蘊實相。世尊。云何諸佛甚深般若波羅蜜多說示世間五蘊實相。善現。諸佛般若波羅蜜多。俱不說示五蘊有成有壞有生有滅有染有淨有增有減有入有出。俱不說示五蘊有過去有未來有現在有善有不善有無記有欲界繫有色界繫有無色界繫。所以者何。善現。非諸空法有成有壞。非無相法有成有壞。非無願法有成有壞。非無作法有成有壞。非無生滅法有成有壞。非無體性法有成有壞。善現。諸佛般若波羅蜜多如是說示五蘊實相。此五蘊相即是世間。是故世間亦無成壞生滅等相<p>復次善現。一切如來應正等覺。皆依般若波羅蜜多。普能證知諸有情類無量無數心行差別。然此般若波羅蜜多甚深理中。無有情。無有情施設可得。無色無色施設可得。無受想行識。無受想行識施設可得。無眼處無眼處施設可得。無耳鼻舌身意處。無耳鼻舌身意處施設可得。無色處無色處施設可得。無聲香味觸法處。無聲香味觸法處施設可得。無眼界無眼界施設可得。無色界眼識界及眼觸眼觸為緣所生諸受。無色界乃至眼觸為緣所生諸受施設可得。無耳界無耳界施設可得。無聲界耳識界及耳觸耳觸為緣所生諸受。無聲界乃至耳觸為緣所生諸受施設可得。無鼻界無鼻界施設可得。無香界鼻識界及鼻觸鼻觸為緣所生諸受。無香界乃至鼻觸為緣所生諸受施設可得。無舌界無舌界施設可得。無味界舌識界及舌觸舌觸為緣所生諸受。無味界乃至舌觸為緣所生諸受施設可得。無身界無身界施設可得。無觸界身識界及身觸身觸為緣所生諸受。無觸界乃至身觸為緣所生諸受施設可得。無意界無意界施設可得。無法界意識界及意觸意觸為緣所生諸受。無法界乃至意觸為緣所生諸受施設可得。無地界無地界施設可得。無水火風空識界。無水火風空識界施設可得無無明無無明施設可得。無行識名色六處觸受愛取有生老死愁歎苦憂惱。無行乃至老死愁歎苦憂惱施設可得。無布施波羅蜜多。無布施波羅蜜多施設可得。無淨戒安忍精進靜慮般若波羅蜜多。無淨戒乃至般若波羅蜜多施設可得。無內空無內空施設可得。無外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。無外空乃至無性自性空施設可得。無真如無真如施設可得。無法界法性不虛妄性不變異性平等性離生性法定法住實際虛空界不思議界。無法界乃至不思議界施設可得。無苦聖諦無苦聖諦施設可得。無集滅道聖諦。無集滅道聖諦施設可得。無四靜慮無四靜慮施設可得。無四無量四無色定。無四無量四無色定施設可得。無八解脫無八解脫施設可得。無八勝處九次第定十遍處。無八勝處九次第定十遍處施設可得。無四念住無四念住施設可得。無四正斷四神足五根五力七等覺支八聖道支。無四正斷乃至八聖道支施設可得。無空解脫門無空解脫門施設可得。無無相無願解脫門。無無相無願解脫門施設可得。無菩薩十地無菩薩十地施設可得。無五眼無五眼施設可得。無六神通無六神通施設可得。無佛十力無佛十力施設可得。無四無所畏四無礙解大慈大悲大喜大捨十八佛不共法。無四無所畏乃至十八佛不共法施設可得。無無忘失法。無無忘失法施設可得。無琣穜邥吽C無琣穜邥坌I設可得。無一切智。無一切智施設可得。無道相智一切相智。無道相智一切相智施設可得。無一切陀羅尼門。無一切陀羅尼門施設可得。無一切三摩地門。無一切三摩地門施設可得。無預流果。無預流果施設可得。無一來不還阿羅漢果。無一來不還阿羅漢果施設可得。無獨覺菩提。無獨覺菩提施設可得。無一切菩薩摩訶薩行。無一切菩薩摩訶薩行施設可得。無諸佛無上正等菩提。無諸佛無上正等菩提施設可得。善現。諸佛般若波羅蜜多。如是說示世間實相。善現。然此般若波羅蜜多甚深理中。不示現色。不示現受想行識。何以故。善現。如是般若波羅蜜多甚深理中。甚深般若波羅蜜多尚無所有不可得。況有色受想行識可得示現。如是般若波羅蜜多甚深理中。不示現眼處。不示現耳鼻舌身意處。何以故。善現。如是般若波羅蜜多甚深理中。甚深般若波羅蜜多尚無所有不可得。況有眼處耳鼻舌身意處可得示現。如是般若波羅蜜多甚深理中。不示現色處。不示現聲香味觸法處。何以故。善現。如是般若波羅蜜多甚深理中。甚深般若波羅蜜多尚無所有不可得。況有色處聲香味觸法處可得示現。如是般若波羅蜜多甚深理中。不示現眼界。不示現色界眼識界及眼觸眼觸為緣所生諸受。何以故。善現。如是般若波羅蜜多甚深理中。甚深般若波羅蜜多尚無所有不可得。況有眼界乃至眼觸為緣所生諸受可得示現。如是般若波羅蜜多甚深理中。不示現耳界。不示現聲界耳識界及耳觸耳觸為緣所生諸受。何以故。善現。如是般若波羅蜜多甚深理中。甚深般若波羅蜜多尚無所有不可得。況有耳界乃至耳觸為緣所生諸受可得示現。如是般若波羅蜜多甚深理中。不示現鼻界。不示現香界鼻識界及鼻觸鼻觸為緣所生諸受。何以故。善現。如是般若波羅蜜多甚深理中。甚深般若波羅蜜多尚無所有不可得。況有鼻界乃至鼻觸為緣所生諸受可得示現。如是般若波羅蜜多甚深理中。不示現舌界。不示現味界舌識界及舌觸舌觸為緣所生諸受。何以故。善現。如是般若波羅蜜多甚深理中。甚深般若波羅蜜多尚無所有不可得。況有舌界乃至舌觸為緣所生諸受可得示現。如是般若波羅蜜多甚深理中。不示現身界。不示現觸界身識界及身觸身觸為緣所生諸受。何以故。善現。如是般若波羅蜜多甚深理中。甚深般若波羅蜜多尚無所有不可得。況有身界乃至身觸為緣所生諸受可得示現。如是般若波羅蜜多甚深理中。不示現意界。不示現法界意識界及意觸意觸為緣所生諸受。何以故。善現。如是般若波羅蜜多甚深理中。甚深般若波羅蜜多尚無所有不可得。況有意界乃至意觸為緣所生諸受可得示現。如是般若波羅蜜多甚深理中。不示現地界。不示現水火風空識界。何以故。善現。如是般若波羅蜜多甚深理中。甚深般若波羅蜜多尚無所有不可得。況有地界水火風空識界可得示現。如是般若波羅蜜多甚深理中。不示現無明。不示現行識名色六處觸受愛取有生老死愁歎苦憂惱。何以故。善現。如是般若波羅蜜多甚深理中。甚深般若波羅蜜多尚無所有不可得。況有無明乃至老死愁歎苦憂惱可得示現。如是般若波羅蜜多甚深理中。不示現布施波羅蜜多。不示現淨戒安忍精進靜慮般若波羅蜜多。何以故。善現。如是般若波羅蜜多甚深理中。甚深般若波羅蜜多尚無所有不可得。況有布施波羅蜜多乃至般若波羅蜜多可得示現。如是般若波羅蜜多甚深理中。不示現內空。不示現外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。何以故。善現。如是般若波羅蜜多甚深理中。甚深般若波羅蜜多。尚無所有不可得。況有內空乃至無性自性空可得示現。如是般若波羅蜜多甚深理中。不示現真如。不示現法界法性不虛妄性不變異性平等性離生性法定法住實際虛空界不思議界。何以故。善現。如是般若波羅蜜多甚深理中。甚深般若波羅蜜多尚無所有不可得。況有真如乃至不思議界可得示現。如是般若波羅蜜多甚深理中。不示現苦聖諦。不示現集滅道聖諦。何以故。善現。如是般若波羅蜜多甚深理中。甚深般若波羅蜜多尚無所有不可得。況有苦聖諦集滅道聖諦可得示現。如是般若波羅蜜多甚深理中。不示現四靜慮。不示現四無量四無色定。何以故。善現。如是般若波羅蜜多甚深理中。甚深般若波羅蜜多尚無所有不可得。況有四靜慮四無量四無色定可得示現。如是般若波羅蜜多甚深理中。不示現八解脫。不示現八勝處九次第定十遍處。何以故。善現。如是般若波羅蜜多甚深理中。甚深般若波羅蜜多尚無所有不可得。況有八解脫八勝處九次第定十遍處可得示現。如是般若波羅蜜多甚深理中。不示現四念住。不示現四正斷四神足五根五力七等覺支八聖道支。何以故。善現。如是般若波羅蜜多甚深理中。甚深般若波羅蜜多尚無所有不可得。況有四念住乃至八聖道支可得示現。如是般若波羅蜜多甚深理中。不示現空解脫門。不示現無相無願解脫門。何以故。善現。如是般若波羅蜜多甚深理中。甚深般若波羅蜜多尚無所有不可得。況有空解脫門無相無願解脫門可得示現<p>如是般若波羅蜜多。甚深理中。不示現菩薩十地。何以故。善現。如是般若波羅蜜多甚深理中。甚深般若波羅蜜多尚無所有不可得。況有菩薩十地可得示現。如是般若波羅蜜多甚深理中。不示現五眼。不示現六神通。何以故。善現。如是般若波羅蜜多甚深理中。甚深般若波羅蜜多尚無所有不可得。況有五眼六神通可得示現。如是般若波羅蜜多甚深理中。不示現佛十力。不示現四無所畏四無礙解大慈大悲大喜大捨十八佛不共法。何以故。善現。如是般若波羅蜜多甚深理中。甚深般若波羅蜜多尚無所有不可得。況有佛十力乃至十八佛不共法可得示現。如是般若波羅蜜多甚深理中。不示現無忘失法。不示現琣穜邥吽C何以故。善現。如是般若波羅蜜多甚深理中。甚深般若波羅蜜多尚無所有不可得。況有無忘失法琣穜邥吤i得示現。如是般若波羅蜜多甚深理中。不示現一切智。不示現道相智一切相智。何以故。善現。如是般若波羅蜜多甚深理中。甚深般若波羅蜜多尚無所有不可得。況有一切智道相智一切相智可得示現。如是般若波羅蜜多甚深理中。不示現一切陀羅尼門。不示現一切三摩地門。何以故。善現。如是般若波羅蜜多甚深理中。甚深般若波羅蜜多尚無所有不可得。況有一切陀羅尼門一切三摩地門可得示現<p>如是般若波羅蜜多甚深理中。不示現預流果。不示現一來不還阿羅漢果。何以故。善現。如是般若波羅蜜多甚深理中。甚深般若波羅蜜多尚無所有不可得。況有預流果一來不還阿羅漢果可得示現。如是般若波羅蜜多甚深理中。不示現獨覺菩提。何以故。善現。如是般若波羅蜜多甚深理中。甚深般若波羅蜜多尚無所有不可得。況有獨覺菩提可得示現。如是般若波羅蜜多甚深理中。不示現一切菩薩摩訶薩行。何以故。善現。如是般若波羅蜜多甚深理中。甚深般若波羅蜜多尚無所有不可得。況有一切菩薩摩訶薩行可得示現。如是般若波羅蜜多甚深理中。不示現諸佛無上正等菩提。何以故。善現。如是般若波羅蜜多甚深理中。甚深般若波羅蜜多尚無所有不可得。況有諸佛無上正等菩提可得示現<p>復次善現。一切有情施設言說。若有色若無色。若有想若無想。若非有想非無想。若此世界。若餘十方一切世界。是諸有情若略心若散心。一切如來應正等覺。依甚深般若波羅蜜多。皆如實知。世尊。云何如來應正等覺。如實知彼諸有情類略心散心。善現。一切如來應正等覺。由法性故如實知彼諸有情類略心散心。世尊。云何如來應正等覺。由法性故如實知彼諸有情類略心散心。善現。一切如來應正等覺。如實知法性中法性尚不可得。況有略心散心。善現。如是如來應正等覺。由法性故如實知彼諸有情類略心散心。復次善現。一切如來應正等覺。由盡故離染故。滅故斷故。寂靜故遠離故。如實知彼諸有情類略心散心。世尊。云何如來應正等覺。由盡故離染故。滅故斷故。寂靜故遠離故。如實知彼諸有情類略心散心。善現。一切如來應正等覺。如實知盡離染滅斷寂靜遠離中盡等性尚不可得。況有略心散心。善現。如是如來應正等覺。依甚深般若波羅蜜多。由盡等故如實知彼諸有情類略心散心<p>復次善現。一切如來應正等覺。依甚深般若波羅蜜多。如實知彼諸有情類有貪心離貪心。有瞋心離瞋心。有癡心離癡心。世尊。云何如來應正等覺。如實知彼諸有情類有貪心離貪心。有瞋心離瞋心。有癡心離癡心。善現。一切如來應正等覺。如實知彼諸有情類貪瞋癡心。如實性非有貪瞋癡心。非離貪瞋癡心。何以故。如實性中。心心所法尚不可得。況有有貪瞋癡心離貪瞋癡心。善現。一切如來應正等覺。如實知彼諸有情類離貪瞋癡心。如實性非有貪瞋癡心。非離貪瞋癡心。何以故。如實性中心心所法尚不可得。況有有貪瞋癡心離貪瞋癡心。善現。如是如來應正等覺。依甚深般若波羅蜜多。如實知彼諸有情類有貪心離貪心。有瞋心離瞋心。有癡心離癡心<p>復次善現。一切如來應正等覺。如實知彼諸有情類有貪瞋癡心。非有貪瞋癡心。非離貪瞋癡心。何以故。如是二心不和合故。善現。一切如來應正等覺。如實知彼諸有情類離貪瞋癡心。非有貪瞋癡心。非離貪瞋癡心。何以故。如是二心不和合故。善現。如是如來應正等覺。依甚深般若波羅蜜多。如實知彼諸有情類有貪心離貪心。有瞋心離瞋心。有癡心離癡心。復次善現。一切如來應正等覺。依甚深般若波羅蜜多。如實知彼諸有情類所有廣心。世尊。云何如來應正等覺。如實知彼諸有情類所有廣心。善現。一切如來應正等覺。如實知彼諸有情類所有廣心。無廣無狹。無增無減。無去無來。心性離故。非廣非狹。非增非減。非去非來。何以故。心之自性無所有故。誰廣誰狹。誰增誰減。誰去誰來。善現。如是。如來應正等覺。依甚深般若波羅蜜多。如實知彼諸有情類所有廣心。復次善現。一切如來應正等覺。依甚深般若波羅蜜多。如實知彼。諸有情類所有大心。世尊。云何如來應正等覺。如實知彼諸有情類所有大心。善現。一切如來應正等覺。如實知彼諸有情類所有大心。無去無來。無生無滅。無住無異。無大無小。何以故。心之自性無所有故。非去非來。非生非滅。非住非異。非大非小。善現。如是如來應正等覺。依甚深般若波羅蜜多。如實知彼諸有情類所有大心。復次善現。一切如來應正等覺。依甚深般若波羅蜜多。如實知彼諸有情類所有無量心。世尊。云何如來應正等覺。如實知彼諸有情類所有無量心。善現。一切如來應正等覺。如實知彼諸有情類所有無量心。非住非不住。非去非不去。何以故。無量心性無漏無依。如何可說有住不住有去不去。善現。如是如來應正等覺。依甚深般若波羅蜜多。如實知彼諸有情類所有無量心。復次善現。一切如來應正等覺。依甚深般若波羅蜜多。如實知彼諸有情類所有無見無對心。世尊。云何如來應正等覺。如實知彼諸有情類所有無見無對心。善現。一切如來應正等覺。如實知彼諸有情類所有無見無對心。皆無心相。何以故。以一切心自相空故。善現。如是如來應正等覺。依甚深般若波羅蜜多。如實知彼諸有情類所有無見無對心復次善現。一切如來應正等覺。依甚深般若波羅蜜多。如實知彼諸有情類所有無色不可見心。世尊。云何如來應正等覺。如實知彼諸有情類所有無色不可見心。善現。一切如來應正等覺。如實知彼諸有情類所有無色不可見心。諸佛五眼皆不能見。何以故。以一切心自性空故。善現。如是如來應正等覺。依甚深般若波羅蜜多。如實知彼諸有情類所有無色不可見心。復次善現。一切如來應正等覺。依甚深般若波羅蜜多。如實知他諸有情類心心所法若出若沒若屈若伸。世尊。云何如來應正等覺。如實知他諸有情類心心所法若出若沒若屈若伸。善現。一切如來應正等覺。如實知他諸有情類出沒屈伸心心所法。皆依色受想行識生。善現。如是如來應正等覺。依甚深般若波羅蜜多。如實知他諸有情類心心所法若出若沒若屈若伸。謂諸如來應正等覺。如實知他諸有情類出沒屈伸心心所法。或依色或依受想行識。執我及世間常。此是諦實餘皆癡妄。或依色。或依受想行識。執我及世間無常。此是諦實餘皆癡妄。或依色或依受想行識。執我及世間亦常亦無常。此是諦實餘皆癡妄。或依色或依受想行識。執我及世間非常非無常。此是諦實餘皆癡妄。或依色或依受想行識。執我及世間有邊。此是諦實餘皆癡妄。或依色或依受想行識。執我及世間無邊。此是諦實餘皆癡妄。或依色或依受想行識。執我及世間亦有邊亦無邊。此是諦實餘皆癡妄。或依色或依受想行識。執我及世間非有邊非無邊。此是諦實餘皆癡妄。或依色或依受想行識。執命者即身。此是諦實餘皆癡妄。或依色或依受想行識。執命者異身。此是諦實餘皆癡妄。或依色或依受想行識。執如來死後有。此是諦實餘皆癡妄。或依色或依受想行識。執如來死後非有。此是諦實餘皆癡妄。或依色或依受想行識。執如來死後亦有亦非有。此是諦實餘皆癡妄。或依色或依受想行識。執如來死後非有非非有。此是諦實餘皆癡妄。善現。如是如來應正等覺。依甚深般若波羅蜜多。如實知他諸有情類心心所法。若出若沒若屈若伸<p class='juan'>
大般若波羅蜜多經卷第三百五</p>
</body></html>
