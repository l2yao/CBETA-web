<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T06 </TITLE>
</head>
<BODY>

<p class='juan'>
大般若波羅蜜多經卷第三百一十<p><span class='byline'>　　　　三藏法師玄奘奉　詔譯</span><br><p><b>　　<A NAME="n225"></A>初分不思議等品第四十二之三</b></p>
<p>善現。於意云何。色不可思議不可稱量無數量無等等無自性中色可得不。受想行識不可思議不可稱量無數量無等等無自性中受想行識可得不。善現。於意云何。眼處不可思議不可稱量無數量無等等無自性中眼處可得不。耳鼻舌身意處不可思議不可稱量無數量無等等無自性中耳鼻舌身意處可得不。善現。於意云何。色處不可思議不可稱量無數量無等等無自性中色處可得不。聲香味觸法處不可思議不可稱量無數量無等等無自性中聲香味觸法處可得不。善現。於意云何。眼界不可思議不可稱量無數量無等等無自性中眼界可得不。色界眼識界及眼觸眼觸為緣所生諸受不可思議不可稱量無數量無等等無自性中色界乃至眼觸為緣所生諸受可得不。善現。於意云何。耳界不可思議不可稱量無數量無等等無自性中耳界可得不。聲界耳識界及耳觸耳觸為緣所生諸受不可思議不可稱量無數量無等等無自性中聲界乃至耳觸為緣所生諸受可得不。善現。於意云何。鼻界不可思議不可稱量無數量無等等無自性中鼻界可得不。香界鼻識界及鼻觸鼻觸為緣所生諸受不可思議不可稱量無數量無等等無自性中香界乃至鼻觸為緣所生諸受可得不。善現。於意云何。舌界不可思議不可稱量無數量無等等無自性中舌界可得不。味界舌識界及舌觸舌觸為緣所生諸受不可思議不可稱量無數量無等等無自性中味界乃至舌觸為緣所生諸受可得不。善現。於意云何。身界不可思議不可稱量無數量無等等無自性中身界可得不。觸界身識界及身觸身觸為緣所生諸受不可思議不可稱量無數量無等等無自性中觸界乃至身觸為緣所生諸受可得不。善現。於意云何。意界不可思議不可稱量無數量無等等無自性中意界可得不。法界意識界及意觸意觸為緣所生諸受不可思議不可稱量無數量無等等無自性中法界乃至意觸為緣所生諸受可得不。善現。於意云何。地界不可思議不可稱量無數量無等等無自性中地界可得不。水火風空識界不可思議不可稱量無數量無等等無自性中水火風空識界可得不。善現。於意云何。無明不可思議不可稱量無數量無等等無自性中無明可得不。行識名色六處觸受愛取有生老死愁歎苦憂惱。不可思議不可稱量無數量無等等無自性中行乃至老死愁歎苦憂惱可得不。善現。於意云何。布施波羅蜜多不可思議不可稱量無數量無等等無自性中布施波羅蜜多可得不。淨戒安忍精進靜慮般若波羅蜜多不可思議不可稱量無數量無等等無自性中淨戒乃至般若波羅蜜多可得不。善現。於意云何。內空不可思議不可稱量無數量無等等無自性中內空可得不。外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空不可思議不可稱量無數量無等等無自性中外空乃至無性自性空可得不。善現。於意云何。真如不可思議不可稱量無數量無等等無自性中真如可得不。法界法性不虛妄性不變異性平等性離生性法定法住實際虛空界不思議界不可思議不可稱量無數量無等等無自性中法界乃至不思議界可得不。善現。於意云何。苦聖諦不可思議不可稱量無數量無等等無自性中苦聖諦可得不。集滅道聖諦不可思議不可稱量無數量無等等無自性中集滅道聖諦可得不。善現。於意云何。四靜慮不可思議不可稱量無數量無等等無自性中四靜慮可得不。四無量四無色定不可思議不可稱量無數量無等等無自性中四無量四無色定可得不。善現。於意云何。八解脫不可思議不可稱量無數量無等等無自性中八解脫可得不。八勝處九次第定十遍處不可思議不可稱量無數量無等等無自性中八勝處九次第定十遍處可得不。善現。於意云何。四念住不可思議不可稱量無數量無等等無自性中四念住可得不。四正斷四神足五根五力七等覺支八聖道支不可思議不可稱量無數量無等等無自性中四正斷乃至八聖道支可得不。善現。於意云何。空解脫門不可思議不可稱量無數量無等等無自性中空解脫門可得不。無相無願解脫門不可思議不可稱量無數量無等等無自性中無相無願解脫門可得不。善現。於意云何。菩薩十地不可思議不可稱量無數量無等等無自性中菩薩十地可得不。善現。於意云何。五眼不可思議不可稱量無數量無等等無自性中五眼可得不。六神通不可思議不可稱量無數量無等等無自性中六神通可得不。善現。於意云何。佛十力不可思議不可稱量無數量無等等無自性中佛十力可得不。四無所畏四無礙解大慈大悲大喜大捨十八佛不共法不可思議不可稱量無數量無等等無自性中四無所畏乃至十八佛不共法可得不。善現。於意云何。無忘失法不可思議不可稱量無數量無等等無自性中無忘失法可得不。琣穜邥吨ㄔi思議不可稱量無數量無等等無自性中琣穜邥吤i得不。善現。於意云何。一切智不可思議不可稱量無數量無等等無自性中一切智可得不。道相智一切相智不可思議不可稱量無數量無等等無自性中道相智一切相智可得不。善現。於意云何。一切陀羅尼門不可思議不可稱量無數量無等等無自性中一切陀羅尼門可得不。一切三摩地門不可思議不可稱量無數量無等等無自性中一切三摩地門可得不。善現。於意云何。預流果不可思議不可稱量無數量無等等無自性中預流果可得不。一來不還阿羅漢果不可思議不可稱量無數量無等等無自性中一來不還阿羅漢果可得不。善現。於意云何。獨覺菩提不可思議不可稱量無數量無等等無自性中獨覺菩提可得不。善現。於意云何。一切菩薩摩訶薩行不可思議不可稱量無數量無等等無自性中一切菩薩摩訶薩行可得不。善現。於意云何。諸佛無上正等菩提不可思議不可稱量無數量無等等無自性中諸佛無上正等菩提可得不。善現答言。不也世尊。佛言。善現。如是如是。由此因緣一切法皆不可思議不可稱量無數量無等等。善現。以一切法皆不可思議不可稱量無數量無等等故。一切如來應正等覺。所有佛法如來法自然法一切智智法。亦不可思議不可稱量無數量無等等。善現。一切如來應正等覺。所有佛法如來法自然法一切智智法。皆不可思議思議滅故。不可稱量稱量滅故。無數量數量滅故。無等等等等滅故。善現。由此因緣一切法亦不可思議不可稱量無數量無等等。善現。一切如來應正等覺。所有佛法如來法自然法一切智智法。皆不可思議過思議故。不可稱量過稱量故。無數量過數量故。無等等過等等故。善現。由此因緣一切法亦不可思議不可稱量。無數量無等等。善現。不可思議者但有不可思議增語。不可稱量者但有不可稱量增語。無數量者但有無數量增語。無等等者但有無等等增語。善現。由此因緣一切如來應正等覺。所有佛法如來法自然法一切智智法。皆不可思議不可稱量無數量無等等。善現。不可思議者如虛空不可思議故。不可稱量者如虛空不可稱量故。無數量者如虛空無數量故。無等等者如虛空無等等故。善現。由此因緣一切如來應正等覺。所有佛法如來法自然法一切智智法。皆不可思議不可稱量無數量無等等。善現。一切如來應正等覺。所有佛法如來法自然法一切智智法。聲聞獨覺世間天人阿素洛等。皆悉不能思議稱量數量等等。善現。由此因緣一切如來應正等覺。所有佛法如來法自然法一切智智法。皆不可思議不可稱量無數量無等等。佛說如是不可思議不可稱量無數量無等等法時。眾中有五百苾芻。不受諸漏心得解脫。復有二千苾芻尼。亦不受諸漏心得解脫。復有六萬鄔波索迦。於諸法中遠塵離垢淨法眼生。復有三萬七千鄔波斯迦。亦於諸法中遠塵離垢淨法眼生。復有二萬菩薩摩訶薩。得無生法忍。於賢劫中受記作佛<p><b>　　<A NAME="n226"></A>初分辦事品第四十三之一</a></b><p>爾時具壽善現白佛言。世尊。甚深般若波羅蜜多。為大事故出現世間。甚深般若波羅蜜多。為不可思議事故出現世間。甚深般若波羅蜜多。為不可稱量事故出現世間。甚深般若波羅蜜多。為無數量事故出現世間。甚深般若波羅蜜多。為無等等事故出現世間。佛言。善現。如是如是。如汝所說。甚深般若波羅蜜多。為大事故出現世間。為不可思議事故出現世間。為不可稱量事故出現世間。為無數量事故出現世間。為無等等事故出現世間。何以故。善現。甚深般若波羅蜜多。能成辦布施淨戒安忍精進靜慮般若波羅蜜多故。善現。甚深般若波羅蜜多。能成辦內空外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空故。善現。甚深般若波羅蜜多。能成辦真如法界法性不虛妄性不變異性平等性離生性法定法住實際虛空界不思議界故。善現。甚深般若波羅蜜多。能成辦苦聖諦集聖諦滅聖諦道聖諦故。善現。甚深般若波羅蜜多。能成辦四靜慮四無量四無色定故。善現。甚深般若波羅蜜多。能成辦八解脫八勝處九次第定十遍處故。善現。甚深般若波羅蜜多。能成辦四念住四正斷四神足五根五力七等覺支八聖道支故。善現。甚深般若波羅蜜多。能成辦空解脫門無相解脫門無願解脫門故。善現。甚深般若波羅蜜多。能成辦菩薩十地故。善現。甚深般若波羅蜜多。能成辦五眼六神通故。善現。甚深般若波羅蜜多。能成辦佛十力四無所畏四無礙解大慈大悲大喜大捨十八佛不共法故。善現。甚深般若波羅蜜多。能成辦無忘失法琣穜邥坌G。善現。甚深般若波羅蜜多。能成辦一切智道相智一切相智故。善現。甚深般若波羅蜜多。能成辦一切陀羅尼門一切三摩地門故。善現。甚深般若波羅蜜多。能成辦預流果一來果不還果阿羅漢果故。善現。甚深般若波羅蜜多。能成辦獨覺菩提故。善現。甚深般若波羅蜜多。能成辦一切菩薩摩訶薩行故。善現。甚深般若波羅蜜多。能成辦諸佛無上正等菩提故善現。如剎帝利灌頂大王。威德自在降伏一切。以諸國事付囑大臣。端拱無為安隱快樂。善現。如來亦爾。為大法王以聲聞法若獨覺法若菩薩法若諸佛法。皆悉付囑甚深般若波羅蜜多。由此般若波羅蜜多。皆能成辦一切事業。是故善現。甚深般若波羅蜜多。為大事故出現世間。為不可思議事故出現世間。為不可稱量事故出現世間。為無數量事故出現世間。為無等等事故出現世間。所以者何。善現。甚深般若波羅蜜多。不取著色故出現世間能成辦事。不取著受想行識故出現世間能成辦事。善現。甚深般若波羅蜜多。不取著眼處故出現世間能成辦事。不取著耳鼻舌身意處故出現世間能成辦事。善現。甚深般若波羅蜜多。不取著色處故出現世間能成辦事。不取著聲香味觸法處故出現世間能成辦事。善現。甚深般若波羅蜜多。不取著眼界故出現世間能成辦事。不取著色界眼識界及眼觸眼觸為緣所生諸受故出現世間能成辦事。善現。甚深般若波羅蜜多。不取著耳界故出現世間能成辦事。不取著聲界耳識界及耳觸耳觸為緣所生諸受故出現世間能成辦事。善現。甚深般若波羅蜜多。不取著鼻界故出現世間能成辦事。不取著香界鼻識界及鼻觸鼻觸為緣所生諸受故出現世間能成辦事。善現。甚深般若波羅蜜多。不取著舌界故出現世間能成辦事。不取著味界舌識界及舌觸舌觸為緣所生諸受故出現世間能成辦事。善現。甚深般若波羅蜜多。不取著身界故出現世間能成辦事。不取著觸界身識界及身觸身觸為緣所生諸受故出現世間能成辦事。善現。甚深般若波羅蜜多。不取著意界故出現世間能成辦事。不取著法界意識界及意觸意觸為緣所生諸受故出現世間能成辦事。善現。甚深般若波羅蜜多。不取著地界故出現世間能成辦事。不取著水火<span class='corr'>風空</span>識界故出現世間能成辦事。善現。甚深般若波羅蜜多。不取著無明故出現世間能成辦事。不取著行識名色六處觸受愛取有生老死愁歎苦憂惱故出現世間能成辦事<p>善現。甚深般若波羅蜜多。不取著布施波羅蜜多故出現世間能成辦事。不取著淨戒安忍精進靜慮般若波羅蜜多故出現世間能成辦事。善現。甚深般若波羅蜜多。不取著內空故出現世間能成辦事。不取著外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空故出現世間能成辦事。善現。甚深般若波羅蜜多。不取著真如故出現世間能成辦事。不取著法界法性不虛妄性不變異性平等性離生性法定法住實際虛空界不思議界故出現世間能成辦事。善現。甚深般若波羅蜜多。不取著苦聖諦故出現世間能成辦事。不取著集滅道聖諦故出現世間能成辦事。善現。甚深般若波羅蜜多。不取著四靜慮故出現世間能成辦事。不取著四無量四無色定故出現世間能成辦事。善現。甚深般若波羅蜜多。不取著八解脫故出現世間能成辦事。不取著八勝處九次第定十遍處故出現世間能成辦事。善現。甚深般若波羅蜜多。不取著四念住故出現世間能成辦事。不取著四正斷四神足五根五力七等覺支八聖道支故出現世間能成辦事。善現。甚深般若波羅蜜多。不取著空解脫門故出現世間能成辦事。不取著無相無願解脫門故出現世間能成辦事。善現。甚深般若波羅蜜多。不取著菩薩十地故出現世間能成辦事<p>善現。甚深般若波羅蜜多。不取著五眼故出現世間能成辦事。不取著六神通故出現世間能成辦事。善現。甚深般若波羅蜜多。不取著佛十力故出現世間能成辦事。不取著四無所畏四無礙解大慈大悲大喜大捨十八佛不共法故出現世間能成辦事。善現。甚深般若波羅蜜多。不取著無忘失法故出現世間能成辦事。不取著琣穜邥坌G出現世間能成辦事。善現。甚深般若波羅蜜多。不取著一切智故出現世間能成辦事。不取著道相智一切相智故出現世間能成辦事。善現。甚深般若波羅蜜多。不取著一切陀羅尼門故出現世間能成辦事。不取著一切三摩地門故出現世間能成辦事<p>善現。甚深般若波羅蜜多。不取著預流果故出現世間能成辦事。不取著一來不還阿羅漢果故出現世間能成辦事。善現。甚深般若波羅蜜多。不取著獨覺菩提故出現世間能成辦事。善現。甚深般若波羅蜜多。不取著一切菩薩摩訶薩行故出現世間能成辦事。善現。甚深般若波羅蜜多。不取著諸佛無上正等菩提故出現世間能成辦事<p>爾時具壽善現白佛言。世尊。云何甚深般若波羅蜜多出現世間。不取著色不取著受想行識。世尊。云何甚深般若波羅蜜多出現世間。不取著眼處不取著耳鼻舌身意處。世尊。云何甚深般若波羅蜜多出現世間。不取著色處不取著聲香味觸法處。世尊。云何甚深般若波羅蜜多出現世間。不取著眼界不取著色界眼識界及眼觸眼觸為緣所生諸受。世尊。云何甚深般若波羅蜜多出現世間。不取著耳界不取著聲界耳識界及耳觸耳觸為緣所生諸受。世尊。云何甚深般若波羅蜜多出現世間。不取著鼻界不取著香界鼻識界及鼻觸鼻觸為緣所生諸受。世尊。云何甚深般若波羅蜜多出現世間。不取著舌界不取著味界舌識界及舌觸舌觸為緣所生諸受。世尊。云何甚深般若波羅蜜多出現世間。不取著身界不取著觸界身識界及身觸身觸為緣所生諸受。世尊。云何甚深般若波羅蜜多出現世間。不取著意界不取著法界意識界及意觸意觸為緣所生諸受。世尊。云何甚深般若波羅蜜多出現世間。不取著地界不取著水火風空識界。世尊。云何甚深般若波羅蜜多出現世間。不取著無明不取著行識名色六處觸受愛取有生老死愁歎苦憂惱世尊。云何甚深般若波羅蜜多出現世間。不取著布施波羅蜜多不取著淨戒安忍精進靜慮般若波羅蜜多。世尊。云何甚深般若波羅蜜多出現世間。不取著內空不取著外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空。世尊。云何甚深般若波羅蜜多出現世間。不取著真如不取著法界法性不虛妄性不變異性平等性離生性法定法住實際虛空界不思議界。世尊。云何甚深般若波羅蜜多出現世間。不取著苦聖諦不取著集滅道聖諦。世尊。云何甚深般若波羅蜜多出現世間。不取著四靜慮不取著四無量四無色定。世尊。云何甚深般若波羅蜜多出現世間。不取著八解脫不取著八勝處九次第定十遍處。世尊。云何甚深般若波羅蜜多出現世間。不取著四念住不取著四正斷四神足五根五力七等覺支八聖道支。世尊。云何甚深般若波羅蜜多出現世間。不取著空解脫門不取著無相無願解脫門。世尊。云何甚深般若波羅蜜多出現世間。不取著菩薩十地。世尊。云何甚深般若波羅蜜多出現世間。不取著五眼不取著六神通。世尊。云何甚深般若波羅蜜多出現世間。不取著佛十力不取著四無所畏四無礙解大慈大悲大喜大捨十八佛不共法。世尊。云何甚深般若波羅蜜多出現世間。不取著無忘失法不取著琣穜邥吽C世尊。云何甚深般若波羅蜜多出現世間。不取著一切智不取著道相智一切相智。世尊。云何甚深般若波羅蜜多出現世間。不取著一切陀羅尼門不取著一切三摩地門。世尊。云何甚深般若波羅蜜多出現世間。不取著預流果不取著一來不還阿羅漢果。世尊。云何甚深般若波羅蜜多出現世間。不取著獨覺菩提。世尊。云何甚深般若波羅蜜多出現世間。不取著一切菩薩摩訶薩行。世尊。云何甚深般若波羅蜜多出現世間。不取著諸佛無上正等菩提<p>佛言。善現。於意云何。汝頗見色可取可著不。頗見受想行識可取可著不。汝頗見有法能取能著不。頗見由是法有取有著不。善現答言。不也世尊。善現。於意云何。汝頗見眼處可取可著不。頗見耳鼻舌身意處可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見色處可取可著不。頗見聲香味觸法處可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見眼界可取可著不。頗見色界眼識界及眼觸眼觸為緣所生諸受可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見耳界可取可著不。頗見聲界耳識界及耳觸耳觸為緣所生諸受可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見鼻界可取可著不。頗見香界鼻識界及鼻觸鼻觸為緣所生諸受可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見舌界可取可著不。頗見味界舌識界及舌觸舌觸為緣所生諸受可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見身界可取可著不。頗見觸界身識界及身觸身觸為緣所生諸受可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見意界可取可著不。頗見法界意識界及意觸意觸為緣所生諸受可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見地界可取可著不。頗見水火風空識界可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見無明可取可著不。頗見行識名色六處觸受愛取有生老死愁歎苦憂惱可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見布施波羅蜜多可取可著不。頗見淨戒安忍精進靜慮般若波羅蜜多可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見內空可取可著不。頗見外空內外空空空大空勝義空有為空無為空畢竟空無際空散空無變異空本性空自相空共相空一切法空不可得空無性空自性空無性自性空可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見真如可取可著不。頗見法界法性不虛妄性不變異性平等性離生性法定法住實際虛空界不思議界可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見苦聖諦可取可著不。頗見集滅道聖諦可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見四靜慮可取可著不。頗見四無量四無色定可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見八解脫可取可著不。頗見八勝處九次第定十遍處可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見四念住可取可著不。頗見四正斷四神足五根五力七等覺支八聖道支可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見空解脫門可取可著不。頗見無相無願解脫門可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見菩薩十地可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見五眼可取可著不。頗見六神通可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見佛十力可取可著不。頗見四無所畏四無礙解大慈大悲大喜大捨十八佛不共法可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見無忘失法可取可著不。頗見琣穜邥吤i取可著不。汝頗見有法能取能著不。頗見由是法有取有著不。不也世尊。善現。於意云何。汝頗見一切智可取可著不。頗見道相智一切相智可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見一切陀羅尼門可取可著不。頗見一切三摩地門可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見預流果可取可著不。頗見一來不還阿羅漢果可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見獨覺菩提可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見一切菩薩摩訶薩行可取可著不。汝頗見有法能取能著不。頗見由是法有取有著不。不也世尊。善現。於意云何。汝頗見諸佛無上正等菩提可取可著不。汝頗見有法能取能著不。頗見由是法有取有著不。不也世尊<p class='juan'>
大般若波羅蜜多經卷第三百一十</p>
</body></html>
