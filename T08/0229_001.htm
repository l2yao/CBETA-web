<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T08 </TITLE>
</head>
<BODY>

<p><p></li><p><b>　　<A NAME="n483"></A>No. 229 [cf. No. 220(4or5) etc.]</b><p class='juan'>
佛說佛母寶德藏般若波羅蜜經卷上</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p><b>　　<A NAME="n485"></A>行品第一</b><p>爾時世尊。為令四眾各得歡喜。說是般若波羅蜜經使獲利樂。即說伽陀曰<p class='lg'><br>　所有菩薩為世間　　滅除蓋障煩惱垢<br>　發淨信心住寂靜　　當行智度彼岸行<br>　諸江河流閻浮提　　華果藥草皆得潤<br>　龍王主住無熱池　　彼龍威力流江河<br>　亦如佛子聲聞等　　說法教他方便說<br>　樂最聖行求果報　　此諸如來勝威德<br>　云何佛說此法眼　　令諸弟子如佛學<br>　自證教他及方便　　此亦佛力非自力<br>　最上般若不可知　　非心可知非菩提<br>　如是聞已不驚怖　　彼菩薩行知佛智<br>　色受想行識皆無　　不著纖塵無處所<br>　彼若不住一切法　　行無受想得菩提<br>　菩薩若求出家智　　照見五蘊無實相<br>　知此不求於寂靜　　彼是菩薩之行智<br>　復次云何智所得　　照見一切法皆空<br>　不著不驚照見時　　自覺覺他諸菩薩<br>　色受想行及識蘊　　是蘊見行而不知<br>　菩薩照見蘊皆空　　行無相化不著句<br>　無色受想行識等　　不行是名無相行<br>　若行不得最上智　　無相寂靜三摩地<br>　若菩薩行自寂靜　　過去諸佛咸授記<br>　身苦樂等皆不及　　由知因果法本性<br>　若行於法不可得　　行如是行乃佛智<br>　行無所行了知已　　是行最上般若行<br>　彼無所有不可得　　愚癡著相謂有無<br>　有無二法皆非實　　出此了知乃菩薩<br>　菩薩若知諸幻化　　色受想行識亦然<br>　寂靜行離種種相　　此名最上般若行<br>　善友方便令知覺　　使聞佛母不驚怖<br>　惡友同行及化他　　坏器盛水非堅牢<br>　云何得名為菩薩　　一切樂行皆無著<br>　求佛菩提無所著　　是故得名為菩薩<br>　云何得名摩訶薩　　得第一義眾生中<br>　斷眾生界諸邪見　　是故得名摩訶薩<br>　大施大慧大威德　　佛乘最上而得乘<br>　發菩提心度眾生　　是故得名摩訶薩<br>　幻化四足俱胝數　　多人眾前悉截首<br>　一切世界皆幻化　　菩薩知已得無怖<br>　色受想行識纏縛　　知不實已不求解<br>　行菩提心無所著　　此名最上諸菩薩<br>　云何得名為菩薩　　乘大乘行度眾生<br>　大乘體相如虛空　　菩薩由得安隱樂<br>　大乘之乘不可得　　乘涅盤往諸方所<br>　行已不見如火滅　　是故名為入涅盤<br>　菩薩所行不可得　　初後現在三清淨<br>　清淨無畏無戲論　　是行最上般若行<br>　大智菩薩行行時　　發大慈悲為眾生<br>　為已不起眾生相　　是行最上般若行<br>　菩薩起念為眾生　　修諸苦行有苦相<br>　是有我相眾生相　　此非最上般若行<br>　知自及諸眾生等　　乃至諸法亦復然<br>　生滅無二無分別　　是行最上般若行<br>　乃至所說世界等　　名離一切生滅法<br>　最上無比甘露智　　是故得名為般若<br>　菩薩如是所行行　　了知方便無所求<br>　知此法本性非實　　是行最上般若行<br>　若不住色亦無受　　亦不住想亦無行<br>　復不住識住正法　　是名最上般若行　</p><p><b>　　<A NAME="n486"></A>佛母寶德藏般若伽陀帝釋品第二</b><p><b>　　<A NAME="n487"></A>歡喜地攝布施波羅蜜伽陀</b><p class='lg'><br>　常與無常苦樂等　　我及無我悉皆空<br>　不住有為及無為　　住無相行佛亦然<br>　若求聲聞緣覺等　　乃至佛果亦復然<br>　不住此忍不可得　　如渡大河不見岸<br>　若聞此法彼定得　　成等正覺證涅盤<br>　見於一切如自身　　是大智者如來說　</p><p>佛子當住四補特伽羅。是行大智行。一真實善法。二不退心。三應供離垢無煩惱無求。四善友同等<p class='lg'><br>　大智菩薩如是行　　不學聲聞及緣覺<br>　樂學如來一切智　　是學非學名為學<br>　學不受色不增減　　亦復不學種種法<br>　攝受樂學一切智　　若此功德出離者<br>　色非有智非無智　　受想行識亦復爾<br>　色性自性如虛空　　平等無二無分別<br>　妄想本性無彼岸　　眾生之界亦復然<br>　虛空自性亦同然　　智慧世間解亦爾<br>　智慧無色佛所說　　離一切想到彼岸<br>　若人得離諸想已　　是人語意住真如<br>　彼人住世琩F劫　　不聞佛說眾生聲<br>　眾生不生本清淨　　是行最上般若行<br>　佛說種種之語言　　皆具最上般若義<br>　過去佛為我受記　　於未來世證菩提　</p><p><b>　　<A NAME="n488"></A>佛母寶德藏般若伽陀持無量功德建塔品第三</b><p><b>　　<A NAME="n489"></A>無垢地攝持戒波羅蜜伽陀</b><p class='lg'><br>　若人常受持般若　　所作上應諸佛行<br>　刀劍毒藥水火等　　乃至諸魔不能為<br>　若人於佛滅度後　　建七寶塔以供養<br>　如是圓滿千俱胝　　佛剎琩F等佛塔<br>　眾生無邊千俱胝　　以妙香華塗香等<br>　供養三世無邊劫　　所有功德之數量<br>　不及書寫於佛母　　諸佛由此而得生<br>　若受持讀誦供養　　功德倍勝於佛塔<br>　大明般若諸佛母　　能除苦惱遍世界<br>　所有三世十方佛　　學此明得無上師<br>　行般若行利有情　　使學大智證菩提<br>　有為無為諸快樂　　一切樂從般若生<br>　譬如大地植諸種　　得和合生種種色<br>　五波羅蜜及菩提　　皆從般若所生出<br>　又如輪王出行時　　七寶四兵為導從<br>　若依佛母最上行　　一切功德法集聚　</p><p><b>　　<A NAME="n490"></A>佛母寶德藏般若伽陀功德品第四</b><p><b>　　<A NAME="n491"></A>發光地攝忍辱波羅蜜伽陀</b><p class='lg'><br>　帝釋有疑問佛曰　　琲e沙數等佛剎<br>　佛界圓滿如芥子　　能受佛剎般若力<br>　如是了知般若已　　此界云何不供養<br>　譬如人王人所重　　住般若者合亦爾<br>　佛界般若摩尼寶　　具一切德價無比<br>　經函安處經有無　　供養悉獲寶功德<br>　佛滅供養於舍利　　不及供養於般若<br>　若樂受持供養者　　是人速得證解脫<br>　首行布施波羅蜜　　次戒忍進及禪定<br>　受持善法不可壞　　彼一一生一切法<br>　如閻浮提種種樹　　百千俱胝無數色<br>　雖一一樹影皆別　　無量影同一名攝<br>　五波羅蜜五名異　　般若波羅復一名<br>　一切迴施為菩提　　一味同歸菩提名　</p><p><b>　　<A NAME="n492"></A>佛母寶德藏般若伽陀福量品第五</b><p><b>　　<A NAME="n493"></A>焰慧地攝精進波羅蜜伽陀</b><p class='lg'><br>　彼色受想行識等　　菩薩觀照悉無常<br>　各各現行而不知　　非法非生智者見<br>　無色無受想行識　　是法無得復無生<br>　了知一切法皆空　　是名最上般若行<br>　如化琩F等佛剎　　諸眾生證羅漢果<br>　若能書寫此般若　　令他受持功德勝<br>　如佛修行云何學　　信重般若諸法空<br>　速證聲聞及緣覺　　乃至無上正覺尊<br>　世間無種不生樹　　枝葉華果悉無有<br>　無佛誰指菩提心　　亦無釋梵聲聞果<br>　如日舒光照諸天　　普使成就種種業<br>　佛智菩提心亦然　　從智生諸功德法<br>　如無熱池無龍主　　即無河流閻浮提<br>　無河華果悉不生　　亦無大海種種寶<br>　世間無佛無大智　　無智功德不增長<br>　亦無佛法諸莊嚴　　無菩提海等等寶<br>　譬如世間螢有光　　一切螢光集一處<br>　比日一光照世間　　微塵數分不及一　</p><p><b>　　<A NAME="n494"></A>佛母寶德藏般若伽陀隨喜功德品第六</b><p><b>　　<A NAME="n495"></A>難勝地攝定波羅蜜伽陀</b><p class='lg'><br>　所有聲聞眾功德　　布施持戒觀照行<br>　不及菩薩發一心　　隨喜福蘊之少分<br>　所有俱胝那由他　　無邊佛剎千俱胝<br>　過去現在佛說此　　法寶為斷一切苦<br>　先發最上菩提心　　至成正覺及入滅<br>　彼量所有佛功德　　咸成方便波羅蜜<br>　及彼聲聞學無學　　有漏無漏諸善法<br>　菩薩等一普迴施　　當為世間證菩提<br>　菩薩施已不住心　　住心即名眾生相<br>　有見有念名著相　　非是菩薩之迴施<br>　如是施非無相施　　是法當知有滅盡<br>　若作非法非施心　　乃可得名為迴施<br>　作有相施非真施　　無相迴施證菩提<br>　如上妙食雜毒藥　　自法著相亦如是<br>　是故迴施應當學　　如佛眾善悉當知<br>　若生若相若威力　　悉皆隨喜而迴施<br>　以功德施佛菩提　　菩薩之施皆無相<br>　此施佛許而印可　　如是得名勇猛施　</p><p><b>　　<A NAME="n496"></A>佛母寶德藏般若伽陀地獄品第七</b><p><b>　　<A NAME="n497"></A>現前地攝智慧波羅蜜伽陀</b><p class='lg'><br>　無量盲人不見道　　無一得入於城郭<br>　修六度行闕般若　　無力不能成菩提<br>　譬如畫像不畫眼　　因無眼界無功德<br>　若有受行於智慧　　得名有眼及有力<br>　有為無為黑白法　　如微塵等不可得<br>　智慧觀照如虛空　　故名般若出世間<br>　菩薩諦信行佛行　　度那由他苦眾生<br>　如是若著眾生相　　此非般若最上行<br>　菩薩若行最上行　　過去未曾求大智<br>　今聞般若如佛想　　速證寂靜佛菩提<br>　過去信佛那由他　　不信般若波羅蜜<br>　或生瞋恨或誹謗　　是人少智墮阿鼻<br>　若人樂證諸佛智　　不能信重諸佛母<br>　如商入海欲求寶　　返失於本而復還　</p><p><b>　　<A NAME="n498"></A>佛母寶德藏般若伽陀清淨品第八(此品攝第九歎品)</b><p><b>　　<A NAME="n499"></A>遠行地攝方便波羅蜜伽陀</b><p class='lg'><br>　色清淨故果清淨　　果色二同一切智<br>　若一切智清淨時　　如虛空界不斷壞<br>　菩薩出過於三界　　斷盡煩惱而現生<br>　無老病死現滅度　　斯即是行般若行<br>　世間欲色之淤泥　　愚人處中如風旋<br>　亦如鹿在屋中轉　　智者如禽飛虛空<br>　若不著色無受想　　亦無行識乃清淨<br>　如是離諸煩惱垢　　解脫名佛大智行<br>　菩薩如是行大智　　得離諸相脫輪迴<br>　如日解脫羅[<a href='javascript:showpic("../fontimg/023523.gif")'>目*侯</a>]障　　光明普遍照世間<br>　火燒草木及樹林　　如一切法性清淨<br>　作如是觀亦非觀　　如是最上般若行　</p><p><b>　　<A NAME="n500"></A>佛母寶德藏般若伽陀稱讚功德品第十</b><p><b>　　<A NAME="n501"></A>不動地攝願波羅蜜。善慧地攝力波羅蜜伽陀</b><p class='lg'><br>　帝釋天主問佛言　　云何菩薩行智慧<br>　佛答微塵數蘊界　　無此蘊界之菩薩<br>　菩薩久行應可知　　於俱胝佛作勝緣<br>　新學聞此生邪疑　　或不樂求而不學<br>　又如人行深惡道　　忽見邊界牧牛人<br>　心得安隱無賊怖　　知去城郭而非遙<br>　若聞最上般若已　　復得樂求佛菩提<br>　如獲安隱得無怖　　心超羅漢緣覺地<br>　譬如人住觀大海　　先見大山大樹林<br>　見此所愛祥瑞境　　必達大海知非遠<br>　菩薩若發最上心　　聞此般若波羅蜜<br>　雖未授記於佛前　　此證菩提亦非遠<br>　如見春生諸草木　　知有華實而非遙<br>　若人手得此般若　　得證菩提亦非遠<br>　亦如女人懷其妊　　十月滿足必誕生<br>　菩薩若聞寶德藏　　速成正覺之祥瑞<br>　若行般若波羅蜜　　見色非增亦非減<br>　見法非法如法界　　不求寂靜即般若<br>　行者若不思佛法　　不思力足及寂靜<br>　離思非思無相行　　是行最上般若行　</p><p><b>　　<A NAME="n502"></A>佛母寶德藏般若伽陀魔品第十一</b><p><b>　　<A NAME="n503"></A>法雲地攝智慧彼岸伽陀</b><p class='lg'><br>　佛告善現汝諦聽　　凡夫聲聞緣覺地<br>　斯即名為如來地　　一切如一彼無疑<br>　所有稱讚離言說　　從彼遍照如來時<br>　乃至成所之作智　　住持大金剛佛地<br>　觀察無相住虛空　　應知不斷佛種故<br>　善現白佛言世尊　　云何菩薩之魔事<br>　佛言菩薩魔事多　　我今為汝略宣說<br>　有無數魔種種變　　當書最上般若時<br>　速離天宮如電滅　　來於世間作魔事<br>　或有示現樂欲說　　或不聽受返瞋恨<br>　不說名姓及氏族　　如是魔事咸應知<br>　愚癡無智無方便　　無根寧有枝葉等<br>　聞般若已別求經　　如棄全象返求足<br>　如人先得百味食　　或得稻飯為上味<br>　菩薩先得般若已　　棄捨樂求羅漢果<br>　或為樂求於利養　　心著族姓留種跡<br>　捨彼正法行非法　　是魔引入於邪道<br>　若人聞此最上法　　當於法師深信重<br>　法師知魔不應著　　身適悅及不適悅<br>　復有無數種種魔　　嬈亂無數苾芻眾<br>　欲求持誦此般若　　不能獲得無價寶<br>　佛母般若實難得　　初心菩薩欲樂求<br>　若十方佛而攝受　　一切惡魔不能為　</p><p class='juan'>
佛母寶德藏般若伽陀卷上</p>
</body></html>
