<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T08 </TITLE>
</head>
<BODY>

<p class='juan'>
佛母寶德藏般若波羅蜜經卷中</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p><b>　　<A NAME="n505"></A>般若伽陀現世品第十二</b><p class='lg'><br>　如母愛子子疾病　　當令父母心憂惱<br>　十方諸佛般若生　　般若攝受亦復爾<br>　過現未來三世佛　　遍十方界亦復然<br>　皆從佛母般若生　　眾生心行無不攝<br>　如是世間諸如來　　乃至緣覺及羅漢<br>　迨及般若波羅蜜　　皆一味法離分別<br>　過現大智諸菩薩　　各各住此法空行<br>　彼諸菩薩如實已　　是故如來名作佛<br>　般若園林華果盛　　佛依止故甚適悅<br>　十力諸根等淨眾　　乃至聲聞眾圍繞<br>　般若波羅蜜高山　　十力諸佛而依止<br>　三塗眾生悉救度　　度已不起眾生相<br>　師子依山而大吼　　諸獸聞已皆恐懼<br>　人師子依般若吼　　外道邪魔悉驚怖<br>　如日千光住虛空　　普照大地諸相現<br>　法王住般若亦然　　說度愛河之妙法<br>　色無相以受無相　　乃至想行亦復然<br>　識亦如是五法同　　是法無相佛佛說<br>　起虛空見眾生相　　虛空無相不可得<br>　佛說法法非相應　　不說非有非無相　</p><p><b>　　<A NAME="n506"></A>佛母寶德藏般若伽陀不思議品第十三</b><p class='lg'><br>　若如是見一切法　　一切我見悉皆捨<br>　佛行法及聲聞等　　皆從般若而成就<br>　如王不行於國邑　　所有王務而自辦<br>　菩薩離相依般若　　自然獲佛功德法　</p><p><b>　　<A NAME="n507"></A>佛母寶德藏般若伽陀譬喻品第十四</b><p class='lg'><br>　若菩薩發堅固心　　修行最上般若行<br>　超過聲聞緣覺地　　速能證得佛菩提<br>　如人欲渡於大海　　所乘船舫忽破壞<br>　不依草木命不全　　若得依附達彼岸<br>　若人不發堅信心　　依於般若求解脫<br>　溺輪迴海無出期　　處生老死常苦惱<br>　若有信心持般若　　解有無性見真如<br>　是人獲福智有財　　速證最上佛菩提<br>　如人擔水用坏器　　知不堅牢速破壞<br>　若用堅牢器盛水　　而無破壞無憂怖<br>　不見具信諸菩薩　　遠般若行求退墮<br>　能發信心持般若　　證大菩提超二地<br>　未有商人欲入海　　不造堅固大船舫<br>　依堅固船無怖畏　　獲多珍寶到彼岸<br>　信心菩薩亦如是　　離般若行遠菩提<br>　若修最上大智行　　當得無上菩提果<br>　如百歲人復病患　　是人不能自行立<br>　若得左右扶侍者　　隨意行往無所怖<br>　菩薩般若力微劣　　往菩提岸不能到<br>　兼行最上方便行　　得佛菩提無罣礙　</p><p><b>　　<A NAME="n508"></A>佛母寶德藏般若伽陀天品第十五</b><p class='lg'><br>　所有菩薩住初地　　發信心行般若行<br>　為求無上菩提故　　親近善友及智者<br>　大智功德云何獲　　當從般若波羅蜜<br>　如是一切諸佛法　　功德皆從善友得<br>　修行六度般若行　　一一迴施於菩提<br>　佛蘊非有不可求　　勿為初地如是說<br>　菩薩修行功德海　　救度世間無度者<br>　求菩提意離顛倒　　說最上法如電光<br>　發於最上菩提心　　不求名稱不瞋恚<br>　離蘊識界及三乘　　不退不動不可取<br>　於如是法得無礙　　達甚深理離妄想<br>　聞般若信及化他　　知此菩薩住不退<br>　彼甚深法佛難知　　無有人得不可得<br>　為利益故證菩提　　此非初心眾生知<br>　眾生愚癡復盲冥　　樂住世間求境界<br>　法無所住無取得　　從無所住生世間　</p><p><b>　　<A NAME="n509"></A>佛母寶德藏般若伽陀如實品第十六</b><p class='lg'><br>　東方虛空界無邊　　南西北方亦如是<br>　乃至上下及四維　　無種種相無分別<br>　過去未來及現在　　一切佛法及聲聞<br>　一切如實不可得　　不可得故無分別<br>　菩薩樂求如是法　　應行方便般若行<br>　離種種相即菩提　　菩薩離此無由證<br>　如鳥能飛百由旬　　折翅翼故飛無半<br>　忉利天及閻浮人　　忘失般若故自墜<br>　難修前五波羅蜜　　經多俱胝那由劫<br>　復以廣大願資持　　離方便墜聲聞位<br>　樂行佛智心平等　　猶如父母觀一切<br>　當行利益及慈悲　　常宣善軟妙言教　</p><p><b>　　<A NAME="n510"></A>佛母寶德藏般若伽陀不退地祥瑞品第十七此品攝普遍光明佛地</b><p class='lg'><br>　時須菩提瞻仰問　　不退菩薩何殊勝<br>　離言聲相云何說　　願佛說彼功德藏<br>　不住沙門婆羅門　　及行十善離三塗<br>　大智離於種種相　　如山谷響聲相應<br>　若欲法無礙行化　　一向善說諸言教<br>　行住坐臥四威儀　　一念觀心悉通達<br>　三業清淨如白衣　　不為利養故樂法<br>　降魔境界及化他　　觀四禪定而不住<br>　不求名譽無瞋恚　　乃至在家塵不染<br>　或為富貴及脫命　　不染纖毫之欲塵<br>　本來寂靜無所有　　更互相相業所緣<br>　若求清淨不退時　　當行最上般若行<br>　求正遍知心柔順　　不求二地離邊地<br>　為法捨命如須彌　　是名不退之菩薩　</p><p><b>　　<A NAME="n511"></A>佛母寶德藏般若伽陀空品第十八</b><p class='lg'><br>　色受想行識甚深　　本來寂靜而無相<br>　如海之深杖莫測　　得般若蘊亦如是<br>　菩薩知此甚深法　　住真如乘不可染<br>　六塵十二界體空　　無蘊寧有所得福<br>　如人思彼染欲境　　心著女色如目見<br>　乃至日日心所行　　菩薩思覺亦如是<br>　若多俱胝劫布施　　羅漢緣覺持戒者<br>　不如說行般若法　　百千萬分不及一<br>　若菩薩觀般若理　　安住說法而無相<br>　迴施一切證菩提　　彼三界師無有等<br>　所說成就而無相　　非空非實不可得<br>　若如是行名覺智　　得受成就義無邊<br>　於一念知一切法　　信佛所說及他說<br>　演說俱胝那由劫　　法界不增亦不減<br>　此得名佛波羅蜜　　菩薩於中而說法<br>　如名施已心不著　　亦不言證無上覺　</p><p><b>　　<A NAME="n512"></A>佛母寶德藏般若伽陀昂[<a href='javascript:showpic("../fontimg/035509.gif")'>言*我</a>]天姊品第十九</b><p class='lg'><br>　譬如燈光從眾緣　　假以膏油芯火等<br>　光非芯火及膏油　　非火非芯光不有<br>　或有菩薩初發心　　不求無上菩提果<br>　豈唯不得證菩提　　亦復不得寂靜故<br>　從種生樹及華果　　無種華果悉皆無<br>　發心不為佛菩提　　修行終遠菩提果<br>　從種子生麥穀等　　彼果非有亦非無<br>　佛菩提果亦如幻　　離彼有性及無性<br>　譬如涓滴水細微　　漸次必能盈大器<br>　初心為求無上果　　久修白法終能證<br>　行空無相無願行　　不求寂靜無行相<br>　亦如船師善濟渡　　不著兩岸非中流<br>　菩薩修行無所著　　乃得受佛菩提記<br>　若了菩提非所有　　此即是行佛般若<br>　譬如疾疫飢饉道　　菩薩中行無怖畏<br>　小人知已悉往來　　得無苦惱如微塵　</p><p><b>　　<A NAME="n513"></A>佛母寶德藏般若伽陀善解方便品第二十</b><p class='lg'><br>　菩薩奉行佛般若　　了知本來蘊不生<br>　佛法眾生界悉空　　以空三昧起悲智<br>　如人有德力最勝　　善解一切幻化法<br>　乃至器仗及工巧　　而能一向為世間<br>　彼人父母妻及子　　遊行遠路多冤中<br>　是人勇猛眾所知　　安樂還家無怖畏<br>　大智菩薩為眾生　　安住第一三摩地<br>　降伏四魔離二乘　　亦復不求佛菩提<br>　譬如虛空無所有　　風水火地皆依住<br>　世間眾生得快樂　　虛空無意住非住<br>　菩薩住空亦如是　　現於世間種種相<br>　以眾生智及願力　　非彼寂靜非空故<br>　若菩薩行大智時　　住空寂靜三摩地<br>　此中不見一切相　　亦復不見彼非相<br>　菩薩行此解脫門　　非求寂靜非行相<br>　如鳥飛空而往來　　非住虛空非住地<br>　亦如有人習射法　　習之不住經多歲<br>　射法久習得盡妙　　一一箭發無不中<br>　最上般若行亦爾　　修習智慧及方便<br>　直至眾善悉圓滿　　方獲最上神通力<br>　若苾芻證神通力　　現神變化住虛空<br>　行住坐臥四威儀　　經俱胝劫不退倦<br>　住空菩薩亦如是　　修無相行到彼岸<br>　行種種行現世間　　經俱胝劫不退倦<br>　如人經險遇大風　　二手持蓋心專注<br>　是人怖險不能行　　直至無風乃前進<br>　大智菩薩住大悲　　智慧方便為二手<br>　執空無相願法蓋　　見法不住於寂靜<br>　如人求寶往寶洲　　獲寶安隱而還家<br>　是人心足而快樂　　豈有眷屬心苦惱<br>　詣空寶洲亦如是　　獲得根力禪定寶<br>　菩薩不住歡喜心　　令諸眾生離苦惱<br>　商人為利悉所經　　聚落國城諸里巷<br>　雖達寶所亦非住　　大智善道而復還<br>　大智菩薩悉了知　　聲聞緣覺解脫智<br>　乃至佛智亦非住　　何況行彼有為道<br>　大智菩薩為世間　　住空無相願三昧<br>　若得寂靜無所著　　乃可得知於無為<br>　譬如人生人未識　　稱其名故眾乃知<br>　菩薩若行解脫門　　於解脫門眾知識<br>　菩薩聞彼甚深法　　而於諸根悉照明<br>　住空無相無願法　　無退無思無授記<br>　觀於三界如夢幻　　不求聲聞緣覺地<br>　如佛說法為世間　　名不退地應授記<br>　知諸眾生墮三塗　　發願剎那滅惡道<br>　以真實力滅火蘊　　名不退地應授記<br>　諸惡宿曜及鬼神　　作種種疫惱世間<br>　真實願力悉滅除　　無我能作應授記　</p><p><b>　　<A NAME="n514"></A>佛母寶德藏般若伽陀魔業品第二十一</b><p class='lg'><br>　我得授記非能所　　是實願力得增長<br>　若見授記及能所　　是名執著及少智<br>　菩薩有執魔即知　　現親友相來嬈惱<br>　或作父母七代人　　言汝名此佛可證<br>　魔所現作無數相　　皆云愍汝作利樂<br>　菩薩聞已有所忻　　是名少智魔所著<br>　或住城隍及聚落　　山林曠野寂靜處<br>　自稱<span class='corr'>己</span>德毀他人　　應知少智為魔作<br>　雖住城隍聚落中　　不求聲聞緣覺證<br>　此心為度眾生故　　我說是名為菩薩<br>　五百由旬山險深　　共諸惡獸多年住<br>　若見逼迫著我慢　　若無分別知菩薩<br>　菩薩住彼為世間　　得力解脫三<span class='corr'>摩</span>地<br>　彼著山野寂靜行　　此亦知彼魔所作<br>　雖住城隍及山野　　樂佛菩提離二乘<br>　修如是行利世間　　一念如秤名菩薩　</p><p><b>　　<A NAME="n515"></A>佛母寶德藏般若伽陀善友品第二十二</b><p class='lg'><br>　有大智者依師學　　速疾得證無上覺<br>　亦如良醫除眾患　　學從善友心無疑<br>　菩薩行佛菩提行　　依彼善友波羅蜜<br>　此最上地能調伏　　為二種事證菩提<br>　過去未來十方佛　　行此正道無異路<br>　行佛菩提最上行　　說波羅蜜如電光<br>　如彼般若空無相　　知諸法相亦如是<br>　了知一切法皆空　　此即名行佛般若<br>　繫著色欲及飲食　　常在輪迴不休息<br>　此愚迷人所見倒　　於不實法生實想<br>　譬如得食疑有毒　　以虛妄見而不食<br>　愚人妄心生我想　　以我想故有生死<br>　亦如睇■挶迡o　　於諸煩惱不著相<br>　煩惱清淨俱無有　　如是菩薩知般若<br>　如閻浮提諸眾生　　皆發無上菩提心<br>　多千俱胝劫布施　　迴施一切證菩提<br>　若復有人於一日　　奉行最上般若行<br>　千俱胝施不及一　　行般若功無為故<br>　菩薩大悲行般若　　度眾生故不起想<br>　琣璊^食於國城　　是得一切名大智<br>　菩薩欲度於人天　　乃至三塗極苦眾<br>　皆令速到於彼岸　　晝夜勤行於般若<br>　如人欲求無價寶　　必過大海諸險難<br>　無心忽爾而獲得　　憂惱皆除喜無量<br>　求菩提寶亦如是　　勤行般若諸功德<br>　得無取捨無上寶　　菩薩速證於菩提　</p><p class='juan'>
佛母寶德藏般若經伽陀卷中</p>
</body></html>
