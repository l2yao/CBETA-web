<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T08 </TITLE>
</head>
<BODY>

<p><p></li><p><b>　　<A NAME="n586"></A>No. 244 [Nos. 240-243]</b><p class='juan'>
佛說最上根本大樂金剛不空三昧大教王經卷第一</p>
<p><span class='byline'>　　　　西天譯經三藏朝奉大夫試光祿卿明教大師臣法賢奉　詔譯</span><br><p><b>　　<A NAME="n588"></A>大三昧金剛真實理儀軌分第一</b><p>如是我聞。一時世尊大毘盧遮那佛。在他化自在天宮。而彼天宮眾寶所成。懸鈴瓔珞幢幡珠珍種種寶蓋。如是莊嚴遍滿虛空。是佛世尊安住諸佛金剛三昧智眾聖之尊。戴諸佛冠受三界法王灌頂。成就諸佛一切智智。是最相應自在無礙。具諸佛平等印。善作種種事業。盡諸眾生界圓滿一切願。三界平等究竟法身。攝諸如來金剛三業諸佛稱讚。是大慈悲大毘盧遮那如來。與八俱胝大菩薩俱。其名曰金剛手菩薩摩訶薩。觀自在菩薩摩訶薩。虛空藏菩薩摩訶薩。金剛拳菩薩摩訶薩。妙吉祥菩薩摩訶薩。同心生轉法輪菩薩摩訶薩。[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/035509.gif")'>言*我</a>]那巘惹菩薩摩訶薩。降諸魔菩薩摩訶薩。如是諸大菩薩眾而共圍遶。宣說一切清淨法門。初中後善文義深遠。純一無雜具足圓滿。所謂妙樂清淨句是即菩提句。貪欲清淨句是即菩提句。親法清淨句是即菩提句。一切富樂清淨句是即菩提句。見清淨句是即菩提句。愛樂清淨句是即菩提句。染法清淨句是即菩提句。莊嚴清淨句是即菩提句。悅意清淨句。是即菩提句。明照清淨句是即菩提句。身清淨句是即菩提句。色清淨句是即菩提句。聲清淨句是即菩提句。香清淨句是即菩提句。味清淨句是即菩提句。觸清淨句是即菩提句。所以者何。諸法自性清淨亦復如是。諸法自性清淨故。般若波羅蜜多亦清淨。佛告金剛手菩薩。若人得聞此一切清淨法門般若波羅蜜多者。是人即得銷除諸障。謂煩惱障法障業障。諸障道法悉皆銷滅。設造地獄之業亦不復受。所有苦惱於剎那頃滅盡無餘。速能至於菩提道場。若人受持讀誦記念思惟。是人現世得一切法平等三摩地。得一切法自在。獲一切愛樂適悅。歷十六大菩薩生而成正覺<p>爾時世尊大毘盧遮那佛。欲令宣說諸佛最上大乘三昧法。金剛界等一切曼拏羅最上之法。一切有情最勝法。盡無盡調伏法。一切義成就法。金剛手大三昧法。無量祕密眾妙法。如是等法。是般若波羅蜜多清淨法門<p>爾時大毘盧遮那佛。先現微笑。左作高舉勢。戲擲金剛杵。復以金剛杵作鉤召勢。安於本心。說大樂不空金剛本心真理三昧明曰<p>吽(引)<p>說此明時。所有三界一切佛剎。一切如來及諸菩薩悉皆悅樂。鉤召入大毘盧遮那佛大曼拏羅中。住佛三昧皆悉敬愛。所有一切成就法皆令成就<p>爾時世尊大毘盧遮那佛。結大樂金剛印已。即入一切如來祕密金剛三摩地。從定出已。告金剛手菩薩言。汝今宣說曼拏羅法。是時金剛手菩薩受佛旨已。即入大祕密金剛三昧出生曼拏羅安想智印三摩地。從定出已。說大三昧真實之理金剛安想大曼拏羅法。即說頌曰<p class='lg'><br>　我今依佛旨　　略說曼拏羅<br>　三昧真實理　　金剛安想法<br>　四方與四隅　　寶裝四門樓<br>　尾提熾盛光　　曼拏羅周圍<br>　四隅門左右　　安置半月相<br>　種種寶嚴飾　　懸鈴珠瓔珞<br>　寶蓋及幢幡　　明鏡眾花鬘<br>　安外曼拏羅　　內置八輻輪<br>　分列八尊位　　中位金剛手<br>　是名金剛輪　　於此曼拏羅<br>　依法安尊像　　月色及月相<br>　熾盛光普照　　手持金剛杵<br>　而現高舉勢　　處於蓮華座<br>　周匝金剛圍　　熾盛光焰照<br>　持本尊心明　　想起曼拏羅<br>　乃至諸賢聖　　亦持本心明<br>　依金剛出生　　寶像及畫像<br>　安本尊周匝　　先於中尊前<br>　安金剛薩埵　　身相紅白色<br>　頂戴諸佛冠　　手執金剛杵<br>　現大鉤召勢　　於右邊安置<br>　枳里枳羅尊　　身色如大日<br>　眾寶嚴身相　　於後復安置<br>　念金剛大尊　　其身青白色<br>　手持摩竭幢　　於左邊安置<br>　金剛拳大尊　　身如紫金色<br>　二手金剛拳　　四隅安四尊<br>　執持花[<a href='javascript:showpic("../fontimg/009053.gif")'>巾*票</a>]幟　　蓮缽與佛頂<br>　外曼拏羅隅　　安禰[<a href='javascript:showpic("../fontimg/004555.gif")'>口*縛</a>]建拏<br>　四門各中間　　或像或[<a href='javascript:showpic("../fontimg/009053.gif")'>巾*票</a>]幟<br>　內曼拏羅位　　安金剛手等<br>　盡彼金剛輪　　遍滿佛世尊<br>　復外曼拏羅　　安欲界天眾<br>　前置三界主　　謂釋梵自在<br>　依如是等儀　　作曼拏羅法　</p><p>復入曼拏羅儀軌。當依法選擇。是大金剛阿闍梨入于道場。夫阿闍梨者。須善一切曼拏羅儀。知一切三昧法。於諸法相善能了知。於諸軌儀悉能成就。常自安想金剛手尊。備受一切灌頂法。通達一切智。了種種供養事。善知世出世間曼拏羅法已。成諸密印。結印皆成就。設誤有過。常在三昧所作現前。不經師受而自了知一切供養。如上諸相今略說之<p>若金剛阿闍梨心所願求。最上成就法現世皆得。乃至菩薩及一切智智皆能成就。所以者何。是大阿闍梨。觀想金剛手尊常在本心。復從於心鉤召入曼拏羅。安住三昧歡喜悅樂。自圓滿已召入曼拏羅。現身愛敬所作皆成。時阿闍梨結金剛印已。作金剛觀視。常持誦心明。作大曼拏羅成就法。後結金剛嬉戲印。持誦心明作頂禮相。阿闍梨先須潔淨。著紅色衣種種莊嚴作金剛合掌金剛舞勢。手持香花安心入曼拏羅中。又復作嬉戲相持誦心明。然後以金剛視。瞻仰於金剛手。敷座而坐。依法求金剛手成就。是時金剛手作大歡喜而現瑞相。眉間微動身遍紅色。面門出大光明。復現種種神通。現神通已。方現本身施最上成就。從是已後日日得一切法成就。是人若坐若行。諸天不能見。不受諸禁制。具足諸成就。獲一切富樂。通達無上智。如是等事。是金剛手皆令成就。然後自作供養。作供養已。以金剛灌頂法自受灌頂。次當觀想求請。金剛手菩薩金剛杵。既求請已。金剛手菩薩即現本身親授與之。是阿闍梨持<span class='corr'>此</span>金剛杵。求諸最上成就。於一剎那中皆悉獲得。若自持金剛杵。持誦作最上成就者。經其六月方得成就。然後亦受如前金剛灌頂。即作供養隨意所求。當依此儀。應如是常持此大曼拏羅成就法<p>又復宣說弟子入曼拏羅儀。金剛智阿闍梨。先須結妙樂金剛三昧印。引弟子入曼拏羅而作禮敬。有所願求應當思念。求金剛手成就法。當結大印而作成就見其祥瑞。諸成就法皆令得成。如是弟子入曼拏羅已。所得成就與阿闍梨等無有異。然後如前持金剛杵。是名金剛弟子。當得受印法諸佛三昧法入諸賢聖法。是時持以種種供養出生諸天食等。入曼拏羅中。如是隨力而獻供養。及獻戲鬘歌舞。依法晝夜絕於睡眠志心專注求法成就。起平等心發大誓願。普為一切眾生令證菩提<p>又復宣說金剛手成就法。行人當從十五日起首。於金剛手菩薩前。結妙樂金剛印。隨意結界。以金剛語持誦一月而得精熟。從是已後所作成就法。皆得成就。如金剛手真實之語。時行人依法造[<a href='javascript:showpic("../fontimg/067855.gif")'>巾*((ㄇ@人)/登)</a>]像。如曼拏羅儀。當畫金剛手菩薩及八大菩薩。行人於[<a href='javascript:showpic("../fontimg/067855.gif")'>巾*((ㄇ@人)/登)</a>]像前。從十五日起首。先結大印持誦精熟。滿十五晝夜不解其印。持誦相續心心不斷。至明旦時金剛手菩薩現其本身。作大笑容身如月色。住行人前施所<span class='corr'>求</span>願<p>復說成就法。當於[<a href='javascript:showpic("../fontimg/067855.gif")'>巾*((ㄇ@人)/登)</a>]內畫佛世尊及金剛手菩薩與八大菩薩。周匝復畫諸佛如來。還依前法持誦。即得一切成就<p><span class='corr'>又</span>復[<a href='javascript:showpic("../fontimg/067855.gif")'>巾*((ㄇ@人)/登)</a>]內。以妙香畫金剛手菩薩。行人於[<a href='javascript:showpic("../fontimg/067855.gif")'>巾*((ㄇ@人)/登)</a>]像前。結印持誦一洛叉數。得數滿已。行人即成金剛薩埵<p>又復如前儀式。唯畫佛世尊持誦。即得佛成就<p>又復行人入曼拏羅。持誦中間。一切意願悉皆成就<p>又復行人依法持誦本心明。天人皆愛敬。持誦數滿一洛叉已。身得擁護。加持白芥子與他作擁護法。加持金剛杵而作旋轉。即一切人皆得擁護<p>又法作觀想如前曼拏羅想法。結印現金剛視。亦用芥子。令一切魔眾皆被禁縛<p>若不出息持誦者。諸魔迷亂皆悉制伏<p>若依金剛堅固法持誦者皆令鉤召<p>若閉目持誦一切魔眾自然除滅<p>若結金剛鎖印持誦。一切魔眾皆悉印之<p>若結金剛拏吉[<a href='javascript:showpic("../fontimg/001244.gif")'>仁-二+爾</a>]印持誦。鉤召諸魔之心<p>若速疾持誦。魔眾皆怖畏<p>若結金剛陪囉[<a href='javascript:showpic("../fontimg/004555.gif")'>口*縛</a>]印持誦。即得一切義成<p>若欲求大財寶者。當結金剛瑜儗[<a href='javascript:showpic("../fontimg/001244.gif")'>仁-二+爾</a>]印<p>若欲一切有情皆適悅者。當作微妙音聲持誦。即一切有情皆得適悅<p>若求十方諸佛如來作忻樂愛敬者。當結金剛箭印持誦心明<p>若欲親愛堅固者。當作堅固拳安本心持誦<p>若欲解諸恚怒者。當作高舉勢結印持誦<p>若欲有情悅意者。當作金剛拳安心持誦<p>若欲去除昏闇者。當面東以金剛輪旋轉<p>若欲身安樂者。當加持己身<p>若欲現諸色像者。當結金剛色相印<p>若欲聞諸聲音者。當加持金剛琴<p>若欲聞諸妙香者。當想於香加持<p>若欲了最上味者。當加持金剛杵<p>若欲作入寤法者。當用加持二手。或撫掌或彈指<p>若欲解除諸執曜者當結金剛沒訥[<a href='javascript:showpic("../fontimg/035509.gif")'>言*我</a>]囉印<p>若欲令諸星曜作執持者。當於頻那夜迦天像前。作忿怒相高聲持誦<p>若欲解諸虐病者。當現金剛視<p>若欲解諸毒者。當用孔雀拂<p>若欲解諸毒藥者。當用甘露印<p>若欲滅除諸惡魔者。當現忿怒勢。持誦相續不令間斷<p>若欲解除諸鬼魅者。當用金剛戲擲印<p>若欲破諸邪印者。當作忿怒勢<p>若欲召集一切拏吉[<a href='javascript:showpic("../fontimg/001244.gif")'>仁-二+爾</a>]者。當用金剛朅樁[<a href='javascript:showpic("../fontimg/035509.gif")'>言*我</a>]印若欲破母鬼及曼拏羅諸邪三昧咒法者。<p>當用金剛忿怒明王足下之塵<p>若欲使諸鬼神作僕從者。當於神祠中現大忿怒相持誦<p>若欲降諸魔軍者。當作金剛大忿怒相復現大笑相<p>若欲破他軍者。當加持金剛杵擲之<p>若欲入軍陣求勝者。當用金剛計睹印<p>若欲作禁縛者。當用加持衣服繫之若要解除當稱其名<p>若欲破吠多拏鬼城者。當用金剛畔惹[<a href='javascript:showpic("../fontimg/067003.gif")'>寧*也</a>]印<p>若欲解諸枷鎖者。當用金剛卜羯娑印<p>若欲出生火者。當加持金剛日精寶<p>若欲枯涸處令出水者。當加持金剛月精寶<p>若欲求種種飲食衣服等者。當觀視虛空持誦一洛叉數<p>若欲見諸佛如來遍虛空者。當須憶念諸佛一心持誦<p>若欲空中現文字相見三世事者。當書阿字持誦一洛叉。即見三世之事。眼得見已。意法所知亦復如是若持一洛叉加持於眼。即能觀於三世色像。若加持於耳。即聞三世之聲。若加持於鼻。即能分別三世之香。若加持於舌。即善說三世之事。若加持於意。即能了別真實妙理<p>若欲成就諸佛像及見希有事者。當加持一洛叉數<p>若欲見幻化事者。當用孔雀拂<p>若欲求一切受用之具者。當往大自在天祠中持誦一洛叉數<p>若欲見諸聖跡處者。當用降三界之印<p>若欲成就一切法者。當用金剛智印<p>若欲見五通仙者。當用金剛定印<p>若欲自身成就佛菩薩果位。及四威儀中現種種事者。當用金剛戲通印<p>若欲覺悟諸天者。當用金剛力印<p>若欲降諸龍者。當往龍潭中持誦<p>若欲令諸夜叉無僕從者。當用金剛旨印<p>若欲令諸部多調伏者。當以足蹋大自在天像。現大忿怒勢持誦心明<p>若欲止雷雹者。當用金剛他[<a href='javascript:showpic("../fontimg/004555.gif")'>口*縛</a>]拏印<p>若欲息除災火者。當用顰眉菩薩印<p>若欲降雨者。當往龍潭中持誦<p>若欲止雨者。當用萎花於水中作護摩<p>若欲起風雲者。當畫龍形以香薰之<p>若欲求晴者。當用金剛虛空佛眼印<p>若欲令枯涸處出泉水者。當用究竟金剛龍印<p>若欲出現伏藏者。當用金剛朅[<a href='javascript:showpic("../fontimg/007379.gif")'>寧*吉</a>]多印<p>若欲求諸伏藏者。當用金剛義印<p>若欲成就一切曼拏羅者。當用金剛輪印<p>若欲成就諸印法者。當用大樂金剛三昧印<p>若欲成就諸三昧法者當用妙樂金剛印<p>若欲成就諸持明天者當用金剛印<p>若欲成就金剛部菩薩者。當用最上根本金剛印<p>若欲成就諸菩薩者。當用金剛心印<p>若欲成就金剛菩薩者。當用金剛大印<p>若欲求成就諸佛者。當用金剛智拳印<p>如上諸法皆須以心明加持<p><b>　　<A NAME="n589"></A>一切如來真實理金剛三昧儀軌分第二</b><p>爾時大毘盧遮那佛。復自說此般若波羅蜜多教諸佛菩提法門。所謂金剛平等菩提故。是即菩提。金剛堅固義平等菩提故。是即菩提。第一義平等菩提故。是即菩提。自性清淨諸法平等菩提故。是即菩提。諸法無分別亦復如是。此四法門若人聽聞受持讀誦。所有諸障皆悉銷滅。乃至道場證得阿耨多羅三藐三菩提。是時世尊大毘盧遮那佛。說此真理法門已。復作智拳現大笑容。說諸法平等心明<span class='corr'>曰</span><p>阿(引)<p>說此心明中間。所有諸佛如來悉皆雲集。圍繞大毘盧遮那佛。依金剛薩埵曼拏羅位。次第而坐。復有八大菩薩。在外曼拏羅八方而坐現大笑容<p>爾時大毘盧遮那佛。入一切如來曼拏羅安想三摩地。從定出已。即說諸佛如來金剛真實理大曼拏羅法。依前金剛薩埵曼拏羅儀。當作外曼拏羅。於此曼拏羅內。畫金剛輪。於其輪內畫眾色蓮。於彼蓮上安佛世尊。於世尊周圍復安八佛。各坐日輪持金剛杵。又復外曼拏羅四方四隅。依法安置八大菩薩。於其四門各安閼伽瓶。其瓶須依法選擇滿盛香水。以妙花果插於瓶內。及以五寶五穀五藥等安於瓶中。以上色繒帛蓋覆瓶上。然後結諸佛金剛印。獻於諸佛已。方以其瓶置於四門。時阿闍梨依法觀想。己身同諸佛之身。自謂我成金剛阿闍梨。從是已後於諸佛教中。得一切成就銷除諸障。然後令其弟子入曼拏羅。依法以金剛杵灌頂五處。是名金剛灌頂。即說此三昧誓頌曰<p class='lg'><br>　汝受灌頂已　　當<span class='corr'>普</span>為眾生<br>　增長諸佛法　　住於平等心　</p><p>然後隨其根性與四種[<a href='javascript:showpic("../fontimg/009053.gif")'>巾*票</a>]幟。當依法而作如是。說此三昧曼拏羅已。復說成就[<a href='javascript:showpic("../fontimg/067855.gif")'>巾*((ㄇ@人)/登)</a>]像法。於其[<a href='javascript:showpic("../fontimg/067855.gif")'>巾*((ㄇ@人)/登)</a>]內畫大毘盧遮那佛。光明照曜二手結諸佛智拳印。餘佛菩薩皆依前曼拏羅儀畫。然後於此[<a href='javascript:showpic("../fontimg/067855.gif")'>巾*((ㄇ@人)/登)</a>]前。隨意作成就法。悉得最上成就<p>又說[<a href='javascript:showpic("../fontimg/067855.gif")'>巾*((ㄇ@人)/登)</a>]像法。於其[<a href='javascript:showpic("../fontimg/067855.gif")'>巾*((ㄇ@人)/登)</a>]內唯畫大毘盧遮那佛。於此[<a href='javascript:showpic("../fontimg/067855.gif")'>巾*((ㄇ@人)/登)</a>]前隨意持誦。然後以二手結智拳印盡夜持誦即得般若波羅蜜多成就。證菩薩位轉生。即成正等正覺。如上皆為已成就曼拏羅者作如是說。若為未成就曼拏羅者。今復說之<p>若欲求受佛供養者。當施一切樂<p>若欲如菩薩受供養者。當以妙華供養三寶。并須持誦心明<p>若欲求一切眾生作供養者。當以慈心持誦<p>若欲攝一切法者。當持誦般若波羅蜜多四句之偈<p>若欲降魔者。當以堅固定心持誦<p>若欲求諸佛灌頂者。<span class='corr'>當</span>捨己身莊嚴之具<p>若欲具足諸法者。當用金剛蓮觀視印<p>若欲求諸佛羯磨成就法者。當用諸金剛羯磨印<p>若欲求成就諸佛者。當用金剛智拳大印<p>如上諸法皆須持誦心明<p class='juan'>
佛說最上根本大樂金剛不空三昧大教王經卷第一</p>
</body></html>
