<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T08 </TITLE>
</head>
<BODY>

<p class='juan'>
佛說最上根本大樂金剛不空三昧大教王經卷第二</p>
<p><span class='byline'>　　　　西天譯經三藏朝奉大夫試光祿卿明教大師臣法賢奉　詔譯</span><br><p><b>　　<A NAME="n591"></A>降伏三界金剛三昧大儀軌分第三</b><p>爾時釋迦牟尼佛。說一切法平等最勝攝般若波羅蜜多法門。謂貪無性故。瞋亦無性。瞋無性故。癡亦無性。癡無性故。諸法亦無性。諸法無性故。般若波羅蜜多亦無性。若人於如是般若波羅蜜多法門。聽聞受持讀誦記念者。是人設造殺害三界一切眾生。所有之業亦不復受。不墮諸惡趣。速證阿耨多羅三藐三菩提<p>爾時金剛手菩薩。聞佛說此真實理法門已。即現顰眉利牙喜怒之相。於蓮花上立。如張弩勢。結降三界印而說心明曰<p>吽(引)<p>說此心明時。三界諸天主及三界主乃至大自在天。悉皆鉤召入於曼拏羅中。以調伏法皆令調伏。與作安慰令住三昧復現大忿怒相。於是大自在天及三界天主并諸眷屬。見金剛手菩薩作大忿怒相降伏三界。皆悉驚怖發聲告言。金剛手菩薩救護我等。我等歸依於佛受佛聖旨安住三昧。所有諸摩怛哩等。見菩薩現忿怒相。皆大驚怖苦惱迷悶。彼邪明邪印咸皆破壞。乃至宿曜執持及諸病苦。一切毒藥皆令銷除。是時諸摩怛哩等。亦發聲告言。金剛手菩薩救護我等。從今已後歸依於佛願賜加被<p>爾時金剛手菩薩現微笑相。引諸天等入曼拏羅令住三昧。以寶部法授與灌頂。復以金剛部法授其灌頂。令盡眾生界作大饒益事。安外金剛部中。是時金剛手菩薩。化一明王作忿怒降三界相。具種種莊嚴作大威猛。利牙咬唇鬚髮赤豎。執金剛杵鉤劍刀杖芻哩迦等。是大明王依金剛手曼拏羅儀法而住。彼諸天等安置於外曼拏羅。此曼拏羅外安諸宿曜<p>爾時金剛手菩薩。即入一切如來大悲方便金剛三摩地。從定出已。說此降三界最勝安想金剛大曼拏羅儀法頌曰<p class='lg'><br>　我今略說此　　最勝曼拏羅<br>　名降伏三界　　能調難調者<br>　依前說法儀　　畫外曼拏羅<br>　而於內輪中　　分列八尊位<br>　中安忿怒尊　　身如青蓮色<br>　具種種莊嚴　　顰眉出利牙<br>　作<span class='corr'>忿</span>怒微笑　　立如張弩勢<br>　是降三界相　　而於兩足下<br>　左<span class='corr'>蹋</span>自在天　　右蹋於天后<br>　熾盛光普照　　內畫八輻輪<br>　光明普照耀　　依前外壇儀<br>　畫外曼拏羅　　四門各安置<br>　大忿怒之相　　弓箭與劍輪<br>　是為四[<a href='javascript:showpic("../fontimg/009053.gif")'>巾*票</a>]幟　　於外曼拏羅<br>　安諸曜[<a href='javascript:showpic("../fontimg/009053.gif")'>巾*票</a>]幟　　種種上味食<br>　滿缽為出生　　安置青色鈴<br>　并眾色幢旛　　是時阿闍梨<br>　當著青色衣　　而現忿怒相<br>　即結三昧印　　入於曼拏羅<br>　阿闍梨當須　　依法作佛事<br>　從是日已後　　諸天不能見<br>　能成壞一切　　得其諸最勝<br>　所有成就法　　皆令得成就<br>　是時引弟子　　入於曼拏羅<br>　當結金剛印　　授金剛灌頂<br>　即授金剛杵　　而施與誓願<br>　此金剛手杵　　能調難調者<br>　汝當常<span class='corr'>受</span>持　　成就最上法<br>　施其誓願已　　出於曼拏羅　</p><p>說是頌已復說拏像法。當依金剛曼拏羅儀。畫金剛忿怒尊。及畫大菩薩諸天與摩怛哩眾等。是為最上成就[<a href='javascript:showpic("../fontimg/067855.gif")'>巾*((ㄇ@人)/登)</a>]像法。然後於[<a href='javascript:showpic("../fontimg/067855.gif")'>巾*((ㄇ@人)/登)</a>]前依法供養。敷座而坐結根本印持誦百千遍。如是持誦所有世間出世間一切之法皆悉成就。設復於法未得精熟。但常持誦者是人能作敬愛鉤召入寤禁縛解除等種種之法。復說諸成就法若欲破壞諸惡者。當依金剛忿怒明王法。若欲破諸邪印者。當現忿怒顧視而持誦之<p>若欲滅壞諸魔者。當持金剛杵現大忿怒相持誦<p>若欲作禁制者。當現忿怒相持誦。復以金剛杵打其方位<p>若欲作諸離散者。當依微妙金剛尾提[<a href='javascript:showpic("../fontimg/067003.gif")'>寧*也</a>]尊法<p>若欲鉤召諸惡宿曜者。當現忿怒調伏相旋轉金剛杵<p>若欲令他憎恚者。當以鐵末作護摩法<p>若欲發遣諸藥剎者。當依大笑尊法持誦<p>若欲降諸龍者。當以金剛杵打於地面持誦<p>若欲調伏諸天者。當依金剛[<a href='javascript:showpic("../fontimg/001244.gif")'>仁-二+爾</a>]波多尊法持誦<p>若欲鉤召諸天及降伏破壞者。當依降三界尊法持誦<p>若欲求毘沙門天王成就法者。當以手按毘沙門天像。而作忿怒相持誦<p>若欲求增長天王成就法者。當依金剛補嚕沙法持誦<p>若欲成就欲天者。當於欲天像前作忿怒相持誦<p>若欲成就大梵天者。當用妙樂金剛印<p>若欲成就那羅延天者。當用金剛輪鎖印<p>若欲成就大自在天者。當用金剛戍羅鎖印<p>若欲成就諸魔怛哩眾者。當依金剛眾囉剎法<p>若欲破壞諸外道邪壇咒法等者。當依金剛大忿怒畔惹那尊法<p>若欲摧折一切山林乃至天祠者。當現忿怒明王而顧視之。若欲令復如故者。當依金剛忿怒明王法<p>若欲壞滅諸魔者。當依金剛忿怒明王拳法若欲令生諸怖畏者。當依金剛忿怒明王法現大惡相<p>若欲壞滅他軍者。當依金剛忿怒藥剎法<p>若欲破散他軍者。當依金剛忿怒囉剎法<p>若欲破壞諸天者。當用釘諸天像。若成就天主者亦依此法<p>若欲令三界驚怖者。當用金剛缽囉羅印<p>若欲三界中勝者。當依金剛忿怒明王法<p>若欲令三界作入寤禁縛敬愛者。當用金剛忿怒明王印<p>若欲令三界作鉤召敬愛成就者。當依大樂金剛忿怒明王法<p><b>　　<A NAME="n592"></A>清淨諸煩惱三昧大儀軌分第四</b><p>爾時世尊釋迦牟尼佛。復說一切法平等觀自在智印般若波羅蜜多法門。謂煩惱清淨故。諸垢亦清淨。一切垢清淨故。一切罪亦清淨。諸法清淨故。一切眾生亦清淨。一切智清淨故。般若波羅蜜多亦清淨。若人於此清淨法門。受持讀誦記念思惟。是人雖常處貪欲法中。離諸煩惱譬如清淨蓮花不染諸垢。當速得證阿耨多羅三藐三菩提<p>爾時觀自在菩薩。聞釋迦牟尼佛說此真實理清淨法門已。即現微笑。說此觀照諸法無染一切清淨法門眾色蓮花心明曰<p>紇哩(二合引)<p>說此心明時出現一切如來。皆如觀自在相手持蓮花。咸依觀自在菩薩本曼拏羅儀安住。是時觀自在菩薩。即入觀照諸法智自在印三摩地。從定出已。說此調伏一切世間曼拏羅法。若人作此大曼拏羅成就法者。當於外曼拏羅中畫內曼拏羅。四方四隅列八尊位。依法具足。於其中間畫紅色蓮花。其花八葉。於其花上畫觀自在菩薩。於菩薩前畫大蓮色天。如天魔相其色紅赤。手持蓮花俱穌摩花并持弓箭。右側畫大蓮忿怒自在天。色相如大自在天。於其後面畫大蓮黑天。如那羅延天色相。於左側畫大蓮娑婆主。如梵天王色相。東南隅畫大蓮持世天。如持世天色相。西南隅畫大蓮水天。如大海龍王色相。西北隅畫大蓮日天。如大日天色相。東北隅畫大蓮風天。如風天色相。又復外曼拏羅四隅。畫四天像謂。紇哩(二合)室哩(二合)儗(引)提(引)如是諸天。皆以左手持蓮花。右手持本[<a href='javascript:showpic("../fontimg/009053.gif")'>巾*票</a>]幟。於其四門各安[<a href='javascript:showpic("../fontimg/009053.gif")'>巾*票</a>]幟。一者悉帝哩尾屹囉賀。二者薩哩[<a href='javascript:showpic("../fontimg/004555.gif")'>口*縛</a>]尾屹囉賀。三者穌葛囉尾屹囉賀。四者缽訥摩尾屹囉賀。如是畫曼拏羅已。阿闍梨當令弟子著白衣。以淨帛覆面。即持妙花而結蓮花印。引入於曼拏羅中。令其弟子當至心鄭重以花散擲。花所墮處即是本尊。得本尊已。依蓮花部灌頂之法當作灌頂。然後誡其弟子曰。汝觀諸法當如蓮花。諸染煩惱清淨如此。即說伽陀曰<p class='lg'><br>　譬如妙色蓮　　處泥常清淨<br>　貪瞋癡本性　　無染亦如是<br>　所有一切法　　應如是觀察<br>　諸法本清淨　　當滅諸煩惱<br>　常在諸三昧　　成佛一切智<br>　證如是法已　　是名觀自在　</p><p>說是伽陀已又復告言。從是已後汝身清淨。所求成就皆隨意願乃至成佛。如是弟子欲成就智曼拏羅者。亦依[<a href='javascript:showpic("../fontimg/067855.gif")'>巾*((ㄇ@人)/登)</a>]像法皆得成就<p>復說未精熟求成就法者。若欲令悅樂一切人者。當加持蓮花八千遍<p>若欲滅散諸惡者。當用大忿怒王蓮花印<p>若欲令魔魅迷亂者。當用大蓮<span class='corr'>花</span>[<a href='javascript:showpic("../fontimg/004555.gif")'>口*縛</a>]囉賀印<p>若欲淨諸煩惱者。當用大蓮花觀想印<p>若欲降雨者。當畫龍形。行人坐其龍上持誦一洛叉數<p>若欲去除冥暗者。當用大蓮花日光印<p>若欲起風及止息者。當用蓮花摩嚕多印<p><b>　　<A NAME="n593"></A>一切寶灌頂大三昧儀軌分第五</b><p>爾時世尊釋迦牟尼佛。復說一切如來灌頂出生智藏般若波羅蜜多教。若施灌頂者。獲證三界法王位。若施珍財者。獲滿一切願。若施妙法者。得諸法平等。若施飲膳者。得一切身口意快樂<p>爾時虛空藏菩薩。聞佛說此真理法門已。現大笑容。於自頂上結寶金剛灌頂鬘印。結是印已。說此一切灌頂三昧寶心明曰<p>怛[<a href='javascript:showpic("../fontimg/059286.gif")'>口*覽</a>](二合引)<p>說此心明時。出現一切灌頂義句等相。如是出已。依寶部曼拏羅儀。現於菩薩像各處本位<p>爾時虛空藏菩薩。入一切灌頂寶金剛三摩地。從定出已。說圓滿一切願大摩尼寶三昧大曼拏羅。若人成就此曼拏羅者。當依外曼拏羅法畫內曼拏羅。於其中間畫八角寶柱。如八曼拏羅相。寶鬘為嚴飾寶金剛作圍。置種種莊嚴幢幡傘蓋等。然後於曼拏羅中畫虛空藏菩薩。乘車駕馬現大笑容。身深紅色二手結灌頂印。於菩薩前安諸如來及寶灌頂菩薩。頂戴寶冠。右側安持諸寶藏菩薩。於後面復安持法寶藏菩薩。左側安持諸飲膳菩薩。於其四隅安供養菩薩。寶蓋幢幡種種妙樂等。於外曼拏羅四門四隅。依法安置閼伽瓶及灌頂[<a href='javascript:showpic("../fontimg/009053.gif")'>巾*票</a>]幟供養等。如是畫曼拏羅已。阿闍梨當結寶印。依法引弟子入曼拏羅。以寶灌頂法。授與灌頂及印相[<a href='javascript:showpic("../fontimg/009053.gif")'>巾*票</a>]幟等。從是已後所求成就皆得圓滿。如上所說引弟子入曼拏羅法儀。其寶金剛部中所作成就法亦應如是若未精熟法欲受諸灌頂者。當授寶金剛灌頂印<p>若欲圓滿意願者。當於日出時持誦<p>若欲了諸法義智者。當觀諸法清淨皆如虛空而持誦之<p>若欲求種種上味者。當想本身如虛空日誦千遍<p>若欲圓滿大願者。當執寶蓋持誦百千遍<p>若欲求最勝者。當用寶幢金剛印<p>若欲求大名稱者。日常持誦<p><b>　　<A NAME="n594"></A>一切拳印三昧大儀軌分第六</b><p>爾時釋迦牟尼佛。得諸佛智印持諸佛智拳。是諸佛究竟者。復說一切如來智印安想金剛般若波羅蜜多教。謂攝一切如來身印故。即是一切如來身。攝一切如來語印故。即得一切法自在。攝一切如來心印故。即得一切三摩地。攝一切如來金剛印故。即得金剛三業最上成就<p>若人於此法門。聽聞受持記念思惟。及為他宣說者。是人得成就一切法。通達一切智。圓滿一切事。乃至金剛三業得最上成就。速證阿耨多羅三藐三菩提<p>爾時金剛拳菩薩。聞佛說此攝大三昧金剛印真實法已。即現歡喜相。即說一切堅固金剛印成就三昧心明曰<p>惡<p>說此心明時。一切如來及諸眾會。化如金剛薩埵。皆結金剛薩埵印。以諸佛如來最上成就印印之。依金剛拳菩薩金剛三業及大印三昧等。依此曼拏羅安住。爾時金剛拳菩薩。入一切如來智印三摩地。從定出已。說此一切印金剛三昧大曼拏羅法。若人建此曼拏羅者。依前曼拏羅儀法。畫外曼拏羅。於此中間畫八輻輪。於其輪中分列八位。於中位安金剛拳菩薩。現歡喜相結三昧拳印。於此菩薩前。安最上金剛身菩薩。手持金剛杵。於金剛拳菩薩右。安金剛舌菩薩。於金剛拳菩薩後面。安金剛定菩薩。手持金剛杵。於金剛拳菩薩左。安最上金剛菩薩。持金剛杵。復於曼拏羅東南隅。安印拳菩薩。西南隅安義拳菩薩。西北隅安智拳菩薩。東北隅安羯磨拳菩薩。如是菩薩皆結本印及持自[<a href='javascript:showpic("../fontimg/009053.gif")'>巾*票</a>]幟。復於四門安金剛香等四菩薩。如是畫曼拏羅已。設復有人未成就此法者。入此中已得具一切印成就阿闍梨。從是已後決定得一切法成就。速證阿耨多羅三藐三菩提。若阿闍梨當傳授弟子者。即結金剛拳印。引弟子入曼拏羅中。以金剛灌頂法當授灌頂。授灌頂已。為說伽陀曰<p class='lg'><br>　金剛身口意　　當觀如影像<br>　諸印亦如是　　此名三昧誓　</p><p>如上所說弟子入曼拏羅儀。所有此部印相及成就曼拏羅法。皆亦如是。復為未精熟者說成就法。若欲成就諸印相者。當結金剛拳安心持誦<p>又復欲成一切印者。當結大金剛拳印<p>若欲得一切眾生愛敬者。當結金剛大樂拳印<p>若欲降諸眾生者。當結金剛大拳印<p>若欲成就一切三昧者。當結金剛吒枳印<p>若欲禁縛諸惡者。當結金剛縛印<p>若欲禁縛一切者當結金剛索印<p>若欲令昝婆那者。當結金剛隸波拳印<p>若欲令卑拏那者。當結金剛縛拳印<p>若欲滅壞諸惡者。當結金剛忿怒拳印<p>若欲跋叉那者。當結金剛藥剎拳印<p>若欲破壞諸魔者。當結金剛[<a href='javascript:showpic("../fontimg/007379.gif")'>寧*吉</a>]卑拏那拳印<p>若欲開通一切者。當用金剛鎖拳印<p>若欲令一切入寤者。當結金剛阿吠舍拳印<p>若欲令作[<a href='javascript:showpic("../fontimg/007379.gif")'>寧*吉</a>]哩爹者。當結金剛[<a href='javascript:showpic("../fontimg/007379.gif")'>寧*吉</a>]哩爹拳印<p>若欲令一切語言者。當結金剛語拳印<p>若欲禁伏一切者。當結金剛定拳印<p>若欲令他軍母枳羯囉那者。當結大金剛語拳印<p>若欲解諸邪印者。當結金剛解脫拳印<p>若欲解諸拏吉[<a href='javascript:showpic("../fontimg/001244.gif")'>仁-二+爾</a>]印者。當結降三界金剛拳印<p>若欲破諸惡印者。亦結降三界金剛拳印<p>若欲禁制諸印者。當結金剛散提拳印<p>若欲令一切印堅固如金剛者。當結金剛拳印<p>若欲令印一切者。當結金剛摩怛哩拳印<p>若欲摧破諸魔者。當結妙金剛拳印<p>若欲破諸惡者。當結大惡忿怒金剛拳印<p>若欲入水行住者。當結金剛禁拳印<p>若欲現種種色像者。當結眾羯磨金剛拳印<p>若欲求隱身法者。當結不可見金剛拳印<p>若欲成一切行住所作事者。當結虛空金剛拳印<p>若欲騰空自在者。當結金剛縛拳印<p>若欲成就持明天者。當結金剛劍拳印<p>若欲成就諸如來供養者。當結金剛羯磨拳印<p>若欲通達一切智者。當結金剛智拳印<p>若欲成一切義者。當結金剛義拳印<p>若欲求成一切印主者。當結金剛拳印<p>若欲成就一切事者。當結諸金剛拳印<p>若欲成就一切曼拏羅者。當結金剛手拳印<p>若欲令說三世事者。當結金剛舌拳印<p>若欲成就金剛手者。當結金剛高舉印<p>若欲求成就佛者。當結諸佛金剛拳印<p><b>　　<A NAME="n595"></A>金剛字輪三昧大儀軌分第七</b><p>爾時釋迦牟尼佛。復說諸法無性轉字輪般若波羅蜜多教。所謂諸法空無自性故。諸法無相。以無相故生一切法。諸法無願故。從無願生一切法。諸法自性清淨故。般若波羅蜜多清淨<p>爾時妙吉祥菩薩。聞佛說此真理法門已。即現笑容。以智慧劍表示諸佛。說此最上般若波羅蜜多心明曰<p>阿<p>說此心明時。一切如來皆悉雲集。依前曼拏羅儀安住。爾時妙吉祥菩薩。入一切法自性無性劍三摩地。從定出已。說轉字輪三昧曼拏羅法。若建此曼拏羅者。當於外曼拏羅中。依法畫八輻輪。於此輪圍中。次第書心明。後四方四隅分列八位。於其中位安妙吉祥菩薩。如童子相。身色瑩淨猶如虛空。有其四臂。以智慧劍作表示法。光明普照。於菩薩外安諸佛如來。四隅依法安四般若波羅蜜多經。四門安四[<a href='javascript:showpic("../fontimg/009053.gif")'>巾*票</a>]幟。謂劍爍吉帝寶缽經。然後阿闍梨結劍印或經印。依法引弟子入曼拏羅中。授與智劍而作灌頂。作灌頂已。為說法誓頌曰<p class='lg'><br>　汝當受智劍　　等般若真理<br>　觀佛如虛空　　所表示速成<br>　護持於佛法　　廣度諸眾生<br>　以劍斷業障　　令永盡無餘　</p><p>說此頌已又復告言。由是妙法令汝成就般若波羅蜜多。速證阿耨多羅三藐三菩提若欲成就法曼拏羅者。亦如前儀<p>復說成就法。若欲證空三摩地者。當觀諸法如虛空故<p>若欲證無相三摩地者。當觀諸法皆無相故<p>若欲證無願三摩地者。當觀諸法皆無願故<p>若欲證自性清淨智法者。當觀想般若波羅蜜多理趣故<p>若欲斷一切煩惱者。當觀想正法故<p>若欲得一切文字真實智者。當觀想無性法故<p>若欲於一切處不著文字觀法身者。當依摩字等自性。觀想於空故<p>若欲證諸佛菩提者。當結金剛劍印<p><b>　　<A NAME="n596"></A>一切曼拏羅金剛輪三昧大儀軌分第八</b><p>爾時釋迦牟尼佛。復說攝一切如來輪入大輪中般若波羅蜜多教。所謂入金剛平等故。是即入一切如來輪。入義平等故。是即入大菩薩輪。入法平等故。是即入妙法輪。入一切平等故。是即入一切輪<p>爾時同心生轉法輪菩薩摩訶薩。聞佛說此真理法門已。即現笑容。而說轉金剛輪入一切金剛三昧心明曰<p>吽(引)<p>說此心明時。所有一切如來。及三界一切有情。皆悉雲集曼拏羅中。復從菩薩心。出生一切曼拏羅三昧。是時諸佛菩薩依法安住<p>爾時同心生轉法輪菩薩。入一切輪印三摩地。從定出已。說此入一切三昧輪大曼拏羅法。建是曼拏羅者。當於外曼拏羅中畫金剛輪。於其輪中畫同心生轉法輪菩薩。所有諸佛如來及金剛手等菩薩眾。亦依前曼拏羅儀畫。其曼拏羅四隅。畫金剛部四大菩薩。謂金剛薩埵菩薩。金剛忿怒明王菩薩。觀自在菩薩。虛空藏菩薩。於四門畫四[<a href='javascript:showpic("../fontimg/009053.gif")'>巾*票</a>]幟。如是畫曼拏羅已。然後阿闍梨依法結金剛輪印。引弟子入曼拏羅。授以金剛輪令受灌頂。傳與四種曼拏羅及本部所有三昧等法。弟子儀法既爾。金剛輪曼拏羅所作成就亦應如是<p>復說成就法。欲入一切曼拏羅者。當結金剛輪印安於面門<p>若欲入大曼拏羅者。當結大輪印<p>若欲入諸印曼拏羅者。當結一切如來金剛印<p>若欲入三昧曼拏羅者。當結大三昧輪印<p>若欲入羯磨曼拏羅者。當結諸金剛輪印<p>又復作敬愛法降伏法印法破壞法入一切處法供養法調伏諸惡法等。皆結八大菩薩印。或結輪印<p><b>　　<A NAME="n597"></A>眾金剛三昧大儀軌分第九</b><p>爾時釋迦牟尼佛。復說最上供養般若波羅蜜多教。所謂發生菩提心故。是即一切如來廣大供養。救度一切眾生界故。是即一切如來廣大供養。攝一切法故。是即一切如來廣大供養。若人於般若波羅蜜多教。書持讀誦記念思惟者。是即一切如來廣大供養<p>爾時[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/035509.gif")'>言*我</a>]那巘惹菩薩。聞佛說此真實法門已。即現微笑。說此一切羯磨不空三昧心明曰<p>唵(引)<p>說此心明時。所有一切供養遍滿虛空界。復從空中化菩薩相。還於[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/035509.gif")'>言*我</a>]那巘惹菩薩前。依曼拏羅而住<p>爾時[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/035509.gif")'>言*我</a>]那巘惹菩薩。入一切供養安想三摩地。從定出已。即說最上羯磨金剛不空三昧曼拏羅。作是法者。當於外曼拏羅中間畫八角寶柱。於此中間畫[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/035509.gif")'>言*我</a>]那巘惹菩薩。身如月色現微笑容手持器仗<p>又復依法畫諸菩薩。謂金剛手菩薩觀自在菩薩等八大菩薩。各具本相印法具足。復於四隅畫四供養菩薩。四門畫四[<a href='javascript:showpic("../fontimg/009053.gif")'>巾*票</a>]幟及種種寶具。如是畫已。阿闍梨當結羯磨金剛印。依法引弟子入曼拏羅中。以眾羯磨金剛灌頂法。當授灌頂。授灌頂已作四種供養。一者身業禮拜。二者語業稱讚真實妙理。三者意業觀想法界之內皆成供養。四者手結金剛印。是名弟子入羯磨曼拏羅儀軌<p>復說成就法。若欲以菩提心供養者。當觀想心金剛故<p>若欲以三摩地供養者。當觀想諸法清淨故<p>若欲以灌頂供養者。當觀想眾羯磨金剛故<p>若欲以印供養者。當觀想眾金剛故<p>若欲以虛空供養者。當以阿字觀想故<p>若欲供養一切曼拏羅者。當以眾金剛輪觀想故<p>若欲以一切具供養者。當以眾金剛觀想故<p>若欲調伏諸惡成供養者。當現忿怒相加持。以花擲之<p><b>　　<A NAME="n598"></A>金剛忿怒三昧大儀軌分第十</b><p>爾時釋迦牟尼佛能調難調者。作大智拳印。復說調伏一切有情藏般若波羅蜜多教。所謂一切有情平等故。是即忿怒平等。一切有情調伏故。是即忿怒調伏。一切有情依法故。是即忿怒依法。一切有情自性堅固故。是即忿怒自性堅固。所以者何。如是一切調伏是即菩提故<p>爾時降諸魔金剛藥剎菩薩。聞佛說此調伏法門已。即現笑容。復現金剛藥剎相。結金剛利牙印。即說金剛忿怒大歡喜心明曰<p>郝<p>說此心明時。所有諸惡皆悉調伏。一切有情從菩薩心出。依曼拏羅儀住<p>爾時金剛藥剎菩薩。入一切方便調伏忿怒金剛三摩地。從定出已。說此調伏諸惡安想金剛藥剎曼拏羅法。若成就此法者。當依前外曼拏羅儀畫曼拏羅。於其中間。以五色畫四方曼拏羅。四門四隅畫八寶柱。光炎熾盛。於曼拏羅中。依法畫金剛藥剎菩薩。身大青色作大怖畏復大笑相。利牙外出光明照耀。於菩薩周匝。畫金剛藥剎眾。亦現大惡相。及畫金剛部眾[<a href='javascript:showpic("../fontimg/009053.gif")'>巾*票</a>]幟。復於外曼拏羅隅。畫金剛利牙印。於其四門各畫金剛[<a href='javascript:showpic("../fontimg/009053.gif")'>巾*票</a>]幟。如是畫已。阿闍梨結金剛利牙印或大笑印。依法引弟子入曼拏羅。當以金剛利牙灌頂法授其灌頂授灌頂已。阿闍梨即作金剛藥剎勢。以金剛杵打之。即時金剛藥剎畫像作大笑聲。若見此瑞相時。阿闍梨定知得成金剛手菩薩大藥剎主。阿闍梨即作成就法。依法結印持誦。獻種種供養。及讀誦般若波羅蜜多教。如是依法作供養已。出於曼拏羅<p>復說成就法。如金剛手菩薩曼拏羅儀。所作成就法亦應如是<p>若欲調伏諸惡者。當結金剛利牙印<p>若欲調伏一切有情者。當作忿怒勢現大笑聲持誦心明<p>若欲印於一切者。當結金剛拳印<p>若欲破壞諸惡者當作彼形加持已即能破壞<p>若欲破諸邪壇者。當手持金剛杵入其壇中<p>若欲壞彼供養者。當現忿怒勢持誦<p>若欲驚怖諸惡者。當以陪囉[<a href='javascript:showpic("../fontimg/004555.gif")'>口*縛</a>]目顧視之<p class='juan'>
佛說最上根本大樂金剛不空三昧大教王經卷第二</p>
</body></html>
