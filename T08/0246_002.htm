<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T08 </TITLE>
</head>
<BODY>

<p class='juan'>
仁王護國般若波羅蜜多經卷下</p>
<p><span class='byline'>　　　　開府儀同三司特進試鴻臚<span class='corr'>卿</span>肅國公食邑三千戶賜紫贈司空諡大鑒正號大廣智大興善寺三藏沙門不空奉詔譯</span><br><p><b>　　<A NAME="n638"></A>護國品第五</b><p>爾時世尊告波斯匿王等諸大國王。諦聽諦聽我為汝等說護國法。一切國土若欲亂時。有諸災難賊來破壞。汝等諸王應當受持。讀誦此般若波羅蜜多。嚴飾道場置百佛像。百菩薩像百師子座。請百法師解說此經。於諸座前然種種燈。燒種種香散諸雜花。廣大供養衣服臥具。飲食湯藥房舍床座一切供事。每日二時講讀此經。若王大臣比丘比丘尼優婆塞優婆夷。聽受讀誦如法修行災難即滅。大王諸國土中有無量鬼神。一一復有無量眷屬。若聞是經護汝國土。若國欲亂鬼神先亂。鬼神亂故即萬人亂。當有賊起百姓喪亡。國王大子王子百官互相是非。天地變怪日月眾星失時失度。大火大水及大風等。是諸難起皆應受持。講說此般若波羅蜜多。若於是經受持讀誦。一切所求官位富饒。男女慧解行來隨意。人天果報皆得滿足。疾疫厄難即得除愈。杻械枷鎖撿繫其身皆得解脫。破四重戒作五逆罪。及毀諸戒無量過咎悉得消滅<p>大王往昔過去釋提桓因。為頂生王領四軍眾。來上天宮欲滅帝釋。時彼天主即依過去諸佛教法。敷百高座請百法師。講讀般若波羅蜜多經。頂生即退天眾安樂<p>大王昔天羅國王。有一太子名曰斑足。登王位時有外道師。名為善施與王灌頂。乃令斑足取千王頭。以祀塚間摩訶迦羅大黑天神。自登王位。已得九百九十九王唯少一王。北行萬里乃得一王名曰普明。其普明王白斑足言。願聽一日禮敬三寶飯食沙門。斑足聞已即便許之。其王乃依過去諸佛所說教法。敷百高座請百法師。一日二時。講說般若波羅蜜多八千億偈。時彼眾中第一法師。為普明王而說偈言<p class='lg'><br>　劫火洞然　　大千俱壞　　須彌巨海<br>　磨滅無餘　　梵釋天龍　　諸有情等<br>　尚皆殄滅　　何況此身　　生老病死<br>　憂悲苦惱　　怨親逼迫　　能與願違<br>　愛欲結使　　自作瘡疣　　三界無安<br>　國有何樂　　有為不實　　從因緣起<br>　盛衰電轉　　暫有即無　　諸界趣生<br>　隨業緣現　　如影如響　　一切皆空<br>　識由業漂　　乘四大起　　無明愛縛<br>　我我所生　　識隨業遷　　身即無主<br>　應知國土　　幻化亦然　</p><p>爾時法師說此偈已。時普明王聞法悟解證空三昧。王諸眷屬得法眼空。其王即便詣天羅國。諸王眾中而作是言。仁等今者就命時到。悉應誦持過去諸佛所說般若波羅蜜多偈。諸王聞已亦皆悟解。得空三昧各各誦持。時斑足王問諸王言。汝等今者皆誦何法<p>爾時普明即以上偈答斑足王。王聞是法亦證空定。歡喜踊躍告諸王言。我為外道邪師所誤。非汝等咎汝各還國。當請法師解說般若波羅蜜多。時斑足王以國付弟。出家為道得無生法忍<p>大王過去復有五千國王。常誦此經現生獲報。汝等十六諸大國王。修護國法應當如是。受持讀誦解說此經。若未來世諸國王等。為欲護國護自身者。亦應如是受持讀誦解說此經。說是法時無量人眾得不退轉。阿修羅等得生天上。無量無數欲色諸天得無生忍<p><b>　　<A NAME="n639"></A>仁王護國般若波羅蜜多經不思議品第六</b><p>爾時十六國王及諸大眾。聞佛說此般若波羅蜜多甚深句義。歡喜踊躍散百萬億眾寶蓮花。於虛空中成寶花座。十方諸佛無量大眾。共坐此座說般若波羅蜜多。是諸大眾持十千金蓮華。散釋迦牟尼佛上。合成花輪蓋諸大眾。復散八萬四千芬陀利花。於虛空中成白雲臺。臺中光明王佛。與十方諸佛無量大眾。演說般若波羅蜜多。是諸大眾持曼陀羅花。散釋迦牟尼佛及諸眾會。復散曼殊沙花。於虛空中變作金剛寶城。城中師子奮迅王佛。共十方諸佛大菩薩眾。演說勝義般若波羅蜜多。復散無量天諸妙花。於虛空中成寶雲蓋。遍覆三千大千世界。是花蓋中雨琲e沙花從空而下<p>時波斯匿王及諸大眾。見是事已歎未曾有。合掌向佛而作是言。願過去現在未來諸佛。常說般若波羅蜜多。願諸眾生常得見聞。如我今日等無有異。佛言大王如汝所說。此般若波羅蜜多。是諸佛母諸菩薩母。不共功德神通生處。諸佛同說能多利益。是故汝等常應受持<p>爾時世尊為諸大眾。現不可思議神通變化。一花入無量花。無量花入一花。一佛土入無量佛土。無量佛土入一佛土。一塵剎土入無量塵剎土。無量塵剎土入一塵剎土。無量大海入一毛孔。無量須彌入芥子中。一佛身入無量眾生身。無量眾生身入一佛身。大復現小小復現大。淨復現穢穢復現淨。佛身不可思議。眾生身不可思議。乃至世界不可思議。當佛現此神變之時。十千女人現轉女身得神通三昧。無量天人得無生法忍。無量阿修羅等成菩薩道。琲e沙菩薩現身成佛<p><b>　　<A NAME="n640"></A>仁王護國般若波羅蜜多經奉持品第七</b><p>爾時波斯匿王睹佛神變。見千花臺上遍照如來。千華葉上千化身佛。千花葉中無量諸佛。各說般若波羅蜜多。白佛言世尊如是無量般若波羅蜜多。不可識識不可智知。云何諸善男子於此經中。明了覺解為人演說。佛言大王汝今諦聽。從初習忍至金剛定。如法修行十三觀門。皆為法師依持建立。汝等大眾應當如佛而供養之。百千萬億天妙香花而以奉上<p>善男子其法師者習種性菩薩。若比丘比丘尼優婆塞優婆夷修十住行。見佛法僧發菩提心。於諸眾生利樂悲愍。自觀己身六界諸根。一切無常苦空無我。了知業行生死涅槃。能利自他饒益安樂。聞讚佛毀佛心定不動。聞有佛無佛心定不退。三業無失起六和敬。方便善巧調伏眾生。勤學十智神通化利。下品修習八萬四千。波羅蜜多。善男子習忍以前經十千劫。行十善行有退有進。譬如輕毛隨風東西。若至忍位入正定聚。不作五逆不謗正法。知我法相悉皆空故。住解脫位於一阿僧祇劫。修習此忍能起勝行。復次性種性菩薩住無分別。修十慧觀捨財命故。持淨戒故心謙下故。利自他故生死無亂故。無相甚深故達有如幻故。不求果報故得無礙解故。念念示現佛神力故。對治四倒三不善根。三世惑業十顛倒故。我人知見念念虛偽。了達名假受假法假。皆不可得無自他相住真實觀。中品修習八萬四千波羅蜜多。於二阿僧祇劫。行諸勝行得堅忍位<p>復次道種性菩薩住堅忍中觀諸法性得無生滅。四無量心能破諸闇。常見諸佛廣興供養。常學諸佛住迴向心。所修善根皆如實際。能於三昧廣作佛事。現種種身行四攝法。住無分別化利眾生。智慧明了甚深觀察。一切行願普皆修習。能為法師調御有情。善觀五蘊三界二諦。無自他相得如實性。雖常修勝義而受生三界。何以故業習果報未壞盡故。於人天中順道生故。上品修習八萬四千諸波羅蜜多。三阿僧祇劫。修二利。行<span class='corr'>廣</span>大饒益。得善調伏諸三摩地。住勝觀察修出離行。能證平等聖人地故<p>復次歡喜地。菩薩摩訶薩。超愚夫地生如來家住平等忍。初無相智照勝義諦。一相平等非相無相。斷諸無明滅三界貪。未來無量生死永不生故。大悲為首起諸大願。於方便智念念修習無量勝行。非證非不證一切遍學故。非住非不住向一切智故。行於生死魔不動故。離我我所無怖畏故。無自他相常化眾生故。自在願力生諸淨土故。善男子此初覺智。非如非智非有非無。無有二相方便妙用。非倒非住非動非靜。二利自在如水與波。非一非異智起諸波羅蜜多亦非一異。於四阿僧祇劫。滿足修習百萬行願。此地菩薩無三界業習更不造新。由隨智力以願生故。念念常行檀波羅蜜多。布施愛語利行同事。廣大清淨善能安住饒益眾生<p>復次離垢地菩薩摩訶薩。四無量心最勝寂滅。斷瞋等習修一切行。所謂遠離殺害不與不取心無染欲。得真實語得和合語。得柔軟語得調伏語。常行捨心常起慈心住正直心。寂靜純善離破戒垢。行大慈觀念念現前。於五阿僧祇劫。具足清淨戒波羅蜜多。志意勇猛永離諸染<p>復次發光地菩薩摩訶薩。住無分別滅無明闇。於無相忍而得三明。悉知三世無來無去。依四靜慮四無色定。無分別智次第隨順。具足勝定得五神通。現身大小隱顯自在。天眼清淨悉見諸趣。天耳清淨悉聞眾聲。以他心智知眾生心。宿住能知無量差別。於六阿僧祇劫。行一切忍波羅蜜多。得大總持利益安樂<p>復次焰慧地菩薩摩訶薩。修行順忍無所攝受。永斷微細身邊見故。修習無邊菩提分法。念處正勤神足根力覺道具足。為欲成就力無所畏不共佛法。於七阿僧祇劫。修習無量精進波羅蜜多。遠離懈怠普利眾生<p>復次難勝地菩薩摩訶薩。以四無畏隨順真如。清淨平等無差別相。斷隨小乘樂求涅槃。集諸功德具觀諸諦。此苦聖諦集滅道諦。世俗勝義觀無量諦。為利眾生習諸技藝。文字醫方讚詠戲笑。工巧咒術外道異論。吉凶占相一無錯謬。但於眾生不為損惱。為利益故咸悉開示。漸令安住無上菩提。知諸地中出道障道。於八阿僧祇劫。常修三昧開發諸行<p>復次現前地菩薩摩訶薩。得上順忍住三脫門。能盡三界集因集業麤現行相大悲增上。觀諸生死無明闇覆。業集識種名色六處。觸受愛取有生老死等。皆由著我無明業果。非有非無一相無相而不二故。於九阿僧祇劫。行百萬空無相無願三昧。得一切般若波羅蜜多無邊光照<p>復次遠行地菩薩摩訶薩。修無生忍證法無別。斷諸業果細現行相。住於滅定起殊勝行。雖常寂滅廣化眾生。示入聲聞常隨佛智。示同外道示作魔王。隨順世間而常出世。於十阿僧祇劫行百萬三昧。善巧方便廣宣法藏。一切莊嚴皆得圓滿<p>復次不動地菩薩摩訶薩。住無生忍體無增減。斷諸功用心心寂滅。無身心相猶如虛空。此菩薩佛心菩提心涅槃心。悉皆不起由本願故。諸佛加持能一念頃。而起智業雙照平等。以十力智遍不可說大千世界。隨諸眾生普皆利樂。於千阿僧祇劫。滿足百萬大願。心心趣入一切種一切智智<p>復次善慧地菩薩摩訶薩。住上無生忍滅心心相。證智自在斷無礙障。具大神通修力無畏。善能守護諸佛法藏。得無礙解法義詞辯。演說正法無斷無盡。一剎那頃於不可說諸世界中。隨諸眾生所有問難。一音解釋普令歡喜。於萬阿僧祇劫。能現百萬琲e沙等諸佛神力。無盡法藏利益圓滿<p>復次法雲地菩薩摩訶薩無量智慧。思惟觀察從發信心。經百萬阿僧祇劫。廣集無量助道法。增長無邊大福智。證業自在斷神通障。於一念頃能遍十方百萬億阿僧祇世界微塵數國土。悉知一切眾生心行上中下根為說三乘。普令修習波羅蜜多。入佛行處力無所畏。隨順如來寂滅轉依。善男子從初習忍至金剛定。皆名為伏一切煩惱無相信忍。照勝義諦滅諸煩惱。生解脫智漸漸伏滅。以生滅心得無生滅。此心若滅即無明滅。金剛定前所有知見皆不名見。唯佛頓解具一切智。所有知見而得名見。善男子金剛三昧現在前時。而亦未能等無等等。譬如有人登大高臺。普觀一切無不斯了。若解脫位一相無相無生無滅。同真際等法性。滿功德藏住如來位。善男子如是諸菩薩摩訶薩受持解說。皆往十方諸佛剎土。利安有情通達實相。如我今日等無有異。善男子十方法界一切如來。皆依此門而得成佛。若言越此得成佛者。是魔所說非是佛說。是故汝等應如是知如是見如是信解。爾時世尊欲重宣此義。而說偈言<p class='lg'><br>　彼伏忍菩薩　　於佛法長養<br>　堅固三十心　　名為不退轉<br>　初證平等性　　而生諸佛家<br>　由初得覺悟　　名為歡喜地<br>　遠離於染污　　瞋等種種垢<br>　具戒德清淨　　名為離垢地<br>　滅壞無明闇　　而得諸禪定<br>　照曜由慧光　　名為發光地<br>　清淨菩提分　　遠離身邊見<br>　智慧焰熾然　　名為焰慧地<br>　如實知諸諦　　世間諸伎藝<br>　種種利群生　　名為難勝地<br>　觀察緣生法　　無明至老死<br>　能證彼甚深　　名為現前地<br>　方便三摩地　　示現無量身<br>　善巧應群生　　名為遠行地<br>　住於無相海　　一切佛加持<br>　自在破魔軍　　名為不動地<br>　得四無礙解　　一音演一切<br>　聞者悉歡喜　　名為善慧地<br>　智慧如密雲　　遍滿於法界<br>　普灑甘露法　　名為法雲地<br>　滿足無漏界　　常淨解脫身<br>　寂滅不思議　　名為一切智　</p><p>佛告波斯匿王。我滅度後法欲滅時。一切有情造惡業故。令諸國土種種災起。諸國王等為護自身太子王子后妃眷屬百官百姓一切國土。即當受持此般若波羅蜜多皆得安樂。我以是經付囑國王。不付比丘比丘尼優婆塞優婆夷。所以者何無王威力不能建立。是故汝等常當受持讀誦解說。大王吾今所化大千世界。百億須彌百億日月。一一須彌有四天下。此贍部洲十六大國。五百中國十萬小國。是諸國中若七難起。一切國王為除難故。受持解說此般若波羅蜜多。七難即滅國土安樂<p>波斯匿王言云何七難。佛言一者日月失度日色改變。白色赤色黃色黑色。或二三四五日並照。月色改變赤色黃色日月薄蝕。或有重輪一二三四五重輪現。二者星辰失度。彗星木星火星金星水星土等諸星各各為變或時晝出。三者龍火鬼火人火樹火。大火四起焚燒萬物。四者時節改變寒暑不琚C冬雨雷電夏霜冰雪。雨土石山及以砂礫。非時降雹雨赤黑水。江河汎漲流石浮山。五者暴風數起昏蔽日月。發屋拔樹飛沙走石。六者天地亢陽陂池竭涸。草木枯死百穀不成。七者四方賊來侵國內外。兵戈競起百姓喪亡。大王我今略說如是諸難。其有日晝不現月夜不現。天種種災無雲雨雪。地種種災崩裂震動。或復血流鬼神出現鳥獸怪異。如是災難無量無邊。一一災起皆須受持。讀誦解說此般若波羅蜜多<p>爾時十六國王。聞佛所說皆悉驚怖。波斯匿王白佛言世尊。何故天地有是災難。佛言大王由贍部洲。大小國邑一切人民。不孝父母不敬師長。沙門婆羅門國王大臣不行正法。由此諸惡有是難興。大王般若波羅蜜多。能出生一切諸佛法。一切菩薩解脫法。一切國王無上法。一切有情出離法。如摩尼寶體具眾德。能鎮毒龍諸惡鬼神。能遂人心所求滿足。能應輪王名如意珠。能令難陀跋難陀等諸大龍王。降[<a href='javascript:showpic("../fontimg/042333.gif")'>雨/注</a>]甘雨潤澤草木。若於闇夜置高幢上。光照天地明如日出。此般若波羅蜜多亦復如是。汝等諸王應作寶幢及以幡蓋。燒香散花廣大供養。寶函盛經置於寶案。若欲行時常導其前。所在住處作七寶帳。眾寶為座置經於上。種種供養如事父母。亦如諸天奉事帝釋。大王我見諸國一切人王。皆由過去侍五百佛恭敬供養得為帝王。一切聖人得道果者。來生其國作大利益。若王福盡無道之時。聖人捨去災難競起。大王若未來世有諸國王。建立正法護三寶者。我令五方菩薩摩訶薩眾往護其國<p>東方金剛手菩薩摩訶薩。手持金剛杵放青色光。與四俱胝菩薩往護其國<p>南方金剛寶菩薩摩訶薩。手持金剛摩尼放日色光。與四俱胝菩薩往護其國<p>西方金剛利菩薩摩訶薩。手持金剛劍放金色光。與四俱胝菩薩往護其國<p>北方金剛藥叉菩薩摩訶薩。手持金剛鈴放琉璃色光。與四俱胝藥叉往護其國<p>中方金剛波羅蜜多菩薩摩訶薩。手持金剛輪放五色光。與四俱胝菩薩往護其國是五菩薩摩訶薩。各與如是無量大眾。於汝國中作大利益。當立形像而供養之爾時金剛手菩薩摩訶薩等。即從座起頂禮佛足。卻住一面而白佛言。世尊我等本願承佛神力。十方世界一切國土若有此經受持讀誦解說之處。我當各與如是眷屬。於一念頃即至其所。守護正法建立正法。令其國界無諸災難。刀兵疾疫一切皆除。世尊我有陀羅尼能加持擁護。是一切佛本所修行速疾之門。若人得聞一經於耳。所有罪障悉皆消滅。況復誦習而令通利。以法威力當令國界永無眾難。即於佛前異口同音說陀羅尼曰<p>娜謨囉怛娜(二合)怛囉(二合)夜野(一)娜莫(引)阿哩夜(二合)吠(無蓋反)[<a href='javascript:showpic("../fontimg/061768.gif")'>口*路</a>]者娜(引)野(二)怛他(引)[<a href='javascript:showpic("../fontimg/067869.gif")'>薩/女</a>]多(引)夜囉訶(二合)諦(三)三藐二沒馱(引)野(四)娜莫阿(引)哩野(二合五)三滿多跋捺囉(二合引)野(六)冒地薩怛[<a href='javascript:showpic("../fontimg/004555.gif")'>口*縛</a>](二合引)野(七)摩訶薩怛[<a href='javascript:showpic("../fontimg/004555.gif")'>口*縛</a>](二合引)野(八)摩賀迦(引)嚕抳迦(引)野(九)怛[<a href='javascript:showpic("../fontimg/001244.gif")'>仁-二+爾</a>]野(二合)他(引十)枳穰(二合)娜缽囉(二合)[<a href='javascript:showpic("../fontimg/001244.gif")'>仁-二+爾</a>](引)閉(十一)惡乞叉(二合)野句勢(十二)缽囉(二合)底婆(引)娜[<a href='javascript:showpic("../fontimg/004555.gif")'>口*縛</a>]底(十三)薩[<a href='javascript:showpic("../fontimg/004555.gif")'>口*縛</a>]沒馱(引)[<a href='javascript:showpic("../fontimg/004555.gif")'>口*縛</a>]路枳諦(十四)瑜[<a href='javascript:showpic("../fontimg/035509.gif")'>言*我</a>]跛哩[<a href='javascript:showpic("../fontimg/001244.gif")'>仁-二+爾</a>]澀跛(二合)寧(十五)儼避(引)囉努囉[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/035509.gif")'>言*我</a>](引)係(十六)底哩野(三合)特[<a href='javascript:showpic("../fontimg/004555.gif")'>口*縛</a>](二合十七)跛哩[<a href='javascript:showpic("../fontimg/001244.gif")'>仁-二+爾</a>]澀跛(二合)寧(十八)冒地質多散惹娜[<a href='javascript:showpic("../fontimg/001244.gif")'>仁-二+爾</a>](十九)薩[<a href='javascript:showpic("../fontimg/004555.gif")'>口*縛</a>](引)毘曬迦毘(引)色訖諦(二合二十)達磨娑(引)[<a href='javascript:showpic("../fontimg/035509.gif")'>言*我</a>]囉三步諦(二十一)阿慕伽室囉(二合)[<a href='javascript:showpic("../fontimg/004555.gif")'>口*縛</a>]儜(二十二)摩賀三滿多跋奈囉(二合)步彌(二十三)涅(奴逸反)哩野(二合)諦(二十四)尾野(二合)羯囉(二合)拏(二十五)跛哩缽囉(二合)跛[<a href='javascript:showpic("../fontimg/001244.gif")'>仁-二+爾</a>](二十六)薩[<a href='javascript:showpic("../fontimg/004555.gif")'>口*縛</a>]悉馱(二十七)娜麼塞訖哩(三合)諦(二十八)薩[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/059121.gif")'>曰/月</a>]地薩怛[<a href='javascript:showpic("../fontimg/004555.gif")'>口*縛</a>](二合二十九)散惹娜[<a href='javascript:showpic("../fontimg/001244.gif")'>仁-二+爾</a>](三十)婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]底(丁以反上同三十一)沒馱(引)麼諦(三十二)阿囉[<a href='javascript:showpic("../fontimg/001244.gif")'>仁-二+爾</a>]迦囉嬭(三十三)阿囉拏迦囉嬭(三十四)摩賀缽羅(二合)枳穰(二合三十五)播囉弭諦<span class='corr'>娑</span>[<a href='javascript:showpic("../fontimg/004555.gif")'>口*縛</a>](二合)賀(三十六)<p>爾時世尊聞是說已。讚金剛手等諸菩薩言。善哉善哉。若有誦持此陀羅尼者。我及十方諸佛悉常加護。諸惡神鬼。敬之如佛。不久當得阿耨多羅三藐三菩提<p>大王吾以此經付囑汝等。毘舍離國憍薩羅國。室羅筏國摩伽陀國。波羅[<a href='javascript:showpic("../fontimg/022129.gif")'>病-丙+尼</a>]斯國迦毘羅國。拘尸那國憍睒彌國。般遮羅國波吒羅國。末土羅國烏尸尼國。奔吒跋多國。提婆跋多國。迦尸國瞻波國。如是一切諸國王等。皆應受持般若波羅蜜多<p>時諸大眾阿修羅等。聞佛所說諸災難事。身毛皆豎高聲唱言。願我未來不生彼國。時十六王即捨王位修出家道。具八勝處十一切處。得伏忍言忍無生法忍<p>爾時一切天人大眾阿修羅等。散曼陀羅花曼殊沙花。婆師迦花蘇曼那花。以供養佛。隨其種性得三脫門。生空法空菩提分法。無量無數菩薩摩訶薩。散拘勿頭花波頭摩花而供養佛。無量三昧悉皆現前。得住順忍無生法忍。無量無數菩薩摩訶薩。得琲e沙諸三昧門。真俗平等具無礙解。常起大悲於百萬億阿僧祇佛剎微塵數世界。廣利眾生現身成佛<p><b>　　<A NAME="n641"></A>仁王護國般若波羅蜜多經囑累品第八</b><p>佛告波斯匿王今誡汝等。吾滅度後正法欲滅。後五十年後五百年。後五千年無佛法僧。此經三寶付諸國王建立守護。令我四部諸弟子等。受持讀誦解其義理。廣為眾生宣說法要。令其修習出離生死<p>大王後五濁世。一切國王王子大臣。自恃高貴破滅吾教。明作制法。制我弟子比丘比丘尼。不聽出家修行正道。亦復不聽造佛塔像。白衣高座比丘地立。與兵奴法等無有異。當知爾時法滅不久<p>大王破國因緣皆汝自作。恃己威力制四部眾不聽修福。諸惡比丘受別請法。知識比丘共為一心。互相親善齋會求福。是外道法都非我教。百姓疾疫無量苦難。當知爾時國土破滅。大王法末世時國王大臣四部弟子。各作非法橫與佛教。作諸過咎非法非律。繫縛比丘如破獄囚。當知爾時法滅不久<p>大王我滅度後四部弟子。一切國王王子百官。乃是任持護三寶者。而自破滅如師子身中虫。自食師子肉非外道也。壞我法者得大過咎。正法衰薄民無正行。諸惡漸增其壽日減。無復孝子六親不和。天龍不祐惡鬼惡龍日來侵害。災怪相繼為禍縱橫。當墮地獄傍生餓鬼。若得為人貧窮下賤諸根不具。如影隨形如響應聲。如人夜書火滅字存。毀法果報亦復如大王未來世中一切國王王子大臣。與我弟子橫立記籍設官典主。大小僧統非理役使。當知爾時佛法不久<p>大王未來世中一切國王四部弟子。當依十方一切諸佛。常所行道建立流通。而惡比丘為求名利不依我法。於國王前自說過患作破法緣。其王不別信受此語。橫立制法不依佛戒。當知爾時法滅不久<p>大王未來世中國王大臣四部弟子。自作破法破國因緣。身自受之非佛法咎。天龍捨去五濁轉增。若具說者窮劫不盡<p>爾時十六大國王。聞說未來如是諸誡。悲啼號泣聲動三千。天地昏闇光明不現。時諸王等各各至心受持佛語。不制四部出家學道當如佛教<p>爾時琲e沙等無量大眾皆共歎言。當爾之時世間空虛是無佛世<p>爾時波斯匿王白佛言。世尊當何名此經。我等云何奉持。佛告大王。此經名為仁王護國般若波羅蜜多。亦得名為甘露法藥。若有服行能愈諸疾。大王般若波羅蜜多所有功德。猶如虛空不可測量。若有受持讀誦之者。所獲功德能護仁王及諸眾生。猶如垣牆亦如城壁。是故汝等應當受持<p>佛說是經已。彌勒師子吼等無量菩薩摩訶薩。舍利弗須菩提等無量聲聞。欲界色界無量天人。比丘比丘尼優婆塞優婆夷。阿脩羅等一切大眾。聞佛所說皆大歡喜信受奉行<p class='juan'>
仁王護國般若波羅蜜多經卷下</p>
</body></html>
