<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T08 </TITLE>
</head>
<BODY>

<p><p></li><p><b>　　<A NAME="n668"></A>No. 258</b><p><b>　　<A NAME="n669"></A>佛說聖佛母小字般若波羅蜜多經</b><p><span class='byline'>　　　　西天中印度惹爛[<a href='javascript:showpic("../fontimg/067059.gif")'>馬*犬</a>]羅國密林寺三藏賜紫沙門臣天息災奉　詔譯</span><br><p>如是我聞。一時世尊。在王舍城鷲峰山中。與大比丘眾千二百五十人俱。并諸百千俱胝那庾多菩薩。復有百千俱胝那庾多梵王帝釋護世。諸大眾等恭敬圍遶<p>爾時世尊於吉祥寶藏師子座上結跏趺坐。是時聖觀自在菩薩摩訶薩即從座起。偏袒右肩右膝著地。瞻仰尊頭目不暫捨。合掌恭敬歡喜踊躍。頭面禮足而白佛言。世尊唯願世尊為我說是小字般若波羅蜜多經。令諸眾生得聞是法獲大福德。一切業障決定消除。當來速獲無上菩提。若有眾生發至誠心。受持讀誦此真言者。隨所求願決定成就無諸魔難<p>爾時世尊告聖觀自在菩薩摩訶薩。善哉善說是言。善哉善哉善男子。汝能如是至心。為諸眾生令得安樂長壽。善男子汝應諦聽。至心聽我說是小字般若波羅蜜多經。若諸眾生聞說是法獲大福德。一切業障皆悉消除。決定速證無上正等菩提。若有眾生發心受持此真言者。無諸魔事皆得成就<p>是時聖觀自在菩薩摩訶薩。復白佛言世尊善逝今說。為諸眾生令得安樂<p>爾時世尊而於一時。入三摩地名解脫一切眾生。從定起已眉間毫相。放百千俱胝那庾多光明。此大光明普照一切諸佛剎土。所有無量眾生蒙光照曜。皆得決定速證阿耨多羅三藐三菩提。所有地獄一切眾生皆獲安樂諸佛剎土六種震動。於諸佛上又雨上妙栴檀沈水細粖之香以用供養<p>爾時世尊說此般若波羅蜜多經。是時所有一切菩薩摩訶薩。各各發起平等之心。發起慈愍心。發起憶念利他心。發起遠離一切罪障心。發起種種利益之心。發起般若波羅蜜多心。是時世尊告聖觀自在菩薩摩訶薩。汝等諦聽我今為汝。說是聖佛母小字般若波羅蜜多真言曰<p>曩莫(入一)舍(引)吉也(二合反二)母曩曳(引三)怛他(去引)[<a href='javascript:showpic("../fontimg/035509.gif")'>言*我</a>]哆(引)野(引四)[<a href='javascript:showpic("../fontimg/004101.gif")'>口*栗</a>]喝(二合)帝(引五)三麼藥(二合反)訖三(二合)沒[<a href='javascript:showpic("../fontimg/067059.gif")'>馬*犬</a>](引)野(六)怛[<a href='javascript:showpic("../fontimg/001244.gif")'>仁-二+爾</a>]也(二合反)他(引八)母[<a href='javascript:showpic("../fontimg/043724.gif")'>寧*頁</a>](引)母[<a href='javascript:showpic("../fontimg/043724.gif")'>寧*頁</a>](引九)摩賀(引)母曩曳(引十)娑[<a href='javascript:showpic("../fontimg/004555.gif")'>口*縛</a>](二合引)賀(引十)<p>佛告聖觀自在菩薩摩訶薩言。此聖佛母小字般若波羅蜜多真言。一切諸佛由是得阿耨多羅三藐三菩提。我亦由是小字般若波羅蜜多真言故。得成無上正等菩提。往昔有佛亦名釋迦牟尼如來。於彼佛所聞說是法。彼佛說言如是三世一切諸佛。由斯法故方得成佛<p>佛復告聖觀自在菩薩摩訶薩言。我今為汝授其記別。汝於人間未來世中得成佛道。號普放光明吉祥。寶峰王如來應正等覺。汝得聽聞如是妙法。應當受持讀誦若自書寫若教人書思惟解了。復能為他一切眾生廣說其義。令彼書寫是經。於己舍宅受持讀誦。於未來世速成無上正等菩提。是時一切如來同證汝等。我今為汝復說般若波羅蜜多陀羅尼曰<p>怛[<a href='javascript:showpic("../fontimg/001244.gif")'>仁-二+爾</a>]也(二合反)他(引一)唵(引二)惹(仁左反下同)野惹野(二)缽訥麼(二合引)避(引三)遏[<a href='javascript:showpic("../fontimg/004555.gif")'>口*縛</a>](無可反)銘(引四)薩囉(來假反下同)薩哩抳(尼貞反下同五)尾哩尾哩(六)尾囉(引)尾哩(七)企哩企哩(八)[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/004555.gif")'>口*縛</a>]哆(去)弩(鼻音九)播(引)[<a href='javascript:showpic("../fontimg/013022.gif")'>打-丁+羅</a>][<a href='javascript:showpic("../fontimg/007379.gif")'>寧*吉</a>](寧吉反十)沒度(引)哆(引)囉抳(十一)布囉抳(十二)布囉野(十三)婆(去)[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>](武末反)帝(十四)薩[<a href='javascript:showpic("../fontimg/004101.gif")'>口*栗</a>][<a href='javascript:showpic("../fontimg/004555.gif")'>口*縛</a>](二合引)[<a href='javascript:showpic("../fontimg/067006.gif")'>口*商</a>](引十五)麼麼(此處稱名十六)布囉野(十七)薩[<a href='javascript:showpic("../fontimg/004101.gif")'>口*栗</a>][<a href='javascript:showpic("../fontimg/004555.gif")'>口*縛</a>](二合)薩怛[<a href='javascript:showpic("../fontimg/004555.gif")'>口*縛</a>](二合引)難(上)左(十八)薩[<a href='javascript:showpic("../fontimg/004101.gif")'>口*栗</a>][<a href='javascript:showpic("../fontimg/004555.gif")'>口*縛</a>](二合)[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004101.gif")'>口*栗</a>]麼(二合引十九)[<a href='javascript:showpic("../fontimg/004555.gif")'>口*縛</a>]囉拏(引)[<a href='javascript:showpic("../fontimg/007379.gif")'>寧*吉</a>](二十)尾戍(引)[<a href='javascript:showpic("../fontimg/044633.gif")'>馬*太</a>]野(二十一)尾戍(引)[<a href='javascript:showpic("../fontimg/067059.gif")'>馬*犬</a>]野(二十二)沒[<a href='javascript:showpic("../fontimg/067059.gif")'>馬*犬</a>](引)地瑟[<a href='javascript:showpic("../fontimg/006248.gif")'>女*宅</a>](二合引)[<a href='javascript:showpic("../fontimg/043724.gif")'>寧*頁</a>]曩(引二十三)娑[<a href='javascript:showpic("../fontimg/004555.gif")'>口*縛</a>](二合引)賀(二十四引)<p>佛告聖觀自在菩薩摩訶薩。此勝妙法般若波羅蜜多陀羅尼。是能出生一切諸佛菩薩之母。若有眾生暫聞是法。所作罪障悉皆消滅。此法一切諸佛及眾菩薩。經百俱胝劫說其功德不能得盡。若能受持讀誦此陀羅尼者。便同入一切曼拏[<a href='javascript:showpic("../fontimg/013022.gif")'>打-丁+羅</a>]中得受灌頂。又如受持一切真言皆獲成就。是時聖觀自在菩薩而白佛言。世尊何故復說此般若波羅蜜多陀羅尼。世尊告言我為愍念一切少善方便懈怠眾生。是故說此般若波羅蜜多陀羅尼。令彼受持讀誦。若自書寫若教他書。此等一切眾生。速疾證得無上菩提。如是如是世尊善說是般若波羅蜜多陀羅尼。是時聖觀自在菩薩摩訶薩復白佛言。世尊此法實未曾有。世尊此法實未曾有。善逝世尊大慈。為欲救度一切少善方便懈怠眾生。令得利益安樂說斯妙法。是時世尊說此經已。諸大聲聞并諸菩薩摩訶薩。一切世間天人阿蘇囉彥達[<a href='javascript:showpic("../fontimg/004555.gif")'>口*縛</a>]等。聞佛所說皆大歡喜。信受奉行作禮而退佛說聖佛母小字般若波羅蜜多經</body></html>
