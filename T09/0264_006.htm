<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T09 </TITLE>
</head>
<BODY>

<p class='juan'>
添品妙法蓮華經卷第六</p>
<p><span class='byline'>　　　　<span class='corr'>隋</span>天竺三藏闍那崛多共笈多譯</span><br><p><b>　　<A NAME="n103"></A>隨喜功德品第十七</b><p>爾時彌勒菩薩摩訶薩白佛言。世尊。若有善男子善女人。聞是法華經隨喜者。得幾所福。而說偈言<p class='lg'><br>　世尊滅度後　　其有聞是經<br>　若能隨喜者　　為得幾所福　</p><p>爾時佛告彌勒菩薩摩訶薩。阿逸多。如來滅後。若比丘比丘尼優婆塞優婆夷。及餘智者若長若幼。聞是經隨喜已。從法會出至於餘處。若在僧坊若空閑地。若城邑巷陌聚落田里。如其所聞。為父母宗親善友知識。隨力演說。是諸人等聞已隨喜。復行轉教。餘人聞已亦隨喜轉教。如是展轉至第五十。阿逸多。其第五十善男子善女人隨喜功德。我今說之。汝當善聽。若四百萬億阿僧祇世界。六趣四生眾生。卵生胎生濕生化生。若有形無形。有想無想。非有想非無想。無足二足四足多足。如是等在眾生數者。有人求福。隨其所欲娛樂之具皆給與之。一一眾生。與滿閻浮提金銀琉璃車磲馬瑙珊瑚虎珀諸妙珍寶。及象馬車乘七寶所成宮殿樓閣等。是大施主如是布施。滿八十年已。而作是念。我已施眾生娛樂之具。隨意所欲。然此眾生皆已衰老。年過八十髮白面皺。將死不久。我當以佛法而訓導之。即集此眾生。宣布法化示教利喜。一時皆得須陀洹道斯陀含道阿那含道阿羅漢道。盡諸有漏。於深禪定皆得自在。具八解脫。於汝意云何。是大施主所得功德。寧為多不。彌勒白佛言。世尊。是人功德甚多無量無邊。若是施主。但施眾生一切樂具。功德無量。何況令得阿羅漢果。佛告彌勒。我今分明語汝。是人以一切樂具。施於四百萬億阿僧祇世界六趣眾生。又令得阿羅漢果。所得功德。不如是第五十人聞法華經一偈隨喜功德。百分千分百千萬億分。不及其一。乃至算數譬喻所不能知。阿逸多。如是第五十人。展轉聞法華經隨喜功德。尚無量無邊阿僧祇。何況最初於會中聞而隨喜者。其福復勝無量無邊阿僧祇不可得比。又阿逸多。若人為是經故。往詣僧坊。若坐若立須臾聽受。緣是功德轉身所生。得好上妙象馬車乘珍寶輦輿及乘天宮。若復有人於講法處坐。更有人來勸令坐聽。若分座令坐。是人功德。轉身得帝釋坐處。若梵王坐處。若轉輪聖王所坐之處。阿逸多。若復有人語餘人言。有經名法華。可共往聽。即受其教乃至須臾間聞。是人功德。轉身得與陀羅尼菩薩共生一處。利根智慧。百千萬世終不瘖啞。口氣不臭舌常無病。口亦無病齒不垢黑。不黃不疏亦不缺落。不差不曲唇不下垂。亦不褰縮不麤澀不瘡胗。亦不缺壞亦不喎斜。不厚不大亦不黧黑。無諸可惡。鼻不[<a href='javascript:showpic("../fontimg/029690.gif")'>月*扁</a>][<a href='javascript:showpic("../fontimg/029519.gif")'>月*弟</a>]亦不曲戾。面色不黑亦不狹長。亦不窊曲。無有一切不可喜相。唇舌牙齒悉皆嚴好。鼻脩高直<span class='corr'>面</span>貌圓滿。眉高而長額廣平正。人相具足。世世所生見佛聞法。信受教誨。阿逸多。汝且觀是勸於一人令往聽法。功德如此。何況一心聽說讀誦。而於大眾為人分別如說修行。爾時世尊。欲重宣此義。而說偈言<p class='lg'><br>　若人於法會　　得聞是經典<br>　乃至於一偈　　隨喜為他說<br>　如是展轉教　　至于第五十<br>　最後人獲福　　今當分別之<br>　如有大施主　　供給無量眾<br>　具滿八十歲　　隨意之所欲<br>　見彼衰老相　　髮白而面皺<br>　齒疏形枯竭　　念其死不久<br>　我今應當教　　令得於道果<br>　即為方便說　　涅槃真實法<br>　世皆不牢固　　如水沫泡焰<br>　汝等咸應當　　疾生厭離心<br>　諸人聞是法　　皆得阿羅漢<br>　具足六神通　　三明八解脫<br>　最後第五十　　聞一偈隨喜<br>　是人福勝彼　　不可為譬喻<br>　如是展轉聞　　其福尚無量<br>　何況於法會　　初聞隨喜者<br>　若有勸一人　　將引聽法華<br>　言此經深妙　　千萬劫難遇<br>　即受教往聽　　乃至須臾聞<br>　斯人之福報　　今當分別說<br>　世世無口患　　齒不疏黃黑<br>　唇不厚褰缺　　無有可惡相<br>　舌不乾黑短　　鼻高脩且直<br>　額廣而平正　　面目悉端嚴<br>　為人所喜見　　口氣無臭穢<br>　優缽華之香　　常從其口出<br>　若故詣僧坊　　欲聽法華經<br>　須臾聞歡喜　　今當說其福<br>　後生天人中　　得妙象馬車<br>　珍寶之輦輿　　及乘天宮殿<br>　若於講法處　　勸人坐聽經<br>　是福因緣得　　釋梵轉輪座<br>　何況一心聽　　解說其義趣<br>　如說而修行　　其福不可限　</p><p><b>　　<A NAME="n104"></A>添品妙法蓮華經法師功德品第十八</b><p>爾時佛告常精進菩薩摩訶薩。若善男子善女人。受持是法華經。若讀若誦若解說若書寫。是人當得八百眼功德。千二百耳功德。八百鼻功德。千二百舌功德。八百身功德。千二百意功德。以是功德莊嚴六根皆令清淨。是善男子善女人。父母所生清淨肉眼。見於三千大千世界。內外所有山林河海。下至阿鼻地獄上至有頂。亦見其中一切眾生。及業因緣果報生處。悉見悉知。爾時世尊。欲重宣此義。而說偈言<p class='lg'><br>　若於大眾中　　以無所畏心<br>　說是法華經　　汝聽其功德<br>　是人得八百　　功德殊勝眼<br>　以是莊嚴故　　其目甚清淨<br>　父母所生眼　　悉見三千界<br>　內外彌樓山　　須彌及鐵圍<br>　并諸餘山林　　大海江河水<br>　下至阿鼻獄　　上至有頂處<br>　其中諸眾生　　一切皆悉見<br>　雖未得天眼　　肉眼力如是　</p><p>復次常精進。若善男子善女人。受持此經。若讀若誦若解說若書寫。得千二百耳功德。以是清淨耳。聞三千大千世界。下至阿鼻地獄上至有頂。其中內外種種所有語言音聲。象聲馬聲牛聲車聲。啼哭聲愁歎聲。螺聲鼓聲鐘聲鈴聲。笑聲語聲。男聲女聲童子聲童女聲。法聲非法聲。苦聲樂聲。凡夫聲聖人聲。喜聲不喜聲天聲龍聲夜叉聲。乾闥婆聲阿修羅聲。迦樓羅聲緊那羅聲摩[<a href='javascript:showpic("../fontimg/023523.gif")'>目*侯</a>]羅伽聲。火聲水聲風聲地獄聲畜生聲餓鬼聲。比丘聲比丘尼聲。聲聞聲辟支佛聲。菩薩聲佛聲。以要言之。三千大千世界中。一切內外所有諸聲。雖未得天耳。以父母所生清淨常耳。皆悉聞知。如是分別種種音聲。而不壞耳根。爾時世尊。欲重宣此義。而說偈言<p class='lg'><br>　父母所生耳　　清淨無濁穢<br>　以此常耳聞　　三千世界聲<br>　象馬車牛聲　　鍾鈴螺鼓聲<br>　琴瑟箜篌聲　　簫笛之音聲<br>　清淨好歌聲　　聽之而不著<br>　無數種人聲　　聞悉能解了<br>　又聞諸天聲　　微妙之歌音<br>　及聞男女聲　　童子童女聲<br>　山川險谷中　　迦陵頻伽聲<br>　命命等諸鳥　　悉聞其音聲<br>　地獄眾苦痛　　種種楚毒聲<br>　餓鬼飢渴逼　　求索飲食聲<br>　諸阿修羅等　　居在大海邊<br>　自共言語時　　出於大音聲<br>　如是說法者　　安住於此間<br>　遙聞是眾聲　　而不壞耳根<br>　十方世界中　　禽獸鳴相呼<br>　其說法之人　　於此悉聞之<br>　其諸梵天上　　光音及遍淨<br>　乃至有頂天　　言語之音聲<br>　法師住於此　　悉皆得聞之<br>　一切比丘眾　　及諸比丘尼<br>　若讀誦經典　　若為他人說<br>　法師住於此　　悉皆得聞之<br>　復有諸菩薩　　讀誦於經法<br>　若為他人說　　撰集解其義<br>　如是諸音聲　　悉皆得聞之<br>　諸佛大聖尊　　教化眾生者<br>　於諸大會中　　演說微妙法<br>　持此法華者　　悉皆得聞之<br>　三千大千界　　內外諸音聲<br>　下至阿鼻獄　　上至有頂天<br>　皆聞其音聲　　而不壞耳根<br>　其耳聰利故　　悉能分別知<br>　持是法華者　　雖未得天耳<br>　但用所生耳　　功德已如是　</p><p>復次常精進。若善男子善女人。受持是經。若讀若誦若解說若書寫。成就八百鼻功德。以是清淨鼻根。聞於三千大千世界。上下內外種種諸香。須曼那華香。闍提華香。末利華香。瞻蔔華香。波羅羅華香。赤蓮華香。青蓮華香。白蓮華香。華樹香果樹香。栴檀香沈水香。多摩羅跋香。多伽羅香。及千萬種和香。若末若丸若塗香。持是經者於此間住。悉能分別。又復別知眾生之香。象香馬香牛羊等香。男香女香童子香童女香。及草木叢林香。若近若遠所有諸香。悉皆得聞分別不錯。持是經者。雖住於此。亦聞天上諸天之香。波利質多羅拘鞞陀羅樹香。及曼陀羅華香。摩訶曼陀羅華香。曼殊沙華香。摩訶曼殊沙華香。栴檀沈水種種末香。諸雜華香。如是等天香。和合所出之香。無不聞知。又聞諸天身香。釋提桓因在勝殿上。五欲娛樂嬉戲時香。若在妙法堂上。為忉利諸天說法時香。若於諸園遊戲時香。及餘天等男女身香。皆悉遙聞。如是展轉。乃至梵天。上至有頂。諸天身香。亦皆聞之。并聞諸天所燒之香。及聲聞香辟支佛香。菩薩香諸佛身香。亦皆遙聞知其所在。雖聞此香。然於鼻根不壞不錯。若欲分別為他人說。憶念不謬。爾時世尊。欲重宣此義。而說偈言<p class='lg'><br>　是人鼻清淨　　於此世界中<br>　若香若臭物　　種種悉聞知<br>　須曼那闍提　　多摩羅栴檀<br>　沈水及桂香　　種種華果香<br>　及知眾生香　　男子女人香<br>　說法者遠住　　聞香知所在<br>　大勢轉輪王　　小轉輪及子<br>　群臣諸宮人　　聞香知所在<br>　身所著珍寶　　及地中寶藏<br>　轉輪王寶女　　聞香知所在<br>　諸人嚴身具　　衣服及瓔珞<br>　種種所塗香　　聞則知其身<br>　諸天若行坐　　遊戲及神變<br>　持是法華者　　聞香悉能知<br>　諸樹華果實　　及穌油香氣<br>　持經者住此　　悉知其所在<br>　諸山深險處　　栴檀樹華敷<br>　眾生在中者　　聞香悉能知<br>　鐵圍山大海　　地中諸眾生<br>　持經者聞香　　悉知其所在<br>　阿脩羅男女　　及其諸眷屬<br>　鬥諍遊戲時　　聞香皆能知<br>　曠野險隘處　　師子象虎狼<br>　野牛水牛等　　聞香知所在<br>　若有懷妊者　　未辨其男女<br>　無根及非人　　聞香悉能知<br>　以聞香力故　　知其初懷妊<br>　成就不成就　　安樂產福子<br>　以聞香力故　　知男女所念<br>　染欲癡恚心　　亦知修善者<br>　地中眾伏藏　　金銀諸珍寶<br>　銅器之所盛　　聞香悉能知<br>　種種諸瓔珞　　無能識其價<br>　聞香知貴賤　　出處及所在<br>　天上諸華等　　曼陀曼殊沙<br>　波利質多樹　　聞香悉能知<br>　天上諸宮殿　　上中下差別<br>　眾寶華莊嚴　　聞香悉能知<br>　天園林勝殿　　諸觀妙法堂<br>　在中而娛樂　　聞香悉能知<br>　諸天若聽法　　或受五欲時<br>　來往行坐臥　　聞香悉能知<br>　天女所著衣　　好華香莊嚴<br>　周旋遊戲時　　聞香悉能知<br>　如是展轉上　　乃至於梵天<br>　入禪出禪者　　聞香悉能知<br>　光音遍淨天　　乃至於有頂<br>　初生及退沒　　聞香悉能知<br>　諸比丘眾等　　於法常精進<br>　若坐若經行　　及讀誦經法<br>　或在林樹下　　專精而坐禪<br>　持經者聞香　　悉知其所在<br>　菩薩志堅固　　坐禪若讀經<br>　或為人說法　　聞香悉能知<br>　在在方世尊　　一切所恭敬<br>　愍眾而說法　　聞香悉能知<br>　眾生在佛前　　聞經皆歡喜<br>　如法而修行　　聞香悉能知<br>　雖未得菩薩　　無漏法生鼻<br>　而是持經者　　先得此鼻相　</p><p>復次常精進。若善男子善女人。受持是經。若讀若誦若解說若書寫。得千二百舌功德。若好若醜若美不美。及諸苦澀物。在其舌根。皆變成上味。如天甘露。無不美者。若以舌根。於大眾中有所演說。出深妙聲能入其心。皆令歡喜快樂。又諸天子天女釋梵諸天。聞是深妙音聲。有所演說言論次第。皆悉來聽。及諸龍龍女。夜叉夜叉女。乾闥婆乾闥婆女。阿修羅阿修羅女。迦樓羅迦樓羅女。緊那羅緊那羅女。摩[<a href='javascript:showpic("../fontimg/023523.gif")'>目*侯</a>]羅伽摩[<a href='javascript:showpic("../fontimg/023523.gif")'>目*侯</a>]羅伽女。為聽法故。皆來親近恭敬供養。及比丘比丘尼優婆塞優婆夷。國王王子群臣眷屬。小轉輪王大轉輪王。七寶千子內外眷屬。乘其宮殿俱來聽法。以是菩薩善說法故。婆羅門居士國內人民。盡其形壽隨侍供養。又諸聲聞辟支佛菩薩諸佛。常樂見之。是人所在方面。諸佛皆向其處說法。悉能受持一切佛法。又能出於深妙法音。爾時世尊。欲重宣此義。而說偈言<p class='lg'><br>　是人舌根淨　　終不受惡味<br>　其有所食噉　　悉皆成甘露<br>　以深淨妙聲　　於大眾說法<br>　以諸因緣喻　　引導眾生心<br>　聞者皆歡喜　　設諸上供養<br>　諸天龍夜叉　　及阿修羅等<br>　皆以恭敬心　　而共來聽法<br>　是說法之人　　若欲以妙音<br>　遍滿三千界　　隨意即能至<br>　大小轉輪王　　及千子眷屬<br>　合掌恭敬心　　常來聽受法<br>　諸天龍夜叉　　羅剎毘舍闍<br>　亦以歡喜心　　常樂來供養<br>　梵天王魔王　　自在大自在<br>　如是諸天眾　　常來至其所<br>　諸佛及弟子　　聞其說法音<br>　常念而守護　　或時為現身　</p><p>復次常精進。若善男子善女人。受持是經。若讀若誦若解說若書寫。得八百身功德。得清淨身。如淨琉璃。眾生喜見其身淨故。三千大千世界眾生。生時死時上下好醜。生善處惡處。悉於中現。及鐵圍山大鐵圍山。彌樓山摩訶彌樓山等諸山。及其中眾生悉於中現。下至阿鼻地獄上至有頂。所有及眾生。悉於中現。若聲聞辟支佛菩薩諸佛說法。皆於身中現其色像。爾時世尊。欲重宣此義。而說偈言<p class='lg'><br>　若持法華者　　其身甚清淨<br>　如彼淨琉璃　　眾生皆喜見<br>　又如淨明鏡　　悉見諸色像<br>　菩薩於淨身　　皆見世所有<br>　唯獨自明了　　餘人所不見<br>　三千世界中　　一切諸群萌<br>　天人阿修羅　　地獄鬼畜生<br>　如是諸色像　　皆於身中現<br>　諸天等宮殿　　乃至於有頂<br>　鐵圍及彌樓　　摩訶彌樓山<br>　諸大海水等　　皆於身中現<br>　諸佛及聲聞　　佛子菩薩等<br>　若獨若在眾　　說法悉皆現<br>　雖未得無漏　　法性之妙身<br>　以清淨常體　　一切於中現　</p><p>復次常精進。若善男子善女人。如來滅後受持是經。若讀若誦若解說若書寫。得千二百意功德。以是清淨意根。乃至聞一偈一句。通達無量無邊之義。解是義已。能演說一句一偈。至於一月四月。乃至一歲。諸所說法隨其義趣。皆與實相不相違背。若說俗間經書治世語言資生業等。皆順正法。三千大千世界六趣眾生。心之所行心所動作心所戲論。皆悉知之。雖未得無漏智慧。而其意根清淨如此。是人有所思惟籌量言說。皆是佛法無不真實。亦是先佛經中所說。爾時世尊。欲重宣此義。而說偈言<p class='lg'><br>　是人意清淨　　明利無穢濁<br>　以此妙意根　　知上中下法<br>　乃至聞一偈　　通達無量義<br>　次第如法說　　月四月至歲<br>　是世界內外　　一切諸眾生<br>　若天龍及人　　夜叉鬼神等<br>　其在六趣中　　所念若干種<br>　持法華之報　　一時皆悉知<br>　十方無數佛　　百福莊嚴相<br>　為眾生說法　　悉聞能受持<br>　思惟無量義　　說法亦無量<br>　終始不忘錯　　以持法華故<br>　悉知諸法相　　隨義識次第<br>　達名字語言　　如所知演說<br>　此人有所說　　皆是先佛法<br>　以演此法故　　於眾無所畏<br>　持法華經者　　意根淨若斯<br>　雖未得無漏　　先有如是相<br>　是人持此經　　安住希有地<br>　為一切眾生　　歡喜而愛敬<br>　能以千萬種　　善巧之語言<br>　分別而說法　　持法華經故　</p><p><b>　　<A NAME="n105"></A>添品妙法蓮華經常不輕菩薩品第十九</b><p>爾時佛告得大勢菩薩摩訶薩。汝今當知。若比丘比丘尼優婆塞優婆夷。持法華經者。若有惡口罵詈誹謗。獲大罪報如前所說。其所得功德。如向所說。眼耳鼻舌身意清淨。得大勢。乃往古昔過無量無邊不可思議阿僧祇劫。有佛。名威音王如來應供正遍知明行足善逝世間解無上士調御丈夫天人師佛世尊。劫名離衰。國名大成。其威音王佛。於彼世中。為天人阿脩羅說法。為求聲聞者。說應四諦法。度生老病死究竟涅槃。為求辟支佛者。說應十二因緣法。為諸菩薩。因阿耨多羅三藐三菩提。說應六波羅蜜法。究竟佛慧。得大勢。是威音王佛壽四十萬億那由他琲e沙劫。正法住世劫數。如一閻浮提微塵。像法住世劫數。如四天下微塵。其佛饒益眾生已。然後滅度。正法像法滅盡之後。於此國土復有佛出。亦號威音王如來應供正遍知明行足善逝世間解無上士調御丈夫天人師佛世尊。如是次第有二萬億佛。皆同一號。最初威音王如來。既已滅度。正法滅後。於像法中增上慢比丘有大勢力。爾時有一菩薩比丘。名常不輕。得大勢。以何因緣名常不輕。是比丘凡有所見。若比丘比丘尼優婆塞優婆夷。皆悉禮拜讚歎。而作是言。我深敬汝等不敢輕慢。所以者何。汝等皆行菩薩道當得作佛。而是比丘。不專讀誦經典。但行禮拜。乃至遠見四眾。亦復故往禮拜讚歎。而作是言。我不敢輕於汝等。汝等皆當作佛。四眾之中。有生瞋恚心不淨者。惡口罵詈言是無智比丘從何所來自言我不輕汝。而與我等授記。當得作佛。我等不用如是虛妄授記。如此經歷多年。常被罵詈不生瞋恚。常作是言。汝當作佛。說是語時。眾人或以杖木瓦石。而打擲之。避走遠住。猶高聲唱言。我不敢輕汝。汝等皆當作佛。以其常作是語故。增上慢比丘比丘尼優婆塞優婆夷。號之為常不輕。是比丘臨欲終時。於虛空中具聞威音王佛先所說法華經。二十千萬億偈。悉能受持。即得如上眼根清淨耳鼻舌身意根清淨。得是六根清淨已。更增壽命二百萬億那由他歲。廣為人說是法華經。於時增上慢四眾。比丘比丘尼優婆塞優婆夷。輕賤是人為作不輕名者。見其得大神通力樂說辯力大善寂力。聞其所說。皆信伏隨從。是菩薩復化千萬億眾。令住阿耨多羅三藐三菩提。命終之後。得值二千億佛。皆號日月燈明。於其法中說是法華經。以是因緣。復值二千億佛。皆同號雲自在燈王。於此諸佛法中。受持讀誦。為諸四眾說此經典故。得是常眼清淨耳鼻舌身意諸根清淨。於四眾中說法心無所畏。得大勢。是常不輕菩薩摩訶薩。供養如是若干諸佛。恭敬尊重讚歎種諸善根。於後復值千萬億佛。亦於諸佛法中說是經典。功德成就當得作佛。得大勢。於意云何。爾時常不輕菩薩。豈異人乎。則我身是若。我於宿世不受持讀誦此經為他人說者。不能疾得阿耨多羅三藐三菩提。我於先佛所。受持讀誦此經為他人說故。疾得阿耨多羅三藐三菩提。得大勢。彼時四眾比丘比丘尼優婆塞優婆夷。以瞋恚意輕賤我故。二百億劫。常不值佛不聞法不見僧。千劫於阿鼻地獄受大苦惱。畢是罪已。復遇常不輕菩薩教化阿耨多羅三藐三菩提。得大勢。於汝意云何。爾時四眾常輕是菩薩者。豈異人乎。今此會中。跋陀婆羅等五百菩薩。師子月等五百比丘尼。思佛等五百優婆塞。皆於阿耨多羅三藐三菩提不退轉者是。得大勢。當知是法華經。大饒益諸菩薩摩訶薩。能令至於阿耨多羅三藐三菩提。是故諸菩薩摩訶薩。於如來滅後。常應受持讀誦解說書寫是經。爾時世尊。欲重宣此義。而說偈言<p class='lg'><br>　過去有佛　　號威音王　　神智無量<br>　將導一切　　天人龍神　　所共供養<br>　是佛滅後　　法欲盡時　　有一菩薩<br>　名常不輕　　時諸四眾　　計著於法<br>　不輕菩薩　　往到其所　　而語之言<br>　我不輕汝　　汝等行道　　皆當作佛<br>　諸人聞已　　輕毀罵詈　　不輕菩薩<br>　能忍受之　　其罪畢已　　臨命終時<br>　得聞此經　　六根清淨　　神通力故<br>　增益壽命　　復為諸人　　廣說是經<br>　諸著法眾　　皆蒙菩薩　　教化成就<br>　令住佛道　　不輕命終　　值無數佛<br>　說是經故　　得無量福　　漸具功德<br>　疾成佛道　　彼時不輕　　則我身是<br>　時四部眾　　著法之者　　聞不輕言<br>　汝當作佛　　以是因緣　　值無數佛<br>　此會菩薩　　五百之眾　　并及四部<br>　清信士女　　今於我前　　聽法者是<br>　我於前世　　勸是諸人　　聽受斯經<br>　第一之法　　開示教人　　令住涅槃<br>　世世受持　　如是經典　　億億萬劫<br>　至不可議　　時乃得聞　　是法華經<br>　億億萬劫　　至不可議　　諸佛世尊<br>　時說是經　　是故行者　　於佛滅後<br>　聞如是經　　勿生疑惑　　應當一心<br>　廣說此經　　世世值佛　　疾成佛道　</p><p><b>　　<A NAME="n106"></A>添品妙法蓮華經如來神力品第二十</b><p>爾時千世界微塵等菩薩摩訶薩。從地踊出者。皆於佛前一心合掌瞻仰尊顏。而白佛言。世尊。我等於佛滅後。世尊分身所在國土滅度之處。當廣說此經。所以者何。我等亦自欲得是真淨大法。受持讀誦解說書寫而供養之。爾時世尊。於文殊師利等無量百千萬億舊住娑婆世界菩薩摩訶薩。及諸比丘比丘尼優婆塞優婆夷。天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等一切眾前。現大神力。出廣長舌上至梵世。一切毛孔放於無量無數色光。皆悉遍照十方世界。眾寶樹下師子座上諸佛。亦復如是。出廣長舌放無量光。釋迦牟尼佛及寶樹下諸佛。現神力時滿百千歲。然後還攝舌相。一時謦欬俱共彈指。是二音聲。遍至十方諸佛世界。地皆六種震動。其中眾生。天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。以佛神力故。皆見此娑婆世界無量無邊百千萬億眾寶樹下師子座上諸佛。及見釋迦牟尼佛共多寶如來在寶塔中坐師子座。又見無量無邊百千萬億菩薩摩訶薩。及諸四眾恭敬圍遶釋迦牟尼佛。既見是已。皆大歡喜得未曾有。即時諸天。於虛空中高聲唱言。過此無量無邊百千萬億阿僧祇世界。有國名娑婆。是中有佛。名釋迦牟尼。今為諸菩薩摩訶薩。說大乘經。名妙法蓮華教菩薩法佛所護念。汝等當深心隨喜。亦當禮拜供養釋迦牟尼佛。彼諸眾生。聞虛空中聲已。合掌向娑婆世界。作如是言。南無釋迦牟尼佛。南無釋迦牟尼佛。以種種華香瓔珞幡蓋及諸嚴身之具珍寶妙物。皆共遙散娑婆世界。所散諸物從十方來。譬如雲集。變成寶帳。遍覆此間諸佛之上。于時十方世界通達無礙。如一佛土。爾時佛告上行等菩薩大眾。諸佛神力如是。無量無邊不可思議。若我以是神力。於無量無邊百千萬億阿僧祇劫。為囑累故。說此經功德。猶不能盡。以要言之。如來一切所有之法。如來一切自在神力。如來一切祕要之藏。如來一切甚深之事。皆於此經宣示顯說。是故汝等。於如來滅後。應一心受持讀誦解說書寫如說修行所在國土。若有受持讀誦解說書寫如說修行。若經卷所住之處。若於園中若於林中。若於樹下若於僧坊。若白衣舍若在殿堂。若山谷曠野。是中皆應起塔供養。所以者何。當知是處即是道場。諸佛於此得阿耨多羅三藐三菩提。諸佛於此轉于法輪。諸佛於此而般涅槃。爾時世尊。欲重宣此義。而說偈言<p class='lg'><br>　諸佛救世者　　住於大神通<br>　為悅眾生故　　現無量神力<br>　舌相至梵天　　身放無數光<br>　為求佛道者　　現此希有事<br>　諸佛謦欬聲　　及彈指之聲<br>　周聞十方國　　地皆六種動<br>　以佛滅度後　　能持是經故<br>　諸佛皆歡喜　　現無量神力<br>　囑累是經故　　讚美受持者<br>　於無量劫中　　猶故不能盡<br>　是人之功德　　無邊無有窮<br>　如十方虛空　　不可得邊際<br>　能持是經者　　則為已見我<br>　亦見多寶佛　　及諸分身者<br>　又見我今日　　教化諸菩薩<br>　能持是經者　　令我及分身<br>　滅度多寶佛　　一切皆歡喜<br>　十方現在佛　　并過去未來<br>　亦見亦供養　　亦令得歡喜<br>　諸佛坐道場　　所得祕要法<br>　能持是經者　　不久亦當得<br>　能持是經者　　於諸法之義<br>　名字及言辭　　樂說無窮盡<br>　如風於空中　　一切無障礙<br>　於如來滅後　　如佛所說經<br>　因緣及次第　　隨義如實說<br>　如日月光明　　能除諸幽冥<br>　斯人行世間　　能滅眾生闇<br>　教無量菩薩　　畢竟住一乘<br>　是故有智者　　聞此功德利<br>　於我滅度後　　應受持斯經<br>　是人於佛道　　決定無有疑　</p><p><b>　　<A NAME="n107"></A>妙法蓮華經陀羅尼品第二十一</b><p>爾時藥王菩薩即從座起。偏袒右肩合掌向佛。而白佛言。世尊。若善男子善女人。有能受持法華經者。若讀誦通利。若有書寫經卷。得幾所福。佛告藥王。若有善男子善女人。供養八百萬億那由他琲e沙等諸佛。於汝意云何。其所得福寧為多不。甚多世尊。佛言。若善男子善女人。能於是經。乃至受持一四句偈。讀誦解義如說修行。功德甚多<p>爾時藥王菩薩白佛言。世尊。我今當與說法者陀羅尼咒以守護之。即說咒曰<p>怛(都割)姪(地夜)他(一)安[<a href='javascript:showpic("../fontimg/005204.gif")'>泥/土</a>](如帝二)曼(莫安)[<a href='javascript:showpic("../fontimg/005204.gif")'>泥/土</a>](三)未泥(奴羝四)磨(莫賀)磨泥(五)質羝(六)折(之熱)唎[<a href='javascript:showpic("../fontimg/067845.gif")'>羊*(句-口+瓦)</a>](七)攝迷(八)攝寐多鼻(九)奢(舒迦)安[<a href='javascript:showpic("../fontimg/067845.gif")'>羊*(句-口+瓦)</a>](十)目訖[<a href='javascript:showpic("../fontimg/067845.gif")'>羊*(句-口+瓦)</a>](十一)目訖跢(都箇)檐(都灆)迷糝(穌灆)迷(十二)[<a href='javascript:showpic("../fontimg/025369.gif")'>禾*憂</a>](烏合)鼻釤迷(十三)糝磨糝迷(十四)社(時夜)頤(余[<a href='javascript:showpic("../fontimg/067845.gif")'>羊*(句-口+瓦)</a>]十五)憩(欹債)頤(十六)惡憩頤(十七)惡攲嬭(奴皆十八)奢安[<a href='javascript:showpic("../fontimg/067845.gif")'>羊*(句-口+瓦)</a>]攝寐(十九)阤邏膩(奴寄二十)阿(長聲)盧迦婆迻(二十一)缽囉詆(都夜)鞞剎(驅察)膩(二十二)鼻鼻[<a href='javascript:showpic("../fontimg/061768.gif")'>口*路</a>](二十三)[<a href='javascript:showpic("../fontimg/025369.gif")'>禾*憂</a>]便(扶延)哆[<a href='javascript:showpic("../fontimg/067850.gif")'>這-言+囉</a>][<a href='javascript:showpic("../fontimg/001244.gif")'>仁-二+爾</a>](奴棄)鼻瑟[<a href='javascript:showpic("../fontimg/048760.gif")'>〦/(刀*ㄚ*(留-刀-田))/齒</a>](都皆二十四)頞(烏割)顛跢波唎秫(鼠出)啼(二十五)郁(於竹)究犁(二十六)目究犁(二十七)頞[<a href='javascript:showpic("../fontimg/067850.gif")'>這-言+囉</a>]第(屠皆二十八)缽[<a href='javascript:showpic("../fontimg/067850.gif")'>這-言+囉</a>]第(二十九)恕(鼠注)迦欹(三十)頞糝磨糝迷(三十一)勃地鼻盧吉[<a href='javascript:showpic("../fontimg/067845.gif")'>羊*(句-口+瓦)</a>](三十二)達磨缽離器[<a href='javascript:showpic("../fontimg/067845.gif")'>羊*(句-口+瓦)</a>](三十三)僧伽涅瞿殺嬭(三十四)跋耶(余哥)跋夜(余箇)輸達泥(三十五)曼窒(都結)[<a href='javascript:showpic("../fontimg/004225.gif")'>口*梨</a>](三十六)曼怛[<a href='javascript:showpic("../fontimg/067850.gif")'>這-言+囉</a>]憩夜[<a href='javascript:showpic("../fontimg/067845.gif")'>羊*(句-口+瓦)</a>](三十七)護路跢憍(俱昭)舍利頤(三十八)惡叉夜(三十九)惡叉跋奈(奴箇)多夜(四十)跋廬優曼禰(奴夜)奈多夜<p>世尊。是陀羅尼神咒。六十二億琲e沙等諸佛所說。若有侵毀此法師者。則為侵毀是諸佛已。時釋迦牟尼佛讚藥王菩薩言。善哉善哉。藥王。汝愍念擁護此法師故。說是陀羅尼。於諸眾生多所饒益<p>爾時勇施菩薩白佛言。世尊。我亦為擁護讀誦受持法華經者。說陀羅尼。若此法師得是陀羅尼。若夜叉若羅剎。若富單那若吉蔗。若鳩槃荼若餓鬼等。伺求其短無能得便。即於佛前。而說咒曰<p>怛姪他(一)涉皤(菩播)犁(二)莫訶涉皤犁(三)郁雞(四)目雞(五)頞第(六)頞荼(屠迦)皤底(都棄七)涅唎致(都寄)頤(八)涅唎致耶跋底(九)壹郅(都筆)爾(十)比(扶必)郅爾(十一)質郅爾(十二)涅唎哲(都八)爾(十三)涅唎吒(都家反)跋爾(十四)<p>世尊。是陀羅尼神咒。琲e沙等諸佛所說。亦皆隨喜。若有侵毀此法師者。則為侵毀是諸佛已<p>爾時毘沙門天王護世者白佛言。世尊。我亦為愍念眾生。擁護此法師故。說是陀羅尼。即說咒曰<p>怛姪他(一)頞[<a href='javascript:showpic("../fontimg/048697.gif")'>齒*來</a>](都皆二)捺(奴割)[<a href='javascript:showpic("../fontimg/048697.gif")'>齒*來</a>](三)訥(奴骨)捺[<a href='javascript:showpic("../fontimg/048697.gif")'>齒*來</a>](四)案那廚(拏句五)那稚(徒寄六)捃(俱運)奈(奴箇)稚<p>世尊。以是神咒擁護法師。我亦自當擁護持是經者。令百由旬內無諸衰患。爾時持國天王在此會中。與千萬億那由他乾闥婆眾恭敬圍遶前詣佛所合掌白佛言。世尊。我亦以陀羅尼神咒。擁護持法華經者。即說咒曰<p>怛姪他(一)惡揭(其羯)嬭(奴皆)揭嬭(二)瞿唎(三)犍(伽安)陀唎(四)旃荼(徒家)利(五)摩登祇(渠棄六)比羯肆(七)僧句犁(八)部[<a href='javascript:showpic("../fontimg/066116.gif")'>口*留</a>]薩利(九)<p>世尊。是陀羅尼神咒。四十二億諸佛所說。若有侵毀此法師者。則為侵毀是諸佛已<p>爾時有羅剎女等。一名藍婆。二名毘藍婆。三名曲齒。四名華齒。五名黑齒。六名多髮。七名無厭足。八名持瓔珞。九名睪帝。十名奪一切眾生精氣。是十羅剎女。與鬼子母并其子及眷屬。俱詣佛所。同聲白佛言。世尊。我亦欲擁護讀誦受持法華經者除其衰患。若有伺求法師短者。令不得便。即於佛前。而說咒曰<p>怛姪他壹底(都棄)迷(此一句五遍道)爾(奴棄)迷(亦五遍)護[<a href='javascript:showpic("../fontimg/061768.gif")'>口*路</a>]醯(呼羯亦五遍道)薩跢(都箇)醯(亦五遍道)<p>寧上我頭上。莫惱於法師。若夜叉若羅剎若餓鬼若富單那。若吉蔗若毘陀羅。若乾馱若烏摩勒伽。若阿跋摩羅。若夜叉吉蔗。若人吉蔗。若熱病。若一日若二日若三日若四日乃至七日。若常熱病。若男形若女形。若童男形若童女形。乃至夢中亦復莫惱。即於佛前。而說偈言<p class='lg'><br>　若不順我咒　　惱亂說法者<br>　頭破作七分　　如摩利闍迦<br>　如殺父母罪　　亦如壓油殃<br>　斗秤欺誑人　　調達破僧罪<br>　犯此法師者　　當獲如是殃　</p><p>諸羅剎女。說此偈已白佛言。世尊。我等亦當身自擁護受持讀誦修行是經者。令得安隱離諸衰患消眾毒藥。佛告諸羅剎女。善哉善哉。汝等但能擁護受持法華名者。福不可量。何況擁護具足受持。供養經卷。華香瓔珞。末香塗香燒香幡蓋伎樂。然種種燈。穌燈油燈諸香油燈。穌摩那華油燈。瞻蔔華油燈。婆師迦華油燈。優波羅華油燈。如是等百千種供養者。睪諦汝等及眷屬。應當擁護如是法師。說此陀羅尼咒品時。六萬八千人得無生法忍<p><b>　　<A NAME="n108"></A>妙法蓮華經藥王菩薩本事品<span class='corr'>第</span>二十二</b><p>爾時宿王花菩薩白佛言。世尊。藥王菩薩。云何遊於娑婆世界。世尊。是藥王菩薩。有若干百千萬億那由他難行苦行。善哉世尊。願少解說。諸天龍神夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。又他國土諸來菩薩及此聲聞眾。聞皆歡喜。爾時佛告宿王花菩薩。乃往過去無量琲e沙劫有佛。號日月淨明德如來應供正遍知明行足善逝世間解無上士調御丈夫天人師佛世尊。其佛有八十億大菩薩摩訶薩七十二琲e沙大聲聞眾。佛壽四萬二千劫。菩薩壽命亦等。彼國無有女人地獄餓鬼畜生阿修羅等及以諸難。地平如掌琉璃所成。寶樹莊嚴寶帳覆上。垂寶花幡。寶瓶香爐周遍國界。七寶為臺。一樹一臺。其樹去臺盡一箭道。此諸寶樹。皆有菩薩聲聞而坐其下。諸寶臺上。各有百億諸天。作天伎樂歌歎於佛。以為供養<p>爾時彼佛。為一切眾生喜見菩薩及眾菩薩諸聲聞眾。說法華經。是一切眾生喜見菩薩樂習苦行。於日月淨明德佛法中。精進經行一心求佛。滿萬二千歲。已得現一切色身三昧。得此三昧已心大歡喜。即作念言。我得現一切色身三昧。皆是得聞法華經力。我今當供養日月淨明德佛及法華經。即時入是三昧。於虛空中。雨曼陀羅華摩訶曼陀羅華細粖堅黑栴檀。滿虛空中如雲而下。又雨海此岸栴檀之香。此香六銖。價直娑婆世界。以供養佛。作是供養已。從三昧起。而自念言。我雖以神力供養於佛。不如以身供養。即服諸香栴檀薰陸兜樓婆畢力迦沈水膠香。又飲瞻蔔諸華香油。滿千二百歲已。香油塗身。於日月淨明德佛前。以天寶衣而自纏身。灌諸香油。以神通力願而自然身。光明遍照八十億琲e沙世界。其中諸佛同時讚言。善哉善哉。善男子。是真精進。是名真法供養如來。若以華香瓔珞燒香粖香塗香天繒幡蓋及海此岸栴檀之香。如是等種種諸物供養。所不能及。假使國城妻子布施。亦所不及。善男子。是名第一之施。於諸施中最尊最上。以法供養諸如來故。作是語已而各嘿然。其身火然千二百歲。過是已後其身乃盡。一切眾生喜見菩薩。作如是法供養已。命終之後。復生日月淨明德佛國中。於淨德王家。結加趺坐忽然化生。即為其父。而說偈言<p class='lg'><br>　大王今當知　　我經行彼處<br>　即時得一切　　現諸身三昧<br>　勤行大精進　　捨所愛之身　</p><p>說是偈已而白父言。日月淨明德佛。今故現在。我先供養佛已。得解一切眾生語言陀羅尼。復聞是法華經。八百千萬億那由他甄迦羅頻婆羅阿[<a href='javascript:showpic("../fontimg/041309.gif")'>門@(人/(人*人))</a>]婆等偈。大王。我今當還供養此佛。白已即坐七寶之臺。上昇虛空高七多羅樹。往到佛所頭面禮足。合十指爪以偈讚佛<p class='lg'><br>　容顏甚奇妙　　光明照十方<br>　我適曾供養　　今復還親覲　</p><p>爾時一切眾生喜見菩薩。說是偈已。而白佛言。世尊。世尊猶故在世。爾時日月淨明德佛告一切眾生喜見菩薩。善男子。我涅槃時到。滅盡時至。汝可安施床座。我於今夜當般涅槃。又敕一切眾生喜見菩薩。善男子。我以佛法囑累於汝及諸菩薩大弟子。并阿耨多羅三藐三菩提法。亦以三千大千七寶世界。諸寶樹寶臺及給侍諸天。悉付於汝。我滅度後所有舍利。亦付囑汝。當令流布廣設供養。應起若干千塔。如是日月淨明德佛。敕一切眾生喜見菩薩已。於夜後分入於涅槃。爾時一切眾生喜見菩薩。見佛滅度。悲感懊惱戀慕於佛。即以海此岸栴檀為積。供養佛身而以燒之。火滅已後收取舍利。作八萬四千寶瓶。以起八萬四千塔。高三世界表剎莊嚴。垂諸幡蓋懸眾寶鈴。爾時一切眾生喜見菩薩。復自念言。我雖作是供養。心猶未足。我今當更供養舍利。便語諸菩薩大弟子及天龍夜叉等一切大眾。汝等當一心念。我今供養日月淨明德佛舍利。作是語已。即於八萬四千塔前。然百福莊嚴臂。七萬二千歲而以供養。令無數求聲聞眾無量阿僧祇人發阿耨多羅三藐三菩提心。皆使得住現一切色身三昧。爾時諸菩薩天人阿修羅等見其無臂。憂惱悲哀而作是言。此一切眾生喜見菩薩。是我等師。教化我者。而今燒臂身不具足。于時一切眾生喜見菩薩。於大眾中立此誓言。我捨兩臂。必當得佛金色之身。若實不虛。令我兩臂還復如故。作是誓已自然還復。由斯菩薩福德智慧淳厚所致。當爾之時。三千大千世界六種震動。天雨寶華。一切人天得未曾有。佛告宿王華菩薩。於汝意云何。一切眾生喜見菩薩。豈異人乎。今藥王菩薩是也。其所捨身布施如是。無量百千萬億那由他數<p>宿王華。若有發心欲得阿耨多羅三藐三菩提者。能燃手指乃至足一指供養佛塔。勝以國城妻子及三千大千國土山林河池諸珍寶物而供養者。若復有人。以七寶滿三千大千世界。供養於佛及大菩薩辟支佛阿羅漢。是人所得功德。不如受持此法華經乃至一四句偈。其福最多。宿王華。譬如一切川流江河諸水之中海為第一。此法華經亦復如是。於諸如來所說經中最為深大。又如土山黑山小鐵圍山大鐵圍山及十寶山。眾山之中須彌山為第一。此法華經亦復如是。於諸經中最為其上。又如眾星之中月天子最為第一。此法華經亦復如是。於千萬億種諸經法中。最為照明。又如日天子能除諸闇。此經亦復如是。能破一切不善之闇。又如諸小王中轉輪聖王最為第一。此經亦復如是。於眾經中最為其尊。又如帝釋於三十三天中王。此經亦復如是。諸經中王。又如大梵天王一切眾生之父。此經亦復如是。一切賢聖學無學及發菩薩心者之父。又如一切凡夫人中須陀洹斯陀含阿那含阿羅漢辟支佛為第一。此經亦復如是。一切如來所說。若菩薩所說。若聲聞所說。諸經法中最為第一。有能受持是經典者。亦復如是。於一切眾生中亦為第一。一切聲聞辟支佛中。菩薩為第一。此經亦復如是。於一切諸經法中。最為第一。如佛為諸法王。此經亦復如是。諸經中王。宿王華。此經能救一切眾生者。此經能令一切眾生離諸苦惱。此經能大饒益一切眾生。充滿其願。如清涼池。能滿一切諸渴乏者。如寒者得火。如裸者得衣。如商人得主。如子得母。如渡得船。如病得醫。如闇得燈。如貧得寶。如民得王。如賈客得海。如炬除闇。此法華經亦復如是。能令眾生離一切苦一切病痛。能解一切生死之縛。若人得聞此法華經。若自書若使人書。所得功德。以佛智慧籌量多少。不得其邊。若書是經卷。華香瓔珞燒香粖香塗香幡蓋衣服。種種之燈。穌燈油燈諸香油燈。瞻蔔油燈。須曼那油燈。波羅羅油燈。婆利師迦油燈。那婆摩利油燈供養。所得功德亦復無量。宿王華。若有人聞是藥王菩薩本事品者。亦得無量無邊功德。若有女人。聞是藥王菩薩本事品。能受持者。盡是女身後不復受。若如來滅後後五百歲中。若有女人。聞是經典如說修行。於此命終。即往安樂世界阿彌陀佛大菩薩眾圍遶住處。生蓮花中寶座之上。不復為貪欲所惱。亦復不為瞋恚愚癡所惱。亦復不為憍慢嫉妒諸垢所惱。得菩薩神通無生法忍。得是忍已眼根清淨。以是清淨眼根。見七百萬二千億那由他琲e沙等諸佛如來。是時諸佛遙共讚言。善哉善哉。善男子。汝能於釋迦牟尼佛法中。受持讀誦思惟是經為他人說。所得福德無量無邊。火不能焚水不能漂。汝之功德。千佛共說不能令盡。汝今已能破諸魔賊。壞生死軍。諸餘怨敵皆悉摧滅。善男子。百千諸佛以神通力。共守護汝。於一切世間天人之中。無如汝者。唯除如來。其諸聲聞辟支佛乃至菩薩。智慧禪定無有與汝等者。宿王華。此菩薩成就如是功德智慧之力。若有人聞是藥王菩薩本事品。能隨喜讚善者。是人現世口中。常出青蓮華香。身毛孔中。常出牛頭栴檀之香。所得功德如上所說。是故宿王華。以此藥王菩薩本事品。囑累於汝。我滅度後後五百歲中。廣宣流布於閻浮提。無令斷絕。惡魔魔民諸天龍夜叉鳩槃茶等。得其便也。宿王華。汝當以神通之力守護是經。所以者何。此經則為閻浮提人病之良藥。若人有病。得聞是經。病即消滅不老不死。宿王華。汝若見有受持是經者。應以青蓮華盛滿粖香供散其上。散已作是念言。此人不久。必當取草坐於道場破諸魔軍。當吹法螺擊大法鼓度脫一切眾生老病死海。是故求佛道者。見有受持是經典人。應當如是生恭敬心。說是藥王菩薩本事品時。八萬四千菩薩。得解一切眾生語言陀羅尼。多寶如來於寶塔中。讚宿王華菩薩言。善哉善哉。宿王華。汝成就不可思議功德。乃能問釋迦牟尼佛如此之事。利益無量一切眾生<p class='juan'>
添品妙法蓮華經卷第六</p>
<p>安爾(一)曼爾(二)摩禰(三)摩摩禰(四)旨隸(五)遮梨第(六)賒咩(羊鳴音)賒履(罔雉切)多瑋(七)羶(輸千切)帝(八)目帝(九)目多履(十)娑履(十一)阿瑋娑履(十二)桑履(十三)娑履(十四)叉裔(十五)阿叉裔(十六)阿耆膩(十七)羶帝(十八)賒履(十九)陀羅尼(二十)阿盧伽婆娑(蘇奈切)簸遮毘叉膩(二十一)禰毘剃(二十二)阿便哆(都餓切)邏禰履剃(二十三)阿亶哆波隸輸地(途置切二十四)漚究隸(二十五)牟究隸(二十六)阿羅隸(二十七)波羅隸(二十八)首迦差(初几切二十九)阿三磨三履(三十)佛陀毘吉利[<a href='javascript:showpic("../fontimg/034205.gif")'>〦/失/(衣-〦)</a>]帝(三十一)達磨波利差(初離切)帝(三十二)僧伽涅瞿沙禰(三十三)婆舍婆舍輸地(三十四)曼哆邏(三十五)曼哆邏叉夜多(三十六)郵樓哆(三十七)郵樓哆憍舍略(來加切三十八)惡叉邏(三十九)惡叉冶多冶(四十)阿婆盧(四十一)阿摩若(荏蔗切)那多夜(四十二)<p>痤(誓螺切)隸(一)摩訶痤隸(二)郁枳(三)目枳(四)阿隸(五)阿羅婆第(六)涅隸第(七)涅隸多婆第(八)伊緻(豬履切)抳(九)韋緻抳(十)旨緻抳(十一)涅隸墀抳(十二)涅梨墀婆底(十三)<p>阿梨(一)那梨(二)[<a href='javascript:showpic("../fontimg/060797.gif")'>少/兔</a>]那梨(三)阿那盧(四)那履(五)拘那履(六)<p>阿伽禰(一)伽禰(二)瞿利(三)乾陀利(四)旃陀利(五)摩蹬耆(六)常求利(七)浮樓莎抳(八)頞底(九)<p>伊提履(一)伊提泯(二)伊提履(三)阿提履(四)伊提履(五)泥履(六)泥履(七)泥履(八)泥履(九)泥履(十)樓醯(十一)樓醯(十二)樓醯(十三)樓醯(十四)多醯(十五)多醯(十六)多醯(十七)兜醯(十八)[<a href='javascript:showpic("../fontimg/060797.gif")'>少/兔</a>]醯(十九)</body></html>
