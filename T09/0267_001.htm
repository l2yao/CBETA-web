<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T09 </TITLE>
</head>
<BODY>

<p><p></li><p><b>　　<A NAME="n139"></A>No. 267 [Nos. 266, 268]</b><p class='juan'>
不退轉法輪經卷第一</p>
<p><span class='byline'>　　　　僧祐錄云安公涼土異經在北涼錄第二譯</span><br><p><b>　　<A NAME="n141"></A>序品第一</b><p>如是我聞。一時佛在舍衛國祇樹給孤獨園。與大比丘僧千二百五十人俱。及諸菩薩摩訶薩眾無量無邊阿僧祇數。爾時世尊於中夜後入廣大光明照三昧。是時文殊師利法王子。於中夜後入大光明照三昧。彌勒菩薩。於中夜後亦入遍炬三昧。是時世尊從三昧起。與舍利弗於中夜後共出其房。到文殊師利法王子所住之處。時尊者舍利弗。見文殊師利法王子房及世尊房左右。皆悉滿中池水。其池水中亦有無量種種蓮華遍布水上。而諸蓮華各放光明。普照祇洹及舍衛國。乃至三千大千世界皆悉照明。大聞法音遍於十方一切世界。其中菩薩互共諮請發問論議。時尊者舍利弗既入室已。見文殊師利寂然禪定在前而立。尊者舍利弗。即便彈指謦咳出聲。爾時世尊及舍利弗等。見文殊師利法王子神通變化。各見其身在大海中。是時舍利弗。在文殊師利室中不能得出。欲踊虛空亦不能去。而不自知從何處來。況復能以神通而去。是時尊者舍利弗。結加趺坐。忽然而見文殊師利在其目前正身端坐。文殊師利神通力故。不離本處令舍利弗見。文殊師利。過琲e沙有世界。名阿鞞跋致論議音聲。彼中有佛。號善住光華開敷。現在於世。有無量億千菩薩圍遶。見彼佛身於諸毛孔皆出蓮華。其一一華光明遍照三千大千世界。華有千葉。皆以紺琉璃為莖。馬瑙為鬚。眾寶為臺。其華臺上。見諸菩薩結加趺坐。彼諸菩薩。皆住阿鞞跋致當得阿耨多羅三藐三菩提。於諸陀羅尼門成就大忍。以三十二相而自莊嚴。身色如真金微妙第一。爾時善住光華開敷佛。臍中出大蓮華。其色眾多華葉無量。亦以紺琉璃為莖。金剛為葉。因陀琉璃為鬚。龍堅旃檀王為臺。世間塵水所不能染。舍利弗。見此華臺空無所有。文殊師利入中而坐。與蓮華臺俱上至有頂。文殊師利遶佛三匝。一心合掌頂禮佛足。於蓮華臺中結加趺坐正念向佛。是時善住光華開敷如來問文殊師利言。汝從何方而來到此。文殊師利白佛言。世尊。我從娑婆世界故到此土。彼佛國中有二菩薩。一名善音。二名善聲。是二菩薩摩訶薩。皆已住阿鞞跋致地。決定當得阿耨多羅三藐三菩提。俱從蓮華臺中而出。更整衣服右膝著地。一心合掌各白佛言。世尊。娑婆世界去此幾何。爾時善住光華開敷佛答二菩薩言。娑婆世界。去此佛剎琲e沙世界之外。文殊師利從彼而來。是時善音善聲菩薩俱白佛言。世尊。於彼世界。佛號何等。今欲知之。爾時善住光華開敷佛。即便答言。娑婆世界。有佛如來多陀阿伽度阿羅呵三藐三佛陀。號釋迦牟尼。今現在世。是二菩薩復更問言。釋迦牟尼佛為說何法。彼佛答言。說三乘法。而彼菩薩復白佛言。云何名為三乘。佛言。所<span class='corr'>謂</span>聲聞乘辟支佛乘佛乘。釋迦牟尼佛常作如是說三乘法。時彼菩薩復白佛言。世尊。諸佛說法何故不同。佛言。一切諸佛有所說法悉皆同等。彼諸菩薩復白佛言。云何同等。佛言。不退法輪。一切諸佛皆悉等說。時彼菩薩復白佛言。世尊。何以故。釋迦牟尼佛說三乘法。佛言。娑婆世界眾生心多下劣。若說一乘則不能解。是故釋迦牟尼佛。以善方便為諸眾生出五濁世。分別說三引導眾生令入一乘。時二菩薩白佛言。世尊。釋迦牟尼佛說法為最甚難。佛言。釋迦牟尼佛說法實為甚難。善音善聲菩薩白佛言。世尊。我等今者快得善利。不生如是下劣惡國。爾時佛答二菩薩言。莫作是語。當疾捨離。善音善聲菩薩復白佛言。世尊。以何因緣令捨是語。彼惡世中說此法難。以是故。我等今者不生喜樂。佛言。於此世界二十億那由他劫修諸善根。不如娑婆世界於一食頃。與諸般若波羅蜜相應。令一眾生歸依三寶受持五戒。遠離聲聞辟支佛心。使發無上菩提道意甚難。於彼二十億那由他者。況復有能勸人出家讚歎功德。廣為說法令出三界。作如是教逮得己利。修集善法入諸禪定。何以故。此諸眾生。多為煩惱之所濁亂。是二菩薩復白佛言。世尊。云何於彼世界。諸眾生等。多為煩惱而濁亂耶。佛言。若我盡壽更為汝等。說娑婆世界眾生濁亂。貪欲瞋恚愚癡。無量諸惡不善諸法。猶不可盡。惟佛能知業報善惡。爾時善音善聲彼菩薩等。俱共歎言。是真釋迦牟尼佛。是真釋師子。是真釋仙。作如是等三種讚歎。善哉說法。善知心念。亦為廣說諸不善法貪欲瞋恚愚癡邪見無量諸惡。巧說善趣及向聲聞辟支佛道。皆歸於佛。成就佛智第一清淨。發菩提心。隨順解脫。入佛智慧。為諸眾生。成熟善根。心無所染。彼諸菩薩。皆悉共取七寶蓮華若干種色。有百千萬億葉。如金剛寶藏。天紺琉璃為鬚。龍堅栴檀為臺。眾寶為莖。不著塵水。眼識所知。其華微妙。於虛空中而自迴轉。不可執持。猶如影幻從業報生。亦從解脫諸三昧生。於虛空中取已。遙散娑婆世界釋迦牟尼佛上。持諸華鬘華蓋悉是眾寶。亦有寶雲寶蓋及雜綵繒蓋末香塗香無量種色。供養釋迦牟尼佛已。五體投地向佛作禮。皆作是言。南無釋迦牟尼佛。此娑婆世界菩薩摩訶薩。莊嚴大乘。精進無懈。修諸功德。悉能護持過去未來現在諸佛一切正法。為欲拔濟苦惱眾生。作大照明住於一乘。我等欲往見釋迦牟尼佛。及娑婆世界諸大菩薩摩訶薩眾。以大莊嚴而自莊嚴。為紹佛種使不斷絕。善住光華開敷如來。聞諸菩薩作是語已。觀察其心。復重為說諸佛功德。示教利喜。告諸菩薩言。汝當隨學釋迦牟尼佛本所行道。於一切眾生發大慈心生利益心。於諸深法莫生驚怖及諸誹謗。而起無相具足善根不求果報。如是菩薩摩訶薩。皆悉當往釋迦牟尼佛國。以本願力俱生於彼。護持正法隨順諸佛本所修學。汝可往見。彼二菩薩作如是言。我當乘佛神力。及過去未來諸佛之力而詣於彼。善住光華開敷如來告善音善聲菩薩等。汝今當共文殊師利詣娑婆世界。亦語文殊師利。與二菩薩俱共到彼。時二菩薩語文殊師利言。我等欲見釋迦牟尼佛及諸菩薩一切大眾。當依汝神力得見彼佛。文殊師利語二菩薩言。善男子。汝等應當先禮彼佛。亦應親近供養恭敬無數諸佛。悉為利益十方世界一切眾生。為欲增長佛菩提故。亦為成就佛智慧故。彼二菩薩即如其教作如是言。我等亦當隨逐供養諸佛如來。親近禮拜尊重讚歎。當學文殊師利。為欲利益一切眾生。爾時文殊師利。便禮善住光華開敷如來。遶佛三匝恭敬尊重。與諸菩薩并舍利弗俱詣於彼到已聽法。受佛教敕諦觀如來。散華供養末香塗香繒蓋幢旛清淨第一。悉為過去諸佛神力之所護持。念慧堅固。悉遍供養佛法僧寶。為一切眾生得解脫故。如大力士屈伸臂頃。於彼東方琲e沙佛前忽然而見。於諸佛所。即便勸請廣說清淨不退轉法輪。是諸佛國無有女人。亦無二乘聲聞辟支佛名。亦如善住光華開敷佛國等無有異。諸世界中純大菩薩以為莊嚴。是諸菩薩毛孔臍中皆出蓮華。蓮華臺中皆有菩薩。一一蓮華臺上皆有文殊師利。悉作如是神通變化。供養諸佛。南西北方四維上下。乃至十方世界。悉有文殊師利。說不退轉法輪。皆有二菩薩。從華臺中而出問佛。彼娑婆世界云何名為說三乘法。皆悉欲隨文殊師利。見釋迦牟尼佛。爾時文殊師利法王子。於十方世界。安慰諸菩薩等。我當共汝俱往至彼娑婆世界。到閻浮提。天將欲明。是時阿難。天既未曉。門籥孔中而見光明。即起出外。便見大光遍照祇洹。淨水澄潔湛然盈滿。淵明鏡徹無諸塵垢。林樹精舍悉皆不現。阿難見已。即作是言。今何因緣忽有是相。尋念此瑞必說大法。爾時阿難入其水中。足不沈沒水不著身。心意歡喜。即往佛所遶佛住處。有十千蓮華聞大音樂。見諸蓮華皆出光明。其光遍照祇洹精舍。及舍衛國閻浮提內。三千大千世界。悉皆大明如晝光照。阿難踊躍發大歡喜。右膝著地恭敬合掌一心向佛。爾時明相便已顯現。日欲出時見十千蓮華。中有一蓮華。於祇洹林最勝特出。尊者阿難發心念言。今日世尊必應說法。我當敷座以待如來。見有如是說法相故。即便為佛敷師子座。於一瞬頃剎那中間佛坐已定。爾時大地六種震動。乃至十方琩F世界。亦復如是六返震動。三千大千世界遍布天華。拘物頭華。分陀利華。優缽羅華。諸果華樹自然而出。時諸比丘皆悉欲出。見其大水而心驚怖。都不敢出。見祇洹林僧房。池水悉已盈滿清淨無垢。一切樹木及諸僧房。堂舍園苑亦皆不現。惟見光明無不遍照。諸比丘等俱作是言。今此瑞相必說大法。爾時世尊從禪定起安詳而坐。十方世界一切諸佛。放大光明若干寶網。百千萬億無數種色。眼識所識不可執捉。文殊師利共十方琲e沙等諸佛世界大菩薩等。為欲利益無量眾生。於一一諸佛多陀阿伽度阿羅呵三藐三佛陀。皆悉禮拜供養恭敬尊重讚歎。與如是等諸菩薩摩訶薩俱。神通變化不可思議。欲令眾生使信佛法教化利益。隨其所應皆得聞見。方便為說悉令解悟。爾時文殊師利知釋迦牟尼佛坐已。一切大地六返震動。有諸菩薩從地踊出。一阿僧祇百阿僧祇。乃至百千萬億那由他數阿僧祇等悉來集會。俱共遶佛至百千匝。復持無數蓮華若干種色。其葉無量不可思議而散佛上。能令眾生一心專念發趣勝慧。所散之華遍覆三千大千世界。龍堅旃檀種種諸香。持戒忍辱精進禪定智慧方便神通波羅蜜。皆是無想助道之香。并諸旃檀眾雜妙香。悉為十方諸佛神通之所護持。以用供養釋迦牟尼佛。爾時文殊師利為欲供養諸如來故。與眾菩薩莊嚴妙塔。持諸摩尼八楞寶珠。及眾寶樹繒蓋幢幡。以雜寶網羅覆其上。亦以摩尼造作僧房。門屏<span class='corr'>戶</span>牖種種嚴飾。池泉流渠及諸大河。優缽羅華。拘物頭華。分陀利華。眾寶蓮華而覆水上。八功德水亦常盈滿。異類眾鳥皆悉遊集。諸天寶樹隨念皆現。救度眾生使得解脫。為修佛智發菩提心。皆是文殊師利不可思議神通變化。乘佛神力及誓願力。亦是釋迦牟尼佛本行願力。文殊師利作是變化。為欲成就調伏眾生。心不思議見不思議。發大莊嚴入聖境界。爾時文殊師利并諸菩薩摩訶薩眾。莊嚴一切如意華樹至於佛前。是諸菩薩若欲坐時。文殊師利先現其相。於剎那頃。無相蓮華從毛孔出。莖若干種無量百千雜色。其葉無數不可思議。金剛寶藏以為光網。天紺琉璃以為其鬚。龍堅栴檀以為其臺。有諸菩薩而在其中結加趺坐。爾時釋迦牟尼佛放臍中光。普照六道幽闇之處。億千種光皆如阿提目多伽色。種種無數光明細軟。如蓮華藏清淨香潔。周遍十方通達無礙。蓮華臺中出妙樓閣。佛所護持與法界等。如寂滅樂解脫之色。空無相無願無作無為無生無滅。與三世等。悉入空界過於眼境。文殊師利。在樓閣上正身端坐。心不動搖念佛境界。自證空法得金剛三昧。善學釋迦牟尼佛法。決定成就無緣三昧。深入佛慧。文殊師利并諸菩薩摩訶薩。於十方世界作佛事已。心樂正法常勤修集。亦於過去諸佛法中。久種善根。皆是文殊師利之所攝持。志行菩提心無退沒。猶如師子處無畏座。佛告阿難。汝語祇洹諸比丘眾。及舍衛國諸比丘尼。如來世尊。今欲說法。令舍衛國優婆塞優婆夷等。信樂三寶善根純熟。悉皆來集一時聽法。爾時尊者阿難。從其僧房及經行處。皆即告言。佛欲說法。時有比丘已來集者。復有比丘住在房中。各言已見說法光相。而我等輩不能得往。阿難復問。何故不來。諸比丘言。今見祇洹大水盈滿無諸樹木。惟見光明未敢便去。爾時阿難即往佛所。白言。世尊。諸比丘不能得來。何以故。見祇洹中大水悉滿清淨無垢。亦復不見精舍樹木。以是義故皆不得來。佛告阿難。彼諸比丘。於無水中而生水想。無色中生於色想。無受想行識中生受想行識想。無聲聞辟支佛作聲聞辟支佛想。阿難。汝今更往喚諸比丘。從其僧房及經行處悉來聽法。爾時阿難即承佛教到舍衛國。敕諸比丘并比丘尼優婆塞優婆夷等。世尊今者為欲說法。令使我喚。宜速往聽。諸比丘比丘尼優婆塞優婆夷。皆悉來集至於佛前。佛告目連。汝今當從三千大千世界諸菩薩摩訶薩等發大莊嚴。比丘比丘尼優婆塞優婆夷。皆趣大乘。天龍夜叉乾闥婆阿脩羅伽樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。亦皆集會而來聽法。所未聞者皆悉得聞。天人阿脩羅皆來聽法。已於過去無量諸佛宿殖善根發趣大乘。求大乘者成最勝乘。亦名清淨第一之乘。菩薩摩訶薩發大莊嚴而自莊嚴。修此乘者。普告令知悉來集會。目<span class='corr'>連</span>白佛言。唯然世尊。如壯力士屈伸臂頃。遍至三千大千世界。於諸菩<span class='corr'>薩</span>大莊嚴所。諸比丘比丘尼優婆塞優婆夷。天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。以佛神力及誓願力皆悉聞知。即還佛所。白言。世尊。我悉告已。爾時四眾一切雲集。縱廣千由旬。高五千由旬。滿中天人心樂聞法。文殊師利白佛言。世尊。四眾已集。是時諸天遍滿虛空。皆悉合掌而白佛言。今此大眾皆悉驚懼。如來威德不敢輒坐。惟願世尊。賜聽令坐。爾時如來。即現瑞相。於剎那頃。有閻浮提金蓮華百千萬億葉。從地踊出。光色照耀猶如火藏。以天琉璃為鬚。赤真珠為臺。七寶為莖。一切大眾。皆各自知坐如來前。比丘比丘尼優婆塞優婆夷。天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。皆面向佛瞻仰世尊。爾時文殊師利菩薩最為上首。諸菩薩摩訶薩。皆以三十二相而自嚴身。色如真金。勇猛精進威德熾盛。爾時諸菩薩摩訶薩文殊師利等。皆從華臺起合掌向佛。勸請世尊一心念佛。爾時文殊師利白佛言。世尊。四眾皆集寂然已定。一切諸天遍滿虛空。惟願世尊。廣說清淨不退法輪。是時比丘比丘尼優婆塞優婆夷。無量百千諸天。有信行法行者并諸八輩。有須陀洹想。斯陀含想。阿那含想。阿羅漢想。聲聞想。辟支佛想。佛想。各作是想。願佛演說安慰其心。何因緣故。說信行法行乃至八輩須陀洹斯陀含阿那含阿羅漢。何以故。作如是說。世尊默然。爾時尊者舍利弗白佛言。世尊。我於夜後分天欲明時。從坐而起出其住處。即向文殊師利房。到已前入其舍。見如來室。有十千蓮華周匝踊出。天鼓自鳴聞歌詠聲。見祇洹林及舍衛國三千大千世界光明普照。今何因緣而現此瑞。舍利弗作是語已。佛即告言。為說法故先現斯瑞。是時文殊師利請問如來。為說何法先現此瑞。爾時阿難復白佛言。世尊。我於夜後天欲明時。於戶牖中光從而入。見已即從坐起便出其房。見祇洹林滿中淨水無垢無濁。不見樹木精舍僧房惟見大光。何因何緣先現此瑞。爾時世尊告阿難言。如來為說清淨法輪。亦是文殊師利神力勸請瑞相。爾時世尊為文殊師利。即說偈言<p class='lg'><br>　此乘清淨　　成得佛智　　文殊妙辯<br>　發問斯義　　一乘無垢　　得佛上智<br>　文殊為顯　　故作斯問　　乘無分別<br>　離諸戲論　　文殊為顯　　故作斯問<br>　本無有來　　亦復無去　　猶如涅槃<br>　文殊所問　　實無得果　　亦無所說<br>　但以方便　　引導眾生　　遠離音聲<br>　聲即一相　　文殊為顯　　故作斯問<br>　尋聲求聲　　無聲可取　　聲名字空<br>　文殊所問　　是聲如風　　無所依止<br>　聲即解脫　　文殊所問　　阿難諦聽<br>　文殊所問　　方便菩提　　皆無所有<br>　佛及菩提　　有聲無實　　亦無方所<br>　諸法皆然　　菩提無色　　因緣無生<br>　無有去來　　是諸佛說　　無為無相<br>　如空無見　　菩提無說　　文殊所問<br>　去來今佛　　一切皆然　　智無方所<br>　無聞無見　　性相如是　　顯現法界<br>　但以假名　　開示真實　　修清淨施<br>　持戒無缺　　忍辱堅固　　志求菩提<br>　精進無懈　　修禪攝意　　智慧清淨<br>　以求菩提　　佛善方便　　度諸神通<br>　無依眾生　　為說菩提　　分別三乘<br>　四果差別　　以如實智　　隨應救世<br>　現五濁剎　　為諸下劣　　於一乘道<br>　驚疑不信　　故說四果　　開示羅漢<br>　從聲聞門　　入佛教門　　說數無數<br>　因緣差別　　現見四諦　　證諸法相<br>　聲聞羅漢　　緣覺辟支　　同得無生<br>　是為菩薩　　行空無相　　無願三昧<br>　入解脫門　　安住涅槃　　去來今際<br>　心無所著　　能開十方　　無生無為<br>　如是深法　　阿難文殊　　方便發問<br>　無相慧力　　乘一乘道　　知法無相<br>　是故問佛　　今說諸果　　三世平等<br>　知空無相　　諸聲寂滅　　無佛菩提<br>　無數琩F　　諸佛世界　　來求菩提<br>　文殊召集　　聞彼諸佛　　菩薩所行<br>　欲說三乘　　集娑婆界　　文殊發問<br>　為決疑惑　　乘果分別　　請說菩提<br>　以佛神力　　及誓願力　　故說三乘<br>　度苦眾生　　令勤修習　　文殊聲辯<br>　願救世說　　菩薩所行　　億千諸天<br>　供養救世　　生果想者　　安慰彼疑<br>　如是比丘　　及比丘尼　　清信男女<br>　作最勝相　　文殊所問　　為慰疑惑<br>　是諸菩薩　　為法故來　</p><p><b>　　<A NAME="n142"></A>不退轉法輪經信行品第二</b><p>爾時世尊說是偈已。阿難白佛言。如來今為文殊師利轉不退法輪作如是問。佛言。如是如是。阿難復白佛言。世尊。如來今轉不退法輪耶。佛言。如是如是。阿難。如來實轉不退轉法輪。阿難復白佛言。如來云何方便。說於信行法行如是八輩。須陀洹斯陀含阿那含。阿羅漢。聲聞。辟支佛。是諸人等。如來皆為顯示菩薩法耶。何故復言。為下劣眾生出五濁世。不解大乘。如來自在成就方便。見諸眾生大心者少多懷下劣。是故世尊。知其根性開示佛法方便濟度。以無量善法教化眾生。令滅諸苦得盡生死。離諸衰惱令住正證無為涅槃。乃至使得一切種智。爾時世尊告阿難言。菩薩摩訶薩。為無量無邊眾生。令生信解佛之知見。及無數諸佛所知之法。無色乃至受想行識。無染無著是名信行。復次阿難。菩薩摩訶薩能信如來一切法空作如是解。亦復名為菩薩信行。菩薩摩訶薩信佛智慧心生欣樂。云何智慧。都不見法。以不見故名為信行。復次阿難。菩薩摩訶薩不染五欲不捨信心。是名菩薩信行。菩薩摩訶薩復作是念。以不思議法施諸眾生猶如如相。能信如是不思議法施者。是名菩薩信行。菩薩摩訶薩以歡喜故。能捨己身而不厭足。於一切處不生嫉恚。所作之施皆悉迴向。作是迴向已而亦不取菩提之想。以不壞故。是名菩薩信行。復次阿難。菩薩摩訶薩以清淨信正念向佛。心無垢穢亦信無垢。諸法平等。無有眾生壽命我人。無陰界入。亦自不著壽命處所。是名信行解脫。教化眾生令信佛法。以調伏心迴向菩提。亦不見心相。能知六界陰入平等悉同法界。以無分別故。則知法界無有異相。是名信施。一切無常。一切行苦。一切行空。一切行無我。於是法中得智慧力。信施信聖戒不戲論戒。得禪定力信寂滅界。是名信施菩薩。雖教化眾生常信寂滅。然不取於眾生之相。觀諸眾生同於寂滅。善知一切眾生無相。悉同法界非見非不見。何以故。法界即是一切眾生心界。是名菩薩摩訶薩信行。復次阿難。菩薩摩訶薩。觀一切眾生無有真實。無住無滅性相本空。是故不見一切眾生無依止處。觀一切眾生同涅槃界。何以故。一切眾生悉入空界。菩薩能令如是無量眾生皆生信解。是名菩薩摩訶薩信行。爾時世尊。欲重宣此義。而說偈言<p class='lg'><br>　多信眾生　　見無數佛　　不著色相<br>　是名信行　　信一切法　　開示空相<br>　成就解脫　　是名信行　　常信正法<br>　欣樂求佛　　何時當得　　不思議智<br>　觀察五欲　　無可信者　　逮得信力<br>　是名信行　　如是之信　　最為善哉<br>　當修法施　　供養大仙　　不思議施<br>　故得信辯　　無下劣想　　是名信行<br>　悉捨一切　　所愛之身　　而無捨想<br>　是名信行　　能施一切　　不懷嫉妒<br>　捨菩提想　　是名信行　　信心清淨<br>　無諸濁穢　　亦無壽命　　是名信行<br>　雖修行施　　不求果報　　得深信力<br>　是名信行　　棄捨六入　　不念果報<br>　善解六界　　是名信行　　己自調伏<br>　亦調伏他　　令信佛法　　是名信行<br>　得是信已　　迴向菩提　　而無心相<br>　是名信行　　知於六界　　悉同法界<br>　雖說法界　　不得界相　　諸行無常<br>　苦空非我　　亦不取著　　是名信行<br>　能信聖戒　　無諸戲論　　成就禪定<br>　是名信行　　信諸眾生　　同寂滅相<br>　知無相已　　是名信行　　不著眾生<br>　同入法界　　是眾生界　　即不思議<br>　以信生信　　是名為信　　菩薩無畏<br>　是名信行　　眾生決定　　無所有想<br>　體性如空　　無處無證　　眾生涅槃<br>　是二俱空　　於彼生信　　是名信行<br>　菩薩無畏　　信諸眾生　　不取名字<br>　從信而生　　能如是信　　常念不失<br>　阿難憶持　　顯示分別　　如是諸法<br>　無量無數　　佛所證覺　　菩薩顯現　</p><p>復次阿難。如來多陀阿伽度。如是深義具足信力則為廣說。是名菩薩摩訶薩信行。爾時世尊。見諸眾生信力堅固。復重頌曰<p class='lg'><br>　一切聞者　　心皆歡喜　　是諸佛子<br>　所說功德　　菩薩顯現　　不可思議<br>　諸佛菩提　　不信者信　　不染假名<br>　亦無心數　　不著十方　　名最勝信<br>　菩薩顯說　　常修信法　　不取於空<br>　顯示寂滅　　救世所說　　如是解脫<br>　色相亦然　　如說修行　　菩薩顯說<br>　智者能信　　佛不思議　　無量憶念<br>　菩薩所信　　虛空無邊　　佛智無量<br>　號名丈夫　　志求無著　　不為貪欲<br>　造作不善　　而捨樂法　　是名菩薩<br>　能行法施　　菩薩之信　　善誓所印<br>　法施不思議　　信施而飲食<br>　摩尼金象馬　　車乘奴婢等<br>　妻子諸男女　　捨所有國土<br>　手足支節等　　頭目及髓腦<br>　眼耳與鼻口　　菩薩之勝信<br>　捨身無染著　　亦不念行施<br>　我本修法施　　以求於佛智<br>　捨身無染著　　一切施歡喜<br>　睇P善知識　　棄捨危脆身<br>　於諸眾生中　　信心常清淨<br>　聞法信諸佛　　是名為菩薩<br>　知眼耳鼻舌　　身根皆無常<br>　不堅如聚沫　　深信而捨身<br>　為無依眾生　　建立於四攝<br>　慈心於一切　　信佛無量智<br>　見造惡眾生　　為發無上心<br>　深信於菩提　　不取諸心相<br>　眾生不求道　　愚惑於六界<br>　謂一切真實　　無界說界相<br>　見流轉眾生　　愚癡著諸邊<br>　菩薩信我無　　諸行皆無常<br>　見諸破戒者　　信戒不思議<br>　淨戒立禪定　　菩薩住攝心<br>　若見懈怠者　　求佛精進力<br>　調伏諸三昧　　總持正法智<br>　愚癡著壽命　　觀陰無壽者<br>　眾生性寂滅　　諸法相亦然<br>　信陰無來去　　善惡業不斷<br>　因淨不淨業　　不離於生死<br>　眾生同法界　　法界即生死<br>　是名不思議　　菩薩無畏信<br>　勝信不思議　　精勤修法智<br>　不為於少智　　名為淨信說<br>　同信諸眾生　　常住無所有<br>　於空無有著　　一切法不住<br>　眾生空亦空　　同於涅槃界<br>　說法常無相　　令眾生信解<br>　一切法性空　　平等觀眾生<br>　三有中勝智　　得如是信持<br>　亦名最上信　　好樂無畏法<br>　佛法中智人　　自信勸他信<br>　如是展轉教　　增長諸功德<br>　淨心無染著　　利益之福田<br>　欣樂調伏施　　淨戒及忍辱<br>　精進禪定等　　智慧為開導<br>　方便現淨智　　令眾得勝樂<br>　命終離惡趣　　菩薩智最勝<br>　神通化眾生　　世界六種動<br>　光明悉普照　　菩薩之妙智<br>　無相師子吼　　東西南北等<br>　四維及上下　　皆出於法音<br>　誓於佛不疑　　教他亦令然<br>　以是因緣故　　顯現無量相<br>　住於此智者　　惟佛能證智　</p><p class='juan'>
不退轉法輪經卷第一</p>
<blockquote class='FuWen'>癸卯歲高麗國大藏都監奉敕彫造</blockquote></body></html>
