<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T09 </TITLE>
</head>
<BODY>

<p class='juan'>
大方廣佛華嚴經卷第二十九</p>
<p><span class='byline'>　　　　東晉天竺三藏佛馱跋陀羅譯</span><br><p><b>　　<A NAME="n300"></A>心王菩薩問阿僧祇品第二十五</b><p>爾時心王菩薩白佛言。世尊。所謂阿僧祇。不可量。無分齊。無周遍。不可數。不可稱量。不可思議。不可說。不可說不可說。世尊。云何阿僧祇。乃至不可說不可說耶。佛告心王菩薩言。善哉善哉。善男子。饒益眾生故。乃能問此如來應供等正覺。佛智境界甚深之義。善男子。汝今諦聽。我當說之。爾時心王菩薩白佛言。世尊。唯然善聽。佛告心王菩薩言。百千百千名一拘梨。拘梨拘梨名一不變。不變不變名一那由他。那由他那由他名一鞞婆邏。鞞婆邏鞞婆邏名一作。作作名一來。來來名一勝。勝勝名一復次。復次復次名一阿婆邏。阿婆邏阿婆邏名一得勝。得勝得勝名一分界。分界分界名一充滿。充滿充滿名一量。量量名一解。解解名一此解。此解此解名一離欲。離欲離欲名一捨。捨捨名一聚。聚聚名一通。通通名一頻申。頻申頻申名一網。網網名一眾流。眾流眾流名一出。出出名一分。分分名一分別。分別分別名一稱。稱稱名一持。持持名一不顛倒。不顛倒不顛倒名一不幡。不幡不幡名一正。正正名一慧。慧慧名一第一。第一第一名一覺。覺覺名一毘遮妒。毘遮妒毘遮妒名一極高。極高極高名一妙。妙妙名一邏婆。邏婆邏婆名一訶梨婆。訶梨婆訶梨婆名一解脫。解脫解脫名一黃。黃黃名一訶梨那。訶梨那訶梨那名一因。因因名一賢覺。賢覺賢覺名一明相。明相明相名一摩樓陀。摩樓陀摩樓陀名一忍。忍忍名一枝。枝枝名一摩樓摩。摩樓摩摩樓摩名一等。等等名一離疑。離疑離疑名一種。種種名一不放逸。不放逸不放逸名一摩多羅。摩多羅摩多羅名一動。動動名一到。到到名一說。說說名一白。白白名一了別。了別了別名一究竟。究竟究竟名一清涼。清涼清涼名一阿羅。阿羅阿羅名一潮。潮潮名一油。油油名一祇邏。祇邏祇邏名一味。味味名一泥邏。泥邏泥邏名一戲。戲戲名一斯羅。斯羅斯羅名一聚沫。聚沫聚沫名一彌羅。彌羅彌羅名一堅固。堅固堅固名一風。風風名一滿。滿滿名一不可稱量。不可稱量不可稱量名一根。根根名一微細。微細微細名一蓮華。蓮華蓮華名一摩伽婆。摩伽婆摩伽婆名一不可度。不可度不可度名一醯樓。醯樓醯樓名一語。語語名一劫。劫劫名一婆婆。婆婆婆婆名一間。間間名一無間。無間無間名一離垢。離垢離垢名一實勝。實勝實勝名一彌羅覆。彌羅覆彌羅覆名一遮摩羅。遮摩羅遮摩羅名一法。法法名一波羅摩馱。波羅摩馱波羅摩馱名一決定。決定決定名一流轉。流轉流轉名一廣說。廣說廣說名一無盡。無盡無盡名一等真實。等真實等真實名一無我。無我無我名一阿槃陀。阿槃陀阿槃陀名一青蓮華。青蓮華青蓮華名一數。數數名一趣。趣趣名一受。受受名一阿僧祇。阿僧祇阿僧祇名一阿僧祇轉。阿僧祇轉阿僧祇轉名一無量。無量無量名一無量轉。無量轉無量轉名一無分齊。無分齊無分齊名一無分齊轉。無分齊轉無分齊轉名一無周遍。無周遍無周遍名一無周遍轉。無周遍轉無周遍轉名一無數。無數無數名一無數轉。無數轉無數轉名一不可稱。不可稱不可稱名一不可稱轉。不可稱轉不可稱轉名一不可思議。不可思議不可思議名一不可思議轉。不可思議轉不可思議轉名一不可量。不可量不可量名一不可量轉。不可量轉不可量轉名一不可說。不可說不可說名一不可說轉。不可說轉不可說轉名一不可說轉轉。爾時世尊。為心王菩薩。以偈頌曰<p class='lg'><br>　不可言說不可說　　充滿一切不可說<br>　不可言說諸劫中　　說不可說不可盡<br>　不可言說諸佛剎　　皆悉盡末為微塵<br>　悉於一一微塵中　　演說一切不可說<br>　悉能善於一念中　　說不可說諸世界<br>　不可稱說諸劫中　　念念次第而演說<br>　不可說劫猶可盡　　而不可說不可盡<br>　悉於一一微塵中　　分別演說不可說<br>　不可說劫猶可盡　　而不可說不可盡<br>　不可言說微塵中　　悉有不可說眾生<br>　皆共讚歎普賢德　　猶尚不能令窮盡<br>　設使一微毛端處　　有不可說諸普賢<br>　彼諸一切普賢等　　說不可說不能盡<br>　如一微細毛端處　　十方世界亦如是<br>　於彼一一毛端處　　置不可說諸佛剎<br>　毛端能量虛空盡　　而說佛剎不可盡<br>　於彼一一毛道中　　種種無量諸佛剎<br>　有同類者不可說　　亦有異類不可說<br>　於彼一一毛道中　　有不可說淨佛剎<br>　以不可說莊嚴具　　莊嚴彼彼諸佛剎<br>　於彼一一毛道中　　演出名身不可說<br>　於彼一一諸名身　　廣宣無量諸佛名<br>　一一如來自身中　　變化毛孔不可說<br>　於彼一一毛孔中　　出生異色不可說<br>　於彼一一異色中　　放妙光明不可說<br>　於彼一一光明中　　出寶蓮華不可說<br>　於彼一一寶蓮華　　各有寶葉不可說<br>　於彼一一寶蓮葉　　有微妙色不可說<br>　於彼一一妙色中　　出生蓮華不可說<br>　於彼一一蓮華中　　各放光明不可說<br>　於彼一一光明中　　出生淨月不可說<br>　於彼一一諸月中　　復出淨月不可說<br>　於彼一一淨月中　　出淨光明不可說<br>　於彼一一光明中　　出不可說明淨日<br>　於彼一一諸日中　　出不可說淨妙色<br>　於彼一一妙色中　　出不可說淨光明<br>　於彼淨妙光明中　　出不可說師子座<br>　不可言說莊嚴具　　出不可說淨光明<br>　於彼一一光明中　　出不可說異妙色<br>　於彼一一妙色中　　出不可說明淨寶<br>　於彼一一明淨寶　　出不可說不可說<br>　金剛寶藏如須彌　　清淨具足而莊嚴<br>　於彼一寶須彌中　　有不可說不可說<br>　微妙殊特諸佛剎　　清淨具足而莊嚴<br>　如此一寶須彌山　　一切須彌亦如是<br>　悉有無量不可說　　具足清淨諸佛剎<br>　是不可說不可說　　皆悉分別不可說<br>　攝取不可言說轉　　出生光明不可說<br>　於彼一一光明中　　出生諸佛不可說<br>　彼諸一切如來等　　說不可說清淨偈<br>　彼偈悉於念念中　　說不可說真實諦<br>　示現一切未來際　　如來智慧無窮盡<br>　彼諸一一如來等　　出不可說梵音聲<br>　於彼一一梵音中　　轉不可說淨法輪<br>　於彼一一法輪中　　雨不可說修多羅<br>　於彼一一修多羅　　分別諸法不可說<br>　於彼一一諸法中　　又說諸法不可說<br>　又復於彼諸法中　　說眾生依不可說<br>　又於一一毛道中　　不可說劫說正法<br>　如彼一微毛端處　　一切十方亦如是<br>　不可稱說無礙心　　變化諸佛不可說<br>　彼諸一一化如來　　所出變化不可說<br>　彼諸一切所變化　　遍遊佛剎不可說<br>　不可稱說變化身　　種種妙色而莊嚴<br>　彼不可說佛世界　　分別一切諸眾生<br>　清淨一切眾生類　　度脫一切諸群生<br>　莊嚴莊嚴不可說　　成就神力不可說<br>　清淨自在不可說　　應現眾生不可說<br>　神力自在不可說　　智慧境界不可說<br>　不可稱說神力持　　普轉世間令清淨<br>　不可說淨方便法　　說修多羅不可說<br>　於彼一一修多羅　　攝諸佛法不可說<br>　於彼一一淨法中　　復說正法不可說<br>　於彼一一諸法中　　說不可說決定法<br>　於彼一一決定中　　說不可說眾生依<br>　不可稱說種類法　　不可稱說種類心<br>　不可稱說非類法　　不可稱說非類心<br>　不可稱說非類根　　不可稱說非類語<br>　彼悉能於念念中　　調伏眾生不可說<br>　不可稱說自在力　　應現眾生不可說<br>　彼不可說應化時　　或有同類不同類<br>　菩薩皆悉分別知　　諸明算者不能數<br>　菩薩於一毛端處　　安置佛剎不可說<br>　或有微細或廣狹　　淨穢無量不可說<br>　於彼一一佛剎中　　復有佛剎不可說<br>　菩薩皆悉分別知　　如是佛剎不可說<br>　一毛端處無量剎　　而於其中不迫迮<br>　微小毛端亦不大　　悉容彌廣諸佛剎<br>　不令佛剎有雜亂　　形相如本而無異<br>　一佛剎有無量剎　　一切佛剎亦如是<br>　一毛端處悉容受　　如虛空等無量剎<br>　佛剎形相不可說　　一毛端處各殊別<br>　入於一毫毛道中　　次第悉入不可說<br>　毛道攝取不可說　　毛道亦無究竟滿<br>　次第劫入不可說　　常能攝取不可說<br>　種種方便不可說　　度脫眾生不可說<br>　具足攝取是方便　　境界無量不可說<br>　菩薩深入不可說　　是名深入不可說<br>　意根深廣不可說　　遍遊諸方不可說<br>　勇猛精進不可說　　具足自在不可說<br>　彼諸大願不可說　　所得功德不可說<br>　彼諸境界不可說　　能究竟度不可說<br>　菩薩身業不可說　　口業清淨不可說<br>　意業清淨不可說　　清淨解脫不可說<br>　清淨智慧不可說　　微妙奇特不可說<br>　方便深入不可說　　除滅疑惑不可說<br>　勇猛精進不可說　　深入正法不可說<br>　甚深三昧不可說　　究竟彼岸不可說<br>　一切眾生不可說　　一切佛剎不可說<br>　諸眾生身不可說　　眾生希望不可說<br>　彼諸業報不可說　　知眾生欲不可說<br>　知眾生性不可說　　分別眾生不可說<br>　彼應化時不可說　　隨所出處不可說<br>　隨方便道不可說　　彼諸出者不可說<br>　無上智慧不可說　　彼方便道不可說<br>　彼諸所說不可說　　一切轉時不可說<br>　如是成就大慈悲　　饒益一切諸世間<br>　應現色像不可說　　遊諸佛剎不可說<br>　菩薩智慧甚明淨　　睹十方佛不可說<br>　所問正法不可說　　諸佛應答不可說<br>　應現色像不可說　　遊行諸方不可說<br>　往詣佛所不可說　　示現自在不可說<br>　以不可說諸色像　　詣不可說如來所<br>　以不可說供養具　　供不可說諸如來<br>　不可稱說清淨寶　　不可稱說眾寶華<br>　不可稱說妙華鬘　　供不可說諸最勝<br>　彼深信心不可說　　清淨解脫不可說<br>　正直希望不可說　　恭敬供養一切佛<br>　成就施心不可說　　過去施心不可說<br>　修行布施不可說　　內外悉施不可說<br>　禁戒清淨不可說　　信心清淨不可說<br>　讚歎最勝不可說　　生妙法愛不可說<br>　具足諸忍不可說　　深解無生不可說<br>　成就寂滅不可說　　住寂滅地不可說<br>　具足精進不可說　　過去妙心不可說<br>　不退轉心不可說　　忍辱之心不可說<br>　一切禪藏不可說　　觀察諸法不可說<br>　寂靜定意不可說　　了知諸禪不可說<br>　波羅蜜慧不可說　　成就三昧不可說<br>　決定解法不可說　　究竟諸佛不可說<br>　菩薩行門不可說　　具足諸願不可說<br>　智慧境界不可說　　清淨法門不可說<br>　彼諸法力不可說　　清淨住法不可說<br>　菩薩正念不可說　　彼諸法界不可說<br>　修行智慧不可說　　善學智慧不可說<br>　彼智慧身不可說　　住持智慧不可說<br>　彼淨法輪不可說　　彼法智慧不可說<br>　彼妙法雲不可說　　彼妙法雨不可說<br>　彼諸神力不可說　　解方便法不可說<br>　彼悉能於念念中　　解深法界不可說<br>　成就迴向不可說　　於念念中遍遊行<br>　諸佛剎海不可說　　所詣諸佛不可說<br>　分別佛剎不可說　　種種莊嚴不可說<br>　莊嚴清淨不可說　　微妙淨色不可說<br>　種種雜色不可說　　眾莊嚴具不可說<br>　清淨佛剎不可說　　垢穢佛剎不可說<br>　深入眾生不可說　　眾生諸界不可說<br>　彼諸業報不可說　　眾生所行不可說<br>　種種諸根不可說　　眾生虛妄不可說<br>　眾生諸性不可說　　眾生欲樂不可說<br>　眾生威儀不可說　　眾生煩惱不可說<br>　眾生清淨不可說　　調伏眾生不可說<br>　菩薩神力不可說　　所變化身不可說<br>　隨順諸行不可說　　度脫眾生不可說<br>　示現自在不可說　　放大光明不可說<br>　光明妙色不可說　　令眾生淨不可說<br>　彼於一一毛端中　　放光明網不可說<br>　光明網色不可說　　普照佛剎不可說<br>　勇猛精進不可說　　成就無畏不可說<br>　寂靜三昧不可說　　調伏世間不可說<br>　清淨身業不可說　　清淨口業不可說<br>　意業無量不可說　　清淨勝行不可說<br>　成就智寶不可說　　深入法界不可說<br>　諸陀羅尼不可說　　菩薩善學不可說<br>　音聲清淨不可說　　智慧知音不可說<br>　真實正念不可說　　持眾生語不可說<br>　菩薩所行不可說　　正覺清淨不可說<br>　離眾恐怖不可說　　調伏世間不可說<br>　不可稱說真佛子　　彼清淨行不可說<br>　讚歎佛子不可說　　欲究竟盡不可說<br>　不可稱說諸導師　　讚歎菩薩不可說<br>　彼諸菩薩不可說　　清淨功德不可說<br>　彼諸分齊不可說　　隨彼所住不可說<br>　隨住智慧不可說　　不可說劫不能說<br>　樂見諸佛不可說　　長養智慧不可說<br>　永度正法不可說　　離礙正法不可說<br>　正觀三世不可說　　三世智慧不可說<br>　彼所稱量不可說　　出生智慧不可說<br>　菩薩勝行不可說　　種種所願不可說<br>　清淨所願不可說　　具足菩提不可說<br>　諸佛菩提不可說　　彼起智慧不可說<br>　分別真實不可說　　知一切法不可說<br>　清淨佛剎不可說　　所行諸力不可說<br>　彼所修習不可說　　一念開悟不可說<br>　廣說正法不可說　　諸佛自在不可說<br>　踊躍歡喜不可說　　示現世間不可說<br>　轉妙法輪不可說　　離眾怖畏不可說<br>　所說正法不可說　　度脫眾生不可說<br>　不可稱說一切劫　　讚歎菩薩諸功德<br>　彼諸大劫猶可盡　　讚歎功德不可盡<br>　不可稱說諸如來　　各有無量清淨根<br>　不可說劫常讚歎　　如來功德猶不盡<br>　一切十方諸眾生　　皆悉一時成正覺<br>　彼諸正覺一一有　　不可稱說淨妙身<br>　彼淨妙身一一有　　不可稱說如來頭<br>　彼如來頭一一有　　不可稱說廣長舌<br>　彼廣長舌一一出　　無量清淨妙音聲<br>　以彼一一妙音聲　　不可說劫讚歎佛<br>　不可稱說一切劫　　宣揚讚歎佛功德<br>　不可說劫猶可盡　　歎佛功德無窮盡<br>　若於一小微塵中　　有諸佛剎不可說<br>　於彼一一佛剎中　　各有賢首不可說<br>　賢首如來世界中　　復有佛剎不可說<br>　一切法界無有餘　　其中所有諸微塵<br>　於彼一一微塵中　　佛剎成敗不可說<br>　於彼一一微塵中　　安置佛剎不可說<br>　復置剎海不可說　　分別方類不可說<br>　於彼一一佛剎中　　不可稱說諸如來<br>　彼諸如來所壽命　　不可稱說諸大劫<br>　諸佛所行不可說　　微妙正法不可說<br>　威神道力不可說　　離障礙智不可說<br>　微妙智慧不可說　　境界甚深不可說<br>　十力功德不可說　　佛覺菩提不可說<br>　清淨深入不可說　　清淨法界不可說<br>　彼智慧藏不可說　　分別功德不可說<br>　菩薩究竟正隨順　　具足迴向不可說<br>　分別無量諸迴向　　迴向一切諸導師<br>　不可稱說諸大劫　　一心正受諸三昧<br>　於不可說諸佛所　　所行清淨不可說<br>　得不可說無礙心　　悉遍遊行十方界<br>　所修行業不可說　　神力應現不可說<br>　分別佛剎不可說　　諸佛現前不可說<br>　勇猛精進不可說　　究竟智慧不可說<br>　未曾離於一坐處　　而能遍遊十方界<br>　不可稱說諸大劫　　遍遊十方諸佛剎<br>　智慧方便不可說　　如實智慧不可說<br>　轉淨智慧不可說　　念念示現不可說<br>　於諸一一語言中　　解佛智慧不可說<br>　或於一時覺菩提　　或種種時覺菩提<br>　入諸毛端不可說　　入諸微細不可說<br>　殊特勝性不可說　　見諸如來不可說<br>　一一方便不可說　　隨順善入諸佛性<br>　諸佛剎性不可說　　悉能隨順入菩提<br>　不壞法界不可說　　佛眾生剎不可說<br>　三世所攝不可說　　菩薩究竟不可說　</p><p><b>　　<A NAME="n301"></A>大方廣佛華嚴經壽命品第二十六</b><p>爾時心王菩薩摩訶薩。告諸菩薩言。佛子。如此娑婆世界釋迦牟尼佛剎一劫。於安樂世界阿彌陀佛剎為一日一夜。安樂世界一劫。於聖服幢世界金剛佛剎為一日一夜。聖服幢世界一劫。於不退轉音聲輪世界善樂光明清淨開敷佛剎為一日一夜。不退轉音聲輪世界一劫。於離垢世界法幢佛剎為一日一夜。離垢世界一劫。於善燈世界師子佛剎為一日一夜。善燈世界一劫。於善光明世界盧舍那藏佛剎為一日一夜。善光明世界一劫。於超出世界法光明清淨開敷蓮華佛剎為一日一夜。超出世界一劫。於莊嚴慧世界一切明光明佛剎為一日一夜。莊嚴慧世界一劫。於鏡光明世界覺月佛剎為一日一夜。佛子。如是次第。乃至百萬阿僧祇世界。最後世界一劫。於勝蓮華世界賢首佛剎為一日一夜。普賢菩薩等諸大菩薩充滿其中<p><b>　　<A NAME="n302"></A>大方廣佛華嚴經菩薩住處品第二十七</b><p>爾時心王菩薩摩訶薩。復告諸菩薩言。佛子。東方有菩薩住處。名仙人起山。過去諸菩薩常於中住。彼現有菩薩。名金剛勝。於其中止。有三百菩薩眷屬。常為說法。南方有菩薩住處。名勝樓閣山。過去諸菩薩常於中住。彼現有菩薩。名法慧。有五百菩薩眷屬。常為說法。西方有菩薩住處名金剛焰山。過去諸菩薩常於中住。彼現有菩薩。名無畏師子行。有三百菩薩眷屬。常為說法。北方有菩薩住處名香聚山。過去諸菩薩常於中住。彼現有菩薩。名香象。有三千菩薩眷屬。常為說法。東北方有菩薩住處。名清涼山。過去諸菩薩常於中住。彼現有菩薩。名文殊師利。有一萬菩薩眷屬。常為說法。東南方有菩薩住處。名枝堅固。過去諸菩薩常於中住。彼現有菩薩。名天冠。有一千菩薩眷屬。常為說法。西南方有菩薩住處。名樹提光明山。過去諸菩薩常於中住。彼現有菩薩。名賢首。有三千菩薩眷屬。常為說法。西北方有菩薩住處。名香風山。過去諸菩薩常於中住。彼現有菩薩。名香光明。有五千菩薩眷屬。常為說法。四大海中有菩薩住處。名枳怛。過去諸菩薩常於中住。彼現有菩薩。名曇無竭。有萬二千菩薩眷屬。常為說法。海中有菩薩住處。名功德莊嚴窟。過去諸菩薩常於中住。毘舍離城南有菩薩住處。名善住。過去諸菩薩常於中住。巴連弗邑有菩薩住處。名金燈僧伽藍。過去諸菩薩常於中住。摩瑜羅國有菩薩住處。名長養功德。過去諸菩薩常於中住。拘陳那耶國有菩薩住處。名法座。過去諸菩薩常於中住。清淨彼岸國有菩薩住處。名牟真鄰陀功德。過去諸菩薩常於中住。風地內有菩薩住處。名無礙龍王所造。過去諸菩薩常於中住。甘菩國有菩薩住處。名最上慈。過去諸菩薩常於中住。真旦國土有菩薩住處。名那羅延山過去諸菩薩常於中住。邊夷國土有菩薩住處。名牛頭山。過去諸菩薩常於中住。罽賓國土有菩薩住處。名鬱提尸山過去諸菩薩常於中住。難提拔檀那城有菩薩住處。名梯羅浮訶。過去諸菩薩常於中住。菴浮梨摩國有菩薩住處。名正治邪曲過去諸菩薩。常於中住乾陀羅國有菩薩住處。名寂靜窟。過去諸菩薩常於中住<p class='juan'>
大方廣佛華嚴經卷第二十九</p>
</body></html>
