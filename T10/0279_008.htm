<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第八</p>
<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n19"></A>華藏世界品第五之一</b><p>爾時普賢菩薩。復告大眾言諸佛子此華藏莊嚴世界海。是毘盧遮那如來。往昔於世界海微塵數劫修菩薩行時。一一劫中。親近世界海微塵數佛。一一佛所。淨修世界海微塵數。大願之所嚴淨。諸佛子。此華藏莊嚴世界海。有須彌山。微塵數風輪所持其最下風輪。名平等住。能持其上。一切寶焰。熾然莊嚴。次上風輪。名出生種種寶莊嚴。能持其上。淨光照耀。摩尼王幢。次上風輪。名寶威德。能持其上。一切寶鈴。次上風輪。名平等焰。能持其上。日光明相。摩尼王輪。次上風輪。名種種普莊嚴。能持其上。光明輪華。次上風輪。名普清淨。能持其上。一切華焰師子座。次上風輪。名聲遍十方。能持其上。一切珠王幢。次上風輪。名一切寶光明。能持其上。一切摩尼王樹華。次上風輪。名速疾普持。能持其上。一切香摩尼須彌雲。次上風輪。名種種宮殿遊行。能持其上。一切寶色香臺雲。諸佛子。彼須彌山微塵數風輪。最在上者。名殊勝威光藏。能持普光摩尼。莊嚴香水海。此香水海。有大蓮華。名種種光明蕊香幢。華藏莊嚴世界海。住在其中。四方均平。清淨堅固。金剛輪山。周匝圍遶。地海眾樹。各有區別。是時普賢菩薩。欲重宣其義。承佛神力。觀察十方。而說頌言<p class='lg'><br>　世尊往昔於諸有　　微塵佛所修淨業<br>　故獲種種寶光明　　華藏莊嚴世界海<br>　廣大悲雲遍一切　　捨身無量等剎塵<br>　以昔劫海修行力　　今此世界無諸垢<br>　放大光明遍住空　　風力所持無動搖<br>　佛藏摩尼普嚴飾　　如來願力令清淨<br>　普散摩尼妙藏華　　以昔願力空中住<br>　種種堅固莊嚴海　　光雲垂布滿十方<br>　諸摩尼中菩薩雲　　普詣十方光熾然<br>　光焰成輪妙華飾　　法界周流靡不遍<br>　一切寶中放淨光　　其光普照眾生海<br>　十方國土皆周遍　　咸令出苦向菩提<br>　寶中佛數等眾生　　從其毛孔出化形<br>　梵主帝釋輪王等　　一切眾生及諸佛<br>　化現光明等法界　　光中演說諸佛名<br>　種種方便示調伏　　普應群心無不盡<br>　華藏世界所有塵　　一一塵中見法界<br>　寶光現佛如雲集　　此是如來剎自在<br>　廣大願雲周法界　　於一切劫化群生<br>　普賢智地行悉成　　所有莊嚴從此出　</p><p>爾時普賢菩薩。復告大眾言。諸佛子。此華藏莊嚴世界海。大輪圍山。住日珠王蓮華之上。栴檀摩尼。以為其身。威德寶王。以為其峰。妙香摩尼。而作其輪。焰藏金剛。所共成立。一切香水。流注其間。眾寶為林。妙華開敷。香草布地。明珠間飾。種種香華。處處盈滿。摩尼為網。周匝垂覆。如是等。有世界海微塵數。眾妙莊嚴。爾時普賢菩薩。欲重宣其義。承佛神力。觀察十方。而說頌言<p class='lg'><br>　世界大海無有邊　　寶輪清淨種種色<br>　所有莊嚴盡奇妙　　此由如來神力起<br>　摩尼寶輪妙香輪　　及以真珠燈焰輪<br>　種種妙寶為嚴飾　　清淨輪圍所安住<br>　堅固摩尼以為藏　　閻浮檀金作嚴飾<br>　舒光發焰遍十方　　內外映徹皆清淨<br>　金剛摩尼所集成　　復雨摩尼諸妙寶<br>　其寶精奇非一種　　放淨光明普嚴麗<br>　香水分流無量色　　散諸華寶及栴檀<br>　眾蓮競發如衣布　　珍草羅生悉芬馥<br>　無量寶樹普莊嚴　　開華發蕊色熾然<br>　種種名衣在其內　　光雲四照常圓滿<br>　無量無邊大菩薩　　執蓋焚香充法界<br>　悉發一切妙音聲　　普轉如來正法輪<br>　諸摩尼樹寶末成　　一一寶末現光明<br>　毘盧遮那清淨身　　悉入其中普令見<br>　諸莊嚴中現佛身　　無邊色相無央數<br>　悉往十方無不遍　　所化眾生亦無限<br>　一切莊嚴出妙音　　演說如來本願輪<br>　十方所有淨剎海　　佛自在力咸令遍　</p><p>爾時普賢菩薩。復告大眾言。諸佛子。此世界海。大輪圍山內。所有大地。一切皆以金剛所成。堅固莊嚴。不可沮壞。清淨平坦。無有高下。摩尼為輪。眾寶為藏。一切眾生。種種形狀。諸摩尼寶。以為間錯。散眾寶末。布以蓮華。香藏摩尼。分置其間。諸莊嚴具。充遍如雲。三世一切。諸佛國土。所有莊嚴。而為校飾。摩尼妙寶。以為其網。普現如來。所有境界。如天帝網。於中布列。諸佛子。此世界海地。有如是等。世界海微塵數莊嚴。爾時普賢菩薩。欲重宣其義。承佛神力。觀察十方。而說頌言<p class='lg'><br>　其地平坦極清淨　　安住堅固無能壞<br>　摩尼處處以為嚴　　眾寶於中相間錯<br>　金剛為地甚可悅　　寶輪寶網具莊嚴<br>　蓮華布上皆圓滿　　妙衣彌覆悉周遍<br>　菩薩天冠寶瓔珞　　悉布其地為嚴好<br>　栴檀摩尼普散中　　咸舒離垢妙光明<br>　寶華發焰出妙光　　光焰如雲照一切<br>　散此妙華及眾寶　　普覆於地為嚴飾<br>　密雲興布滿十方　　廣大光明無有盡<br>　普至十方一切土　　演說如來甘露法<br>　一切佛願摩尼內　　普現無邊廣大劫<br>　最勝智者昔所行　　於此寶中無不見<br>　其地所有摩尼寶　　一切佛剎咸來入<br>　彼諸佛剎一一塵　　一切國土亦入中<br>　妙寶莊嚴華藏界　　菩薩遊行遍十方<br>　演說大士諸弘願　　此是道場自在力<br>　摩尼妙寶莊嚴地　　放淨光明備眾飾<br>　充滿法界等虛空　　佛力自然如是現<br>　諸有修治普賢願　　入佛境界大智人<br>　能知於此剎海中　　如是一切諸神變　</p><p>爾時普賢菩薩。復告大眾言。諸佛子。此世界海大地中。有不可說。佛剎微塵數香水海。一切妙寶。莊嚴其底。妙香摩尼。莊嚴其岸。毘盧遮那。摩尼寶王。以為其網。香水映徹。具眾寶色。充滿其中。種種寶華。旋布其上。栴檀細末。澄垽其下。演佛言音。放寶光明。無邊菩薩。持種種蓋。現神通力。一切世界。所有莊嚴。悉於中現。十寶階陛。行列分布。十寶欄楯。周匝圍遶。四天下微塵數。一切寶莊嚴。芬陀利華。敷榮水中。不可說百千億。那由他數。十寶尸羅幢。琲e沙數。一切寶衣鈴網幢。琲e沙數。無邊色相。寶華樓閣。百千億那由他數。十寶蓮華城。四天下微塵數。眾寶樹林。寶焰摩尼。以為其網。琲e沙數栴檀香。諸佛言音。光焰摩尼。不可說百千億。那由他數。眾寶垣牆。悉共圍遶。周遍嚴飾。爾時普賢菩薩。欲重宣其義。承佛神力。觀察十方。而說頌言<p class='lg'><br>　此世界中大地上　　有香水海摩尼嚴<br>　清淨妙寶布其底　　安住金剛不可壞<br>　香藏摩尼積成岸　　日焰珠輪布若雲<br>　蓮華妙寶為瓔珞　　處處莊嚴淨無垢<br>　香水澄渟具眾色　　寶華旋布放光明<br>　普震音聲聞遠近　　以佛威神演妙法<br>　階陛莊嚴具眾寶　　復以摩尼為間飾<br>　周迴欄楯悉寶成　　蓮華珠網如雲布<br>　摩尼寶樹列成行　　華蕊敷榮光赫奕<br>　種種樂音矬v奏　　佛神通力令如是<br>　種種妙寶芬陀利　　敷布莊嚴香水海<br>　香焰光明無暫停　　廣大圓滿皆充遍<br>　明珠寶幢睊K盛　　妙衣垂布為嚴飾<br>　摩尼鈴網演法音　　令其聞者趣佛智<br>　妙寶蓮華作城廓　　眾彩摩尼所嚴瑩<br>　真珠雲影布四隅　　如是莊嚴香水海<br>　垣牆繚繞皆周匝　　樓閣相望布其上<br>　無量光明睊K然　　種種莊嚴清淨海<br>　毘盧遮那於往昔　　種種剎海皆嚴淨<br>　如是廣大無有邊　　悉是如來自在力　</p><p>爾時普賢菩薩。復告大眾言。諸佛子。一一香水海。各有四天下。微塵數香水河。右旋圍遶。一切皆以金剛為岸。淨光摩尼。以為嚴飾。常現諸佛。寶色光雲。及諸眾生。所有言音。其河所有。漩澓之處。一切諸佛。所修因行。種種形相。皆從中出。摩尼為網。眾寶鈴鐸。諸世界海。所有莊嚴。悉於中現。摩尼寶雲。以覆其上。其雲普現華藏世界。毘盧遮那。十方化佛。及一切佛。神通之事。復出妙音。稱揚三世。佛菩薩名。其香水中。常出一切寶焰光雲。相續不絕若廣說者。一一河各有世界海。微塵數莊嚴。爾時普賢菩薩。欲重宣其義。承佛神力。觀察十方。而說頌言<p class='lg'><br>　清淨香流滿大河　　金剛妙寶為其岸<br>　寶末為輪布其地　　種種嚴飾皆珍好<br>　寶階行列妙莊嚴　　欄楯周迴悉殊麗<br>　真珠為藏眾華飾　　種種纓鬘共垂下<br>　香水寶光清淨色　　琣R摩尼競疾流<br>　眾華隨浪皆搖動　　悉奏樂音宣妙法<br>　細末栴檀作泥垽　　一切妙寶同洄澓<br>　香藏氛氳布在中　　發焰流芬普周遍<br>　河中出生諸妙寶　　悉放光明色熾然<br>　其光布影成臺座　　華蓋珠瓔皆具足<br>　摩尼王中現佛身　　光明普照十方剎<br>　以此為輪嚴飾地　　香水映徹常盈滿<br>　摩尼為網金為鐸　　遍覆香河演佛音<br>　克宣一切菩提道　　及以普賢之妙行<br>　寶岸摩尼極清淨　　琤X如來本願音<br>　一切諸佛曩所行　　其音普演皆令見<br>　其河所有漩流處　　菩薩如雲常踊出<br>　悉往廣大剎土中　　乃至法界咸充滿<br>　清淨珠王布若雲　　一切香河悉彌覆<br>　其珠等佛眉間相　　炳然顯現諸佛影　</p><p>爾時普賢菩薩。復告大眾言。諸佛子。此諸香水河。兩間之地。悉以妙寶。種種莊嚴。一一各有四天下。微塵數眾寶莊嚴。芬陀利華。周匝遍滿。各有四天下微塵數。眾寶樹林。次第行列。一一樹中。琤X一切諸莊嚴雲。摩尼寶王。照耀其間。種種華香。處處盈滿。其樹復出微妙音聲。說諸如來。一切劫中。所修大願。復散種種摩尼寶王。充遍其地。所謂。蓮華輪摩尼寶王。香焰光雲。摩尼寶王。種種嚴飾。摩尼寶王。現不可思議。莊嚴色摩尼寶王。日光明衣藏。摩尼寶王。周遍十方。普垂布光網雲。摩尼寶王現一切諸佛神變。摩尼寶王。現一切眾生業報海。摩尼寶王。如是等。有世界海微塵數。其香水河。兩間之地。一切悉具如是莊嚴。爾時普賢菩薩。欲重宣其義。承佛神力。觀察十方。而說頌言<p class='lg'><br>　其地平坦極清淨　　真金摩尼共嚴飾<br>　諸樹行列蔭其中　　聳幹垂條華若雲<br>　枝條妙寶所莊嚴　　華焰成輪光四照<br>　摩尼為果如雲布　　普使十方常現睹<br>　摩尼布地皆充滿　　眾華寶末共莊嚴<br>　復以摩尼作宮殿　　悉現眾生諸影像<br>　諸佛影像摩尼王　　普散其地靡不周<br>　如是赫奕遍十方　　一一塵中咸見佛<br>　妙寶莊嚴善分布　　真珠燈網相間錯<br>　處處悉有摩尼輪　　一一皆現佛神通<br>　眾寶莊嚴放大光　　光中普現諸化佛<br>　一一周行靡不遍　　悉以十力廣開演<br>　摩尼妙寶芬陀利　　一切水中咸遍滿<br>　其華種種各不同　　悉現光明無盡歇<br>　三世所有諸莊嚴　　摩尼果中皆顯現<br>　體性無生不可取　　此是如來自在力<br>　此地一切莊嚴中　　悉現如來廣大身<br>　彼亦不來亦不去　　佛昔願力皆令見<br>　此地一一微塵中　　一切佛子修行道<br>　各見所記當來剎　　隨其意樂悉清淨　</p><p>爾時普賢菩薩。復告大眾言。諸佛子。諸佛世尊世界海。莊嚴不可思議。何以故。諸佛子。此華藏莊嚴世界海。一切境界。一一皆以世界海微塵數。清淨功德之所莊嚴。爾時普賢菩薩。欲重宣其義。承佛神力。觀察十方。而說頌言<p class='lg'><br>　此剎海中一切處　　悉以眾寶為嚴飾<br>　發焰騰空布若雲　　光明洞徹常彌覆<br>　摩尼吐雲無有盡　　十方佛影於中現<br>　神通變化靡暫停　　一切菩薩咸來集<br>　一切摩尼演佛音　　其音美妙不思議<br>　毘盧遮那昔所行　　於此寶內睇D見<br>　清淨光明遍照尊　　莊嚴具中皆現影<br>　變化分身眾圍遶　　一切剎海咸周遍<br>　所有化佛皆如幻　　求其來處不可得<br>　以佛境界威神力　　一切剎中如是現<br>　如來自在神通事　　悉遍十方諸國土<br>　以此剎海淨莊嚴　　一切皆於寶中見<br>　十方所有諸變化　　一切皆如鏡中像<br>　但由如來昔所行　　神通願力而出生<br>　若有能修普賢行　　入於菩薩勝智海<br>　能於一切微塵中　　普現其身淨眾剎<br>　不可思議億大劫　　親近一切諸如來<br>　如其一切之所行　　一剎那中悉能現<br>　諸佛國土如虛空　　無等無生無有相<br>　為利眾生普嚴淨　　本願力故住其中　</p><p>爾時普賢菩薩。復告大眾言。諸佛子。此中有何等世界住。我今當說。諸佛子。此不可說。佛剎微塵數。香水海中。有不可說。佛剎微塵數。世界種安住。一一世界種。復有不可說。佛剎微塵數世界。諸佛子。彼諸世界種。於世界海中。各各依住。各各形狀。各各體性。各各方所。各各趣入。各各莊嚴。各各分齊。各各行列。各各無差別。各各力加持。諸佛子。此世界種。或有依大蓮華海住。或有依無邊色。寶華海住。或有依一切真珠藏寶。瓔珞海住。或有依香水海住。或有依一切華海住。或有依摩尼寶網海住。或有依漩流光海住。或有依菩薩。寶莊嚴冠海住。或有依種種眾生身海住。或有依一切佛音聲。摩尼王海住。如是等。若廣說者。有世界海微塵數。諸佛子。彼一切世界種。或有作須彌山形。或作江河形。或作迴轉形。或作漩流形。或作輪輞形。或作壇墠形。或作樹林形。或作樓閣形。或作山幢形。或作普方形。或作胎藏形。或作蓮華形。或作佉勒迦形。或作眾生身形。或作雲形。或作諸佛相好形。或作圓滿光明形。或作種種珠網形。或作一切門闥形。或作諸莊嚴具形。如是等。若廣說者。有世界海微塵數。諸佛子。彼一切世界種。或有以十方摩尼雲為體。或有以眾色焰為體。或有以諸光明為體。或有以寶香焰為體。或有以一切寶莊嚴。多羅華為體。或有以菩薩影像為體。或有以諸佛光明為體。或有以佛色相為體。或有以一寶光為體。或有以眾寶光為體。或有以一切眾生。福德海音聲為體。或有以一切眾生。諸業海音聲為體。或有以一切佛境界。清淨音聲為體。或有以一切菩薩。大願海音聲為體。或有以一切佛。方便音聲為體。或有以一切剎莊嚴具。成壞音聲為體。或有以無邊佛音聲為體。或有以一切佛。變化音聲為體。或有以一切眾生。善音聲為體。或有以一切佛功德海。清淨音聲為體。如是等。若廣說者。有世界海微塵數。爾時普賢菩薩。欲重宣其義。承佛神力。觀察十方。而說頌言<p class='lg'><br>　剎種堅固妙莊嚴　　廣大清淨光明藏<br>　依止蓮華寶海住　　或有住於香海等<br>　須彌城樹壇墠形　　一切剎種遍十方<br>　種種莊嚴形相別　　各各布列而安住<br>　或有體是淨光明　　或是華藏及寶雲<br>　或有剎種焰所成　　安住摩尼不壞藏<br>　燈雲焰彩光明等　　種種無邊清淨色<br>　或有言音以為體　　是佛所演不思議<br>　或是願力所出音　　神變音聲為體性<br>　一切眾生大福業　　佛功德音亦如是<br>　剎種一一差別門　　不可思議無有盡<br>　如是十方皆遍滿　　廣大莊嚴現神力<br>　十方所有廣大剎　　悉來入此世界種<br>　雖見十方普入中　　而實無來無所入<br>　以一剎種入一切　　一切入一亦無餘<br>　體相如本無差別　　無等無量悉周遍<br>　一切國土微塵中　　普見如來在其所<br>　願海言音若雷震　　一切眾生悉調伏<br>　佛身周遍一切剎　　無數菩薩亦充滿<br>　如來自在無等倫　　普化一切諸含識　</p><p>爾時普賢菩薩。復告大眾言。諸佛子。此不可說。佛剎微塵數香水海。在華藏莊嚴。世界海中。如天帝網。分布而住。諸佛子。此最中央香水海。名無邊妙華光。以現一切菩薩形。摩尼王幢為底。出大蓮華。名一切香。摩尼王莊嚴。有世界種。而住其上。名普照十方。熾然寶光明。以一切莊嚴具為體。有不可說佛剎。微塵數世界。於中布列。其最下方有世界。名最勝光遍照。以一切金剛莊嚴。光耀輪為際。依眾寶摩尼華而住。其狀猶如摩尼寶形。一切寶華莊嚴雲。彌覆其上。佛剎微塵數世界。周匝圍遶。種種安住。種種莊嚴。佛號淨眼離垢燈。此上過佛剎。微塵數世界。有世界。名種種香。蓮華妙莊嚴。以一切莊嚴具為際。依寶蓮華網而住。其狀猶如師子之座。一切寶色珠帳雲。彌覆其上。二佛剎微塵數世界。周匝圍遶。佛號師子光勝照。此上過佛剎。微塵數世界。有世界。名一切寶莊嚴普照光。以香風輪為際。依種種寶華瓔珞住。其形八隅。妙光摩尼日輪雲。而覆其上。三佛剎微塵數世界。周匝圍遶。佛號淨光智勝幢。此上過佛剎。微塵數世界。有世界。名種種光明華莊嚴。以一切寶王為際。依眾色金剛。尸羅幢海住。其狀猶如摩尼蓮華。以金剛摩尼寶光雲。而覆其上。四佛剎微塵數世界。周匝圍遶純一清淨。佛號金剛光明無量精進力善出現。此上過佛剎。微塵數世界。有世界。名普放妙華光。以一切寶鈴。莊嚴網為際。依一切樹林莊嚴。寶輪網海住。其形普方。而多有隅角。梵音摩尼王雲。以覆其上。五佛剎微塵數世<span class='corr'>界</span>。周匝圍遶。佛號香光喜力海。此上過佛剎。微塵數世界。有世界。名淨妙光明。以寶王莊嚴幢為際。依金剛宮殿海住。其形四方。摩尼輪髻帳雲。而覆其上。六佛剎微塵數世界。周匝圍遶。佛號普光自在幢。此上過佛剎。微塵數世界。有世界。名眾華焰莊嚴。以種種華莊嚴為際。依一切寶色焰海住。其狀猶如樓閣之形。一切寶色衣。真珠欄楯雲。而覆其上。七佛剎微塵數世界。周匝圍遶。純一清淨。佛號歡喜海功德名稱自在光。此上過佛剎。微塵數世界。有世界。名出生威力地。以出一切聲。摩尼王莊嚴為際。依種種寶色。蓮華座虛空海住。其狀猶如因陀羅網。以無邊色華網雲。而覆其上。八佛剎微塵數世界。周匝圍遶。佛號廣大名稱智海幢。此上過佛剎。微塵數世界。有世界。名出妙音聲。以心王摩尼。莊嚴輪為際。依琤X一切。妙音聲莊嚴雲。摩尼王海住。其狀猶如梵天身形。無量寶莊嚴。師子座雲。而覆其上。九佛剎微塵數世界。周匝圍遶。佛號清淨月光明相無能摧伏。此上過佛剎。微塵數世界。有世界。名金剛幢。以無邊莊嚴。真珠藏寶。瓔珞為際。依一切莊嚴。寶師子座。摩尼海住。其狀周圓。十須彌山。微塵數。一切香摩尼華。須彌雲。彌覆其上。十佛剎微塵數世界。周匝圍遶。純一清淨。佛號一切法海最勝王。此上過佛剎。微塵數世界。有世界。名琤X現帝青寶光明。以極堅牢。不可壞金剛。莊嚴為際。依種種殊異華海住。其狀猶如半月之形。諸天寶帳雲。而覆其上。十一佛剎微塵數世界。周匝圍遶。佛號無量功德法。此上過佛剎。微塵數世界。有世界。名光明照耀。以普光莊嚴為際。依華旋香水海住。狀如華旋。種種衣雲。而覆其上。十二佛剎微塵數世界。周匝圍遶。佛號超釋梵。此上過佛剎。微塵數世界。至此世界。名娑婆。以金剛莊嚴為際。依種種色。風輪所持。蓮華網住。狀如虛空。以普圓滿天宮殿。莊嚴虛空而覆其上。十三佛剎微塵數世界。周匝圍遶。其佛即是毘盧遮那如來世尊。此上過佛剎。微塵數世界。有世界。名寂靜離塵光。以一切寶莊嚴為際。依種種寶衣海住。其狀猶如執金剛形。無邊色金剛雲。而覆其上。十四佛剎微塵數世界。周匝圍遶。佛號遍法界勝音。此上過佛剎。微塵數世界。有世界。名眾妙光明燈。以一切莊嚴帳為際。依淨華網海住。其狀猶如卍字之形。摩尼樹香水海雲。而覆其上。十五佛剎微塵數世界。周匝圍遶。純一清淨。佛號不可摧伏力普照幢。此上過佛剎。微塵數世界。有世界。名清淨光遍照。以無盡寶雲。摩尼王為際。依種種香焰蓮華海住。其狀猶如龜甲之形。圓光摩尼輪栴檀雲。而覆其上。十六佛剎微塵數世界。周匝圍遶。佛號清淨日功德眼。此上過佛剎。微塵數世界。有世界。名寶莊嚴藏。以一切眾生形。摩尼王為際。依光明藏。摩尼王海住。其形八隅。以一切輪圍山。寶莊嚴華樹網。彌覆其上。十七佛剎微塵數世界。周匝圍遶。佛號無礙智光明遍照十方。此上過佛剎。微塵數世界。有世界。名離塵。以一切殊妙相。莊嚴為際。依眾妙華。師子座海住。狀如珠瓔。以一切寶香。摩尼王圓光雲。而覆其上。十八佛剎微塵數世界。周匝圍遶。純一清淨。佛號無量方便最勝幢。此上過佛剎。微塵數世界。有世界。名清淨光普照。以出無盡寶雲。摩尼王為際。依無量色香焰。須彌山海住。其狀猶如寶華旋布。以無邊色光明。摩尼王帝青雲。而覆其上。十九佛剎微塵數世界。周匝圍遶。佛號普照法界虛空光。此上過佛剎。微塵數世界。有世界。名妙寶焰。以普光明。日月寶為際。依一切諸天形。摩尼王海住。其狀猶如寶莊嚴具。以一切寶衣幢雲。及摩尼燈藏網。而覆其上。二十佛剎微塵數世界。周匝圍遶。純一清淨。佛號福德相光明。諸佛子。此遍照十方熾然寶光明世界種。有如是等。不可說。佛剎微塵數。廣大世界。各各所依住。各各形狀。各各體性。各各方面。各各趣入。各各莊嚴。各各分齊。各各行列。各各無差別。各各力加持周匝圍遶。所謂。十佛剎微塵數。迴轉形世界。十佛剎微塵數。江河形世界。十佛剎微塵數。漩流形世界。十佛剎微塵數。輪輞形世界。十佛剎微塵數。壇墠形世界。十佛剎微塵數。樹林形世界。十佛剎微塵數。樓觀形世界。十佛剎微塵數。尸羅幢形世界。十佛剎微塵數。普方形世界。十佛剎微塵數。胎藏形世界。十佛剎微塵數。蓮華形世界。十佛剎微塵數。佉勒迦形世界。十佛剎微塵數。種種眾生形世界。十佛剎微塵數。佛相形世界。十佛剎微塵數。圓光形世界。十佛剎微塵數。雲形世界。十佛剎微塵數。網形世界。十佛剎微塵數。門闥形世界。如是等有不可說。佛剎微塵數。此一一世界。各有十佛剎微塵數。廣大世界。周匝圍遶。此諸世界。一一復有如上所說微塵數世界。而為眷屬。如是所說。一切世界。皆在此無邊妙華光。香水海。及圍遶此海。香水河中<p class='juan'>
大方廣佛華嚴經卷第八</p>
</body></html>
