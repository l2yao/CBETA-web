<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第十<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n23"></A>華藏世界品第五之三</b></p>
<p>爾時普賢菩薩。復告大眾言。諸佛子。彼離垢焰藏香水海東。次有香水海。名變化微妙身。此海中。有世界種。名善布差別方。次有香水海。名金剛眼幢。世界種。名莊嚴法界橋。次有香水海。名種種蓮華妙莊嚴。世界種。名恆出十方變化。次有香水海。名無間寶王輪。世界種。名寶蓮華莖密雲。次有香水海。名妙香焰普莊嚴。世界種。名毘盧遮那變化行。次有香水海。名寶末閻浮幢。世界種。名諸佛護念境界。次有香水海。名一切色熾然光。世界種。名最勝光遍照。次有香水海。名一切莊嚴具境界。世界種。名寶焰燈。如是等。不可說佛剎。微塵數香水海。其最近輪圍山香水海。名玻璃地。世界種。名常放光明。以世界海。清淨劫音聲為體。此中最下方。有世界。名可愛樂淨光幢。佛剎微塵數。世界圍遶。純一清淨。佛號最勝三昧精進慧。此上過十佛剎。微塵數世界。與金剛幢世界齊等。有世界。名香莊嚴幢。十佛剎微塵數。世界圍遶。純一清淨。佛號無障礙法界燈。此上過三佛剎。微塵數世界。與娑婆世界齊等。有世界。名放光明藏。佛號遍法界無障礙慧明。此上過七佛剎。微塵數世界。至此世界種最上方。有世界。名最勝身香。二十佛剎。微塵數世界圍遶。純一清淨。佛號覺分華<p>諸佛子。彼無盡光明輪香水海外。次有香水海。名具足妙光。世界種。名遍無垢。次有香水海。名光耀蓋。世界種。名無邊普莊嚴。次有香水海。名妙寶莊嚴。世界種。名香摩尼軌度形。次有香水海。名出佛音聲。世界種。名善建立莊嚴。次有香水海。名香幢須彌藏。世界種。名光明遍滿。次有香水海。名栴檀妙光明。世界種。名華焰輪。次有香水海。名風力持。世界種。名寶焰雲幢。次有香水海。名帝釋身莊嚴。世界種。名真珠藏。次有香水海。名平坦嚴淨。世界種。名毘琉璃末。種種莊嚴。如是等。不可說佛剎。微塵數香水海。其最近輪圍山香水海。名妙樹華。世界種。名出生諸方廣大剎。以一切佛。摧伏魔音為體。此中最下方。有世界。名焰炬幢。佛號世間功德海。此上過十佛剎。微塵數世界。與金剛幢世界齊等。有世界。名出生寶。佛號師子力寶雲。此上與娑婆世界齊等。有世界。名衣服幢。佛號一切智海王。於此世界種最上方。有世界。名寶瓔珞。師子光明。佛號善變化蓮華幢<p>諸佛子。彼金剛焰光明。香水海外。次有香水海。名一切莊嚴具瑩飾幢。世界種。名清淨行莊嚴。次有香水海。名一切寶華光耀海。世界種。名功德相莊嚴。次有香水海。名蓮華開敷。世界種。名菩薩摩尼冠莊嚴。次有香水海。名妙寶衣服。世界種。名淨珠輪。次有香水海。名可愛華遍照。世界種。名百光雲照耀。次有香水海。名遍虛空大光明。世界種。名寶光普照。次有香水海。名妙華莊嚴幢。世界種。名金月眼瓔珞。次有香水海。名真珠香海藏。世界種。名佛光明。次有香水海。名寶輪光明。世界種。名善化現佛境界光明。如是等不可說佛剎。微塵數香水海。其最近輪圍山香水海。名無邊輪莊嚴底。世界種。名無量方差別。以一切國土。種種言說音為體。此中最下方。有世界。名金剛華蓋。佛號無盡相光明普門音。此上過十佛剎。微塵數世界。有世界。與金剛幢世界齊等。名出生寶衣幢。佛號福德雲大威勢。此上與娑婆世界齊等。有世界。名眾寶具妙莊嚴。佛號勝慧海。於此世界種最上方。有世界。名日光明衣服幢。佛號智日蓮華雲<p>諸佛子彼帝青寶莊嚴。香水海外。次有香水海。名阿修羅宮殿。世界種。名香水光所持。次有香水海。名寶師子莊嚴。世界種。名遍示十方一切寶。次有香水海。名宮殿色光明雲。世界種。名寶輪妙莊嚴。次有香水海。名出大蓮華。世界種。名妙莊嚴遍照法界。次有香水海。名燈焰妙眼。世界種。名遍觀察十方變化。次有香水海。名不思議莊嚴輪。世界種。名十方光明普名稱。次有香水海。名寶積莊嚴。世界種。名燈光照耀。次有香水海。名清淨寶光明。世界種。名須彌無能為礙風。次有香水海。名寶衣欄楯。世界種。名如來身光明。如是等不可說佛剎。微塵數香水海。其最近輪圍山香水海。名樹莊嚴幢。世界種。名安住帝網以一切菩薩。智地音聲為體。此中最下方。有世界。名妙金色。佛號香焰勝威光。此上過十佛剎。微塵數世界。與金剛幢世界齊等。有世界。名摩尼樹華。佛號無礙普現。此上與娑婆世界齊等。有世界。名毘琉璃妙莊嚴。佛號法自在堅固慧。於此世界種最上方。有世界。名梵音妙莊嚴。佛號蓮華開敷光明王<p>諸佛子。彼金剛輪莊嚴底。香水海外。次有香水海。名化現蓮華處。世界種。名國土平正。次有香水海。名摩尼光。世界種。名遍法界無迷惑。次有香水海。名眾妙香日摩尼。世界種。名普現十方。次有香水海。名恆納寶流。世界種。名普行佛言音。次有香水海。名無邊深妙音。世界種。名無邊方差別。次有香水海。名堅實積聚。世界種。名無量處差別。次有香水海。名清淨梵音。世界種。名普清淨莊嚴。次有香水海。名栴檀欄楯音聲藏。世界種。名迥出幢。次有香水海。名妙香寶王光莊嚴。世界種。名普現光明力<p>諸佛子。彼蓮華因陀羅網。香水海外。次有香水海。名銀蓮華妙莊嚴。世界種。名普遍行。次有香水海。名毘琉璃竹密焰雲。世界種。名普出十方音。次有香水海。名十方光焰聚。世界種。名琤X。變化。分布十方。次有香水海。名出現真金摩尼幢。世界種。名金剛幢相。次有香水海。名平等大莊嚴。世界種。名法界勇猛旋次有香水海。名寶華叢無盡光。世界種。名無邊淨光明。次有香水海。名妙金幢。世界種。名演說微密處。次有香水海。名光影遍照。世界種。名普莊嚴。次有香水海。名寂音。世界種。名現前垂布。如是等。不可說佛剎。微塵數香水海。其最近輪圍山香水海。名密焰雲幢。世界種。名一切光莊嚴。以一切如來。道場眾會音為體。於此最下方。有世界。名淨眼莊嚴。佛號金剛月遍照十方。此上過十佛剎。微塵數世界。與金剛幢世界齊等。有世界。名蓮華德。佛號大精進善覺慧。此上與娑婆世界齊等。有世界。名金剛密莊嚴。佛號娑羅王幢。此上過七佛剎。微塵數世界。有世界。名淨海莊嚴。佛號威德絕倫無能制伏<p>諸佛子。彼積集寶香藏。香水海外。次有香水海。名一切寶光明遍照。世界種。名無垢稱莊嚴。次有香水海。名眾寶華開敷。世界種。名虛空相。次有香水海。名吉祥幄遍照。世界種。名無礙光普莊嚴。次有香水海。名栴檀。樹華。世界種。名普現十方旋。次有香水海。名出生妙色寶。世界種。名勝幢周遍行。次有香水海。名普生金剛華。世界種。名現不思議莊嚴。次有香水海。名心王摩尼輪嚴飾。世界種。名示現無礙佛光明。次有香水海。名積集寶瓔珞。世界種。名淨除疑。次有香水海。名真珠輪普莊嚴。世界種。名諸佛願所流。如是等。不可說佛剎。微塵數香水海。其最近輪圍山香水海。名閻浮檀寶藏輪。世界種。名普音幢。以入一切智門。音聲為體。此中最下方。有世界。名華蕊焰。佛號精進施。此上過十佛剎。微塵數世界。與金剛幢世界齊等。有世界。名蓮華光明幢。佛號一切功德最勝心王。此上過三佛剎。微塵數世界。與娑婆世界齊等。有世界。名十力莊嚴。佛號善出現無量功德王。於此世界種最上方。有世界。名摩尼香山幢。佛號廣大善眼淨除疑<p>諸佛子。彼寶莊嚴香水海外。次有香水海。名持須彌光明藏。世界種。名出生廣大雲。次有香水海。名種種莊嚴。大威力境界。世界種。名無礙淨莊嚴。次有香水海。名密布寶蓮華。世界種。名最勝燈莊嚴。次有香水海。名依止一切寶莊嚴。世界種。名日光明網藏。次有香水海。名眾多嚴淨。世界種。名寶華依處。次有香水海。名極聰慧行。世界種。名最勝形莊嚴。次有香水海。名持妙摩尼峰。世界種。名普淨虛空藏。次有香水海。名大光遍照。世界種。名帝青炬光明。次有香水海。名可愛摩尼珠。充滿遍照。世界種。名普吼聲。如是等。不可說佛剎。微塵數香水海。其最近輪圍山香水海。名出帝青寶。世界種。名周遍無差別。以一切菩薩震吼聲為體。此中最下方。有世界。名妙勝藏。佛號最勝功德慧。此上過十佛剎。微塵數世界。與金剛幢世界齊等。有世界。名莊嚴相。佛號超勝大光明。此上與娑婆世界齊等。有世界。名琉璃輪普莊嚴。佛號須彌燈。於此世界種最上方。有世界。名華幢海。佛號無盡變化妙慧雲<p>諸佛子。彼金剛寶聚。香水海外。次有香水海。名崇飾寶埤堄。世界種。名秀出寶幢。次有香水海。名寶幢莊嚴。世界種。名現一切光明。次有香水海。名妙寶雲。世界種。名一切寶莊嚴。光明遍照。次有香水海。名寶樹華莊嚴。世界種。名妙華間飾。次有香水海。名妙寶衣莊嚴。世界種。名光明海。次有香水海。名寶樹峰。世界種。名寶焰雲。次有香水海。名示現光明。世界種。名入金剛無所礙。次有香水海。名蓮華普莊嚴。世界種。名無邊岸海淵。次有香水海。名妙寶莊嚴。世界種。名普示現國土藏。如是等。不可說佛剎。微塵數香水海。其最近輪圍山香水海。名不可壞海。世界種。名妙輪間錯蓮華場。以一切佛力。所出音為體。此中最下方。有世界。名最妙香。佛號變化無量塵數光。此上過十佛剎。微塵數世界。與金剛幢世界齊等。有世界。名不思議。差別莊嚴門。佛號無量智。此上與娑婆世界齊等。有世界。名十方光明。妙華藏。佛號師子眼光焰雲。於此最上方。有世界。名海音聲。佛號水天光焰門<p>諸佛子。彼天城寶堞。香水海外。次有香水海。名焰輪赫奕光。世界種。名不可說種種莊嚴。次有香水海。名寶塵路。世界種。名普入無量旋。次有香水海。名具一切莊嚴。世界種。名寶光遍照。次有香水海。名布眾寶網。世界種。名安布深密。次有香水海。名妙寶莊嚴幢。世界種。名世界海明了音。次有香水海。名日宮清淨影。世界種。名遍入因陀羅網。次有香水海。名一切鼓樂美妙音。世界種。名圓滿平正。次有香水海。名種種妙莊嚴。世界種。名淨密光焰雲。次有香水海。名周遍寶焰燈。世界種。名隨佛本願種種形。如是等。不可說佛剎。微塵數香水海。其最近輪圍山香水海。名積集瓔珞衣。世界種。名化現妙衣。以三世一切佛。音聲為體。此中最下方。有香水海。名因陀羅華藏。世界。名發生歡喜。佛剎微塵數世界圍遶。純一清淨。佛號堅悟智。此上過十佛剎。微塵數世界。<span class='corr'>與</span>金剛幢世界齊等。有世界。名寶網莊嚴。十佛剎微塵數。世界圍遶。純一清淨。佛號無量歡喜光。此上過三佛剎。微塵數世界。與娑婆世界齊等。有世界。名寶蓮華師子座。十三佛剎微塵數。世界圍遶。佛號最清淨不空聞。此上過七佛剎。微塵數世界。至此世界種最上方。有世界。名寶色龍光明。二十佛剎微塵數。世界圍遶。純一清淨。佛號遍法界普照明<p>諸佛子。如是十不可說佛剎。微塵數香水海中。有十不可說佛剎。微塵數世界種皆依現一切菩薩形。摩尼王幢。莊嚴蓮華住。各各莊嚴際。無有間斷。各各放寶色光明。各各光明雲。而覆其上各各莊嚴具。各各劫差別。各各佛出現。各各演法海。各各眾生遍充滿。各各十方普趣入。各各一切佛神力所加持。此一一世界種中。一切世界。依種種莊嚴住。遞相接連。成世界網。於華藏莊嚴世界海。種種差別。周遍建立。爾時普賢菩薩。欲重宣其義。承佛威力。而說頌言<p class='lg'><br>　華藏世界海　　法界等無別<br>　莊嚴極清淨　　安住於虛空<br>　此世界海中　　剎種難思議<br>　一一皆自在　　各各無雜亂<br>　華藏世界海　　剎種善安布<br>　殊形異莊嚴　　種種相不同<br>　諸佛變化音　　種種為其體<br>　隨其業力見　　剎種妙嚴飾<br>　須彌山城網　　水旋輪圓形<br>　廣大蓮華開　　彼彼互圍遶<br>　山幢樓閣形　　旋轉金剛形<br>　如是不思議　　廣大諸剎種<br>　大海真珠焰　　光網不思議<br>　如是諸剎種　　悉在蓮華住<br>　一一諸剎種　　光網不可說<br>　光中現眾剎　　普遍十方海<br>　一切諸剎種　　所有莊嚴具<br>　國土悉入中　　普見無有盡<br>　剎種不思議　　世界無邊際<br>　種種妙嚴好　　皆由大仙力<br>　一切剎種中　　世界不思議<br>　或成或有壞　　或有已壞滅<br>　譬如林中葉　　有生亦有落<br>　如是剎種中　　世界有成壞<br>　譬如依樹林　　種種果差別<br>　如是依剎種　　種種眾生住<br>　譬如種子別　　生果各殊異<br>　業力差別故　　眾生剎不同<br>　譬如心王寶　　隨心見眾色<br>　眾生心淨故　　得見清淨剎<br>　譬如大龍王　　興雲遍虛空<br>　如是佛願力　　出生諸國土<br>　如幻師咒術　　能現種種事<br>　眾生業力故　　國土不思議<br>　譬如眾繢像　　畫師之所作<br>　如是一切剎　　心畫師所成<br>　眾生身各異　　隨心分別起<br>　如是剎種種　　莫不皆由業<br>　譬如見導師　　種種色差別<br>　隨眾生心行　　見諸剎亦然<br>　一切諸剎際　　周布蓮華網<br>　種種相不同　　莊嚴悉清淨<br>　彼諸蓮華網　　剎網所安住<br>　種種莊嚴事　　種種眾生居<br>　或有剎土中　　險惡不平坦<br>　由眾生煩惱　　於彼如是見<br>　雜染及清淨　　無量諸剎種<br>　隨眾生心起　　菩薩力所持<br>　或有剎土中　　雜染及清淨<br>　斯由業力起　　菩薩之所化<br>　有剎放光明　　離垢寶所成<br>　種種妙嚴飾　　諸佛令清淨<br>　一一剎種中　　劫燒不思議<br>　所現雖敗惡　　其處常堅固<br>　由眾生業力　　出生多剎土<br>　依止於風輪　　及以水輪住<br>　世界法如是　　種種見不同<br>　而實無有生　　亦復無滅壞<br>　一一心念中　　出生無量剎<br>　以佛威神力　　悉見淨無垢<br>　有剎泥土成　　其體甚堅[<a href='javascript:showpic("../fontimg/042838.gif")'>革*更</a>]<br>　黑闇無光照　　惡業者所居<br>　有剎金剛成　　雜染大憂怖<br>　苦多而樂少　　薄福之所處<br>　或有用鐵成　　或以赤銅作<br>　石山險可畏　　罪惡者充滿<br>　剎中有地獄　　眾生苦無救<br>　常在黑闇中　　焰海所燒然<br>　或復有畜生　　種種醜陋形<br>　由其自惡業　　常受諸苦惱<br>　或見閻羅界　　飢渴所煎逼<br>　登上大火山　　受諸極重苦<br>　或有諸剎土　　七寶所合成<br>　種種諸宮殿　　斯由淨業得<br>　汝應觀世間　　其中人與天<br>　淨業果成就　　隨時受快樂<br>　一一毛孔中　　億剎不思議<br>　種種相莊嚴　　未曾有迫隘<br>　眾生各各業　　世界無量種<br>　於中取著生　　受苦樂不同<br>　有剎眾寶成　　常放無邊光<br>　金剛妙蓮華　　莊嚴淨無垢<br>　有剎光為體　　依止光輪住<br>　金色栴檀香　　焰雲普照明<br>　有剎月輪成　　香衣悉周布<br>　於一蓮華內　　菩薩皆充滿<br>　有剎眾寶成　　色相無諸垢<br>　譬如天帝網　　光明皕蚅<br>　有剎香為體　　或是金剛華<br>　摩尼光影形　　觀察甚清淨<br>　或有難思剎　　華旋所成就<br>　化佛皆充滿　　菩薩普光明<br>　或有清淨剎　　悉是眾華樹<br>　妙枝布道場　　蔭以摩尼雲<br>　有剎淨光照　　金剛華所成<br>　有是佛化音　　無邊列成網<br>　有剎如菩薩　　摩尼妙寶冠<br>　或有如座形　　從化光明出<br>　或是栴檀末　　或是眉間光<br>　或佛光中音　　而成斯妙剎<br>　有見清淨剎　　以一光莊嚴<br>　或見多莊嚴　　種種皆奇妙<br>　或用十國土　　妙物作嚴飾<br>　或以千土中　　<span class='corr'>一</span>切為莊校<br>　或以億剎物　　莊嚴於一土<br>　種種相不同　　皆如影像現<br>　不可說土物　　莊嚴於一剎<br>　各各放光明　　如來願力起<br>　或有諸國土　　願力所淨治<br>　一切莊嚴中　　普見眾剎海<br>　諸修普賢願　　所得清淨土<br>　三世剎莊嚴　　一切於中現<br>　佛子汝應觀　　剎種威神力<br>　未來諸國土　　如夢悉令見<br>　十方諸世界　　過去國土海<br>　咸於一剎中　　現像猶如化<br>　三世一切佛　　及以其國土<br>　於一剎種中　　一切悉觀見<br>　一切佛神力　　塵中現眾土<br>　種種悉明見　　如影無真實<br>　或有眾多剎　　其形如大海<br>　或如須彌山　　世界不思議<br>　有剎善安住　　其形如帝網<br>　或如樹林形　　諸佛滿其中<br>　或作寶輪形　　或有蓮華狀<br>　八隅備眾飾　　種種悉清淨<br>　或有如座形　　或復有三隅<br>　或如佉勒迦　　城廓梵王身<br>　或如天主髻　　或有如半月<br>　或如摩尼山　　或如日輪形<br>　或有世界形　　譬如香海旋<br>　或作光明輪　　佛昔所嚴淨<br>　或有輪輞形　　或有壇墠形<br>　或如佛毫相　　肉髻廣長眼<br>　或有如佛手　　或如金剛杵<br>　或如焰山形　　菩薩悉周遍<br>　或如師子形　　或如海蚌形<br>　無量諸色相　　體性各差別<br>　於一剎種中　　剎形無有盡<br>　皆由佛願力　　護念得安住<br>　有剎住一劫　　或住於十劫<br>　乃至過百千　　國土微塵數<br>　或於一劫中　　見剎有成壞<br>　或無量無數　　乃至不思議<br>　或有剎有佛　　或有剎無佛<br>　或有唯一佛　　或有無量佛<br>　國土若無佛　　他方世界中<br>　有佛變化來　　為現諸能事<br>　沒天與降神　　處胎及出生<br>　降魔成正覺　　轉無上法輪<br>　隨眾生心樂　　示現種種相<br>　為轉妙法輪　　悉應其根欲<br>　一一佛剎中　　一佛出興世<br>　經於億千歲　　演說無上法<br>　眾生非法器　　不能見諸佛<br>　若有心樂者　　一切處皆見<br>　一一剎土中　　各有佛興世<br>　一切剎中佛　　億數不思議<br>　此中一一佛　　現無量神變<br>　悉遍於法界　　調伏眾生海<br>　有剎無光明　　黑闇多恐懼<br>　苦觸如刀劍　　見者自酸毒<br>　或有諸天光　　或有宮殿光<br>　或日月光明　　剎網難思議<br>　有剎自光明　　或樹放淨光<br>　未曾有苦惱　　眾生福力故<br>　或有山光明　　或有摩尼光<br>　或以燈光照　　悉眾生業力<br>　或有佛光明　　菩薩滿其中<br>　有是蓮華光　　焰色甚嚴好<br>　有剎華光照　　有以香水照<br>　塗香燒香照　　皆由淨願力<br>　有以雲光照　　摩尼蚌光照<br>　佛神力光照　　能宣悅意聲<br>　或以寶光照　　或金剛焰照<br>　淨音能遠震　　所至無眾苦<br>　或有摩尼光　　或是嚴具光<br>　或道場光明　　照耀眾會中<br>　佛放大光明　　化佛滿其中<br>　其光普照觸　　法界悉周遍<br>　有剎甚可畏　　嗥叫大苦聲<br>　其聲極酸楚　　聞者生厭怖<br>　地獄畜生道　　及以閻羅處<br>　是濁惡世界　　琤X憂苦聲<br>　或有國土中　　常出可樂音<br>　悅意順其教　　斯由淨業得<br>　或有國土中　　睇D帝釋音<br>　或聞梵天音　　一切世主音<br>　或有諸剎土　　雲中出妙聲<br>　寶海摩尼樹　　及樂音遍滿<br>　諸佛圓光內　　化聲無有盡<br>　及菩薩妙音　　周聞十方剎<br>　不可思議國　　普轉法輪聲<br>　願海所出聲　　修行妙音聲<br>　三世一切佛　　出生諸世界<br>　名號皆具足　　音聲無有盡<br>　或有剎中聞　　一切佛力音<br>　地度及無量　　如是法皆演<br>　普賢誓願力　　億剎演妙音<br>　其音若雷震　　住劫亦無盡<br>　佛於清淨國　　示現自在音<br>　十方法界中　　一切無不聞　</p><p class='juan'>
大方廣佛華嚴經卷第十</p>
</body></html>
