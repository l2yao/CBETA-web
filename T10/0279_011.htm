<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第十一</p>
<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n25"></A>毘盧遮那品第六</b><p>爾時。普賢菩薩。復告大眾言。諸佛子。乃往古世。過世界微塵數劫。復倍是數。有世界海。名普門淨光明。此世界海中有世界。名勝音。依摩尼華網海住。須彌山微塵數世界。而為眷屬。其形正圓。其地具有無量莊嚴。三百重眾寶樹輪圍山。所共圍遶。一切寶雲。而覆其上。清淨無垢。光明照耀。城邑宮殿。如須彌山。衣服飲食。隨念而至。其劫名曰種種莊嚴。諸佛子。彼勝音世界中。有香水海。名清淨光明。其海中。有大華。須彌山出現。名華焰普莊嚴幢。十寶欄楯。周匝圍遶。於其山上。有一大林。名摩尼華枝輪。無量華樓閣。無量寶臺觀。周迴布列。無量妙香幢。無量寶山幢。迥極莊嚴。無量寶芬陀利華。處處敷榮。無量香摩尼蓮華網。周匝垂布。樂音和悅。香雲照耀。數各無量。不可紀極。有百萬億那由他城。周匝圍遶。種種眾生。於中止住。諸佛子。此林東有一大城。名焰光明。人王所都。百萬億那由他城。周匝圍遶。清淨妙寶。所共成立。縱廣各有七千由旬。七寶為廓。樓櫓卻敵。悉皆崇麗。七重寶塹香水盈滿。優缽羅華。波頭摩華。拘物頭華。芬陀利華。悉是眾寶。處處分布。以為嚴飾。寶多羅樹。七重圍遶。宮殿樓閣。悉寶莊嚴。種種妙網。張施其上。塗香散華。芬瑩其中。有百萬億那由他門。悉寶莊嚴。一一門前。各有四十九寶尸羅幢。次第行列<p>復有百萬億園林。周匝圍遶。其中皆有種種雜香。摩尼樹香。周流普熏。眾鳥和鳴。聽者歡悅。此大城中。所有居人。靡不成就業報神足。乘空往來。行同諸天。心有所欲。應念皆至。其城次南。有一天城。名樹華莊嚴。其次右旋。有大龍城。名曰究竟。次有夜叉城。名金剛勝妙幢。次有乾闥婆城。名曰妙宮。次有阿脩羅城。名曰寶輪。次有迦樓羅城。名妙寶莊嚴。次有梵天王城。名種種妙莊嚴。如是等。百萬億那由他數。此一一城。各有百萬億那由他樓閣。所共圍遶。一一皆有無量莊嚴。諸佛子。此寶華枝輪大林之中。有一道場。名寶華遍照。以眾大寶。分布莊嚴。摩尼華輪。遍滿開敷。然以香燈。具眾寶色焰雲彌覆。光網普照。諸莊嚴具。常出妙寶。一切樂中。瓻絮悌窗C摩尼寶王。現菩薩身。種種妙華。周遍十方。其道場前。有一大海。名香摩尼金剛。出大蓮華。名華蕊焰輪。其華廣大。百億由<span class='corr'>旬</span>。莖葉鬚臺。皆是妙寶。十不可說。百千億那由他蓮華。所共圍遶。常放光明。琤X妙音。周遍十方。諸佛子。彼勝音世界。最初劫中。有十須彌山。微塵數如來。出興於世。其第一佛。號一切功德山須彌勝雲。諸佛子。應知彼佛將出現時。一百年前。此摩尼華枝輪大林中。一切莊嚴。周遍清淨。所謂。出不思議寶焰雲。發歎佛功德音。演無數佛音聲。舒光布網。彌覆十万。宮殿樓閣。互相照耀。寶華光明。騰聚成雲。復出妙音。說一切眾生。前世所行。廣大善根。說三世一切。諸佛名號。說諸菩薩。所修願行。究竟之道。說諸如來。轉妙法輪。種種言辭。現如是等。莊嚴之相。顯示如來。當出於世。其世界中。一切諸王。見此相故。善根成熟。悉欲見佛。而來道場。爾時。一切功德山須彌勝雲佛。於其道場。大蓮華中。忽然出現。其身周普。等真法界。一切佛剎。皆示出生。一切道場。悉詣其所。無邊妙色。具足清淨。一切世間。無能映奪。具眾寶相。一一分明。一切宮殿。悉現其像。一切眾生。咸得目見。無邊化佛。從其身出。種種色光。充滿法界。如於此清淨光明香水海。華焰莊嚴幢須彌頂上。摩尼華枝輪大林中。出現其身。而坐於座。其勝音世界。有六十八千億須彌山頂。悉亦於彼。現身而坐。爾時彼佛即於眉間。放大光明。其光名發起一切善根音。十佛剎微塵數光明。而為眷屬。充滿一切十方國土。若有眾生。應可調伏。其光照觸。即自開悟。息諸惑熱。裂諸蓋網。摧諸障山。淨諸垢濁。發大信解。生勝善根。永離一切諸難恐怖。滅除一切身心苦惱。起見佛心。趣一切智。時一切世間主。并其眷屬。無量百千。蒙佛光明。所開覺故。悉詣佛所。頭面禮足<p>諸佛子。彼焰光明大城中有王。名喜見善慧。統領百萬億那由他城。夫人采女。三萬七千人。福吉祥為上首。王子五百人。(別本云二萬五千人)大威光為上首。大威光太子有十千夫人。妙見為上首。爾時。大威光太子。見佛光明已。以昔所修善根力故。即時證得十種法門。何謂為十。所謂。證得一切諸佛。功德輪三昧。證得一切佛法。普門陀羅尼。證得廣大方便藏。般若波羅蜜。證得調伏一切眾生。大莊嚴大慈。證得普雲音大悲。證得生無邊功德。最勝心大喜。證得如實覺悟一切法大捨。證得廣大方便。平等藏大神通。證得增長信解力大願。證得普入一切智。光明辯才門。爾時。大威光太子。獲得如是法光明已。承佛威力。普觀大眾。而說頌言<p class='lg'><br>　世尊坐道場　　清淨大光明<br>　譬如千日出　　普照虛空界<br>　無量億千劫　　導師時乃現<br>　佛今出世間　　一切所瞻奉<br>　汝觀佛光明　　化佛難思議<br>　一切宮殿中　　寂然而正受<br>　汝觀佛神通　　毛孔出焰雲<br>　照耀於世間　　光明無有盡<br>　汝應觀佛身　　光網極清淨<br>　現形等一切　　遍滿於十方<br>　妙音遍世間　　聞者皆欣樂<br>　隨諸眾生語　　讚歎佛功德<br>　世尊光所照　　眾生悉安樂<br>　有苦皆滅除　　心生大歡喜<br>　觀諸菩薩眾　　十方來萃止<br>　悉放摩尼雲　　現前稱讚佛<br>　道場出妙音　　其音極深遠<br>　能滅眾生苦　　此是佛神力<br>　一切咸恭敬　　心生大歡喜<br>　共在世尊前　　瞻仰於法王　</p><p>諸佛子。彼大威光太子。說此頌時。以佛神力。其聲普遍勝音世界。時喜見善慧王。聞此頌已。心大歡喜。觀諸眷屬。而說頌言<p class='lg'><br>　汝應速召集　　一切諸王眾<br>　王子及大臣　　城邑宰官等<br>　普告諸城內　　疾應擊大鼓<br>　共集所有人　　俱行往見佛<br>　一切四衢道　　悉應鳴寶鐸<br>　妻子眷屬俱　　共往觀如來<br>　一切諸城廓　　宜令悉清淨<br>　普建勝妙幢　　摩尼以嚴飾<br>　寶帳羅眾網　　妓樂如雲布<br>　嚴備在虛空　　處處令充滿<br>　道路皆嚴淨　　普雨妙衣服<br>　巾馭汝寶乘　　與我同觀佛<br>　各各隨自力　　普雨莊嚴具<br>　一切如雲布　　遍滿虛空中<br>　香焰蓮華蓋　　半月寶瓔珞<br>　及無數妙衣　　汝等皆應雨<br>　須彌香水海　　上妙摩尼輪<br>　及清淨栴檀　　悉應雨滿空<br>　眾寶華瓔珞　　莊嚴淨無垢<br>　及以摩尼燈　　皆令在空住<br>　一切持向佛　　心生大歡喜<br>　妻子眷屬俱　　往見世所尊　</p><p>爾時喜見善慧王。與三萬七千夫人采女俱。福吉祥為上首。五百王子俱。大威光為上首。六萬大臣俱。慧力為上首。如是等。七十七百千億那由他眾。前後圍遶。從焰光明大城出。以王力故。一切大眾。乘空而往。諸供養具。遍滿虛空。至於佛所。頂禮佛足。卻坐一面。復有妙華城。善化幢天王。與十億那由他眷屬俱<p>復有究竟大城。淨光龍王。與二十五億眷屬俱。復有金剛勝幢城。猛健夜叉王與七十七億眷屬俱。復有無垢城。喜見乾闥婆王。與九十七億眷屬俱。復有妙輪城。淨色思惟阿脩羅王。與五十八億眷屬俱。復有妙莊嚴城。十力行迦樓羅王。與九十九千眷屬俱<p>復有遊戲快樂城。金剛德緊那羅王。與十八億眷屬俱。復有金剛幢城。寶稱幢摩[<a href='javascript:showpic("../fontimg/023523.gif")'>目*侯</a>]羅伽王。與三億百千那由他眷屬俱。復有淨妙莊嚴城。最勝梵王。與十八億眷屬俱。如是等百萬億那由他大城中。所有諸王。并其眷屬。悉共往詣一切功德須彌勝雲如來所。頂禮佛足。卻坐一面<p>時彼如來。為欲調伏諸眾生故。於眾會道場海中。說普集一切三世佛。自在法修多羅。世界微塵數修多羅。而為眷屬。隨眾生心。悉令獲益。是時。大威光菩薩。聞是法已。即獲一切功德須彌勝雲佛。宿世所集法海光明。所謂。得一切法聚。平等三昧智光明。一切法悉入最初菩提心中住智光明。十方法界普光明藏。清淨眼智光明。觀察一切佛法。大願海智光明。入無邊功德海。清淨行智光明。趣向不退轉。大力速疾藏智光明。法界中無量變化力。出離輪智光明。決定入無量功德。圓滿海智光明。了知一切佛決定解。莊嚴成就海智光明。了知法界無邊佛。現一切眾生前。神通海智光明。了知一切佛。力無所畏。法智光明。爾時大威光菩薩。得如是無量智光明已。承佛威力。而說頌言<p class='lg'><br>　我聞佛妙法　　而得智光明<br>　以是見世尊　　往昔所行事<br>　一切所生處　　名號身差別<br>　及供養於佛　　如是我咸見<br>　往昔諸佛所　　一切皆承事<br>　無量劫修行　　嚴淨諸剎海<br>　捨施於自身　　廣大無涯際<br>　修治最勝行　　嚴淨諸剎海<br>　耳鼻頭手足　　及以諸宮殿<br>　捨之無有量　　嚴淨諸剎海<br>　能於一一剎　　億劫不思議<br>　修習菩提行　　嚴淨諸剎海<br>　普賢大願力　　一切佛海中<br>　修行無量行　　嚴淨諸剎海<br>　如因日光照　　還見於日輪<br>　我以佛智光　　見佛所行道<br>　我觀佛剎海　　清淨大光明<br>　寂靜證菩提　　法界悉周遍<br>　我當如世尊　　廣淨諸剎海<br>　以佛威神力　　修習菩提行　</p><p>諸佛子。時大威光菩薩。以見一切功德山須彌勝雲佛。承事供養故。於如來所。心得悟了。為一切世間。顯示如來往昔行海。顯示往昔菩薩行方便。顯示一切佛功德海。顯示普入一切法界清淨智。顯示一切道場中。成佛自在力。顯示佛力無畏。無差別智。顯示普示現如來身。顯示不可思議佛神變。顯示莊嚴無量。清淨佛土。顯示普賢菩薩。所有行願。令如須彌山。微塵數眾生。發菩提心。佛剎微塵數眾生。成就如來清淨國土。爾時一切功德山須彌勝雲佛。為大威光菩薩。而說頌言<p class='lg'><br>　善哉大威光　　福藏廣名稱<br>　為利眾生故　　發趣菩提道<br>　汝獲智光明　　法界悉充遍<br>　福慧咸廣大　　當得深智海<br>　一剎中修行　　經於剎塵劫<br>　如汝見於我　　當獲如是智<br>　非諸劣行者　　能知此方便<br>　獲大精進力　　乃能淨剎海<br>　一一微塵中　　無量劫修行<br>　彼人乃能得　　莊嚴諸佛剎<br>　為一一眾生　　輪迴經劫海<br>　其心不疲懈　　當成世導師<br>　供養一一佛　　悉盡未來際<br>　心無暫疲厭　　當成無上道<br>　三世一切佛　　當共滿汝願<br>　一切佛會中　　汝身安住彼<br>　一切諸如來　　誓願無有邊<br>　大智通達者　　能知此方便<br>　大光供養我　　故獲大威力<br>　令塵數眾生　　成熟向菩提<br>　諸修普賢行　　大名稱菩薩<br>　莊嚴佛剎海　　法界普周遍　</p><p>諸佛子。汝等應知。彼大莊嚴劫中。有琲e沙數小劫。人壽命二小劫。諸佛子。彼一切功德須彌勝雲佛。壽命五十億歲。彼佛滅度後。有佛出世。名波羅蜜善眼莊嚴王。亦於彼摩尼華枝輪大林中。而成正覺。爾時。大威光童子。見彼如來。成等正覺。現神通力。即得念佛三昧。名無邊海藏門。即得陀羅尼。名大智力法淵。即得大慈。名普隨眾生。調伏度脫。即得大悲。名遍覆一切境界雲。即得大喜。名一切佛功德海威力藏。即得大捨。名法性虛空。平等清淨。即得般若波羅蜜。名自性離垢。法界清淨身。即得神通。名無礙光普隨現。即得辯才。名善入離垢淵。即得智光。名一切佛法清淨藏。如是等十千法門。皆得通達。爾時。大威光童子。承佛威力。為諸眷屬。而說頌言<p class='lg'><br>　不可思議億劫中　　導世明師難一遇<br>　此土眾生多善利　　而今得見第二佛<br>　佛身普放大光明　　色相無邊極清淨<br>　如雲充滿一切土　　處處稱揚佛功德<br>　光明所照咸歡喜　　眾生有苦悉除滅<br>　各令恭敬起慈心　　此是如來自在用<br>　出不思議變化雲　　放無量色光明網<br>　十方國土皆充滿　　此佛神通之所現<br>　一一毛孔現光雲　　普遍虛空發大音<br>　所有幽冥靡不照　　地獄眾苦咸令滅<br>　如來妙音遍十方　　一切言音咸具演<br>　隨諸眾生宿善力　　此是大師神變用<br>　無量無邊大眾海　　佛於其中皆出現<br>　普轉無盡妙法輪　　調伏一切諸眾生<br>　佛神通力無有邊　　一切剎中皆出現<br>　善逝如是智無礙　　為利眾生成正覺<br>　汝等應生歡喜心　　踊躍愛樂極尊重<br>　我當與汝同詣彼　　若見如來眾苦滅<br>　發心迴向趣菩提　　慈念一切諸眾生<br>　悉住普賢廣大願　　當如法王得自在　</p><p>諸佛子。大威光童子。說此頌時。以佛神力。其聲無礙。一切世界。皆悉得聞。無量眾生。發菩提心。時大威光王子。與其父母。并諸眷屬。及無量百千億那由他眾生。前後圍遶。寶蓋如雲。遍覆虛空。共詣波羅蜜善眼莊嚴王如來所。其佛為說法界體性。清淨莊嚴。修多羅。世界海微塵等修多羅。而為眷屬。彼諸大眾。聞此經已。得清淨智。名入一切淨方便。得於地。名離垢光明。得波羅蜜輪。名示現一切世間。愛樂莊嚴。得增廣行輪。名普入一切剎土。無邊光明清淨見。得趣向行輪。名離垢福德雲光明幢。得隨入證輪。名一切法海。廣大光明。得轉深發趣行。名大智莊嚴。得灌頂智慧海。名無功用修極妙見。得顯了大光明。名如來功德海相。光影遍照。得出生願力清淨智。名無量願力信解藏。時彼佛。為大威光菩薩。而說頌言<p class='lg'><br>　善哉功德智慧海　　發心趣向大菩提<br>　汝當得佛不思議　　普為眾生作依處<br>　汝已出生大智海　　悉能遍了一切法<br>　當以難思妙方便　　入佛無盡所行境<br>　已見諸佛功德雲　　已入無盡智慧地<br>　諸波羅蜜方便海　　大名稱者當滿足<br>　已得方便總持門　　及以無盡辯才門<br>　種種行願皆修習　　當成無等大智慧<br>　汝已出生諸願海　　汝已入於三昧海<br>　當具種種大神通　　不可思議諸佛法<br>　究竟法界不思議　　廣大深心已清淨<br>　普見十方一切佛　　離垢莊嚴眾剎海<br>　汝已入我菩提行　　昔時本事方便海<br>　如我修行所淨治　　如是妙行汝皆悟<br>　我於無量一一剎　　種種供養諸佛海<br>　如彼修行所得果　　如是莊嚴汝咸見<br>　廣大劫海無有盡　　一切剎中修淨行<br>　堅固誓願不可思　　當得如來此神力<br>　諸佛供養盡無餘　　國土莊嚴悉清淨<br>　一切劫中修妙行　　汝當成佛大功德</p><p>諸佛子。波羅蜜善眼莊嚴王如來。入涅槃已。喜見善慧王。尋亦去世。大威光童子。受轉輪王位。彼摩尼華枝輪大林中。第三如來。出現於世。名最勝功德海。時大威光轉輪聖王。見彼如來。成佛之相。與其眷屬。及四兵眾。城邑聚落。一切人民。并持七寶。俱往佛所。以一切香。摩尼莊嚴。大樓閣。奉上於佛。時彼如來。於其林中。說菩薩普眼。光明行修多羅。世界微塵數修多羅。而為眷屬。爾時。大威光菩薩。聞此法已。得三昧。名大福德普光明。得此三昧故。悉能了知一切菩薩。一切眾生。過現未來。福非福海。時彼佛。為大威光菩薩。而說頌言<p class='lg'><br>　善哉福德大威光　　汝等今來至我所<br>　愍念一切眾生海　　發勝菩提大願心<br>　汝為一切苦眾生　　起大悲心令解脫<br>　當作群迷所依怙　　是名菩薩方便行<br>　若有菩薩能堅固　　修諸勝行無厭怠<br>　最勝最上無礙解　　如是妙智彼當得<br>　福德光者福幢者　　福德處者福海者<br>　普賢菩薩所有願　　是汝大光能趣入<br>　汝能以此廣大願　　入不思議諸佛海<br>　諸佛福海無有邊　　汝以妙解皆能見<br>　汝於十方國土中　　悉見無量無邊佛<br>　彼佛往昔諸行海　　如是一切汝咸見<br>　若有住此方便海　　必得入於智地中<br>　此是隨順諸佛學　　決定當成一切智<br>　汝於一切剎海中　　微塵劫海修諸行<br>　一切如來諸行海　　汝皆學已當成佛<br>　如汝所見十方中　　一切剎海極嚴淨<br>　汝剎嚴淨亦如是　　無邊願者所當得<br>　今此道場眾會海　　聞汝願已生欣樂<br>　皆入普賢廣大乘　　發心迴向趣菩提<br>　無邊國土一一中　　悉入修行經劫海<br>　以諸願力能圓滿　　普賢菩薩一切行　</p><p>諸佛子。彼摩尼華枝輪大林中。復有佛出。號名稱普聞蓮華眼幢。是時大威光。於此命終。生須彌山上。寂靜寶宮。天城中。為大天王。名離垢福德幢。共諸天眾俱詣佛所。雨寶華雲。以為供養。時彼如來。為說廣大方便。普門遍照修多羅。世界海微塵數修多羅。而為眷屬。時天王眾。聞此經已。得三昧。名普門歡喜藏。以三昧力。能入一切法實相海。獲是益已。從道場出。還歸本處<p class='juan'>
大方廣佛華嚴經卷第十一</p>
</body></html>
