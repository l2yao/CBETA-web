<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第十八</p>
<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n45"></A>明法品第十八</b><p>爾時精進慧菩薩。白法慧菩薩言。佛子。菩薩摩訶薩。初發求一切智心。成就如是。無量功德。具大莊嚴。昇一切智乘。入菩薩正位。捨諸世間法。得佛出世法。去來現在。諸佛攝受。決定至於無上菩提。究竟之處。彼諸菩薩。於佛教中。云何修習。令諸如來。皆生歡喜。入諸菩薩。所住之處。一切大行。皆得清淨。所有大願。悉使滿足。獲諸菩薩。廣大之藏。隨所應化。常為說法。而琱ㄠ邞i羅蜜行。所念眾生。咸令得度。紹三寶種。使不斷絕。善根方便。皆悉不虛。佛子。彼諸菩薩。以何方便。能令此法。當得圓滿。願垂哀愍。為我宣說。此諸大會。靡不樂聞。復次如諸菩薩摩訶薩。常勤修習。滅除一切無明黑暗。降伏魔怨制諸外道。永滌一切煩惱心垢。悉能成就一切善根。永出一切惡趣諸難。淨治一切大智境界。成就一切菩薩諸地。諸波羅蜜。總持三昧。六通三明。四無所畏。清淨功德。莊嚴一切諸佛國土。及諸相好。身語心行。成就滿足。善知一切諸佛如來。力無所畏。不共佛法。一切智智。所行境界。為欲成熟一切眾生。隨其心樂。而取佛土。隨根隨時。如應說法。種種無量。廣大佛事。及餘無量。諸功德法。諸行諸道。及諸境界。皆悉圓滿。疾與如來。功德平等。於諸如來。應正等覺。百千阿僧祇劫。修菩薩行時。所集法藏。悉能守護。開示演說。諸魔外道。無能沮壞。攝持正法。無有窮盡。於一切世界。演說法時。天王夜叉王。乾闥婆王。阿脩羅王。迦樓羅王。緊那羅王。摩[<a href='javascript:showpic("../fontimg/023523.gif")'>目*侯</a>]羅伽王。人王。梵王。如來法王。皆悉守護。一切世間恭敬供養。同灌其頂。常為諸佛之所護念。一切菩薩。亦皆愛敬。得善根力。增長白法。開演如來。甚深法藏。攝持正法以自莊嚴。一切菩薩所行次第願皆演說。爾時精進慧菩薩。欲重宣其義。而說頌言<p class='lg'><br>　大名稱者善能演　　菩薩所成功德法<br>　深入無邊廣大行　　具足清淨無師智<br>　若有菩薩初發心　　成就福德智慧乘<br>　入離生位超世間　　普獲正等菩提法<br>　彼復云何佛教中　　堅固勤修轉增勝<br>　令諸如來悉歡喜　　佛所住地速當入<br>　所行清淨願皆滿　　及得廣大智慧藏<br>　常能說法度眾生　　而心無依無所著<br>　菩薩一切波羅蜜　　悉善修行無缺減<br>　所念眾生咸救度　　常持佛種使不絕<br>　所作堅固不唐捐　　一切功成得出離<br>　如諸勝者所修行　　彼清淨道願宣說<br>　永破一切無明暗　　降伏眾魔及外道<br>　所有垢穢悉滌除　　得近如來大智慧<br>　永離惡趣諸險難　　淨治大智殊勝境<br>　獲妙道力鄰上尊　　一切功德皆成就<br>　證得如來最勝智　　住於無量諸國土<br>　隨眾生心而說法　　及作廣大諸佛事<br>　云何而得諸妙道　　開演如來正法藏<br>　常能受持諸佛法　　無能超勝無與等<br>　云何無畏如師子　　所行清淨如滿月<br>　云何修習佛功德　　猶如蓮華不著水　</p><p>爾時法慧菩薩。告精進慧菩薩言。善哉佛子。汝今為欲多所饒益。多所安樂。多所惠利。哀愍世間。諸天及人。問於如是菩薩所修清淨之行。佛子。汝住實法。發大精進。增長不退。已得解脫。能作是問。同於如來。諦聽諦聽。善思念之。我今承佛威神之力。為汝於中。說其少分。佛子。菩薩摩訶薩。已發一切智心。應離癡暗。精勤守護。無令放逸。佛子。菩薩摩訶薩。住十種法。名不放逸。何者為十。一者護持眾戒。二者遠離愚癡。淨菩提心。三者心樂質直。離諸諂誑。四者勤修善根無有退轉。五者痤蔚銆岫菮珛o心。六者不樂親近在家出家。一切凡夫。七者修諸善業。而不願求世間果報。八者永離二乘。行菩薩道。九者樂修眾善。令不斷絕。十者痤複[察。自相續力。佛子。若諸菩薩。行此十法。是則名為住不放逸。佛子。菩薩摩訶薩。住不放逸。得十種清淨。何者為十。一者如說而行。二者念智成就。三者住於深定。不沈不舉。四者樂求佛法。無有懈息。五者隨所聞法。如理觀察。具足出生巧妙智慧。六者入深禪定。得佛神通。七者其心平等。無有高下。八者於諸眾生。上中下類。心無障礙。猶如大地。等作利益。九者若見眾生。乃至一發菩提之心。尊重承事。猶如和尚。十者於授戒和尚。及阿闍梨。一切菩薩。諸善知識。法師之所。常生尊重。承事供養。佛子。是名菩薩。住不放逸。十種清淨。佛子。菩薩摩訶薩。住不放逸。發大精進。起於正念。生勝欲樂。所行不息。於一切法。心無依處。於甚深法。能勤修習。入無諍門。增廣大心。佛法無邊。能順了知。令諸如來。皆悉歡喜。佛子。菩薩摩訶薩。復有十法。能令一切諸佛歡喜。何等為十。一者精進不退。二者不惜身命。三者於諸利養。無有希求。四者知一切法。皆如虛空。五者善能觀察。普入法界。六者知諸法印。心無倚著。七者常發大願。八者成就清淨忍智光明。九者觀自善法。心無增減。十者依無作門。修諸淨行。佛子。是為菩薩。住十種法。能令一切如來歡喜。佛子。復有十法。能令一切諸佛歡喜。何者為十。所謂。安住不放逸。安住無生忍。安住大慈。安住大悲。安住滿足諸波羅蜜。安住諸行。安住大願。安住巧方便。安住勇猛力。安住智慧。觀一切法。皆無所住。猶如虛空。佛子。若諸菩薩。住此十法。能令一切諸佛歡喜。佛子。有十種法。令諸菩薩。速入諸地。何等為十。一者善巧圓滿。福智二行。二者能大莊嚴波羅蜜道。三者智慧明達。不隨他語。四者承事善友。琱ㄠ侁驉C五者常行精進。無有懈怠。六者善能安住如來神力。七者修諸善根。不生疲倦。八者深心利智。以大乘法。而自莊嚴。九者於地地法門。心無所住。十者與三世佛。善根方便。同一體性。佛子。此十種法。令諸菩薩。速入諸地。復次佛子。諸菩薩。初住地時。應善觀察。隨其所有。一切法門。隨其所有。甚深智慧。隨所修因。隨所得果。隨其境界。隨其力用。隨其示現。隨其分別。隨其所得。悉善觀察。知一切法。皆是自心。而無所著。如是知已。入菩薩地。能善安住。佛子。彼諸菩薩。作是思惟。我等宜應速入諸地。何以故。我等若於地地中住。成就如是廣大功德。具功德已。漸入佛地。住佛地已。能作無邊廣大佛事。是故宜應常勤修習無有休息。無有疲厭。以大功德。而自莊嚴。入菩薩地。佛子。有十種法。令諸菩薩。所行清淨。何等為十。一者悉捨資財。滿眾生意。二者持戒清淨。無所毀犯。三者柔和忍辱。無有窮盡。四者勤修諸行。永不退轉。五者以正念力。心無迷亂。六者分別了知無量諸法。七者修一切行。而無所著。八者其心不動。猶如山王。九者廣度眾生猶如橋梁。十者知一切眾生。與諸如來。同一體性。佛子。是為十法。令諸菩薩。所行清淨。菩薩既得行清淨已。復獲十種增勝法。何等為十。一者他方諸佛。皆悉護念。二者善根增勝。超諸等列。三者善能領受佛加持力。四者常得善人。為所依怙。五者安住精進。琱ㄘ騅h。六者知一切法。平等無異。七者心琣w住。無上大悲。八者如實觀法。出生妙慧。九者能善修行巧妙方便。十者能知如來。方便之力。佛子。是為菩薩。十種增勝法。佛子。菩薩。有十種清淨願。何等為十。一願成熟眾生。無有疲倦。二願具行眾善。淨諸世界。三願承事如來。常生尊重。四願護持正法。不惜軀命。五願以智觀察。入諸佛土。六願與諸菩薩。同一體性。七願入如來門。了一切法。八願見者生信。無不獲益。九願神力。住世盡未來劫。十願具普賢行。淨治一切種智之門。佛子。是為菩薩。十種清淨願。佛子。菩薩住十種法。令諸大願。皆得圓滿。何等為十。一者心無疲厭。二者具大莊嚴。三者念諸菩薩。殊勝願力。四者聞諸佛土。悉願往生。五者深心長久。盡未來劫。六者願悉成就一切眾生。七者住一切劫。不以為勞。八者受一切苦。不生厭離。九者於一切樂。心無貪著。十者常勤守護。無上法門。佛子。菩薩滿足如是願時。即得十種無盡藏。何等為十。所謂。普見諸佛無盡藏。總持不忘無盡藏。決了諸法無盡藏。大悲救護無盡藏。種種三昧無盡藏。滿眾生心。廣大福德無盡藏。演一切法。甚深智慧無盡藏。報得神通無盡藏。住無量劫無盡藏。入無邊世界無盡藏。佛子。是為菩薩。十無盡藏。菩薩得是十種藏已。福德具足。智慧清淨。於諸眾生。隨其所應。而為說法。佛子。菩薩云何於諸眾生。隨其所應。而為說法。所謂。知其所作。知其因緣。知其心行。知其欲樂。貪欲多者。為說不淨。瞋恚多者。為說大慈。愚癡多者。教勤觀察。三毒等者。為說成就勝智法門。樂生死者。為說三苦。若著處所。說處空寂。心懈怠者。說大精進。懷我慢者。說法平等。多諂誑者。為說菩薩。其心質直。樂寂靜者。廣為說法。令其成就。菩薩如是。隨其所應。而為說法。為說法時。文相連屬。義無舛謬。觀法先後。以智分別。是非審定。不違法印。次第建立無邊行門。令諸眾生。斷一切疑。善知諸根。入如來教。證真實際。知法平等。斷諸法愛。除一切執。常念諸佛。心無暫捨。了知音聲。體性平等。於諸言說。心無所著。巧說譬諭。無相違反。悉令得悟。一切諸佛。隨應普現平等智身。菩薩如是。為諸眾生。而演說法。則自修習。增長義利。不捨諸度。具足莊嚴波羅蜜道。是時菩薩。為令眾生。心滿足故。內外悉捨。而無所著。是則能淨檀波羅蜜。具持眾戒。而無所著。永離我慢。是則能淨尸波羅蜜。悉能忍受一切諸惡。於諸眾生。其心平等。無有動搖。譬如大地。能持一切。是則能淨忍波羅蜜。普發眾業常修靡懈。諸有所作。琱ㄟh轉。勇猛勢力。無能制伏。於諸功德。不取不捨。而能滿足。一切智門。是則能淨精進波羅蜜。於五欲境。無所貪著。諸次第定。悉能成就。常正思惟。不住不出。而能銷滅一切煩惱。出生無量諸三昧門。成就無邊大神通力。逆順次第。入諸三昧。於一三昧門。入無邊三昧門。悉知一切三昧境界。與一切三昧。三摩缽底智印。不相違背。能速入於一切智地。是則能淨禪波羅蜜。於諸佛所。聞法受持。近善知識。承事不倦。常樂聞法。心無厭足。隨所聽受。如理思惟。入真三昧。離諸僻見。善觀諸法。得實相印。了知如來。無功用道。乘普門慧。入於一切智智之門。永得休息。是則能淨般若波羅蜜。示現一切世間作業。教化眾生。而不厭倦。隨其心樂。而為現身。一切所行。皆無染著。或現凡夫。或現聖人。所行之行。或現生死。或現涅槃。善能觀察一切所作。示現一切諸莊嚴事。而不貪著。遍入諸趣。度脫眾生。是則能淨方便波羅蜜。盡成就一切眾生。盡莊嚴一切世界。盡供養一切諸佛。盡通達無障礙法。盡修行遍法界行。身琣簅犮憎荍T智。盡知一切心念。盡覺悟流轉還滅。盡示現一切國土。盡證得如來智慧。是則能淨願波羅蜜。具深心力。無有雜染故。具深信力。無能摧伏故。具大悲力。不生疲厭故。具大慈力。所行平等故。具總持力。能以方便。持一切義故。具辯才力。令一切眾生。歡喜滿足故。具波羅蜜力。莊嚴大乘故。具大願力。永不斷絕故。具神通力。出生無量故。具加持力。令信解領受故。是則能淨力波羅蜜。知貪欲行者。知瞋恚行者。知愚癡行者。知等分行者。知修學地行者。一念中知無邊眾生行。知無邊眾生心。知一切法真實。知一切如來力。普覺悟法界門。是則能淨智波羅蜜。佛子。菩薩如是。清淨諸波羅蜜時。圓滿諸波羅蜜時。不捨諸波羅蜜時。住大莊嚴菩薩乘中。隨其所念一切眾生。皆為說法。令增淨業。而得度脫。墮惡道者。教使發心。在難中者。令勤精進。多貪眾生。示無貪法。多瞋眾生。令行平等。著見眾生。為說緣起。欲界眾生。教離欲恚惡不善法。色界眾生。為其宣說毘缽舍那。無色界眾生。為其宣說微妙智慧。二乘之人。教寂靜行。樂大乘者。為說十力。廣大莊嚴。如其往昔。初發心時。見無量眾生。墮諸惡道。大師子吼。作如是言。我當以種種法門。隨其所應。而度脫之。菩薩具足如是智慧。廣能度脫一切眾生。佛子。菩薩具足如是智慧。令三寶種。永不斷絕。所以者何。菩薩摩訶薩。教諸眾生。發菩提心。是故能令佛種不斷。常為眾生。開闡法藏。是故能令法種不斷。善持教法。無所乖違。是故能令僧種不斷。復次悉能稱讚一切大願。是故能令佛種不斷。分別演說因緣之門。是故能令法種不斷。常勤修習六和敬法。是故能令僧種不斷。復次於眾生田中。下佛種子。是故能令佛種不斷。護持正法。不惜身命。是故能令法種不斷。統理大眾。無有疲倦。是故能令僧種不斷。復次於去來今佛。所說之法。所制之戒。皆悉奉持。心不捨離。是故能令佛法僧種。永不斷絕。菩薩如是。紹隆三寶。一切所行。無有過失。隨有所作。皆以迴向一切智門。是故三業。皆無瑕玷。無瑕玷故。所作眾善。所行諸行。教化眾生。隨應說法。乃至一念。無有錯謬。皆與方便智慧相應。悉以向於一切智智。無空過者。菩薩如是。修習善法。念念具足十種莊嚴。何者為十。所謂。身莊嚴。隨諸眾生。所應調伏。而為示現故。語莊嚴。斷一切疑。皆令歡喜故。心莊嚴。於一念中。入諸三昧故。佛剎莊嚴。一切清淨。離諸煩惱故。光明莊嚴。放無邊光。普照眾生故。眾會莊嚴。普攝眾會。皆令歡喜故。神通莊嚴。隨眾生心。自在示現故。正教莊嚴。能攝一切聰慧人故。涅槃地莊嚴。於一處成道。周遍十方。悉無餘故。巧說莊嚴。隨處隨時。隨其根器。為說法故。菩薩成就如是莊嚴。於念念中。身語意業。皆無空過。悉以迴向一切智門。若有眾生。見此菩薩。當知亦復無空過者。以必當成阿耨多羅三藐三菩提故。若聞名若供養。若同住若憶念。若隨出家。若聞說法。若隨喜善根。若遙生欽敬。乃至稱揚。讚歎名字。皆當得阿耨多羅三藐三菩提。佛子。譬如有藥。名為善見。眾生見者。眾毒悉除。菩薩如是。成就此法。眾生若見。諸煩惱毒。皆得除滅。善法增長。佛子。菩薩摩訶薩。住此法中。勤加修習。以智慧明。滅諸癡闇。以慈悲力。摧伏魔軍。以大智慧。及福德力。制諸外道。以金剛定。滅除一切心垢煩惱。以精進力。集諸善根。以淨佛土。諸善根力。遠離一切惡道諸難。以無所著力。淨智境界。以方便智慧力。出生一切菩薩諸地。諸波羅蜜。及諸三昧。六通三明。四無所畏。悉令清淨。以一切善法力。成滿一切諸佛淨土。無邊相好。身語及心。具足莊嚴。以智自在觀察力。知一切如來。力無所畏。不共佛法。悉皆平等。以廣大智慧力。了知一切智智境界。以往昔誓願力。隨所應化。現佛國土。轉大法輪。度脫無量無邊眾生。佛子。菩薩摩訶薩。勤修此法。次第成就。諸菩薩行。乃至得與諸佛平等。於無邊世界中。為大法師。護持正法。一切諸佛之所護念。守護受持廣大法藏。獲無礙辯。深入法門。於無邊世界。大眾之中。隨類不同。普現其身。色相具足。最勝無比。以無礙辯。巧說深法。其音圓滿。善巧分布故。能令聞者。入於無盡智慧之門。知諸眾生。心行煩惱。而為說法。所出言音。具足清淨故。一音演暢。能令一切皆生歡喜。其身端正。有大威力故。處於眾會。無能過者。善知眾心故。能普現身。善巧說法故。音聲無礙。得心自在故。巧說大法。無能沮壞。得無所畏故。心無怯弱。於法自在故。無能過者。於智自在故。無能勝者。般若波羅蜜自在故。所說法相。不相違背。辯才自在故。隨樂說法。相續不斷。陀羅尼自在故。決定開示諸法實相。辯才自在故。隨所演說。能開種種譬諭之門。大悲自在故。勤誨眾生。心無懈息。大慈自在故。放光明網。悅可眾心。菩薩如是。處於高廣師子之座。演說大法。唯除如來。及勝願智。諸大菩薩。其餘眾生。無能勝者。無見頂者。無映奪者。欲以難問令其退屈。無有是處。佛子。菩薩摩訶薩。得如是自在力已。假使有不可說世界量。廣大道場。滿中眾生。一一眾生。威德色相。皆如三千大千世界主。菩薩於此。纔現其身。悉能映蔽如是大眾。以大慈悲。安其怯弱。以深智慧。察其欲樂。以無畏辯。為其說法。能令一切。皆生歡喜。何以故。佛子。菩薩摩訶薩。成就無量智慧輪故。成就無量巧分別故。成就廣大正念力故。成就無盡善巧慧故。成就決了諸法實相陀羅尼故。成就無邊際。菩提心故。成就無錯謬。妙辯才故。成就得一切佛加持。深信解故。成就普入三世諸佛。眾會道場。智慧力故。成就知三世諸佛。同一體性。清淨心故。成就三世一切如來智。一切菩薩大願智。能作大法師。開闡諸佛正法藏。及護持故。爾時。法慧菩薩。欲重宣其義。承佛神力。而說頌言<p class='lg'><br>　心住菩提集眾福　　常不放逸植堅慧<br>　正念其意琱ㄖ恁@　十方諸佛皆歡喜<br>　念欲堅固自勤勵　　於世無依無退怯<br>　以無諍行入深法　　十方諸佛皆歡喜<br>　佛歡喜已堅精進　　修行福智助道法<br>　入於諸地淨眾行　　滿足如來所說願<br>　如是而修獲妙法　　既得法已施群生<br>　隨其心樂及根性　　悉順其宜為開演<br>　菩薩為他演說法　　不捨自己諸度行<br>　波羅蜜道既已成　　常於有海濟群生<br>　晝夜勤修無懈倦　　令三寶種不斷絕<br>　所行一切白淨法　　悉以迴向如來地<br>　菩薩所修眾善行　　普為成就諸群生<br>　令其破闇滅煩惱　　降伏魔軍成正覺<br>　如是修行得佛智　　深入如來正法藏<br>　為大法師演妙法　　譬如甘露悉霑灑<br>　慈悲哀愍遍一切　　眾生心行靡不知<br>　如其所樂為開闡　　無量無邊諸佛法<br>　進止安徐如象王　　勇猛無畏猶師子<br>　不動如山智如海　　亦如大雨除眾熱　</p><p>時法慧菩薩。說此頌已。如來歡喜。大眾奉行<p class='juan'>
大方廣佛華嚴經卷第十八</p>
</body></html>
