<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第二十<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n51"></A>十行品第二十一之二</b></p>
<p>佛子何等。為菩薩摩訶薩。無著行。佛子。此菩薩以無著心。於念念中。能入阿僧祇世界。嚴淨阿僧祇世界。於諸世界。心無所著。往詣阿僧祇。諸如來所。恭敬禮拜。承事供養。以阿僧祇華。阿僧祇香。阿僧祇鬘。阿僧祇塗香。末香。衣服珍寶。幢幡妙蓋。諸莊嚴具。各阿僧祇。以用供養。如是供養。為究竟無作法故。為住不思議法故。於念念中。見無數佛。於諸佛所。心無所著。於諸佛剎。亦無所著。於佛相好。亦無所著。見佛光明。聽佛說法。亦無所著。於十方世界。及佛菩薩。所有眾會。亦無所著。聽佛法已。心生歡喜。志力廣大。能攝能行。諸菩薩行。然於佛法。亦無所著。此菩薩。於不可說劫。見不可說佛。出興於世。一一佛所。承事供養。皆悉盡。於不可說劫。心無厭足。見佛聞法。及見菩薩。眾會莊嚴。皆無所著。見不淨世界。亦無憎惡。何以故。此菩薩。如諸佛法。而觀察故。諸佛法中。無垢無淨。無闇無明。無異無一。無實無妄。無安隱無險難。無正道無邪道。菩薩如是。深入法界。教化眾生。而於眾生。不生執著。受持諸法。而於諸法。不生執著。發菩提心。住於佛住。而於佛住。不生執著。雖有言說。而於言說。心無所著。入眾生趣。於眾生趣。心無所著。了知三昧。能入能住。而於三昧。心無所著。往詣無量諸佛國土。若入若見。若於中住。而於佛土。心無所著。捨去之時。亦無顧戀。菩薩摩訶薩。以能如是。無所著故。於佛法中。心無障礙。了佛菩提。證法毘尼。住佛正教。修菩薩行。住菩薩心。思惟菩薩解脫之法。於菩薩住處。心無所染。於菩薩所行。亦無所著。淨菩薩道。受菩薩記。得受記已。作如是念。凡夫愚癡。無知無見。無信無解。無聰敏行。頑嚚貪著。流轉生死。不求見佛。不隨明導。不信調御。迷誤失錯。入於險道。不敬十力王。不知菩薩恩。戀著住處。聞諸法空。心大驚怖。遠離正法。住於邪法。捨夷坦道。入險難道。棄背佛意。隨逐魔意。於諸有中。堅執不捨。菩薩如是。觀諸眾生。增長大悲。生諸善根。而無所著。菩薩爾時。復作是念。我當為一眾生。於十方世界。一一國土。經不可說不可說劫。教化成熟。如為一眾生。為一切眾生。皆亦如是。終不以此。而生疲厭。捨而餘去。又以毛端。遍量法界。於一毛端處。盡不可說不可說劫。教化調伏一切眾生。如一毛端處。一一毛端處。皆亦如是。乃至不於一彈指頃。執著於我。起我我所想。於一一毛端處。盡未來劫。修菩薩行。不著身。不著法。不著念。不著願。不著三昧。不著觀察。不著寂定。不著境界。不著教化調伏眾生。亦復不著入於法界。何以故。菩薩作是念。我應觀一切法界如幻。諸佛如影。菩薩行如夢。佛說法如響。一切世間如化。業報所持故。差別身如幻。行力所起故。一切眾生如心。種種雜染故。一切法如實際。不可變異故。又作是念。我當盡虛空遍法界。於十方國土中。行菩薩行。念念明達。一切佛法。正念現前。無所取著。菩薩如是。觀身無我。見佛無礙。為化眾生。演說諸法。令於佛法。發生無量。歡喜淨信。救護一切。心無疲厭。無疲厭故。於一切世界。有眾生。未成熟。未調伏處。悉詣於彼。方便化度。其中眾生。種種音聲。種種諸業。種種取著。種種施設。種種和合。種種流轉。種種所作。種種境界。種種生。種種沒。以大誓願。安住其中。而教化之。不令其心。有動有退。亦不一念。生染著想。何以故。得無所著。無所依故。自利利他。清淨滿足。是名菩薩摩訶薩。第七無著行<p>佛子。何等為菩薩摩訶薩。難得行。此菩薩。成就難得善根。難伏善根。最勝善根。不可壞善根。無能過善根。不思議善根。無盡善根。自在力善根。大威德善根。與一切佛。同一性善根。此菩薩。修諸行時。於佛法中。得最勝解。於佛菩提。得廣大解。於菩薩願。未曾休息。盡一切劫。心無疲倦。於一切苦。不生厭離。一切眾魔。所不能動。一切諸佛之所護念。具行一切菩薩苦行。修菩薩行。精勤匪懈。於大乘願。琱ㄟh轉。是菩薩。安住此難得行已。於念念中。能轉阿僧祇劫生死。而不捨菩薩大願。若有眾生。承事供養。乃至見聞。皆於阿耨多羅三藐三菩提。得不退轉。此菩薩。雖了眾生非有。而不捨一切眾生界。譬如船師。不住此岸。不住彼岸。不住中流。而能運度此岸眾生。至於彼岸。以往返無休息故。菩薩摩訶薩。亦復如是。不住生死。不住涅槃。亦復不住生死中流。而能運度此岸眾生。置於彼岸。安隱無畏。無憂惱處。亦不於眾生數。而有所著。不捨一眾生。著多眾生。不捨多眾生。著一眾生。不增眾生界。不減眾生界。不生眾生界。不滅眾生界。不盡眾生界。不長眾生界。不分別眾生界。不二眾生界。何以故。菩薩深入眾生界。如法界。眾生界法界。無有二。無二法中。無增無減。無生無滅。無有無無。無取無依。無著無二。何以故。菩薩了一切法。法界無二故。菩薩如是。以善方便。入深法界。住於無相。以清淨相。莊嚴其身。了法無性。而能分別一切法相。不取眾生。而能了知眾生之數。不著世界。而現身佛剎。不分別法。而善入佛法。深達義理。而廣演言教。了一切法。離欲真際。而不斷菩薩道。不退菩薩行。常勤修習無盡之行。自在入於清淨法界。譬如鑽木。以出於火。火事無量。而火不滅。菩薩如是。化眾生事。無有窮盡。而在世間。常住不滅。非究竟。非不究竟。非取。非不取。非依。非無依。非世法。非佛法。非凡夫。非得果。菩薩成就如是難得心。修菩薩行時。不說二乘法。不說佛法。不說世間。不說世間法。不說眾生。不說無眾生。不說垢。不說淨。何以故。菩薩知一切法。無染無取。不轉不退故。菩薩於如是。寂滅微妙。甚深最勝法中。修行時。亦不生念。我現修此行。已修此行。當修此行。不著蘊界處。內世間。外世間。內外世間。所起大願。諸波羅蜜。及一切法。皆無所著。何以故。法界中。無有法名。向聲聞乘。向獨覺乘。無有法名。向菩薩乘。向阿耨多羅三藐三菩提。無有法名。向凡夫界。無有法名。向染向淨。向生死向涅槃。何以故。諸法無二。無不二故。譬如虛空。於十方中。若去來今。求不可得。然非無虛空。菩薩如是。觀一切法。皆不可得。然非無一切法。如實無異。不失所作。普示修行菩薩諸行。不捨大願。調伏眾生。轉正法輪。不壞因果。亦不違於平等妙法。普與三世。諸如來等。不斷佛種。不壞實相。深入於法。辯才無盡。聞法不著。至法淵底。善能開演。心無所畏。不捨佛住。不違世法。普現世間。而不著世間。菩薩如是。成就難得智慧心。修習諸行。於三惡趣。拔出眾生。教化調伏。安置三世。諸佛道中。令不動搖。復作是念。世間眾生。不知恩報。更相雙對。邪見執著。迷惑顛倒。愚癡無智。無有信心。隨逐惡友。起諸惡慧。貪愛無明。種種煩惱。皆悉充滿。是我所修。菩薩行處。設有知恩。聰明慧解。及善知識。充滿世間。我不於中。修菩薩行。何以故。我於眾生。無所適莫。無所冀望。乃至不求一縷一毫。及以一字。讚美之言。盡未來劫。修菩薩行。未曾一念。自為於<span class='corr'>己</span>。但欲度脫一切眾生。令其清淨。永得出離。何以故。於眾生中。為明導者。法應如是。不取不求。但為眾生。修菩薩道。令其得至安隱彼岸。成阿耨多羅三藐三菩提。是名菩薩摩訶薩。第八難得行。佛子。何等為菩薩摩訶薩。善法行。此菩薩。為一切世間。天人魔梵。沙門婆羅門。乾闥婆等。作清涼法池。攝持正法。不斷佛種。得清淨光明。陀羅尼故。說法授記。辯才無盡。得具足義。陀羅尼故。義辯無盡。得覺悟實法。陀羅尼故。法辯無盡。得訓釋言辭。陀羅尼故。辭辯無盡。得無邊文句。無盡義無礙門。陀羅尼故。無礙辯無盡。得佛灌頂陀羅尼。灌其頂故。歡喜辯無盡。得不由他悟。陀羅尼門故。光明辯無盡。得同辯陀羅尼門故。同辯無盡。得種種義身。句身文身中。訓釋陀羅尼門故。訓釋辯無盡。得無邊旋陀羅尼故。無邊辯無盡。此菩薩。大悲堅固。普攝眾生。於三千大千世界。變身金色。施作佛事。隨諸眾生。根性欲樂。以廣長舌。於一音中。現無量音。應時說法。皆令歡喜。假使有不可說。種種業報。無數眾生。共會一處。其會廣大充滿。不可說世界。菩薩。於彼眾會中坐是。中眾生。一一皆有不可說。阿僧祇口。一一口。能出百千億。那由他音。同時發聲。各別言辭。各別所問。菩薩於一念中。悉能領受。皆為酬對。令除疑惑。如一眾會中。於不可說眾會中。悉亦如是。復次假使一毛端處。念念出不可說不可說。道場眾會。一切毛端處。皆亦如是。盡未來劫。彼劫可盡。眾會無盡。是諸眾會。於念念中。以各別言辭。各別所問。菩薩於一念中。悉能領受。無怖無怯。無疑無謬。而作是念。設一切眾生。以如是語業。俱來問我。我為說法。無斷無盡。皆令歡喜。住於善道。復令善解一切言辭。能為眾生。說種種法。而於言語。無所分別。假使不可說不可說。種種言辭。而來問難。一念悉領。一音咸答。普使開悟。無有遺餘。以得一切智灌頂故。以得無礙藏故。以得一切法。圓滿光明故。具足一切智智故。佛子。此菩薩摩訶薩。安住善法行已。能自清淨。亦能以無所著方便。而普饒益一切眾生。不見有眾生。得出離者。如於此三千大千世界。如是乃至於不可說。三千大千世界。變身金色。妙音具足。於一切法。無所障礙。而作佛事。佛子。此菩薩摩訶薩。成就十種身。所謂。入無邊法界。非趣身。滅一切世間故。入無邊法界。諸趣身。生一切世間故。不生身。住無生平等法故。不滅身。一切滅言說不可得故。不實身。得如實故。不妄身。隨應現故。不遷身。離死此生彼故。不壞身。法界性無壞故。一相身。三世語言道斷故。無相身。善能觀察法相故。菩薩成就如是十種身。為一切眾生舍。長養一切善根故。為一切眾生救。令其得大安隱故。為一切眾生歸。與其作大依處故。為一切眾生導。令得無上出離故。為一切眾生師。令入真實法中故。為一切眾生燈。令其明見業報故。為一切眾生光。令照甚深妙法故。為一切三世炬。令其曉悟實法故。為一切世間照。令入光明地中故。為一切諸趣明。示現如來自在故。佛子。是名菩薩摩訶薩。第九善法行。菩薩安住此行。為一切眾生。作清涼法池。能盡一切佛法源故<p>佛子。何等為菩薩摩訶薩。真實行。此菩薩。成就第一誠諦之語。如說能行。如行能說。此菩薩。學三世諸佛真實語。入三世諸佛種性。與三世諸佛善根同等。得三世諸佛無二語。隨如來學。智慧成就。此菩薩。成就知眾生。是處非處智。去來現在業報智。諸根利鈍智。種種界智。種種解智。一切至處道智。諸禪解脫。三昧垢淨。起時非時智。一切世界。宿住隨念智。天眼智。漏盡智。而不捨一切菩薩行。何以故。欲教化一切眾生悉令清淨故。此菩薩。復生如是增上心。若我不令一切眾生。住無上解脫道。而我先成阿耨多羅三藐三菩提者。則違我本願。是所不應。是故要當。先令一切眾生。得無上菩提。無餘涅槃。然後成佛。何以故。非眾生請我發心。我自為眾生。作不請之友。欲先令一切眾生。滿足善根。成一切智。是故我為最勝。不著一切世間故。我為最上。住無上調御地故。我為離翳。解眾生無際故。我為已<span class='corr'>辦</span>。本願成就故。我為善變化。菩薩功德莊嚴故。我為善依怙。三世諸佛攝受故。此菩薩摩訶薩。不捨本願故。得入無上智慧莊嚴。利益眾生。悉令滿足。隨本誓願。皆得究竟。於一切法中。智慧自在。令一切眾生。普得清淨。念念遍遊十方世界。念念普詣不可說不可說。諸佛國土。念念悉見不可說不可說諸佛。及佛莊嚴。清淨國土。示現如來。自在神力。普遍法界。虛空界。此菩薩。現無量身。普入世間。而無所依。於其身中。現一切剎。一切眾生。一切諸法。一切諸佛。此菩薩。知眾生種種想。種種欲。種種解。種種業報。種種善根。隨其所應。為現其身。而調伏之。觀諸菩薩如幻。一切法如化。佛出世如影。一切世間如夢。得義身文身無盡藏。正念自在。決定了知一切諸法。智慧最勝。入一切三昧。真實相。住一性無二地。菩薩摩訶薩。以諸眾生。皆著於二。安住大悲。修行如是寂滅之法。得佛十力。入因陀羅網法界。成就如來。無礙解脫。人中雄猛。大師子吼。得無所畏。能轉無礙清淨法輪。得智慧解脫。了知一切世間境界。絕生死迴流。入智慧大海。為一切眾生。護持三世諸佛正法。到一切佛法海。實相源底。菩薩。住此真實行已。一切世間。天人魔梵。沙門婆羅門。乾闥婆阿脩羅等。有親近者。皆令開悟。歡喜清淨。是名菩薩摩訶薩。第十真實行<p>爾時。佛神力故。十方各有佛剎。微塵數世界。六種震動。所謂。動。遍動。等遍動。起。遍起。等遍起。涌。遍涌。等遍涌。震。遍震。等遍震。吼。遍吼。等遍吼。擊。遍擊。等遍擊。雨天妙華。天香天末香。天鬘天衣。天寶天莊嚴具。奏天樂音。放天光明演暢諸天微妙音聲。如此世界。夜摩天宮。說十行法。所現神變。十方世界。悉亦如是。復以佛神力故。十方各過十萬佛剎。微塵數世界外。有十萬佛剎。微塵數菩薩俱。來詣此土。充滿十方。語功德林菩薩言。佛子。善哉善哉。善能演說諸菩薩行。我等一切同名功德林。所住世界。皆名功德幢。彼土如來。同名普功德。我等佛所。亦說此法。眾會眷屬。言辭義理。悉亦如是。無有增減。佛子。我等皆承佛神力。來入此會。為汝作證。十方世界。悉亦如是<p>爾時。功德林菩薩。承佛神力。普觀十方。一切眾會。暨于法界。欲令佛種性不斷故。欲令菩薩種性。清淨故。欲令願種性。不退轉故。欲令行種性。常相續故。欲令三世種性。悉平等故。欲攝三世一切。佛種性故。欲開演所種。諸善根故。欲觀察一切諸根欲解煩惱習氣。心行所作故。欲照了一切佛菩提故。而說頌曰<p class='lg'><br>　一心敬禮十力尊　　離垢清淨無礙見<br>　境界深遠無倫匹　　住如虛空道中者<br>　過去人中諸最勝　　功德無量無所著<br>　勇猛第一無等倫　　彼離塵者行斯道<br>　現在十方諸國土　　善能開演第一義<br>　離諸過惡最清淨　　彼無依者行斯道<br>　未來所有人師子　　周遍遊行於法界<br>　已發諸佛大悲心　　彼饒益者行斯道<br>　三世所有無比尊　　自然除滅愚癡暗<br>　於一切法皆平等　　彼大力人行此道<br>　普見無量無邊界　　一切諸有及諸趣<br>　見已其心不分別　　彼無動者行斯道<br>　法界所有皆明了　　於第一義最清淨<br>　永破瞋慢及愚癡　　彼功德者行斯道<br>　於諸眾生善分別　　悉入法界真實性<br>　自然覺悟不由他　　彼等空者行斯道<br>　盡空所有諸國土　　悉往說法廣開諭<br>　所說清淨無能壞　　彼勝牟尼行此道<br>　具足堅固不退轉　　成就尊重最勝法<br>　願力無盡到彼岸　　彼善修者所行道<br>　無量無邊一切地　　廣大甚深妙境界<br>　悉能知見靡有遺　　彼論師子所行道<br>　一切句義皆明了　　所有異論悉摧伏<br>　於法決定無所疑　　彼大牟尼行此道<br>　遠離世間諸過患　　普與眾生安隱樂<br>　能為無等大導師　　彼勝德者行斯道<br>　琤H無異施眾生　　普令一切皆欣慶<br>　其心清淨離染濁　　彼無等者行斯道<br>　意業清淨極調善　　離諸戲論無口過<br>　威光圓滿眾所欽　　彼最勝者行斯道<br>　入真實義到彼岸　　住功德處心永寂<br>　諸佛護念琱ㄖ恁@　彼滅有者行斯道<br>　遠離於我無惱害　　琤H大音宣正法<br>　十方國土靡不周　　彼絕譬者行斯道<br>　檀波羅蜜已成滿　　百福相好所莊嚴<br>　眾生見者皆欣悅　　彼最勝慧行斯道<br>　智地甚深難可入　　能以妙慧善安住<br>　其心究竟不動搖　　彼堅固行行斯道<br>　法界所有悉能入　　隨所入處咸究竟<br>　神通自在靡不該　　彼法光明行此道<br>　諸無等等大牟尼　　勤修三昧無二相<br>　心常在定樂寂靜　　彼普見者行斯道<br>　微細廣大諸國土　　更相涉入各差別<br>　如其境界悉了知　　彼智山王行此道<br>　意常明潔離諸垢　　於三界中無所著<br>　護持眾戒到彼岸　　此淨心者行斯道<br>　智慧無邊不可說　　普遍法界虛空界<br>　善能修學住其中　　彼金剛慧行斯道<br>　三世一切佛境界　　智慧善入悉周遍<br>　未嘗暫起疲厭心　　彼最勝者行斯道<br>　善能分別十力法　　了知一切至處道<br>　身業無礙得自在　　彼功德身行此道<br>　十方無量無邊界　　所有一切諸眾生<br>　我皆救護而不捨　　彼無畏者行斯道<br>　於諸佛法勤修習　　心常精進不懈倦<br>　淨治一切諸世間　　彼大龍王行此道<br>　了知眾生根不同　　欲解無量各差別<br>　種種諸界皆明達　　此普入者行斯道<br>　十方世界無量剎　　悉往受生無有數<br>　未曾一念生疲厭　　彼歡喜者行斯道<br>　普放無量光明網　　照耀一切諸世間<br>　其光所照入法性　　此善慧者行斯道<br>　震動十方諸國土　　無量億數那由他<br>　不令眾生有驚怖　　此利世者所行道<br>　善解一切語言法　　問難酬對悉究竟<br>　聰哲辯慧靡不知　　此無畏者所行道<br>　善解覆仰諸國土　　分別思惟得究竟<br>　悉使住於無盡地　　此勝慧者所行道<br>　功德無量那由他　　為求佛道皆修習<br>　於其一切到彼岸　　此無盡行所行道<br>　超出世間大論師　　辯才第一師子吼<br>　普使群生到彼岸　　此淨心者所行道<br>　諸佛灌頂第一法　　已得此法灌其頂<br>　心琣w住正法門　　彼廣大心行此道<br>　一切眾生無量別　　了達其心悉周遍<br>　決定護持佛法藏　　彼如須彌行此道<br>　能於一一語言中　　普為示現無量音<br>　令彼眾生隨類解　　此無礙見行斯道<br>　一切文字語言法　　智皆善入不分別<br>　住於真實境界中　　此見性者所行道<br>　安住甚深大法海　　善能印定一切法<br>　了法無相真實門　　此見實者所行道<br>　一一佛土皆往詣　　盡於無量無邊劫<br>　觀察思惟靡暫停　　此匪懈者所行道<br>　無量無數諸如來　　種種<span class='corr'>名</span>號各不同<br>　於一毛端悉明見　　此淨福者所行道<br>　一毛端處見諸佛　　其數無量不可說<br>　一切法界悉亦然　　彼諸佛子行斯道<br>　無量無邊無數劫　　於一念中悉明見<br>　知其修促無定相　　此解脫行所行道<br>　能令見者無空過　　皆於佛法種因緣<br>　而於所作心無著　　彼諸最勝所行道<br>　那由他劫常遇佛　　終不一念生疲厭<br>　其心歡喜轉更增　　此不空見所行道<br>　盡於無量無邊劫　　觀察一切眾生界<br>　未曾見有一眾生　　此堅固士所行道<br>　修習無邊福智藏　　普作清涼功德池<br>　利益一切諸群生　　彼第一人行此道<br>　法界所有諸品類　　普遍虛空無數量<br>　了彼皆依言說住　　此師子吼所行道<br>　能於一一三昧中　　普入無數諸三昧<br>　悉至法門幽奧處　　此論月者行斯道<br>　忍力勤修到彼岸　　能忍最勝寂滅法<br>　其心平等不動搖　　此無邊智所行道<br>　於一世界一坐處　　其身不動痡I然<br>　而於一切普現身　　彼無邊身行此道<br>　無量無邊諸國土　　悉令共入一塵中<br>　普得包容無障礙　　彼無邊思行此道<br>　了達是處及非處　　於諸力處普能入<br>　成就如來最上力　　彼第一力所行道<br>　過去未來現在世　　無量無邊諸業報<br>　琤H智慧悉了知　　此達解者所行道<br>　了達世間時非時　　如應調伏諸眾生<br>　悉順其宜而不失　　此善了者所行道<br>　善守身語及意業　　琤O依法而修行<br>　離諸取著降眾魔　　此智心者所行道<br>　於諸法中得善巧　　能入真如平等處<br>　辯才宣說無有窮　　此佛行者所行道<br>　陀羅尼門已圓滿　　善能安住無礙藏<br>　於諸法界悉通達　　此深入者所行道<br>　三世所有一切佛　　悉與等心同智慧<br>　一性一相無有殊　　此無礙種所行道<br>　已決一切愚癡膜　　深入廣大智慧海<br>　普施眾生清淨眼　　此有目者所行道<br>　已具一切諸導師　　平等神通無二行<br>　獲於如來自在力　　此善修者所行道<br>　遍遊一切諸世間　　普雨無邊妙法雨<br>　悉令於義得決了　　此法雲者所行道<br>　能於佛智及解脫　　深生淨信永不退<br>　以信而生智慧根　　此善學者所行道<br>　能於一念悉了知　　一切眾生無有餘<br>　了彼眾生心自性　　達無性者所行道<br>　法界一切諸國土　　悉能化往無有數<br>　其身最妙絕等倫　　此無比行所行道<br>　佛剎無邊無有數　　無量諸佛在其中<br>　菩薩於彼悉現前　　親近供養生尊重<br>　菩薩能以獨一身　　入於三昧而寂定<br>　令見其身無有數　　一一皆從三昧起<br>　菩薩所住最深妙　　所行所作超戲論<br>　其心清淨常悅樂　　能令眾生悉歡喜<br>　諸根方便各差別　　能以智慧悉明見<br>　而了諸根無所依　　調難調者所行道<br>　能以方便巧分別　　於一切法得自在<br>　十方世界各不同　　悉在其中作佛事<br>　諸根微妙行亦然　　能為眾生廣說法<br>　誰其聞者不欣慶　　此等虛空所行道<br>　智眼清淨無與等　　於一切法悉明見<br>　如是智慧巧分別　　此無等者所行道<br>　所有無盡廣大福　　一切修行使究竟<br>　令諸眾生悉清淨　　此無比者所行道<br>　普勸修成助道法　　悉令得住方便地<br>　度脫眾生無有數　　未曾暫起眾生想<br>　一切機緣悉觀察　　先護彼意令無諍<br>　普示眾生安隱處　　此方便者所行道<br>　成就最上第一智　　具足無量無邊智<br>　於諸四眾無所畏　　此方便智所行道<br>　一切世界及諸法　　悉能遍入得自在<br>　亦入一切眾會中　　度脫群生無有數<br>　十方一切國土中　　擊大法鼓悟群生<br>　<span class='corr'>為</span>法施主最無上　　此不滅者所行道<br>　一身結跏而正坐　　充滿十方無量剎<br>　而令其身不迫隘　　此法身者所行道<br>　能於一義一文中　　演說無量無邊法<br>　而其邊際不可得　　此無邊智所行道<br>　於佛解脫善修學　　得佛智慧無障礙<br>　成就無畏為世雄　　此方便者所行道<br>　了知十方世界海　　亦知一切佛剎海<br>　智海法海悉了知　　眾生見者咸欣慶<br>　或現入胎及初生　　或現道場成正覺<br>　如是皆令世間見　　此無邊者所行道<br>　無量億數國土中　　示現其身入涅槃<br>　實不捨願歸寂滅　　此雄論者所行道<br>　堅固微密一妙身　　與佛平等無差別<br>　隨諸眾生各異見　　一實身者所行道<br>　法界平等無差別　　具足無量無邊義<br>　樂觀一相心不移　　三世智者所行道<br>　於諸眾生及佛法　　建立加持悉究竟<br>　所有持力同於佛　　最上持者行斯道<br>　神足無礙猶如佛　　天眼無礙最清淨<br>　耳根無礙善聽聞　　此無礙意所行道<br>　所有神通皆具足　　隨其智慧悉成就<br>　善知一切靡所儔　　此賢智者所行道<br>　其心正定不搖動　　其智廣大無邊際<br>　所有境界皆明達　　一切見者所行道<br>　已到一切功德岸　　能隨次第度眾生<br>　其心畢竟無厭足　　此常勤者所行道<br>　三世所有諸佛法　　於此一切咸知見<br>　從於如來種性生　　彼諸佛子行斯道<br>　隨順言辭已成就　　乖違談論善摧伏<br>　常能趣向佛菩提　　無邊慧者所行道<br>　一光照觸無涯限　　十方國土悉充遍<br>　普使世間得大明　　此破闇者所行道<br>　隨其應見應供養　　為現如來清淨身<br>　教化眾生百千億　　莊嚴佛剎亦如是<br>　為令眾生出世間　　一切妙行皆修習<br>　此行廣大無邊際　　云何而有能知者<br>　假使分身不可說　　而與法界虛空等<br>　悉共稱揚彼功德　　百千萬劫無能盡<br>　菩薩功德無有邊　　一切修行皆具足<br>　假使無量無邊佛　　於無量劫說不盡<br>　何況世間天及人　　一切聲聞及緣覺<br>　能於無量無邊劫　　讚歎稱揚得究竟　</p><p class='juan'>
大方廣佛華嚴經卷第二十</p>
</body></html>
