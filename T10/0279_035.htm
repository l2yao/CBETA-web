<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第三十五<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n82"></A>十地品第二十六之二</b></p>
<p class='lg'><br>　諸菩薩聞此　　最勝微妙地<br>　其心盡清淨　　一切皆歡喜<br>　皆從於座起　　踊住虛空中<br>　普散上妙華　　同時共稱讚<br>　善哉金剛藏　　大智無畏者<br>　善說於此地　　菩薩所行法<br>　解脫月菩薩　　知眾心清淨<br>　樂聞第二地　　所有諸行相<br>　即請金剛藏　　大慧願演說<br>　佛子皆樂聞　　所住第二地　</p><p>爾時金剛藏菩薩。告解脫月菩薩言。佛子。菩薩摩訶薩。已修初地。欲入第二地。當起十種深心。何等為十。所謂正直心。柔軟心。堪能心。調伏心。寂靜心。純善心。不雜心。無顧戀心。廣心。大心。菩薩以此十心。得入第二離垢地。佛子。菩薩住離垢地。性自遠離一切殺生。不畜刀杖。不懷怨恨。有慚有愧。仁恕具足。於一切眾生。有命之者。常生利益慈念之心。是菩薩。尚不惡心惱諸眾生。何況於他。起眾生想。故以重意。而行殺害。性不偷盜。菩薩於自資財。常知止足。於他慈恕。不欲侵損。若物屬他。起他物想。終不於此。而生盜心。乃至草葉。不與不取。何況其餘。資生之具。性不邪婬。菩薩於自妻知足。不求他妻。於他妻妾。他所護女。親族媒定。及為法所護。尚不生於貪染之心。何況從事。況於非道。性不妄語。菩薩常作實語。真語時語。乃至夢中。亦不忍作覆藏之語。無心欲作。何況故犯。性不兩舌。菩薩於諸眾生。無離間心。無惱害心。不將此語。為破彼故。而向彼說。不將彼語。為破此故。而向此說。未破者不令破。已破者不增長。不喜離間。不樂離間。不作離間語。不說離間語。若實若不實。性不惡口。所謂毒害語。麤獷語。苦他語。令他瞋恨語。現前語。不現前語。鄙惡語。庸賤語。不可樂聞語。聞者不悅語。瞋忿語。如火燒心語。怨結語。熱惱語。不可愛語。不可樂語。能壞自身他身語。如是等語。皆悉捨離。常作潤澤語。柔軟語。悅意語。可樂聞語。聞者喜悅語。善入人心語。風雅典則語。多人愛樂語。多人悅樂語。身心踊悅語。性不綺語。菩薩常樂思審語。時語實語。義語法語。順道理語。巧調伏語。隨時籌量決定語。是菩薩。乃至戲笑尚瓻隡f。何況故出散亂之言。性不貪欲。菩薩於他財物。他所資用。不生貪心。不願。不求。性離瞋恚。菩薩於一切眾生。痚_慈心。利益心。哀愍心。歡喜心。和潤心。攝受心。永捨瞋恨。怨害熱惱。常思順行。仁慈祐益。又離邪見。菩薩住於正道。不行占卜。不取惡戒。心見正直。無誑無諂。於佛法僧。起決定信。佛子。菩薩摩訶薩。如是護持十善業道。常無間斷。復作是念。一切眾生。墮惡趣者。莫不皆以十不善業。是故我當自修正行。亦勸於他。令修正行。何以故。若自不能修行正行。令他修者。無有是處。佛子。此菩薩摩訶薩。復作是念。十不善業道。是地獄畜生餓鬼受生因。十善業道。是人天乃至有頂處受生因。又此上品。十善業道。以智慧修習。心狹劣故。怖三界故。闕大悲故。從他聞聲。而解了故。成聲聞乘。又此上品。十善業道。修治清淨。不從他教。自覺悟故。大悲方便。不具足故。悟解甚深。因緣法故。成獨覺乘。又此上品。十善業道。修治清淨。心廣無量故。具足悲愍故。方便所攝故。發生大願故。不捨眾生故。希求諸佛大智故。淨治菩薩諸地故。淨修一切諸度故。成菩薩廣大行。又此上上。十善業道。一切種清淨故。乃至證十力四無畏故。一切佛法。皆得成就。是故我今。等行十善。應令一切具足清淨。如是方便。菩薩當學<p>佛子。此菩薩摩訶薩。又作是念。十不善業道。上者地獄因。中者畜生因。下者餓鬼因。於中殺生之罪。能令眾生墮於地獄畜生餓鬼。若生人中。得二種果報。一者短命。二者多病。偷盜之罪。亦令眾生。墮三惡道。若生人中。得二種果報。一者貧窮。二者共財不得自在。邪婬之罪。亦令眾生。墮三惡道。若生人中。得二種果報。一者妻不貞良。二者不得隨意眷屬。妄語之罪。亦令眾生。墮三惡道。若生人中。得二種果報。一者多被誹謗。二者為他所誑。兩舌之罪。亦令眾生。墮三惡道。若生人中。得二種果報。一者眷屬乖離。二者親族斃惡。惡口之罪。亦令眾生。墮三惡道。若生人中。得二種果報。一者常聞惡聲。二者言多諍訟。綺語之罪。亦令眾生墮三惡道。若生人中。得二種果報。一者言無人受。二者語不明了。貪欲之罪。亦令眾生。墮三惡道。若生人中。得二種果報。一者心不知足。二者多欲無厭。瞋恚之罪。亦令眾生。墮三惡道。若生人中。得二種果報。一者常被他人求其長短。二者痝Q於他之所惱害。邪見之罪。亦令眾生。墮三惡道。若生人中。得二種果報。一者生邪見家。二者其心諂曲。佛子。十不善業道。能生此等無量無邊眾大苦聚。是故菩薩。作如是念。我當遠離十不善道。以十善道。為法園苑。愛樂安住。自住其中。亦勸他人。令住其中。佛子。此菩薩摩訶薩。復於一切眾生。生利益心。安樂心。慈心悲心。憐愍心。攝受心。守護心。自己心。師心大師心。作是念言。眾生可愍。墮於邪見。惡慧惡欲。惡道稠林。我應令彼。住於正見。行真實道。又作是念。一切眾生。分別彼我。互相破壞。鬥諍瞋恨。熾然不息。我當令彼。住於無上。大慈之中。又作是念。一切眾生。貪取無厭。唯求財利。邪命自活。我當令彼。住於清淨身語意業。正命法中。又作是念。一切眾生。常隨三毒。種種煩惱。因之熾然。不解志求出要方便。我當令彼。除滅一切煩惱大火。安置清涼涅槃之處。又作是念。一切眾生。為愚癡重闇。妄見厚膜之所覆故。入陰翳稠林。失智慧光明。行曠野險道。起諸惡見。我當令彼。得無障礙。清淨智眼。知一切法。如實相。不隨他教。又作是念。一切眾生。在於生死。險道之中。將墮地獄。畜生餓鬼。入惡見網中。為愚癡稠林所迷。隨逐邪道。行顛倒行。譬如盲人。無有導師。非出要道。謂為出要。入魔境界。惡賊所攝。隨順魔心。遠離佛意。我當拔出如是險難。令住無畏一切智城。又作是念。一切眾生。為大瀑水波浪所沒。入欲流有流。無明流見流生死洄澓。愛河漂轉。湍馳奔激。不暇觀察。為欲覺恚覺害覺。隨逐不捨。身見羅剎。於中執取。將其永入愛欲稠林。於所貪愛深生染著。住我慢原阜。安六處聚落。無善救者。無能度者。我當於彼。起大悲心。以諸善根。而為救濟。令無災患。離染寂靜。住於一切智慧寶洲。又作是念。一切眾生。處世牢獄。多諸苦惱。常懷愛憎。自生憂怖。貪欲重械之所繫縛。無明稠林。以為覆障。於三界內。莫能自出。我當令彼。永離三有。住無障礙。大涅槃中。又作是念。一切眾生。執著於我。於諸蘊窟宅。不求出離。依六處空聚。起四顛倒行。為四大毒蛇之所侵惱。五蘊怨賊之所殺害。受無量苦。我當令彼。住於最勝。無所著處。所謂滅一切障礙。無上涅槃。又作是念。一切眾生。其心狹劣。不行最上。一切智道。雖欲出離。但樂聲聞辟支佛乘。我當令住廣大佛法。廣大智慧。佛子。菩薩如是。護持於戒。善能增長慈悲之心<p>佛子。菩薩住此離垢地。以願力故。得見多佛。所謂見多百佛。多千佛。多百千佛。多億佛。多百億佛。多千億佛。多百千億佛。如是。乃至見多百千億那由他佛。於諸佛所。以廣大心深心。恭敬尊重。承事供養。衣服飲食。臥具醫藥。一切資生。悉以奉施。亦以供養一切眾僧。以此善根。迴向阿耨多羅三藐三菩提。於諸佛所。以尊重心。復更受行十善道法。隨其所受。乃至菩提。終不忘失。是菩薩。於無量百千億那由他劫。遠離慳嫉。破戒垢故。布施持戒。清淨滿足。譬如真金。置礬石中。如法鍊已。離一切垢。轉復明淨。菩薩住此離垢地。亦復如是。於無量百千億那由他劫。遠離慳嫉。破戒垢故。布施持戒。清淨滿足。佛子。此菩薩四攝法中。愛語偏多。十波羅蜜中。持戒偏多。餘非不行。但隨力隨分。佛子。是名略說菩薩摩訶薩第二離垢地。菩薩住此地。多作轉輪聖王。為大法主。具足七寶。有自在力。能除一切眾生。慳貪破戒垢。以善方便。令其安住。十善道中。為大施主。周給無盡。布施愛語。利行同事。如是一切。諸所作業。皆不離念佛。不離念法。不離念僧。乃至不離念具足一切種。一切智智。又作是念。我當於一切眾生中為首。為勝為殊勝。為妙為微妙。為上為無上。乃至為一切智智依止者。是菩薩。若欲捨家。於佛法中。勤行精進。便能捨家妻子五欲。既出家已。勤行精進。於一念頃。得千三昧。得見千佛。知千佛神力。能動千世界。乃至能示現千身。於一一身。能示現千菩薩。以為眷屬。若以菩薩。殊勝願力。自在示現。過於是數。百劫千劫。乃至百千億那由他劫。不能數知。爾時金剛藏菩薩。欲重宣其義。而說頌曰<p class='lg'><br>　質直柔軟及堪能　　調伏寂靜與純善<br>　速出生死廣大意　　以此十心入二地<br>　住此成就戒功德　　遠離殺生不惱害<br>　亦離偷盜及邪婬　　妄惡乖離無義語<br>　不貪財物常慈愍　　正道直心無諂偽<br>　離險捨慢極調柔　　依教而行不放逸<br>　地獄畜生受眾苦　　餓鬼燒然出猛焰<br>　一切皆由罪所致　　我當離彼住實法<br>　人中隨意得受生　　乃至頂天禪定樂<br>　獨覺聲聞佛乘道　　皆因十善而成就<br>　如是思惟不放逸　　自持淨戒教他護<br>　復見群生受眾苦　　轉更增益大悲心<br>　凡愚邪智不正解　　常懷忿恨多諍訟<br>　貪求境界無足期　　我應令彼除三毒<br>　愚癡大暗所纏覆　　入大險道邪見網<br>　生死籠檻怨所拘　　我應令彼摧魔賊<br>　四流漂蕩心沒溺　　三界焚如苦無量<br>　計蘊為宅我在中　　為欲度彼勤行道<br>　設求出離心下劣　　捨於最上佛智慧<br>　我欲令彼住大乘　　發勤精進無厭足<br>　菩薩住此集功德　　見無量佛咸供養<br>　億劫修治善更明　　如以好藥鍊真金<br>　佛子住此作輪王　　普化眾生行十善<br>　所有善法皆修習　　為成十力救於世<br>　欲捨王位及財寶　　即棄居家依佛教<br>　勇猛精勤一念中　　獲千三昧見千佛<br>　所有種種神通力　　此地菩薩皆能現<br>　願力所作復過此　　無量自在度群生<br>　一切世間利益者　　所修菩薩最勝行<br>　如是第二地功德　　為諸佛子已開演　</p><p><b>　　<A NAME="n83"></A>第三地</b><p class='lg'><br>　佛子得聞此地行　　菩薩境界難思議<br>　靡不恭敬心歡喜　　散華空中為供養<br>　讚言善哉大山王　　慈心愍念諸眾生<br>　善說智者律儀法　　第二地中之行相<br>　是諸菩薩微妙行　　真實無異無差別<br>　為欲利益諸群生　　如是演說最清淨<br>　一切人天供養者　　願為演說第三地<br>　與法相應諸智業　　如其境界希具闡<br>　大仙所有施戒法　　忍辱精進禪智慧<br>　及以方便慈悲道　　佛清淨行願皆說<br>　時解脫月復請言　　無畏大士金剛藏<br>　願說趣入第三地　　柔和心者諸功德　</p><p>爾時金剛藏菩薩。告解脫月菩薩言。佛子。菩薩摩訶薩。已淨第二地。欲入第三地。當起十種深心。何等為十。所謂清淨心。安住心。厭捨心。離貪心。不退心。堅固心。明盛心。勇猛心。廣心。大心。菩薩以是十心。得入第三地佛子。菩薩摩訶薩。住第三地已。觀一切有為法如實相。所謂無常苦。不淨不安隱。敗壞不久住。剎那生滅。非從前際生。非向後際去。非於現在住。又觀此法。無救無依。與憂與悲。苦惱同住。愛憎所繫。愁慼轉多。無有停積。貪恚癡火。熾然不息。眾患所纏。日夜增長。如幻不實。見如是已。於一切有為。倍增厭離。趣佛智慧。見佛智慧。不可思議。無等無量。難得無雜。無惱無憂。至無畏城。不復退還。能救無量。苦難眾生。菩薩如是。見如來智慧。無量利益。見一切有為。無量過患。則於一切眾生。生十種哀愍心。何等為十。所謂見諸眾生孤獨無依生哀愍心。見諸眾生貧窮困乏生哀愍心。見諸眾生三毒火然生哀愍心。見諸眾生諸有牢獄之所禁閉生哀愍心。見諸眾生煩惱稠林琠畟郅晱肏s愍心。見諸眾生不善觀察生哀愍心。見諸眾生無善法欲生哀愍心。見諸眾生失諸佛法生哀愍心。見諸眾生隨生死流生哀愍心。見諸眾生失解脫方便生哀愍心。是為十。菩薩如是。見眾生界。無量苦惱。發大精進。作是念言。此等眾生。我應救。我應脫。我應淨。我應度。應著善處。應令安住。應令歡喜。應令知見。應令調伏。應令涅槃。菩薩。如是厭離一切有為。如是愍念一切眾生。知一切智智。有勝利益。欲依如來智慧。救度眾生。作是思惟。此諸眾生。墮在煩惱大苦之中。以何方便。而能拔濟。令住究竟涅槃之樂。便作是念。欲度眾生。令住涅槃。不離無障礙解脫智。無障礙解脫智。不離一切法如實覺。一切法如實覺。不離無行無生行慧光。無行無生行慧光。不離禪善巧決定觀察智。禪善巧決定觀察智。不離善巧多聞。菩薩如是。觀察了知已。倍於正法。勤求修習。日夜唯願聞法喜法樂法依法。隨法解法。順法到法。住法行法。菩薩如是。勤求佛法。所有珍財。皆無吝惜。不見有物。難得可重。但於能說佛法之人。生難遭想。是故菩薩。於內外財。為求佛法。悉能捨施。無有恭敬而不能行。無有憍慢而不能捨。無有承事而不能作。無有勤苦而不能受。若聞一句。未曾聞法。生大歡喜。勝得三千大千世界。滿中珍寶。若聞一偈。未聞正法。生大歡喜。勝得轉輪聖王位。若得一偈。未曾聞法。能淨菩薩行。勝得帝釋梵王位。住無量百千劫。若有人言。我有一句。佛所說法。能淨菩薩行。汝今若能入大火阬。受極大苦。當以相與。菩薩爾時。作如是念。我以一句。佛所說法。淨菩薩行故。假使三千大千世界。大火滿中。尚欲從於梵天之上。投身而下。親自受取。況小火阬。而不能入。然我今者。為求佛法。應受一切地獄眾苦。何況人中。諸小苦惱。菩薩如是。發勤精進。求於佛法。如其所聞。觀察修行。此菩薩。得聞法已。攝心安住。於空閑處。作是思惟。如說修行。乃得佛法。非但口言。而可清淨<p>佛子。是菩薩。住此發光地時。即離欲惡不善法。有覺有觀。離生喜樂。住初禪。滅覺觀。內淨一心。無覺無觀。定生喜樂。住第二禪。離喜住捨。有念正知。身受樂。諸聖所說。能捨有念受樂。住第三禪。斷樂先除。苦喜憂滅。不苦不樂。捨念清淨。住第四禪。超一切色想。滅有對想。不念種種想。入無邊虛空。住虛空無邊處。超一切虛空無邊處。入無邊識。住識無邊處。超一切識無邊處。入無少所有。住無所有處。超一切無所有處。住非有想非無想處。但隨順法故。行而無所樂著<p>佛子。此菩薩。心隨於慈廣大無量不二。無怨無對。無障無惱。遍至一切處。盡法界虛空界。遍一切世間。住悲喜捨。亦復如是<p>佛子。此菩薩。得無量神通力。能動大地。以一身為多身。多身為一身。或隱或顯。石壁山障。所往無礙。猶如虛空。於虛空中。跏趺而去。同於飛鳥。入地如水。履水如地。身出煙焰。如大火聚。復雨於水。猶如大雲。日月在空。有大威力。而能以手。捫摸摩觸。其身自在。乃至梵世。此菩薩。天耳清淨。過於人耳。悉聞人天。若近若遠。所有音聲。乃至蚊蚋。虻蠅等聲。亦悉能聞。此菩薩。以他心智。如實而知他眾生心。所謂有貪心如實知有貪心。離貪心如實知離貪心。有瞋心離瞋心。有癡心離癡心。有煩惱心無煩惱心。小心廣心。大心無量心。略心非略心。散心非散心。定心非定心。解脫心非解脫心。有上心無上心。雜染心非雜染心。廣心非廣心。皆如實知。菩薩如是。以他心智。知眾生心。此菩薩。念知無量宿命差別。所謂念知一生。念知二生。三生四生。乃至十生。二十三十。乃至百生。無量百生。無量千生。無量百千生。成劫壞劫。成壞劫。無量成壞劫。我曾在某處。如是名。如是姓。如是種族。如是飲食。如是壽命。如是久住。如是苦樂。我於彼死。生於某處。從某處死。生於此處。如是形狀。如是相貌。如是言音。如是過去。無量差別。皆能憶念。此菩薩。天眼清淨。過於人眼。見諸眾生。生時死時。好色惡色。善趣惡趣。隨業而去。若彼眾生。成就身惡行。成就語惡行。成就意惡行。誹謗賢聖。具足邪見。及邪見業因緣。身壞命終。必墮惡趣。生地獄中。若彼眾生。成就身善行。成就語善行。成就意善行。不謗賢聖。具足正見。正見業因緣。身壞命終。必生善趣。諸天之中。菩薩天眼。皆如實知。此菩薩。於諸禪三昧。三摩缽底能入能出。然不隨其力受生。但隨能滿菩提分處。以意願力。而生其中<p>佛子。是菩薩。住此發光地。以願力故。得見多佛。所謂見多百佛。見多千佛。見多百千佛。乃至見多百千億那由他佛。悉以廣大心深心。恭敬尊重。承事供養。衣服飲食。臥具湯藥一切資生。悉以奉施。亦以供養一切眾僧。以此善根。迴向阿耨多羅三藐三菩提。於其佛所。恭敬聽法。聞已受持。隨力修行。此菩薩。觀一切法。不生不滅。因緣而有。見縛先滅。一切欲縛。色縛有縛。無明縛。皆轉微薄。於無量百千億那由他劫。不積集故。邪貪邪瞋。及以邪癡。悉得除斷。所有善根。轉更明淨。佛子。譬如真金。善巧鍊治。稱兩不減。轉更明淨。菩薩。亦復如是。住此發光地。不積集故。邪貪邪瞋。及以邪癡。皆得除斷。所有善根。轉更明淨。此菩薩。忍辱心。柔和心。諧順心。悅美心。不瞋心。不動心。不濁心。無高下心。不望報心。報恩心。不諂心。不誑心。無譣詖心。皆轉清淨。此菩薩。於四攝中。利行偏多。十波羅蜜中。忍波羅蜜偏多。餘非不修。但隨力隨分。佛子。是名菩薩第三發光地。菩薩住此地。多作三十三天王。能以方便。令諸眾生。捨離貪欲。布施愛語。利行同事。如是一切諸所作業。皆不離念佛。不離念法。不離念僧。乃至不離念具足一切種。一切智智。復作是念。我當於一切眾生中為首。為勝為殊勝。為妙為微妙。為上為無上。乃至為一切智智依止者。若勤行精進。於一念頃。得百千三昧。得見百千佛。知百千佛神力。能動百千佛世界。乃至示現百千身。一一身。百千菩薩。以為眷屬。若以菩薩。殊勝願力。自在示現。過於此數。百劫千劫。乃至百千億那由他劫。不能數知。爾時金剛藏菩薩。欲重宣其義。而說頌曰<p class='lg'><br>　清淨安住明盛心　　厭離無貪無害心<br>　堅固勇猛廣大心　　智者以此入三地<br>　菩薩住此發光地　　觀諸行法苦無常<br>　不淨敗壞速歸滅　　無堅無住無來往<br>　觀諸有為如重病　　憂悲苦惱惑所纏<br>　三毒猛火睊K然　　無始時來不休息<br>　厭離三有不貪著　　專求佛智無異念<br>　難測難思無等倫　　無量無邊無逼惱<br>　見佛智已愍眾生　　孤獨無依無救護<br>　三毒熾然常困乏　　住諸有獄琩苦<br>　煩惱纏覆盲無目　　志樂下劣喪法寶<br>　隨順生死怖涅槃　　我應救彼勤精進<br>　將求智慧益眾生　　思何方便令解脫<br>　不離如來無礙智　　彼復無生慧所起<br>　心念此慧從聞得　　如是思惟自勤勵<br>　日夜聽習無間然　　唯以正法為尊重<br>　國城財貝諸珍寶　　妻子眷屬及王位<br>　菩薩為法起敬心　　如是一切皆能捨<br>　頭目耳鼻舌牙齒　　手足骨髓心血肉<br>　此等皆捨未為難　　但以聞法為最難<br>　設有人來語菩薩　　孰能投身大火聚<br>　我當與汝佛法寶　　聞已投之無怯懼<br>　假使火滿三千界　　身從梵世而投入<br>　為求法故不為難　　況復人間諸小苦<br>　從初發意至得佛　　其間所有阿鼻苦<br>　為聞法故皆能受　　何況人中諸苦事<br>　聞已如理正思惟　　獲得四禪無色定<br>　四等五通次第起　　不隨其力而受生<br>　菩薩住此見多佛　　供養聽聞心決定<br>　斷諸邪惑轉清淨　　如鍊真金體無減<br>　住此多作忉利王　　化導無量諸天眾<br>　令捨貪心住善道　　一向專求佛功德<br>　佛子住此勤精進　　百千三昧皆具足<br>　見百千佛相嚴身　　若以願力復過是<br>　一切眾生普利益　　彼諸菩薩最上行<br>　如是所有第三地　　我依其義已解釋　</p><p class='juan'>
大方廣佛華嚴經卷第三十五</p>
</body></html>
