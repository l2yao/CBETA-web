<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第三十八<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n91"></A>十地品第二十六之五</b></p>
<p class='lg'><br>　是時天王及天眾　　聞此勝行皆歡喜<br>　為欲供養於如來　　及以無央大菩薩<br>　雨妙華幡及幢蓋　　香鬘瓔珞與寶衣<br>　無量無邊千萬種　　悉以摩尼作嚴飾<br>　天女同時奏天樂　　普發種種妙音聲<br>　供養於佛并佛子　　共作是言而讚歎<br>　一切見者兩足尊　　哀愍眾生現神力<br>　令此種種諸天樂　　普發妙音咸得聞<br>　於一毛端百千億　　那由他國微塵數<br>　如是無量諸如來　　於中安住說妙法<br>　一毛孔內無量剎　　各有四洲及大海<br>　須彌鐵圍亦復然　　悉見在中無迫隘<br>　一毛端處有六趣　　三種惡道及人天<br>　諸龍神眾阿脩羅　　各隨自業受果報<br>　於彼一切剎土中　　悉有如來演妙音<br>　隨順一切眾生心　　為轉最上淨法輪<br>　剎中種種眾生身　　身中復有種種剎<br>　人天諸趣各各異　　佛悉知已為說法<br>　大剎隨念變為小　　小剎隨念亦變大<br>　如是神通無有量　　世間共說不能盡<br>　普發此等妙音聲　　稱讚如來功德已<br>　眾會歡喜默然住　　一心瞻仰欲聽說<br>　時解脫月復請言　　今此眾會皆寂靜<br>　願說隨次之所入　　第八地中諸行相</p><p>爾時金剛藏菩薩。告解脫月菩薩言。佛子。菩薩摩訶薩。於七地中。善修習方便慧。善清淨諸道。善集助道法。大願力所攝。如來力所加。自善力所持。常念如來。力無所畏。不共佛法。善清淨深心思覺。能成就福德智慧。大慈大悲。不捨眾生。入無量智道。入一切法。本來無生。無起無相。無成無壞。無盡無轉。無性為性。初中後際。皆悉平等。無分別如如智之所入處。離一切心意識分別想。無所取著。猶如虛空入一切法。如虛空性。是名得無生法忍佛子。菩薩成就此忍。即時得入第八不動地。為深行菩薩。難可知無差別。離一切相。一切想。一切執著。無量無邊。一切聲聞辟支佛。所不能及。離諸諠諍。寂滅現前。譬如比丘。具足神通。得心自在。次第乃至入滅盡定。一切動心。憶想分別。悉皆止息。此菩薩摩訶薩。亦復如是。住不動地。即捨一切功用行。得無功用法。身口意業。念務皆息。住於報行。譬如有人。夢中見身。墮在大河。為欲渡故。發大勇猛。施大方便。以大勇猛。施方便故。即便覺寤。既覺寤已。所作皆息。菩薩亦爾。見眾生身在四流中。為救度故。發大勇猛。起大精進。以勇猛精進故。至不動地。既至此已。一切功用。靡不皆息。二行相行。悉不現前。佛子。如生梵世。欲界煩惱。皆不現前。住不動地。亦復如是。一切心意識行。皆不現前。此菩薩摩訶薩。菩薩心佛心。菩提心涅槃心。尚不現起。況復起於世間之心。佛子。此地菩薩。本願力故。諸佛世尊。親現其前。與如來智。令其得入法流門中。作如是言。善哉善哉。善男子。此忍第一。順諸佛法。然善男子。我等所有。十力無畏。十八不共諸佛之法。汝今未得。汝應為欲成就此法。勤加精進。勿復放捨於此忍門。又善男子。汝雖得是寂滅解脫。然諸凡夫。未能證得。種種煩惱。皆悉現前。種種覺觀。常相侵害。汝當愍念如是眾生。又善男子。汝當憶念本所誓願。普大饒益一切眾生。皆令得入不可思議智慧之門。又善男子。此諸法法性。若佛出世。若不出世。常住不異。諸佛不以得此法故名為如來。一切二乘。亦能得此無分別法。又善男子。汝觀我等身相。無量智慧。無量國土。無量方便。無量光明。無量清淨音聲。亦無有量。汝今宜應成就此事。又善男子。汝今適得此一法明。所謂一切法。無生無分別。善男子。如來法明。無量入。無量作。無量轉。乃至百千億那由他劫。不可得知。汝應修行。成就此法。又善男子。汝觀十方無量國土。無量眾生。無量法。種種差別。悉應如實。通達其事。佛子。諸佛世尊。與此菩薩。如是等。無量起智門。令其能起無量無邊。差別智業。佛子。若諸佛。不與此菩薩。起智門者。彼時即入究竟涅槃。棄捨一切利眾生業。以諸佛與如是等無量無邊。起智門故。於一念頃。所生智業。從初發心。乃至七地。所修諸行。百分不及一。乃至百千億那由他分。亦不及一。如是。阿僧祇分。歌羅分。算數分。譬諭分。優波尼沙陀分。亦不及一。何以故。佛子。是菩薩。先以一身起行。今住此地。得無量身。無量音聲。無量智慧。無量受生。無量淨國。教化無量眾生。供養無量諸佛。入無量法門。具無量神通。有無量眾會。道場差別。住無量身語意業。集一切菩薩行。以不動法故。佛子。譬如乘船欲入大海。未至於海。多用功力。若至海已。但隨風去。不假人力。以至大海。一日所行。比於未至。其未至時。設經百歲。亦不能及。佛子。菩薩摩訶薩。亦復如是。積集廣大善根資糧。乘大乘船到菩薩行海。於一念頃以無功用智。入一切智智境界。本有功用行。經於無量百千億那由他劫。所不能及<p>佛子。菩薩住此第八地。以大方便善巧智。所起無功用覺慧。觀一切智智所行境。所謂觀世間成。觀世間壞。由此業集故成。由此業盡故壞。幾時成。幾時壞。幾時成住。幾時壞住。皆如實知。又知地界。小相大相。無量相。差別相。知水火風界。小相大相。無量相。差別相。知微塵細相。差別相。無量差別相。隨何世界中。所有微塵聚。及微塵差別相。皆如實知。隨何世界中。所有地水火風界各若干微塵。所有寶物若干微塵。眾生身若干微塵。國土身若干微塵。皆如實知。知眾生大身小身。各若干微塵成。知地獄身畜生身。餓鬼身阿脩羅身。天身人身。各若干微塵成。得如是知微塵差別智。又知欲界色界。無色界成。知欲界色界無色界壞。知欲界色界。無色界小相大相。無量相差別相。得如是觀三界差別智。佛子。此菩薩。復起智明。教化眾生。所謂善知眾生身差別。善分別眾生身。善觀察所生處。隨其所應而為現身。教化成熟。此菩薩。於一三千大千世界。隨眾生身。信解差別。以智光明。普現受生。如是若二若三。乃至百千。乃至不可說。三千大千世界。隨眾生身。信解差別。普於其中。示現受生。此菩薩。成就如是智慧故。於一佛剎。其身不動。乃至不可說。佛剎眾會中。悉現其身。佛子。此菩薩。隨諸眾生。身心信解。種種差別。於彼佛國。眾會之中。而現其身。所謂於沙門眾中。示沙門形。婆羅門眾中。示婆羅門形。剎利眾中。示剎利形。如是。毘舍眾。首陀眾。居士眾。四天王眾。三十三天眾。夜摩天眾。兜率陀天眾。化樂天眾。他化自在天眾。魔眾。梵眾。乃至阿迦尼吒天眾中。各隨其類。而為現形。又應以聲聞身得度者。現聲聞形。應以辟支佛身得度者。現辟支佛形。應以菩薩身得度者。現菩薩形。應以如來身得度者。現如來形。佛子。菩薩如是。於一切不可說。佛國土中。隨諸眾生。信樂差別。如是如是而為現身。佛子。此菩薩。遠離一切身想分別。住於平等。此菩薩。知眾生身。國土身。業報身。聲聞身。獨覺身。菩薩身。如來身。智身。法身。虛空身。此菩薩。知諸眾生心之所樂。能以眾生身。作自身。亦作國土身。業報身。乃至虛空身。又知眾生心之所樂。能以國土身。作自身。亦作眾生身。業報身。乃至虛空身。又知諸眾生心之所樂。能以業報身。作自身。亦作眾生身。國土身。乃至虛空身。又知眾生心之所樂。能以自身。作眾生身。國土身。乃至虛空身。隨諸眾生。所樂不同。則於此身。現如是形。此菩薩。知眾生集業身。報身。煩惱身。色身。無色身。又知國土身。小相大相無量相。染相淨相。廣相。倒住相。正住相。普入相。方網差別相。知業報身。假名差別。知聲聞身獨覺身。菩薩身假名差別。知如來身。有菩提身。願身化身。力持身。相好莊嚴身。威勢身。意生身。福德身。法身智身。知智身善思量相。如實決擇相。果行所攝相。世間出世間差別相。三乘差別相。共相不共相。出離相非出離相。學相無學相。知法身平等相。不壞相。隨時隨俗。假名差別相。眾生非眾生法差別相。佛法聖僧法差別相。知虛空身無量相。周遍相。無形相。無異相。無邊相。顯現色身相。佛子。菩薩成就如是身智已。得命自在。心自在。財自在。業自在。生自在。願自在。解自在。如意自在。智自在。法自在。得此十自在故。則為不思議智者。無量智者。廣大智者。無能壞智者<p>此菩薩。如是入已。如是成就已。得畢竟無過失身業。無過失語業。無過失意業。身語意業。隨智慧行。般若波羅蜜增上。大悲為首。方便善巧。善能分別。善起大願。佛力所護。常勤修習利眾生智。普住無邊差別世界。佛子。舉要言之。菩薩住此不動地。身語意業。諸有所作。皆能積集一切佛法。佛子。菩薩住此地得善住深心力。一切煩惱。不行故。得善住勝心力。不離於道故。得善住大悲力。不捨利益眾生故。得善住大慈力。救護一切世間故。得善住陀羅尼力。不忘於法故。得善住辯才力。善觀察分別一切法故。得善住神通力。普往無邊世界故。得善住大願力。不捨一切菩薩所作故。得善住波羅蜜力。成就一切佛法故。得如來護念力。一切種一切智智現前故。此菩薩。得如是智力。能現一切諸所作事。於諸事中。無有過咎<p>佛子。此菩薩智地。名為不動地。無能沮壞故。名為不轉地。智慧無退故。名為難得地。一切世間。無能測故。名為童真地。離一切過失故。名為生地。隨樂自在故。名為成地。更無所作故。名為究竟地。智慧決定故。名為變化地。隨願成就故。名為力持地。他不能動故。名為無功用地。先已成就故。佛子。菩薩成就如是智慧。入佛境界。佛功德照。順佛威儀。佛境現前。常為如來之所護念。梵釋四王。金剛力士。常隨侍衛。琱ㄠ侁鷜悀j三昧。能現無量諸身差別。於一一身。有大勢力。報得神通三昧自在。隨有可化眾生之處。示成正覺佛子。菩薩如是。入大乘會。獲大神通。放大光明。入無礙法界。知世界差別。示現一切諸大功德。隨意自在善能通達前際後際。普伏一切。魔邪之道。深入如來所行境界。於無量國土。修菩薩行。以能獲得不退轉法。是故說名住不動地。佛子。菩薩住此不動地已。以三昧力。常得現見無量諸佛。琱ㄠ侁魕茖い挩i。此菩薩。於一一劫。一一世界。見無量百佛。無量千佛。乃至無量百千億那由他佛。恭敬尊重。承事供養。一切資生。悉以奉施。於諸佛所。得於如來甚深法藏。受世界差別等。無量法明。若有問難世界差別。如是等事。無能屈者。如是經於無量百劫。無量千劫。乃至無量百千億那由他劫。所有善根。轉增明淨。譬如真金。治作寶冠。置閻浮提主。聖王頂上。一切臣民。諸莊嚴具無與等者。此地菩薩。所有善根。亦復如是。一切二乘。乃至第七地菩薩。所有善根。無能及者。以住此地。大智光明。普滅眾生。煩惱黑闇。善能開闡智慧門故。佛子。譬如千世界主。大梵天王。能普運慈心。普放光明。滿千世界。此地菩薩。亦復如是。能放光明。照百萬佛剎微塵數世界。令諸眾生。滅煩惱火。而得清涼。此菩薩。十波羅蜜中。願波羅蜜增上。餘波羅蜜。非不修行。但隨力隨分。是名略說諸菩薩摩訶薩第八不動地。若廣說者。經無量劫。不可窮盡。佛子。菩薩摩訶薩。住此地。多作大梵天王。主千世界。最勝自在。善說諸義。能與聲聞辟支佛諸菩薩波羅蜜道。若有問難世界差別。無能退屈。布施愛語利行同事。如是一切諸所作業。皆不離念佛。乃至不離念一切種。一切智智。復作是念。我當於一切眾生中。為首為勝。乃至為一切智智依止者。此菩薩。若以發起大精進力。於一念頃。得百萬三千大千世界微塵數三昧。乃至示現百萬三千大千世界微塵數菩薩。以為眷屬。若以菩薩。殊勝願力。自在示現。過於是數。乃至百千億那由他劫。不能數知。爾時金剛藏菩薩。欲重宣其義而說頌曰<p class='lg'><br>　七地修治方便慧　　善集助道大願力<br>　復得人尊所攝持　　為求勝智登八住<br>　功德成就皕O愍　　智慧廣大等虛空<br>　聞法能生決定力　　是則寂滅無生忍<br>　知法無生無起相　　無成無壞無盡轉<br>　離有平等絕分別　　超諸心行如空住<br>　成就是忍超戲論　　甚深不動痡I滅<br>　一切世間無能知　　心相取著悉皆離<br>　住於此地不分別　　譬如比丘入滅定<br>　如夢渡河覺則無　　如生梵天絕下欲<br>　以本願力蒙勸導　　歎其忍勝與灌頂<br>　語言我等眾佛法　　汝今未獲當勤進<br>　汝雖已滅煩惱火　　世間惑焰猶熾然<br>　當念本願度眾生　　悉使修因趣解脫<br>　法性真常離心念　　二乘於此亦能得<br>　不以此故為世尊　　但以甚深無礙智<br>　如是人天所應供　　與此智慧令觀察<br>　無邊佛法悉得成　　一念超過曩眾行<br>　菩薩住茲妙智地　　則獲廣大神通力<br>　一念分身遍十方　　如船入海因風濟<br>　心無功用任智力　　悉知國土成壞住<br>　諸界種種各殊異　　小大無量皆能了<br>　三千世界四大種　　六趣眾生身各別<br>　及以眾寶微塵數　　以智觀察悉無餘<br>　菩薩能知一切身　　為化眾生同彼形<br>　國土無量種種別　　悉為現形無不遍<br>　譬如日月住虛空　　一切水中皆現影<br>　住於法界無所動　　隨心現影亦復然<br>　隨其心樂各不同　　一切眾中皆現身<br>　聲聞獨覺與菩薩　　及以佛身靡不現<br>　眾生國土業報身　　種種聖人智法身<br>　虛空身相皆平等　　普為眾生而示作<br>　十種聖智普觀察　　復順慈悲作眾業<br>　所有佛法皆成就　　持戒不動如須彌<br>　十力成就不動搖　　一切魔眾無能轉<br>　諸佛護念天王禮　　密跡金剛琩芺<br>　此地功德無邊際　　千萬億劫說不盡<br>　復以供佛善益明　　如王頂上莊嚴具<br>　菩薩住此第八地　　多作梵王千界主<br>　演說三乘無有窮　　慈光普照除眾惑<br>　一念所獲諸三昧　　百萬世界微塵等<br>　諸所作事悉亦然　　願力示現復過是<br>　菩薩第八不動地　　我為汝等已略說<br>　若欲次第廣分別　　經於億劫不能盡　</p><p><b>　　<A NAME="n92"></A>第九地</b><p class='lg'><br>　說此菩薩八地時　　如來現大神通力<br>　震動十方諸國土　　無量億數難思議<br>　一切知見無上尊　　其身普放大光明<br>　照耀彼諸無量土　　悉使眾生獲安樂<br>　菩薩無量百千億　　俱時踊在虛空住<br>　以過諸天上妙供　　供養說中最勝者<br>　大自在王自在天　　悉共同心喜無量<br>　各以種種眾供具　　供養甚深功德海<br>　復有天女千萬億　　身心歡喜悉充遍<br>　各奏樂音無量種　　供養人中大導師<br>　是時眾樂同時奏　　百千萬億無量別<br>　悉以善逝威神力　　演出妙音而讚歎<br>　寂靜調柔無垢害　　隨所入地善修習<br>　心如虛空詣十方　　廣說佛道悟群生<br>　天上人間一切處　　悉現無等妙莊嚴<br>　以從如來功德生　　令其見者樂佛智<br>　不離一剎詣眾土　　如月普現照世間<br>　音聲心念悉皆滅　　譬猶谷響無不應<br>　若有眾生心下劣　　為彼演說聲聞行<br>　若心明利樂辟支　　則為彼說中乘道<br>　若有慈悲樂饒益　　為說菩薩所行事<br>　若有最勝智慧心　　則示如來無上法<br>　譬如幻師作眾事　　種種形相皆非實<br>　菩薩智幻亦如是　　雖現一切離有無<br>　如是美音千萬種　　歌讚佛已默然住<br>　解脫月言今眾淨　　願說九地所行道　</p><p>爾時金剛藏菩薩。告解脫月菩薩言。佛子。菩薩摩訶薩。以如是無量智。思量觀察。欲更求轉勝。寂滅解脫。復修習如來智慧。入如來祕密法。觀察不思議。大智性淨。諸陀羅尼三昧門。具廣大神通。入差別世界。修力無畏不共法。隨諸佛轉法輪。不捨大悲本願力。得入菩薩第九善慧地<p>佛子。菩薩摩訶薩。住此善慧地。如實知善不善。無記法行。有漏無漏法行。世間出世間法行。思議不思議法行。定不定法行。聲聞獨覺法行。菩薩行法行。如來地法行。有為法行。無為法行。此菩薩。以如是智慧。如實知眾生心稠林。煩惱稠林。業稠林。根稠林。解稠林。性稠林。樂欲稠林。隨眠稠林。受生稠林。習氣相續稠林。三聚差別稠林。此菩薩。如實知眾生心種種相。所謂雜起相。速轉相。壞不壞相。無形質相。無邊際相。清淨相。垢無垢相。縛不縛相。幻所作相。隨諸趣生相。如是。百千萬億。乃至無量。皆如實知。又知諸煩惱種種相。所謂久遠隨行相。無邊引起相。俱生不捨相。眠起一義相。與心相應不相應相。隨趣受生而住相。三界差別相。愛見癡慢如箭深入過患相。三業因緣不絕相。略說。乃至八萬四千。皆如實知。又知諸業種種相。所謂善不善無記相。有表示無表示相。與心同生不離相。因自性剎那壞而次第集果不失相。有報無報相。受黑黑等眾報相。如田無量相。凡聖差別相。現受生受後受相。乘非乘定不定相。略說。乃至八萬四千。皆如實知。又知諸根。軟中勝相。先際後際差別無差別相。上中下相。煩惱俱生不相離相。乘非乘定不定相。淳熟調柔相。隨根網輕轉壞相。增上無能壞相。退不退差別相。遠隨共生不同相。略說。乃至八萬四千。皆如實知。又知諸解軟中上。諸性軟中上。樂欲軟中上。皆略說。乃至八萬四千。又知諸隨眠種種相。所謂與深心共生相。與心共生相。心相應不相應差別相。久遠隨行相。無始不拔相。與一切禪定解脫三昧三摩缽底神通相違相。三界相續受生繫縛相。令無邊心相續現起相。開諸處門相。堅實難治相。地處成就不成就相。唯以聖道拔出相。又知受生種種相。所謂隨業受生相。六趣差別相。有色無色差別相。有想無想差別相。業為田愛水潤無明暗覆識為種子生後有芽相。名色俱生不相離相。癡愛希求續有相。欲受欲生無始樂著相。妄謂出三界貪求相。又知習氣種種相。所謂行不行差別相。隨趣熏習相。隨眾生行熏習相。隨業煩惱熏習相。善不善無記熏習相。隨入後有熏習相。次第熏習相。不斷煩惱遠行不捨熏習相。實非實熏習相。見聞親近聲聞獨覺菩薩如來熏習相。又知眾生。正定邪定不定相。所謂正見正定相。邪見邪定相。二俱不定相。五逆邪定相。五根正定相。二俱不定相。八邪邪定相。正性正定相。更不作二俱離不定相。深著邪法邪定相。習行聖道正定相。二俱捨不定相。佛子。菩薩隨順如是智慧。名住善慧地。住此地已。了知眾生諸行差別。教化調伏。令得解脫<p>佛子。此菩薩。善能演說聲聞乘法獨覺乘法。菩薩乘法。如來地法。一切行處。智隨行故。能隨眾生根性欲解。所行有異。諸聚差別。亦隨受生煩惱眠縛。諸業習氣。而為說法。令生信解。增益智慧。各於其乘。而得解脫<p>佛子。菩薩住此善慧地。作大法師。具法師行。善能守護如來法藏。以無量善巧智。起四無礙辯。用菩薩言辭。而演說法。此菩薩。常隨四無礙智轉。無暫捨離。何等為四。所謂法無礙智。義無礙智。辭無礙智。樂說無礙智。此菩薩。以法無礙智。知諸法自相。義無礙智。知諸法別相。辭無礙智。無錯謬說。樂說無礙智。無斷盡說。復次以法無礙智。知諸法自性。義無礙智。知諸法生滅。辭無礙智。安立一切法不斷說。樂說無礙智。隨所安立。不可壞無邊說。復次以法無礙智。知現在法差別。義無礙智。知過去未來法差別。辭無礙智。於去來今法。無錯謬說。樂說無礙智。於一一世。無邊法明了說。復次以法無礙智。知法差別。義無礙智。知義差別。辭無礙智。隨其言音說。樂說無礙智。隨其心樂說。復次法無礙智。以法智。知差別不異。義無礙智。以比智。知差別如實。辭無礙智。以世智。差別說。樂說無礙智。以第一義智。善巧說。復次法無礙智。知諸法一相不壞。義無礙智。知蘊界處。諦緣起善巧。辭無礙智。以一切世間。易解了。美妙音聲。文字說。樂說無礙智。以轉勝無邊法明說。復次法無礙智。知一乘平等性。義無礙智。知諸乘差別性。辭無礙智。說一切乘無差別。樂說無礙智。說一一乘無邊法。復次法無礙智。知一切菩薩。行智行法。行智隨證。義無礙智。知十地分位義差別。辭無礙智。說地道無差別相。樂說無礙智。說一一地無邊行相。復次法無礙智。知一切如來。一念成正覺。義無礙智。知種種時。種種處等。各差別。辭無礙智。說成正覺差別。樂說無礙智。於一一句法。無量劫說不盡。復次法無礙智。知一切如來語。力無所畏。不共佛法。大慈大悲。辯才方便。轉法輪。一切智智隨證。義無礙智。知如來隨八萬四千。眾生心行。根解差別音聲。辭無礙智。隨一切眾生行。以如來音聲差別說。樂說無礙智。隨眾生信解。以如來智。清淨行圓滿說<p>佛子。菩薩住第九地。得如是善巧無礙智。得如來妙法藏。作大法師。得義陀羅尼。法陀羅尼。智陀羅尼。光照陀羅尼。善慧陀羅尼。眾財陀羅尼。威德陀羅尼。無礙門陀羅尼。無邊際陀羅尼。種種義陀羅尼。如是等。百萬阿僧祇陀羅尼門。皆得圓滿。以百萬阿僧祇善巧音聲辯才門而演說法。此菩薩。得如是百萬阿僧祇陀羅尼門已。於無量佛所。一一佛前。悉以如是百萬阿僧祇陀羅尼門。聽聞正法。聞已不忘。以無量差別門。為他演說。此菩薩。初見於佛。頭頂禮敬。即於佛所。得無量法門。此所得法門。非彼聞持。諸大聲聞。於百千劫。所能領受。此菩薩。得如是陀羅尼。如是無礙智。坐於法座。而說於法。大千世界。滿中眾生。隨其心樂差別為說。唯除諸佛。及受職菩薩。其餘眾會。威德光明。無能與比。此菩薩。處於法座。欲以一音。令諸大眾。皆得解了。即得解了。或時欲以種種音聲。令諸大眾。皆得開悟。或時心欲放大光明。演說法門。或時心欲於其身上。一一毛孔。皆演法音。或時心欲乃至三千大千世界。所有一切。形無形物。皆悉演出妙法言音。或時心欲發一言音。周遍法界。悉令解了。或時心欲一切言音。皆作法音。琣矰ㄦ嚏C或時心欲一切世界。簫笛鐘鼓。及以歌詠。一切樂聲。皆演法音。或時心欲於一字中。一切法句。言音差別。皆悉具足。或時心欲令不可說。無量世界。地水火風。四大聚中。所有微塵。一一塵中。皆悉演出不可說法門。如是所念。一切隨心。無不得者<p>佛子。此菩薩。假使三千大千世界。所有眾生咸至其前。一一皆以無量言音。而興問難。一一問難。各各不同。菩薩。於一念頃。悉能領受。仍以一音。普為解釋。令隨心樂。各得歡喜。如是乃至不可說世界所有眾生。一剎那間。一一皆以無量言音。而興問難。一一問難。各各不同。菩薩於一念頃。悉能領受。亦以一音。普為解釋。各隨心樂。令得歡喜。乃至不可說不可說世界。滿中眾生。菩薩皆能隨其心樂。隨根隨解。而為說法。承佛神力。廣作佛事。普為一切作所依怙。佛子。此菩薩。復更精進。成就智明。假使一毛端處。有不可說世界微塵數。諸佛眾會。一一眾會。有不可說世界。微塵數眾生。一一眾生。有不可說世界。微塵數性欲。彼諸佛。隨其性欲。各與法門。如一毛端處。一切法界處。悉亦如是。如是所說。無量法門。菩薩於一念中。悉能領受。無有忘失佛子。菩薩住此第九地。晝夜專勤。更無餘念。唯入佛境界。親近如來。入諸菩薩甚深解脫常在三昧。琩ˊ悁礡C未曾捨離。一一劫中。見無量佛。無量百佛。無量千佛。乃至無量百千億那由他佛。恭敬尊重。承事供養。於諸佛所。種種問難。得說法陀羅尼所有善根。轉更明淨。譬如真金。善巧金師用作寶冠。轉輪聖王。以嚴其首。四天下內。一切小王。及諸臣民。諸莊嚴具。無與等者。此第九地。菩薩善根。亦復如是。一切聲聞辟支佛。及下地菩薩。所有善根。無能與等。佛子。譬如二千世界主。大梵天王。身出光明。二千界中。幽遠之處。悉能照耀。除其黑闇。此地菩薩。所有善根。亦復如是。能出光明照眾生心。煩惱黑闇。皆令息滅。此菩薩。十波羅蜜中。力波羅蜜最勝。餘波羅蜜。非不修行。但隨力隨分。佛子。是名略說菩薩摩訶薩第九善慧地。若廣說者。於無量劫。亦不能盡。佛子。菩薩摩訶薩。住此地。多作二千世界主。大梵天王。善能統理。自在饒益。能為一切聲聞緣覺。及諸菩薩。分別演說波羅蜜行。隨眾生心。所有問難。無能屈者。布施愛語利行同事。如是一切諸所作業。皆不離念佛。乃至不離念一切種。一切智智。復作是念。我當於一切眾生中。為首為勝。乃至為一切智智依止者。此菩薩。若發勤精進。於一念頃。得百萬阿僧祇國土微塵數三昧。乃至示現百萬阿僧祇國土微塵數菩薩。以為眷屬。若以菩薩。殊勝願力。自在示現。過於此數。乃至百千億那由他劫。不能數知<p>爾時。金剛藏菩薩。欲重宣其義。而說頌曰<p class='lg'><br>　無量智力善觀察　　最上微妙世難知<br>　普入如來祕密處　　利益眾生入九地<br>　總持三昧皆自在　　獲大神通入眾剎<br>　力智無畏不共法　　願力悲心入九地<br>　住於此地持法藏　　了善不善及無記<br>　有漏無漏世出世　　思不思議悉善知<br>　若法決定不決定　　三乘所作悉觀察<br>　有為無為行差別　　如是而知入世間<br>　若欲知諸眾生心　　則能以智如實知<br>　種種速轉壞非壞　　無質無邊等眾相<br>　煩惱無邊琣@伴　　眠起一義續諸趣<br>　業性種種各差別　　因壞果集皆能了<br>　諸根種種下中上　　先後際等無量別<br>　解性樂欲亦復然　　八萬四千靡不知<br>　眾生惑見睎H縛　　無始稠林未除翦<br>　與志共俱心並生　　常相羈繫不斷絕<br>　但唯妄想非實物　　不離於心無處所<br>　禪定境排仍退轉　　金剛道滅方畢竟<br>　六趣受生各差別　　業田愛潤無明覆<br>　識為種子名色芽　　三界無始甯裗<br>　惑業心習生諸趣　　若離於此不復生<br>　眾生悉在三聚中　　或溺於見或行道<br>　住於此地善觀察　　隨其心樂及根解<br>　悉以無礙妙辯才　　如其所應差別說<br>　處於法座如師子　　亦如牛王寶山王<br>　又如龍王布密雲　　[<a href='javascript:showpic("../fontimg/042333.gif")'>雨/注</a>]甘露雨充大海<br>　善知法性及奧義　　隨順言辭能辯說<br>　總持百萬阿僧祇　　譬如大海受眾雨<br>　總持三昧皆清淨　　能於一念見多佛<br>　一一佛所皆聞法　　復以妙音而演暢<br>　若欲三千大千界　　教化一切諸群生<br>　如雲廣布無不及　　隨其根欲悉令喜<br>　毛端佛眾無有數　　眾生心樂亦無極<br>　悉應其心與法門　　一切法界皆如是<br>　菩薩勤加精進力　　復獲功德轉增勝<br>　聞持爾所諸法門　　如地能持一切種<br>　十方無量諸眾生　　咸來親近會中坐<br>　一念隨心各問難　　一音普對悉充足<br>　住於此地為法王　　隨機誨誘無厭倦<br>　日夜見佛未曾捨　　入深寂滅智解脫<br>　供養諸佛善益明　　如王頂上妙寶冠<br>　復使眾生煩惱滅　　譬如梵王光普照<br>　住此多作大梵王　　以三乘法化眾生<br>　所行善業普饒益　　乃至當成一切智<br>　一念所入諸三昧　　阿僧祇剎微塵數<br>　見佛說法亦復然　　願力所作復過此<br>　此是第九善慧地　　大智菩薩所行處<br>　甚深微妙難可見　　我為佛子已宣說　</p><p class='juan'>
大方廣佛華嚴經卷第三十八</p>
</body></html>
