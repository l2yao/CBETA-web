<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第五十九<p><span class='byline'>　　　　于闐國三藏實叉難陀奉　制譯</span><br><p><b>　　<A NAME="n138"></A>離世間品第三十八之七</b></p>
<p>佛子。菩薩摩訶薩。示現處胎。有十種事。何等為十。佛子。菩薩摩訶薩。為欲成就小心劣解諸眾生故。不欲令彼起如是念。今此菩薩。自然化生。智慧善根。不從修得。是故菩薩。示現處胎。是為第一事。菩薩摩訶薩。為成熟父母。及諸眷屬。宿世同行。眾生善根。示現處胎。何以故。彼皆應以見於處胎。成熟所有諸善根故。是為第二事。菩薩摩訶薩。入母胎時。正念正知。無有迷惑。住母胎已。心琤罹嚏C亦無錯亂。是為第三事。菩薩摩訶薩。在母胎中。常演說法。十方世界。諸大菩薩。釋梵四王。皆來集會。悉令獲得無量神力。無邊智慧。菩薩處胎。成就如是。辯才勝用。是為第四事。菩薩摩訶薩。在母胎中。集大眾會。以本願力。教化一切諸菩薩眾。是為第五事。菩薩摩訶薩。於人中成佛。應具人間最勝受生。以此示現處於母胎。是為第六事。菩薩摩訶薩。在母胎中。三千大千世界眾生。悉見菩薩。如明鏡中。見其面像。爾時大心。天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。皆詣菩薩。恭敬供養。是為第七事。菩薩摩訶薩。在母胎中。他方世界。一切最後生菩薩。在母胎者。皆來共會。說大集法門。名廣大智慧藏。是為第八事。菩薩摩訶薩。在母胎時。入離垢藏三昧。以三昧力。於母胎中。現大宮殿。種種嚴飾。悉皆妙好。兜率天宮。不可為比。而令母身。安隱無患。是為第九事。菩薩摩訶薩。住母胎時。以大威力。興供養具。名開大福德離垢藏。普遍十方一切世界。供養一切諸佛如來。彼諸如來。咸為演說無邊菩薩。住處法界藏。是為第十事。佛子。是為菩薩摩訶薩。示現處胎十種事。若諸菩薩了達此法則能示現甚微細趣。佛子。菩薩摩訶薩。有十種甚微細趣。何等為十。所謂在母胎中。示現初發菩提心。乃至灌頂地。在母胎中。示現住兜率天。在母胎中。示現初生。在母胎中。示現童子地。在母胎中。示現處王宮。在母胎中。示現出家。在母胎中。示現苦行。往詣道場。成等正覺。在母胎中。示現轉法輪。在母胎中。示現般涅槃。在母胎中。示現大微細。謂一切菩薩行。一切如來。自在神力。無量差別門。佛子。是為菩薩摩訶薩。在母胎中。十種微細趣。若諸菩薩。安住此法。則得如來無上大智慧微細趣。佛子。菩薩摩訶薩。有十種生。何等為十。所謂遠離愚癡正念正知生。放大光明網普照三千大千世界生。住最後有更不受後身生。不生不起生。知三界如幻生。於十方世界普現身生。證一切智智身生。放一切佛光明普覺悟一切眾生身生。入大智觀察三昧身生。佛子。菩薩生時。震動一切佛剎。解脫一切眾生。除滅一切惡道。映蔽一切諸魔。無量菩薩。皆來集會。佛子。是為菩薩摩訶薩十種生。為調伏眾生故。如是示現。佛子。菩薩摩訶薩。以十事故。示現微笑心自誓。何等為十。所謂菩薩摩訶薩念言。一切世間。歿在欲泥。除我一人。無能免濟。如是知已。熙怡微笑心自誓。復念言。一切世間。煩惱所盲。唯我今者。具足智慧。如是知已。熙怡微笑心自誓。又念言。我今因此假名身故。當得如來充滿三世無上法身。如是知已。熙怡微笑心自誓。菩薩爾時。以無障礙眼。遍觀十方所有梵天。乃至一切大自在天。作是念言。此等眾生。皆自謂為有大智力。如是知已。熙怡微笑心自誓。菩薩爾時。觀諸眾生。久種善根。今皆退沒。如是知已。熙怡微笑心自誓。菩薩觀見世間種子。所種雖少。獲果甚多。如是知已。熙怡微笑心自誓。菩薩觀見一切眾生。蒙佛所教。必得利益。如是知已。熙怡微笑心自誓。菩薩觀見過去世中。同行菩薩。染著餘事。不得佛法廣大功德。如是知已。熙怡微笑心自誓。菩薩觀見過去世中。同共集會。諸天人等。至今猶在凡夫之地。不能捨離。亦不疲厭。如是知已。熙怡微笑心自誓。菩薩爾時。為一切如來光明所觸。倍加欣慰。熙怡微笑心自誓。是為十。佛子。菩薩為調伏眾生故。如是示現。佛子。菩薩摩訶薩。以十事故。示行七步。何等為十。所謂現菩薩力故。示行七步。現施七財故。示行七步。滿地神願故。示行七步。現超三界相故。示行七步。現菩薩最勝行。超過象王牛王。師子王行故。示行七步。現金剛地相故。示行七步。現欲與眾生勇猛力故。示行七步。現修行七覺寶故。示行七步。現所得法。不由他教故。示行七步。現於世間。最勝無比故。示行七步。是為十。佛子。菩薩為調伏眾生故。如是示現。佛子。菩薩摩訶薩。以十事故。現處童子地。何等為十。所謂為現通達一切世間文字算計圖書印璽種種業故。處童子地。為現通達一切世間象馬車乘弧矢劍戟種種業故。處童子地。為現通達一切世間文筆談論博弈嬉戲種種事故。處童子地。為現遠離身語意業諸過失故。處童子地。為現入定住涅槃門周遍十方無量世界故。處童子地。為現其力超過一切天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽釋梵護世人非人等故。處童子地。為現菩薩色相威光超過一切釋梵護世故。處童子地。為令耽著欲樂眾生歡喜樂法故。處童子地。為尊重正法勤供養佛周遍十方一切世界故。處童子地。為現得佛加被蒙法光明故。處童子地。是為十。佛子。菩薩摩訶薩。現童子地已。以十事故。現處王宮。何等為十。所謂為令宿世同行眾生。善根成熟故。現處王宮。為顯示菩薩善根力故。現處王宮。為諸人天耽著樂具。示現菩薩大威德樂具故。現處王宮。順五濁世眾生心故。現處王宮。為現菩薩大威德力。能於深宮入三昧故。現處王宮。為令宿世同願眾生滿其意故。現處王宮。欲令父母親戚眷屬滿所願故。現處王宮。欲以妓樂出妙法音供養一切諸如來故。現處王宮。欲於宮內住微妙三昧始從成佛乃至涅槃皆示現故。現處王宮。為隨順守護諸佛法故。現處王宮。是為十。最後身菩薩。如是示現處王宮已。然後出家。佛子。菩薩摩訶薩。以十事故。示現出家。何等為十。所謂為厭居家故。示現出家。為著家眾生令捨離故。示現出家。為隨順信樂聖人道故。示現出家。為宣揚讚歎出家功德故。示現出家。為顯永離二邊見故。示現出家。為令眾生。離欲樂我樂故。示現出家。為先現出三界相故。示現出家。為現自在不屬他故。示現出家。為顯當得如來十力無畏法故。示現出家。最後菩薩。法應爾故。示現出家。是為十。菩薩以此調伏眾生。佛子。菩薩摩訶薩。為十種事故。示行苦行。何等為十。所謂為成就劣解眾生故。示行苦行。為拔邪見眾生故。示行苦行。為不信業報眾生。令見業報故。示行苦行。為隨順雜染世界法應爾故。示行苦行。示能忍劬勞。勤修道故。示行苦行。為令眾生。樂求法故。示行苦行。為著欲樂我樂眾生故。示行苦行。為顯菩薩起行殊勝。乃至最後生。猶不捨勤精進故。示行苦行。為諸天世人。諸根未熟。待時成熟故。示行苦行。是為十。菩薩以此方便。調伏一切眾生。佛子。菩薩摩訶薩。往詣道場。有十種事。何等為十。所謂詣道場時。照耀一切世界。詣道場時。震動一切世界。詣道場時。於一切世界。普現其身。詣道場時。覺悟一切菩薩。及一切宿世。同行眾生。詣道場時。示現道場一切莊嚴。詣道場時。隨諸眾生心之所欲。而為現身。種種威儀。及菩提樹一切莊嚴。詣道場時。現見十方一切如來。詣道場時。舉足下足。常入三昧。念念成佛。無有超隔。詣道場時。一切天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽釋梵護世一切諸王各不相知。而興種種。上妙供養。詣道場時以無礙智。普觀一切諸佛如來。於一切世界修菩薩行。而成正覺。是為十。菩薩以此。教化眾生。佛子。菩薩摩訶薩。坐道場。有十種事。何等為十。所謂坐道場時。種種震動一切世界。坐道場時。平等照耀一切世界。坐道場時。除滅一切諸惡趣苦。坐道場時。令一切世界金剛所成。坐道場時。普觀一切諸佛如來。師子之座。坐道場時。心如虛空。無所分別。坐道場時。隨其所應。現身威儀。坐道場時。隨順安住金剛三昧。坐道場時。受一切如來神力所持。清淨妙處。坐道場時。自善根力。悉能加被一切眾生。是為十。佛子。菩薩摩訶薩。坐道場時。有十種奇特未曾有事。何等為十。佛子。菩薩摩訶薩。坐道場時。十方世界。一切如來。皆現其前。咸舉右手。而稱讚言。善哉善哉。無上導師。是為第一未曾有事。菩薩摩訶薩。坐道場時。一切如來。皆悉護念。與其威力。是為第二未曾有事。菩薩摩訶薩。坐道場時。宿世同行。諸菩薩眾。悉來圍遶。以種種莊嚴具。恭敬供養。是為第三未曾有事。菩薩摩訶薩。坐道場時。一切世界。草木叢林。諸無情物。皆曲身低影。歸向道場。是為第四未曾有事。菩薩摩訶薩。坐道場時。入三昧。名觀察法界。此三昧力。能令菩薩一切諸行。悉得圓滿。是為第五未曾有事。菩薩摩訶薩。坐道場時。得陀羅尼。名最上離垢妙光海藏。能受一切諸佛如來大雲法雨。是為第六未曾有事。菩薩摩訶薩。坐道場時。以威德力。興上妙供具。遍一切世界。供養諸佛。是為第七未曾有事。菩薩摩訶薩。坐道場時。住最勝智。悉現了知一切眾生。諸根意行。是為第八未曾有事。菩薩摩訶薩。坐道場時。入三昧。名善覺。此三昧力。能令其身。充滿三世盡虛空界一切世界。是為第九未曾有事。菩薩摩訶薩。坐道場時。得離垢光明無礙大智。令其身業。普入三世。是為第十未曾有事。佛子。是為菩薩摩訶薩。坐道場時。十種奇特未曾有事。佛子。菩薩摩訶薩。坐道場時。觀十種義故。示現降魔。何等為十。所謂為濁世眾生。樂於鬥戰。欲顯菩薩威德力故。示現降魔。為諸天世人。有懷疑者。斷彼疑故。示現降魔。為教化調伏諸魔軍故。示現降魔。為欲令諸天世人。樂軍陣者。咸來聚觀。心調伏故。示現降魔。為顯示菩薩所有威力。世無能敵故。示現降魔。為欲發起一切眾生勇猛力故。示現降魔。為哀愍末世諸眾生故。示現降魔。為欲顯示乃至道場。猶有魔軍。而來觸惱。此後乃得超魔境界故。示現降魔。為顯煩惱業用羸劣。大慈善根勢力強盛故。示現降魔。為欲隨順濁惡世界所行法故。示現降魔。是為十。佛子。菩薩摩訶薩。有十種成如來力。何等為十。所謂超過一切眾魔煩惱業故。成如來力。具足一切菩薩行。遊戲一切菩薩三昧門故。成如來力。具足一切菩薩廣大禪定故。成如來力。圓滿一切白淨助道法故。成如來力。得一切法智慧光明。善思惟分別故。成如來力。其身周遍一切世界故。成如來力。所出言音。悉與一切眾生心等故。成如來力。能以神力加持一切故。成如來力。與三世諸佛身語意業。等無有異。於一念中。了三世法故。成如來力。得善覺智三昧。具如來十力。所謂是處非處智力。乃至漏盡智力故。成如來力。是為十。若諸菩薩。具此十力。則名如來應正等覺。佛子。如來應正等覺。轉大法輪。有十種事。何等為十。一者具足清淨四無畏智。二者出生四辯隨順音聲。三者善能開闡四真諦相。四者隨順諸佛無礙解脫。五者能令眾生心皆淨信。六者所有言說皆不唐捐。能拔眾生諸苦毒箭。七者大悲願力之所加持。八者隨出音聲普遍。十方一切世界。九者於阿僧祇劫。說法不斷。十者隨所說法。皆能生起根力覺道禪定解脫三昧等法。佛子。諸佛如來。轉於法輪。有如是等無量種事。佛子。如來應正等覺。轉法輪時。以十事故。於眾生心中。種白淨法。無空過者。何等為十。所謂過去願力故。大悲所持故。不捨眾生故。智慧自在隨其所樂為說法故。必應其時未曾失故。隨其所宜無妄說故。知三世智善了知故。其身最勝無與等故。言辭自在無能測故。智慧自在隨所發言悉開悟故。是為十。佛子。如來應正等覺。作佛事已。觀十種義故。示般涅槃。何等為十。所謂示一切行實無常故。示一切有為非安隱故。示大涅槃是安隱處無怖畏故。以諸人天。樂著色身。為現色身。是無常法。令其願住淨法身故。示無常力不可轉故。示一切有為。不隨心住。不自在故。示一切三有。皆如幻化。不堅牢故。示涅槃性。究竟堅牢。不可壞故。示一切法。無生無起。而有聚集散壞相故。佛子。諸佛世尊。作佛事已。所願滿已。轉法輪已。應化度者。皆化度已。有諸菩薩。應受尊號。成記別已。法應如是入於不變大般涅槃。佛子。是為如來應正等覺。觀十義故。示般涅槃<p>佛子。此法門名菩薩廣大清淨行。無量諸佛。所共宣說。能令智者。了無量義。皆生歡喜。令一切菩薩。大願大行。皆得相續。佛子。若有眾生。得聞此法。聞已信解。解已修行。必得疾成阿耨多羅三藐三菩提。何以故。以如說修行故。佛子。若諸菩薩。不如說行。當知是人。於佛菩提。則為永離。是故菩薩。應如說行。佛子。此一切菩薩功德行處決定義華普入一切法。普生一切智。超諸世間。離二乘道。不與一切諸眾生共。悉能照了一切法門。增長眾生出世善根。離世間法門品。應尊重。應聽受。應誦持。應思惟。應願樂。應修行。若能如是。當知是人。疾得阿耨多羅三藐三菩提。說此品時。佛神力故。及此法門。法如是故。十方無量無邊阿僧祇世界。皆大震動。大光普照。爾時十方諸佛。皆現普賢菩薩前。讚言。善哉善哉。佛子。乃能說此諸菩薩摩訶薩。功德行處決定義華普入一切佛法出世間法門品。佛子。汝已善學此法。善說此法。汝以威力。護持此法。我等諸佛。悉皆隨喜。如我等諸佛隨喜於汝。一切諸佛。悉亦如是。佛子。我等諸佛。悉共同心。護持此經。令現在未來諸菩薩眾。未曾聞者。皆當得聞。爾時普賢菩薩摩訶薩。承佛神力。觀察十方一切大眾。洎于法界。而說頌言<p class='lg'><br>　於無量劫修苦行　　從無量佛正法生<br>　令無量眾住菩提　　彼無等行聽我說<br>　供無量佛而捨著　　廣度群生不作想<br>　求佛功德心無依　　彼勝妙行我今說<br>　離三界魔煩惱業　　具聖功德最勝行<br>　滅諸癡惑心寂然　　我今說彼所行道<br>　永離世間諸誑幻　　種種變化示眾生<br>　心生住滅現眾事　　說彼所能令眾喜<br>　見諸眾生生老死　　煩惱憂橫所纏迫<br>　欲令解脫教發心　　彼功德行應聽受<br>　施戒忍進禪智慧　　方便慈悲喜捨等<br>　百千萬劫常修行　　彼人功德仁應聽<br>　千萬億劫求菩提　　所有身命皆無吝<br>　願益群生不為己　　彼慈愍行我今說<br>　無量億劫演其德　　如海一滴未為少<br>　功德無比不可諭　　以佛威神今略說<br>　其心無高下　　求道無厭倦<br>　普使諸眾生　　住善增淨法<br>　智慧普饒益　　如樹如河泉<br>　亦如於大地　　一切所依處<br>　菩薩如蓮華　　慈根安隱莖<br>　智慧為眾蕊　　戒品為香潔<br>　佛放法光明　　令彼得開敷<br>　不著有為水　　見者皆欣樂<br>　菩薩妙法樹　　生於直心地<br>　信種慈悲根　　智慧以為身<br>　方便為枝幹　　五度為繁密<br>　定葉神通華　　一切智為果<br>　最上力為鳥　　垂陰覆三界<br>　菩薩師子王　　白淨法為身<br>　四諦為其足　　正念以為頸<br>　慈眼智慧首　　頂繫解脫繒<br>　勝義空谷中　　吼法怖眾魔<br>　菩薩為商主　　普見諸群生<br>　在生死曠野　　煩惱險惡處<br>　魔賊之所攝　　癡盲失正道<br>　示其正直路　　令入無畏城<br>　菩薩見眾生　　三毒煩惱病<br>　種種諸苦惱　　長夜所煎迫<br>　為發大悲心　　廣說對治門<br>　八萬四千種　　滅除眾苦患<br>　菩薩為法王　　正道化眾生<br>　令遠惡修善　　專求佛功德<br>　一切諸佛所　　灌頂授尊記<br>　廣施眾聖財　　菩提分珍寶<br>　菩薩轉法輪　　如佛之所轉<br>　戒轂三昧輞　　智莊慧為劍<br>　既破煩惱賊　　亦殄眾魔怨<br>　一切諸外道　　見之無不散<br>　菩薩智慧海　　深廣無涯際<br>　正法味盈洽　　覺分寶充滿<br>　大心無邊岸　　一切智為潮<br>　眾生莫能測　　說之不可盡<br>　菩薩須彌山　　超出於世間<br>　神通三昧峰　　大心安不動<br>　若有親近者　　同其智慧色<br>　迥絕眾境界　　一切無不睹<br>　菩薩如金剛　　志求一切智<br>　信心及苦行　　堅固不可動<br>　其心無所畏　　饒益諸群生<br>　眾魔與煩惱　　一切悉摧滅<br>　菩薩大慈悲　　譬如重密雲<br>　三明發電光　　神足震雷音<br>　普以四辯才　　雨八功德水<br>　潤洽於一切　　令除煩惱熱<br>　菩薩正法城　　般若以為牆<br>　慚愧為深塹　　智慧為卻敵<br>　廣開解脫門　　正念琩齒u<br>　四諦坦王道　　六通集兵仗<br>　復建大法幢　　周迴遍其下<br>　三有諸魔眾　　一切無能入<br>　菩薩迦樓羅　　如意為堅足<br>　方便勇猛翅　　慈悲明淨眼<br>　住一切智樹　　觀三有大海<br>　搏撮天人龍　　安置涅槃岸<br>　菩薩正法日　　出現於世間<br>　戒品圓滿輪　　神足速疾行<br>　照以智慧光　　長諸根力藥<br>　滅除煩惱闇　　消竭愛欲海<br>　菩薩智光月　　法界以為輪<br>　遊於畢竟空　　世間無不見<br>　三界識心內　　隨時有增減<br>　二乘星宿中　　一切無儔匹<br>　菩薩大法王　　功德莊嚴身<br>　相好皆具足　　人天悉瞻仰<br>　方便清淨目　　智慧金剛杵<br>　於法得自在　　以道化群生<br>　菩薩大梵王　　自在超三有<br>　業惑悉皆斷　　慈捨靡不具<br>　處處示現身　　開悟以法音<br>　於彼三界中　　拔諸邪見根<br>　菩薩自在天　　超過生死地<br>　境界常清淨　　智慧無退轉<br>　絕彼下乘道　　受諸灌頂法<br>　功德智慧具　　名稱靡不聞<br>　菩薩智慧心　　清淨如虛空<br>　無性無依處　　一切不可得<br>　有大自在力　　能成世間事<br>　自具清淨行　　令眾生亦然<br>　菩薩方便地　　饒益諸眾生<br>　菩薩慈悲水　　澣滌諸煩惱<br>　菩薩智慧火　　燒諸惑習薪<br>　菩薩無住風　　遊行三有空<br>　菩薩如珍寶　　能濟貧窮厄<br>　菩薩如金剛　　能摧顛倒見<br>　菩薩如瓔珞　　莊嚴三有身<br>　菩薩如摩尼　　增長一切行<br>　菩薩德如華　　常發菩提分<br>　菩薩願如鬘　　矞散野肣<br>　菩薩淨戒香　　堅持無缺犯<br>　菩薩智塗香　　普熏於三界<br>　菩薩力如帳　　能遮煩惱塵<br>　菩薩智如幢　　能摧我慢敵<br>　妙行為繒綵　　莊嚴於智慧<br>　慚愧作衣服　　普覆諸群生<br>　菩薩無礙乘　　巾之出三界<br>　菩薩大力象　　其心善調伏<br>　菩薩神足馬　　騰步超諸有<br>　菩薩說法龍　　普雨眾生心<br>　菩薩優曇華　　世間難值遇<br>　菩薩大勇將　　眾魔悉降伏<br>　菩薩轉法輪　　如佛之所轉<br>　菩薩燈破闇　　眾生見正道<br>　菩薩功德河　　痗階蕨D流<br>　菩薩精進橋　　廣度諸群品<br>　大智與弘誓　　共作堅牢船<br>　引接諸眾生　　安置菩提岸<br>　菩薩遊戲園　　真實樂眾生<br>　菩薩解脫華　　莊嚴智宮殿<br>　菩薩如妙藥　　滅除煩惱病<br>　菩薩如雪山　　出生智慧藥<br>　菩薩等於佛　　覺悟諸群生<br>　佛心豈有他　　正覺覺世間<br>　如佛之所來　　菩薩如是來<br>　亦如一切智　　以智入普門<br>　菩薩善開導　　一切諸群生<br>　菩薩自然覺　　一切智境界<br>　菩薩無量力　　世間莫能壞<br>　菩薩無畏智　　知眾生及法<br>　一切諸世間　　色相各差別<br>　音聲及名字　　悉能分別知<br>　雖離於名色　　而現種種相<br>　一切諸眾生　　莫能測其道<br>　如是等功德　　菩薩悉成就<br>　了性皆無性　　有無無所著<br>　如是一切智　　無盡無所依<br>　我今當演說　　令眾生歡喜<br>　雖知諸法相　　如幻悉空寂<br>　而以悲願心　　及佛威神力<br>　現神通變化　　種種無量事<br>　如是諸功德　　汝等應聽受<br>　一身能示現　　無量差別身<br>　無心無境界　　普應一切眾<br>　一音中具演　　一切諸言音<br>　眾生語言法　　隨類皆能作<br>　永離煩惱身　　而現自在身<br>　知法不可說　　而作種種說<br>　其心常寂滅　　清淨如虛空<br>　而普莊嚴剎　　示現一切眾<br>　於身無所著　　而能示現身<br>　一切世間中　　隨應而受生<br>　雖生一切處　　亦不住受生<br>　知身如虛空　　種種隨心現<br>　菩薩身無邊　　普現一切處<br>　常恭敬供養　　最勝兩足尊<br>　香華眾妓樂　　幢幡及寶蓋<br>　琤H深淨心　　供養於諸佛<br>　不離一佛會　　普在諸佛所<br>　於彼大眾中　　問難聽受法<br>　聞法入三昧　　一一無量門<br>　起定亦復然　　示現無窮盡<br>　智慧巧方便　　了世皆如幻<br>　而能現世間　　無邊諸幻法<br>　示現種種色　　亦現心及語<br>　入諸想網中　　而痤L所著<br>　或現初發心　　利益於世間<br>　或現久修行　　廣大無邊際<br>　施戒忍精進　　禪定及智慧<br>　四梵四攝等　　一切最勝法<br>　或現行成滿　　得忍無分別<br>　或現一生繫　　諸佛與灌頂<br>　或現聲聞相　　或復現緣覺<br>　處處般涅槃　　不捨菩提行<br>　或現為帝釋　　或現為梵王<br>　或天女圍遶　　或時獨宴默<br>　或現為比丘　　寂靜調其心<br>　或現自在王　　統理世間法<br>　或現巧術女　　或現修苦行<br>　或現受五欲　　或現入諸禪<br>　或現初始生　　或少或老死<br>　若有思議者　　心疑發狂亂<br>　或現在天宮　　或現始降神<br>　或入或住胎　　或佛轉法輪<br>　或生或涅槃　　或現入學堂<br>　或在采女中　　或離俗修禪<br>　或坐菩提樹　　自然成正覺<br>　或現轉法輪　　或現始求道<br>　或現為佛身　　宴坐無量剎<br>　或修不退道　　積集菩提具<br>　深入無數劫　　皆悉到彼岸<br>　無量劫一念　　一念無量劫<br>　一切劫非劫　　為世示現劫<br>　無來無積集　　成就諸劫事<br>　於一微塵中　　普見一切佛<br>　十方一切處　　無處而不有<br>　國土眾生法　　次第悉皆見<br>　經無量劫數　　究竟不可盡<br>　菩薩知眾生　　廣大無有邊<br>　彼一眾生身　　無量因緣起<br>　如知一無量　　一切悉亦然<br>　隨其所通達　　教諸未學者<br>　悉知眾生根　　上中下不同<br>　亦知根轉移　　應化不應化<br>　一根一切根　　展轉因緣力<br>　微細各差別　　次第無錯亂<br>　又知其欲解　　一切煩惱習<br>　亦知去來今　　所有諸心行<br>　了達一切行　　無來亦無去<br>　既知其行已　　為說無上法<br>　雜染清淨行　　種種悉了知<br>　一念得菩提　　成就一切智<br>　住佛不思議　　究竟智慧心<br>　一念悉能知　　一切眾生行<br>　菩薩神通智　　功力已自在<br>　能於一念中　　往詣無邊剎<br>　如是速疾往　　盡於無數劫<br>　無處而不周　　莫動毫端分<br>　譬如工幻師　　示現種種色<br>　於彼幻中求　　無色無非色<br>　菩薩亦如是　　以方便智幻<br>　種種皆示現　　充滿於世間<br>　譬如淨日月　　皎鏡在虛空<br>　影現於眾水　　不為水所雜<br>　菩薩淨法輪　　當知亦如是<br>　現世間心水　　不為世所雜<br>　如人睡夢中　　造作種種事<br>　雖經億千歲　　一夜未終盡<br>　菩薩住法性　　示現一切事<br>　無量劫可極　　一念智無盡<br>　譬如山谷中　　及以宮殿間<br>　種種皆響應　　而實無分別<br>　菩薩住法性　　能以自在智<br>　廣出隨類音　　亦復無分別<br>　如有見陽焰　　想之以為水<br>　馳逐不得飲　　展轉更增渴<br>　眾生煩惱心　　應知亦如是<br>　菩薩起慈愍　　救之令出離<br>　觀色如聚沫　　受如水上泡<br>　想如熱時焰　　諸行如芭蕉<br>　心識猶如幻　　示現種種事<br>　如是知諸蘊　　智者無所著<br>　諸處悉空寂　　如機關動轉<br>　諸界性永離　　妄現於世間<br>　菩薩住真實　　寂滅第一義<br>　種種廣宣暢　　而心無所依<br>　無來亦無去　　亦復無有住<br>　煩惱業苦因　　三種甯y轉<br>　緣起非有無　　非實亦非虛<br>　如是入中道　　說之無所著<br>　能於一念中　　普現三世心<br>　欲色無色界　　一切種種事<br>　隨順三律儀　　演說三解脫<br>　建立三乘道　　成就一切智<br>　了達處非處　　諸業及諸根<br>　界解與禪定　　一切至處道<br>　宿命念天眼　　滅除一切惑<br>　知佛十種力　　而未能成就<br>　了達諸法空　　而常求妙法<br>　不與煩惱合　　而亦不盡漏<br>　廣知出離道　　而以度眾生<br>　於此得無畏　　不捨修諸行<br>　無謬無違道　　亦不失正念<br>　精進欲三昧　　觀慧無損減<br>　三聚皆清淨　　三世悉明達<br>　大慈愍眾生　　一切無障礙<br>　由入此法門　　得成如是行<br>　我說其少分　　功德莊嚴義<br>　窮於無數劫　　說彼行無盡<br>　我今說少分　　如大地一塵<br>　依於佛智住　　起於奇特想<br>　修行最勝行　　具足大慈悲<br>　精勤自安隱　　教化諸含識<br>　安住淨戒中　　具諸授記行<br>　能入佛功德　　眾生行及剎<br>　劫世悉亦知　　無有疲厭想<br>　差別智總持　　通達真實義<br>　思惟說無比　　寂靜等正覺<br>　發於普賢心　　及修其行願<br>　慈悲因緣力　　趣道意清淨<br>　修行波羅蜜　　究竟隨覺智<br>　證知力自在　　成無上菩提<br>　成就平等智　　演說最勝法<br>　能持具妙辯　　逮得法王處<br>　遠離於諸著　　演說心平等<br>　出生於智慧　　變化得菩提<br>　住持一切劫　　智者大欣慰<br>　深入及依止　　無畏無疑惑<br>　了達不思議　　巧密善分別<br>　善入諸三昧　　普見智境界<br>　究竟諸解脫　　遊戲諸通明<br>　纏縛悉永離　　園林恣遊處<br>　白法為宮殿　　諸行可欣樂<br>　現無量莊嚴　　於世心無動<br>　深心善觀察　　妙辯能開演<br>　清淨菩提印　　智光照一切<br>　所住無等比　　其心不下劣<br>　立志如大山　　種德若深海<br>　如寶安住法　　被甲誓願心<br>　發起於大事　　究竟無能壞<br>　得授菩提記　　安住廣大心<br>　祕藏無窮盡　　覺悟一切法<br>　世智皆自在　　妙用無障礙<br>　眾生一切剎　　及以種種法<br>　身願與境界　　智慧神通等<br>　示現於世間　　無量百千億<br>　遊戲及境界　　自在無能制<br>　力無畏不共　　一切業莊嚴<br>　諸身及身業　　語及淨修語<br>　以得守護故　　成辨十種事<br>　菩薩心初發　　及以心周遍<br>　諸根無散動　　獲得最勝根<br>　深心增勝心　　遠離於諂誑<br>　種種決定解　　普入於世間<br>　捨彼煩惱習　　取茲最勝道<br>　巧修使圓滿　　逮成一切智<br>　離退入正位　　決定證寂滅<br>　出生佛法道　　成就功德號<br>　道及無量道　　乃至莊嚴道<br>　次第善安住　　悉皆無所著<br>　手足及腹藏　　金剛以為心<br>　被以慈哀甲　　具足眾器仗<br>　智首明達眼　　菩提行為耳<br>　清淨戒為鼻　　滅闇無障礙<br>　辯才以為舌　　無處不至身<br>　最勝智為心　　行住修諸業<br>　道場師子坐　　梵臥空為住<br>　所行及觀察　　普照如來境<br>　遍觀眾生行　　奮迅及哮吼<br>　離貪行淨施　　捨慢持淨戒<br>　不瞋常忍辱　　不懈睆賱i<br>　禪定得自在　　智慧無所行<br>　慈濟悲無倦　　喜法捨煩惱<br>　於諸境界中　　知義亦知法<br>　福德悉成滿　　智慧如利劍<br>　普照樂多聞　　明了趣向法<br>　知魔及魔道　　誓願咸捨離<br>　見佛與佛業　　發心皆攝取<br>　離慢修智慧　　不為魔力持<br>　為佛所攝持　　亦為法所持<br>　現住兜率天　　又現彼命終<br>　示現住母胎　　亦現微細趣<br>　現生及微笑　　亦現行七步<br>　示修眾技術　　亦示處深宮<br>　出家修苦行　　往詣於道場<br>　端坐放光明　　覺悟諸群生<br>　降魔成正覺　　轉無上法輪<br>　所現悉已終　　入於大涅槃<br>　彼諸菩薩行　　無量劫修習<br>　廣大無有邊　　我今說少分<br>　雖令無量眾　　安住佛功德<br>　眾生及法中　　畢竟無所取<br>　具足如是行　　遊戲諸神通<br>　毛端置眾剎　　經於億千劫<br>　掌持無量剎　　遍往身無倦<br>　還來置本處　　眾生不知覺<br>　菩薩以一切　　種種莊嚴剎<br>　置於一毛孔　　真實悉令見<br>　復以一毛孔　　普納一切海<br>　大海無增減　　眾生不嬈害<br>　無量鐵圍山　　手執碎為塵<br>　一塵下一剎　　盡此諸塵數<br>　以此諸塵剎　　復更末為塵<br>　如是塵可知　　菩薩智難量<br>　於一毛孔中　　放無量光明<br>　日月星宿光　　摩尼珠火光<br>　及以諸天光　　一切皆映蔽<br>　滅諸惡道苦　　為說無上法<br>　一切諸世間　　種種差別音<br>　菩薩以一音　　一切皆能演<br>　決定分別說　　一切諸佛法<br>　普使諸群生　　聞之大歡喜<br>　過去一切劫　　安置未來今<br>　未來現在劫　　迥置過去世<br>　示現無量剎　　燒然及成住<br>　一切諸世間　　悉在一毛孔<br>　未來及現在　　一切十方佛<br>　靡不於身中　　分明而顯現<br>　深知變化法　　善應眾生心<br>　示現種種身　　而皆無所著<br>　或現於六趣　　一切眾生身<br>　梵釋護世身　　諸天人眾身<br>　聲聞緣覺身　　諸佛如來身<br>　或現菩薩身　　修行一切智<br>　善入軟中上　　眾生諸想<span class='corr'>網</span><br>　示現成菩提　　及以諸佛剎<br>　了知諸想網　　於想得自在<br>　示修菩薩行　　一切方便事<br>　示現如是等　　廣大諸神變<br>　如是諸境界　　舉世莫能知<br>　雖現無所現　　究竟轉增上<br>　隨順眾生心　　令行真實道<br>　身語及與心　　平等如虛空<br>　淨戒為塗香　　眾行為衣服<br>　法繒嚴淨髻　　一切智摩尼<br>　功德靡不周　　灌頂昇王位<br>　波羅蜜為輪　　諸通以為象<br>　神足以為馬　　智慧為明珠<br>　妙行為采女　　四攝主藏臣<br>　方便為主兵　　菩薩轉輪王<br>　三昧為城廓　　空寂為宮殿<br>　慈甲智慧劍　　念弓明利箭<br>　高張神力蓋　　迥建智慧幢<br>　忍力不動搖　　直破魔王軍<br>　總持為平地　　眾行為河水<br>　淨智為涌泉　　妙慧作樹林<br>　空為澄淨池　　覺分菡萏華<br>　神力自莊嚴　　三昧常娛樂<br>　思惟為采女　　甘露為美食<br>　解脫味為漿　　遊戲於三乘<br>　此諸菩薩行　　微妙轉增上<br>　無量劫修行　　其心不厭足<br>　供養一切佛　　嚴淨一切剎<br>　普令一切眾　　安住一切智<br>　一切剎微塵　　悉可知其數<br>　一切虛空界　　一沙可度量<br>　一切眾生心　　念念可數知<br>　佛子諸功德　　說之不可盡<br>　欲具此功德　　及諸上妙法<br>　欲使諸眾生　　離苦常安樂<br>　欲令身語意　　悉與諸佛等<br>　應發金剛心　　學此功德行　</p><p class='juan'>
大方廣佛華嚴經卷第五十九</p>
</body></html>
