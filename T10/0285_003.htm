<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
漸備一切智德經卷第三</p>
<p><span class='byline'>　　　　西晉月支三藏竺法護譯</span><br><p><b>　　<A NAME="n202"></A>難勝住品第五</b><p>金剛藏曰。又有佛子菩薩大士。已能備治第四之住。四住已成。轉得前進第五住地。當行十意。乃得通達。何等為十。念於過去。諸佛之法。亦思將來諸佛之法。復惟現在諸佛之法。修戒清淨。其心鮮明。消滅諸見六十二疑。曉了求道。亦行清淨。所行聖慧。悉見清淨。剖判一切三十七品上妙之法。亦復清淨。開化眾生。所行清淨。是為十事。金剛藏曰。又有佛子菩薩大士得第五住。然後乃成修善妙業。有行三十七品。心甚清淨。道業益勝。所誓寬弘。因所願力。親近如來。慈愍群生。未曾忘捨。積功累德。合集聖慧。精進慇懃。而不懈廢。善權方便。將導不逮。而常好樂。住妙暉曜。密喜如來所建立義。己意已入佛之勢力。所念專惟不退轉。如審解了是四聖諦。是為苦諦習諦盡諦道諦。彼能究竟至誠名德。分別聖諦。達其原際。曉了諸相。真正聖諦。其無方便。隨順宣布。解了真正。分別是諦。因行聖諦也。剖判其事。所度聖諦。有復能行。悉解知事。正業聖諦。次復宣布。行道聖諦。敷演其意。盡無生諦。體解得入諦智道業。皆已普入諸菩薩住。成就逮近。乃至辯才。如來大慧。散去結惱。班宣聖諦。又復能化他心念。咸令可悅。曉了隨時。究暢聖諦。已能得入一因道義。轉便曉了。達斯源際真正聖諦也。覺解己相。則能曉解諸相聖諦。解知志性之所歸趣。則達五陰諸種。眾衰情蓋。別處所生因聖諦。度了興身眾惱之患。曉苦聖諦。更歷周旋。縛結拘然。閉後乃解習諸諦源。一切永滅諸熱焚燒。然後乃解諸盡聖諦也。初無二言。所宣如義。然後解道之聖慧。皆已覺了。至如來慧。然後乃解真習聖諦。信明慧力。曉諸不盡。令苦無餘。彼若分別諦計。如是方便。降伏生死之源。解達一切所從生處。因由斯法。虛偽愚癡。所為不真。諦解本末。益愍眾生。親近大哀。在世興發無極之慈。已能致此慧力道財。普護群生。好樂佛慧。觀本昔來。生死所趣。察其始原。眾生所從。致是無明。三處恩愛。漂生死流。陰蓋所著。為之動轉。增益苦陰。若能解達。無有眾生。無我無人。無壽無命。已離吾我。皆悉了是。如過去事。當來現在。亦復如是。慕樂虛無愚癡之業。生死周遊。而無斷息。永無邊際。無將護者。復無所知。彼無師友。雖有師友。不受道教。乃為無智。癡冥凡夫。眠蓋所縛。不可稱計。自滅諸我。方盡當盡。不復起身。亦無所生。不信佛道。轉復長益。勤苦惱患。有為生死。所見漂流。不捨陰蓋。不厭四大。不拔貢高。諸見瘡病。不別婬怒。不消無明。窈冥之室。不竭愛欲淵池之難。不求十力導師之業。入在魔行。墮于生死反覆之海。無善之想。去於自在。如是苦患。不可稱計。永而無護。無所歸。無救濟。無利義。一己身。無輩伴。當以修行。如是像業。積功累德。每生自克。因能修慧。已能逮解一切眾生。究竟本淨。乃成十力。暢無為慧。巍巍明曜。如是要慧。意已覺了。得道成就。所可造行。積功累德。皆為眾生。而興立護。愍傷群黎。普安眾生。垂哀一切。欲度脫之。無嬈害心。不誹謗之。勸化眾生。靡不歡悅。為之導師。而令滅度。彼勤修已。住於第五難勝之地。由得自在。心無所忘。曉達善行處處之業。志意堅強。善分別慧。其意普至解經次敘。章句之誼。意懷羞慚。彼我皆護。其意勇猛。將養禁戒。隨無所犯。意中明了。宣布處處。所當正行。周入眾聖。無所戴仰。往返智慧。以宣暢義。隨時散布。得神通行。詰[<a href='javascript:showpic("../fontimg/035590.gif")'>言*屈</a>]方便。而顯道化。修行善權。隨俗而導。積功累德。常不厭足。慕求道慧。未曾懈廢。奉無極慈。合集愍哀。意不怠惓。求于道業。不以閑退。精進殷勤。務佛十力無所畏慧。諸佛之法十八不共。常以善行。思惟深入莊嚴佛土。立若干行。合集積累諸相種好。常行精進志求如來莊嚴清淨。身口意行。修無極業。敬尊奉戒。順諸菩薩。重眾法師。無所危害。以諸菩薩善權方便。普遊世間。夙夜一心。捨他之念。常以道法。勤化眾生。能修如斯。以布施業。勸導眾生。愛敬利言。大利濟彼。等救群黎。乃復示現色身之形。為班宣法。因而遵行菩薩如來大業。以開化眾。乃復睹見生死瑕穢。稱揚諸佛聖慧功勳。能行如是以大神足。變化感動。以若干種善權之誼。唱導眾生。而教化之。已能精進。如是化者。入於佛慧。心性行道。以不退轉。修眾德本。勤求殊特正真法矣。愍傷眾生。其有遊行。處於世間。書疏經典。印綬眾會。計校守府。諸身種大。所應療治。醫藥眾病。寒熱羸瘦。鬼神所嬈。中毒狂病。若有追逐。所在療形。合偶伎術。跳越嘲說。多所歡悅。郡國縣邑。江河泉池。樹木華實。所生藥草。金銀明月。珠玉水精。琉璃所現。眾寶日月。[<a href='javascript:showpic("../fontimg/041886.gif")'>阿-可+聚</a>]邑村落。居家田地。地動眠寐。所夢怪應。所入一切眾身形像所在。諸相所應。所當修治。謹慎遵行。財業貨物。神通無色。以無放逸。四等心行。所造專精。而無危害。愍哀眾生。因修永安。彼以此行。愍傷世間。稍漸立之。諸佛正法。能化立之。難勝菩薩。道地供養。奉事無央數億百千兆載諸佛。衣被餅食。床褥臥具。病瘦醫藥。在如來所。棄捨家業。出為沙門。於諸如來。聽受經典。成為法師。又復重聞。逮得總持無數億垓百千劫中。興顯德本。究竟清淨。又如佛子妙寶車磲。共合相近。轉相照曜。菩薩如是住於難勝開士之地。以此德本。修善權慧。道義遂高。加大乘。應造功勳。所行無侶。猶如佛子村落之中。有夜光珠。普照田地如雲風遍。吹浮遊轉諸天宮殿。菩薩如是得難勝住。以是德本善權智慧。心行普入。常處在世。無能亂者。是諸菩薩大士之業。第五住。菩薩住此。多所悅可。若為天王。降伏一切眾邪異學。有興立者。布施愛敬。饒益等利。見眾生念。未曾心離諸佛行法。乃復普憶。思念諸聖一切智業。以何方便。蒙濟眾生。乃至巍巍無極道堂。發意之頃。須臾精進。一時之間。逮不可計億千三昧。見眾菩薩無數百千。眷屬圍旋。論經說誼。於彼得度。建立誓力。咸成菩薩殊特變化。無能稱計限量其德。乃至如是億百千劫。莫能諮嗟暢其功勳。時金剛藏菩薩大士。欲重散此經典之業。便說頌曰<p><p class='lg'><br>　第四暉曜住　　甚清淨如是<br>　其意已平等　　思惟三世事<br>　斯心行業戒　　道德修清淨<br>　發意頃離結　　轉入第五住<br>　而意念諸根　　若聞不迴轉<br>　以有四意止　　道御樂章句<br>　已超遊五力　　一切無所壞<br>　則勇猛周旋　　因得第五住<br>　慚愧為衣服　　清淨禁戒香<br>　覺意成華鬘　　禪思為途薰<br>　遵奉智慧業　　道尊自嚴容<br>　總持為苑囿　　定意平等行<br>　四神足遊步　　意淨為腦戶<br>　慈心愍哀眼　　殊妙見聖慧<br>　攝持無吾我　　其意伏塵勞<br>　便得入第五　　人中師子住<br>　適得入第五　　特異之道地<br>　道業以清淨　　修行轉復上<br>　若能淨志性　　輒求最勝諠<br>　憐傷厭眾患　　思惟離意念<br>　積累功德本　　尊慧亦如是<br>　興發無數眾　　照顯行道地<br>　為佛所建立　　念無慢聖意<br>　曉了自然解　　不廢正四諦<br>　究暢真諦諠　　將養護眾根<br>　若分別真正　　轉復度諸佛<br>　如是消著意　　并及行道諦<br>　等志而道明　　乃至無罣礙<br>　以微真雅心　　修治若斯諦<br>　智慧脫門尊　　不惱無陰蓋<br>　已修功勳本　　行慧甚廣遠<br>　超度眾因緣　　濟一切群黎<br>　其懷真實意　　成就如是諦<br>　親自暢解之　　達本淨無安<br>　慈愍無所得　　爾乃為安住<br>　因眾生勞患　　求眾祐道慧<br>　勤觀其造始　　本源之所從<br>　愚癡由闇冥　　閉在恩愛種<br>　眾生貪取陰　　便成苦惱身<br>　已逮無吾我　　察之如草木<br>　從勞塵致有　　數數往諸趣<br>　猶輪轉無際　　眾苦患慼惱<br>　嗚呼亡失已　　眾人可愍傷<br>　愚戇之所憔　　生死流不返<br>　五陰情猶牛　　諸種邪見瘡<br>　火然燒其心　　志貴於闇冥<br>　墮于愛欲河　　方慕求明顯<br>　處在勤苦江　　明求最導師<br>　以見如是難　　當修無放逸<br>　諸所遵行業　　皆用度眾生<br>　志強性行安　　遊步有氣勢<br>　既勇懷慚愧　　曉了成智慧<br>　積功德無厭　　聖尊行如是<br>　清白法無惓　　力勢是其意<br>　是最勝福田　　宣音覺意相<br>　所作無飽滿　　精進哀眾生<br>　欲化眾生故　　因往入工匠<br>　或畫師刻印　　計數人療疾<br>　像如鬼邪嬈　　由以轉除病<br>　立之於經要　　解覺樂慈愍<br>　合偶作賦頌　　若干種戲笑<br>　流河及園囿　　浴池樹華實<br>　建立無數業　　以用安眾生<br>　現無量像色　　眾珍寶若干<br>　取地令動搖　　則睹日月光<br>　眾生之有相　　遊諸國處所<br>　無色財為勝　　神通不可量<br>　欲以修愍哀　　普安于眾生<br>　於斯謂難勝　　殊妙智慧業<br>　供養億載佛　　同聽受經典<br>　彼等修性仁　　清白行遂顯<br>　猶紫金車磲　　磨治平明好<br>　其宅眾寶成　　宮殿轉遊行<br>　此風轉之前　　無有違護者<br>　如行世俗法　　然悉為眾生<br>　遊是覺朋侶　　譬蓮華在水<br>　於是處興術　　所建造豪尊<br>　違捨異學術　　睹修歡悅事<br>　所行眾善德　　皆由最勝慧<br>　救護于群黎　　因致十種力<br>　等尊逮威勢　　精進為無上<br>　見若干億千　　安住天中天<br>　得殊妙三昧　　觀察億國土<br>　所願差特故　　復過是功勳<br>　是第五住地　　若干億品術<br>　御化眾邪術　　顯已曜眾生　</p><p>時諸佛子。聞班宣此諸菩薩行。從地踊上。住虛空中。歡喜雨華。明月珠寶。瓔珞衣服。光明清淨。供散佛上。口歎善哉。一切神明。處虛空中。百千之眾。莫不踊躍。時諸天下殊妙雜寶。貢奉眾祐。香華塗香。繒幡幢蓋。諸魔眷屬。自在天子。諸天俱來。在於其上。遊步虛無。雨諸寶華。其心悅豫。供養最勝。意抱無量。口宣善哉。諸佛之子眾神皆集。無數億千。亦住於上。鼓眾妓樂。其音清和。又一切妓。暢如斯音。佛響仁和。棄散惡塵。本淨空寂。消眾法想。猶如虛無。等無思念。行步清淨。住立成就。不著於俗。永無放逸。無本平等。而悉真正。法無想念。若有曉了。諸法悉無。則成無本。無所有業。輒無所思。愍傷眾生。精修救度。是為佛子法王諸子修布施行。皆捨相著。其戒堅固。心性恬怕。為眾生忍。無盡法慧。授精進力。令諸法寂。入禪定門。淨除眾塵。察諸萬物。信解空無。聖慧力成。為一切護。是諸佛子。高德除穢。如是聲有百千。自然宣柔和音。最勝大聖。尋默然時諸天玉女。眾如食息。還復天上。金剛藏歎志勇猛。化得行成第五住地。遂致究竟。莫能廢哉<p><b>　　<A NAME="n203"></A>漸備經目前住品第六</b><p>金剛藏曰。諸佛子聽。菩薩大士。以能修成第五住者。輒超進入第六住地。則行十法。何謂為十。了一切法皆無有想。而普平等。諸相平坦。永無形類。悉無所生。超絕無侶。皆無所起。故曰平等。為甚清淨。調定真正。皆無放逸。不為馳騁。無應不應。無[<a href='javascript:showpic("../fontimg/042387.gif")'>雨/隻</a>]無隻。寂寞坦然。而無倫匹。猶幻夢影。山中呼響。水月現像等亦如化。所行道業。而無二意。是為十法。從第五地。逮第六住。作是行已。自然觀是。一切諸法。計校思惟。反覆察之。不令錯亂近第六住。自然目見。以逮成此。則得通利。柔順法忍。不從迷惑。尚未逮近無所從生法忍。稍以近之能致自然。入於一切諸法處所。轉能進前。致於大哀。為尊元首。顯燿大哀。具無極悲。解世五趣。有無合散。以觀如是。名第六住。乃暢世習所可由生。皆從倚已。吾我所致。以覺欲事。世無所有。懷愚意者。倚著吾我。因其無智。而成癡冥。慕樂生處。習不順業。志務[<a href='javascript:showpic("../fontimg/020058.gif")'>牛/牪</a>]逸。反邪之行。積累若干。罪福興衰。萬物無常。由無益生。解是所行。心善自修。消除諸漏。至真本無。其發善德。故當還返。周遊生死報應之地。所作是田。神識是種。無明之本。則是闇冥。愛是潤澤。貢高自大是其志性。長養諸見羅網眾結。使因得是。自生名色。轉增名色。則成諸根。諸根已成。起若干種所更習事。習事以起。便有痛痒。從痛痒故。便有喜樂。則益所受。以益所受。輒成所有。發意合成以成發念。因成五陰五體之形。尋至五趣。漸稍生著。以至諸著。眾猗悉備。由是發起惱熱燒炙一切憂慼啼哭之苦。諸不善業。本空無形。不了得習。無亂別者。皆復自然。稍習無蓋。故致得此。有解斯義。便無所慕。菩薩如是。樂于柔順。觀十二緣。則自思惟。以是至誠。是所生識。究竟無慧。無明之業。本為清淨。成行報應。所行以成。神識在先。神識之侶。有受四陰。則致名色迷惑之事。諸衰六入。諸根境界。輒成神識。因為同伴。與諸漏更。更成痛痒。因愛適長。益於所受。以御所受。則成漏業。從所作生興生身陰。斯生之內。因致老羸。身陰散壞。致於死亡。與愚冥俱。甚可恐畏。此從危害。至住結網。致口言辭。是生五根。苦起意根。從其憂愁。多所戚患。因成受有。以是緣故。退生苦樹。造立所作。被自思察。由倚所作。用知所作。方當作者。計彼有作。則無所作。本末無相也。亦不可得。又復思惟。其三界者。心之所為。其計於斯十二緣起。五趣所歸。如來至真之所解暢。又此一切一種一心。同時俱成。所以者何。若諸根等。心生貪欲。悉由神識生死之癡。因從無明。其名色者。心為伴侶。而立迷惑。從其名色。名色以成。為六衰入。從致所更。為痛痒侶。痛痒意愛。所以有愛。從不捨受。發起眾難。由此緣合。而致所有。因倚致生。其興羅網。誓願老死。從神識中。因致此有。別知名色緣對。而其名色。各各有趣。六情衰入。已睹已界。能入寂寞。更習緣故。從其更習。意念致之。生痛痒緣。從痛痒故。便復作行。善惡好醜。從恩愛緣。致樂塵勞貪婬之事。從愛緣故。致結縛獄。從有緣故。致於他生。生現在處。不可解從。生緣因發。生五陰本。致老之緣。以致老耄。諸根便熟。則致死亡。以至死者。有十二事。發緣起處。其身陰壞。而不能斷。未曾永絕。從無明緣。則致眾行。名色六入。習更痛愛受有生老病死愁憂啼哭。無明緣故。無有斷絕。不可究暢。如是有餘。無明適消。眾行便滅。由是有耳。如是有餘。彼以無明恩愛所受。長益塵勞。無斷絕時。及行所作。往返報應。報應展轉。根無拔時。盡其餘殃者。苦痛輒轉。亦無休息。以無明矣。為去來今。見縛流布。宜當斷絕。如是三轉。三轉無我。以離吾我。無明滅去。自然之業無有處所。猶如葦屋。若池清淨。若苦眾惱。無明之故。則有行矣。是為本宿。未曾諸痛。因其識故。乃致痛痒。是為現在之痛痒行也。從愛致有。是為將來痛痒之原。從此以上。則無所生。無明適消。眾行便滅。亦為斷絕。有苦三患。十二報應。從因緣起。彼從無明。致于六入。是能滅行。眾行已滅。因是別致。眾行如是。有餘二事。自縛苦更痛痒。尚有餘盡別離之苦。無明適消。諸行便滅。三苦永斷。從無明故。致諸行矣。從作緣故。致眾行耳。如是有餘。無明適消。眾行便滅。是為所有。一切諸行。有是餘故。有無明行。以權方便。開解大縛。有是餘故。而有輪轉。彼當以故觀十二緣起滅所趣。反覆察之。由從因有。勤勤倚著。御身口意。因自作緣。供養所致。無有生業。其三迴轉。使不復轉。宿本無痛。習更三苦。修行報應諸緣起耳。假如有人。舉其負債。而在解縛。觀察無盡。無所有盡。彼觀此緣。緣適起時。識當來事。悉當了之。無我無人。無壽無命。自然為空。寂然恬怕有所造作。因遭得報。遵空脫門。心性懷此。如是滅盡。以無有餘。現在之處所也。思惟專志。無相脫門。以故知之。無所慕樂。唯志大哀。教授開化宿本眾生。是為心抱無願脫門。以能奉行。是三脫門。則以消除彼我之行及見作相。去於有無諸相之著。復加進抱。大哀為無。益便精進。化諸凡夫未成道者。使得究暢。以能成就。輒達法會。轉通法會。不復退還。具備和同。以進仁和。成就不退。若睹如是。所生瞋結瑕穢之病。由此合會。適以合會致此眾患。猶如江水流無休息。心自念言。不用餘行。永修寂然。開化眾生。如是佛子。若能行此。處在無恨。殃毒惡世。導御自然。觀本淨者。不起不滅。遵奉大哀。化順眾生。行智度無極。號無礙慧門。漸修熟志。學至照曜。合會道明。成慧如是。正道大業。道利應時。服食道義。不與邪業而俱合會。因僉觀察。自然寂滅。亦不往彼道品具足。親自睹解。目前道地。便入於空。惟解定意。其定意。名入空自然空定。究竟空定。第一空定。為無極空定意。為合會空定意。所奉行空定意。真無念空定意。為等察空定意。離業無物空定意。如是比像。逮得一萬三昧門。自然目前。無相無願。亦復如是。轉復進修。親近逮至諸菩薩住。其心充滿。性不可壞。心性了了。性行真正。其性深遠。意不可轉。意無休息。其意弘廣。心思無限。意慕樂慧。其意集會。善權智慧。爾乃備悉。此菩薩性。遂致淳和。在如來道。永不迴轉。能化異學一切邪術等順慧地。不墮弟子緣覺之地。專一增進。目見佛慧。而無等倫。捨塵勞行。得堅固志。住菩薩慧。而熟修奉空無相願。遵承法教。隨時應宜。善權智慧。不復毀散道品法行。彼住菩薩。目見道地。智度無極。益復超異。今日成就。通利應道。疾逮第三忍。名曰柔順。是謂道法。轉而順從。彼以住此目見菩薩第六道地。見不可計億百千垓兆載諸佛。尋時供養。下意奉事。進其衣食。床臥坐具。病瘦醫藥。在諸佛所。出家捐業。行作沙門。受聽經典。如所聞之。奉行智慧。勤修聖達。所行求義。即能逮致。轉修覺進如來法藏。逮大法明。在不可數億百千劫兆載無限。成功德本。遂顯巍巍。猶如佛子上寶琉璃。洗治發明。其光灼灼。菩薩如斯。住是目前菩薩道地。其德日增。行善權智。益加顯發。以此德本。轉增寂然。遊步無侶。猶如佛子。其月大光。照眾生心。使各坦然。其四大風。所御宮殿。獨而無侶。菩薩如是。以住目前菩薩道地。德本日增。照除無數眾生塵勞。拔愛欲瑕。總四魔徑。獨步無侶。是為佛子菩薩大士以近目。前第六菩薩所逮道地。遵修住此。善能變化。設為天王。其四大者。睹之降息。獨步三界而無疇匹。聲聞緣覺不敢諮問。所行德本。布施愛敬。利益等利。化眾生心。不捨佛道至皆具足。念一切智。何所陳生。最第一願。勢力堅強。導御開化。成其普智。發意之頃。如是比像。無極精進。須臾之頃。逮致億百千諸三昧定。開化無數億百千垓諸菩薩眾。睹諸眷屬菩薩願力。而有殊特。有所感動莫能稱計行若干億百千垓劫。不可為喻。時金剛藏菩薩大士。欲廣解散此義所歸。即說頌曰<p><p class='lg'><br>　以能具備悉　　第五之道地<br>　因法為瑞應　　無相無所生<br>　不起甚清淨　　以為無放逸<br>　奉行聖慧意　　便入第六住<br>　諸法為寂寞　　靜然無想念<br>　自然猶幻化　　解脫於生死<br>　以致柔順忍　　法自無所亂<br>　其慧轉殊勝　　則勤修六住<br>　聰達住柔順　　頻入明慧力<br>　觀察一切世　　從習而有報<br>　由愚癡盲冥　　而有己人物<br>　欲度脫斯等　　故興修勤行<br>　從選擇因緣　　本末悉為空<br>　所作緣報應　　和會致諍亂<br>　猶若有所作　　便睹造所見<br>　選擇親近眾　　猶如蜂採華<br>　假使慧察之　　本末為明冥<br>　思想緣罪福　　得報以癡果<br>　從思想已故　　名色為伴侶<br>　如是致有難　　乃成五陰苦<br>　因其我心所　　墮入在三界<br>　又是諸所趣　　十二悉一心<br>　從貪婬而生　　心行亦如之<br>　有盡亦如斯　　復為心所誤<br>　由無明癡故　　造立十二苦<br>　愚冥之因緣　　數施諸想念<br>　如是之所致　　老病俱散身<br>　又一切諸患　　由當盡冥壞<br>　從癡無明緣　　因是無斷絕<br>　思想若消滅　　因緣則斷除<br>　以起愚恩愛　　而緣致塵勞<br>　勤苦之惱患　　想念有餘害<br>　從諸入致癡　　故有生死苦<br>　更樂及痛痒　　從苦復至苦<br>　有復餘受身　　展轉復長苦<br>　斷除諸苦惱　　則乃無吾我<br>　本無有痛痒　　亦無諸想念<br>　其神識所更　　現在而往返<br>　用當來受行　　故成諸苦惱<br>　又所消滅者　　觀之所永盡<br>　由愚癡因緣　　自然成覺了<br>　因其患厭故　　滅除諸因緣<br>　因其因緣故　　於是斷諸緣<br>　觀諸卑賤士　　自然為永空<br>　柔順及愚冥　　承其行業意<br>　逮之乃盡癡　　蒙此皆斷緣<br>　深妙之因緣　　解之虛無相<br>　察省十事分　　了其不可別<br>　有計諸所趣　　罪福處未來<br>　其財業三品　　從本來展轉<br>　剖判三苦行　　起滅之處所<br>　無所有陰盡　　柔順解因緣<br>　因緣起如是　　所入暢平等<br>　譬如現幻化　　愛欲業若斯<br>　如夢之所睹　　形影亦如是<br>　冥騃愚癡類　　自然猶野馬<br>　其解如是行　　彼智乃了空<br>　諸緣為恍惚　　奉此無堅相<br>　以能了如此　　亦無有志願<br>　唯欲願愍傷　　一切眾生類<br>　其大志寬弘　　如是行脫門<br>　心轉加慈愍　　思樂佛功德<br>　勤修憂眾生　　實思察其元<br>　無諸情慼患　　逮無量功勳<br>　承空三昧具　　識本百千劫<br>　勇猛士如是　　無相亦無願<br>　建立斯道業　　柔順尊法忍<br>　其慧應無為　　脫門為善寶<br>　如是性寬弘　　供養於大聖<br>　應寂然除憒　　志順最勝命<br>　逮成覺意定　　益增加清淨<br>　猶琉璃紫金　　彫治益光榮<br>　以照眾生意　　猶月之弘光<br>　四品風遊行　　獨步無等倫<br>　因越魔徑路　　最勝光美妙<br>　消滅眾塵勞　　燋炙諸苦痛<br>　天師大錠鐐　　宣布此慧住<br>　善化立道意　　變消心懷風<br>　所可奉聖慧　　演章句所講<br>　勇士已超越　　聲聞所不逮<br>　發意須精進　　已逮安住業<br>　宿世已獲致　　億百千三昧<br>　須臾見無數　　十方諸現佛<br>　其德照曜世　　猶日秋時月<br>　微妙深難了　　勝聲聞不及<br>　眾雄自由講　　第六之道地　</p><p>於時諸天。聞所說法。心中坦然。住虛空中。雨若干種。華香珍寶。稱揚諮嗟。柔軟妙音。口宣清淨具足可敬功勳之聲。善哉上最思惟利義。累功積德。慧得自在。殊勝之行。為最巍巍。猶如蓮華。愍傷群生。其行超絕。不可稱量。大神妙天。在虛空中。散雨殊妙眾雜華香。消除麤細塵勞憂冥。頒宣琦異上好音響。逮最清淨第一之利。我等以聞所暢道地。時諸伎樂。出悲音聲。諸天玉女。心懷踴躍。於彼諸天。承佛聖旨。令諸門戶皆自為開。除眾闇冥。心解如日。奉最尊法。於是彼世無數之眾。俗間賢人。皆超越世。顯示方俗第一微妙。遙見其身。寂然恬怕。而現其形無身之身。自歸於法。消滅調定。使無想念。有其音響。眼目大明。越無央數諸佛國土。供養諸佛。奉眾導師。自察其身。憶如最勝。棄諸瑕穢。慧得自在。開化眾生。無彼我想。奉精進行。應所行業。諸天玉女一切皆樂寂默之義。觀人中尊。眾會悅豫。啟白眾祐。為供養佛。身自在已。願說殊特。正法言教。功勳如海。唯時宣之。顯第七住<p class='juan'>
漸備經卷第三</p>
</body></html>
