<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
佛說十地經卷第六</p>
<p><span class='byline'>　　　　大唐于闐三藏沙門尸羅達摩於北庭龍興寺譯</span><br><p><b>　　<A NAME="n245"></A>菩薩不動地第八</b><p class='lg'><br>　是時天王及天眾　　聞此勝行皆歡喜<br>　為欲供養於如來　　及以無量大菩薩<br>　雨妙幡花及幢蓋　　香鬘瓔珞與寶衣<br>　無量無邊千萬種　　悉以摩尼作嚴飾<br>　天女同時奏天樂　　普發種種妙音聲<br>　供養於佛并菩薩　　共作是言而讚歎<br>　一切見者兩足尊　　哀愍有情現神力<br>　令此種種諸天樂　　普發妙音咸得聞<br>　於一毛端百千億　　那庾多國微塵數<br>　如是無量諸如來　　於中安坐說妙法<br>　一毛孔內無量剎　　各有四洲及大海<br>　須彌鐵圍亦復然　　悉見<span class='corr'>在</span>中無迫隘<br>　一毛端處有六趣　　三種惡道及人天<br>　諸龍神眾阿素洛　　各隨自業受果報<br>　於彼一切剎土中　　悉有如來演妙法<br>　隨順一切有情心　　為轉最上淨法輪<br>　剎中種種有情身　　身中復有種種剎<br>　人天諸趣各各異　　佛悉知已為說法<br>　大剎隨欲變為小　　小剎隨欲變為大<br>　如是神通無有量　　世間共說不能盡<br>　普發此等妙音聲　　稱讚如來功德已<br>　眾會歡喜默然住　　一心瞻仰欲聽法<br>　時解脫月復請言　　今此眾會皆寂靜<br>　願說隨次之所入　　第八地中之行相　</p><p>爾時金剛藏菩薩。告眾菩薩言。唯諸佛子若是菩薩。於七地中善修決擇。以慧方便善淨諸道。善集資糧善結大願。善蒙安住如來加持。得自善根力所持性。隨順如來力無所畏不共佛法作意而行。善淨增上意樂思察。由福智力之所涌起。以大慈悲於諸有情。不捨加行隨於無量智道而行。入一切法本來無生無起無相無成無壞。無斷盡無流轉無止息性為性。初中後位皆悉平等以真如中無分別故入一切智。即此菩薩。遠離一切心意及識分別妄想無所執著。與虛空等顯然入性。名為已得無生法忍。佛子菩薩成就如是無生法忍。纔證菩薩不動地故。得甚深住難可了知。同無差別離一切相。止息一切想之執著無量無邊。以諸聲聞及以獨覺不可映奪寂靜現前。佛子譬如苾芻。具足神通得心自在。漸入第九想受滅定。一切動亂憶想分別悉皆止息。佛子菩薩纔得不動地已亦復如是。離諸功用任運至得無功用性。遠離一切身語意。務安住異熟。佛子譬如有人夢見自身墮在大河。為欲渡故發大勇猛起大翹勤。以大勇猛起翹勤故。即便寐寤既寤寐已。所作一切勇猛。遽務皆悉休息。佛子菩薩亦復如是。見有情聚墮在煩惱四大瀑流。為欲救度故。發大勇猛起大翹勤。由以發起大精進故。纔至菩薩不動地已。一切功用靡不。皆息即此。菩薩所有一切二取現行。或相現行不復影現。佛子譬如天仙生在梵世。欲界煩惱終不現行。佛子。菩薩住此不動地時亦復如是。一切心意及識現行不復現起。又此乃至諸佛現行。菩提現行菩薩現行。涅槃現行尚不現起。況復發起世間現行<p>復次佛子菩薩如是行此第八不動地時。安住本願力所持已。即於如是法門駛流。蒙諸如來覺悟勸導。是時諸佛授與。引發如來妙智。作如是言。善哉善哉善男子。此即隨順一切佛法勝義之忍。然善男子我等諸佛。所有十力四無所畏。十八不共佛法自在。汝今未得當為成就佛法自在。應起精進於此忍門勿復棄捨。又善男子。汝雖得是寂滅解脫。然彼一切異生種類未得寂靜。未能寂滅常順異異煩惱現行。種種尋伺之所侵害。汝當愍念。又善男子汝當憶念本所誓願。謂令有情。皆得義利及不思議智慧之門。又善男子。一切諸法法性如是。若佛出世或不出世法界常住終無變易。非但以此諸佛得現一切聲聞及諸獨覺。亦證此法無分別法性。又善男子。汝觀我等佛身無量。智慧無量。剎土無量。光輪無量。智所引無量清淨音韻亦無有量。汝今亦應引發此事。又善男子。汝今唯得此一法明。謂諸法中無分別慧。然善男子如是法明。諸佛如來無邊所行。無邊所作無邊所繫。為欲證彼當起引發又善男子。汝觀十方無量。剎土無量。有情無量諸法種種差別。應是一切如理通達。佛子如是諸佛世尊。覺悟勸導此地菩薩。授與此等無量無邊引發智門。令其無智差別故。能成如是引發之業。佛子我今告汝得解。若時諸佛不垂誨示。令此菩薩入於如是引發門者。當時即入究竟涅槃。休息一切利有情業。以是諸佛授與如是引發無量智慧業故。此地菩薩於一念頃所引智業。此比於前從初發心。乃至七地所修諸行。百倍為勝千倍百千倍。俱胝倍百俱胝倍。千俱胝倍百千俱胝倍。百千俱胝那庾多倍為勝。算數計喻乃至烏波尼殺曇倍。亦復為勝。所以者何。佛子菩薩先以一身引發諸行。今乘此地以依無量分身差別。修菩薩行以能引發無量音聲。以能引發無量智慧。以能引發無量受生。以能嚴淨無量佛剎。以能成熟無量有情。以悉承事無量諸佛。以悟無量法之理趣。以起無量神通勢力。以依無量眾會差別。以無量行身語意業一切菩薩正行之力。皆悉成滿以不動故。佛子。譬如海船未至大海。以有功用排牽而去。若至海已則無功用任運而行。以於大海風輪飄汎。一日所行。此比於前有功用時。設經百歲不能爾所無量而至。佛子菩薩亦復如是。已善積集善根資糧修證大乘。隨至菩薩正行大海。一須臾頃以無功用智入一切智智。此比於前有功用業。經百千劫不能爾所無量而至。唯諸佛子菩薩已至於第八地。以由廣大方便善巧。妙智所引無功用行。菩薩正慧觀察一切智智之時。觀世界成觀世界壞。如世間成皆能了知。如世間壞皆能了知。由何業集世間成就皆能了知。由何業盡世間壞滅皆能了知。幾時世界成皆能了知。幾時世界壞皆能了知幾時世界成已住皆能了知。幾時世界壞已住皆能了知。又知地界小大無量及差別相。了知水界小大無量及差別相。了知火界小大無量及差別相。了知風界小大無量及差別相。又知微塵細相麤相。無量相及差別相。於何世界所有若干微塵積聚。微塵差別皆能了知。於何世界所有若干地界微塵皆能了知。所有若干水界微塵皆能了知。所有若干火界微塵皆能了知。所有若干風界微塵皆能了知。所有若干有情界微塵皆能了知。所有若干剎土聚微塵皆能了知。又此菩薩。知有情身麤相細相身差別相。知依那洛迦身有若干微塵。知依傍生身有若干微塵。知依鬼界身有若干微塵。知依阿素洛世間身有若干微塵。知依天世間身有若干微塵。知依人世間身有若干微塵。菩薩如是。趣入微塵差別智已。知欲界成知色界成知無色界成。知欲界壞知色界壞知無色界壞。能知欲界小大無量及差別相。能知色界小大無量。及差別相。能知無色界小大無量及差別相。了知三界。於觀三界隨行智中。復善引發智光明已。於諸有情身差別智已得善巧。於身分別智得善巧。則於示現受生引慧。此菩薩隨有情類受生差別及身成就。隨其所應而為同類。示現自身成熟有情<p>復次菩薩。於一三千大千世界。普能遍滿隨有情身。勝解差別引發受生。以影現智隨所行故。若二若三若四若五。若十二十三十四十五十。若百乃至不可說數。無量三千大千世界。皆能遍滿隨有情身勝解差別。隨其所應引發受生。以影現智隨所行故。菩薩成就如是智已。從一佛剎其身不動。於不可說諸佛剎土眾會之中皆悉顯現。而此菩薩隨諸有情身及勝解意樂差別。能於彼彼佛國土中。及於彼彼眾會道場彼彼之處。如是如是示現其身。所謂於沙門眾中現沙門形。婆羅門眾中現婆羅門形。剎利眾中現剎利形。吠舍眾中現吠舍形。長者眾中現長者形。居士眾中現居士形。於四天王眾中現四天王形。於三十三天眾中示現三十三天形。夜摩眾中睹史多眾中。樂變化眾中他化自在眾中魔王眾中。各隨其類而為現形。於梵眾中現梵形色。又此菩薩。應以聲聞身得調伏者。而為示現聲聞身形。應以獨覺身得調伏者。而為示現獨覺身形。應以菩薩身得調伏者。而為示現菩薩身形。應以如來身形得調伏者。而為示現如來身形。佛子菩薩如是。於不可說佛剎土中所有若干有情勝解於彼彼處。如是如是現身差別<p>復次此菩薩。遠離一切身相分別。得身平等性。知有情身剎土身。業果身聲聞身。獨覺身菩薩身。如來身智身。法身虛空身。此菩薩知有情心意樂引發。若樂隨欲將有情身置於自身。如是剎土身。業果身聲聞身。獨覺身菩薩身。如來身智身。法身虛空身。置於自身。又此菩薩。知有情心意樂引發。若樂隨欲能以自身。置於一切諸有情身。能以自身。置於剎土身。業果身。聲聞身。獨覺身。菩薩身。如來身。智身。法身。虛空身。亦復如是。菩薩已知諸有情心意樂引發。而將此身隨欲置於彼彼身中。是菩薩於有情身中。知業身異熟身煩惱身有色身無色身。於剎土身中。小相大相無量相雜染相。清淨相亂住相仰住相覆入相。方網差別相皆悉能知。於業果身中。能知差別知假建立。於聲聞身於獨覺身於菩薩身。能知差別知建立。於如來身中知等覺身。顯身化身加持之身。相好莊嚴微妙色身。光明身意生身。福德身法身智身。皆悉能知。於智身中。善思察相如實觀相。果及加行所攝之相。世間出世間差別相。三乘安立相。共不共相。出離非出離相。有學無學相。皆悉能知。於法身平等性相不毀壞相。隨諸分位及假世俗安立之相有情無情法安立相佛法聖僧法安立相。皆悉能知。於虛空身。知無量根遍行之相。無形質相無異無邊相。以持色聚得顯了相。皆悉能知。即此菩薩。如是已能引發身智得壽自在。於不可說不可說劫。加持壽量故得心自在已。於無量無數等持觀。入智故得資生自在。已能示現一切世界無量莊嚴具。莊飾加持故。得業自在。應時能現業果加持故得生自在。於一切世間示現受生故得勝解自在已。能示現一切世界。佛充滿故得願自在。於隨所欲佛剎時分。示等覺故得神通自在。諸佛剎中皆能示現。神通遊戲故得法自在。已能示現無邊無中法門明故得智自在。示現佛力無畏不共佛法相好正等覺故。菩薩得此十自在故。即得名為不思議智者廣大智者不可映奪智者。於是菩薩已至如是。已能成就如是智慧。畢竟無罪。身業現行任運隨轉。畢竟無罪。語業現行任運隨轉。畢竟無罪。意業現行任運隨轉。於一切業智為先導。隨智而轉慧到彼岸。以為增上大悲為首。方便善巧善所分別。願善所引如來加持善所加護。於諸有情利益加行無有休息。隨於無邊世界差別行。佛子舉要言之。菩薩至於不動地已。所有身語意業現行。皆為積集一切佛法<p>復次菩薩。如是至於不動地中。於意樂力得善安住。遠離一切煩惱現行。故於增上意樂力得善安住。不離道故。於大悲力得善安住。不捨利益有情事故。於大慈力得善安住。能救一切諸世間故。於總持力得善安住。無忘失法故。於辯才力得善安住。於一切佛法選擇分別得善巧故。於神通力得善安住於無邊際諸世界中行差別處得善巧故。於大願力得善安住。不捨一切菩薩所作故。於到彼岸力得善安住。普集一切諸佛法故。於如來加持力得善安住。一切行相一切智智現在前故。然此菩薩已得如是勢力所持。能現一切諸所作事。而於一切所作事中無有過咎。佛子此之第八菩薩智地。名為不動地不可映奪故。名為不退地智無退故。名為難得地一切世間無能測故。名為童真地無過失故。名為生地如所樂欲自在轉故。名為成就地無復所作故。名為究竟地以能善作智決擇故。名為涅槃地以善引發本願力故。名為住持地非他所壞故。名為無功用地前際所引故。佛子菩薩引發如是智已。入佛種姓以佛功德光明所照。隨順如來威儀正行。佛境現前無間無缺。如來威德常所加持。釋梵護世之所奉迎。金剛力士常隨侍衛。琱ㄠ侁髐T摩地力。引發無量分身差別一切身行。勢力相應成就廣大異熟神通。於無涯際三摩地中自在而轉。能受無量菩提記別。隨已成熟諸有情類現成正覺。然此菩薩如是通達入大乘會。獲善觀察大智神通常痧鄔韺挺z光明。趣入無礙真法界道。能知世界差別之道。示現一切諸大功德。於自心起自在能轉。於前後際善能知行。善能通達伏除一切魔道之智。證入如來所行境界。能於無邊諸世界中。行菩薩行已。能成就不退轉故。是即說為菩薩已至於不動地<p>佛子菩薩住此不動地時痡`無間不離現見無量諸佛。由三摩地力所引故。然不棄捨廣見諸佛承事供養。然此菩薩於一一世界。見無量佛無量百佛。無量千佛無量百千佛。無量百千那庾多佛。無量俱胝佛。無量百俱胝佛。無量千俱胝佛。無量百千俱胝佛。無量百千俱胝那庾多佛。見諸佛已恭敬尊重。以一切行相引發供養。悉以奉獻彼諸如來。皆悉承事於諸佛所領受世界差別義等無量法明。轉復得於如來法藏。於諸世界差別問答無能屈者。於無量劫此諸善根。轉得熾然光麗明淨。無量百<span class='corr'>劫</span>。無量千劫無量百千劫。無量百千那庾多劫。無量俱胝劫無量百俱胝劫。無量千俱胝劫。無量百千俱胝劫。無量百千俱胝那庾多劫。此諸善根轉得熾然光麗明淨。佛子譬如善巧金師。以所鍊金作嚴具已。置贍部洲聖王頂上成於頸下。贍部洲中一切臣民。諸莊嚴具無與等者。佛子菩薩住是不動地中。此諸善根亦復如是。一切聲聞獨覺。乃至七地菩薩。所有善根無與等者。以住此地大智光明。普滅有情煩惱黑闇。善能開闡智慧門故。佛子譬如千世界主。大梵天王遍運慈心。普放光明滿千世界菩薩住此不動地已亦復如是。能以光明普照遍滿。乃至百萬佛剎微塵數等世界。漸滅有情煩惱炎熱令身悅豫。於十種波羅蜜多。願到彼岸以為增上。餘到彼岸隨力隨分非不修行。佛子是名略說菩薩第八不動智地。若廣說者經無量劫不可窮盡。菩薩安住於此地已。受生多作大梵天王。主千世界威德最勝無所映奪。善見義利得大自在。為諸有情。善說聲聞獨覺菩薩到彼岸道。世界差別問答之中。無能屈者諸所作業。或以布施或以愛語。或以利行或以同事。此等一切悉皆不離佛作意法作意。僧伽作意菩薩作意。菩薩行作意到彼岸作意。諸地作意佛力作意。無所畏作意佛不共法作意。乃至不離一切行相勝妙。相應一切智智作意。常作願言。我當一切諸有情中。為首為勝為殊勝。為妙為微妙為上為無上。為無等為無等等。為導為將為帥。乃至願得一切智智所依止處。若樂發起如是精進。由是精進一剎那頃瞬息須臾。證得百萬三千大千世界微塵數諸三摩地。能見百萬三千大千世界微塵數佛。彼佛加持皆能解了。能動百萬三千大千世界微塵數諸佛剎土。能照百萬三千大千世界微塵數諸佛國土。成熟百萬三千大千世界微塵數有情。住壽百萬三千大千世界微塵數劫。於前後際。各入百萬三千大千世界微塵數劫。善能思擇百萬三千大千世界微塵數法門。示現百萬三千大千世界微塵數身。身身能現百萬三千大千世界微塵數菩薩。眷屬圍遶。從此以上是諸菩薩有願力者。由勝願故所有遊戲。或身或光明或神通。或眼或境或界或音聲或行。或莊嚴或勝解或所作。此等乃至爾所百千俱胝那庾多劫。不易可數。爾時金剛藏菩薩。欲重宣此義。而說偈言<p class='lg'><br>　七地已修方便慧　　善集資糧發大願<br>　得佛<span class='corr'>加</span>持具善力　　順佛功德淨志念<br>　福智已超皕O愍　　智慧廣大等虛空<br>　為求勝智登八地　　契悟寂滅無生忍<br>　知法無生無起性　　無相無成無壞滅<br>　無盡無轉無止息　　無性為性常平等<br>　以無分別入佛智　　超心意識分別想<br>　證此忍已得靜住　　甚深不動常寂滅<br>　一切世間無能測　　心相取著悉皆離<br>　住於此地不分別　　譬如苾芻入滅定<br>　如夢渡河起翹勤　　寤已坦然無遽務<br>　菩薩為度有情界　　功用此地息亦然<br>　如生梵世絕下欲　　於此二相除亦爾<br>　於法駛流蒙諸佛　　覺悟勸導次其忍<br>　語言我等諸佛德　　汝今未獲常勤進<br>　汝雖已滅煩惱火　　世間惑焰猶熾然<br>　當念本願度有情　　悉使修因趣解脫<br>　法性常爾離分別　　非但由此顯世尊<br>　二乘於此亦能得　　故當引發一切行<br>　如是人天應供尊　　授此智令慧觀察<br>　無邊佛法悉得成　　一念超過曩眾行<br>　菩薩住茲妙智地　　則獲廣大神通力<br>　一念分身遍十方　　如船入海因風濟<br>　心無功用任智力　　悉知世界<span class='corr'>成</span>壞住<br>　諸界種種各殊異　　小大無量皆能了<br>　三千界中四大種　　六趣有情身各別<br>　及以眾寶微塵數　　以智觀察悉無餘<br>　菩薩能知一切身　　為化有情同彼形<br>　剎土無量種種別　　悉為現形無不遍<br>　譬如日月住虛空　　一切水中皆現影<br>　住於法界無所動　　隨其心樂各不同<br>　一切眾中皆現身　　聲聞獨覺與菩薩<br>　及以佛身靡不現　　有情剎土業報身<br>　種種現身智法身　　虛空身相皆平等<br>　普為群生而示作　　十種聖智普觀察<br>　復以慈悲作眾業　　所有佛法皆成就<br>　淨戒不動如須彌　　十力成就不搖動<br>　一切魔眾無能轉　　諸佛加持天王禮<br>　密跡金剛琩芺獺@　此地功德無邊際<br>　千萬億劫說不盡　　復以供佛善益明<br>　如王頂上莊嚴具　　菩薩住此第八地<br>　多作梵王千界主　　演說三乘無有窮<br>　慈光普照滅眾惑　　一念獲得百萬界<br>　微塵數等三摩地　　餘所作事悉亦然<br>　願力示現復過此　　菩薩第八不動地<br>　我為汝等已略說　　若以次第廣分別<br>　經於億劫不能盡　</p><p><p><b>　　<A NAME="n246"></A>菩薩不動地</b>第八竟<p class='juan'>
佛說十地經卷第六</p>
</body></html>
