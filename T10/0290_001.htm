<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p><p></li><p><b>　　<A NAME="n274"></A>No. 290 [Nos. 278(26), 279(31), 289]</b><p><b>　　<A NAME="n275"></A>佛說較量一切佛剎功德經</b><p><p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p>如是我聞。一時。佛在王舍城法野菩提道場。坐金剛摩尼寶師子之座。有菩薩摩訶薩眾。周匝圍繞。復有十佛剎百千俱胝那由他眾。聽佛說法。爾時會中有一菩薩摩訶薩。名不思議光王。即從座起。瞻視大會諸菩薩已。而白眾言。汝諸佛子。今當諦聽。此娑婆世界。滿一大劫較量時分。是彼西方極樂世界。無量壽佛剎一晝夜。佛子。彼極樂世界。一大劫較量時分。是阿[<a href='javascript:showpic("../fontimg/001244.gif")'>仁-二+爾</a>]弭沙世界。縛日囉(二合)娑[<a href='javascript:showpic("../fontimg/035509.gif")'>言*我</a>]囉缽囉摩哩那曩如來佛剎一晝夜。佛子。彼阿[<a href='javascript:showpic("../fontimg/001244.gif")'>仁-二+爾</a>]弭沙世界。一大劫較量時分。是不退輪光明世界。敷蓮花身如來佛剎中一晝夜。佛子。彼不退輪光明世界。一大劫較量時分。是無塵世界。法王如來佛剎中一晝夜。佛子。彼無塵世界。一大劫較量時分。是燈光世界。師子如來佛剎中一晝夜。佛子。彼燈光世界。一大劫較量時分。是善光世界。毘盧遮那如來佛剎中一晝夜。佛子。彼善光世界。一大劫較量時分。是難勝世界。法敷身如來佛剎中一晝夜。佛子。彼難勝世界。一大劫較量時分。是謨賀世界。一切通意王如來佛剎中一晝夜。佛子。彼謨賀世界。一大劫較量時分。是現圓光世界。讚歎如來佛剎中一晝夜。佛子。如是一切世界。依劫算數過十佛剎百千俱胝那由他微塵數劫已。有世界名蓮花吉祥。彼佛世尊名賢吉祥。是彼佛剎中一晝夜。佛子。彼有菩薩地名普行地行。如是無量菩薩行。佛子。若復有人於此較量一切佛剎功德經。受持讀誦。為他解說。彼人命終。十方佛剎琲e沙數。諸佛如來。悉皆現前。滿彼有情一切所願。佛說此經已。不思議光王菩薩及諸大眾。聞佛所說。皆大歡喜信受奉行佛說較量一切佛剎功德經</body></html>
