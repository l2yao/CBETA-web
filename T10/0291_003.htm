<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
佛說如來興顯經卷第三</p>
<p><span class='byline'>　　　　西晉月氏三藏竺法護譯</span><br><p>佛言。何謂佛子。而諸菩薩。遊入如來至真等正覺心所念行。如來不為心有所念。不分別名。不曉了識。如來無心。乃能入遊無量之念。如倚虛空。造立一切。因其由趣。有所成就。又如虛空悉無所著。如是仁者。若欲求道。恃怙慧者。一切世俗及度世事。因佛聖慧而逮興顯。又如來慧而無所著。是為第一因緣之門。菩薩遊入如來行念。於是頌曰<p class='lg'><br>　猶如虛空中　　而受一切形<br>　而著依怙之　　亦無空想念<br>　如來之妙慧　　如是無所著<br>　咸救於一切　　不想吾我人　</p><p>復次佛子。猶如法界不離一切諸聲聞度及諸緣覺。一切菩薩。所習遊至。又其法界。不增不減。大道如斯。如來慧。合集世間。度世之慧。分別了念。所造巧便。慧不增減。是為第二。於是頌曰<p class='lg'><br>　譬如聲聞地　　及與緣覺乘<br>　菩薩之大士　　悉從虛空生<br>　大聖亦如是　　解空無極慧<br>　心等無增減　　救濟無適莫　</p><p>復次佛子。猶如大海與四大域八十億土。而相連接。地形所盡。至其境界。而普悉可獲得水矣。自然踊出。其大海者。亦無所念。如來之慧。亦復若斯。普至一切眾生心意。靡不達遍。從諸黎庶意之所念。所在逮致清淨法門。則以順之。令世人獲自然之慧。又如來世尊。所可演慧。悉為平等。從其志性。以奇特事而療治之。道德超世。是為第三。於是頌曰<p class='lg'><br>　譬如四大海　　與八十億域<br>　而悉相連接　　地形所盡到<br>　水靡所不至　　而自然涌出<br>　海亦無想念　　如來慧如此<br>　至諸眾生心　　慧莫不通達<br>　從群黎所好　　則為開導之<br>　致於清淨明　　令獲自然明<br>　所演悉平等　　如來無想念　</p><p>復次佛子。猶如巨海。自有四大如意寶珠。演集積累無量之德。所以致此如意珠者。不以龍神有德故有此大珠生。諸琦珍悉大海恩也。生一切寶。黎庶戴仰。莫不濟之。何謂為四。一名曰等集眾寶。二曰無盡音。三曰歸趣。四曰等集眾辭。又計於此大如意珠。則非凡類。阿須倫。迦留羅。真陀羅。摩休勒。諸龍鬼神及餘水居。含血之類。能致光耀。所以者何。寶固在於海王龍王藏。又其大海諸摩尼珠。而有四角。在於四方海龍王宮。各自別立。如來至真等正覺。亦復如是。道德暉赫。有四大寶無極之慧。則以於此四大慧寶。勸化開導一切眾生諸學不學。及至緣覺菩薩慧寶。緣此致之。靡不濟度。何謂為四。興隆法樂。至無所猗。善權之慧。有數無數。有為無為。法寶藏慧。於諸法界。而無所壞。隨時演慧。以得超度。於時不時擾動之慧。是為四。則復以此四大之慧。求如來藏。入道府庫。不與眾生。而同塵垢。在于世間。逮開士慧。令諸菩薩。遊詣四方。所可玩習。無上正真而令堅住立不退轉。是為第四。於是頌曰<p class='lg'><br>　四珍之尊義　　逮致安妙藏<br>　所以巨海中　　自然生諸寶<br>　其如意明珠　　不離清淨妙<br>　分別在四面　　所處有光明<br>　如來四品慧　　無量不可限<br>　安住聖巍巍　　開道於五趣<br>　斯無極至慧　　無有異想念<br>　唯察諸十方　　所說無不達　</p><p>復次佛子。有彼巨海。而復現於四大之寶如意之珠。威神巍巍。光明無極。斯如意寶。功德之耀。消於大海所積聚水。而令厥水不復遊逸。斯以大海不增不減。以是之故。如意大珠。至使大海常自停貯。何謂四。日之耀藏大如意寶。師子之步大如意寶。照燿光明大如意寶。無餘究竟大如意寶。是四大寶。假使大海。若無有此如意珠者。水當流溢。四大域界。盪合漭瀁。至圍神山大圍神山。悉當沒溺。其日耀藏如意寶珠。則以二事。變大海水。其光照之。消伏其水而令色變化成像乳。師子之步如意寶光。照變乳色。成如蘇揣照耀光明。如意寶珠。暉[<a href='javascript:showpic("../fontimg/019475.gif")'>火*僉</a>]照之。除去蘇像。猶劫燒時。火[<a href='javascript:showpic("../fontimg/019475.gif")'>火*僉</a>]盛赫。皆焚天地。大如意光。照於巨海。令其無餘。忽然滅盡。不知所歸。如是仁者。如來正覺。為眾生故。則以四慧。照燿一切。因斯明照。於諸菩薩。至令逮成如來三昧。何謂為四。除滅眾罪。則以法河。究盡恩愛。令成道化。皆以智明。照于世間。如來之慧。無冥無明。為平等聖。是為如來四大之慧。為諸菩薩。忍眾恐懼。殖不可議功德之本至於一品諸天人民及阿須倫濁俗之眾。不堪諸患無量苦痛。若值如來寂寞之地。慧明所照。降伏諸著。立于三昧。能聞法頌。消生死海。遭遇如來。所開化慧。篤樂三昧。因得興於大聖神通。微妙行音。大慧照世。消化眾穢。致神足行。能自成立。為世大明。開道盲蔽。無冥無明。以能蒙此如來慧聖則能降伏世之邪智。大人之地。無三昧定。滅除一切財業賄賂。身無所有。而逮得此大道之慧。若無於斯如來四慧道德光明。假使欲令諸菩薩眾。逮得如來至真正覺三昧正定。未之有也。亦不能除生老病死四。無所畏。無本際行。是為五事。於是頌曰<p class='lg'><br>　海水無限際　　而有四品寶<br>　大力無極威　　次有微妙尊<br>　四方域眾流　　自然有萬川<br>　常入於大海　　大海無增減<br>　慧處在法座　　決斷諸所著<br>　以法廣布施　　歡喜無所說<br>　安住有四慧　　咸為諸開士<br>　最勝及菩薩　　未曾有眾患　</p><p>復次佛子。猶如假喻。其下方水。及至上界想無想天。一切三千大千世界。悉處虛空。如是計之。一切三界群生有形。不離虛空。而想吾我。虛無所計。則無所猗。空無所著。亦不迫迮。生死亦然。察於十方所周虛空。含受一切諸佛世界。亦無所受。如是仁者。諸聲聞乘。緣覺之慧。有為行慧。無為行慧。皆以依猗如來之慧。如來智慧之所開化。大道通達。普入一切。無不周接。無所想念。亦無罣礙。輒以聖智。多所濟導。是為第六。於是頌曰<p class='lg'><br>　旨極從下方　　起至於上界<br>　一切三千國　　欲色及無色<br>　所住無所住　　諸界無吾我<br>　亦不計有常　　不念於斷絕<br>　安住慧如是　　一切慧之本<br>　諸學及不學　　并諸緣覺乘<br>　眾菩薩明達　　而志懷愍哀<br>　若建立道門　　佛智慧最上　</p><p>復次佛子。猶如下方。而生大藥。達山王頂。號無根原。又大藥者。根通地下。過於金剛。六萬八百千由旬。住於水界。安隱而立。無能拔者。其原分布。悉遍周匝閻浮提土。萬物萌芽。繞集一切樹木根株。近莖生莖近枝生枝。近節生節。近葉生葉。近華生華。近實生實。其有天下。樹木華果。皆因之生。又大藥者。其根轉體。體令根轉。以用二事。不生萬物。近於地獄。依水純陰故。雖在於彼而不迴轉。是以於法而不得生。又其餘處。大地之場。所布根原藥之所生。盡極其地。法應當然也。如來道慧。亦復如是。從本清淨。則以大哀。生堅固元。平等覺種。乃為真諦。微妙達要。而不可動。斯謂根也。善權方便。則謂莖也。慧則枝也。法界節也。一心脫門三昧正受無所破壞。葉也。覺意莊嚴。華也。究暢樹形。諸通慧也。解度知見實也。辯才之議。靡不通達。則謂地也。其如來慧。無有根著。用何等故。而無根著。永無所信。是則名曰為究暢矣。則無根著。所可興發。悉無所行。斷菩薩行。則為無本故。謂如來也。演菩薩行。斯則名曰無所依猗。若有菩薩。親近如來無極慧原。則不違捨一切眾生。因其道根。而生大哀。近於莖者。堅精進也。因其莖。次生其枝。度無極也而長成就。近枝生葉。學于禁戒。靜寂知時也。近於華者。謂諸相好。若干德本也。節謂隨時。次生果者。則謂究暢。不起法忍。至無麤辭。柔仁和雅。又其實者。為諸通慧。則為道果也。以是之故。如來之慧。不由二事而有所生也。何等為二。謂無為及與有為之大曠谷。若墮於谿澗。而遊無極無為之事。於諸聲聞緣覺之乘。又其志性。不與俱合。亦無所畏。遊於三愛三流之原。於如來慧。亦無所生。亦不退還。若有所生。已達聖性。修平等心。於諸菩薩。無有彼此。且觀正覺。大道暉赫。巍巍無底。而為真諦。慧不增減。其根堅住。令諸眾生。究竟通達。了無篤信。是為佛子第七之事。於是頌曰<p class='lg'><br>　於雪山岡嶺　　藥名無根著<br>　其藥有大神　　威曜無等倫<br>　普長育一切　　叢林諸樹木<br>　而根莖葉枝　　枝因諸根無<br>　一切諸佛種　　自然成道慧<br>　德旨亦如是　　遵修一切智<br>　曉了行佛道　　奉宣於聖路<br>　等習於慈哀　　生長覺明哲　</p><p>復次佛子。譬劫災變。大火熙赫。燒三千大千世界。一切樹木。藥草萬物。及至圍神大圍神山。大金剛山。莫不焚冶。假使有人。取枯茭草肥松重閣。以投盛火。於意云何。寧有一葉得不燒乎。答曰不得不燒。欲令不燒。未之有也。報曰如是。尚可使火不燒樹木大積薪草。有欲限節。如來聖慧三達神智。眾生之數。國土多少。諸法之底。去來現在無央數劫。令不普見。而有微礙。不悉及者。未之有也。所以者何。正覺道慧。無有限量。不可計會。靡不通徹。故號如來至真等正覺。是為第八。於是頌曰<p class='lg'><br>　若劫之遭患　　天地被陶冶<br>　一時悉焦然　　男女樹木果<br>　佛子且憶察　　於斯諸遊居<br>　金剛尚消融　　何況枯草木<br>　山陵諸所有　　豈可脫不燒<br>　安住之智慧　　皆能分別知<br>　當來眾生類　　若干劫佛土<br>　諸佛悉明達　　如是無限量　</p><p>復次佛子。猶如災變風起之時。而有大風。名曰毀明。則發且興。毀壞圍神。大圍神山及金剛山。一切三千大千世界。吹令破散。使無有餘。又復有風名因緣蓋。吹于三千大千世界。飄舉擎接。越置他佛國。假使於彼因緣蓋風。獨值自恣。無毀明風。便當摧破十方。不可限量諸佛境界。如是仁者。如來則有無極大慧。名曰毀壞一切塵欲。正覺以斯無極大慧。吹除一切諸菩薩眾塵勞罣礙。如來次有無量聖達。名曰總攝大權方便。則能消滅愛結之患。至妙道場。因復開化新發菩薩。一切諸根。未純熟者。設諸如來。不總攝斯大權方便。成大道場。令無央數不可計會諸菩薩眾。修於聲聞緣覺之乘。世尊。順從善權方便。令諸菩薩大士之等。超越聲聞緣覺之地。由斯自在。而無所住。是為第九。於是頌曰<p class='lg'><br>　劫中若恐懅　　諸天亂不安<br>　神圍須彌山　　咸悉為毀壞<br>　風即時興起　　無能制止者<br>　無量諸佛土　　糜碎無有餘<br>　有諸十方者　　聖慈得自在<br>　則以毀破碎　　諸菩薩塵勞<br>　彼復有道風　　遵修於善權<br>　尋便以救護　　聲聞行者安</p><p>復次佛子。如來之慧。遊入一切聖智巍巍。靡不周遍一切黎庶。終始之界。所以者何。若有欲想。世尊之慧。欲及達者。未之有也。又如來慧。悉離諸相。自在之慧。則遊自然無所罣礙。如書一經。其卷大如三千世界。或有大經。而未書成猶如三千世界之海。或如神圍山。如大神圍。或如普地。舉要言之。如千世界。或如四域。天下之界。或如閻土。或如大海。如須彌山。如大神宮。欲行天館。如色行天。如無色天。假集大經。廣長上下。猶如三千大千世界。而有一塵在大經卷。又諸經上。各各有塵。悉各周遍。在大經堙C當爾之時。有一丈夫。自然出現。聰明智慧。身試入中。又有天眼。其眼清淨。普有所見。則以天眼。而觀察之。今斯經卷。如是比像廣大無極。其上則有少少塵耳。於諸眾生。無所加益。我身寧可以無極力大精進勢。裂壞此經。解散大卷。當以饒益一切黎庶。適念此已。則時興隆無極之力精進之勢。輒如所願。取大經卷。各自散解。以給黎庶。如一經卷。眾經之數。亦復如是。若此仁者。如來至真以無量慧。不可計明。悉入一切眾生江海心之所行。而普曉了群萌志操。如來之慧。不可限量。靡不周達。不可窮極。正覺之智。不可計會。觀察一切萌類境界。怪未曾有。斯眾生類。愚騃乃爾。不能分別如來聖慧。世尊普入。而自念曰。吾寧可宣顯示大道。使諸想縛。自然蠲除。如佛法身聖塗力勢。當令捨離一切著念。設使曉了正真之慧誼所歸趣。獲致無極三昧之定。暢說正道。去一切想。誨令使念無上道慧。化諸黎庶在五趣者。令達無極。是為佛子第十之事。如來至真。勸諸菩薩。心入道義。如是比像。濟無央數諸菩薩等。蒙如來慧開化其心。使入大道也。於是頌曰<p class='lg'><br>　猶如有經卷　　大如三千界<br>　自然有微塵　　悉散於其上<br>　有一慧士夫　　明眼壞經卷<br>　悉分別布散　　施於五趣人<br>　世尊亦如是　　智慧如大海<br>　見眾生心意　　悉惑諸想念<br>　佛以愍哀人　　為解除眾想<br>　諸菩薩戴仰　　諦蠲棄著次　</p><p>復次佛子。何謂菩薩遊入如來之境界。於斯菩薩慧入無礙。知一切界。為如來界。一切佛土諸所有境。眾生之界。則悉無本。靡所部分。不有所壞。其法界者。無陰蓋際。又本際者。無際彊畔。猶如虛空。無有邊崖。亦無有界。亦不不有。悉以遊入如來境界。猶眾生種。不可限量。無有邊崖。如來之界。亦復若斯。不可限量。無有邊際。所以者何。如其眾生心之所念不可計會。如來尋則以無量慧。而開化之。如龍王尊。而得自在。攝無量水。因時放雨。不可計渧。不從內出。亦不從外。如來境界。亦復如是。從意所欲。有所興造。即自然成。彼無所諮。亦無有師。如大海中水不可量。悉從龍王心所念生。亦復如是。一切所有無量聖達。至諸通慧。行如法海。咸斯菩薩往古發心之所造願。因從厥行。而生差別。問曰。何謂無量。為巨海者。何謂無限。諸通慧海。曰無思議。多所解說。至於大海。今粗舉要。分別說之。諦聽諦聽。善思念之。閻浮提有五百江河。而入大海。拘耶尼域。亦五百江入大海中。弗于逮域。四千江河。而入大海。鬱單曰域。具足萬江。流入大海。於意云何。此水合會。流入大海。寧增多不。答曰甚多。報曰。十光龍王。所雨之水。則多於彼諸江之流。又四大域所有諸水。十光龍王所雨之水。入大海者。其水不如百光龍王之所雨水。墮於海者。為最多矣。又四大域水。十光龍王。百光龍王。所雨大水。入巨海者。不如大遊龍王。身中所出。入於大海。其水倍多。舉要言之。如摩奈斯龍王。雷吼所雨。則復加倍。難頭和難。所出之雨。無量之光。妙群龍王。大[<a href='javascript:showpic("../fontimg/019475.gif")'>火*僉</a>]龍王。大頻申龍王。雨亦如茲。斯十大龍王。立億龍王。各各降雨。不可稱限。其四大域。巨海之水。及十龍所雨之水。并八十億種龍王。悉歸巨海。不如閻浮提海。龍王長子。諸大江河。所有眾水。及諸洪雨。不如十光大龍王宮所出水。計四大域。一切江河。及前所說。諸龍王雨。十光龍王。百光大龍王。宮所出水。咸悉不如大嚴淨龍王宮所出水。舉要言之。摩奈斯。雷震難頭。和難。無量光明。及大妙若群。大明[<a href='javascript:showpic("../fontimg/019475.gif")'>火*僉</a>]龍。皆悉不如斯十龍王。及八十億龍王宮所出水則悉不如海龍王長子宮所出水。如是。諸龍王等水歸大海。咸為不如海大龍王。雨無所壞。水為最多。其閻浮提水。及拘耶尼。弗于逮。鬱單曰。十光龍王。宮殿所雨。百光龍王。大琉璃龍王。宮殿所雨。摩奈斯龍王。雷震。難頭。和難。無量光明。妙君龍王。大明[<a href='javascript:showpic("../fontimg/019475.gif")'>火*僉</a>]龍王。及大頻申龍王。宮殿所出雨者。及八十億。種姓龍王所出。諸是有水。及四大域海之龍王長子所雨有海龍王。無所壞雨。眾大雨水。咸悉不如海大龍王。清琉璃中所出諸水。而悉周遍。充於大海。大海之水。如是無限。又如海水。無有量者。其寶品界。亦復無量。眾生之界。亦復無限。觀於大身。亦不可計。大海水。不可限量。諸寶品種。亦復無限。於佛子意所趣云何。其大海水。寧無限乎。報曰無限。如大海德。無能計量。如來若斯。慧無限量。百倍千萬億倍。巨億萬倍。無以為喻。不依言辭。隨人所解。而以牽引大海譬喻。佛之大道。聖過於茲。因假三昧。其明無邊。則如來慧。所達巍巍。猶如大海。其意無限。從初發意。乃至菩薩一切智行。而不斷絕。道寶無量。一切道品。三寶之法。不可盡極。勸化眾生。當造斯觀。諸學不學。其緣覺乘。悉見濟度。以無極諦。志無所在。悉睹無量。住於第一欣然之地。始從菩薩。便能至於無罣礙地。化諸菩薩。令不廢退。是為佛子諸菩薩眾則能遊於諸佛境界。亦能普周一切所有。亦無限量。於是頌曰<p class='lg'><br>　積清淨諸品　　無數不可量<br>　眾念之境界　　一切無邊際<br>　如意之齊限　　其心無所周<br>　一切諸十力　　當求斯境界<br>　猶如龍所處　　未曾有捨離<br>　應其心所念　　而放於雨渧<br>　設使心有來　　乃可得還反<br>　其龍不有念　　吾當有所雨<br>　諸十力如是　　未曾有來至<br>　亦無有還反　　能仁不可得<br>　永無所興造　　況遣心有念<br>　法界無限量　　猶如江河沙<br>　其海無邊際　　水及寶亦然<br>　諸含血所居　　一切無限量<br>　其水悉一味　　生者咸仰之<br>　若處於此中　　不飲餘水業<br>　大聖亦如是　　妙慧無崖底<br>　三寶無限礙　　道要不可計<br>　諸學及不學　　人民無央數<br>　不可計群萌　　志願佛道慧　</p><p>何謂佛子。菩薩遊入如來聖慧無罣礙行。威儀禮節。猶若如來。往本無生。於當來世。亦無所造。隨時緣故。而忽成矣。斯如來行。不起無滅。不有不無。亦不遊入。有為無為。譬如法界。無有限量。亦無不限。所以者何。無有自然。亦無有身。故曰法界。大聖若斯斯名如來。行無限量。亦不無限。遊入無身。亦無自然。猶如飛鳥行虛空中。於百千歲。而飛行者。如有所度。亦無所度。觀前察後。其虛空者。無有邊際。如來之行。亦復如是。於億百千劫。所講無極。若歎有極。設無所說。其如來行。故無邊際。如來已住無罣礙行。亦無所住。而為眾生。暢現如是如是比行。僉度一切罣礙之跡。如金翅鳥王遊在虛空。以清淨眼。觀龍宮殿。變易本形。知應終者。騫翥奮翩。搏揚海水。波盪披竭。攫食諸龍及龍妻妾。如來若斯。慧無罣礙。住無底行。咸於法界。普觀眾生諸根純淑因隨宿本。殖眾德原。尋以無極如來十力。而示形像。入終始海。披生死淵。開導眾庶。能為應器。挑出群黎。於終始海。則建立志。於佛道法。而悉斷除一切言行。獲致如來無所想念。以無想念。慧無罣礙。則為住立。住無所住也。如日月光照于天下。獨己遊步。而無有侶。則無所立。行虛空路。人民瞻望。日月不念。吾有所奏。若復迴還。世尊如是。遊於泥洹。入清淨法。亦無想念。於諸法界。示現超度一切諸行。五趣群萌。亦無懈息。無所專信。而則暢達。宣布佛事。亦無往反。是為佛子。諸菩薩等遊入如來之慧行也。則無限量。亦無不限。代諸緣事也。於是頌曰<p class='lg'><br>　無本不可盡　　未曾有起滅<br>　有計無本者　　無處不可見<br>　諸愍哀如斯　　其行無有量<br>　無本者自然　　則無有二事<br>　猶如此諸種　　法界無處所<br>　亦復無限量　　亦無不限量<br>　道行亦如斯　　聖達無崖底<br>　所分別無極　　斯則無有身<br>　如有鳥遊步　　億劫在虛空<br>　前後亦如是　　虛無界適等<br>　最勝百千劫　　講論所當行<br>　如方便隨成　　不失於善德<br>　金翅鳥在空　　遙望察水中<br>　知龍命所終　　舉食龍妃后<br>　十力智自在　　燒盡諸塵勞<br>　善造眾德本　　拔出生死原<br>　譬若如日月　　遊行虛空中<br>　黎庶蒙安隱　　光亦無想念<br>　世尊亦如是　　由法眾無礙<br>　開化無數眾　　不興諸想念　</p><p>何謂佛子。菩薩遊入如來開道。於斯菩薩僉度一切。諸所著行。而不猶豫。平等法味。了不二入。如來所闡則復遊入於無想覺。無行之覺。無處所覺。無限中覺。無邊際覺。棄不成就。猗著中間。則觀一切文字音響。而無處所。於諸言聲。而無言教。究竟盡極眾生之行。奉平等覺。志性諸根。塵勞愛欲。悉為清淨。如來道眼。一切普等一切三世。猶如大海。天下人民。悉戴仰之皆苞眾生。見諸有身。故曰大海。如來之道。亦復如是。睹群萌心。志性所歸。雖有所照。亦無照想。則為自然。是故名曰如來之道。所開導之也。彼便以化所可開導。既講文字。亦無所說。於一切響。無所宣暢。雖有辭教本無所言。縱有所仰。亦無所仰。又復勸化於群生類。今當演說。舉其大較。如來之道。所開化者。成最正覺不限眾生。如號如來也。如身住數。眾國土數。一切三世之所有數。諸身住數。亦復若茲。而無差別。如道教數。一切言數。如諸如來法界之數。如虛空數。無罣礙界。如諸御行之所開導。言教之界。如泥洹限。眾生身形。所處住數亦復如是。口之言限。亦復若茲。如身口數。無罣礙心。所住限數。等無差特。彼以遊入。如此無數。則淨三場。致于道德。由是之故。等御己身。及諸眾生。睹見如是一切寂然。而察等導於泥洹界。已睹若斯之自然者。咸入一切則無自然無盡自然。不起不滅。則亦自然。於我非我。亦復自然。於人不人。亦復自然。佛無所想。亦復自然。法界自然。虛空自然。亦無自然。已曉了此。成最正覺。逮致正法無餘之慧。得睹如來無極大哀。多所開化。諸群萌類。猶如虛空。含受世界。一切方俗。志性自然。成於世間。如是比類。無盡無長。亦無所生。所生澹泊。亦復如是。成最正覺。亦無所覺。又其相者。亦無所相。亦復是相。而無若干。譬若士夫。興化變人。如江河沙等。為諸如來也。令無比類。亦無形容。適化現此。則復宣舉江河沙等皆為劫數。於意云何。其人所化。以奚等化。而令發心。成如來乎。白世尊曰。如吾所知。當為顯義。化如來數。如無所化。化數亦然。答曰。善哉善哉。誠如所云。如是佛子。一切群萌。斯須之間。皆逮無上正真之道。成最正覺。成菩薩數。亦復若茲。其不成者。亦復若此。無所增損。所以者何。又省于道。則無有相。其無相者。無成正覺。無所長益。雖得正覺。亦無所逮。是諸菩薩。當以若茲入于如來乃成正覺。若欲覺了。當作斯覺。如來一相。而同品類。則無品相。斯則號曰。慧成道覺三昧正受通定意已。一一所覺。法身無餘。超於一切眾生立身。猶如一人。成最正覺。至道門者。一切眾生。若成佛道。至於法門。亦復若茲。等無差別。使無量人。逮成正覺門。遊入住於無限諸身如來之界。無有涯底。眾生之界。不可計數。是諸菩薩。遊入如來成最正覺。一一得致。如眾生本。入如來身。所以者何。若得普入如來至真最正覺門。其身所行。亦無所生。亦無所失。如獲一事。其餘亦然。一切法界。作是遊入。不離處所。不捨言辭。信此如來法身者也。所以者何。若能普入。乃成正覺。至無極慧。弘茲寂然。詣佛道樹師子之座。復次菩薩。普了己心。能成正覺。則入法身也。所以者何。如來至真。不捨心本。乃致大道。如己心者。其餘若斯。則以開導一切諸心。當造斯入。是為佛子。諸菩薩眾為諸大聖以此推入。成最正覺。廣遠周普。普無不入。而不違捨。無所繼著。則無休懈。無所篤信。入不思議法品之門。於是頌曰<p class='lg'><br>　已脫二無二　　曉了一切法<br>　等猶如虛空　　普解諸經典<br>　等已無吾我　　是為解諸法<br>　已分別聖覺　　一切無所覺<br>　猶如四方域　　受諸有形體<br>　等苞於川流　　是故字曰海<br>　十力亦如是　　眾生之海印<br>　曉了其志性　　是故號分別<br>　心意悉如化　　諸佛如化現<br>　奉自然平等　　如化之所化<br>　佛道皆辭說　　一切群萌類<br>　本自然平等　　不增無所損<br>　最勝有三昧　　名曰善覺道<br>　住於佛樹間　　得成斯定意<br>　則演出暉曜　　照無限黎庶<br>　開道如蓮華　　教誨於眾生<br>　若於當來劫　　眾生國自然<br>　思法亦如茲　　諸根及志性<br>　一切平等觀　　無吾我以所<br>　以故無崖底　　覺了道之覆<br>　行菩薩之道　　弘慈慧寂然<br>　處樹師子座　　逮成無上覺<br>　道力無等倫　　法身聖巍巍<br>　普入無不周　　不捨於眾生　</p><p>何謂佛子。菩薩遊入如來音響所導法輪其菩薩者。善立如來弘所思念一切黎庶。悉無本末。無所成就。當入諸法永無所住。斷于一場遊于真諦。諸所有法。離諸見際。捨欲之際則無有際。便皆遊入一切諸法。如虛空際。無所行念則為遊入一切諸法。不可逮致。本末永寂。一切諸法。泥洹自然。其諸文字音聲之說。悉以自然。斯乃遊入。至于法輪。咸悉遍暢如來之音。如呼聲響。乃曰自然。則入法輪法門自然。一切諸音。悉為一響。乃入法輪。本末無主。文字無盡。乃入法輪。於內於外。無所積聚。猶如一切文字所演諸所言辭。縱有言辭。不捨真諦。講說往古。歎敘本末。無央數劫。一切文字。而不可盡。如是仁者。如來至真。所轉法輪。一切假號。悉文字矣。暢說無盡則無篤信。悉無所有。亦無所思。而無有響。亦無所施。彼則所可轉法輪者。普入一切。亦無所入。如假文字。言曰無矣。若曰鐙明。一切所造。皆託言耳。悉入諸數一切世俗。所說度世。遊入於斯。永無住者。是如來音。普入一切眾生之界。諸法身界報應之事。永無所住。其諸群萌。說若干種言辭之響。悉為宣暢一切如來法輪之音。所以者何。如來至真所轉法輪。悉出一切諸所音響。而無進退。是菩薩者。遊入如來所轉法輪。菩薩大士。當造立斯。入於如來陶演言辭不可限量。何謂如來所入言辭。如來至真。轉法輪時。所演音聲。暢眾生行志操所好。所以者何。佛有三昧。名無罣礙究竟無畏。轉於法輪。以此定意正受之時。眾生一切。咸隨其音。而轉法輪一一正覺音從口出。一一言辭。興顯群萌譬喻之響。悉各從志。假使以是三昧正受。悅可眾心。是為遊入。如來至真所轉法輪。以斯柔順道法所說。亦無所入。如此所遊。則乃入斯。聞如來法聖教言辭。是為佛子。諸菩薩眾遊入如來所轉法輪至無限量於是頌曰<p class='lg'><br>　其輪無限量　　成就究竟界<br>　亦無所長益　　一切無二護<br>　所說諸文字　　一切不可盡<br>　十力亦如是　　法輪常無窮<br>　講說於律教　　入一切有為<br>　亦復無所入　　佛輪亦如是<br>　悉入諸言辭　　自然無所入<br>　普宣於眾生　　一切行無餘<br>　超有為三昧　　究竟諸定意<br>　欲求妙法故　　是為佛定意<br>　蒙佛恩所致　　達一切群黎<br>　最勝所演音　　而暢柔軟辭<br>　以一言聲教　　宣布諸眾生<br>　分為若干響　　講詠無有餘<br>　佛為一切尊　　解了眾生心<br>　如有所說者　　黎庶聞其音<br>　文字不處內　　亦無由於外<br>　計斯悉滅盡　　真誠無所有<br>　若轉法輪者　　悉為眾生故<br>　且觀諸十力　　變化所感動<blockquote class='FuWen'></blockquote>　</p><p class='juan'>
如來興顯經卷第三</p>
</body></html>
