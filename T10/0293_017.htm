<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第十七<p><span class='byline'>　　　　罽賓國三藏般若奉　詔譯</span><br><p><b>　　<A NAME="n322"></A>入不思議解脫境界普賢行願品</b></p>
<p>爾時善財童子。入菩薩廣大行。正念思惟心無障礙求菩薩智慧境。見菩薩神通事。念菩薩勝功德。被菩薩堅進甲。生菩薩大歡喜。趣菩薩不思議。遊菩薩大自在。修菩薩功德地。觀菩薩三昧地。住菩薩總持地。具菩薩大願地。得菩薩辯才地。成菩薩諸力地。漸次前行。至於彼城。尋訪大天。今在何所。人咸告言。在此城內。現廣大身。處高顯座。為眾說法。善財聞已。往至其所頂禮其足。合掌而立。白言聖者。我已先發阿耨多羅三藐三菩提心。而未知菩薩云何學菩薩行。云何修菩薩道。我聞聖者。善能教誨。願為我說。爾時大天。即於是時。長舒四臂。取四海水。自洗其面。持諸金華。以散善財。而告之言。善男子。甚奇希有。乃能如是求善知識。善男子。一切菩薩。出現世間。最極希有。難可得聞。難可得見。如眾生中芬陀利華。於險難處。為歸為救。如安隱城。於黑闇處。作大光明。猶如朗日。又如導師。引諸眾生。入佛法門。亦如猛將。善能守護一切智城。善男子。菩薩如是難可遇會。唯身語意具足清淨。無諸過失。然後乃得見其形相。聞其辯才。於一切時。常現在前。善男子。我已成就菩薩解脫。名為雲網。善財白言。聖者。雲網解脫境界云何。爾時大天。於善財前。示現種種金聚。銀聚琉璃聚。玻璃聚。硨磲聚。碼瑙聚。摩尼寶聚。無垢藏寶聚。毘盧遮那寶聚。普現十方寶聚。寶冠聚。寶印聚。寶鬘聚。寶璫聚。寶釧聚。寶鎖聚。寶鈴聚。寶瓔珞聚。寶珠網聚。種種眾色摩尼寶聚。種種一切寶莊嚴聚。種種如意摩尼寶聚。一一積聚皆如大山。又復示現一切華。一切香。一切鬘。一切蓋。一切幢。一切幡。一切塗香。一切末香。一切衣服。一切音樂。一切五欲娛樂之具。亦如山積。及現無數百千萬億諸童女眾。而彼大天。告善財言。善男子。今恣汝意。可取此物。供養如來。修諸福德。并施一切。攝取眾生。顯示難捨而能捨故。令其修學檀波羅蜜。善男子。如我為汝示現此物。教汝行施。乃至普為一切眾生。悉亦如是。皆令以此布施善根熏習力故。令其息滅不欲行施障勝行心。於佛法僧最勝福田善知識所。恭敬供養。種諸善根。增長善法。發阿耨多羅三藐三菩提心<p>復次善男子。若有眾生貪著五欲自放逸者。為其示現不淨境界。何以故。由彼眾生愚癡迷惑。被諸女色昏醉其心。猶如嬰孩無有自性。亦如素衣易受染色。為欲所溺。不能得出。如糞中蟲樂著糞處。如穢弊豬不淨嚴身。如犯罪人種種繫縛。如世劫賊盚靰k財。如犯極刑將付魁膾。如瞽導盲俱墮坑險。如船泛海遭遇惡風。損害善根。喪諸法寶。如近惡龍毒氣熏染永離戒香。夭傷慧命。以要言之。愚癡嬰孩。為欲所盲。為欲所繫。為欲所使。為欲所迷。痗雇心而為僮僕。常隨欲轉如犢逐母。為欲所縛不得自在。善男子。我為此等盲瞑眾生。生憐愍心。方便濟拔。先現端正可愛女身。稱悅其心。令其耽著。復現命終。其身壞爛。為諸鳥獸之所噉食。種種不淨。如屍陀林。復現恐怖羅剎女形。身狀黑雲。鬢髮丹赤。大腹下垂。狗牙上出。以人髑髏而為嚴飾。手執利劍。發大惡聲。現如是身。向染欲者。令起驚厭。心生惶怖。因斯發起求見我心。我應彼形。為其說法。令除厭怖。安住戒身。成就最勝戒波羅蜜。具足十種波羅蜜門。乃至圓滿菩提勝果。爾時大天。即為善財。種種稱讚戒波羅蜜。而說偈言<p class='lg'><br>　如諸眾生及草木　　一切生長咸依地<br>　世及出世諸善根　　皆依最勝尸羅地<br>　無戒欲求生善道　　如鳥無翼欲飛空<br>　如人無足欲遊行　　亦如渡海無船筏<br>　如諸苦行食根果　　飲水自活住山林<br>　或衣樹皮如獸居　　無戒不得為清淨<br>　有剃四周留頂髮　　或不沐髮縈為髻<br>　或有裸形或異服　　此等無戒皆如戲<br>　或於冰河而洗浴　　或投盛火以焚身<br>　或昇高山自墜形　　此等無戒徒為死<br>　或浴華池辯才水　　或痗摩D殑伽河<br>　晝夜求福以為依　　此等無戒空無果<br>　或於日夕三時浴　　或復三時作護摩<br>　卻粒自默如啞羊　　無戒苦身無所利<br>　欲住天宮盡天壽　　服天瓔珞以嚴身<br>　飲食天中諸上味　　持戒一切皆圓滿<br>　或大族姓旃陀類　　俱能持戒等生天<br>　貴賤種姓虧戒身　　皆墮地獄無差別<br>　卑門持戒生天上　　勝族毀犯墮幽冥<br>　摩登持戒亦生天　　仙人破戒入諸獄<br>　王族多聞具色力　　惡見無戒如獸蚖<br>　如甘果樹猛獸圍　　猶蓮華池毒蛇止<br>　寧守貧賤瓻蠽晼@　具聖財寶德嚴身<br>　破戒眾人之所輕　　持戒天人咸信重<br>　栴檀鬱金及沈麝　　如是一切不為香<br>　菩薩持戒最勝香　　遍出人天無有盡<br>　卑陋持戒後生天　　現蒙王者所瞻禮<br>　此世他生安隱樂　　如是戒果牟尼說<br>　欲生人天及涅槃　　如應具戒必當得<br>　是故精勤持淨戒　　隨心所願皆圓滿<br>　若有臨終肢節痛　　一切親屬欲分離<br>　諦思我有清淨戒　　身心歡樂無憂畏<br>　戒為惑病最勝藥　　護諸苦厄如父母<br>　癡闇燈炬生死橋　　無涯業海為船筏<br>　帝釋轉輪威德主　　富貴尊嚴無等倫<br>　家有僕隸能持戒　　承事供養而親敬<br>　若有臨至命終時　　持戒破戒生安畏<br>　欲得當來極樂處　　應當專意勤護持<br>　戒珠不假刀兵護　　戒為伏藏無所侵<br>　戒為勇伴導前行　　戒為出世莊嚴具<br>　我讚持戒諸功德　　如佛世尊真實說<br>　為覺悟彼破戒者　　令心堅住持淨戒　</p><p>善男子。如我以此種種方便教化眾生。令住淨戒波羅蜜中。若有眾生。瞋恚憍慢。多諍競者。我以強力。折伏其心。為其示現極可怖形。如羅剎等飲血噉肉。令其見已。驚恐惶懼。心意和柔捨離怨結。若有眾生惛沈嬾惰。為其示現王賊水火。及諸重疾。種種危難。令其見已。心生惶懼。知有憂苦。厭離惛惰。而自勉策。日夜精勤。以如是等種種方便。令捨一切諸不善法。修習一切清淨善法。令除一切波羅蜜障。令開一切波羅蜜門。令超一切障礙險道。令到一切無障礙處。善男子。我唯得此菩薩雲網解脫。如諸菩薩摩訶薩。猶如帝釋。已能摧滅一切煩惱阿脩羅軍。如大海水。普能消滅一切眾生諸煩惱火。如劫盡火。普能乾竭一切眾生諸愛欲水。如大猛風。普能吹碎一切眾生諸見取幢。猶如金剛。悉能摧破一切眾生諸我見山。而我云何能知能說彼功德行。善男子。此閻浮提摩竭提國菩提場中。有主地神。名自性不動。汝詣彼問。菩薩云何學菩薩行。修菩薩道。時善財童子。禮大天足。遶無數匝。一心瞻戀。辭退而行<p>爾時善財童子。受天神教。漸次前行。往東北方。趣摩竭國菩提樹王大道場處。將詣自性不動神所。十千地神同在其中。更相謂言。此來童子。即是一切如來寶藏。必當普為一切眾生作所依怙。必當普壞一切眾生無明[<a href='javascript:showpic("../fontimg/016693.gif")'>穀-禾+卵</a>]藏。此人已生法王種中。當以法繒而冠其首。當開智慧大珍寶藏。當執菩薩金剛慧劍。勇猛自在。得法無畏。摧伏一切異道邪論。當以法船。於生死海。運濟眾生。令達彼岸智解圓滿。猶如白月。必當息滅一切眾生熱惱亂心。爾時自性不動神等。一萬地神。即以神力。震動大地。出雷吼聲。放大光明。遍照三千大千世界。種種寶物。處處莊嚴。影潔光流。遞相鑒徹。一切葉樹。俱時生長。一切華樹。咸共開敷。一切果樹。靡不成熟。一切河流。互相灌注。一切池沼。悉皆盈滿。興大密雲。雨細香雨。遍灑其地。香風時來。吹眾名華。普散其上。無數音樂。一時俱奏。出可愛聲。天莊嚴具。咸出美音。令人歡悅。天阿修羅。乃至非人。牛王。象王。師子王等。皆大歡喜踊躍哮吼。猶如大山相擊出聲。百千伏藏。自然涌現。時彼地神。告善財言。善來童子。汝於此處。曾種善根。我為汝現。汝欲見不。爾時善財。禮地神足。遶無數匝。合掌而立。白言聖者。唯然欲見。時彼地神。以足按地。百千億阿僧祇摩尼寶藏。自然涌出。開發顯現。地神告言。善男子。今此寶藏。隨逐汝行。是汝往昔善根果報。是汝福力之所守護。汝應恣意自在而用。善男子。我得菩薩解脫。名難摧伏智慧藏。常以此法。具足圓滿。成熟眾生<p>善男子。我憶自從然燈佛來。常隨菩薩。恭敬守護。如影隨形。從始至今。念念無間。觀察菩薩所有心行。普遍尋求。深入菩薩一切誓願智慧境界。圓滿菩薩一切所修諸清淨行。思惟菩薩一切三昧隨順明達。安住菩薩一切法門。究竟了知一切心性。圓滿一切大自在力。增長一切無能壞法。遍往一切諸佛剎土。普受一切諸如來記。憶持現覺一切智性。轉於一切諸佛法輪。廣說一切修多羅門。大法光明。普皆照耀。教化調伏一切眾生。示現一切諸佛神變。隨順解知。受持憶念。常無忘失。善男子。乃往古世。過須彌山極微塵數劫。有劫名莊嚴。世界名月幢。佛號妙眼。於彼佛所。最初獲得此解脫門。善男子。我從是來。於此法門。若入若出。修習增長。常見諸佛。未曾捨離。始從初得乃至賢劫。於其中間。值遇不可說不可說佛剎極微塵數如來應正等覺。悉皆承事。恭敬供養。亦見彼佛。詣菩提樹。坐道場時。現大神通。種種佛事。亦見彼佛所有一切功德善根。善男子。我唯知此難摧伏智慧藏解脫門。如諸菩薩摩訶薩。常能隨侍一切諸佛。能持一切佛所說法。入一切佛甚深智慧。念念充遍一切法界。等如來身。生諸佛心。具諸佛法。作諸佛事。心心出生一切諸佛清淨法藏。離分別心。常無間斷。而我云何。能知能說彼功德行。善男子。此閻浮提摩竭提國琲e北岸。有一大城。名迦毘羅。有主夜神。名曰春和。汝詣彼問。菩薩云何。學菩薩行。修菩薩道。時善財童子。禮地神足。遶無數匝。慇懃瞻仰。一心戀慕。辭退而去<p>爾時善財童子。蒙地神教。一心思惟。憶持菩薩難摧伏智慧藏解脫門。修其三昧。學其軌則。觀其遊戲。入其智海。悟其甚深。行其勝行。住其大願。得其智慧。達其平等。如是思惟。漸次前行。北度琲e。向迦毘羅城。至城南門。敬心右遶。從東門入。佇立未久。遇日沒時。心念隨順諸菩薩行。渴仰欲見春和夜神。於善知識。生如來想。復作是念。由善知識。得周遍眼。普能明見十方境界。由善知識。得廣大解。普能了達一切所緣。由善知識得三昧眼。普能觀察一切法門。由善知識得智慧眼。普能明照十方剎海。作是念時。見彼夜神。於虛空中。處眾色寶摩尼樓閣香蓮華藏寶師子座。身真金色。頂髮紺青。眼如廣大青蓮華葉。形貌端嚴。見者歡喜。眾寶瓔珞。以為嚴飾。身服朱衣。首戴梵冠。一切星宿。炳然在體。於其身上一一毛孔。皆現化度無量無數世界眾生。臨欲顛墜墮惡道者。悉令免離而得解脫。是諸眾生。或生人中。或生天上。或有趣向二乘菩提。或有修行一切智道。如是影像。炳然顯現。又彼一一諸毛孔中。示現種種教化方便。成熟眾生。或為現身種種形色。或為說法種種言音。或為示現聲聞乘道。或為示現獨覺乘道。或為示現諸菩薩行。菩薩勇猛。菩薩三昧。菩薩自在。菩薩住處。菩薩觀察。菩薩思惟。菩薩神通。菩薩境界。菩薩師子頻申。菩薩解脫遊戲。如是種種成熟眾生。善財童子。見聞此已。心大歡喜。踊躍欣慶。心願圓滿。愛敬尊重。以身投地。禮夜神足。遶無數匝。於前合掌。而作是言。聖者。我已先發阿耨多羅三藐三菩提心。我心冀望。依善知識威神力故。獲諸如來功德法藏。唯願聖者。與我決定。作依止處。示我趣向一切智道。令我於中修行增進至十力地。時彼夜神。告善財言。善哉善哉。善男子。汝能深心敬善知識。法力聖力入汝身中。令汝勤求不惜身命。一心親近。樂聞其語。隨順聽聞。修行其教。以汝親近聞教修行決定心故。當得阿耨多羅三藐三菩提善男子。我得菩薩教化調伏破一切眾生癡闇法光明解脫門。善男子。我於惡慧眾生。起大慈心。於不善<span class='corr'>業</span>眾生。起大悲心。於作善法眾生。起於喜心。於善惡二行眾生。起不二心。於雜染眾生。起令生清淨心。於邪行眾生。起令生正行心。於劣解眾生。起令興大解心。於嬾惰眾生。起令生精進心。於樂生死眾生。起令捨輪轉心。於住二乘道眾生。起令住一切智心。善男子。我以得此解脫門故。常與如是心共相應。善男子。我於夜暗人靜。鬼神盜賊。諸惡眾生。所遊行時。密雲重霧。惡風暴雨。日月星宿。並皆昏蔽不見色時。見諸眾生若入於海。若行於陸。山林曠野。沙磧險難。一切危厄。諸恐怖處。或遭盜賊。或乏資糧。或迷惑方隅。或忘失道路。慞惶憂怖。不能自出。我時即以種種方便而救濟之。為海難者。示作船師。魚王。馬王。龜王。象王。阿脩羅王。及以海神。捕漁人像。為彼種種海難眾生。而作救護。所謂止惡風雨。息大波浪。於洄澓中。及迷方中。引其道路。示其洲岸。令免怖畏。悉得安隱。復作是念。以此善根迴施眾生。願令捨離一切諸苦。為在陸地一切眾生。於夜闇中。遭諸恐怖。瓦礫荊棘。虎豹豺狼。師子惡獸。毒蛇險路。盜賊鬼神。肆暴之處。現作日月。及諸星宿。晨霞夕電。種種光明。或作屋宅。或為人眾天龍八部菩薩如來種種形相。引導覆護。令其得免恐怖之厄。復作是念。以此善根。迴施眾生。悉令除滅諸煩惱闇。一切眾生。有惜壽命。有愛名聞。有貪財寶。有重官位。有著男女。有戀妻妾。眷屬稠林。種種纏縛。未稱所求。多生憂怖。我皆救濟。令其離苦。為行山險而留難者。為作善神現形親近。為作好鳥發音慰悅。為作靈藥舒光照耀。示其果樹。示其泉井。示正直道。示平坦地。或現龕室。或現勝居。令其免離一切憂苦。為行曠野險道稠林。毒樹藤蘿。交蔽隱密。闍努囉獸潛伏傷殘。震吼出聲。驚駭聞者。墮此難中。種種憂怖。雲霧所暗。心識昏迷。種種事中。而恐怖者。現大力身。救其危難。示其正道。令得出離。作是念言。願一切眾生。伐見稠林。截愛羅網。出生死野。滅煩惱暗。入一切智無畏大城。到平坦處。畢竟安樂<p>善男子。若有眾生。戰諍城邑。乃至小獸。忿競無時。我以方便。使其和好。各起慈心。永息乖諍。作是念言。願一切眾生。離煩惱諍。得法和合。善男子。若有眾生。樂著國土。角力求取。勝負不安。種種諍訟。而憂苦者。我以方便。令捨堅執。示現無常。令生厭離。作是念言。願一切眾生不著諸蘊。住一切佛薩婆若境。善男子。若有眾生。樂著聚落。貪愛宅舍。常處黑暗。甘被繫縛。受諸苦者。我為說法。令生厭離。令法滿足。令依法住。作是念言。願一切眾生。悉不貪樂六處聚落。速得出離生死境界。究竟安住一切智城。善男子。若有眾生。行闇夜中。迷惑十方。於平坦路。生險難想。於險難道。起平坦想。以高為下。以下為高。其心迷惑。生大苦惱。我以方便。舒光照及。若欲出者。示其門戶。若欲行者。示其道路。欲濟彼岸。示其橋梁。欲涉河海。與其船筏。若於熱時。示其清冷。若於寒際。示作溫和。暖殿涼宮。隨時適意。若或遊觀。常導其前。示其險易安危之處。欲休息者。示其城邑近處宮室。令其憩止。遠行渴乏。示其池沼河水流泉。令其飲沐。華林果樹。使得清涼身心安樂。若有父母妻子眷屬。恩愛分離。令其合會。無諸苦惱。作是念言。如我於此。照除闇夜。救眾災厄。令諸世事。悉得宣敘。願我普於一切眾生生死長夜。無明闇處。以智慧光。普皆照了。是諸眾生無有智眼。想心見倒之所覆翳。無常常想。苦中樂想。無我我想。不淨淨想。堅固執著我人眾生蘊界處法。迷惑因果。不了善惡。殺害眾生。乃至邪見不孝父母。不敬沙門及婆羅門。不知惡人。不識善人。貪著惡事。安住邪法。毀謗如來。壞正法輪。於諸菩薩。呰辱傷害。輕大乘道。斷菩提心。於有恩人。反加殺害。於無恩處常懷怨結。毀謗賢聖。親近惡伴。盜塔寺物。作五逆罪。不久當墮三惡道中。願我速以大智光明。破彼眾生無明黑闇。令其疾發阿耨多羅三藐三菩提心。既發心已。示普賢乘。開十力道。亦示如來法王境界。亦示諸佛一切智城。諸佛所行。諸佛自在。諸佛成就。諸佛總持。一切諸佛同共一身。一切諸佛平等之處。皆令安住<p>善男子。一切眾生。或病所纏。或老所侵。或苦貧窮。或遭禍難。或犯王法。臨當受刑。無所依怙。生大怖畏。我皆救濟。使得安隱。謂以方藥除諸病苦。供事老朽。安樂終年。給足資具。令無貧乏。無主作主。無歸作歸。苦難逼迫。同事救攝。令離憂惱。令無怖懼。復作是念。願我以法普攝眾生。令其解脫一切煩惱。生老病死憂悲苦患。近善知識。常行法施。勤修善業。速得如來清淨法身。住於究竟無變易處。善男子。一切眾生。入見稠林。住於邪道。於諸境界。起邪分別。常行不善。身語意業。妄作種種諸邪苦行。於非正覺。生正覺想。於正覺所。非正覺想。為諸惡友之所攝持。以起惡見。將墮惡道。我以種種諸方便門。而為救護。令住正見。當生人天復作是念。如我救此將墜惡道諸眾生等。願我普救一切眾生。悉令解脫一切諸苦。住波羅蜜出世聖道。於一切智得不退轉。具普賢願。近佛菩提。而不捨離諸菩薩行。常勤教化一切眾生。爾時春和主夜神。欲重宣此解脫義。承佛威力。普觀十方一切法界。為善財童子。而說偈曰<p class='lg'><br>　我此寂靜解脫海　　出生具足智光明<br>　遠離一切愚癡暗　　觀眾生根而演說<br>　我於往昔無邊劫　　具修廣大清淨慈<br>　如日普照於世間　　汝應勇猛勤修習<br>　我此難量大悲海　　出生三世諸如來<br>　能救法界苦眾生　　汝應勇猛勤修習<br>　能生聖道無為樂　　亦生世間安隱樂<br>　令我踊躍心歡喜　　汝應入此甚深門<br>　已背有為如幻法　　亦棄聲聞解脫乘<br>　常修佛力具莊嚴　　汝應入此難思教<br>　我眼清淨廣無邊　　普見十方諸剎土<br>　其中所有一切佛　　悉坐菩提樹王下<br>　見佛處於大眾會　　相好莊嚴妙色身<br>　於諸毛孔放光明　　一一光明痟須<br>　見諸群生墮業海　　死此生彼各差別<br>　相續輪迴五趣中　　常受種種無邊苦<br>　我耳清淨量無邊　　一念聽周諸剎海<br>　眾生所有語言法　　皆悉憶持無忘失<br>　及聞諸佛轉法輪　　其音勝妙無能比<br>　言辭訓釋諸方便　　我悉憶持無忘失<br>　我鼻廣博甚清淨　　於諸法中無所著<br>　住一切處解脫門　　汝應入此無疑惑<br>　我舌光明赤銅相　　具足清淨妙辯才<br>　巧宣妙法應群心　　汝應入此無疑惑<br>　我身離相痦M淨　　常遍一切諸世間<br>　普隨信樂眾生心　　為現色身令得見<br>　我心離著無諸垢　　如響普應諸眾生<br>　隨念悉見諸如來　　而於其中不分別<br>　不思議剎眾生海　　所有樂欲及諸根<br>　我於一念悉能知　　而於其中不分別<br>　我以廣大妙神通　　普震難思諸佛剎<br>　威力光明無不現　　調伏一切難調眾<br>　我福廣大甚清淨　　無量莊嚴無盡藏<br>　普能供養諸如來　　等與一切眾生樂<br>　我智廣博甚清淨　　了達無邊諸法海<br>　普斷一切眾生疑　　佛子宜應善修學<br>　我知三世諸佛海　　及了一切諸法海<br>　亦入彼諸大願門　　此無等行應修習<br>　我於三世剎塵中　　悉見十方諸剎海<br>　亦見其中所有佛　　此是普門無等力<br>　普於十方一切剎　　悉見大智盧舍那<br>　一切塵中坐道場　　以寂靜音宣妙法　</p><p>爾時善財童子。白春和主夜神言。汝發阿耨多羅三藐三菩提心。經幾時耶。得此解脫其已久如。乃有如是大威德力。能作如是利益眾生夜神告言。佛子。我念往古過須彌山極微塵數劫。有劫名寂靜光。世界名出生吉祥寶。五百億佛於中出現。彼世界中。有四天下。名寶月燈光。有城名蓮華光。有轉輪王。名妙法岸。具足七寶。領四天下。以聖王道。安樂眾生。王有夫人。名法智月。妓樂自娛。夜久眠寢。時彼城東。有一大林。名寂靜出生妙德。林中有一大菩提樹。名一切勝法摩尼王莊嚴身出生諸佛神力光明。爾時有佛。名一切法大吼聲王。於此樹下。成等正覺。放無量色廣大光明。名摩尼王普照一切妙寶世界。蓮華城內。有主夜神。名淨月光。詣王夫人法智月所。動身瓔珞。環珮出聲。以覺夫人。而告之言。夫人當知。一切法大吼聲王如來。於寂靜出生妙德大林之中。而成等正覺。及廣稱讚諸佛功德自在神力。普賢菩薩所有行願。令王夫人發阿耨多羅三藐三菩提心。供養恭敬。承事彼佛。及諸菩薩聲聞僧眾。善男子。時王夫人法智月者。豈異人乎。我身是也。我於彼佛。發菩提心。深重愛敬。種善根故。於須彌山極微塵數劫。不生地獄餓鬼畜生諸惡趣中。亦不生於下賤之家。諸根具足無有眾苦。於天人中福德殊勝。不生惡世。琱離佛及諸菩薩大善知識。常於其所。種植善根。經八十億須彌山極微塵數劫。常受安樂。而未滿足菩薩諸根。過此劫已。復過萬劫。於賢劫前。有劫名無憂遍照。世界名離垢勝德。其世界中。淨穢諸雜。有五百佛於中出現。其第一佛。名須彌幢大寂靜吉祥眼如來應正等覺。我為名稱長者女。字妙慧光明。端正殊妙。人相具足。彼淨月夜神。以本願力。於離垢勝德世界一四天下眾色幢王城中。作主夜神。名妙淨眼。我於一時。在父母邊。夜久眠息。彼妙淨眼。來詣我所。震動我宅。放大光明。出現其身。讚佛功德言。彼如來坐菩提樹。始成正覺。勸諭於我。及以父母。并諸眷屬。令速見佛。自為前導。引至佛所。廣興供養。我纔見佛。即得調伏眾生見佛三昧。及得普照三世智光明輪三昧。獲此三昧故。能憶念須彌山極微塵數劫。亦見其中一切諸佛菩薩出現。於彼如來。及菩薩所。聽聞妙法。以聞法故。即得此教化調伏破一切眾生癡暗法光明解脫門。得此解脫故。即見其身遍十佛剎極微塵數世界。亦見彼世界所有如來。又見自身一一親近。亦見彼世界一切眾生。解其言音識其根性。知其往昔曾為善友之所攝受。隨其所樂而為現身。令生歡喜。我時於彼所得解脫。念念增長。此心無間。又見自身遍往百佛剎極微塵數世界。此心無間。又見自身遍往千佛剎極微塵數世界。此心無間。又見自身遍往百千佛剎極微塵數世界。如是念念。乃至不可說不可說佛剎極微塵數世界。亦見彼世界中一切如來。亦見自身在彼佛所聽聞妙法。受持憶念。觀察決了。亦知彼佛諸本事海。諸大願海。彼諸如來嚴淨佛剎。我亦嚴淨。亦見彼世界一切眾生。心性根器。形量差別。種類不同。隨其所應而為現身教化調伏。令此解脫念此菩薩教化調伏破一切眾生癡暗法光明解脫門。如諸菩薩摩訶薩。成就普賢無邊行願。普入一切諸法界海。得諸菩薩金剛智幢自在三昧。遊戲神通。心無障礙。出生大願。住持佛種。於念念中。成滿一切大功德海。嚴淨一切廣大世界。以自在智。教化成熟一切眾生。以智慧日。滅除一切世間闇障。以勇猛智。覺悟一切眾生昏睡。以智慧月。決了一切眾生疑惑。以清淨意。斷除一切諸有執著。於一切法界一一塵中。示現一切自在神力。智眼明淨等見三世。而我何能知其妙行。說其功德。入其境界。示其自在遊戲神通。善男子。此閻浮提琲e南岸摩竭提國菩提場中。有主夜神。名普遍吉祥無垢光。我本從其發阿耨多羅三藐三菩提心。常以妙法開悟於我。汝詣彼問。菩薩云何學菩薩行。修菩薩道。爾時善財童子。合掌恭敬。向春和夜神。以偈讚曰<p class='lg'><br>　我今見汝清淨身　　色相端嚴如妙德<br>　威光超世無能比　　殊特猶若寶山王<br>　見汝清淨妙法身　　等於三世無分別<br>　普入一切諸世間　　若壞若成無所著<br>　我今普觀一切趣　　見汝所現差別身<br>　猶如星月處虛空　　一毛孔中皆得見<br>　汝心廣大常清淨　　如空普遍於十方<br>　一切諸佛悉入中　　智慧平等無分別<br>　汝身一一諸毛孔　　放剎塵數光明雲<br>　悉遍十方佛剎中　　普雨一切莊嚴具<br>　汝身一一諸毛孔　　等眾生數而現身<br>　普於十方世界中　　方便化度令調伏<br>　汝身一一諸毛孔　　示現不可思議剎<br>　普隨一切眾生心　　莊嚴顯現令清淨<br>　若有眾生見汝身　　聞名愛樂生歡喜<br>　獲功德利清淨命　　當必成就大菩提<br>　墮於惡趣無邊劫　　琩種種無量苦<br>　聞名暫發歡喜心　　諸煩惱業皆銷滅<br>　於千佛剎微塵劫　　讚歎汝身一毛德<br>　微塵劫數猶可窮　　汝身功德終無盡　</p><p>爾時善財童子。以此妙偈。讚夜神已。禮夜神足。繞無數匝。慇懃<span class='corr'>瞻</span>仰。辭退而去<p class='juan'>
大方廣佛華嚴經卷第十七</p>
</body></html>
