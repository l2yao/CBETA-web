<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第十九<p><span class='byline'>　　　　罽賓國三藏般若奉　詔譯</span><br><p><b>　　<A NAME="n326"></A>入不思議解脫境界普賢行願品</b></p>
<p>爾時善財童子。見聞如上所現一切眾希有事。念念觀察。思惟解了。隨順修行深入安住平等成就。承佛威力及解脫力。得菩薩不可思議大速疾力普喜幢無垢解脫門。何以故。與彼夜神。於往昔時。同修行故。如來威力所加持故。不思議善根所祐助故。得菩薩諸根故。生如來種中故。得善友力所攝受故。受諸如來所護念故。毘盧遮那如來曾所化故。彼分善根已成熟故。堪修普賢菩薩行故。爾時善財童子。得此解脫已。心生歡喜。十方如來威神力故。合掌向喜目觀察夜神。以偈讚曰<p class='lg'><br>　天於無量大劫中　　善學諸佛甚深法<br>　普隨一切眾生類　　顯現色身無所著<br>　了知沈溺諸眾生　　無主無親嬰妄想<br>　為現神通種種身　　宣示正法令調伏<br>　法身寂靜痤L二　　無依無著無分別<br>　為化眾生普現身　　演說正法令調伏<br>　仁於諸蘊及界處　　了法皆空無所著<br>　示現色相莊嚴身　　演說正法令調伏<br>　不著內外一切法　　已出無邊生死海<br>　欲拔眾生離有無　　現同類身無不遍<br>　仁心能於一切境　　永離諸欲及分別<br>　普為癡暗諸眾生　　顯自覺法令調伏<br>　仁心能住於三昧　　經於多劫琱ㄟ<br>　於身毛孔出化雲　　為供十方諸善逝<br>　汝入如來十力門　　念念方便無邊際<br>　隨應化現各不同　　普攝一切諸群品<br>　汝審諦觀諸有海　　種種業力具莊嚴<br>　於無障礙道法中　　為說令心得清淨<br>　汝身色相如普賢　　清淨莊嚴妙無比<br>　隨諸眾生種種欲　　普能顯示於世間　</p><p>爾時善財童子以此妙偈。讚夜神已。白言聖天。汝發阿耨多羅三藐三菩提心。其已久如。得此解脫。為幾時耶。爾時夜天。以偈答曰<p class='lg'><br>　我念過去經多劫　　過於佛剎微塵數<br>　剎號摩尼安樂光　　劫名寂靜大音聲<br>　剎中所有四天下　　百千俱胝那由他<br>　其中有一四天下　　名摩尼山眾色光<br>　其中所有廣大城　　百千萬億那由他<br>　於中有一王都城　　名眾香光摩尼幢<br>　具足妙寶所莊嚴　　人天見者皆欣悅<br>　彼時有一轉輪王　　名廣大身為世主<br>　三十二相皆圓滿　　種種隨好以嚴身<br>　真金妙色光明聚　　清淨蓮華之所生<br>　騰空自在放身光　　其光普及閻浮界<br>　其轉輪王有千子　　威勢勇猛相端嚴<br>　良臣輔佐一俱胝　　智慧多聞咸具足<br>　后妃嬪御有十億　　皆如天女悅人心<br>　能隨王意性調柔　　痚_慈心而給侍<br>　時王以法利群生　　正法宣流四天下<br>　鐵圍大地皆臣屬　　富樂豐饒人庶歡<br>　我時與王為寶女　　言辭具足梵音聲<br>　身光照及千由旬　　光如無垢真金色<br>　有時日光既已沒　　所奏音樂咸寂然<br>　大王及我諸妃嬪　　一切無不皆安寢<br>　彼時有佛出世間　　號曰吉祥功德海<br>　顯現無量神通力　　普遍十方諸世界<br>　復出無量光明海　　等一切剎微塵數<br>　示現種種自在身　　遍滿十方無有盡<br>　大地諸山皆震動　　發聲普告佛出興<br>　天人龍眾阿脩羅　　聞佛出世皆歡喜<br>　復從一一毛孔中　　出佛化身神變海<br>　十方世界皆充滿　　隨眾生心說妙法<br>　我時於彼夜夢中　　見佛種種諸神變<br>　亦聞演說甚深法　　愛樂喜歎未曾有<br>　時有十千主夜神　　在王宮上空中住<br>　同時讚佛諸功德　　以妙言音覺悟我<br>　勝智賢后汝應起　　佛已出興於汝國<br>　百千劫海難值遇　　見者利樂皆清淨<br>　我時寢寤心欣敬　　即睹清淨妙光明<br>　觀此光相從何來　　見佛坐於樹王下<br>　三十二相莊嚴體　　妙色出過寶山王<br>　復於一切毛孔中　　普放廣大光明海<br>　我時見已生歡喜　　即發廣大希有心<br>　願我亦當如世尊　　具足廣大神通力<br>　我於是時尋覺悟　　大王妃嬪諸眷屬<br>　咸令見佛大光明　　一切身心皆慶悅<br>　我時與彼轉輪王　　四兵千億同圍遶<br>　及與無量諸眾生　　俱行共詣如來所<br>　我時經於二萬歲　　一心供養彼如來<br>　七寶大地四天下　　敬心奉施曾無倦<br>　時彼如來為我說　　修多羅海功德雲<br>　以佛威力應群心　　發起莊嚴諸願海<br>　彼時夜神覺悟我　　令我見佛心增益<br>　我時願得如是身　　覺悟一切諸放逸<br>　我從於此初發心　　願趣無上菩提道<br>　往來生死諸有海　　能滅眾苦心無失<br>　此後常以深信心　　供佛十億那由他<br>　琩人天安隱樂　　饒益一切諸群生<br>　初佛號名吉祥海　　二名功德無盡燈<br>　第三佛號妙寶幢　　第四佛號虛空慧<br>　第五佛號拘蘇摩　　第六智月無所著<br>　第七法月光明王　　第八智輪光普照<br>　第九如來兩足尊　　號為寶焰山燈光<br>　第十調御天人師　　名曰三世大光音<br>　如是十億那由他　　我皆供養心歡喜<br>　然猶未得智慧眼　　入此甚深解脫海<br>　從此次第復有剎　　名一切佛寶光明<br>　其劫名為天吉祥　　五百如來出興世<br>　初佛月輪圓滿光　　第二佛名為日燈<br>　第三佛號星宿幢　　第四佛名妙寶峰<br>　五華焰光六海燈　　七焰吉祥八天德<br>　第九法王號光幢　　第十普智光明王<br>　如是五百諸如來　　一一我皆曾供養<br>　尚於我愛阿賴耶　　不知無依計為有<br>　從此次第復有劫　　名眾妙色梵光明<br>　世界具足寶莊嚴　　名勝吉祥華燈雲<br>　彼中無量佛出興　　一一我皆曾供養<br>　亦供如來大眾會　　恭敬聽法心歡喜<br>　初佛號曰寶須彌　　二名光明功德海<br>　三名法界妙音幢　　四號法海大聲王<br>　五法幢佛六威嚴　　七法力光八空智<br>　第九法焰須彌光　　第十佛名雲吉祥<br>　如是上首等諸佛　　一一我皆親供養<br>　未能明了深法性　　而得入於諸佛海<br>　此後次第復有劫　　其劫名為月吉祥<br>　當於彼時有佛剎　　號曰日燈吉祥幢<br>　彼時有佛出於世　　其數八十那由他<br>　廣陳一切莊嚴具　　皆以深心而敬奉<br>　最初甘露味王佛　　第二佛名大樹王<br>　三名功德須彌峰　　四名平等妙寶眼<br>　五光遍照六光嚴　　七法海佛八勝力<br>　九名世主威力賢　　第十一切法光王<br>　如是上首等諸佛　　我悉供養咸親近<br>　然猶未獲深妙智　　能入甚深諸法海<br>　此後無間復有劫　　名為寂靜智威力<br>　其剎名曰普光雲　　金剛堅固摩尼寶<br>　無數莊嚴具眾色　　於中千佛出興世<br>　眾生多淨少煩惱　　離垢眾會具莊嚴<br>　最初佛號金剛<span class='corr'>臍</span>　　第二受持無著力<br>　第三法界影像佛　　四普光照十方王<br>　第五大悲威德佛　　第六名為苦行海<br>　第七忍辱圓滿燈　　第八覺法圓滿光<br>　第九佛號海莊嚴　　最後寂靜光王佛<br>　如是上首等千佛　　我悉一一曾供養<br>　然於法性未深悟　　平等如空性清淨<br>　及遍遊行一切剎　　而於彼剎修諸行<br>　次第無間復有劫　　其劫名為妙出生<br>　剎號香燈雲吉祥　　於中淨穢甯衕<br>　於中億佛出興世　　彼剎及劫妙莊嚴<br>　彼佛所說妙法輪　　我以念力皆能受<br>　初無垢稱二法海　　第三佛號雲吉祥<br>　四名法主五德雲　　六名法山須彌冠<br>　第七智焰威德佛　　第八虛空大聲佛<br>　第九復有兩足尊　　名普出生殊勝燈<br>　最後第十無上士　　號眉間光智吉祥<br>　供彼一切人中尊　　未能淨治無礙道<br>　次第無間復有劫　　名集堅固妙高王<br>　剎號寶峰勝頂幢　　上妙雜寶為嚴飾<br>　有五百佛於中現　　色身遍滿勝莊嚴<br>　供彼一切自覺尊　　求此甚深真解脫<br>　第一功德圓滿佛　　二寂靜音三海山<br>　四威德佛五山王　　六須彌相大雲聲<br>　七法自在八功德　　九福須彌十寂光<br>　此等上首五百佛　　我皆次第興供養<br>　彼佛所有真淨道　　我皆普入盡無餘<br>　然未能於佛法中　　成就甚深平等忍<br>　次第無間復有劫　　名為安樂莊嚴光<br>　剎號寂音瓔珞智　　眾生清淨少煩惱<br>　於中所有諸佛現　　其數八十那由他<br>　我悉供彼人中尊　　修佛最勝清淨道<br>　初佛華聚拘蘇摩　　二海藏佛三德生<br>　第四佛號天王髻　　第五摩尼勝藏王<br>　第六佛名真金山　　第七佛號寶聚尊<br>　第八法幢九財勝　　最後名為智慧王<br>　如是上首天人主　　我皆供養無不盡<br>　此後次第復有劫　　其劫名為千吉祥<br>　剎號妙燈變化幢　　億那由他佛出現<br>　最初佛名寂靜幢　　第二佛號奢摩他<br>　第三寂靜百燈雲　　第四世尊吉祥王<br>　第五佛號最勝王　　第六佛名如雲行<br>　第七如來日威德　　第八勝法須彌燈<br>　九名天焰妙吉祥　　十師子吼智慧燈<br>　如是上首諸善逝　　我悉供養無空過<br>　然猶未得清淨忍　　入彼甚深諸法海<br>　此後次第復有劫　　名為無著遍莊嚴<br>　當於彼時有世界　　名無邊光普吉祥<br>　其中諸佛出興世　　三十六億那由他<br>　初佛名普功德雲　　第二無間虛空心<br>　三佛妙生具莊嚴　　四名法海大吼聲<br>　第五法界大音聲　　六妙變化功德山<br>　第七普方威德尊　　第八出生法海聲<br>　第九海燈功德山　　第十隨順智日王<br>　彼所出現諸如來　　我皆供養心歡喜<br>　最後有佛<span class='corr'>出</span>興世　　名寶吉祥功德幢<br>　我為天后名月面　　供養於彼人中尊<br>　時佛為我說契經　　名無依著莊嚴門<br>　成就出生諸願海　　我以念力皆受持<br>　獲得廣大清淨眼　　寂靜總持三昧力<br>　琠颽裗簼孺壑丑@　悉見十方諸佛海<br>　得彼諸佛大悲藏　　及普方便大慈門<br>　增長如空大智心　　成就無量如來力<br>　見諸眾生顛倒心　　堅執常樂我淨想<br>　黑暗愚癡雲所迷　　惑亂妄起諸煩惱<br>　行止盚C邪見林　　來往入於貪欲海<br>　積集種種輪迴業　　墮落種種諸苦趣<br>　一切眾生諸趣中　　各隨其業而受身<br>　生老病死所逼迫　　身心琩無邊苦<br>　為欲安樂彼眾生　　發起最勝菩提志<br>　願如十方一切剎　　所有出現十力尊<br>　為求成佛利眾生　　起大願雲周法界<br>　從是具修功德聚　　趣入佛道總持門<br>　發起廣大行願雲　　速疾普入無生道<br>　具足廣大波羅蜜　　法界出生無不遍<br>　速疾普入於諸地　　亦入三世方便海<br>　一念普修一切佛　　所有地度無礙行<br>　我時得為佛長子　　得入普賢深行願<br>　了十法界差別門　　通達甚深諸佛教　</p><p>善男子。於汝意云何。彼時轉輪聖王名十方主能建正法紹繼佛種。使不斷者。豈異人乎。文殊師利童子是也。爾時夜神。覺悟我者。普賢菩薩之所化耳。善男子。我於彼時。為王寶女。蒙彼夜神覺悟於我。令我見佛。發阿耨多羅三藐三菩提心。從是以來。經佛剎極微塵數劫。未曾生於惡道之中。常生人天。痡o自在。於一切處。不捨見佛。其心堅固。乃至於功德幢寶吉祥燈佛所。得此菩薩大速疾力普喜幢無垢解脫。以此解脫。能得如是功德嚴身。種種供養。親近諸佛。及善知識。成熟調伏。利益眾生。令修妙行。善男子。我唯知此大速疾力普喜幢無垢解脫門。如諸菩薩摩訶薩。於念念中普詣一切諸如來所。速疾趣入一切智海。於念念中。以發趣門。入於一。切諸大願海。於念念中。以願海門。盡未來劫。念念出生一切諸行。一一行中。變化出生一切佛剎極微塵數身。一一身遍入一切法界門。一一法界門。一切佛剎中。應眾生心。說諸妙行。一切佛剎一一塵中。悉見無邊諸如來海。一一如來所悉見。遍法界諸佛神通遊戲自在。一一如來所悉見。往劫修諸菩薩種種妙行。一一如來所受持守護。所有法輪常不忘失。悉見三世一切如來種種神變方便教海。而我云何能知能說彼功德行。善男子。於此如來大眾會中。有主夜神。名普救護一切眾生威德吉祥。汝詣彼問。菩薩云何入菩薩行。圓滿清淨諸菩薩道。時善財童子。禮夜神足。遶無數匝。慇懃瞻仰。一心戀慕。辭退而去<p>爾時善財童子。從喜目夜神所。聞普喜幢解脫。深信趣入。隨順觀察。念善知識所有教誨。心無暫捨。作意思惟。諸根不散。一心願得遇善知識。普於十方。勤求匪懈。願常親近諸善知識。生諸功德。於善知識。承事供養。常令歡<span class='corr'>喜</span>。與善知識所有善根。同一體性。得善知識巧方便行。無能破壞。依善知識。速疾增長。入精進海。與善知識。隨順共住。常不遠離。作是願已。往詣普救眾生威德神所。時彼夜神。即為善財。示現菩薩調伏眾生解脫神力。以諸相好。莊嚴其身。即於眉間。放大光明。名普智焰無垢星宿幢。無量光明以為眷屬。其光普照一切世間。照世間已。入善財頂。充滿其身。善財即時。得極清淨圓滿三昧。得三昧已。悉見喜目普救二神兩處中間。所有一切地塵水塵。及以火塵金剛摩尼眾寶。微塵華香。瓔珞諸莊嚴具。如是一切所有極微一一塵中。各見佛剎極微塵數世界成壞。及見一切地水火風諸大積聚。亦見一切世界連接。皆以地輪任持而住種種形像。種種眷屬種種山海。種種河池。種種樹林。種種宮殿。所謂天宮殿龍宮殿。夜叉宮殿。乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。宮殿屋宅。種種莊嚴。地獄畜生閻羅王界。一切住處。諸趣輪轉。生死往來。隨業受報。各各差別。普遍出生不相雜亂。靡不知見。善財又見一切世界種種差別。所謂或有世界雜穢。或有世界清淨。或有世界趣雜穢。或有世界趣清淨。或有世界雜穢清淨。或有世界清淨雜穢。或有世界其形平正。或有世界隨心想住。或有覆住。或有側住。如是世界。一切趣類。一切生中。皆悉見此普救眾生威德夜神。於一切時。遍一切處。隨諸眾生。如是壽量。如是信樂。形貌言辭。行解差別。以方便力。普現其前。隨宜調伏。而成熟之。令地獄眾生免諸苦毒。令畜生眾生不相食噉。令閻羅界餓鬼眾生無有飢渴。令諸龍等離一切怖。令欲界眾生離欲界怖。令人趣眾生離暗夜怖。毀訾怖。惡名怖。大眾怖。不活怖。死怖。惡道怖。斷善根怖。退菩提心怖。遇惡知識怖。離善知識怖。墮二乘地怖。種種生死怖。異類眾生同住怖。惡時受生怖。惡種族中受生怖。造惡業怖。業煩惱障怖。執著諸相種種繫縛怖。如是等怖。悉令捨離迴向菩提。善財又見一切眾生。卵生胎生。濕生化生。有色無色。有想無想。非有想。非無想。普現其前。常勤救護。為成就菩薩大願力故。深入菩薩三昧力故。堅固菩薩神通力故。出生普賢行願力故。增廣菩薩大悲海故。得普覆眾生無礙大慈故。得普與眾生無量喜樂故。得普攝眾生智慧方便故。得菩薩解脫自在神通故。嚴淨一切諸佛剎故。覺悟了知一切法故。承事供養一切佛故。受持一切諸佛教故。積集一切勝善根故。修諸菩薩諸妙行故。入眾生心無障礙故。知眾生根能成熟故。淨一切眾生信解海故。破一切眾生無知闇故。得一切智清淨光明故。爾時善財童子。見普救眾生威德夜神。入調伏一切眾生解脫門。現不思議甚深境界神通力已。心大歡喜。踊躍無量。頭面作禮。一心瞻仰。時彼夜神。即捨菩薩種種相好妙莊嚴身。還復本形。而不捨其神通變化自在威力。爾時善財童子。恭敬合掌。卻住一面。觀察夜神。以偈讚曰<p class='lg'><br>　我見仁尊今所現　　如是廣大神通力<br>　令我發生歡喜心　　即說妙偈而稱讚<br>　我見聖者廣大身　　殊勝妙寶莊嚴色<br>　譬如星月處空中　　難思相好皆微妙<br>　身放清淨光明輪　　量等無邊剎塵數<br>　種種色相皆殊妙　　普照十方無不遍<br>　於仁一一毛孔出　　等諸眾生心數光<br>　光中佛坐寶蓮華　　化現能滅眾生苦<br>　光中復出妙香雲　　普熏一切眾生類<br>　復能普雨眾妙華　　普供十方一切佛<br>　眉放廣大光明聚　　寶光無垢等須彌<br>　普照十方世界中　　觸者令滅愚癡暗<br>　口常普放無垢光　　光輪廣大如千日<br>　普照十方諸世界　　毘盧遮那所行境<br>　眼放無垢光明雲　　光明晃耀如星月<br>　普照一切十方剎　　滅除三有諸癡翳<br>　仁所化現種種身　　其身相狀等眾生<br>　充滿十方法界中　　調伏無量眾生海<br>　分身普往遍十方　　悉現一切眾生前<br>　滅除王賊水火怖　　令心調伏生歡喜<br>　我承喜眼天神教　　念尊功德來奉事<br>　見尊毫相放光雲　　圓明廣大無諸垢<br>　此光普照於十方　　悉滅眾生煩惱暗<br>　顯現種種神通力　　然後而來入我身<br>　我時遇此圓滿光　　身心安樂生歡喜<br>　得百總持三昧海　　普見十方善逝尊<br>　我於所有經行處　　悉見一切極微塵<br>　於彼一一極微中　　各見佛剎如塵數<br>　或有塵中無數剎　　一向雜染睊B穢<br>　眾生無救受諸苦　　發聲悲歎常號泣<br>　或有諸剎染淨雜　　眾生少樂多憂苦<br>　現佛獨覺聲聞形　　大悲往彼而救度<br>　有剎先淨後雜染　　男女端嚴皆可樂<br>　菩薩充滿具莊嚴　　住持無量諸佛法<br>　十方一一極微中　　皆有無量淨剎海<br>　毘盧遮那於往昔　　普修行海所莊嚴<br>　佛於十方一切剎　　悉坐最勝菩提場<br>　成等正覺現神通　　說法調伏群生類<br>　我見普救威德天　　其身普往無邊剎<br>　毘盧遮那境界中　　供事十方一切佛　</p><p>爾時善財童子。說此偈已。白普救眾生威德神言。希有聖者。乃能住此甚深解脫。得此解脫。其已久如。本修何行。而能清淨。夜神告言。善男子。此處難知。一切世間天人二乘所不能測。何以故。此是住普賢菩薩行者境界故。隨順大悲藏者境界故。救護一切眾生者境界故。能淨一切三惡八難者境界故。能以無上清淨莊嚴一切佛剎者境界故。能於一切諸佛剎中紹繼佛種不斷者境界故。能持一切諸佛正法者境界故。能於一切劫修菩薩行成滿大願海者境界故。能於一切法界海以清淨智光滅無明闇障者境界故。能以一念智慧光明普照一切三世方便海者境界故。我當承佛威力。為汝宣說。善男子。乃往古世過佛剎極微塵數劫。爾時有劫。名無垢圓滿。世界名毘盧遮那威德吉祥。有須彌山極微塵數如來。於中出現。其佛世界。以一切香王摩尼寶金剛為體。以天龍宮殿眾寶莊嚴。住無垢光明摩尼王海上。其形正圓清淨無垢。一切瓔珞嚴具帳雲。而覆其上。一切莊嚴摩尼輪山千匝圍遶。十萬億那由他四天下皆妙莊嚴。或有四天下。惡業眾生。於中止住。或有四天下。雜業眾生。於中止住。或有四天下。善根眾生。於中止住。或有四天下。一向清淨。諸大菩薩之所止住善男子。彼界東際輪圍山側。有四天下。名寶燈華幢。國界清淨。安隱豐樂。不藉耕耘而生稻<span class='corr'>粱</span>。皆由往業勝力成熟。宮殿樓閣。悉皆奇妙。諸如意樹。處處行列。種種香樹。琤X香雲。諸末香樹。雨末香雲。種種鬘樹。琤X鬘雲。種種華樹。雨不思議眾妙華雲。種種寶樹。雨大摩尼珍奇妙寶。無量色光。周匝照曜。諸音樂樹。出諸音樂。隨風吹動演妙音聲。日月光明摩尼寶王。普照一切晝夜受樂。無時間斷。此四天下。有百萬億那由他諸王國土。一一國土。有千大河。周匝圍遶。一一皆以妙華覆上。隨流漂動。出天樂音。一切寶樹。列植其岸。種種珍奇。以為嚴飾。舟船來往。稱情嬉戲。種種資緣。受用安樂。一一河間。有百萬億城。一一城有百萬億那由他聚落。如是一切城邑聚落。各有無量百千億那由他宮殿園林。周匝圍遶。以為眷屬。此四天下閻浮提中。有一國土。名寶華燈。安隱豐樂。人民熾盛。宮殿嚴好。自在圓滿。其中眾生。具行十善。有轉輪王。於中出現。名毘盧遮那寶蓮華藏。於蓮華中。欻然化生。三十二相莊嚴其身七寶成就。王四天下。琤H正法教導群生。王有千子。端正勇健。威力自在。能伏怨敵。百萬億那由他宮人采女。以為眷屬。皆悉與王。同種善根。同修諸行。同時誕生。同以寶飾。瓔珞莊嚴。端正姝妙。猶如天女。身真金色。常放光明。諸毛孔中。琤X妙香。良臣猛將具足十億。王有正妃。名具足圓滿吉祥面。是王女寶端嚴殊特。觀者無厭。最勝清淨。皮膚金色。目髮紺青。言同梵音。身有天香。常放光明。照千由旬。其妃有女。名普喜吉祥蓮華眼。形體端嚴。德行具足。相好圓滿。如轉輪王。眾生見者。心無厭足。彼時眾生。壽命無量。或有不定而中夭者。種種形色。種種音聲。種種名字。種種族姓長短大小。勇怯愚智。貧富苦樂。信樂勝劣。無量品類。皆悉不同。時或有人。謂餘人言。我身端正。汝形醜陋。作是語已。互相毀辱。集不善業。以是業故。壽命色力。一切樂事。悉皆損減<p class='juan'>
大方廣佛華嚴經卷第十九</p>
</body></html>
