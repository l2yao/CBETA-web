<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第二十八<p><span class='byline'>　　　　罽賓國三藏般若奉　詔譯</span><br><p><b>　　<A NAME="n344"></A>入不思議解脫境界普賢行願品</b></p>
<p>爾時善財。白瞿波言。聖者得此解脫。其已久如。瞿波告言。善男子。我於往世過百佛剎極微塵數劫。有劫名最勝行。世界名勝無畏。彼世界中。有四天下。名常具眾樂閻浮提。中有一王都。名大樹妙高吉祥。於八十四千億王都之中。最為上首。時此王都。復有八十四千億城而為眷屬。其諸城邑一一嚴飾。悉皆清淨。毘琉璃寶以為其地。七重寶牆周匝圍遶。一一皆以雜色影像光明寶網。以覆其上。其諸寶牆。一一皆以寶塹圍遶。金沙布底。香水盈滿。優缽羅華。缽頭摩華。拘物頭華。芬陀利華。彌布水上。此一一河。皆有自然眾寶欄楯。及諸寶網。莊嚴其岸。一一河間。復有寶多羅樹。七重圍遶。復有自然寶莊嚴樹。垂諸瓔珞。衣服鬘帶。真金寶網。彌覆其上。其諸城邑。往來之處。所有道路左右八步。皆以種種上妙雜寶。間錯莊嚴。發耀舒光。輝映一切。又有無量持明咒仙。嚴潔其身。如自在天。經行遊履。保護眾生。又彼城邑。一一各有無量園苑遊戲之處。華果樹林。無不備足。雜類眾鳥哀鳴和雅。遊集其中。歡樂無畏。常有無量清淨微妙可愛男女。止住其中。身出妙香。普熏一切。諸天晝夜常雨妙華。色類百千。繽紛亂墜。彼諸城邑。一一皆有百千地神。而為守護。其諸城邑。內外所有。眾寶樹林。瓔珞鬘帶。及寶鈴網。諸莊嚴具。微風吹動。演出種種妙法音聲。聞皆喜悅。煩惱銷除。身意清涼。法喜充滿。於阿耨多羅三藐三菩提。得不退轉。具足普賢常所稱讚妙行功德。彼時有王。名為財主。常以正法。化周率土。妃嬪采女八萬四千。輔相大臣其數五百。五百王子色力具足。形相端嚴。勇猛無畏。能伏怨敵。王有夫人名蓮華吉祥藏。威德殊勝。顏貌第一。所生太子名威德主。端正奇特。人所樂見。具足圓滿三十二相。所謂足下平滿。猶如奩底。千輻輪相。圓滿備足。手足柔軟。如兜羅綿。其指纖長。網縵成就。足跟齊圓。足趺豐起。一一相稱。光潔妙好。雙[<a href='javascript:showpic("../fontimg/029685.gif")'>月*耑</a>]傭圓。如仙鹿王。垂臂過膝。猶如象鼻。馬王陰藏。峰勢隱密。一一毛孔。各生一毛。紺髮右旋。螺文不亂。身皮金色。細薄潤滑。一切塵垢。所不能著。手足肩項七處平滿。臂膊傭圓。脊骨不現。周圓相稱。如尼拘陀樹。頤頷胸臆。猶如師子。頸如紺蒲三約成就。常光四照面各一尋。四十牙齒。鮮白齊密。舌相紅赤。長廣覆面。梵音清美。人所樂聞。目睫青潤。齊整不亂。目上下瞬。猶如牛王。青白分明。面部圓滿。猶如淨月。眉相纖曲。如帝釋弓。白毫皎潔。文相右旋頂有肉髻。猶如天蓋。如是眾相。莊嚴其身。善男子。太子有時。受父王教。與二十千妓侍采女。并諸眷屬。前後圍遶。從宮城出。詣光明雲峰大香芽園。遊觀嬉戲。是時太子。乘閻浮檀上妙寶車。其車嚴飾。世無倫匹。大焰金剛以為其輪。天妙金剛以為其轂。香摩尼寶以為其箱。上妙栴檀間廁嚴飾。眾寶華網彌覆其上。大莊嚴藏寶摩尼王為師子座。五百采女各執寶繩。牽馭而行。不遲不速。進止合度。寶馬千匹。駕以金車。前後導從。白琉璃摩尼寶王以為其蓋。放不思議一切希有雜色光明。摩尼寶王而為莊校。一切影像紺琉璃王摩尼妙寶而作其竿。使人執持隨覆其上。百千萬人持諸寶蓋。百千萬人持諸寶幢。百千萬人持諸寶幡。百千萬人奏諸音樂。百千萬人散諸寶華。百千萬人持諸香爐。燒眾名香。前後圍遶。而為翊從。其路寬平。八衢齊列。界以雜寶。布以金沙。種種寶華而散其上。雜寶行樹及寶欄楯。於八衢間次第行列。覆以種種妙寶鈴網。及諸繒綵懸布樹間。以為嚴飾。於其路側。處處建立義堂福舍。眾寶樓閣。及諸倉庫。遞相連接。延袤遠近。珍寶財物悉皆充滿。或於其中。積諸珍寶瓔珞嚴具。或積繒綵上妙衣服。或辦甘美上味飲食。或貯香華身諸資具。或畜象馬雜寶車乘。或復安置端正女人及諸僮僕。善閑一切世儀禮則。一切藝能無不成就。隨諸眾生有來求索。悉皆施與。靡不令其意願充滿。爾時大樹妙高吉祥王都之中。有一母人。名為善現。有一童女。名具足豔吉祥。<span class='corr'>顏</span>容端正。色相嚴潔。洪纖得所。修短合度。眾相圓備。目髮紺青。言同梵音。清徹美妙。智慧聰明。人所尊重。善達技能。精通辯論。恭勤匪懈。質直柔和。少欲寡思。慈愍不害。具足慚愧。無諂無憍。志量弘深。人無與等。及與其母。乘妙寶車。將諸眷屬。無量采女前後圍遶。先於太子。從王都出。歌詠嬉戲。隨路而行。見其太子奏諸妓樂。言辭諷詠。心生愛染。而白母言。善哉慈母。我心願得敬事此人。若不遂情。自當殞滅。時母善現。告其女言。汝今不應生如是念。何以故。今此仁者。是王太子。具足圓滿轉輪王相。不久當紹轉輪王位。時有女寶自然出現。飛行乘空。有大威德。我今與汝。種族卑賤。非其匹偶。此甚難得。勿生是意。是時童女。其心決定。堅固不捨。時香芽雲峰園苑之側。有一道場。名法雲光明。時有如來。名勝日身。於此道場。成等正覺。已經七日。是時童女。遊觀疲極。暫時假寐。時彼如來。即於夢中。為現神變。從夢覺已。時有宿世守護菩薩親友使天。於虛空中。而告之言。童女汝向所夢。是勝日身如來。於香芽雲峰園苑之側。法雲光明菩提場中。成等正覺。始經七日。諸菩薩眾。前後圍遶。及諸天龍。夜叉。乾闥婆。阿脩羅。迦樓羅。緊那羅。摩[<a href='javascript:showpic("../fontimg/023523.gif")'>目*侯</a>]羅伽。梵世諸王淨居天等。并諸一切主河主海。主地主水。主風主火。主山主城。主園主藥。主林主稼。主方主空。主晝主夜。身眾足行道場神等。男女眷屬。為欲見佛聽聞法故。皆悉來集。汝今亦應親近禮敬。時具足豔。吉祥童女。以於夢中。睹佛神變。得佛功德所加持故。其心無畏。安隱快樂。以其宿心。景慕太子。即於其前。而說偈言<p class='lg'><br>　我身端正無等倫　　智慧色相皆圓滿<br>　言辭禮則咸通達　　功德名聞遍十方<br>　世間無量諸眾生　　見我身者皆貪著<br>　我於彼眾痦M淨　　曾不生於染愛心<br>　我心一切無憎愛　　亦離愚癡瞋恨心<br>　但以清淨大慈悲　　究竟饒益諸含識<br>　我於今時見太子　　最勝功德相莊嚴<br>　其心大喜充遍身　　諸根悅樂思親近<br>　色如淨妙光明寶　　毛髮紺青而右旋<br>　鼻高修直妙端嚴　　額廣平正眉纖曲<br>　身如妙寶真金聚　　相好光明無等倫<br>　妙眼長廣若青蓮　　齒白齊密踰珂雪<br>　月面圓明師子頰　　口方脣赤色如丹<br>　所發曾無非法言　　願最勝尊哀納我<br>　舌相長廣能柔軟　　色若赤銅眾寶光<br>　聲如梵響緊那羅　　眾生聞者咸欣悅<br>　發言現笑辭清妙　　威光蔽眾德難量<br>　喜顏美貌自莊嚴　　能令見者無厭足<br>　心無垢染身清淨　　三十二相所莊嚴<br>　必於此界作輪王　　唯願慈悲垂納受　</p><p>爾時威德主太子。為於世間顯示女人。多諸過患。障諸世間出世間樂。乃至能障無上菩提。於眾會中。即為童女。而說偈言<p class='lg'><br>　世間妄計諸宗族　　愛敬適悅唯女人<br>　一切最勝無比倫　　能成住止諸善伴<br>　女為第一人中寶　　亦作天人解脫因<br>　紹續勝種功德身　　世智說言女為勝<br>　一切熱惱燒心苦　　種種煩冤所逼身<br>　妻慰令使得清涼　　譬如毒暑逢甘雨<br>　凡夫心沒諸憂惱　　猶遭重病之所纏<br>　因妻佞媚所歡娛　　妄謂除憂最勝藥<br>　邪見眾生興是念　　女人能為世界因<br>　生成長育福莊嚴　　天地變化無能勝<br>　勤勞世業唯由女　　勸夫普作諸善事<br>　能令男子隨意轉　　此女無染別人心<br>　智人所說諸煩惱　　一切過業由女生<br>　況取卑族以為妻　　世間極惡無過此<br>　女人弊執為其性　　如地堅住匪能移<br>　但隨富樂榮貴遷　　貧賤衰羸咸棄捨<br>　五通仙人大威德　　退失神通因女人<br>　隨意自在騎項行　　王女能令寂靜轉<br>　琰魔死王及猛風　　亦如地下沃焦海<br>　炎火黑蛇刀毒藥　　女人為害過於此<br>　敬心給足諸財寶　　質直承事意無違<br>　智慧方便或剛柔　　無有能知女心者<br>　見人啼笑皆過彼　　種種幻惑誘其心<br>　貌恭矯媚於男夫　　心藏很戾無知者<br>　極虛誑語示真實　　極真實言皆虛妄<br>　琣p毒獸害眾生　　咄哉丈夫寧共處<br>　長時敬事益憍慢　　暫遇違緣惡轉增<br>　若出若處一切時　　陵突於夫無愧恥<br>　如火焚薪琱ㄗ活@　如海吞流無滿時<br>　琰魔不厭殺眾生　　女人欲男心亦爾<br>　女人不觀於種族　　老少貴賤與妍媸<br>　一切男子悉馳求　　無厭恣欲情如是<br>　女人志欲無厭足　　曾無少分繫夫心<br>　猶如野牛自在行　　瓻鈭平鼎騝s草<br>　少年盛色心流轉　　富貴從夫繫屬人<br>　豐盈玉饌瓔珞衣　　常願貧窮隨自意<br>　種種供事咸充足　　塗香沐浴妙莊嚴<br>　未嘗慚愧丈夫恩　　縱意邪思心不絕<br>　或染欲語憐愍語　　舌上猶如甘露生<br>　心中猛惡興毒害　　是故女言難定信<br>　女人能間夫宗族　　匪令雍穆暫同居<br>　父母兄弟甚怨讎　　一切姻親皆捨離<br>　外現美容懷諂媚　　一切愆違滿腹中<br>　不應觀視一須臾　　況久甘其麤惡語<br>　女人琠韝@切處　　防諸過患及猜嫌<br>　一行有虧眾所輕　　傷風敗俗人咸棄<br>　女人童幼及中年　　乃至老時過百歲<br>　內外種族皆榮貴　　動止痗楔H所防<br>　處女居家隨父母　　笄年適事又從夫<br>　夫亡從子護嫌疑　　由是常名不自在<br>　出家捨欲修寂靜　　心思女境非聖賢<br>　猶鬱金香染垢衣　　離善常為智人笑<br>　如囚得出思還入　　如狂遇差願重生<br>　癩病已除念病時　　捨女思女過於是<br>　如澄靜水蛟龍止　　亦如金窟猛獸居<br>　雖修戒定念女人　　智者觀之亦如是<br>　智人寧吞於熱鐵　　不觀女色亂其心<br>　戒定慧品遍成怨　　寂靜資緣皆棄捨<br>　女人不觀於勝族　　吉祥富貴智名聞<br>　唯求染欲無異心　　云何慧者所親近<br>　有住諸禪及威勢　　能殺勇力與王仙<br>　或時女色染其心　　退失調伏諸功德<br>　鬥諍象馬諸軍陣　　亡軀濟海集珍財<br>　勝族乞丐為僕隸　　行非正法皆由女<br>　女人喜怒情難見　　染心邪計量無涯<br>　世間名稱諸智人　　無有能知女心者<br>　五通神仙及天主　　能知大海水多少<br>　終身計算莫能知　　一一女人差別意<br>　諂言悅耳甘如蜜　　心如利劍害於人<br>　亂意巧妙奪人心　　懷惡興謀肆諸毒<br>　女人妙飾或無飾　　行住坐臥悉猜嫌<br>　邪視愚智諸女人　　見畫像女亦憎惡<br>　愚童樂攀毒樹枝　　癡亂欲住毒蛇窟<br>　狂人執持於熱鐵　　親近女色過於是<br>　染著女色心昏醉　　違意忿毒害於身<br>　怖彼女人喜怒時　　智者云何親近住<br>　女人惡法滿其心　　如河深水蛟龍止<br>　不觀勇力色種族　　恣欲從心無是非<br>　女心不定如疾風　　亦如迅速浮雲電<br>　百歲供承資所欲　　曾無少念丈夫恩<br>　不敬有德輕無德　　憎貧樂富徇貪求<br>　美言敬養增慢高　　資財闕乏無心顧<br>　蚖蛇枯磧狼毒華　　共住戴持傷一世<br>　暫近女色過於彼　　永害未來功德身<br>　女人讒巧甯O非　　離間六親及朋友<br>　覆藏<span class='corr'>己</span>過揚他失　　一切過患由女人<br>　女心不定如猿狖　　瓻鉹砦L忘多恩<br>　愚夫敬事若師尊　　如奴奉主情無足<br>　女性如河滋汎溢　　漂諸勝法壞多身<br>　如流湍激兩岸崩　　女人害善過於是<br>　女人欲網甚堅密　　顧視徐行無愧容<br>　笑語歡諍無異心　　羅諸富貴如昏醉<br>　女人染愛由妄起　　如樹無根欲盡燈<br>　色衰愛息一須臾　　所有恩情咸滅盡<br>　女人愛欲須臾頃　　染心邪語信難依<br>　或時寶重過珠珍　　或生厭棄如芻草<br>　象王自在拔樹力　　色如浮空大白雲<br>　由為女象醉其心　　一切隨人所調伏<br>　菩薩為法攝女人　　雖痡訇瞻葳溘<br>　若時太過而親近　　如鳥折翼不能飛<br>　女人志趣琩鶪U　　如河流處岸崩摧<br>　所往能令善法衰　　毀宗滅族皆因此<br>　女人能張愛欲網　　羅捕一切諸愚夫<br>　世間染欲諸眾生　　如魚吞鉤為所食<br>　智者觀知本不淨　　九竅常流晝夜時<br>　如是厭離女人身　　云何於此生貪著<br>　女身虛幻如浮泡　　老病死苦所依處<br>　積集不淨過山岳　　云何於此生貪著<br>　一切憂惱及恐怖　　皆從女色之所生<br>　若能觀察無貪著　　解脫無憂無恐懼<br>　是故智者不觀女　　或時觀察以慈心<br>　想如母女及姊妹　　隨應為說無貪法<br>　能了女人身內外　　種種不淨之所生<br>　如何境動思欲火　　焚燒累劫諸善根　</p><p>爾時妙威德主太子。說此偈已。告具足豔吉祥童女言。汝是誰女。先繫屬誰。為誰守護。若已屬人。我則不應重攝受汝。爾時太子。以偈問曰<p class='lg'><br>　汝具清淨功德身　　色相端嚴甚微妙<br>　我今問汝應實答　　汝本從生及所居<br>　父母親屬為是誰　　汝復今依誰所住<br>　若已繫屬於他人　　我則不應重攝受<br>　汝不好盜他財物　　汝不無慈害有情<br>　汝不邪行染其心　　畢竟汝依何語住<br>　汝不離間他親友　　口出一切麤惡言<br>　虛誑無義惱群生　　貪求境界懷嫉妒<br>　汝不於他生恚怒　　以邪險見自纏心<br>　不行諂幻誑世間　　作諸相違重業不<br>　尊重父母師長不　　恭敬一切善友不<br>　見諸困厄貧窮人　　能起慈心饒益不<br>　若有一切善知識　　誨示於汝真實法<br>　能以堅固信樂心　　恭敬勤修供養不<br>　汝能愛樂諸佛不　　汝能尊重菩薩不<br>　最勝佛法功德僧　　一切能生恭敬不<br>　汝能安住正法不　　汝能遠離非法不<br>　聞讚無邊功德海　　能生愛樂尊重不<br>　汝見孤獨無所依　　能起慈心救護不<br>　汝見惡道諸眾生　　能生廣大悲心不<br>　於他所有榮樂事　　能生最極歡喜不<br>　於諸逼迫眾生中　　能住平等捨心不<br>　汝為癡闇諸眾生　　求大菩提開悟不<br>　無邊劫海修諸行　　不起身心疲倦不　</p><p>爾時太子。如是問已。女母善現。即於其前。自說童女從初誕生。乃至成長所有吉祥功德之相。而說偈言<p class='lg'><br>　太子仁今應善聽　　所問此女諸因緣<br>　初生漸次及長成　　具德莊嚴我當說<br>　曩於太子初生日　　此女亦從蓮華生<br>　諸根清淨相圓明　　肢節莊嚴皆具足<br>　我時遊觀於春月　　入彼最勝娑羅園<br>　觀諸卉木華始生　　百穀藥草皆榮茂<br>　奇樹名華開眾色　　發耀舒光如慶雲<br>　黑蜂遊集鳥和鳴　　聞者忘憂恣歡樂<br>　同遊八百諸采女　　容儀端正奪人心<br>　袨服姝麗備莊嚴　　言談歌詠皆殊妙<br>　園有浴池寶嚴飾　　名為種種蓮華幢<br>　我將采女詣池邊　　散華布地而敷座<br>　於彼清淨芳池內　　忽生千葉寶蓮華<br>　閻浮檀金以為臺　　琉璃為莖摩尼葉<br>　妙香眾寶為華<span class='corr'>蕊</span>　　普放一切大光明<br>　眾生睹相盡生疑　　中夜云何日光照<br>　夜分既盡日初出　　光明照此蓮華開<br>　蓮華放光出妙音　　示此童女初生相<br>　我時見此人間寶　　從彼蓮華之所生<br>　往修淨業悉無虧　　今獲圓明諸妙果<br>　紺琉璃髮青蓮眼　　面貌端嚴金色光<br>　華鬘寶髻具莊嚴　　吉祥無垢蓮華色<br>　身分肢節皆圓滿　　相好光明無比倫<br>　儼然端坐寶華中　　猶如淨妙真金像<br>　遍身所有諸毛孔　　咸出一切栴檀香<br>　口中常出青蓮香　　所有言音同梵響<br>　或時微笑有宣說　　猶如天樂妙音聲<br>　此是女寶世間希　　非諸下劣當斯偶<br>　我觀世間無有人　　堪與此女為其主<br>　唯仁功德相莊嚴　　願賜弘悲哀納受<br>　此女非長亦非短　　亦復不麤亦不細<br>　身諸部分悉端嚴　　眾相圓備無譏醜<br>　世間所有諸技藝　　文字算印工巧法<br>　言辭諷詠皆清妙　　唯願仁尊哀納受<br>　亦能解了諸兵法　　弓劍技術無不通<br>　善和鬥訟以慈心　　聞名仰德咸調伏<br>　宿因勝行皆圓滿　　一切功德自莊嚴<br>　見者歡喜永無厭　　唯願仁尊哀納受<br>　眾生所有一切病　　知其因起及增損<br>　應病與藥使無差　　能令眾苦皆銷滅<br>　閻浮一切語言法　　音聲隨轉無量種<br>　名言訓釋各不同　　如是一切咸通達<br>　世間所有諸音樂　　歌舞嬉戲及讚詠<br>　言辭辯論適人心　　能令見者咸欣悅<br>　動止威儀皆有則　　取捨進退合其宜<br>　於染不染諸眾生　　但以慈心無所著<br>　徐步諦觀心不亂　　諸根寂靜念無虧<br>　身口睎H智慧行　　女人過失咸皆離<br>　女人所有諸功德　　此女一切備修持<br>　人間女寶汝應知　　願速垂悲哀納受<br>　其心不慳亦不嫉　　亦無嗜欲及貪瞋<br>　質直柔軟性調和　　言音美妙無麤獷<br>　恭敬一切諸尊長　　專求功德志無移<br>　於諸梵行悉堅持　　唯願慈悲哀納受<br>　見諸衰老及重病　　受諸困厄處貧窮<br>　無主無親無所依　　常起慈心而救護<br>　不念自身安隱樂　　常樂利益諸眾生<br>　以此功德莊嚴心　　究竟觀於真實諦<br>　行住坐臥心無逸　　動靜語默常應時<br>　未曾一念捨眾生　　能令見者咸尊重<br>　雖於一切眾生處　　不起凡夫染污心<br>　見有慈悲具德人　　常樂親近無厭足<br>　普能尊重善知識　　遠離一切惡知識<br>　心無躁競痗隋獢@　所作先思無謬失<br>　普於一切無怨恨　　畯袉竟皏H嚴身<br>　智慧人間無等倫　　此女宜應奉太子　</p><p class='juan'>
大方廣佛華嚴經卷第二十八</p>
</body></html>
