<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣佛華嚴經卷第二十九<p><span class='byline'>　　　　罽賓國三藏般若奉　詔譯</span><br><p><b>　　<A NAME="n346"></A>入不思議解脫境界普賢行願品</b></p>
<p>爾時威德主太子。於香牙雲峰園苑之內。對諸眾會。及善現前。問童女言。善女。我為求阿耨多羅三藐三菩提。願盡未來行菩薩行。積集一切助道之法。淨修一切諸波羅蜜。供事未來一切諸佛。護持一切諸佛教法。嚴淨一切諸佛剎土。當紹一切如來種性。當誓成熟一切眾生。當斷一切眾生苦惱。當令一切置安隱處。當淨一切眾生智眼。當修一切菩薩妙行。當入菩薩平等體性。當住一切諸菩薩地。當令二乘圓滿佛果。當令一切眾生歡喜。我為滿足檀波羅蜜。究竟成就無上菩提。內外財寶乃至頭目。一切皆捨無所顧戀。當於爾時。汝或於我而作障難。令我施行不得圓滿。施財物時。汝心慳吝。施男女時。汝心痛惱。割肢體時。汝心憂悶。捨汝出家。汝心悔恨。爾時太子。如是問已。復為童女。而說偈言<p class='lg'><br>　我為哀愍眾生故　　發起廣大菩提心<br>　當於無量億劫中　　積集成滿菩提智<br>　無量無邊大劫海　　淨修諸願如虛空<br>　入地治障具修行　　究竟當獲如來地<br>　誓於三世諸佛所　　備學一切波羅蜜<br>　具足方便正修持　　成就最勝菩提道<br>　十方所有垢穢剎　　我當普遍皆嚴淨<br>　及諸惡趣苦難中　　我當救護咸令出<br>　一切眾生居有海　　煩惱癡惑矬魋<br>　我當除滅盡無餘　　普令安住如來道<br>　我當供養一切佛　　我當普修菩薩地<br>　常起廣大慈悲心　　所須皆與無貪吝<br>　汝見一切來乞者　　於財或起慳吝心<br>　我心常樂施群生　　汝當隨我無違逆<br>　我當於彼施頭時　　汝心慎勿生憂惱<br>　我今先語汝令知　　令汝心堅琱ㄟ<br>　割截肢體及手足　　乃至妻子心無吝<br>　汝於乞者莫憎嫌　　應可諦思無退轉<br>　為滿一切眾生欲　　內外所有皆能捨<br>　汝能順我菩提心　　我亦當隨於汝意　</p><p>爾時具足豔吉祥童女。聞是語已。即白太子威德主言。善哉丈夫。如仁所問。諸菩薩行。難行能行。難忍能忍。如是一切。我當隨順精勤修習。親近不捨。如影隨形。令仁所願皆得成滿。爾時童女。即向太子。而說偈言<p class='lg'><br>　設於無量無邊劫　　一切地獄火焚身<br>　仁尊若能眷納我　　甘心分受無辭苦<br>　設於無量受生處　　以身碎末如微塵<br>　仁尊若能眷納我　　堅心忍受無搖動<br>　設於無量無邊劫　　頂戴一切金剛山<br>　仁尊若能眷納我　　甘心分受無疲厭<br>　汝於生死諸劫海　　以我身肉施眾生<br>　汝得安處法王家　　願我如仁亦當獲<br>　唯願太子垂哀納　　與我為主共修行<br>　所生劫海行施時　　常以我身施一切<br>　汝為愍念眾生故　　而發廣大菩提心<br>　既已普攝諸群生　　亦願慈悲攝受我<br>　我心本不求豪富　　亦復不貪五欲樂<br>　但為同法共修行　　由是願以仁為主<br>　紺青修廣慈悲眼　　普觀一切諸眾生<br>　不起凡夫染污心　　必成寂靜菩提果<br>　太子凡所經行處　　地神涌出寶蓮華<br>　光明妙相具莊嚴　　必作輪王垂納我<br>　我於夢中曾見此　　法雲光照菩提場<br>　佛成正覺放光明　　無量菩薩同圍遶<br>　夢彼如來勝日身　　如紫金山光照耀<br>　即時以手摩我頂　　寤已踊躍心歡喜<br>　空中有天名喜光　　與我昔世曾同行<br>　出妙言音來告我　　云彼如來今出世<br>　由我昔時生是念　　願見太子功德身<br>　彼天告我如是言　　汝必於今當得見<br>　蒙佛加持今見汝　　昔所志願悉皆圓<br>　願共俱往詣如來　　同心共學菩提道　</p><p>爾時太子。聞勝日身如來名已。即得速疾清淨心。名見佛差別無障礙大歡喜。即散五百摩尼寶華於童女上。冠以吉祥藏摩尼寶髻。被以雜色火焰摩尼寶衣。爾時童女。端心正念。曾無搖動。亦無喜相。但一心合掌。瞻仰太子。正念現前。目不暫捨。時母善現。即向太子。而說偈言<p class='lg'><br>　此女希有人間寶　　淨福妙相莊嚴身<br>　宿心誓願奉仁尊　　一切志樂今成滿<br>　堅持淨戒痤L缺　　智慧圓滿念無虧<br>　功德具足相圓明　　一切女人無與等<br>　此女本從蓮華生　　種姓清淨無譏醜<br>　女人之過咸皆離　　堪隨太子共修持<br>　其身細妙如繒纊　　手足柔軟兜羅綿<br>　隨其摩觸病皆除　　身心安樂無諸苦<br>　身諸毛孔所出香　　芬馨超世無倫匹<br>　若暫嗅聞心離染　　住於淨戒獲身安<br>　身如淨妙真金色　　不著塵垢如蓮華<br>　眾生見者離貪瞋　　皆具慈悲無怒害<br>　言音美妙聲柔軟　　一切眾生咸樂聞<br>　經心歷耳悅諸根　　惡業消除煩惱滅<br>　內心清淨無瑕穢　　柔和質直性無偏<br>　言辭稱悅不乖宜　　聞皆歡喜心調伏<br>　具足慚愧無欺誑　　不憍不諂有慈悲<br>　為求正法度眾生　　恭勤善友無厭足<br>　不於色相及種族　　乃至榮樂無迷醉<br>　但以謙恭無我心　　專求無上菩提道　</p><p>爾時威德主太子。與具足豔吉祥童女。及二萬采女。并諸眷屬。為欲親近恭敬供養勝日身如來。各乘寶車。出香芽園。詣法雲光明道場。至已下車。步進佛所。見佛身相。端嚴寂靜。諸根調順。猶若象王。內外清淨。無諸垢濁。如大龍池。以見佛故。踊躍歡喜。心生淨信。增長愛樂。頂禮佛足。遶無數匝。于時太子。及彼童女。各持五百大摩尼寶上妙蓮華。奉散於佛。以佛神力。於虛空中。普覆如來一切眾會。爾時太子。復為彼佛。造立精舍。其數五百。一一皆以香木所成。五百摩尼而為間錯。種種雜寶。周遍莊嚴。時彼如來。知其太子根已成熟。即為演說普眼燈門修多羅。是時太子。聞是經已。於諸法中。證得十三昧海門。所謂得一切如來願海出現光明三昧門。得普照三世光明藏三昧門。得現見一切佛道場三昧門。得入一切眾生界光明普照三昧門。得普照一切世間智聚光明燈三昧門。得普照一切眾生諸根海智燈三昧門。得救護一切眾生智光明雲三昧門。得調伏成熟一切眾生大智光明燈三昧門。得聞持諸佛轉法輪聲悉現前三昧門。得圓滿普賢清淨行願海雲三昧門。以得如是三昧門故。於諸法中。靡不獲得甚深三昧。時具足豔吉祥童女。以聞法故。即得三昧。名難摧伏智海藏。於阿耨多羅三藐三菩提。得不退轉。爾時太子。與彼童女。并其眷屬。聞法獲益。頂禮佛足。遶無數匝。辭退還宮。詣父王所。到已禮足。而白王言。大王當知勝日身如來。出興于世。於此國內香芽雲峰園苑之側法雲光明菩提場中。成等正覺。于今未久。時財主王。忽聞是語。問太子言。是誰為汝說如是事。天耶人耶。太子白言。是此具足豔吉祥童女所說。時王聞已。歡喜無量。譬如貧人得大伏藏。作如是念。佛無上寶。難得出世。難可值遇。若有得見。必斷一切煩惱惡業。不墮一切生死險道。如來出世。為大醫王。能治眾生煩惱重病。如來出世。為大明燈。能破眾生無明黑闇。如來出世。為大導師。能引眾生至一切智安隱住處。作是念已。擊鼓宣令。敕諸小王群臣眷屬。及剎帝利。諸婆羅門。長者居士。城邑聚落。一切人眾。皆悉來集。而告之言。汝等當知。如來出世。希有難值。我今欲往親近禮敬。王於是時。即捨王位。授與太子。灌頂訖已。與諸眷屬十千人俱。往菩提場。詣如來所。到已頂禮。遶百千匝。與諸眷屬。退坐一面<p>爾時如來。普遍觀察道場眾會。及財主王。并其眷屬。從於眉間白毫相中。放大光明。名照現一切眾生心燈。普照十方無量世界。住於一切世主之前。示現如來不可思議種種佛事廣大神變。令諸眾生應受化者。心得清淨。爾時如來。以不思議自在神力。示現超出一切世間最高大身。以圓滿音。普隨一切諸語言海。為大眾說陀羅尼門。名入一切法義離翳燈。以佛剎極微塵數陀羅尼門。而為眷屬。時王聞已。即時獲得一切法大智光明。其眾會中。有閻浮提極微塵數諸菩薩等。俱時證得入一切法義離翳燈陀羅尼門。六十那由他眾生。盡諸有漏。心得解脫。十千眾生。遠塵離垢。得法眼淨。無量眾生。發阿耨多羅三藐三菩提心。爾時如來。又以不思議力。普於十方一切世界。廣現神變。以三乘法。教化眾生。時財主王。得大法光照其心故。即作是念。今此甚深功德法味。我若在家不能證得。若佛聽我親近出家。即於是法。當得成就。作是念已。前白佛言。我今願欲親近如來。出家為道。佛告大王。當隨汝意。宜自知時。時財主王即與眷屬十千人等。同於佛所。出家學道。精勤修習。未久之間。悉皆獲得入一切法義離翳燈陀羅尼門。亦得如上諸三昧門。又得菩薩十種神通門。又入菩薩無邊辯才門。又得菩薩無礙清淨身。普詣十方諸如來所。聽佛所轉微妙法輪。悉能受持。無有忘失。又於佛所。作大法師。廣為眾生。演說諸法。復以神力。遍十方剎。隨眾生心。而為現身。於諸世間。為大明燈。稱讚諸佛。出現世間。稱讚諸佛本修行願稱讚諸佛所集功德。稱讚諸佛本生因緣。稱讚諸佛自在神力。護持諸佛所有教法。爾時太子。於十五日。昇於正殿。坐師子座。采女圍遶。輪王七寶。自然而至。一者輪寶。名無礙行。輻網具足。百千妙寶。以為莊嚴。閻浮檀金光明普照。二者象寶。名金剛山。威力廣大。三者馬寶。名迅疾風。四者珠寶名日光藏雲。五者女寶。名具足豔吉祥。六主藏臣寶。名為大財。七主兵寶。名離垢眼。如是七寶。欻然出現。具足成就。為轉輪王。主四天下。威德自在。行正法化。能伏一切。人皆快樂。王有千子。端正勇健。威力雄猛。無諸怨敵。化境寬博。盡大海際。其地柔軟。無諸荊棘。安隱豐樂。離眾災患。時閻浮提八萬四千諸小王都。一一王都皆有僧坊。其數五百。一一僧坊。建百樓閣。環廊四遶。樹林蓊鬱。冬夏安居。經行之處。一切皆以眾寶莊嚴。及諸一切資生之具無不備足。復於處處僧伽藍內。立佛支提。皆悉高廣莊嚴妙好。彼諸城內。皆請如來。以不思議華香幡蓋妙寶繒綵諸供養具。而為供養。爾時如來。咸受其請。以自在力。其身普入一切王都。令無量眾生種諸善根。無量眾生心得清淨。無量眾生發歡喜心。無量眾生增長愛敬。無量眾生速疾發起大菩提意。廣以大悲。饒益群品。勤修一切諸佛正法。隨所修習。皆能悟入。迴向諸佛一切智道。了達諸佛甚深法海。普入三世無差別智。普照三世諸眾生界。知一切佛出興于世相續次第。得一切佛種智。方便善巧調伏一切眾生。發起菩薩廣大行願。清淨一切諸菩薩道。安住菩薩平等智性。入佛無盡辯才大門。轉佛清淨無礙法輪。普現其身。遍一切剎。住於一切眾生之前。知諸眾生根性欲解種種心海。隨應調伏。皆令成熟。爾時大威德主轉輪聖王。及彼一切王都城中。皆得見彼勝日身如來。示現種種不可思議大神通力。如是自在廣大饒益<p>善男子。於意云何。彼時太子大威德主。受於父王灌頂昇位。作轉輪王。供養佛者。豈異人乎。今世尊毘盧遮那如來是也。彼時父王名財主者。豈異人乎。今寶華光如來是也。其佛現在東方過世界海極微塵數剎海之外。有世界海。名普現法界虛空影像雲。彼剎海中。有世界種。名普現三世影像摩尼王。彼世界種中。有一世界。名佛圓滿燈。彼世界中。有菩提場。名一切世主身影像幢。寶華光如來。於此成阿耨多羅三藐三菩提。有不可說不可說佛剎極微塵數諸菩薩眾。前後圍遶。於眾會中。轉正法輪。令無量眾生皆得成熟。彼佛過去為菩薩時。修習莊嚴此世界海。彼剎海中。去來今佛。成正等覺出興世者皆悉是彼寶華光佛之所化度。最初令其發阿耨多羅三藐三菩提心。乃至究竟。令其成熟。善男子。時財主王。第一夫人大威德主太子之母。蓮華吉祥藏者。豈異人乎。今此佛母摩耶夫人。得幻智光明無礙解脫。於其身中。含藏出生過去未來一切諸佛。今於此界。生佛世尊。毘盧遮那如來者是。時具足豔吉祥女母善現者。豈異人乎。即今我母執杖釋種善目夫人是也。善男子。彼時大威德主轉輪聖王所有眷屬。豈異人乎。今佛世尊。所有眾會一切菩薩是也。如是菩薩。皆具修集普賢所行。圓滿成就普賢大願。雖琣b此佛會道場。而能普現一切世界。住諸菩薩平等三昧。常得現見一切諸佛。悉能聞持一切如來等虛空界妙音聲海所轉法輪。住一切法自在智力。名稱普聞諸佛國土。能普親近一切如來道場眾會。隨諸眾生應受化者。演說正法。悉令成熟。盡未來際一切劫海修菩薩行。痤L間斷。成滿普賢廣大誓願。善男子。彼時童女具足豔吉祥。與威德主轉輪聖王。盡其形壽。以四事供養勝日身如來者。豈異人乎。我身是也。善男子。彼佛滅後。於此世界。復有佛出。名清淨身。我於彼佛。親近供養。聞法受持。亦為眾生。行菩薩道。次有佛出。名一切智影像月身。我於彼時。親近供養。次有佛出。名閻浮檀金光明王。次有佛出。名大梵音相莊嚴身。次有佛出。名種種焰妙月光。次有佛出。名妙高智觀察幢。次有佛出。名廣大智光明王。次有佛出。名那羅延金剛精進力。次有佛出。名智勢力無能勝。次有佛出。名普觀察智。次有佛出。名廣大智吉祥雲。次有佛出。名無畏智光明身。次有佛出。名淨智焰光雲。次有佛出。名功德幢。次有佛出。名智日幢。次有佛出。名蓮華開敷身。次有佛出。名福德嚴淨光。次有佛出。名智焰雲。次有佛出。名毘盧遮那月。次有佛出。名莊嚴蓋大聲王。次有佛出。名大勇猛普智光明。次有佛出。名法界境界智月王。次有佛出。名普現影像開悟眾生如虛空心。次有佛出。名語言相寂滅香。次有佛出。名普震隨順寂靜聲。次有佛出。名堅固智無障礙光網。次有佛出。名甘露山威德王。次有佛出。名法海雷音。次有佛出。名佛虛空光照髻。次有佛出。名月光毫相雲。次有佛出。名月面妙圓滿。次有佛出。名妙覺智拘蘇摩華光。次有佛出。名寶焰山吉祥威德。次有佛出。名廣大功德星宿光。次有佛出。名具一切智三昧身。次有佛出。名焰圓滿身。次有佛出。名最勝威德寶光明。次有佛出。名普智速疾行。次有佛出。名光焰海門燈。次有佛出。名大法宮殿妙聲王。次有佛出。名無比功德名稱幢。次有佛出。名脩臂。次有佛出。名清淨本願神變化月。次有佛出。名虛空智實義燈。次有佛出。名法上虛空自在王。次有佛出。名毘盧遮那德藏王。次有佛出。名那羅延法聚。次有佛出。名諸乘智積幢。次有佛出。名法海妙蓮華。如是等六十百千億那由他如來。於彼劫中。相續次第。出興于世。我皆親近承事供養。其最後佛。名廣大歡喜出現威德。最後於此。出興于世。爾時彼佛。來入王城。我於彼時。為王正妃。同與大王以諸供具。供養彼佛。於其佛所。聞說法門。名一切如來受生出現燈。即時獲得差別智眼。名觀一切菩薩三昧海微細境界解脫門<p>善男子。我時於彼。得此解脫。經佛剎極微塵劫。常與菩薩勤加修習。是諸劫中。所有諸佛無量無邊。我皆一一親近供養。受行其法。或有劫中承事一佛。或有劫中承事二佛。或有劫中承事三佛。或百或千。乃至或有於一劫中親近承事不可說不可說佛。或有劫中值於佛剎極微塵數佛。如是諸佛。我皆親近承事供養。猶未能知菩薩之身。形量色貌。及身語意。業行果報。三昧解脫。所有境界。善男子。若有眾生。得見菩薩。為一切智。修諸行時。或逆或順。若疑若信。菩薩皆以世出世間種種方便。而攝取之。以為眷屬。令於阿耨多羅三藐三菩提得不退轉。善男子。我從於彼廣大歡喜出現威德如來之所。得此觀一切菩薩三昧海微細境界解脫已。於百佛剎極微塵數劫。常與菩薩。而共修習。爾所劫中所有諸佛。出興於世。我皆親近承事供養。彼諸如來。各以異門說修多羅。隨順修行。憶持不忘。令此解脫。展轉增廣。由是能知種種修多羅。獲種種功德身。得種種解脫門。見種種三世海。詣種種佛剎海。見種種成正覺。入種種佛眾會。發種種菩薩願。行種種菩薩行。滿種種菩薩解脫。亦未能知菩薩所成普賢解脫。何以故。菩薩所得普賢解脫神通境界。如大虛空。如眾生名。如三世海。如十方界。如法界海。無量無邊無際畔故。善男子。應知菩薩所得普賢解脫法門。與諸如來境界齊等。善男子。我於爾所佛剎極微塵數劫。觀菩薩身所有境界。無有厭足。如多欲人男女集會。更相染愛。於念念中。起於無量<span class='corr'>妄</span>想思覺。隨彼境轉無有盡極。我亦如是。於爾所劫。觀菩薩身一一毛孔。念念悉見無量無邊廣大世界。種種生起。種種安立種種莊嚴。種種形狀。種種依住。種種分量種種時劫。種種際畔。種種山海。種種大地。種種雲覆。種種名字。種種佛出興。種種菩提場。現種種大神通。於種種大眾會。演種種修多羅。立種種諸乘教。開種種方便門。放種種光明輪。嚴種種佛世界。設種種灌頂法。又於菩薩一一毛孔。於念念中。常見十方無邊佛海。坐種種道場。現種種神變。轉種種法輪。說種種修多羅。次第相續。琱斷絕。又於菩薩一一毛孔。念念常見十方一切諸眾生海。種種住處。種種形貌。種種威儀。種種作業。種種根器。種種心量。又於菩薩一一毛孔。悉見三世諸菩薩海。無量無邊諸行門。無量無邊大願海。無量無邊菩薩地。無量無邊波羅蜜。無量無邊本生事。無量無邊嚴剎行。無量無邊大慈門。無量無邊大悲雲。無量無邊精進海。無量無邊大喜心。念念攝取無邊眾生。方便調伏。皆令成熟。善男子。我於爾所佛剎極微塵數劫。念念如是觀於菩薩一一毛孔所有境界。已所經處更不重經。已所見處更不重見。已所聞處更不重聞。已所得處更不重得。乃至見於悉達太子處。於內宮采女圍遶我以解脫力。觀於菩薩一一毛孔。悉見三世一切法界。無邊境界。深入無際。善男子。我唯得此觀察菩薩大三昧海微細境界解脫門。如諸菩薩摩訶薩。能悉成就諸方便海。等諸眾生。現隨類身。普住一切眾生之前。隨諸眾生。種種根性。演說種種諸乘教法。一切毛孔。悉能出生無量色相變化海雲。知一切法本來清淨。無性為性。知諸眾生。同於虛空無相為相。住無分別究竟解脫。現無中邊廣大境界。知佛神力畢竟如如。能隨大願。普現神變。一念能入廣大法界。令一切法自在。隨轉得一切法普遍智門。悉能遊戲諸菩薩地。遠離一切煩惱結使。獲得清淨圓滿智通。知諸眾生究竟寂滅。普隨現身。皆令歡喜。與諸菩薩平等一緣。常共集會。不相捨離。得大神通。究竟不退。自在遊行一切世界。隨諸眾生。現成正覺。普坐一切道場眾會。普隨諸趣而現受生乘不退輪。行菩薩行。見聞獲益。如藥樹王滿眾生心。如如意寶。一音普演。咸令歡喜。於大智地。安立諸法。智幻神通。遍周法界。如是菩薩。行智功德。而我云何。能知能說<p>爾時釋女瞿波。告善財言。善男子。此世界中。有大摩尼毘盧遮那寶蓮華藏師子之座。佛母摩耶而坐其上。汝詣彼問。菩薩云何修菩薩行。於諸世間。無所染著。菩薩云何得自在力。於諸法中。遠離塵垢。菩薩云何得信樂力供事諸佛痤L懈息。菩薩云何得勇進力。成就一切菩薩事業。菩薩云何得淨智力。遠離一切煩惱障礙。菩薩云何得深解力。有所聞法自然開悟。菩薩云何得現前力。成就菩薩觀察智慧。菩薩云何得周遍力。普詣一切諸如來所。菩薩云何得弘誓力。普攝一切諸眾生界。菩薩云何得不退力。盡未來劫修菩薩行。菩薩云何得觀察力。悉見諸法無有罣礙。菩薩云何入緣起智。見一切法。悉無有我。菩薩云何得隨順智。善解一切世出世法。菩薩云何得微細智。善能觀察諸法體性。菩薩云何得神通智。能為眾生說諸祕密。菩薩云何發起大願。增長一切眾生善根。常無休息。菩薩云何親近承事諸佛菩薩。及以一切聲聞獨覺。琱斷絕。爾時釋女瞿波。欲重宣說此解脫門義。承佛威力。向善財童子。而說偈言<p class='lg'><br>　若有眾生見菩薩　　修集種種菩提行<br>　起於不善及善心　　悉皆攝取令饒益<br>　往昔百剎極微數　　倍是塵數復有劫<br>　名為平等淨莊嚴　　剎名最勝須彌光<br>　彼劫有佛出興世　　三十六億那由他<br>　最後出現天人師　　號正法幢為世燈<br>　爾時彼佛涅槃後　　有王名智威德山<br>　自在統領閻浮提　　力能摧伏諸怨敵<br>　時王具有五百子　　端正勇健無能勝<br>　才智善巧悉過人　　眾生瞻仰無厭足<br>　其王及子心清淨　　深於佛法生信心<br>　受持守護及修行　　勇猛精進痤L退<br>　彼時太子名焰光　　具相莊嚴三十二<br>　離垢功德皆圓滿　　善能饒益諸群生<br>　將其眷屬五百億　　聞法出家行學道<br>　皆修梵行共精勤　　勇猛護持於佛法<br>　時有王都名智樹　　具足千億城圍遶<br>　林名寂靜大吉祥　　寶樹莊嚴皆勝妙<br>　焰光佛子住其中　　為眾弘宣佛正法<br>　辯才智慧無窮盡　　令其聞者除煩惱<br>　菩薩有時因乞食　　執持衣缽入王城<br>　威儀寂靜步安詳　　諦視正觀心不亂<br>　時彼城中有長者　　名為善稱歡喜幢<br>　我為童女在居家　　名淨日光端嚴相<br>　我時遙見此佛子　　念慧清淨常現前<br>　諸根調伏相端嚴　　所有威儀皆寂靜<br>　次行乞食至我門　　我見即時生愛染<br>　解身瓔珞莊嚴具　　歡喜并珠施缽中<br>　我時雖以染愛心　　供養焰光真佛子<br>　由是不經三惡趣　　常生天上及人間<br>　二百五十大劫中　　所生為女皆尊勝<br>　琩ㄤK光修學處　　具相莊嚴離垢身<br>　過彼二百五十劫　　次生善現母人家<br>　身為童女相端嚴　　名妙吉祥具足豔<br>　見彼太子威德主　　而生尊重愛敬心<br>　願得奉事共修行　　幸彼宿因蒙納受<br>　我於彼時隨太子　　同詣如來勝日身<br>　即發廣大菩提心　　供養聞法生歡喜<br>　彼劫所有佛興世　　六十千億那由他<br>　最後佛號解脫光　　次第我皆興供養<br>　於彼最後如來所　　獲得覺法清淨心<br>　觀諸法性無有生　　成就宿命除煩惱<br>　即得菩薩三昧海　　觀察微細解脫門<br>　一念能入於十方　　不可思議諸剎海<br>　普見一切諸世界　　或有雜穢或清淨<br>　於雜穢剎無憎惡　　於清淨剎不貪著<br>　悉見十方諸剎海　　一切世界菩提場<br>　如來遍坐放光明　　我於一念皆能了<br>　彼佛所有大眾海　　我於一念皆能入<br>　亦知彼眾所修行　　三昧解脫神通力<br>　彼眾所有廣大行　　諸地諸度諸方便<br>　及諸誓願海無涯　　我於念念皆深入<br>　我觀菩薩相好身　　一一毛孔神通事<br>　歷劫同修諸妙行　　求其邊際不可得<br>　一一毛孔所有剎　　不可言說無央數<br>　於中地水火風輪　　微細容持不相雜<br>　彼諸世界所安立　　形量名體皆不同<br>　剎中種種眾生身　　色相莊嚴亦無量<br>　我又以此解脫力　　盡見十方諸剎海<br>　諸佛現化滿其中　　調伏一切眾生界<br>　雖於無量劫修行　　見彼諸佛神通力<br>　猶不能知此菩薩　　身心及智所行道　</p><p>爾時善財童子。聞是法已。頂禮瞿波。遶百千匝。慇懃瞻仰。戀慕一心。辭退而去<p class='juan'>
大方廣佛華嚴經卷第二十九</p>
</body></html>
