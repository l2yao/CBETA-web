<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T10 </TITLE>
</head>
<BODY>

<p class='juan'>
大方廣總持寶光明經卷第三</p>
<p><span class='byline'>　　　　西天中印度摩伽陀國那爛陀寺傳教大師三藏賜紫沙門臣法天奉　詔譯</span><br><p>是時尊者舍利弗。白妙吉祥童子言。善男子。如此妙法住世幾何。妙吉祥言。舍利弗。如此三毒貪瞋癡故。舍利弗言。善男子。此貪瞋癡住當幾何。妙吉祥言。舍利弗。此三毒住由如地界故。舍利弗言。善男子。此地界復住幾何。妙吉祥言。舍利弗。此三毒地界如無明界故。舍利弗言。善男子。此無明三毒住當幾何。妙吉祥言。舍利弗。如虛空界故。舍利弗言。善男子。此三毒虛空界住當幾何。妙吉祥言。舍利弗。如無性自性法故。是時尊者舍利弗。白妙吉祥作如是言。善男子。汝等智辯若此。云何我有如是智力與汝詶對。復次善男子。譬如一切貓狸踐須彌山終不能盡。如是如是。善男子。我等亦復如是。如彼貓狸。何以故。如一切聲聞與一菩薩共同論義。畢竟不能屈彼菩薩。況復此妙吉祥童子故。是時普賢菩薩摩訶薩。告妙吉祥童子言。善男子。汝於今者請問如來。白言世尊。於當來世後五百歲。彼寶光總持法王云何護持。持經法師云何憐愍令得堅固。于時妙吉祥童子。從自法座安祥而起。即白佛言。世尊。若有法師受持讀誦為他解說此正法者。得何功德。佛言。妙吉祥。若有比丘。持此法王者。當得生於清淨法身故。當得究竟佛菩提故。如是中間常得住於諸佛法中心不退轉。一切天魔及諸眷屬不能嬈惱。若有善男子。於彼法師。暫起慈心。一彈指頃。是人即得遠離輪迴。究竟亦得佛菩提故。復次妙吉祥。持此寶光法王者。若起輕慢誣謗之心。是人世世得牙齒疏缺平鼻無舌手腳攣躄身常重病癡騃盲聾。生於下賤懈怠懶惰。佛告妙吉祥。如是愚迷眾生我今略說。善男子。彼諸眾生命終之後。受無數地獄。如一一孔毛。種種苦惱從地獄出。若生人中。常得生盲瘖啞。復次妙吉祥。若有見此正法眾經之王輕毀之者。是人當得身穿為竅醜脣褰縮身皆破裂裸形黑瘦皮膚麤澀由如餓鬼。妙吉祥重白佛言。我知如來智慧無量不可思議。世尊。彼如是等愚迷眾生得生何處。妙吉祥言。唯願說之唯願說之。佛言。妙吉祥止。汝不應問。我若說彼愚迷眾生謗法之者所生之處。天上人間若聞是說。皆悉恐怖皆悉悶絕宛轉躄地。妙吉祥言。唯願世尊。大慈大悲廣演分別。彼諸眾生若聞是說。於此不生不滅微妙正法不起慢心。佛告妙吉祥。於此地下。有諸地獄名號不同。所謂炎熱地獄。極炎熱地獄。黑繩地獄。熾然地獄。極熾然地獄。極惡地獄。鉗口地獄。鐵丸地獄。鐵棒地獄。崩埋地獄。懸頭地獄。倒懸地獄。猴面地獄。焰睊K地獄。膿血地獄。常臭地獄。拖撲地獄。常殺地獄。生極大疼痛地獄。佛告妙吉祥。彼如是等地獄。即彼謗法眾生所生之處<p>是時普賢菩薩摩訶薩。白佛言。世尊。彼持經法師命終之後生何國土。復次普賢菩薩。若有善男子善女人及諸法師持此經者。於此命終即得往生寶莊嚴世界。世尊。彼世界中有佛剎不可思議樂大辯說如來。復有無數諸菩薩眾。身色巍巍殊特妙好。善男子。是諸眾生臨命終時。彼世界中有六十二俱胝佛同時現前。善男子。我今略說。若廣說者。功德無量無數經百千劫不能窮盡。普賢菩薩。重白佛言。世尊。云何於未來世時。若諸眾生聞此正法不生誹謗。佛告普賢菩薩。若四輩弟子得聞是經。言非正法作如是說是邪說非如來說應自說故。非真經典或言我先已聞此非正法作是輕慢誹謗之者。永不聞法遠離三寶名字。彼如是等愚癡眾生命終之後當墮黑暗地獄。其獄之中有大鐵輪刃如鋒鋩常拂其頭拂已還生。如是經無量百千劫。從此獄出設得人身。復經無量百千萬劫常無兩目。是時復經過百千劫。不復人身縱生人中。於一切處亦復生盲。又無舌根頭面顛倒腰脊傴僂腳癵狗聲常困饑渴羸瘦憔悴面色乾枯口氣常臭人皆惡賤。一切眾生見者生瞋人皆棄捨。是時彼一切眾會。異口同音作是唱言。如來今者為我等故。已說是法如是正法我等已聞。快說世尊快說善逝我等於未來世。見有受持是經典者。不生誹謗輕慢之心。我等愚迷由如稚子。不覺不知無有智慧。世尊。佛說是時彼大聲聞及天帝釋大梵天王護世諸天比丘比丘尼優婆塞優婆夷。各作是言。世尊。我等聞說謗此法者有如是罪身皆悚慄恐怖無量。佛言。如是如是。如汝所說。非但汝等吾今已得一切聖智上由恐怖。況復汝等我諸弟子。時諸善男子。於彼法師深生敬仰不能自勝。若諸天龍藥叉乾達[<a href='javascript:showpic("../fontimg/004555.gif")'>口*縛</a>]等人及非人無能破壞。善男子。若沙門婆羅門見此法王如佛塔廟。此經亦爾天上人間如敬寶篋。是時妙吉祥童子。重白佛言。世尊。若諸四輩弟子於此經王深信受持者得幾所福。佛告妙吉祥。若人於此妙法及彼法師受持之者乃至名字。或於一日一彈指頃。發起慈心我悉知之或時發心飲食供給。或施園林淨地用作僧房種種供養。是時尊者舍利弗。白世尊言。如是等人於五無間罪為滅為不滅。佛告長老舍利弗。止。勿作是說。所以者何。若諸眾生受持正法者。即得消除五無間業。佛言。舍利弗。五無間者為聞此經威德力故。此五無間業速疾消除還復人身。數數得生佛法之中。永不復墮於三惡趣故。是時尊者舍利弗。悲泣雨淚。白佛言。世尊。如向所說謗此經者。乃有如是廣大業報。昔所未見。如是罪報乃至夢中亦未曾見。是時世尊告長老舍利弗言。止。舍利弗勿作是念。復次舍利弗。我說此無礙妙法。數告汝等。舍利弗。彼諸眾生。以自業力作種種罪。自作自受非彼他人。各各眾生自業力故。受是痛苦非如來過。舍利弗。我常說言是諸眾生汝等訪諸善友。樂求安樂離諸怖畏。樂求涅槃樂甘露味。我常開示菩提正路。是時復說彼諸眾生。恣縱貪瞋自作身業口業意業。心生邪見不自正知。造作眾罪各各邪視。於身分別造眾惡業。因墮地獄受種種苦。眾生自過非如來咎。復次舍利弗。我常如是興於大悲為諸眾生乃至一一眾生盡於一劫我皆代受地獄之苦終不棄捨一眾生故。舍利弗。如來大悲痡`如是。譬如天上人間父母唯生一子。端嚴殊特色妙無比福相圓滿。彼於一日忽然命終。時彼父母為此子故。心生懊惱情地慞惶悲號痛切苦惱。如是舍利弗。如來應正等覺亦復如是。悲愍眾生如見一子。如來煩惱終不能著悉已遠離。何以故。舍利弗。譬如大海不宿死屍。舍利弗。如來亦爾煩惱不著。又謂舍利弗。身如幻夢。亦如影嚮。四大合成假名為人中無有實。見諸行相非行非住。非處非無處。無滯無礙自他不著。舍利弗。如來亦復如是。觀諸行相化導群生不貪說行。雖作一切種種行相。不可指不可示。等虛空界。離諸疑惑無有戲論。如來亦爾無有疑惑離於戲論。是時眾生一向迷惑無有迴轉。如來大悲而能隨順。如有眾生欲來佛亦隨來去亦隨去。何以故。是諸如來本願力故。復次舍利弗。如來應正等覺無有錯謬。如來無有無明。如來智慧亦無迷惑。舍利弗。吾今於天上人間。最尊最貴最上第一。不可稱量無有等等。舍利弗。是不誑語者。不異語者。佛言。若有眾生在家出家於此正法而生誹謗者。如前所說一切惡相。種種地獄眾苦所受。是時尊者須菩提。合掌恭敬白佛言。世尊。此法微妙甚難得聞。世尊彼諸眾生於此正法而生誹謗者當得何報。佛告須菩提。謗斯法者。得生大舌縱廣百千由旬。上有五百俱胝鐵犁長時耕舌。復從口出極熱猛火。聳焰上騰炎熾輝赫合成一聚。經百千劫受大極苦。云何而得須菩提如是業報。彼愚癡眾生。皆因口業所作。須菩提。彼愚癡眾生。謗此法者受如是報。是時一切眾會。以佛威力。同作是言。如來說此極大惡報甚為希有。是時帝釋天主白佛言。世尊。我當於彼比丘持經法師。於未來世。常生尊重。以諸華香飲食衣藥塗香末香種種供養。晝夜三時恭敬禮拜尊重讚歎。志心護持。世尊。是善男子已生如來法身中。與諸如來同一名號。何以故。如灌頂剎帝利王所生之子。端嚴巍巍具足王相。見者歡喜。彼諸人民皆悉尊重拜跪問訊。見彼法師。亦應如是禮拜尊重。爾時世尊告普賢菩薩摩訶薩言。善男子此帝釋天主善能說之。為彼比丘持經法師。憐愍饒益潛加護持。普賢菩薩言。世尊我亦如是。於未來世彼善男子善女人。亦復護持憐愍饒益。息諸災患令得安樂。周遍百由旬外不令嬈惱。爾時世尊讚普賢菩薩摩訶薩言。善哉善哉。善男子。汝今善說。爾時世尊以梵音聲。重說偈言<p class='lg'><br>　令他安樂心悲愍　　悉能隨順諸眾生<br>　三業清淨善稱揚　　無等功德真實寶　</p><p>是時普賢菩薩摩訶薩。白佛言。世尊菩薩摩訶薩。云何當得此寶光總持法故。佛言。善男子。菩薩摩訶薩。於寶光總持當行一法。云何為一法。謂於一切眾生。不起殺意。令得安樂。普賢菩薩。復有二法。云何為二。謂離於瞋恚。善言誘喻。普賢菩薩。此為二法。若能如是。即得寶光總持法故。復次普賢菩薩摩訶薩。為一切眾生意根不亂無時暫捨。是時復告善男子。菩薩摩訶薩。為諸眾生皆離一切憎愛故。是時菩薩。說此寶光總持功德時。復以稱揚讚歎此最勝功德。于時天上人間有無量無數眾生。皆得此法。復出寶光總持最勝功德。稱讚法師<p>爾時尊者阿難從座而起。偏袒右肩。右膝著地。合掌恭敬住立佛前。白佛言。世尊。此寶光總持微妙正法。如是深邃。佛告阿難。如是如是。此色相甚深。受想行識甚深。如空甚深。如虛空甚深。阿難白言。我於如來前。得聞八萬四千法藏未曾得聞如是妙法。佛告阿難。此寶光正法難遇難聞。阿難言。佛說如是微妙正法。於未來世後五百歲中法欲滅時。有諸眾生欲作佛事。當依何法。佛告阿難。依我釋迦牟尼如來說此正法。及彼法師。若有書寫受持供養恭敬此正法者。眼常無病。鼻亦無病。舌亦無病。齒亦無病。手亦無病。腳亦無病。頭亦無病。耳亦無病。諸根具足。身不臭穢。亦無中夭。壽命延長。彼一切諸天人及非人。常時衛護。時彼法師。於此命終。復得生於善逝世界。天中而生。離諸喧雜一切戲論。阿難白言。世尊。是何因緣說此正法。魔王毒害不能障蔽。佛告阿難。一切魔王。於此正法。終不能作障難之者。爾時世尊。作是語已。時彼魔王。生毒害心。作是念言。若有說此寶光總持法。時我當往彼作其障難。是時魔王以自業力。自見猛火來燒其身。恐怖無量退散而走。阿難此法如是深妙難測不可思議。若此正法。隨所住處如佛塔廟。阿難白言。若如來在彼正法住處。我於是處。得見如來。往到佛所。先禮如來。後禮此法。為有何過。佛告阿難。汝有過失。何以故。汝既如是輕慢正法。云何我得天上人間最尊最貴最上第一。復次阿難。我於過去先聞此法後證菩提。阿難白言世尊。於何如來恭敬供養。復於何處聞彼如來說此寶光三摩地法。佛告阿難。我非於天上人間乾達[<a href='javascript:showpic("../fontimg/004555.gif")'>口*縛</a>]處。恭敬供養求此法故。我於往昔為菩薩時。有佛世尊號不空積聚開妙眾寶光明藏如來。前得聞此法。佛告阿難。彼如來即不與我授記。我從是來。過百千俱胝那庾多劫。難行苦行。為聞此法。阿難。是故汝應先禮此法後禮如來。是時一切梵王帝釋護世諸天。以一音聲。同作是言。歎此法故。是無上法。是最勝法。是無等等法。神變如是。若有聞此微妙正法乃至名字。應隨向禮。何以故。若有受持讀誦為他解說者。如見如來等無有異。爾時世尊。讚彼梵王帝釋護世諸天言。善哉善哉。聖眾善說。爾時世尊。從口而出廣長舌相遍照三千大千世界已。告普賢菩薩摩訶薩言。善男子。汝今諦聽。我今請汝為諸眾生說此法故。云何眾生於此寶聚。不自守護。展轉息利。如生盲人不見日光。又如商賈無有方便不自貿易。亦如貧人。不自精勤。常奉他顏。見諸眾生。不聞此法。亦復如是。為諸眾生。譬喻言說。於是普賢菩薩摩訶薩。從座而起。偏袒右肩。右膝著地。合掌恭敬。住立佛前。即時普賢菩薩摩訶薩。從自法座安詳起已。即時三千大千世界。諸天宮殿。六種震動。所謂動。遍動。等遍動。震遍震。等遍震。擊。遍擊。等遍擊。吼。遍吼。等遍吼。涌。遍涌。等遍涌。起。遍起。等遍起。大光晃耀一切世間。於是普賢菩薩摩訶薩。白言世尊。云何問我世尊。云何問我善逝世尊。是具足一切智者。何不為諸眾生大悲憐愍。我名如來之子。云何我有如來智。云何我有如來力。我於是時。常依佛言。依如來言。我常依止。由如甘露。不敢違背。畬劦H順。於時世尊。讚普賢菩薩摩訶薩言。善哉善哉。佛子。汝即如來長子最勝最上。我為眾生說此正法。善男子。汝當依我如法護持痡`尊敬。由如寶篋。盛以珍玩。勿生捨離。未來世時。有破戒比丘。不生敬信。善男子。彼不依此。普賢菩薩言。世尊於意云何。彼出家者。有何行故。佛言。善男子。止。勿應問此。普賢菩薩言。世尊唯願說之。唯願說之。若不說者。云何而能為諸眾生。佛言。普賢菩薩。汝今諦聽。我說此法由如眾海。文殊師利觀世音。無量無數無有邊際菩薩摩訶薩等一心諦聽。於未來世。彼出家者。修何行業。<p>爾時世尊。告普賢菩薩摩訶薩言。佛子。彼出家者。於此正法多生輕慢。樂求舍宅貪著利養。畜積財寶精舍房堂衣服臥具飲食醫藥。造惡業因自破自壞為是愚迷眾生。我說是經。廣令流布久住不滅度脫眾生。是時十方一切天龍藥叉乾達[<a href='javascript:showpic("../fontimg/004555.gif")'>口*縛</a>]等。來白佛言。世尊。我等天人八部并諸眷屬。盡生畬犰u護是經并彼法師一切比丘及諸法藏不令嬈惱。我常隨侍尊重恭敬。香華衣服種種珍寶一切所須。我皆供給令法久住。爾時世尊。為普賢等九十二俱胝菩薩。而說偈言<p class='lg'><br>　諦聽一切妙語言　　最聖功德超彼岸<br>　欺誑兇險皆棄捨　　一心專意樂諦聽<br>　聞佛摩竭提國中　　菩提大樹仁師子<br>　住大解脫三摩地　　當處如是大樹王<br>　盡彼十方微塵剎　　佛子周遊無所畏<br>　此名如來三昧族　　是諸三昧彼當得<br>　畬阞儔慾砟行　　得見文殊真境界<br>　盡彼十方微塵剎　　汝觀如來真色相<br>　十方無數此佛剎　　佛子悉皆名吉祥<br>　一切十方微塵剎　　佛子善能遍遊歷<br>　為彼世間得值遇　　文殊師利無邊智<br>　問大眾生賢吉祥　　佛子功德云何得<br>　是時實際廣功德　　無邊眾生能解了<br>　問大眾生賢吉祥　　文殊功德妙菩提<br>　佛子若說此法已　　得解清淨佛功德<br>　復次佛子應云何　　當得如是功德行<br>　佛子諦聽賢吉祥　　無邊最勝彼功德<br>　我今略說於少分　　如添大海一<span class='corr'>滴</span>水<br>　乃至得證佛菩提　　若有眾生初發心<br>　無邊功德莫能測　　一一功德盡讚揚<br>　波羅蜜多功德地　　如有經行於多劫<br>　不能說盡彼功德　　如是十方一切佛<br>　彼於是時說少分　　出生無邊勝功德<br>　如鳥飛空不可量　　大地一塵無能比<br>　非無因故從何生　　菩提功德隨心意<br>　發信一念生佛法　　如是和合生心已<br>　彼非愛樂王福樂　　非自求安非名利<br>　除滅世間諸苦惱　　為眾心故生世間<br>　彼意甯偷挐野矷@　清淨佛剎興供養<br>　修習此法證菩提　　從心發生清淨智<br>　彼常恭敬求解脫　　尊重一切生佛想<br>　一切諸法功德同　　生心如是畬扑q<br>　發心歸向於佛法　　佛子興心行此行<br>　無邊菩提發是時　　生大丈夫猛利意<br>　發心力如人中主　　廣興供養不思議<br>　眾法無壞莫能量　　生心供養應如是<br>　發心能免胞胎苦　　養育劬勞一切行<br>　隨樂快樂悉從心　　是故見於安樂處<br>　發起無邊恭敬心　　我人憍慢皆棄捨<br>　發心即妙珍伏藏　　如手攝持獲安樂<br>　發心能為歡喜捨　　發心踊躍作佛事<br>　發心求勝功德林　　得佛所說皆往詣<br>　勇猛利根光明照　　發心堅固無能壞<br>　種種煩惱頓皆除　　發心能說佛功德<br>　發心和合不和合　　一剎那中悉皆離<br>　發心能越魔王界　　見彼最勝妙解脫<br>　功德種子不朽因　　發心種大菩提樹<br>　最上勝智皆增長　　發心見諸一切佛<br>　彼說過去行大行　　解脫妙行發心求<br>　此法世間甚難遇　　由如大海眾寶王<br>　若常發心恭敬佛　　無戒無行彼皆離<br>　離諸過患眾僭尤　　復能稱讚彼功德<br>　持戒見獲菩提心　　方便修學功德地<br>　能依戒法善修習　　彼常依佛所教敕<br>　若常發心恭敬佛　　彼佛廣大興供養<br>　於佛廣大供養已　　復能慇重不思議<br>　若常發心供養法　　聞彼佛法心無厭<br>　若於佛法心無厭　　不思議法妙解脫<br>　若常發心恭敬僧　　彼於僧中心不退<br>　如是發心僧不退　　當得發心不退力<br>　若得發心不退力　　彼以根利現光明<br>　若得根利現光明　　彼常遠離惡知識<br>　若已遠離惡知識　　應當求法訪善友<br>　若法善友尋求已　　彼獲廣大妙安樂<br>　若獲廣大妙安樂　　因力自大皆棄捨<br>　若已棄捨我慢因　　即得廣大勝解脫<br>　如是廣大解脫已　　即得諸佛常照察<br>　若以諸佛常照察　　彼即生大菩提心<br>　若得生大菩提心　　即獲解脫大功德<br>　若得解脫大功德　　即得生於如來家<br>　既得生於如來家　　即得解脫妙相應<br>　若常解脫妙相應　　彼發心意皆清淨　</p><p class='juan'>
大方廣總持寶光明經卷第三</p>
</body></html>
