<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
大寶積經卷第六<p><span class='byline'>　　　　大唐三藏菩提流志奉　詔譯</span><br><p><b>　　<A NAME="n16"></A>第二無邊莊嚴會出離陀羅尼品第二</b></p>
<p>爾時無邊莊嚴菩薩摩訶薩。白佛言世尊。云何名為出離諸法陀羅尼門。佛言。無邊莊嚴。此是出離一切文字印法。一切諸法悉入其中。云何名入。以平等故。一切諸法皆入平等。亦不見法入於平等。不可了知不可得故。於一切法自性如實不分別時。一切諸法悉入其中。離於無作及有作故。由諸文字及以語業演說諸法。如是二種不如實故。性平等故所有文字及以語業皆悉平等。於諸法中所有言說皆非如實。此是諸法如實句義。所有文字及以語業此二皆無。以無有故。無有真實開示演說。所言文字及以語業無真實者。即是諸法無差別句。無增勝句。無建立句。此甚深法不可宣說。一切諸法皆非真實非不真實。何以故。諸法本性。非以文字語業宣說可見可得。一切諸法皆無本性。如是諸法。非作非不作。非等非不等。非寂靜非不寂靜。然於諸法。亦住寂靜及不寂靜。所言住者亦無所住。亦不變異。亦復不住不變異法。何以故。法無住故不入算數。非由算數建立言教。而能令法入於算數。一切文字語業演說。皆不可得。不住於處及一切處。如是文字及以語業。無所從來。去無所至。不住中邊。一切文字及於語業。業非業故。非功用故。以於一切文字語業自性空故。文字語業亦復皆空。亦以文字語業他性空故。他性亦空。乃至自他性空故。自他性亦空。自他空故彼則寂靜。若寂靜者彼則寂滅。若寂滅者。彼一切法即寂滅門。由彼彼門得說法名。若說文字。若說語業。彼一切門亦不可得。門清淨故。無所有故。由彼彼門演說諸法。而於此門究竟清淨。能平等入於一切法。如是厭離。云何厭離。謂貪本性。貪本性者彼則清淨。若清淨者彼則究竟。若究竟者云何有貪。云何有說。無邊莊嚴。如是略說。無有分別無有戲論。法門清淨陀羅尼門。入是門故能破無明黑闇重障。能隨憶念明法種性。於一切法。得入光明清淨法眼陀羅尼門。及能證得文字差別。演說法門。由是門故。便得入於一切智智。及得近於諸佛如來。於諸法中得為勇健。能破外道降伏魔軍。令諸眾生增長善根。入於如來祕密之法。隨得法門陀羅尼門。由是法門。於十力中獲大法光。速疾成就如來之力。無邊莊嚴。諸佛如來。以十力為力為無上力。超過一切世間之力。能於眾中作師子吼。何等名為如來十力。無邊莊嚴。如來於此。以無上上一切智智。於處非處。以處非處如實了知。此是如來第一之力。由此力故處大仙位。為諸眾生演說正法。及能為轉無上法輪。唯除如來。天人世間。先無有能如法轉者。復次如來以無分別一切智智。如實了知過去未來現在諸業。業攝取因善與不善無量行相。無著無礙。此是如來第二之力。復次如來。以無分別一切智智無著無礙。能善了知一切有情無量諸行。此是如來第三之力。復次如來以無上上一切智智。如實了知種種勝解無量勝解各各勝解所有分別及妄分別。此是如來第四之力。復次如來能如實知無量界種種界。無量緣種種緣世間住處。此是如來第五之力。復次如來能如實知若因若緣知見趣道。此是如來第六之力。復次如來以於天眼無礙智見。及以無上一切智智。如實了知諸有情等生死之智。此是如來第七之力。復次如來能如實知靜慮解脫等持等至。離染清淨能出入智。此是如來第八之力。復次如來宿住憶念作證明智如實了知。此是如來第九之力。復次如來漏盡智證明智如實了知。此是如來第十之力。無邊莊嚴。如是無量無上一切智力。以是智力悉成就故。為諸菩薩及諸眾生。於諸佛智得攝受故。於諸法智證清淨故。開示演此無邊法藏<p>佛復告無邊莊嚴菩薩摩訶薩言。善男子。汝今當觀如來所說。如是甚深如是難了。一切智智力清淨故。所有諸法。說名如來及如來力。然於彼法亦不可見。亦不可說。無邊莊嚴。所言力者。此是如來不可摧伏無上法門。於彼安住。開示演說此法理趣。由斯理趣建立力故。能演說此一切諸法無建立性。以之為力。如是諸力無生起性。無有自性離於自性。如是如來十力圓滿。而能開示無量無邊甚深之義。無邊莊嚴。此是諸佛無上法門。住斯門已。便能演說如來十力。及能說此力清淨門普清淨門。無邊莊嚴。我當復為諸菩薩等。能於法門得清淨故說陀羅尼。汝應聽受。陀羅尼曰<p>怛姪(地也反)他缽囉(二合)牟折寧(一)[<a href='javascript:showpic("../fontimg/001244.gif")'>仁-二+爾</a>]牟折寧(二)牟折寧(三)毘缽囉(二合)悶折[<a href='javascript:showpic("../fontimg/001244.gif")'>仁-二+爾</a>](四)阿折黎(五)阿毘耶(二合引)[<a href='javascript:showpic("../fontimg/003533.gif")'>口*宅</a>][<a href='javascript:showpic("../fontimg/001244.gif")'>仁-二+爾</a>](六)缽囉(二合)婆怒揭帝(七)帝誓(八)摩訶帝誓(九)阿缽囉(二合)底耶(二合)末囉尼(十)阿那(引)靺囉尼(十一)阿(引)靺囉拏毘戍達[<a href='javascript:showpic("../fontimg/001244.gif")'>仁-二+爾</a>](十二)[<a href='javascript:showpic("../fontimg/001244.gif")'>仁-二+爾</a>]馱那缽囉(二合)吠設[<a href='javascript:showpic("../fontimg/001244.gif")'>仁-二+爾</a>](十三)突囉阿[<a href='javascript:showpic("../fontimg/001244.gif")'>仁-二+爾</a>]乞屣缽[<a href='javascript:showpic("../fontimg/001244.gif")'>仁-二+爾</a>](十四)靺虞(十五)靺虞薩[<a href='javascript:showpic("../fontimg/004555.gif")'>口*縛</a>]黎(十六)薩[<a href='javascript:showpic("../fontimg/004555.gif")'>口*縛</a>]囉尾戍憚[<a href='javascript:showpic("../fontimg/001244.gif")'>仁-二+爾</a>](十七)母達囉(二合十八)母達囉(二合)尾戍憚[<a href='javascript:showpic("../fontimg/001244.gif")'>仁-二+爾</a>](十九)薩缽唎縛[<a href='javascript:showpic("../fontimg/004533.gif")'>口*黎</a>](二十)三漫多缽[<a href='javascript:showpic("../fontimg/004533.gif")'>口*黎</a>][<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004533.gif")'>口*黎</a>](二十一)阿揭囉(引二合)弩麼底(二十二)遏他(二合)娑憚[<a href='javascript:showpic("../fontimg/001244.gif")'>仁-二+爾</a>](二十三)僧羯囉(二合)尼麼掣憚[<a href='javascript:showpic("../fontimg/001244.gif")'>仁-二+爾</a>](二十四)戍[<a href='javascript:showpic("../fontimg/004533.gif")'>口*黎</a>](二十五)戍囉寐唎曳(二合二十六)阿(引)褐囉(二合)尼(二十七)烏波那末底(二十八)[<a href='javascript:showpic("../fontimg/001244.gif")'>仁-二+爾</a>]那[<a href='javascript:showpic("../fontimg/004533.gif")'>口*黎</a>](二合)設[<a href='javascript:showpic("../fontimg/001244.gif")'>仁-二+爾</a>](二十九)三曼多波[<a href='javascript:showpic("../fontimg/004533.gif")'>口*黎</a>]普里也(二合)揭帝(三十)馱羅(引)弩揭帝(三十一)阿[<a href='javascript:showpic("../fontimg/001244.gif")'>仁-二+爾</a>]迷設[<a href='javascript:showpic("../fontimg/001244.gif")'>仁-二+爾</a>](三十二)阿傘[<a href='javascript:showpic("../fontimg/001244.gif")'>仁-二+爾</a>]迷設[<a href='javascript:showpic("../fontimg/001244.gif")'>仁-二+爾</a>](三十三)陀(引)囉尼揭帝(三十四)[<a href='javascript:showpic("../fontimg/001244.gif")'>仁-二+爾</a>]馱那缽唎戍憚[<a href='javascript:showpic("../fontimg/001244.gif")'>仁-二+爾</a>](三十五)阿弩達囉毘婆枲[<a href='javascript:showpic("../fontimg/001244.gif")'>仁-二+爾</a>](三十六)跋[<a href='javascript:showpic("../fontimg/061010.gif")'>口*致</a>][<a href='javascript:showpic("../fontimg/004628.gif")'>口*麗</a>](二合三十七)跋達囉(二合)筏帝(三十八)莫[<a href='javascript:showpic("../fontimg/053212.gif")'>异-己+巳</a>](三十九)莫企筏底(四十)珊馱(引)囉尼(四十一)烏筏馱(引)唎尼(四十二)阿難多缽囉(二合)皤吠(四十三)缽囉(二合)步(引)多缽唎[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004533.gif")'>口*黎</a>](四十四)設[<a href='javascript:showpic("../fontimg/001244.gif")'>仁-二+爾</a>](四十五)缽唎(二合)些設[<a href='javascript:showpic("../fontimg/001244.gif")'>仁-二+爾</a>](四十六)摩訶[<a href='javascript:showpic("../fontimg/004555.gif")'>口*縛</a>]迦(引)世(四十七)阿迦(引)捨娑牟薩囉尼(四十八)弭底彌囉迦囉尼(四十九)薩婆若缽他(上)毘輸達[<a href='javascript:showpic("../fontimg/001244.gif")'>仁-二+爾</a>](五十)涅槃那缽他(上)珊那唎設[<a href='javascript:showpic("../fontimg/001244.gif")'>仁-二+爾</a>](五十一)莎訶(五十二)<p>無邊莊嚴。此是陀羅尼印法教法門。一切諸法悉入其中。若諸菩薩。於此法中如說修行。具勝辯才差別智慧。能善了知最勝出離陀羅尼句。云何名為勝出離句。陀羅尼曰<p>娑(上)揭囉阿(上)缽演多(一)蘇迷(上)嚧囉怛那婆揭囉珊[<a href='javascript:showpic("../fontimg/001244.gif")'>仁-二+爾</a>]折耶(二)阿毘怛[<a href='javascript:showpic("../fontimg/001244.gif")'>仁-二+爾</a>](三)阿三毘怛[<a href='javascript:showpic("../fontimg/001244.gif")'>仁-二+爾</a>](四)阿卑靺[<a href='javascript:showpic("../fontimg/004533.gif")'>口*黎</a>](五)拔折囉(二合)珊[<a href='javascript:showpic("../fontimg/001244.gif")'>仁-二+爾</a>](六)涅陛設[<a href='javascript:showpic("../fontimg/001244.gif")'>仁-二+爾</a>](七)阿乞芻(二合)毘[<a href='javascript:showpic("../fontimg/001244.gif")'>仁-二+爾</a>](八)阿僧乞芻(二合)毘[<a href='javascript:showpic("../fontimg/001244.gif")'>仁-二+爾</a>](九)阿乞沙(二合)耶(十)阿避夜已(二合十一)乞沙(二合)耶阿缽演帝(十二)阿乞師(二合去)那乞沙演多薩姪里(二合)世(平十三)阿缽唎乞沙(二合)曳(十四)阿毘乞疏(二合)避[<a href='javascript:showpic("../fontimg/001244.gif")'>仁-二+爾</a>](十五)阿毘揭[<a href='javascript:showpic("../fontimg/004533.gif")'>口*黎</a>](十六)阿毘揭羅若那揭囉尼(十七)莎訶(十八)<p>無邊莊嚴。此勝出離陀羅尼句。若有菩薩。於此法中精勤修習。則能增長智慧如海。能以大慈慰喻眾生。言我授汝廣大法藥。破滅汝等無明黑闇。拔除汝等無始無終生死煩惱憂苦毒箭。亦令汝等愛縛當解。超度一切生死瀑流。作大法光。使諸眾生善根生長。能得究竟永拔濟故。如是善人為善導首。能令入於一切智智。亦復不令有一眾生從此無上大智退失。能以大慈普遍一切。令諸眾生於未聽受與義相應。寂滅厭離無生智門得無礙辯。無邊莊嚴。若諸菩薩欲說法時。云何於此陀羅尼句。繫念現前令法不斷。謂諸菩薩處師子座。以無礙辯。思惟如來無量功德。由於方便廣大智慧。令善巧地極清淨故。若諸眾生。於聽法所來雲集時。當於彼所發生大悲。於諸眾生起大慈心。以廣大智決定理趣。如實開示令不增減。知諸眾生意樂差別。以善分明決定語業及文字句。廣為宣說。由是說故。能令自身善根增長。以清淨法攝受眾生。如來能以無量譬喻。開示演說如是法聚陀羅尼門。汝等若能如是宣說無上正法。是則住於佛所作事。速疾圓滿四無所畏。無邊莊嚴。如是菩薩以大方便清淨智慧。善能修習起神通業。所有諸法即能攝取廣大智聚。此中何者起神通業。無邊莊嚴。若諸菩薩住神足中。以如虛空無所依想。善能分析大種積聚。如來成就無礙智見無邊智見。以智見力。於一切法得善巧智。能善決定。無有少法而可了知。住無所得。住無等等。亦不與俱住阿蘭若。住無執著。住清淨智。無有少法不知不見。遠離黑闇無有障礙。善住無量無邊智見。是故如來平等見。覺一切諸法如幻如夢。及能<span class='corr'>開</span>示無名法想。是故我等應隨佛學。如來智慧無有障礙。能善了知一切眾生上中下根。令諸菩薩安住平等起神通業。由是成就神足現前。由是神足加持之力。於戒定慧及以解脫智見。淨施法智善能安住。由此能得真實加持。攝受無量差別神變。於梵世間而得自在。處師子座擊大法鼓。令諸眾會皆悉歡喜。及為眾生作大利益。無邊莊嚴。譬如大鐵輪圍山王。以諸眾生業增上力。於此世界圍遶而住。不令眾生嗅地獄香聞地獄聲見於地獄。如是菩薩於此法中。善修學已。為諸眾生。除滅一切有障礙法。授與一切無障礙法。如是菩薩。以金剛智攝受善巧。於此法教悟入甚深。住無所得甘露灌灑。云何名得甘露灌灑。謂煩惱魔蘊魔天魔所不能損。縱於死時雖有死魔。亦得自在不起死想。何以故。由彼正士。住於空性無相無願。於一切法無所分別。不生不滅。不墮不起。不來不去不住。不染不淨。亦不怯弱。無有障礙。無有所得。捨離憍慢其心謙下。內離迷惑善了於外。見聞覺知所不能攝。了知諸法皆悉平等。如實入於如來法中。以不虛妄無有變異。安住真如。此即名為諸菩薩等所入般若波羅蜜門。於此住已。則能成就無邊智慧。由是慧力。能使入於不思議智及諸如來祕密言說。於一切法能善了知。隨覺無間等菩提故。隨覺無間不可思議。等於菩提不可思議。隨覺無間無所分別。等於菩提無所分別。了知無間及菩提法。無所得故。彼亦不作無間差別。不作菩提平等之想。無間菩提不作不壞。不集不散。於此義中能作業者。於此所說寂靜法門。而不執著。亦不分別諸業果報。能善了知業果平等。以平等故不得業果。亦不分別。亦不執著。何以故。彼於煩惱及以業障。獲得輕安遠離結因。於諸法門能得照曜。於此陀羅尼品能得光明。彼住如是清淨門故。能於十方世界遊化。具清淨行無所住著。不為世法之所染污。於諸世間天人之中。堪為福田親近供養。無邊莊嚴。我說供養住第八地諸善男子功德無量。何況菩薩於如是法。而修行者。若於菩提及以眾生。眾生之法乃至世間之法。無有所得。亦不分別及諸戲論。彼人則能了知此法。如說修行。能消世間廣大供養。應以如來供養而供養之。無邊莊嚴。若諸菩薩修學此法。於諸供養。一切所有皆悉具足。離諸怖畏乃至能捨一切身命。彼於諸法無所攝受。而能攝受廣大之法。處無畏座作師子吼。降伏外道及外道法。摧滅波旬及魔軍眾。能除眾生一切覆障。當以法船渡諸眾生。當示眾生一切智道。當能安住一切眾生於隨順道。當能令彼一切眾生隨順聖諦不相違逆。當為眾生開示一切菩提分法。當以法施慰喻眾生。當令眾生能得法喜。無邊莊嚴。若有於此陀羅尼門能忍信受。則與得受菩提記人等無有異。彼既聞法。當於己身而自授記。如來法王施設此法。開此法藏。而能安立此陀羅尼印。及能建立此諸法門。攝受我等。是我等父哀愍我者。無邊莊嚴。若有菩薩。以勝意樂能於我所起於父想。彼人當得入如來數如我無異。無邊莊嚴。於此陀羅尼門法品之中。此是第二出離陀羅尼印。演說法藏<p><b>　　<A NAME="n17"></A>清淨陀羅尼品第三之一</b><p>爾時世尊。觀察四方。作如是類種種神通。以神通力。令此眾會諸菩薩等見於十方無量諸佛。及聞諸佛所說之法。爾時佛告無邊莊嚴。汝觀如來。於一切法無有所作。無數離數及寂靜數。能作如是自在神通。如來之力無畏如是。無邊莊嚴。如來之性。不一不異非不一異。無所有故。非有非無。無有自性。非無自性。應如是知如來之性。乃至無有少法可得。如是見者。亦復無有少法可見。若不可見則無所有。亦無所取。無邊莊嚴。如來之性。無少真實少不真實。若少真實少不真實。是則應言有如來性無如來性。如來之性離有離無。亦不曾離。無邊莊嚴。一切諸法自性本性。猶如虛空。如是法門。諸佛如來未出世時。所未曾說。無邊莊嚴。若諸菩薩。於此法中如是解者。則能發生無量辯才。於諸法中能為照曜。於佛無畏而作光明。無邊莊嚴。言無畏者。謂得如來最上無畏。能於少法不攝受故。不增長故。不可得故。不遍得故。不隨得故。如來出世。若不出世。法不增減不遍增減。諸法自性本性常住。法界住性法界定性。無邊莊嚴。一切諸法住法定性。如是無有不可得故。一切諸法皆妄分別。不以業報而得成就。是故能入一切諸法無業報門。如是諸法無自性故。不如實故。諸業於果非生滅因。於滅趣道。亦復非因。如來但以世俗施設。說一切法有因非因。因自在故。無有因故。此是如來無畏之地。如來具足無量辯才故。能得入大無畏地。無邊莊嚴。云何無畏。謂諸如來四無所畏。此四無畏。緣覺尚無。何況聲聞及餘世間。何等為四。一者唱言。我是如來應正等覺。一切知者。一切見者。或有一切天人世間。立論於我言。我不能覺了諸法。無有是處。由此能得最上無畏。於眾會中正師子吼。我能演說無上甚深廣大法教。二者唱言。我是一切諸漏盡者。或有一切天人世間。立論於我諸漏不盡。無有是處。由此能得住於安樂。我開示此無量俱胝劫所積集無上法藏。三者。我所宣說出離覺了。於彼修習正苦滅盡。或天世間立論於我。若苦盡道不出離者。無有是處。我不見此相。我不見此相時。得安樂住。為諸眾生。示現此法種性。於眾會中作師子吼。四者。我所宣說諸障礙法。於此或有天人魔梵沙門婆羅門眾。立論於我。於彼習行無障礙者。無有是處。我不見此相時。得增上安樂住。我於眾中正師子吼。我能轉此無上法輪。一切外道諸天世間所不能轉。無邊莊嚴。此是如來四無所畏。此中菩薩勤修學時。速疾獲得無畏之地。於人天中最為殊勝。無邊莊嚴。若諸菩薩。由善修習虛空相故。則能發生不可思議遍清淨門。由是門故。於一切法最初了知。見一切法等虛空相。無二無別。一切諸法亦復如是。然於虛空亦不分別。亦不戲論。得義善巧。無少法界所從將來亦不將去。亦不積集。乃能觀察一切諸法。無有積集不來不去。於一切法行無所行。燃大法炬。為諸眾生作法照曜。無邊莊嚴。汝觀此法。能為菩薩幾許利益幾許事業。謂佛十力四無所畏。亦復無有少法可得。亦非不得。無邊莊嚴。一切諸法等虛空相。為得義利開示演說業所依事及彼業因。於中亦無義利可得。無邊莊嚴。此甚深法。一切世間之所難信。一切世間皆是滅壞虛妄建立。由是於此法毘奈耶。不能信受。亦非世間能知世間。皆悉非法。以執著故。言有世間及安住處。假使乃至法想執著。亦無有法而可執著。由於非法起執著故。則與如來及所說法。共興諍論。又不能了一切諸法自性本性。復與無生法等相違。是故於此甚深法教。不能解了。無邊莊嚴。我為一切天人所信。如實語者。無諍論者。如來世尊息諍論故。捨離蘊故。開示演說如是法教。於中無蘊亦無蘊盡。無邊莊嚴。一切有者。所謂一切善不善法。於中都無善不善法。善不善法皆悉寂靜。善不善法各不相知。善不善法不相映蔽。以善不善執著因緣。是故如來說一切法皆悉無記。以彼真實善不善法不可得故。若不可得則無有記。何以故。於中無因。無因可見。無邊莊嚴。汝今當觀一切諸法皆悉無記。若諸菩薩如是覺已。於一切法無記言說亦不可得。如是法門為諸菩薩。於不善法如實見故。得捨圓滿於法不住。以無記門證入諸法。是無記門彼則非門。若非門者則不可得。若不可得彼則清淨。此是諸菩薩所入陀羅尼清淨法門。由是門故。得一切法光明照曜。於諸法中。無有愚闇迷惑猶豫。及能獲得無礙法智慧眼清淨。無邊莊嚴。於此法中應生願樂。云何願樂。謂於諸法無所取故無有執著。究竟離捨超過攝藏。無希求故。於善不善一切有為及世間法。不觀待故。此是無上不放逸地。離攀緣地。於諸法中無有所住。不來不去無所建立。此則說名慧眼清淨究竟遠離。無所取故。善能觀察捨離一切。自性本性此名慧眼。言慧眼者。所謂盡滅厭離智性。如是智性。無生無作本性寂靜。亦復不與寂靜相應。斷相應故。亦復非斷亦非無斷。無缺無減。此則名為清淨慧眼無戲論道。由是慧眼得成就故。以大慈悲攝諸眾生。令其發心住緣眾生無盡妙行。及能覺了一切諸法。無有我人眾生壽者。彼若證得大菩提時。決定當能開示演說無上法藏。及能清淨陀羅尼門。為諸眾生種性教法不斷盡故。應置法印<p>佛復告無邊莊嚴菩薩摩訶薩言。此陀羅尼清淨法門。一切諸佛常所護念攝受開演。住於十方三世諸佛。亦皆宣說如是法門。為諸菩薩。開示三世平等法性。由是能於三世諸法如實悟入此之法門。成就菩薩清淨三世總持慧故。彼諸菩薩無有世想。於善不善了知無二。而能生長種種善根。身語意業悉皆清淨。能遍清淨無量法門。為得清淨總持慧故。亦能開演無起作性清淨法教。復能開示一切諸法畢竟空寂。猶如虛空。又能示現廣大慧光。而為開示清淨智故。亦能開示一切諸法及與菩提如虛空性。而為示現一切智智道清淨故。又能開示清淨道法。即是菩提隨其所願得圓滿故。能正了知演出實諦方便善巧。而能宣說無分別諦故。能善開示諸佛智慧。隨順覺了一切義故。無邊莊嚴。若諸菩薩。於此法中善修學者。能速清淨菩提資糧得住菩提無有遠近。不與少法共相違背。亦不於此所說諸法而見遠近。不以法及非法隨見菩提。通達菩提絕諸顯示。能以平等無顯示義。了知菩提。及觀諸法寂靜義時。不分別菩提。亦不見寂靜不寂靜義。非寂靜外見不寂靜。無有少分能觀見想。於一切處能清淨見。亦無少有可能清淨。此是諸菩薩清淨智門。由此門故。而能隨念諸佛如來無邊法藏陀羅尼門。能遍了知諸有情類自性本性。為諸有情開示演說此諸法藏。能遍清淨。諸智慧業諸所願求。於阿耨多羅三藐三菩提。現等覺已。增上意樂終不退轉。及能隨念善清淨願。於一切法速得自在而能習行。諸佛如來大慈大悲。一切如來善巧法藏。皆現在前。及能示現無量無邊大法光明。身常安住諸佛智境。無邊莊嚴。此無量無邊法門。誰之增語。無邊莊嚴。無量無邊者。謂一切法地水火風虛空識界。皆無量故。欲界色界及無色界。諸有情界無有量故。然無少分諸有情界可得了知。有情無故。如是如是。此有情界不可得不可了知。界無有故。是故諸法等涅槃界。趣入涅槃。一切諸法皆同趣入不可說處。於涅槃界無有少分而可說故。涅槃界中無有障礙。亦無蓋覆障礙。蓋覆永清淨故。是故涅槃界清淨最清淨。是涅槃界。界亦非界。遠離界故。無有界故。超過界故。然以似界方便顯說。所言界者。安住非界及非非界。於言說中亦無有界。但以語言顯說諸法。所有言說及能說者。皆不可得不可了知。一切言說即非言說。如是一切言說。如虛空性等入虛空。由是地界不能言說。無能說力。乃至空界不能言說。無能說力。言識界者。由是但以語言顯說諸法。而彼識界。界亦非界。不入諸界。不與界相應。非不相應。從虛空生入於虛空。如是識界。不在內不在外不在中間。隨其空分之所攝受。趣入虛空。不可施設不可睹見。若不可施設彼無所作。餘緣相應說有識界。此是菩薩之所入門。一切諸法本性自性。猶如虛空。以依法界開示演說。而亦無有諸法之界。界非界故。一切諸法猶如虛空。是故如來。說一切法皆是虛空。量難得故。顯一切法皆虛空性。諸法本性如虛空故。但以語言開示演說。無邊莊嚴。汝觀如來智所演說。爾所清淨。彼無法可生。亦無法授與。如是清淨法教。是諸菩薩不顛倒智。是故汝等。應當願樂不由他緣。智得無分別不增分別。及能清淨。不可言說理趣法門。由一切法智清淨故。佛告無邊莊嚴。諸飛鳥類於何所行。無邊莊嚴白佛言。世尊。行於虛空。佛復問言。虛空復何所行。答言世尊。如是虛空無有所行。佛言。如是如是。一切諸法猶如虛空無有所行。行無所行法不可得。是故諸法無有所行。亦復不行。諸法本性無有可行。及無可說。而此法門為諸菩薩得虛空智清淨故轉。此是無邊光明法門。普遍照耀無量無邊。猶如虛空。彼之光明普遍照耀亦不可見。菩薩得是門已。能遍觀察十方世界。及能隨見一切世間。無邊莊嚴。此是菩薩智所知地。通達智地。而非一切他論者地。彼不能說故。此法理趣是不可說法印。語言顯示不可得故。是故一切諸法不印。亦不增印。了知不印。修習善巧故。以虛空印印一切法。以無相印能示現彼虛空無相。無有為相無語言相。以空無故說此虛空。所言虛空。彼無實體故說為空。以真勝義。應知諸法無言彼岸。無邊莊嚴。我於此中。當說陀羅尼印能清淨句。為虛空句。智清淨故。如空無句無句清淨。如是應當了無諸句。其句云何。即說咒曰<p>毘筏[<a href='javascript:showpic("../fontimg/004533.gif")'>口*黎</a>](一)毘筏囉(引)弩娑呬諦(二)缽囉(引二合)弩[<a href='javascript:showpic("../fontimg/001244.gif")'>仁-二+爾</a>](三)[<a href='javascript:showpic("../fontimg/001244.gif")'>仁-二+爾</a>]珊那(上)尾筏囉尼(上四)阿毘夜(二合)筏伽(引)賒珊奈設[<a href='javascript:showpic("../fontimg/001244.gif")'>仁-二+爾</a>](五)缽囉(二合)皤(去)[<a href='javascript:showpic("../fontimg/004533.gif")'>口*黎</a>](六)缽囉(二合)皤(去)囉弭輸達[<a href='javascript:showpic("../fontimg/001244.gif")'>仁-二+爾</a>](七)涅毘羯鞞(八)阿(引)迦(去)賒三摩筏娑囉尼(上九)[<a href='javascript:showpic("../fontimg/001244.gif")'>仁-二+爾</a>]省霓(十)省(上)伽(上)波揭底(十一)省(上去)伽(去)毘牟折[<a href='javascript:showpic("../fontimg/001244.gif")'>仁-二+爾</a>](十二)阿(引)娜(上)馱[<a href='javascript:showpic("../fontimg/001244.gif")'>仁-二+爾</a>](十三)阿(引)馱(去)曩毘揭帝(十四)薑(去)乞沙(二合)掣(去)那缽唎羯麼(十五)遏掣(去)泥(十六)阿弩缽掣泥(十七)阿三(去)冥(十八)地毘耶(二合十九)若曩阿(引)呵囉寧(二十)缽囉(二合)攘斫芻毘輸馱[<a href='javascript:showpic("../fontimg/001244.gif")'>仁-二+爾</a>](二十一)設黎耶(二合引)播那耶[<a href='javascript:showpic("../fontimg/001244.gif")'>仁-二+爾</a>](二十二)地孕(二合)祇烏怛囉尼(上二十三)阿喻雞(二十四)阿毘喻雞(二十五)阿三缽囉(二合)喻雞(二十六)阿毘缽囉(二合)喻雞(二十七)阿紇囉(二合)缽馱涅賀[<a href='javascript:showpic("../fontimg/004533.gif")'>口*黎</a>](二十八)涅提賒缽馱毘輸達[<a href='javascript:showpic("../fontimg/001244.gif")'>仁-二+爾</a>](二十九)阿底多(引)那揭多缽囉(二合)底逾(二合)般那毘輸達[<a href='javascript:showpic("../fontimg/001244.gif")'>仁-二+爾</a>](三十)訖唎(二合)多缽唎(二合)羯麼毘[<a href='javascript:showpic("../fontimg/001244.gif")'>仁-二+爾</a>]諦(三十一)曩多(引)囉他(二合)弩揭諦(三十二)阿僧羯囉(二合)冥(三十三)阿訖囉缽馱毘輸達[<a href='javascript:showpic("../fontimg/001244.gif")'>仁-二+爾</a>](三十四)缽馱缽囉(二合)陛馱攘那毘輸達[<a href='javascript:showpic("../fontimg/001244.gif")'>仁-二+爾</a>](三十五)涅皤斯(三十六)阿(去)皤(去)婆毘輸達[<a href='javascript:showpic("../fontimg/001244.gif")'>仁-二+爾</a>](三十七)三漫多奈賒地賒毘耶(二合)筏盧羯寧(三十八)弭囉(引)瘧(上)缽馱涅訶[<a href='javascript:showpic("../fontimg/004533.gif")'>口*黎</a>](三十九)缽囉(二合)若弭輸地(四十)嗚(上)皤(去)娑阿缽囉(二合)冥迦囉尼(四十一)阿矩羅波(二合)達摩奈唎設那弭輸達[<a href='javascript:showpic("../fontimg/001244.gif")'>仁-二+爾</a>](四十二)步多(去)遏囉他(二合)珊奈唎設[<a href='javascript:showpic("../fontimg/001244.gif")'>仁-二+爾</a>](四十三)阿怒耄馱遏他(二合)弭輸誕[<a href='javascript:showpic("../fontimg/001244.gif")'>仁-二+爾</a>](四十四)娑竭囉質多弩缽囉吠世(四十五)謎嚧缽唎僧薩他(二合引)寧(四十六)囉濕弭(二合)缽囉(二合)多缽[<a href='javascript:showpic("../fontimg/001244.gif")'>仁-二+爾</a>](四十七)薩婆路迦(引)地缽帝耶攘囊尾輸誕[<a href='javascript:showpic("../fontimg/001244.gif")'>仁-二+爾</a>](四十八)阿缽囉(二合)底褐多(四十九)阿僧伽攘那奈唎(二合)設寧(五十)<p>佛言。無邊莊嚴。此諸陀羅尼印能清淨句。演說虛空分段之句。無有分段遍無分段。無分段故於中無句。無句清淨。由一切法句清淨故。為彼發趣住大乘者。希求甚深清淨法者。由如來力所加持故。此諸咒句而得流布。無邊莊嚴。若善男子愛樂現證大菩提者。欲為眾生作利益者。於此咒句雖未曾聞而能悟解。若有非人或淨居天。持此咒句當授與彼。若有發趣阿耨多羅三藐三菩提者。諸天子等。亦持此咒而授與之。即說咒曰<p>烏波僧荷[<a href='javascript:showpic("../fontimg/004533.gif")'>口*黎</a>](一)娑荷[<a href='javascript:showpic("../fontimg/004533.gif")'>口*黎</a>](二)紇唎(二合三)室唎(二合)地唎(二合)底弭輸誕[<a href='javascript:showpic("../fontimg/001244.gif")'>仁-二+爾</a>](四)羯量曩遏他(二合)涅弟閃缽囉(二合)底皤底(五)質多末弩弭攘那弭輸誕[<a href='javascript:showpic("../fontimg/001244.gif")'>仁-二+爾</a>](六)阿(引)地耶(二合)怛麼(二合)麼呬遏馱缽唎輸誕[<a href='javascript:showpic("../fontimg/001244.gif")'>仁-二+爾</a>](七)揭底枲蜜里(二合)底末底(八)阿(引)褐囉[<a href='javascript:showpic("../fontimg/001244.gif")'>仁-二+爾</a>]岌多(九)岌多缽底(十)薩[<a href='javascript:showpic("../fontimg/004533.gif")'>口*黎</a>](十一)薩囉筏底(十二)<p>佛言。無邊莊嚴。有諸天神住雪山中。彼等天神。若如來力之所加持。而能授與諸說法者法之光明。即說咒曰<p>末底弭輸誕[<a href='javascript:showpic("../fontimg/001244.gif")'>仁-二+爾</a>](一)蘇育多寐唎曳(二合二)阿竭囉(二引)呬多缽馱涅荷唎(三)阿枳邏(引)枲[<a href='javascript:showpic("../fontimg/001244.gif")'>仁-二+爾</a>](四)阿弭邏枲[<a href='javascript:showpic("../fontimg/001244.gif")'>仁-二+爾</a>](五)鬱他(引)曩三半寧(六)弭[<a href='javascript:showpic("../fontimg/001244.gif")'>仁-二+爾</a>]多三麼(引)那缽底(七)末底阿揭羅(二合)怒[<a href='javascript:showpic("../fontimg/032478.gif")'>薛/木</a>]諦(八)<p class='juan'>
大寶積經卷第六</p>
</body></html>
