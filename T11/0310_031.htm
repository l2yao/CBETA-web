<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
大寶積經卷第三十一<p><span class='byline'>　　　　唐天竺三藏菩提流志譯</span><br><p><b>　　<A NAME="n72"></A>出現光明會第十一之二</b></p>
<p class='lg'>　我昔為是經　　護持清淨戒<br>　常修於定慧　　及施諸眾生<br>　我昔為是經　　惡人來毀罵<br>　我時生憐愍　　於彼不加害<br>　我昔為是經　　求者皆施與<br>　各隨其所樂　　悉令得歡喜<br>　我昔為是經　　奉施諸宮殿<br>　莊嚴眾寶網　　供養於諸佛<br>　我昔為是經　　捨種種珍玩<br>　及以摩尼寶　　供養於諸佛<br>　我昔為是經　　有恩常憶念<br>　乃至聞一偈　　於彼痟L重<br>　我昔為是經　　尊重持戒者<br>　乃至經行處　　於彼常恭敬<br>　我昔為是經　　或處於生死<br>　乃至有少恩　　於彼常懷報<br>　我昔為是經　　不求利謗法<br>　哀愍於親友　　乃至諸眾生<br>　我昔為是經　　具多聞善說<br>　於法無所著　　不慳親友家<br>　我昔為是經　　若心生不善<br>　速懺令除滅　　終不使增長<br>　我昔為是經　　身為王太子<br>　所得諸珍寶　　塗香及末香<br>　我時生淨心　　迴施於諸佛<br>　我昔為是經　　愍諸囚徒類<br>　種種加楚毒　　以身而代受<br>　我昔為是經　　捨諸五欲樂<br>　常於月六齋　　受持諸禁戒<br>　我昔為是經　　常修行忍辱<br>　乃至於妻室　　亦不生貪吝<br>　我昔為是經　　令諸貧乏者<br>　皆悉得安樂　　豐足諸財寶<br>　我昔為是經　　攝受於一切<br>　沙門婆羅門　　種種群生類<br>　我昔為是經　　利益於一切<br>　常為大施主　　求者心無吝<br>　或蒔於華果　　不令人剪伐<br>　普施諸眾生　　隨意皆充足<br>　我昔布施時　　其心常平等<br>　持戒具功德　　破戒無慚愧<br>　或證大神通　　下至凡愚類<br>　皆生希有心　　恭敬而周給<br>　我昔布施時　　其心無高下<br>　不求生善趣　　志樂於此經<br>　或令國界中　　一切無怨敵<br>　調伏諸龍眾　　應時[<a href='javascript:showpic("../fontimg/042333.gif")'>雨/注</a>]甘雨<br>　月光汝當知　　我於無量劫<br>　為求是經故　　修習諸苦行<br>　設於百千劫　　宣說不能盡<br>　汝已住淨信　　當來末世時<br>　應生正念心　　演說是經典<br>　我以佛眼觀　　明見未來世<br>　隨其種種行　　一切皆了知<br>　若有諸比丘　　為求無上智<br>　能以淨信心　　演說此經典<br>　是人及方所　　一切皆了知<br>　若於末世時　　聞是經愛樂<br>　志願及方便　　一切皆了知<br>　若諸下劣人　　不聞是經典<br>　誹謗宣說者　　一切皆了知<br>　若有諸比丘　　及諸比丘尼<br>　得聞於是經　　悲感而涕泣<br>　我皆與受記　　得見最勝尊<br>　月光汝當知　　諸佛神通力<br>　若人意清淨　　或有不清淨<br>　乃至於信解　　一切皆了知<br>　若有諸眾生　　志樂常寂靜<br>　安住諸禪定　　不著生死中<br>　乃至於習氣　　究竟皆永斷<br>　如是等功德　　一切皆了知<br>　或有諸眾生　　耽著虛妄法<br>　或有諸眾生　　於佛生欣樂<br>　如是未來事　　一切皆了知<br>　若有諸眾生　　染著世間樂<br>　於佛菩提種　　不能善開發<br>　以是因緣故　　退失諸方便<br>　若有能了知　　諸佛菩提種<br>　是人當獲得　　清淨無邊光<br>　月光汝當觀　　如是光明等<br>　一一諸因緣　　各各有差別<br>　汝以智慧力　　一切應了知<br>　若捨惡知識　　親近於善友<br>　護持清淨戒　　成就佛光明<br>　汝當護諸根　　捨離無慚愧<br>　修行於善法　　隨護諸眾生<br>　汝當捨違諍　　了達於性空<br>　不貪著利養　　具多聞善說<br>　汝當觀利養　　猶如於糞穢<br>　無以利養垢　　染污清淨心<br>　常求於明脫　　常得無上利<br>　汝當修佛道　　觀佛同法性<br>　常然大法炬　　普照於世間<br>　汝當如山王　　其心安不動<br>　毀罵及捶打　　一切皆能忍<br>　汝當為眾生　　作真實善友<br>　應捨下劣心　　常修於淨業<br>　汝以堅固心　　演說無上法<br>　如是微妙經　　當授慈心者<br>　欲求無上智　　勿怖於生死<br>　由此捨諸惡　　當得於勝利<br>　譬如明智人　　善能用於火<br>　成熟種種味　　不為火所燒<br>　若諸愚癡人　　無有善方便<br>　將火置於掌　　便為火所燒<br>　亦如人中毒　　迷悶心狂亂<br>　以火而炙療　　因此得除愈<br>　月光汝當知　　智者亦如是<br>　依意了意空　　故處於生死<br>　依眼了眼空　　於眼無執著<br>　若能如是知　　住眼亦無惱<br>　若了眼性空　　成就真實智<br>　以真實智故　　當得出現光<br>　若了眼性空　　永滅於貪欲<br>　以無貪欲故　　當得出現光<br>　如是瞋與癡　　我執并覆惱<br>　慳嫉無慚愧　　不忍將貢高<br>　憍慢及增上　　諂誑兼放逸<br>　乃至憍詐等　　一一如貪說<br>　若得真實智　　了知眼寂滅<br>　以知寂滅故　　當得出現光<br>　若得真實智　　住佛理趣中<br>　以住理趣故　　當得出現光<br>　若得真實智　　住佛方便中<br>　以住方便故　　當得出現光<br>　若不修實智　　永離於障惱<br>　成就出現光　　我昔未聞見<br>　若勤修實智　　永離於障惱<br>　能順於是行　　當得出現光<br>　若求最勝行　　當學於此經<br>　供養諸如來　　得實智方便<br>　若修真實智　　當供養諸佛<br>　成就出現光　　猶如掌中果<br>　若迷眼無我　　退失沙門法<br>　彼人不能得　　如是出現光<br>　若了眼無我　　成就沙門法<br>　彼人當證得　　如是出現光<br>　若了眼盡際　　亦了耳生邊<br>　由了耳生邊　　是大沙門法<br>　若不遍了知　　眼性之邊際<br>　於眼生邊際　　亦不能遍知<br>　彼人不能得　　如是出現光<br>　若能遍了知　　眼性之邊際<br>　於眼生邊際　　亦能遍了知<br>　彼人當證得　　如是出現光<br>　若不善了知　　眼性之邊際<br>　於眼生邊際　　亦不能善知<br>　彼人不能得　　如是出現光<br>　若能善了知　　眼性之邊際<br>　於眼生邊際　　亦能善了知<br>　彼人當證得　　如是出現光<br>　若不現了知　　眼性之邊際<br>　於眼生邊際　　亦不能現知<br>　彼人不能得　　如是出現光<br>　若能現了知　　眼性之邊際<br>　於眼生邊際　　亦能現了知<br>　彼人當證得　　如是出現光<br>　若不善了知　　眼性之邊際<br>　於眼生邊際　　亦不能遍知<br>　彼人不能得　　如是出現光<br>　若能善了知　　眼性之邊際<br>　於眼生邊際　　亦能現了知<br>　彼人當證得　　如是出現光<br>　若不善了知　　眼性之清淨<br>　於耳性清淨　　亦不能善知<br>　彼人不能得　　如是出現光<br>　若能善了知　　眼性之清淨<br>　於耳性清淨　　亦能善了知<br>　彼人當證得　　如是出現光<br>　乃至耳鼻舌　　身意與色聲<br>　香味并觸法　　地水若火風<br>　性事世間苦　　蘊界世將生<br>　及以聲名等　　一切皆如是　</p><p>爾時世尊告月光童子言。善男子。若有眾生發趣大乘。為欲圓滿成就如是出現光者。有八十種善根資糧。云何八十。所謂護念眾生。心無損害。於清淨戒奉持無缺。其心平等。無有諂曲。亦無慳嫉貪誑之心。深信大乘微妙經典。亦不耽愛富貴憍逸。忍力具足。志願無退。意樂清淨。住阿蘭若。不依眷屬利養名聞。安住諸禪現光三昧。於有戒者無諂承事。於同梵行起勝意樂。以敬法故常於和上阿闍梨所深生尊重。了達契經。善巧宣說。所言誠諦。住正思惟。勤種善根。常行慧施。覺知魔業。密護諸根。言詞安審。善解真諦。亦能了知諸地自相。求無盡色。不惜身命。教於四眾絕世思惟。離諸邪見無後世法。不於未學矯現其相。常於已學任力開示。曾不讚美歌詠音聲。亦不稱譽莊嚴資具。證入諸諦。具足多聞。捨離睡眠。勤求正法。於佛尊重。發菩提心。捨於世業。修諸學處。為愛法故依於勝友。求諸善根心無厭足。愛樂出家。護持佛法。不起惡業。於教無疑。善說譬喻。開示祕密。於大菩提志求無倦。所受經典未嘗忘失。不捨自學。摧伏他論。求出離道。修無量行。於彼法智其心決定。明見因果相續輪迴。不著三有。離增上慢。為於信者建立對治。了達未來果報差別。善知前際不假他緣。於遠離行精勤修習。於佛相好具足莊嚴。是為八十。復次月光。此八十法入於五法。云何為五。所謂知生死。知涅槃。知煩惱盡。知增上。知福果。復次月光。如是五法入於二法。云何為二。所謂心清淨莊嚴。色清淨莊嚴。復次月光。如是二法入於一法。云何為一。所謂能成諸佛如來無礙解脫<p>復次月光。復有八十種法。善能成就諸佛如來無礙解脫。云何八十。所謂布施資糧。廣大智慧。修清淨戒。離煩惱熱。摧伏憍慢。柔軟言詞。於種種事無不知時。亦知善友。發趣大乘。被精進甲。威儀利物。墮煩惱者令斷疑惑。毀諸不善。修行白法。不與惡人而為伴侶。種諸善根無有厭足。發菩提心勇猛精進。覺知魔事。證於諸諦。真實供養決了無疑。心念眾生常懷濟度。不著諸有。起於大心。不善眾生示其過惡。捨貪瞋癡。不求欲利。成熟眾生。修治佛塔。於諸聖者尊重恭敬。住大乘者親近承事。終不讚歎下劣乘人。遠離聲聞。摧伏怨敵。於世尊所廣大供養。以殊勝心種種奉施。得無礙智。具足辯才。以諸譬喻開示正法。而於性空不相違背。求法無懈。顯發深義。具大總持。說法無染。能廣流布。化導無厭。圓滿諸行有大威德。辯才無滯。成就多聞。不讚惡人。修於善業。解了諸蘊。捨離諸見。通達因性。超過所行。遠離非境。生清淨信。住於正道。愛樂大乘。平等攝受。不著無我。不厭生死。樂求涅槃。以少欲故住阿蘭若。常行乞食無有懈惓。隨有所得心生喜足。離無慚愧。親近於佛。善友同止。捨於非類。愍諸凡夫。同眾生行。於佛淨信。離於非器。有相違者不與言說。不來求者不為開曉。若有來求如應為說。於食平等。常施等施。開門大施。如是童子。此八十法。能得諸佛無礙解脫。爾時月光童子。得聞是法生大歡喜。即於佛前以偈讚曰<p class='lg'>　如來了知眼盡邊　　故能出現清淨智<br>　以能出現清淨智　　具足如來清淨光<br>　如來了知眼無我　　故能出現清淨音<br>　以能出現清淨音　　具足如來梵音相<br>　佛於往昔利眾生　　故能成就語清淨<br>　以能成就語清淨　　饒益無量諸世間<br>　如來了知眼性空　　故能成就總持智<br>　以能成就總持智　　出現如來無量光<br>　如來了知眼差別　　眼名差別亦無邊<br>　以知名字無邊故　　出現如來無量光<br>　佛知文字差別門　　即知眼空離文字<br>　以知眼空離文字　　出現如來無量光<br>　若人思惟眼無我　　即了佛語為真實<br>　以能知佛語真實　　出現如來決定光<br>　如來成就勝神通　　即了無邊眼滅壞<br>　以能了知眼滅壞　　利益一切諸世間<br>　大悲最勝兩足尊　　了達無邊眼生起<br>　如佛能知眼生起　　願我不久亦當然<br>　如是耳鼻舌身心　　色聲香味并觸法<br>　乃至世生聲名等　　當知一切皆應作<br>　大悲最勝兩足尊　　已具布施波羅蜜<br>　如佛布施波羅蜜　　願我不久亦當然<br>　大悲最勝兩足尊　　已具淨戒波羅蜜<br>　如佛淨戒波羅蜜　　願我不久亦當然<br>　大悲最勝兩足尊　　已具忍辱波羅蜜<br>　如佛忍辱波羅蜜　　願我不久亦當然<br>　大悲最勝兩足尊　　已具精進波羅蜜<br>　如佛精進波羅蜜　　願我不久亦當然<br>　大悲最勝兩足尊　　已具禪定波羅蜜<br>　如佛禪定波羅蜜　　願我不久亦當然<br>　大悲最勝兩足尊　　已具智慧波羅蜜<br>　如佛智慧波羅蜜　　願我不久亦當然<br>　大悲最勝兩足尊　　已具法身波羅蜜<br>　如佛法身波羅蜜　　願我不久亦當然<br>　大悲最勝兩足尊　　已具無邊清淨色<br>　如佛已具清淨色　　願我不久亦當然<br>　大悲最勝兩足尊　　已具無邊清淨意<br>　如佛已具清淨意　　願我不久亦當然<br>　大悲最勝兩足尊　　已具無邊勝功德<br>　如佛已具勝功德　　願我不久亦當然<br>　大悲最勝兩足尊　　已具無邊諸色相<br>　如佛已具諸色相　　願我不久亦當然<br>　大悲最勝兩足尊　　已具無邊聲清淨<br>　如佛已具聲清淨　　願我不久亦當然<br>　大悲最勝兩足尊　　已具無邊大神變<br>　如佛已具大神變　　願我不久亦當然<br>　大悲最勝兩足尊　　為化眾生處三有<br>　如佛化彼眾生類　　願我不久亦當然<br>　大悲最勝兩足尊　　已度無邊生死行<br>　如佛已度生死行　　願我不久亦當然<br>　大悲最勝兩足尊　　已度無邊貪欲行<br>　如佛度於貪欲行　　願我不久亦當然<br>　大悲最勝兩足尊　　已度無邊瞋恚行<br>　如佛度於瞋恚行　　願我不久亦當然<br>　大悲最勝兩足尊　　已度無量愚癡行<br>　如佛度於愚癡行　　願我不久亦當然<br>　大悲最勝兩足尊　　已度無量貪瞋行<br>　如佛度於貪瞋行　　願我不久亦當然<br>　大悲最勝兩足尊　　已度無量瞋癡行<br>　如佛度於瞋癡行　　願我不久亦當然<br>　大悲最勝兩足尊　　已度無量貪癡行<br>　如佛度於貪癡行　　願我不久亦當然<br>　大悲最勝兩足尊　　已度無邊等分行<br>　如佛度於等分行　　願我不久亦當然<br>　導師已度於貪欲　　普能饒益諸世間<br>　如佛饒益諸世間　　願我亦成如是智<br>　導師已度於瞋恚　　普能饒益諸世間<br>　如佛饒益諸世間　　願我亦成如是智<br>　導師度於愚癡行　　普能饒益諸世間<br>　如佛饒益諸世間　　願我亦成如是智<br>　導師已度貪瞋行　　普能饒益諸世間<br>　如佛饒益諸世間　　願我亦成如是智<br>　導師已度瞋癡行　　普能饒益諸世間<br>　如佛饒益諸世間　　願我亦成如是智<br>　導師已度貪癡行　　普能饒益<span class='corr'>諸</span>世間<br>　如佛饒益諸世間　　願我亦成如是智<br>　導師已度等分行　　普能饒益諸世間<br>　如佛饒益諸世間　　願我亦成如是智<br>　如來具足殊勝智　　調伏一切諸天眾<br>　我亦願成如是智　　得為調御天人師<br>　如來具足殊勝智　　調伏一切諸龍眾<br>　我亦願成如是智　　得為調御天人師<br>　如來具足殊勝智　　調伏一切夜叉眾<br>　我亦願成如是智　　得為調御天人師<br>　如來具足殊勝智　　調伏一切乾闥婆<br>　乃至無量鳩槃茶　　所有若干諸眷屬<br>　我亦願成如是智　　得為調御天人師<br>　如來具足殊勝智　　了知諸法真實義<br>　我亦願成如是智　　於彼真實得無疑<br>　如來若了苦盡邊　　利益一切群生類<br>　我亦願成如是智　　於彼苦盡得無疑<br>　如來善了因盡邊　　利益一切群生類<br>　我亦願成如是智　　於彼因盡得無疑<br>　如來具足殊勝智　　了達世間之所行<br>　我亦願成如是智　　於世間行得無疑<br>　如來具足殊勝智　　了達世間處非處<br>　我亦願成如是智　　利益一切諸世間<br>　如來具足殊勝智　　了達世間諸業果<br>　我亦願成如是智　　利益一切諸世間<br>　如來具足殊勝智　　了達世間種種性<br>　我亦願成如是智　　利益一切諸世間<br>　如來具足殊勝智　　了達一切諸趣行<br>　我亦願成如是智　　利益無量諸世間<br>　如來具足殊勝智　　了達世間諸勝解<br>　我亦願成如是智　　利益一切諸世間<br>　如來具足殊勝智　　了達一切諸根性<br>　我亦願成如是智　　利益一切諸世間<br>　如來具足殊勝智　　了達靜慮之所行<br>　我亦願成如是智　　利益一切諸世間<br>　如來具足殊勝智　　了達解脫之所行<br>　我亦願成如是智　　利益一切諸世間<br>　如來具足殊勝智　　了達等分之所行<br>　我亦願成如是智　　利益一切諸世間<br>　如來具足殊勝智　　了達等至之所行<br>　我亦願成如是智　　利益一切諸世間<br>　如來善了於生死　　流轉皆因煩惱生<br>　我亦願成如是智　　利益一切諸世間<br>　如來一切皆了知　　利益世間無與等<br>　我亦願成如是智　　利益一切諸世間<br>　如來善住於等持　　發起殊勝方便智<br>　我亦願成如是智　　利益一切諸世間<br>　如來具足殊勝智　　了達無邊宿住行<br>　我亦願成如是智　　利益一切諸世間<br>　如來具足殊勝智　　了達生死無有邊<br>　我亦願成如是智　　利益一切諸世間<br>　如來具足殊勝智　　了達一切煩惱盡<br>　我亦願成如是智　　利益一切諸世間<br>　如來具足殊勝智　　成就無上正等覺<br>　我亦願成如是智　　利益一切諸世間<br>　如來具足殊勝智　　離諸煩惱并習氣<br>　我亦願成如是智　　利益一切諸世間<br>　如來具足殊勝智　　了知欲染障菩提<br>　我亦願成如是智　　利益一切諸世間<br>　如來具足殊勝智　　了知出離生死法<br>　願我亦成如是智　　利益一切諸世間<br>　如來善了於法義　　覺悟無量諸眾生<br>　我亦願成如是智　　利益一切諸世間<br>　如來善了於法性　　如幻如夢如陽炎<br>　我亦願成如是智　　利益一切諸世間<br>　如來善了於世間　　一切文字并言說<br>　我亦願成如是智　　利益一切諸世間<br>　如來具足勝辯才　　開示甚深微妙法<br>　我亦願成如是智　　利益一切諸世間<br>　如來善調身語意　　一切皆隨智慧行<br>　我亦願成如是智　　利益一切諸世間<br>　如來善了於三世　　無取無著無罣礙<br>　我亦願成如是智　　利益一切諸世間<br>　如來善修戒定慧　　於彼一切無退轉<br>　我亦願成如是智　　得為三界大悲尊<br>　如來善修於解脫　　解脫知見無退轉<br>　我亦願成如是智　　得為三界大悲尊<br>　如來善修於正觀　　天人世間無等倫<br>　我亦願成如是智　　得為三界大悲尊<br>　如來具足殊勝智　　於諸世法無所染<br>　我亦願成如是智　　得為三界大悲尊<br>　如來善了於世間　　種種諸趣皆明見<br>　我亦願成如是智　　於彼諸趣得無礙<br>　如來善了盡生邊　　是故於彼無迷惑<br>　我亦願成如是智　　於盡生性得無疑<br>　如來善了寂靜邊　　是故於彼無迷惑<br>　我亦願成如是智　　於彼寂靜得無疑<br>　如來善了流轉邊　　是故於彼無迷惑<br>　我亦願成如是智　　於彼流轉得無疑<br>　如來善了前後際　　是故具足無師智<br>　我亦願成如是智　　於前後際得無疑<br>　如來善了轉生邊　　是故具足無師智<br>　我亦願成如是智　　於彼生轉得無疑<br>　如來善了前後際　　於眼斷常無所執<br>　我亦願成如是智　　於前後際得無疑<br>　如來善了盡生邊　　於眼斷常無所執<br>　我亦願成如是智　　於盡生性得無疑<br>　若人不了前後際　　彼則於貪生取著<br>　如來於彼能證知　　是故於貪無所染<br>　若人不了有無邊　　彼則於貪生取著<br>　如來於彼能證知　　是故於貪無所染<br>　若人不了盡無邊　　彼則於貪生取著<br>　如來於彼能證知　　是故於貪無所染<br>　若人不了轉無轉　　彼則於貪生取著<br>　如來於彼能證知　　是故於貪無所染<br>　瞋癡忿覆并嫉誑　　諂曲貢高與<span class='corr'>憍慢</span><br>　布施持戒將忍辱　　禪定智慧皆如是　</p><p>爾時世尊。知月光童子深心所念。熙怡微笑放金色光。其光普照無量無邊諸佛國土。於彼國界作利益已。繞佛三匝還從如來頂上而入。是時彌勒菩薩。即從座起。偏袒右肩右膝著地。頂禮佛足合掌恭敬。以諸偈讚而問佛言<p class='lg'>　雲雷師子吼　　迦陵頻伽聲<br>　出大法鼓音　　何緣現微笑<br>　殊勝百千日　　清淨妙音聲<br>　功德甚希有　　何緣現此光<br>　施戒忍精進　　定慧等莊嚴<br>　一切皆圓滿　　何緣現此光<br>　如來柔軟音　　常遠離麤語<br>　善療眾生病　　何緣現此光<br>　大悲兩足尊　　知眼常空寂<br>　以清淨梵音　　為眾生演說<br>　耳鼻舌身心　　乃至聲名等<br>　并諸集滅道　　智忍亦如是<br>　大悲兩足尊　　知眼盡生際<br>　寂靜及流轉　　一切皆空寂<br>　耳鼻舌身心　　色聲香味觸<br>　乃至聲名等　　一切皆如是<br>　又說因緣法　　遠離於斷常<br>　非自非他作　　眾緣之所生<br>　或以種種門　　開示於苦本<br>　或以種種義　　稱讚佛光明<br>　以無量言詞　　演說寂滅法<br>　無人無壽者　　無我無眾生<br>　過去無量佛　　亦以不思議<br>　百千諸偈頌　　演說如是法<br>　如來所演說　　真實功德法<br>　無說無說者　　所說法亦無<br>　佛說最勝法　　覺悟於群生<br>　諸天及夜叉　　聞者皆能了<br>　一切阿脩羅　　意樂已清淨<br>　無量諸人眾　　疑網悉皆除<br>　了知貪自性　　滅壞瞋與癡<br>　愛慢及無明　　諂嫉并戲論<br>　乃至苦蘊等　　一切皆捨離<br>　如是諸句義　　究竟悉清淨<br>　如來於一法　　通達種種名<br>　其數百千萬　　乃至不思議<br>　於無量佛所　　善學如是法<br>　而於一法中　　演說無窮盡<br>　如來善了達　　種種諸法門<br>　亦能分別知　　名句上中下<br>　修學於一切　　種種異言詞<br>　善巧而宣說　　微妙第一義<br>　如是清淨音　　因緣和合起<br>　亦不依喉舌　　乃至於身心<br>　其地六種動　　十方眾咸集<br>　合掌瞻仰佛　　願為除眾疑<br>　如來善了知　　眼盡生邊際<br>　自性常空寂　　無去亦無來<br>　無住無處所　　深入於實際<br>　佛眼無障礙　　是故我今問<br>　如來善了知　　眼性前後際<br>　盡無盡流轉　　自性常空寂<br>　開示諸法義　　令世間歡喜<br>　牟尼美妙音　　何緣現微笑<br>　佛知前後際　　眼性常空寂<br>　離分別言詞　　何緣現微笑<br>　佛知眼無量　　種種言宣說<br>　本性常空寂　　何緣現微笑<br>　佛知盡生邊　　眼性常空寂<br>　捨離諸煩惱　　證佛菩提智<br>　具足勝名聞　　何緣現微笑<br>　如來久修學　　演說不思議<br>　了達眼性空　　離垢常清淨<br>　無量諸心行　　一念皆了知<br>　光明照世間　　為是何瑞相<br>　大仙等正覺　　最勝兩足尊<br>　煩惱悉已除　　其心常寂靜<br>　如來殊勝智　　深達眼盡邊<br>　復以何因緣　　而今現微笑<br>　耳鼻舌身心　　六塵并四大<br>　乃至聲名等　　一切皆如是<br>　佛知眼無我　　亦達耳無常<br>　及了鼻性空　　何緣現微笑<br>　佛知舌無我　　亦達身無常<br>　及了心性空　　何緣現微笑<br>　佛知色無我　　亦達聲無常<br>　及了香性空　　何緣現微笑<br>　佛知味無我　　亦達觸無常<br>　及了法性空　　何緣現微笑<br>　佛知地無我　　亦達水無常<br>　及了火性空　　何緣現微笑<br>　佛知風無我　　亦達性無常<br>　及了事性空　　何緣現微笑<br>　知世間無我　　亦達苦無常<br>　及了蘊性空　　何緣現微笑<br>　佛知界無我　　亦達世無常<br>　及了生性空　　何緣現微笑<br>　佛知聲無我　　亦達名無常<br>　及了道性空　　何緣現微笑<br>　佛知智無我　　了寂靜無常<br>　及眾生性空　　何緣現微笑<br>　佛知性無性　　亦知我非我<br>　及了意樂空　　何緣現微笑<br>　觀生死無我　　亦達常無常<br>　及了涅槃空　　何緣現微笑<br>　如來心解脫　　名聞滿三界<br>　帝釋與人王　　龍神咸供養<br>　如來善了知　　眼盡生邊際<br>　乃至於寂靜　　何緣現微笑<br>　無量諸佛子　　俱集於眾會<br>　從佛口所生　　從法變化生<br>　皆來佛前住　　合掌而尊重<br>　為於彼眾故　　問此光因緣<br>　如來善了知　　眼性空無我<br>　超過於一切　　在家修學者<br>　佛以平等智　　了法無差別<br>　如來意樂知　　非是神通見<br>　佛知眼無我　　性空無去來<br>　清淨智無邊　　何緣現微笑　</p><p class='juan'>
大寶積經卷第三十一</p>
</body></html>
