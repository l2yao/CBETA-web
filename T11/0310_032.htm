<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
大寶積經卷第三十二<p><span class='byline'>　　　　唐天竺三藏菩提流志譯</span><br><p><b>　　<A NAME="n74"></A>出現光明會第十一之三</b></p>
<p class='lg'>　如來已盡於生際　　大悲普覆諸世間<br>　法王最勝人中尊　　願說何緣現微笑<br>　無量無邊大菩薩　　并餘威德諸天眾<br>　悉於空中持妙蓋　　而此大地皆振動<br>　誰於往昔如來所　　長夜修行諸善法<br>　平等悅意大悲尊　　願說何緣現微笑<br>　誰於往昔供諸佛　　得聞此法生歡喜<br>　導師最勝人中尊　　願說何緣現微笑<br>　世尊音聲悅眾意　　猶如鴈王聲美妙<br>　自然無量音和雅　　願說何故放斯光<br>　無量俱胝諷頌言　　勸讚悅可相應語<br>　拘[<a href='javascript:showpic("../fontimg/011904.gif")'>打-丁+只</a>]羅聲殊勝類　　願說何故放斯光<br>　雷鼓深遠說法聲　　普聞無邊千億界<br>　慈心麤言或軟語　　何故現斯金色光<br>　了生無生盡無盡　　知眼性離無來去<br>　為世照明甘露滅　　何故現斯金色光<br>　知眼起作常空寂　　無去無來無住處<br>　猶如陽炎水泡沫　　示現微笑何因緣<br>　如是耳鼻舌身意　　色聲香味并觸法<br>　乃至音聲及名等　　當知一切亦復然<br>　金剛常身不壞身　　具足百千殊勝相<br>　體無機關而運動　　願說微笑何因緣<br>　髀膊傭滿足跟長　　腹相不現如師子<br>　臍深妙好腰圓滿　　願說微笑何因緣<br>　金色淨身離塵垢　　一一眾毛紺青色<br>　右旋上靡香芬馥　　願說微笑何因緣<br>　妙身圓滿常安住　　猶如尼拘陀樹王<br>　一切功德以莊嚴　　音聲悅眾令欣樂<br>　修臂傭圓肩妙好　　項約圓滿螺文現<br>　遊步無邊百千剎　　示諸眾生邪正道<br>　齒白無垢如珂雪　　舌相廣長周覆面<br>　師子頰輔鼻脩直　　皆從方便淨心生<br>　優缽羅香從口出　　栴檀香氣遍於身<br>　已於往昔廣修慈　　清淨意樂常相續<br>　如來足下善安平　　隨所履地無窊曲<br>　猶如師子象王步　　超過一切諸世間<br>　千輻輪相妙端嚴　　殊勝光文常炳著<br>　所行善利諸群品　　見者皆生淨信心<br>　一指能出百千光　　普照無邊諸佛剎<br>　往昔勤修眾善行　　獲此種種相莊嚴<br>　成就色身無等倫　　面相端嚴最殊勝<br>　神變利益諸世間　　願說何緣現微笑<br>　膊傭平正如鹿王　　身不低屈猶師子<br>　出與為世作燈明　　願說何緣現微笑<br>　馬王隱相無塵染　　掌中平滿手過膝<br>　希有最勝人師子　　願說微笑何因緣<br>　從身出現無邊光　　妙色寂靜而皕<br>　其心清淨常相續　　演說無邊諸契經<br>　非彼安住斷常人　　所能淨修如是法<br>　若能捨離諸邊見　　速成如來清淨身<br>　天鼓雲雷聲遠震　　迦蘭陀鴻響清徹<br>　天樂音聲千萬種　　願說何故現斯光<br>　導師一音演說法　　令諸毀戒斷相續<br>　如來所說妙言音　　皆是甚深希有法<br>　牛王眉間白毫相　　遍至百千諸佛剎<br>　妙眼猶如紺青色　　頂相空天無能見<br>　齒白齊密具四十　　猶如清淨頗胝寶<br>　皆從無量善業生　　願說何緣現微笑<br>　如來圓滿功德身　　成就無邊微妙色<br>　出現希有淨光明　　願說何緣現微笑<br>　大悲最勝兩足尊　　了達眾生心志樂<br>　已得無礙妙辯才　　願說何緣現微笑<br>　如來已到於彼岸　　具足三明及六通<br>　示現無邊清淨光　　願說何緣現微笑<br>　佛於往昔無量劫　　供養百千諸世尊<br>　如是因果不敗亡　　願說何緣現微笑<br>　佛於往昔無量劫　　安住微妙諸等持<br>　知眼生邊及盡邊　　願說何緣現微笑<br>　過去未來現在世　　導師於彼悉能了<br>　淨智無礙不思議　　願說何緣現微笑　</p><p>爾時世尊。於大眾中。以金色手。摩月光頂。而說偈言<p class='lg'>　童子諦聽　　吾今付汝　　此菩提法<br>　出現光經　　於後惡世　　法欲滅時<br>　當為眾生　　開示演說　　我以佛眼<br>　見未來世　　於是微妙　　甚深經典<br>　若樂不樂　　皆悉了知　　若有眾生<br>　志求佛道　　常念諸佛　　當授此經<br>　若壞淨信　　樂於憒鬧　　長夜惛睡<br>　不樂斯經　　於我法中　　雖得出家<br>　於涅槃法　　不生欣樂　　如是癡人<br>　虛食信施　　聞有為法　　多諸過患<br>　猶著世間　　不生驚怖　　如是癡人<br>　智者呵責　　雖服法衣　　而無智慧<br>　牟尼諸說　　真實之言　　無智若聞<br>　不能信受　　如是愚人　　勿與同止<br>　若有得聞　　此殊勝法　　不生歡喜<br>　愛樂之心　　如是等人　　我所呵責<br>　雖得人身　　則為空過　　若有得聞<br>　此甚深法　　能生歡喜　　愛樂之心<br>　是人已曾　　值遇諸佛　　決定當得<br>　無上菩提　　若人愚癡　　惡見所害<br>　斷於慧命　　遠離菩提　　是故應當<br>　捨惡知識　　親近恭敬　　明慧之人<br>　一切世間　　無量過患　　眾生常沒<br>　三惡趣中　　皆從癡惡　　因緣所起<br>　隨惑流轉　　不得自在　　棄捨正法<br>　行於非法　　是故當離　　愚小之人<br>　猶如御者　　自折其軸　　既作惡業<br>　生地獄中　　口出惡言　　琣蛚阨`<br>　如持利斧　　自伐其身　　不知諸法<br>　因緣所造　　隨業受報　　無能救者<br>　親近世仙　　以為善友　　而便自謂<br>　修習於空　　已證無為　　生斷滅見<br>　如身器破　　心亦隨滅　　多所樂說<br>　綺飾言辭　　於此味著　　終無義利<br>　雖為毒蛇　　之所螫害　　終不令人<br>　墮於惡趣　　愚者說法　　壞人善根<br>　令無量眾　　墮於地獄　　汝等大眾<br>　應當觀察　　如是童子　　今在我前<br>　往昔已曾　　供養無量　　琲e沙數<br>　諸佛世尊　　堅固修行　　求無上智<br>　心不依止　　一切諸有　　知眼生邊<br>　畢竟清淨　　離諸戲論　　無所染著<br>　為欲利益　　無量眾生　　演說無上<br>　現光經典　　愚人不能　　修學是法<br>　於修行者　　見其過失　　是故應捨<br>　愚癡之人　　不應親近　　修學是法<br>　愚癡之人　　樂於諍論　　不能勤修<br>　無諍論行　　彼諸人等　　無如理心<br>　是故不應　　恭敬稱讚　　愚癡之人<br>　懈怠嬾惰　　常行不善　　身語意業<br>　無有淨戒　　智慧多聞　　常思欲境<br>　樂於憒鬧　　汝等應觀　　如是愚人<br>　種族及身　　皆悉鄙惡　　瞋恚佷戾<br>　形貌醜陋　　設生善處　　身常下劣<br>　執著我相　　迷於真理　　無有智慧<br>　分別語言　　聞性空法　　不生愛樂<br>　如來世尊　　久已遠離　　一切世間<br>　語言戲論　　凡夫於此　　深生染著<br>　盡其壽命　　不能了知　　雖讚持戒<br>　不修梵行　　口說於法　　身行非法<br>　自說是律　　常行非律　　佛教弟子<br>　著壞色衣　　破戒之人　　而披此服<br>　增長憍慢　　放逸之心　　所食信施<br>　如吞猛火　　既捨居家　　無五欲樂<br>　又於佛法　　無勝妙樂　　樂於雜行<br>　不離二邊　　所有意樂　　皆不清淨<br>　如是愚人　　處在大眾　　猶如野干<br>　入師子群　　雖說如是　　寂靜之法<br>　不能了知　　真實空義　　為眾稱讚<br>　生貢高心　　不念大師　　慚愧謙下<br>　受不淨物　　如得摩尼　　歡喜執持<br>　心無暫捨　　是輩下劣　　雖復出家<br>　守護威儀　　執持衣缽　　但有形像<br>　無實智慧　　雖復剃髮　　不捨惡心<br>　墮於倒見　　非沙門法　　退失寂靜<br>　涅槃之道　　亦無沙門　　所證之果<br>　無明煩惱　　不滅微塵　　遊行聚落<br>　自稱寂靜　　愚人無智　　不知正趣<br>　心所樂欲　　皆為不善　　因利養故<br>　住阿蘭若　　不為修習　　涅槃之因<br>　惛沈喜睡　　但念安身　　常樂修行<br>　如是等事　　雖住蘭若　　經歷多年<br>　以倒見故　　失涅槃道　　終不能得<br>　沙門道果　　毀破正見　　違犯禁戒<br>　愛好衣服　　莊嚴其身　　於諸欲樂<br>　常生愛染　　若入城邑　　現憍慢相<br>　放縱身業　　不住威儀　　或入城邑<br>　遊行自說　　彼阿蘭若　　山窟之中<br>　汝等當知　　是我所住　　徐行低視<br>　進止安庠　　發言詭異　　現羅漢相<br>　令白衣眾　　咸相謂言　　蘭若比丘<br>　是真聖者　　或復在彼　　阿蘭若處<br>　見有人來　　即便指示　　我於是處<br>　晝夜經行　　或施軟草　　宴坐之所<br>　或入聚落　　詣白衣家　　詐現慇懃<br>　問訊安隱　　說於世俗　　王賊之事<br>　或以染心　　於女人前　　種種方便<br>　自讚其德　　我能為世　　作大福田<br>　我捨王位　　出家修道　　宮人婇女<br>　皆悉生天　　彼人聞已　　益加恭敬<br>　衣服飲食　　種種供養　　大德哀愍<br>　數來我所　　貪著美味　　不知過患<br>　為魔得便　　如龜墮網　　於蘭若眾<br>　矜高利養　　輕毀誹謗　　精進比丘<br>　心迷名利　　轉生貪著　　為活命故<br>　常行欺誑　　增長身語　　不善之業<br>　若有施主　　淨心供養　　由懈怠故<br>　損減其福　　如是愚人　　常生惡欲<br>　於此空法　　無順忍心　</p><p class='lg'>　若於我法中　　能離如是過<br>　勤修不放逸　　得此法非難<br>　於利與非利　　稱譏苦樂等<br>　世法不能動　　得此法非難<br>　觀身不淨想　　諸蘊瘡疣想<br>　受食塗瘡想　　得此法非難<br>　雖受好衣服　　亦不生憍慢<br>　為遮慚恥故　　得此法非難<br>　不矜持色力　　於食無貪著<br>　為存壽命故　　得此法非難<br>　了知諸有空　　於欲無取捨<br>　常修空寂行　　得此法非難<br>　去一由旬山　　獨坐修禪定<br>　觀有為無我　　得此法非難<br>　觀眼盡生邊　　及眼流轉相<br>　勤修眼淨道　　得此法非難<br>　耳鼻舌身心　　色聲香味觸<br>　乃至音聲名　　一切皆如是<br>　如是未來世　　無量諸比丘<br>　精勤懈怠者　　一切皆應了<br>　彼遇善惡友　　修習不修習<br>　生信及不信　　一切皆應了<br>　彼遇善惡友　　於諸根盡道<br>　修習不修習　　一切皆應了<br>　若愛樂菩提　　或一二三月<br>　後時還退失　　一切皆應了<br>　若人聞此法　　能生愛樂心<br>　設令時退失　　還得於淨信<br>　若人聞此法　　不能離放逸<br>　便生是念言　　此經非佛說<br>　若人聞此法　　為魔所攝持<br>　初雖起信心　　後則還棄捨<br>　於法無欣樂　　虛空求名利<br>　遊行於聚落　　讚說陀羅尼<br>　三昧總持光　　彼實不能了<br>　纏縛於五欲　　貪求諸世業<br>　以分別言說　　誹謗修空者<br>　無有念慧心　　盡壽為空過<br>　愚人捨空法　　是則為破戒<br>　當墮阿鼻獄　　終不得生天<br>　若於一剎那　　造立於千塔<br>　不如聞是經　　受持四句偈<br>　以百千華鬘　　供養於佛塔<br>　不如聞是經　　思惟四句偈<br>　若人造寶塔　　其數如琩F<br>　不如剎那頃　　思惟於此經<br>　於百億佛剎　　散華以供養<br>　不如剎那頃　　思惟於此經<br>　袈裟百萬億　　奉施於諸佛<br>　不如剎那頃　　思惟於此經<br>　佛眼勝清淨　　無所不知見<br>　若愛樂此經　　當得如來眼<br>　過去無數劫　　有佛名然燈<br>　我為摩納仙　　持華來供養<br>　便記我成佛　　號釋迦牟尼<br>　當坐於道場　　演說此經典<br>　汝時為童子　　聞我得受記<br>　歡喜生淨心　　合掌而發願<br>　若摩納成佛　　我當助宣化<br>　乃至滅度後　　護持於法藏<br>　如彼然燈佛　　所說現光經<br>　摩納與童子　　爾時俱聽受<br>　我曾於往昔　　以優缽羅華<br>　供養於彼佛　　汝時在此會<br>　即發如是願　　於我末法中<br>　受持此經典　　廣宣說流布<br>　若有聞是法　　心不生瞋恚<br>　能受持讀誦　　是名善丈夫<br>　汝當於後世　　持此難聞法<br>　廣為諸眾生　　分別其義趣<br>　我亦於過去　　正法欲滅時<br>　持此現光經　　廣為眾生說<br>　愚人不勤修　　於此生誹謗<br>　我雖聞此言　　亦不生瞋恚<br>　我常修忍力　　饒益諸世間<br>　由忍力成就　　相好莊嚴身<br>　童子汝當觀　　佛身妙圓滿<br>　金色最清淨　　皆從忍力生<br>　我足指按地　　震動無邊剎<br>　眾生不顛墜　　皆從忍力生<br>　我從一毛孔　　出百千光明<br>　清淨照一切　　皆由勝忍力<br>　羅剎甚可畏　　吸人精氣者<br>　常慈心敬我　　皆由勝忍力<br>　我所有眷屬　　善能調伏心<br>　尊重於如來　　皆由勝忍力<br>　百千諸音樂　　遍於大眾中<br>　稱讚佛功德　　皆由勝忍力<br>　百千諸龍王　　瞋毒甚可畏<br>　見佛生歡喜　　皆由勝忍力<br>　羅叉夜叉等　　持百千華鬘<br>　悉來供養我　　皆由勝忍力<br>　無量百千剎　　現在諸如來<br>　稱讚我功德　　皆由勝忍力<br>　八千鳩槃荼　　及阿吒<span class='corr'>[<a href='javascript:showpic("../fontimg/004555.gif")'>口*縛</a>]</span>迦<br>　散華供養我　　皆由勝忍力<br>　六十百俱胝　　諸夜叉王等<br>　悉來供養我　　皆由勝忍力<br>　復有千龍王　　摩那娑伽等<br>　赤真珠奉我　　皆由勝忍力<br>　百千兜牟盧　　及與尸棄毘<br>　音樂供養我　　皆由勝忍力<br>　百千鳩槃荼　　毘盧釋迦等<br>　香華供養我　　皆由勝忍力<br>　持大地龍王　　示現於半身<br>　合掌恭敬我　　皆由勝忍力<br>　有百千俱胝　　無身羅怙等<br>　淨心供養我　　皆由勝忍力<br>　童子汝當觀　　如來光所照<br>　離苦得安樂　　皆由勝忍力<br>　百千三暮多　　風天遍虛空<br>　雨香供養我　　皆由勝忍力<br>　百千諸天眾　　散天華供養<br>　悉捨諸愛著　　親近於如來<br>　汝觀佛神通　　所說施戒聲<br>　周聞於一切　　皆由勝忍力<br>　演說蘊界聲　　及四諦音聲<br>　周聞於一切　　皆由勝忍力<br>　由我神通力　　聞空中演說<br>　眼盡邊寂靜　　生邊亦復然<br>　由我神通力　　聞空中演說<br>　眼從因緣生　　無來亦無去<br>　由我神通力　　聞空中演說<br>　眼觀察寂靜　　諸佛由是生<br>　由我神通力　　聞空中演說<br>　眼盡邊寂靜　　諸佛由是生<br>　由我神通力　　聞空中演說<br>　眼邊際寂靜　　諸佛由是生<br>　由我神通力　　聞空中演說<br>　眼生邊寂靜　　諸佛由是生<br>　由我神通力　　聞空中演說<br>　眼流轉寂靜　　諸佛由是生<br>　由我神通力　　聞空中演說<br>　眼無生寂靜　　諸佛由是生<br>　由我神通力　　聞空中演說<br>　眼寂滅寂靜　　諸佛由是生<br>　耳鼻舌身心　　色聲香味觸<br>　乃至音聲名　　一切皆如是<br>　貪瞋癡忿覆　　嫉妒及諂誑<br>　貢高憍慢等　　廣說亦復然　</p><p>爾時月光童子。聞說如是最勝之法。歡喜合掌而白佛言。世尊。我於明日欲請如來并諸大眾。唯願哀愍而受我食。爾時世尊知彼童子意樂清淨。亦知饒益無量眾生。起大慈心默然受請。是時童子即從坐起。頂禮佛足右繞三匝。歡喜還家。與其眷屬及諸天龍夜叉羅剎鳩槃荼等。皆共嚴飾王舍大城。於四衢道張施綵幔。其幔高廣普覆一切。金繩交絡珠纓垂布。師子幡帶金藥鉤鬘。百千萬種而校飾之。復有寶華其色殊特。叢廁錯糅以為華鬘。薝蔔迦華鬘目真鄰陀華鬘。如是種種無量無數。於寶帳間周匝垂下。普遍大會一切莊嚴。又於其下敷諸床座。燒眾寶香。畢力迦香。都摩遮香。栴檀鬱金清淨悅意。如是種種和合妙香。而為供養。復以香水遍灑街道。雜華覆地處處充滿。爾時諸天童女。阿修羅女。摩[<a href='javascript:showpic("../fontimg/023523.gif")'>目*侯</a>]羅女。其數無量心生歡喜。為欲成就菩提因故。俱來嚴飾最勝大城。月光童子知是城中普遍嚴淨。食時已到前白佛言。願為利益諸眾生故。入是城。爾時如來。與其大眾前入城門。當下足時。城中大地普皆震動。周遍十方百千億剎。悉亦震動。於是時中。盲者能視。苦者得樂。聾者能聽。色下劣者得妙好色。無財物者而得財物。無子得子。無衣得衣。無金寶者得諸金寶。無親屬者得諸親屬。若乏一切嚴身具者。普皆令得嚴身之具。復有諸鳥拘[<a href='javascript:showpic("../fontimg/011904.gif")'>打-丁+只</a>]羅鳥鸚鵡孔雀。舍利迦羅。是諸眾鳥。見如來已。生歡喜心出勝妙音。聞是音者能令意悅。如來復以神通之力。化作無量薝蔔迦樹。百千眾生持彼淨華并餘妙香。散佛供養。復有百千阿修羅女摩醯首羅。持赤真珠及栴檀末。於如來上歡喜奉散。阿修羅眾及餘諸天。執持寶蓋。皆是黃金白銀之所校飾。於虛空中覆如來上。世尊復以神變之力。化作無量栴檀香樹。百千金剛樹。寶器衣服。如是等樹無量無邊。珍寶莊嚴華葉繁茂。一切眾生福德之果而共成熟。微風吹動最勝妙香。流溢普遍無量佛土。百千眾生俱持散佛。如是無量情與非情。皆是如來神通道力之所變化。若有希求以神變故。隨彼意樂悉令充足。佛入城時一切大眾。於虛空中聞殊妙聲。其聲演暢不可思議。亦復不知彼從何出。以百千頌宣說諸法<p class='lg'>　爾時世尊方入城　　空中有聲如是說<br>　了貪盡邊常空寂　　證其實性得菩提<br>　爾時世尊方入城　　空中有聲如是說<br>　了貪生邊常空寂　　證其實性得菩提<br>　爾時世尊方入城　　空中有聲如是說<br>　了貪邊際常空寂　　證其實性得菩提<br>　爾時世尊方入城　　空中有聲如是說<br>　了貪寂靜常空寂　　證其實性得菩提<br>　爾時世尊方入城　　空中有聲如是說<br>　了貪流轉常空寂　　證其實性得菩提<br>　爾時世尊方入城　　空中有聲如是說<br>　了貪無有常空寂　　證其實性得菩提<br>　爾時世尊方入城　　空中有聲如是說<br>　了貪無生常空寂　　證其實性得菩提<br>　爾時世尊方入城　　空中有聲如是說<br>　了貪寂滅常空寂　　證其實性得菩提<br>　瞋癡忿覆并嫉誑　　諂曲貢高憍慢憂<br>　苦集滅道及有情　　童男童女并婦女<br>　丈夫養育兼六根　　六塵四大性事物<br>　世間苦蘊界世生　　音聲名等亦如是<br>　法王演說微妙音　　一切眾生悉歡喜<br>　諸天世人共聞已　　樂欲住於如來乘<br>　爾時世尊方入城　　空中有聲如是說<br>　佛於施力深愛樂　　由施力故證菩提<br>　爾時世尊方入城　　空中有聲如是說<br>　佛於淨戒深愛樂　　由淨戒力證菩提<br>　爾時世尊方入城　　空中有聲如是說<br>　佛於忍辱深愛樂　　由忍辱力證菩提<br>　爾時世尊方入城　　空中有聲如是說<br>　佛於精進深愛樂　　由精進力證菩提<br>　爾時世尊方入城　　空中有聲如是說<br>　佛於禪定深愛樂　　由禪定力證菩提<br>　爾時世尊方入城　　空中有聲如是說<br>　佛於智慧深愛樂　　由智慧力證菩提<br>　神通福德智住力　　方便色力名稱力<br>　業因緣友淨信聞　　施相應力寂靜力<br>　調伏實際諦善力　　所畏歡喜利愛樂<br>　慈悲喜捨忍無惱　　空無相等亦如是<br>　十力聖主天中尊　　功德名聞無等量<br>　當入勝城初下足　　廣為饒益諸眾生<br>　昔於三有修淨業　　增長諸天眾善行<br>　一切世間普宗仰　　聞我此說咸歡喜<br>　如來入城當下足　　城邑大地皆震動<br>　咸睹世尊清淨光　　靡不渴仰生欣躍<br>　世尊入城廣饒益　　人天大眾心歡喜<br>　地及空行三有中　　皆歎如來善安樂<br>　世尊足輪初按地　　淨光普照未曾有<br>　善馬城中出妙聲　　眾鳥於空亦歡喜<br>　復有清淨女人眾　　手足環釧及瓔鬘<br>　如是種種寶莊嚴　　不擊自生微妙響<br>　各各互來相慶美　　同聲共歎勝吉祥<br>　聾盲殘缺得諸根　　皆是如來殊勝果<br>　世尊入城咸慶悅　　天人散華以供養<br>　普遍空中出妙聲　　無量諸天大歡喜<br>　復有失念諸眾生　　狂亂已除相慶慰<br>　女人懷妊生憂懼　　蒙光離苦得安樂<br>　或有慚愧諸男女　　為說離於垢染法<br>　皆生歡喜清淨心　　頂禮最勝牟尼足<br>　或求如來無上道　　或求菩薩聲聞乘<br>　猶入最勝栴檀城　　瞻仰尊容自欣慶<br>　佛慧善了於他行　　隨順世間作饒益<br>　殊勝法財與菩薩　　上妙珍寶施眾生　</p><p class='lg'>　世尊當入城　　空中如是說<br>　若愛眼盡邊　　於佛能尊重<br>　世尊當入城　　空中如是說<br>　若愛眼盡邊　　於佛生淨信<br>　若愛眼盡邊　　得佛不壞信<br>　於淨信相續　　由觀眼盡邊<br>　若愛眼盡邊　　得法不壞信<br>　於淨信相續　　由觀眼盡邊<br>　若愛眼盡邊　　得僧不壞信<br>　於淨信相續　　由觀眼盡邊<br>　若愛眼盡邊　　得戒無取著<br>　於淨戒相續　　由觀眼盡邊<br>　若愛眼盡邊　　離惡趣貪欲<br>　捨離貪相續　　由觀眼盡邊<br>　若愛眼盡邊　　離惡趣瞋恚<br>　捨離瞋相續　　由觀眼盡邊<br>　若愛眼盡邊　　離惡趣愚癡<br>　捨離癡相續　　由觀眼盡邊<br>　若愛眼盡邊　　則住菩提智<br>　菩提智相續　　由觀眼盡邊<br>　乃至眼生邊　　邊際及流轉<br>　寂靜并無有　　無生將寂滅<br>　如是等諸門　　皆同眼盡說<br>　若愛眼盡邊　　彼常無疑惑<br>　以無疑惑故　　即得佛神通<br>　若愛眼生邊　　彼常無疑惑<br>　以無疑惑故　　即得佛神通<br>　若愛眼邊際　　彼常無疑惑<br>　以無疑惑故　　即得佛神通<br>　若愛眼流轉　　彼常無疑惑<br>　以無疑惑故　　即得佛神通<br>　若愛眼寂靜　　彼常無疑惑<br>　以無疑惑故　　即得佛神通<br>　若愛眼無生　　彼常無疑惑<br>　以無疑惑故　　即得佛神通<br>　若愛眼無有　　彼常無疑惑<br>　以無疑惑故　　即得佛神通<br>　若愛眼寂滅　　彼常無疑惑<br>　以無疑惑故　　即得佛神通<br>　耳鼻舌身心　　色聲香味觸<br>　乃至音聲名　　一切皆如是<br>　知眼生無邊　　發起無邊智<br>　以智無邊故　　說此法亦然<br>　知眼盡無邊　　於眼無障礙<br>　以無障礙故　　得佛無礙智<br>　耳鼻舌身心　　色聲香味觸<br>　乃至音聲名　　一切皆如是<br>　世尊入城時　　百千眾生類<br>　聞空聲說法　　於佛德無疑<br>　或雖起貪欲　　於佛智不壞<br>　或有起貪欲　　退失佛功德<br>　或雖起貪欲　　而求無上智<br>　勤修不共法　　不樂聲聞乘<br>　愚人修習禪　　樂於禪定樂<br>　便起增上慢　　謂得沙門果<br>　愚人修習禪　　無眼盡邊智<br>　設於百千劫　　彼終無解脫<br>　一切受生者　　於中皆染著<br>　若了生性空　　所見常清淨<br>　若復修四禪　　無眼盡邊智<br>　設經百千劫　　於禪不清淨<br>　若證於等引　　無證盡邊智<br>　不知證盡故　　常行於證漏<br>　若執著於想　　無想盡邊智<br>　不知想盡故　　常行於想漏<br>　若樂著世間　　無世盡邊智<br>　不知世盡故　　常行於世漏<br>　若住有漏心　　無心盡邊智<br>　不知心盡故　　常行於心漏<br>　若住有漏法　　無法盡邊智<br>　不知法盡故　　常行於法漏<br>　若具頭陀法　　無眼盡邊智<br>　不知眼盡故　　非實頭陀者<br>　雖著壞色衣　　無眼盡邊智<br>　不知眼盡故　　非實應法服<br>　雖生貴族家　　無眼盡邊智<br>　不知眼盡故　　彼非家清淨<br>　雖多畜眷屬　　無眼盡邊智<br>　速墮惡趣中　　眷屬無能救<br>　雖善聲明論　　無眼盡邊智<br>　不知眼盡邊　　非達聲明者<br>　雖善諸工巧　　無眼盡邊智<br>　不知眼盡故　　彼非工巧者<br>　雖於多問難　　一字廣分別<br>　無眼盡邊智　　彼非隨義說<br>　雖學智者說　　不知密非密<br>　無眼盡邊智　　於法無所得<br>　雖了種種言　　世論及諸法<br>　無眼盡邊智　　如墜險攀藤<br>　雖善於聲明　　推步吉凶相<br>　及文字音韻　　讀誦皆窮了<br>　不知眼盡邊　　彼等終無智<br>　雖明女人相　　邪語令迷惑<br>　按摩蠲勞法　　祕密之幻術<br>　不知眼盡邊　　彼等終無智<br>　雖演說百宗　　一字無遺失<br>　不知眼盡邊　　所說終無義<br>　如是眼生邊　　邊際與流轉<br>　乃至於寂滅　　當知亦復然<br>　耳鼻舌身心　　色聲香味觸<br>　乃至音聲名　　一切皆如是<br>　雖讀誦聲論　　而悉了其義<br>　不知眼盡邊　　彼終為下劣<br>　雖誦四圍陀　　及咒皆通利<br>　不知眼盡邊　　彼終為下劣<br>　如是眼生邊　　邊際與流轉<br>　乃至於寂靜　　當知亦復然<br>　耳鼻舌身心　　色聲香味觸<br>　乃至音聲名　　一切皆如是　</p><p class='juan'>
大寶積經卷第三十二</p>
</body></html>
