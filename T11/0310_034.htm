<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
大寶積經卷第三十四<p><span class='byline'>　　　　唐天竺三藏菩提流志譯</span><br><p><b>　　<A NAME="n78"></A>出現光明會第十一之五</b></p>
<p class='lg'>　爾時世尊　　當入城時　　以不思議<br>　神通之力　　於虛空中　　出微妙聲<br>　演說種種　　陀羅尼行　　令諸大眾<br>　聞如是言　　是陀羅尼　　於眼盡邊<br>　生邊邊際　　寂靜流轉　　乃至寂滅<br>　如是諸法　　皆能通達　　究竟安住<br>　以布施力　　究竟攝取　　以持戒力<br>　究竟成就　　以忍辱力　　究竟莊嚴<br>　以精進力　　究竟發起　　以智慧力<br>　究竟宣說　　離諸文字　　語言音聲<br>　乃至色心　　究竟清淨　　有漏無漏<br>　若義若利　　皆悉空寂　　究竟清淨<br>　亦不依止　　一切諸有　　究竟安住<br>　總持三昧　　無去無來　　非善不善<br>　乃至無記　　自利利他　　如是諸相<br>　究竟清淨　　亦不安住　　自在威德<br>　聲聞凡夫　　諸佛之法　　亦不安住<br>　於眼盡邊　　生邊邊際　　乃至寂滅<br>　如是諸行　　究竟寂靜　　若生不生<br>　是苦是樂　　稱讚毀謗　　皆悉捨離<br>　究竟清淨　　究竟照明　　空陀羅尼<br>　之所解了　　此即住佛　　所行之處<br>　此即住佛　　遊戲之處　　此即安住<br>　諸佛神通　　此即安住　　諸佛智慧<br>　安住如是　　眼盡邊力　　安住如是<br>　眼生邊力　　安住如是　　眼邊際力<br>　乃至安住　　寂滅之力　　耳鼻舌身<br>　乃至名等　　二十五法　　亦復如是<br>　是陀羅尼　　成就如來　　殊勝之力<br>　是陀羅尼　　成就如是　　威德之力<br>　入諸如來　　一切行處　　住諸如來<br>　一切境界　　令諸世間　　於修羅眾<br>　離堅固心　　住梵天行　　能令無量<br>　百千夜叉　　及鳩槃荼　　皆生歡喜<br>　亦令無量　　乾闥婆眾　　并諸羅剎<br>　愛樂調伏　　假使梵眾　　以妙音聲<br>　於其句義　　不能宣說　　非諸心法<br>　之所計度　　亦非心法　　之所受持<br>　是陀羅尼　　非眼所得　　是陀羅尼<br>　亦不至身　　是陀羅尼　　非眼所得<br>　亦不至於　　眼所行處　　耳鼻舌身<br>　乃至名等　　二十五法　　亦復如是<br>　又說於眼　　盡邊生邊　　邊際流轉<br>　乃至寂滅　　無我無人　　眾生壽者<br>　乃至無有　　補特伽羅　　無相無為<br>　不來不去　　如是等相　　皆悉了知<br>　又說了知　　法性之眼　　又說了知<br>　法成就眼　　智眼慧眼　　梵眼天眼<br>　梵生得眼　　天生得眼　　梵異熟眼<br>　天異熟眼　　梵因生眼　　天因生眼<br>　天神變眼　　天精進眼　　下劣生眼<br>　珠勝生眼　　捨離閻羅　　世間之眼<br>　龍夜叉眼　　鳩槃荼眼　　熱惱之眼<br>　非熱惱眼　　清淨之眼　　非清淨眼<br>　廣狹之眼　　聲聞乘眼　　禪定之眼<br>　三摩地眼　　境界之眼　　想出生眼<br>　貪出生眼　　貪捨離眼　　從因生眼<br>　非因生眼　　相應之眼　　不相應眼<br>　依門生眼　　非門生眼　　因緣生眼<br>　因門生眼　　非肉成眼　　智清淨眼<br>　無所有眼　　不可得眼　　耳鼻舌身<br>　乃至名等　　二十五法　　亦復如是<br>　爾時世尊　　於虛空中　　復出無量<br>　微妙音聲　　演說殊勝　　陀羅尼法<br>　皆是如來　　之所變化　　陀羅尼曰　</p><p>呬麗(一)麼麗麼麗(二)賜(上)弟(三)伊(去)泥(四)弭(上)泥(五)句路爾庾(二合六)句路爾庾(二合七)句麗(八)麼麗(九)句拏(上)帝(十)阿囉(二合)藝(十一)阿呬麗(十二)弭弭麗帝(十三)素弭麗(十四)弭麗弭麗(十五)棄比麗(十六)阿比麗(十七)素帝替(十八)馱嬭(十九)麼嬭(二十)伽(上二十一)伽(上)唎帝(二十二)素伽(上)[<a href='javascript:showpic("../fontimg/072762.gif")'>口*((禾*ㄉ)/牛)</a>](二十三)缽唎(二合)野然曩泥(二十四)阿努盧弭計(上二十五)微[<a href='javascript:showpic("../fontimg/061768.gif")'>口*路</a>]迷(去二十六)素婆涅里(二合)世(二十七)阿施唎麗(二十八)薩麼缽囉(二合)本帝(二十九)缽囉尾醯(三十)陀羅尼(三十一)底瑟恥呵(三十二)素底(引)阿替(三十三)步攘伽(上)伽曩(三十四)躬(去)盤拏(三十五)[<a href='javascript:showpic("../fontimg/004555.gif")'>口*縛</a>]娑(引)[<a href='javascript:showpic("../fontimg/004555.gif")'>口*縛</a>]曩(三十六)播唎妒(引)里野(二合)寧(三十七)缽唎伽(上)拏寧(三十八)麼曩娑(三十九)素路指多(四十)缽那(四十一)惡察囉(四十二)阿毘羅(引)比野(二合四十三)缽囉(二合)底瑟[<a href='javascript:showpic("../fontimg/003533.gif")'>口*宅</a>]訶(四十四)陀羅尼(四十五)阿(引)耳多(四十六)虞泥(去)毘(四十七)<p class='lg'>　如是陀羅尼　　諸佛之所得<br>　具足大威神　　智慧無邊量<br>　遠離於執著　　念處悉清淨<br>　無色無去來　　非方及方所<br>　無相離言說　　超過諸戲論<br>　菩薩勤修習　　究竟得清涼<br>　假使以百千　　那由他偈頌<br>　演說於一句　　不能得其邊<br>　眾聖之所讚　　清淨無染著<br>　一切諸眾會　　皆悉生尊重<br>　如是陀羅尼　　善法威神力<br>　能摧滅煩惱　　令得於勝利<br>　功德及智慧　　廣大猶如海<br>　成就忍辱力　　其心安不動<br>　菩薩常修習　　智者所稱歎<br>　捨離於貧窮　　當獲大財寶<br>　如是陀羅尼　　增長諸功德<br>　常以空性等　　真實句莊嚴<br>　以捨於文字　　名之為空性<br>　以捨於心識　　名之為法性<br>　如是陀羅尼　　離垢常清淨<br>　安住於實智　　現種種饒益<br>　令諸眾生等　　歡喜發淨心<br>　無量夜叉眾　　及於鳩槃荼<br>　如是眾鬼王　　亦生大歡喜<br>　如是陀羅尼　　寂靜無戲論<br>　愛樂於眾生　　普皆與安樂<br>　於多百千劫　　常在於諸趣<br>　作無量利益　　清淨無所染<br>　或以百千偈　　演說甘露法<br>　令無量眾生　　皆生大歡喜<br>　往昔無量佛　　以清淨意樂<br>　於是陀羅尼　　常思惟法性<br>　釋梵諸天眾　　龍王阿修羅<br>　聞此陀羅尼　　心生大歡喜<br>　如是陀羅尼　　所經諸國土<br>　常無有災難　　病苦及憂惱<br>　一切諸眾生　　各各皆欣樂<br>　願此陀羅尼　　常住於我心<br>　如是陀羅尼　　隨所在身心<br>　喉齶及脣舌　　生無量功德<br>　若能常受持　　獲無量功德<br>　利益多眾生　　皆令得歡喜<br>　如是陀羅尼　　捨離諸過惡<br>　演說微妙法　　得無盡辯才<br>　令百千眾生　　皆斷除疑惑<br>　摧破諸憍慢　　獲無量功德<br>　如是陀羅尼　　甚深微密法<br>　智者常思惟　　勇猛勤修習<br>　被於智慧甲　　摧滅諸煩惱<br>　增長功德已　　愛樂無厭足<br>　如是陀羅尼　　具廣大名稱<br>　能了盡無盡　　生邊無生邊<br>　以如是智慧　　種種自莊嚴<br>　百千諸如來　　尊重而供養<br>　如是陀羅尼　　明行為兩足<br>　依止於勝定　　趣向菩提道<br>　隨順於止觀　　通達無漏慧<br>　以淨信根力　　成就於二手<br>　以精進忍辱　　成就於兩乳<br>　智慧波羅蜜　　而為其頂相<br>　修多羅為線　　貫穿四辯鬘<br>　往昔所修行　　種種諸功德<br>　及無量譬喻　　一切悉莊嚴<br>　如是陀羅尼　　具無量功德<br>　於眼前後際　　盡邊無盡邊<br>　若生若無生　　邊際非邊際<br>　寂靜不寂靜　　流轉非流轉<br>　無有及無起　　寂滅并無我<br>　無人無壽者　　乃至無眾生<br>　如是無量門　　一切皆解了<br>　耳鼻舌身心　　六塵并四大<br>　乃至世生名　　一切皆如是<br>　如上所稱歎　　微妙陀羅尼<br>　寂靜勝功德　　諸佛之境界<br>　陀羅尼實義　　非文字詮表<br>　隨順於世間　　但以假名說　</p><p>爾時世尊。與諸大眾到童子家。敷座而坐。是時月光童子。知佛坐已。躬自齎持微妙供具。奉獻如來及諸大眾。其供純以禪定福德殊勝善根不思議力之所成熟。如是施時亦不為己。普令一切無量眾生。發趣菩提獲大善利。其供周遍皆悉充足。爾時世尊飯食已訖。於眾會中。告月光童子言。童子。若善男子善女人等。住大乘者行施資糧。有八十種殊勝功德。云何八十。所謂成熟眾生善言攝受。妙相圓滿。諸根無缺。捨離生死。證於涅槃。盡諸結使。得勝自在。具足功德。莊嚴佛土。眷屬清淨。有大威德。具足智慧。成就最上殊勝之行。圓滿無上無等等行。除滅習氣。增長如來一切智行。身及舍利為諸世間聲聞緣覺之所供養。摧破惡人。能令人王天龍夜叉阿修羅王迦樓羅王及梵天王皆生清信。有大威德。宣說契經。應頌。受記。自說。諷誦。譬喻。因緣。本事。本生。方廣。希法。乃至論義。受持演說心無懈惓。於法無吝。安住佛道。世界最勝。名色清淨。證於法身。得無所畏。成就福德。蔽諸外道。具善人法。捨惡人行。信福智因。和合佛法。降伏眾魔。於佛所說安樂之法無有疑惑。摧破惡欲。具大威德。修菩薩行。得勝神通。捨離生死。成就眾生。讚無邊行。攝受功德。慰喻眾生。受用法樂。修行惠施。入大智門。住於煖法。種性決定。修行法忍。安住佛道。童子。若善男子善女人等。修施資糧。具足成就是八十種殊勝功德。爾時世尊。復說偈言<p class='lg'>　大智諸菩薩　　具足施資糧<br>　勝利有八十　　我今已略說<br>　復有諸功德　　無量難思議<br>　皆從布施生　　今當少宣說<br>　汝以平等施　　普遍於大會<br>　如是施資糧　　智者應修習<br>　此施能積集　　福聚不思議<br>　相好莊嚴身　　一切皆圓滿<br>　生處及種族　　國土若居家<br>　名稱與色心　　一切皆清淨<br>　諸天神變事　　及宮殿婇女<br>　清淨無礙辯　　皆從布施生<br>　布施勝資糧　　諸佛咸稱歎<br>　此即是菩提　　最初安住本<br>　精進諸菩薩　　於施無疑惑<br>　安住決定心　　勤修於布施<br>　如是布施心　　成就殊勝福<br>　菩薩勤修習　　當證佛菩提<br>　由布施威力　　成就勝神通<br>　振動俱胝剎　　不損諸眾生<br>　由布施能引　　淨戒及多聞<br>　正信與精進　　三昧無漏慧<br>　由布施能引　　根力菩提分<br>　正斷及神足　　遠離諸習氣<br>　由布施能引　　清淨妙音聲<br>　於百俱胝剎　　開示無邊法<br>　由淨信行施　　速得諸神通<br>　為成就神通　　應勤修布施<br>　無量諸天眾　　百千阿修羅<br>　龍神及夜叉　　眷屬共圍繞<br>　咸乘妙樓閣　　自在而遊戲<br>　如是等諸王　　見勤行施者<br>　皆當起遠迎　　敷座而供養<br>　如是行施人　　具足大威德<br>　自在神通力　　攝受諸天王<br>　鳩槃荼夜叉　　皆悉來歸伏<br>　及乾闥婆眾　　亦獻諸音樂<br>　賊害起慈心　　惡人當遠離<br>　珍財無損減　　庫藏悉充盈<br>　以修布施故　　成就勝資糧<br>　乃至於佛智　　不行外道法<br>　是人無病惱　　守護陀羅尼<br>　得諸殊勝力　　皆由布施生<br>　如是行施人　　修習菩提道<br>　不遇惡知識　　得同類善友<br>　復有諸菩薩　　積集施資糧<br>　成就不思議　　陀羅尼智慧<br>　以無量偈頌　　演說於總持<br>　一切無罣礙　　不失於本義<br>　廣大菩提心　　志願常堅固<br>　具足於淨戒　　捨離諸魔業<br>　不著五欲樂　　專精求正念<br>　心常無迷惑　　亦不生貪愛<br>　瞋恚諸煩惱　　如實皆了知<br>　於一切境界　　不著不迷惑<br>　是人善了知　　如是諸煩惱<br>　以因緣和合　　能生諸過失<br>　乃至於佛法　　若因若因因<br>　如是因作用　　一切皆能了<br>　是人能了知　　眼盡邊因性<br>　遠離諸迷惑　　於眼無所染<br>　是人能了知　　眼生邊邊際<br>　寂靜與流轉　　無有及無生<br>　乃至於寂滅　　如是等因性<br>　遠離諸迷惑　　於眼無所染<br>　是人能了知　　眼前際言說<br>　隨世假安立　　於中無有實<br>　是人能了知　　眼後際言說<br>　隨世假安立　　於中無有實<br>　是人能了知　　眼生邊邊際<br>　寂靜與流轉　　無有及無生<br>　乃至於寂滅　　如是等言說<br>　隨世假安立　　於中無有實<br>　是人能了知　　眼前際言說<br>　但因緣和合　　於中無所著<br>　是人能了知　　眼後際言說<br>　但因緣和合　　於中無所著<br>　是人能了知　　眼生邊邊際<br>　寂靜與流轉　　無有及無生<br>　乃至於寂滅　　如是等言說<br>　但因緣和合　　於中無所著<br>　是人能了知　　眼前際言說<br>　自性無表示　　於中無所染<br>　是人能了知　　眼後際言說<br>　自性無表示　　於中無所染<br>　是人能了知　　眼生邊邊際<br>　寂靜與流轉　　無有及無生<br>　乃至於寂滅　　如是等言說<br>　自性無表示　　於中無所染<br>　耳鼻舌身心　　六塵并四大<br>　乃至世生名　　一切皆如是<br>　是人能了知　　貪欲即佛道<br>　自性無差別　　於貪無所染<br>　一切諸佛道　　當於煩惱求<br>　知性無差別　　是入總持門<br>　說貪是總持　　總持即是貪<br>　知性無差別　　是學總持門<br>　如是供養貪　　即為供養佛<br>　以供養佛故　　成就總持門<br>　是人能了知　　瞋恚即佛道<br>　自性無差別　　於瞋無所染<br>　瞋即是總持　　總持即是瞋<br>　知性無差別　　是學總持門<br>　如是供養瞋　　亦為供養佛<br>　以供養佛故　　成就總持門<br>　是人能了知　　愚癡即佛道<br>　自性無差別　　於癡無所染<br>　若如實了知　　癡性之邊際<br>　是則修佛道　　成就總持門<br>　癡即是總持　　總持即是癡<br>　知性無差別　　是學總持門<br>　如是供養癡　　即為供養佛<br>　以供養佛故　　成就總持門<br>　如是供養癡　　即為供養法<br>　以供養法故　　成就總持門<br>　如是供養癡　　即為供養僧<br>　以供養僧故　　成就總持門<br>　如是供養癡　　即為供養戒<br>　以供養戒故　　成就總持門<br>　如是供養癡　　即供養精進<br>　供養精進故　　成就總持門<br>　如是供養癡　　即供養讚歎<br>　供養讚歎故　　成就總持門<br>　如是供養癡　　即供養佛法<br>　供養佛法故　　成就總持門<br>　如是供養癡　　即供養法性<br>　供養法性故　　成就總持門<br>　如是供養癡　　即供養真如<br>　供養真如故　　成就總持門<br>　如是供養癡　　即供養無生<br>　供養無生故　　成就總持門<br>　如是供養癡　　即供養無滅<br>　供養無滅故　　成就總持門<br>　如是供養癡　　即供養無盡<br>　供養無盡故　　成就總持門<br>　如是供養癡　　即供養無有<br>　供養無有故　　成就總持門<br>　如是供養癡　　即供養無邊<br>　供養無邊故　　成就總持門<br>　如是供養癡　　即供養三有<br>　供養三有故　　成就總持門<br>　如是供養癡　　即供養寂靜<br>　供養寂靜故　　成就總持門<br>　如是供養癡　　即供養流轉<br>　以供養轉故　　成就總持門<br>　如是供養癡　　即供養無轉<br>　供養無轉故　　成就總持門<br>　如是供養癡　　即供養無有<br>　供養無有故　　成就總持門<br>　如是供養癡　　即供養無起<br>　供養無起故　　成就總持門<br>　如是供養癡　　即供養寂滅<br>　供養寂滅故　　成就總持門<br>　如是供養癡　　即供養不來<br>　供養不來故　　成就總持門<br>　如是供養癡　　即供養無行<br>　供養無行故　　成就總持門<br>　如是供養癡　　即供養有為<br>　供養有為故　　成就總持門<br>　如是供養癡　　即供養苦等<br>　以供養苦等　　成就總持門<br>　如是供養癡　　即供養苦智<br>　供養苦智故　　成就總持門<br>　如是供養癡　　即供養集智<br>　供養集智故　　成就總持門<br>　如是供養癡　　即供養滅智<br>　供養滅智故　　成就總持門<br>　如是供養癡　　即供養道智<br>　供養道智故　　成就總持門<br>　如是供養癡　　即供養法智<br>　供養法智故　　成就總持門<br>　如是供養癡　　即供養類智<br>　供養類智故　　成就總持門<br>　如是供養癡　　供養無生智<br>　供養無生故　　成就總持門<br>　如是供養癡　　即供養盡智<br>　供養盡智故　　成就總持門<br>　如是於正斷　　念住并神足<br>　五根及五力　　七覺八道支<br>　兼彼奢摩他　　毘般舍那等<br>　於斯九種法　　一切皆如是　</p><p>爾時世尊。告月光童子言。善男子。若有眾生住於大乘。為欲成就如上所說陀羅尼者。應當遠離八十種人。云何八十。所謂殺父。害母。殺阿羅漢。以屠害心出佛身血。破和合僧。賊住出家。無根二根。邪見。邪思惟。邪語。邪業。邪命。邪精進。邪念。邪定。不知處。不知時。不知法。不知道。不知量。不知自他。於佛法僧并諸學處不能尊重。於不放逸及殊勝境亦不宗仰。不知法。不知律。不知學處。不知其罪若重若輕。不知其戒是毀是缺。又不知行若細若麤。亦不知業未來現在。於下劣事亦不了知。讚聲聞乘毀如來法。勸導開示辟支佛乘遠離厭捨無上正道破戒。破見。破諸威儀。行於非道。說有我人。說有眾生。說有命者。說有補特伽羅。志意下劣。起貪瞋癡。斷見。常見空無因見。不見有。不見無。不見業。不見精進。不知業。不知業因。不知異熟。不知異熟因。不知諸根。不知諸根因不知界。不知界因。不知解脫。不知解脫因。不知道。不知道因。不知煩惱。不知煩惱因。不知施。不知施因。不知前際及於後際。不知前際及後際因。不知生死。不知生死因。不知有漏。不知有漏因。不知盡非盡。不知有非有。不知邊際非邊際。不知寂靜非寂靜。不知轉非轉。不知性非性。不知生非生。不知滅非滅。童子。若善男子善女人等。為欲成就如上所說陀羅尼者。應當捨離是八十種非法之人。爾時世尊。復說偈言<p class='lg'>　若不了於眼　　生盡之邊際<br>　是人迷總持　　智者應遠離<br>　若能了於眼　　無我無眾生<br>　是人住總持　　智者應親近<br>　若能了於眼　　生盡離文字<br>　是人住總持　　智者應親近<br>　若能了於眼　　寂靜無所住<br>　是人住總持　　智者應親近<br>　若能了於眼　　自性無所住<br>　是人住總持　　智者應親近<br>　若能了於眼　　無轉無色相<br>　是人住總持　　智者應親近<br>　若能了於眼　　無生性寂滅<br>　是人住總持　　智者應親近<br>　若能了於眼　　自性離名相<br>　諸佛無能說　　稱歎及表示<br>　是人住總持　　智者應親近<br>　若能了於眼　　自性離名相<br>　無有能思惟　　受持及演說<br>　是人住總持　　智者應親近<br>　如是總持性　　非文字詮辯<br>　無有諸方所　　亦非心所到<br>　是法無歡喜　　亦不住瞋恚<br>　不動如山王　　雖說無所得<br>　總持實無有　　乃至我亦無<br>　若我自性空　　總持亦無有<br>　總持自性空　　愚者計為有<br>　由是妄分別　　不聞生憂惱<br>　若分別貪性　　及以總持空<br>　如是二分別　　畢竟不可得<br>　若了空性空　　總持亦非有<br>　乃至菩提分　　三摩地亦空<br>　若有能了知　　總持及空性<br>　乃至三摩地　　於眼亦了知<br>　若於眼盡邊　　如實善了知<br>　則於總持門　　究竟能成就<br>　若於眼生邊　　如實善了知<br>　則於總持門　　究竟能成就<br>　若於眼邊際　　如實善了知<br>　則於總持門　　究竟能成就<br>　若於眼寂靜　　如實善了知<br>　則於總持門　　究竟能成就<br>　若於眼流轉　　如實善了知<br>　則於總持門　　究竟能成就<br>　若於眼無有　　如實善了知<br>　則於總持門　　究竟能成就<br>　若於眼無生　　如實善了知<br>　則於總持門　　究竟能成就<br>　若於眼寂滅　　如實善了知<br>　則於總持門　　究竟能成就<br>　若於眼變異　　如實知盡邊<br>　則於總持門　　究竟能成就<br>　若於眼變異　　如實知生邊<br>　則於總持門　　究竟能成就<br>　若於眼變異　　如實知邊際<br>　則於總持門　　究竟能成就<br>　若於眼變異　　如實知寂靜<br>　則於總持門　　究竟能成就<br>　若於眼變異　　如實知流轉<br>　則於總持門　　究竟能成就<br>　若於眼變異　　如實知無有<br>　則於總持門　　究竟能成就<br>　若於眼變異　　如實知無生<br>　則於總持門　　究竟能成就<br>　若於眼變異　　如實知寂滅<br>　則於總持門　　究竟能成就<br>　耳鼻舌身心　　六塵并四大<br>　乃至世生名　　一切皆如是<br>　若於眼前際　　無變無異相<br>　無取無分別　　是住總持門<br>　若於眼盡邊　　無變無異相<br>　無取無分別　　是住總持門<br>　若於眼生邊　　無變無異相<br>　無取無分別　　是住總持門<br>　若於眼邊際　　無變無異相<br>　無取無分別　　是住總持門<br>　若於眼寂靜　　無變無異相<br>　無取無分別　　是住總持門<br>　若於眼流轉　　無變無異相<br>　無取無分別　　是住總持門<br>　若於眼無有　　無變無異相<br>　無取無分別　　是住總持門<br>　若於眼無生　　無變無異相<br>　無取無分別　　是住總持門<br>　若於眼寂滅　　無變無異相<br>　無取無分別　　是住總持門<br>　耳鼻舌身心　　六塵并四大<br>　乃至世生名　　一切皆如是<br>　貪瞋癡忿慢　　嫉誑慳憂惱<br>　過失垢毒箭　　暴流黑白業<br>　不生亦不滅　　不去亦不來<br>　不動亦不異　　非作亦非行<br>　非明亦非闇　　非流捨暴流<br>　無盡及無住　　非行非不行<br>　非字非攀緣　　非出亦非入<br>　分別妄想等　　六十二諸門<br>　各隨其義理　　一切皆如是<br>　若知眼前際　　乃至於上下<br>　無取無分別　　是住總持門<br>　若知眼盡邊　　乃至於上下<br>　無取無分別　　是住總持門<br>　若知眼生邊　　乃至於上下<br>　無取無分別　　是住總持門<br>　若知眼邊際　　乃至於上下<br>　無取無分別　　是住總持門<br>　若知眼寂靜　　乃至於上下<br>　無取無分別　　是住總持門<br>　若知眼流轉　　乃至於上下<br>　無取無分別　　是住總持門<br>　若知眼無有　　乃至於上下<br>　無取無分別　　是住總持門<br>　若知眼無生　　乃至於上下<br>　無取無分別　　是住總持門<br>　若知眼寂滅　　乃至於上下<br>　無取無分別　　是住總持門<br>　耳鼻舌身心　　六塵并四大<br>　乃至世生名　　一切皆如是<br>　於地不變異　　無取無分別<br>　如是了知者　　成就總持門<br>　於地無生相　　無取無分別<br>　如是了知者　　成就總持門<br>　於地無滅相　　無取無分別<br>　如是了知者　　成就總持門<br>　於地證入相　　無取無分別<br>　如是了知者　　成就總持門<br>　於地出離相　　無取無分別<br>　如是了知者　　成就總持門<br>　於地無願相　　無取無分別<br>　如是了知者　　成就總持門<br>　於地無住相　　不來亦不去<br>　無邊與無盡　　相應不相應<br>　離名字計度　　觀察與流轉<br>　無有及修治　　無言說表示<br>　寂靜無所依　　念住并正斷<br>　神足及根力　　覺支無畏道<br>　如是諸地法　　無取無分別<br>　如是了知者　　成就總持門<br>　若於我無入　　無取無分別<br>　如是了知者　　成就總持門<br>　若於我無出　　無取無分別<br>　如是了知者　　成就總持門<br>　若於我無相　　無取無分別<br>　如是了知者　　成就總持門<br>　若於我無願　　無取無分別<br>　如是了知者　　成就總持門<br>　若於我無住　　無取無分別<br>　如是了知者　　成就總持門<br>　若於我無生　　無取無分別<br>　如是了知者　　成就總持門<br>　若於我無滅　　無取無分別<br>　如是了知者　　成就總持門<br>　若於我文字　　無取無分別<br>　如是了知者　　成就總持門<br>　若我離文字　　無取無分別<br>　如是了知者　　成就總持門<br>　知眼前後際　　遠離於斷常<br>　因緣自性空　　導師方便說<br>　若演說法時　　分別於眼相<br>　是人妄分別　　不名真說法<br>　若思惟法時　　分別於眼相<br>　是人妄分別　　不名思惟法<br>　若修習法時　　分別於眼相<br>　是人妄分別　　不名修習法<br>　若了眼空性　　即不趣菩提<br>　諸佛於是人　　常現前說法<br>　若不了知眼　　亦不了知色<br>　若能了知眼　　於色亦了知<br>　若能了於眼　　於色亦了知<br>　若於色了知　　於眼亦能了<br>　耳鼻舌身心　　六塵并四大<br>　乃至世生名　　一切皆如是<br>　若演說法時　　分別於因相<br>　是人妄分別　　不名為說法<br>　若演說法時　　分別寂靜相<br>　是人妄分別　　不名為說法<br>　若演說法時　　分別於道相<br>　是人妄分別　　不名為說法<br>　若演說法時　　分別於空相<br>　是人妄分別　　不名為說法<br>　若演說法時　　分別於積集<br>　是人妄分別　　不名為說法<br>　若演說法時　　分別於事物<br>　是人妄分別　　不名為說法<br>　若演說法時　　分別眼攝取<br>　是人妄分別　　不名為說法<br>　於眼不了知　　是則生貪欲<br>　若能了知眼　　貪欲則不生<br>　耳鼻舌身心　　六塵并四大<br>　乃至世生名　　一切皆如是<br>　若演說法時　　分別種種果<br>　是人妄分別　　不名為說法<br>　不退於志願　　了達於性空<br>　得諸三昧門　　彼能善說法<br>　不退於志願　　於眼離分別<br>　以無分別故　　彼能善說法<br>　不了眼性空　　亦迷眼自性<br>　以不了知故　　是不應說法<br>　若了眼性空　　即知眼自性<br>　以能了知故　　是人應說法<br>　不了眼性空　　亦迷句自性<br>　以不了知故　　是不應說法<br>　若了眼性空　　即知句自性<br>　以能了知故　　是人應說法<br>　不了眼性空　　亦迷文自性<br>　以不了知故　　是不應說法<br>　若了眼性空　　即知文自性<br>　以能了知故　　是人應說法<br>　不了眼性空　　亦迷名自性<br>　以不了知故　　是不應說法<br>　若了眼性空　　即知名自性<br>　以能了知故　　是人應說法<br>　不了眼性空　　亦迷色自性<br>　以不了知故　　是不應說法<br>　若了眼性空　　即知色自性<br>　以能了知故　　是人應說法<br>　不了眼性空　　依世相分別<br>　不能善隨順　　調伏諸眾生<br>　若了眼性空　　不依相分別<br>　即能善隨順　　調伏諸眾生<br>　不了眼有無　　處眾而說法<br>　是人貪利養　　一切無信受<br>　若了眼有無　　處眾而說法<br>　是人不貪著　　一切皆信受<br>　不了眼性空　　而處於法座<br>　雖說多譬喻　　一切無信受<br>　若了眼性空　　而處於法座<br>　所說諸譬喻　　一切皆信受<br>　耳鼻舌身心　　六塵并四大<br>　乃至世生名　　一切皆如是　</p><p>爾時世尊說是經已。月光童子及諸大眾。一切世間天人阿脩羅乾闥婆等。聞佛所說。皆大歡喜。信受奉行<p class='juan'>
大寶積經卷第三十四</p>
</body></html>
