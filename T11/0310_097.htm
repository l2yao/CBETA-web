<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
大寶積經卷第九十七</p>
<p><span class='byline'>　　　　大唐三藏菩提流志奉　詔譯</span><br><p><b>　　<A NAME="n232"></A>優陀延王會第二十九</b><p>如是我聞。一時佛在拘睒彌國瞿師羅園。與大比丘眾千二百五十人俱。爾時優陀延王。第一夫人。名曰舍摩。常於如來及諸聖眾。深信恭敬親近供養。及常稱讚如來功德。時王復有第二夫人。名為帝女。常懷諂妒。往彼王所。妄說如來并諸弟子。於大夫人有所非法。王聞是語極生瞋怒。即以箭射舍摩夫人。爾時夫人哀愍王故入慈三昧。時所放箭遂即卻還。至王頂上空中而住。其箭焰赫猶如火聚。甚可怖畏。乃至三發箭皆如是。爾時優陀延王。既睹斯事舉身毛豎。驚忙悔恨謂夫人曰。汝為天女為龍女耶。為復夜叉乾闥婆女。毘舍遮女。羅剎女耶。夫人答言我非天女。乃至亦非羅剎之女。大王。當知我於佛所聽聞正法。受持五戒作優婆夷。哀愍大王入慈三昧。王雖於我生不善心。由我慈願得無傷損。因歎王言。善哉大王。當於如來應正遍知。歸命頂禮必獲安隱。優陀延王。便作是念。彼於佛所聽聞正法作優婆夷。尚有如此威神之力。何況如來應正等覺。作是念已。即往佛所頂禮佛足。右遶三匝。白言世尊。我由欲染因緣。為彼女人虛妄言說之所誑惑。遂於如來及諸聖眾。生毒害意。具陳上已。復白佛言。唯願如來及諸聖眾。施我歡喜。聽我懺悔。如斯罪[<a href='javascript:showpic("../fontimg/067874.gif")'>億-音+(夫*夫)</a>]令速消滅<p>爾時世尊告彼王言。如汝所說。謂於如來及諸聖眾。如凡愚人有諸過患。遂於福田妄起瞋毒。汝今若能依聖法律。自悔其罪無覆藏心。盡未來世不復更犯。我當攝受令汝當來善法增長。優陀延王。復白佛言。世尊。我為女人之所迷倒。狂亂無知。因此發生麤猛瞋毒。由斯罪業當墮地獄。唯願世尊。利益安樂諸眾生故。慈悲開示女人諂曲虛誑過患。勿令我等親近女人。當於長夜得免諸苦。佛言。且置斯事。何要問此不問餘耶。王言世尊。我無異問。女人令我造地獄業。我於今者。唯為了知女人過患。女人諂曲虛誑邪媚。願為開示。乃至三請亦如是說。佛言。王應先知丈夫過患。然後觀察女人過失。優陀延王。唯然世尊。願樂欲聞<p>佛言。一切丈夫。皆由四種不善愆過。為諸女人之所迷亂。何者為四。一者於諸欲染耽著無厭樂觀女人而自縱逸。不知親近沙門及婆羅門。具清淨戒修福業者。以不親近。如是等人。則於淨信及淨尸羅多聞施慧。悉皆退失。彼由無有信戒多聞施慧等法。非善丈夫。行餓鬼法。無有智慧。耽欲放逸。欲之所執。欲所繫縛。欲所活命。親近愚夫。遠諸智者。惡友為伴。行非所宜。貪著女人不淨境界。便為女人之所調伏。猶如奴僕。繫屬墮落諸女人所。無慚無愧親近遊止。諸瘡漏門。膿血穢污洟唾常流。猶如塚間不淨境界。至於父母違背恩養。捨離沙門及婆羅門。不生殷重恭敬供養。習行畜生所行之法。於佛法僧不生淨信。於涅槃界永當退失。如是等人。當入眾合乃至阿鼻諸大地獄。亦復當墮鬼界畜生。無有救護。雖聞我教。猶數思念邪惡女人歌舞戲笑。不生厭離。當知彼習愚人之法。不樂修行善丈夫事。大王。當知丈夫親近女人之時。即是親近惡道之法。此是丈夫第一過患。爾時世尊。而說偈言<p class='lg'>　諸欲皆苦　　下劣穢惡　　膿血不淨<br>　深可厭畏　　眾多過患　　之所集處<br>　何有智人　　於此忻樂　　猶如廁中<br>　不淨盈溢　　亦如死狗　　若死野干<br>　及屍陀林　　穢污充遍　　欲染之患<br>　可厭亦然　　諸愚癡輩　　愛戀女人<br>　如犬生子　　未嘗捨離　　亦如蠅見<br>　所吐飲食　　又若群豬　　貪求糞穢<br>　女人能壞　　清淨禁戒　　亦復退失<br>　功德名聞　　為地獄因　　障生天道<br>　何有智人　　於此忻樂　　又如有人<br>　服食毒藥　　身心痛惱　　不能運動<br>　由是欲因　　能為苦本　　如身有毒<br>　愚不了知　　亦如不了　　幻化之法<br>　妄有尋求　　但自疲苦　　愚夫亦爾<br>　常於欲染　　疲苦貪求　　墮諸地獄<br>　或設飲食　　歌舞伎樂　　婚娶他女<br>　將為已妻　　積集眾多　　無利苦法<br>　愚夫造此　　無利之業　　增長諸罪<br>　退失善根　　於無利中　　不惜身命<br>　由斯墜墮　　惡道深坑　　便招地獄<br>　猛焰鐵丸　　鋒刃刀山　　毒箭諸苦<br>　女人能集　　眾多苦事　　假以花香<br>　而為嚴好　　愚人於此　　妄起貪求<br>　親近稱譽　　下劣之法　　退失智慧<br>　墮落三塗　　此由愚癡　　之所迷惑<br>　如海疲鳥　　迷於彼岸　　又如愚夫<br>　取於熱鐵　　置之頸項　　如牛被軛<br>　欲如諸酒　　狂亂於人　　如何愚夫<br>　不知苦本　　或於父母　　不識恩慈<br>　皆由欲染　　生此過患　　常於如是<br>　邪欲之法　　稱讚習行　　無有慚愧<br>　彼由愚癡　　所迷亂故　　作是罪已<br>　當趣三塗　　耽重於欲　　惛醉之人<br>　父母之恩　　亦能棄捨　　若有貪染<br>　親近欲者　　則為違背　　福德上田<br>　無量俱胝　　妄想煩擾　　展轉逼惱<br>　從此而生　　或復悕求　　世間財位<br>　以是非法　　展轉相勸　　由此現招<br>　捶打苦事　　死必當墮　　阿鼻地獄<br>　現見眾苦　　皆來集身　　善友乖離<br>　天宮永失　　何有智人　　於此忻樂<br>　寧投鐵獄　　馳走刀山　　眠臥焰爐<br>　不親女色　　若常貪染　　邪欲之者<br>　退失眾多　　諸利樂事　　女人能作<br>　眾苦之因　　欲能滅壞　　一切安樂<br>　惡法積集　　善友乖離　　皆以耽求<br>　女人為本　　若有得聞　　我之所說<br>　能於女人　　深生厭離　　則為莊嚴<br>　清淨天道　　亦當速證　　無上菩提　</p><p>復次大王。夫父母者。皆願利樂所生子故。難作能作。能忍一切難忍之事。假令種種不淨穢惡皆能忍之。又欲令子色力之身速增長故。令見閻浮勝妙之事。乳餔養育無疲厭心。或為令子獲諸妙樂。艱辛經求所得財物。供給營辦資生所須。及往他家結求婚娶。既婚娶已。於他女人愛戀耽著。由耽著故惛醉纏心。或見父母漸將衰老。違逆輕欺。所有資財無慚費用。或令父母不住於家。如是皆由欲所迷倒。大王。當知以此因緣。於己父母棄背恩養。於他女人尊重承事。種種供給無疲厭心。即是成就地獄之本。此是丈夫第二過患。爾時世尊。而說偈言<p class='lg'>　汝等當知　　尊重供養　　於父母者<br>　是人常有　　釋梵護世　　之所扶持<br>　能令居家　　安隱快樂　　或因貿易<br>　大海遠方　　安隱往來　　獲諸財利<br>　此即說為　　無價大寶　　現能與果<br>　名最上田　　如是現世　　果報珍寶<br>　皆因供養　　父母而得　　復於來世<br>　當得遠離　　駝驢等身　　負重驅役<br>　亦復不受　　屍糞灰河　　刀山鋒刃<br>　鎔銅等苦　　又於來世　　生在人中<br>　富有財寶　　豐饒穀帛　　妻子眷屬<br>　悉皆和穆　　或復當來　　得生天上<br>　宮殿園苑　　音樂自然　　縱意歡娛<br>　受諸妙樂　　何有智者　　聞是法音<br>　於父母田　　不勤供養　</p><p>復次大王。若諸丈夫由於邪見。不知自身速當壞滅。造作諸惡而自欺誑。彼愚癡人虛度長夜。猶如木石彫刻所成。雖形似人而無所識。習諸欲者。即是成就往惡趣業。此是丈夫第三過患。爾時世尊。而說偈言<p class='lg'>　丈夫為欲　　之所迷亂　　由斯造作<br>　種種諸罪　　倒見闇障　　隱蔽其心<br>　乘此當生　　惡趣牢獄　　邪行之者<br>　當復遠離　　一切賢聖　　亦不恭敬<br>　諸沙門等　　由顛倒見　　乃至歸命<br>　山河邪魅　　為於貪欲　　或復殺害<br>　一切禽獸　　祭祀神祇　　倒見為因<br>　非法求福　　由斯永離　　一切安樂<br>　若於是中　　造惡之者　　不知淨信<br>　兇險無慚　　如是之人　　永離賢聖<br>　彼必當墮　　[<a href='javascript:showpic("../fontimg/004404.gif")'>口*睪</a>]叫地獄　　或為於欲<br>　逼惱於他　　當墮燒然　　極燒然獄<br>　復由倒見　　於佛法僧　　不能親近<br>　恭敬供養　　正教法寶　　而不聽聞<br>　遠離賢聖　　墮諸惡趣　　是故智者<br>　既得人身　　勿復作斯　　顛倒妄見<br>　勤修布施　　及淨尸羅　　當得生天<br>　證菩提道　</p><p>復次大王。或有丈夫為於身命。極自勞苦積集珍財。後為女人所纏攝故。如彼僮僕敬事供承。由是因緣慳惜財寶。不施沙門及婆羅門。亦復堪忍王法治罰。輕毀凌辱悉能受之。或被女人捶打呵叱。或至怖懼屈意瞻奉。見其憂戚即自念言。我今云何令彼歡悅。當觀此人是欲僮僕。於斯不淨下劣之境。而生淨想起於愛染親近如是女人之時。即是圓滿惡趣之業。此是丈夫第四過患。爾時世尊。而說偈言<p class='lg'>　耽欲惛醉人　　彼實無安樂<br>　親近惡法故　　不名善丈夫<br>　若人自縱逸　　無有禁戒者<br>　隨心之所為　　失壞於福利<br>　彼無智慧人　　行於畜生法<br>　馳趣於女色　　猶豬樂糞穢<br>　愚者不能觀　　欲染之過患<br>　妄生殷重想　　猶若盲冥人<br>　為色所繫縛　　增長於欲愛<br>　猶如於野干　　不離屍塚間<br>　於聲香味觸　　而生愛著心<br>　輪轉生死中　　如獼猴繫柱<br>　無明纏覆故　　為女所迷亂<br>　如市求利人　　矯詐來親附<br>　愚人親近欲　　是入魔境界<br>　猶若翳茶迦　　耽嗜於糞穢<br>　亦如[<a href='javascript:showpic("../fontimg/042333.gif")'>雨/注</a>]雹雨　　能損於稼穡<br>　窯師常近火　　多為所焚燒<br>　諸未見諦者　　為欲失白法<br>　如風吹微糠　　其義亦如是<br>　假如善丈夫　　為殺者所執<br>　寧受斯逼害　　不應親女人<br>　若樂觀女色　　貪求轉復多<br>　取相之凡夫　　增長於欲愛<br>　如於炎夏時　　遊行曠野中<br>　渴逼飲鹹水　　飲已渴彌增<br>　未見真實者　　愚癡徒自活<br>　親近於女人　　貪欲愛堅固<br>　若人觸毒蟲　　便為毒所害<br>　如是諸凡夫　　犯欲亦如是<br>　譬如綵畫瓶　　內盛以惡毒<br>　是中實可畏　　外相現端嚴<br>　嚴飾於女人　　謂彼為姝妙<br>　是中甚穢惡　　如氣滿皮囊<br>　又如以繒綵　　纏堜顜Q刀<br>　莊嚴彼女人　　其義亦如是<br>　如火滿深坑　　無煙能燒害<br>　女人亦如是　　暴惡無哀愍<br>　如死狗死蛇　　穢惡而壞爛<br>　亦如燒糞穢　　人皆厭惡之<br>　死蛇糞狗等　　雖甚可厭惡<br>　如是諸女人　　可厭復過彼<br>　譬如劫壞時　　大地皆火起<br>　叢林諸草木　　一切悉燋然<br>　大身者所居　　海水盡乾竭<br>　須彌等寶山　　世界遍燒壞<br>　如是劫燒時　　焚燎於山海<br>　無有諸眾生　　能為救護者<br>　因茲女欲故　　燒害諸愚夫<br>　猶如劫火然　　一切皆燒盡<br>　不淨常流注　　涎洟膿血身<br>　奈何彼愚夫　　於此而耽著<br>　骸骨相搘柱　　皮肉以覆之<br>　臭穢甚可惡　　如棄殘宿食<br>　亦如倉廩門　　糠糗痧T籍<br>　此身諸穢惡　　充滿亦復然<br>　胃脾腎肝膽　　及腸肺糞穢<br>　并髓腦膿血　　八萬戶諸虫<br>　在中常唼食　　盲冥諸愚夫<br>　癡網自纏覆　　於是不能了<br>　雜食所餘穢　　九孔常流注<br>　如是過患身　　由先不淨業<br>　愚夫於女人　　繫戀彼聲色<br>　由斯生染著　　曾不如實知<br>　如蠅見於吐　　而生愛著心<br>　愚夫貪女人　　境界亦如是<br>　顛仆於女色　　琣衕岳鋮<br>　如何彼愚夫　　於此樂遊止<br>　如鳥為求食　　不知避網羅<br>　貪愛於女人　　被害亦如是<br>　譬如水中魚　　游泳網者前<br>　便為他所執　　豈非自損傷<br>　女若捕魚人　　諂誑猶如網<br>　男子同於魚　　被網亦如是<br>　殺者之利刀　　雖復甚可畏<br>　女人刀可畏　　傷害復過彼<br>　如蛾投燈炬　　及火燒屋時<br>　蟲等被焚燒　　無依無救者<br>　迷醉於女人　　貪火所燒害<br>　由斯墮惡趣　　無依怙亦然<br>　邪行諸愚夫　　愛戀他妻室<br>　妄生欣悅想　　猶如於家雞<br>　亦如曠野雉　　妄遊殺害所<br>　損傷因自生　　而無救濟者<br>　捨離於佛法　　親近彼女人<br>　由是業因緣　　墜墮於惡道<br>　又如諸獼猴　　跳躑<span class='corr'>巖</span>樹間<br>　必致自損傷　　豈不由愚惑<br>　如是耽欲者　　於彼諸女人<br>　為癡網所羅　　數受生死苦<br>　如世之罪人　　處以尖摽苦<br>　耽醉婬欲者　　當懸劍樹林<br>　譬如以猛火　　燒然彼鑊湯<br>　投之以麻麥　　隨沸而漂沒<br>　如是耽欲人　　不識於善路<br>　死當墮惡道　　煎煮鑊湯中<br>　鑊湯之大數　　六十四俱胝<br>　諸造惡之人　　以彼為居處<br>　如是一一鑊　　量各一由旬<br>　猛火遍燒然　　底及四周際<br>　或有滿百年　　或二三四百<br>　受煎煮之苦　　皆由自業為<br>　獄卒以利鉤　　時復舉令出<br>　皮肉皆爛墮　　其骨白如珂<br>　於是諸獄卒　　復將置鐵槽<br>　以杵而搗之　　無能救護者<br>　爾時諸骨髓　　盡碎末為塵<br>　由業風所吹　　死已復還活<br>　若有侵逼他　　妻妾童女等<br>　當緣鐵刺樹　　并受斧杵殃<br>　有三股鐵叉　　或四五岐者<br>　侵擾他妻室　　當受此刑治<br>　復有鐵嘴烏　　深啄於髓腦<br>　野干等諸獸　　競來食噉之<br>　如是邪欲人　　當墮屍糞獄<br>　及走於鋒刃　　亦復上刀山<br>　如是邪欲人　　顛墜炎熱獄<br>　既被燒害已　　復趣於寒冰<br>　如是邪欲人　　亦墮極炎熱<br>　[<a href='javascript:showpic("../fontimg/004404.gif")'>口*睪</a>]叫及大叫　　并往黑繩中<br>　如是邪欲人　　當沒鹹熱河<br>　復經歷煻煨　　未至底便死<br>　地獄有蒺[<a href='javascript:showpic("../fontimg/072235.gif")'>卄/梨</a>]　　五角極銛利<br>　彼為狗所逼　　忙怖走其中<br>　愛戀於女人　　墮於大怖處<br>　或吞於鐵丸　　或飲洋銅汁<br>　有二熱鐵山　　彼此來相合<br>　昔時耽欲者　　於中受苦殃<br>　受斯苦楚時　　都無救護者<br>　得如是罪報　　皆由自業緣<br>　昔同歡愛者　　今於何所在<br>　我獨受其殃　　而不來相救<br>　由於先世中　　自作如是業<br>　假令父母等　　無能相救者<br>　由於先世中　　自作如是業<br>　假令男女等　　無能相救者<br>　由於先世中　　自作如是業<br>　假令兄弟等　　無能相救者<br>　由於先世中　　自作如是業<br>　假令姊妹等　　無能相救者<br>　由於先世中　　自作如是業<br>　假令朋友等　　無能相救者<br>　愚夫為邪欲　　貪求於女人<br>　無間地獄中　　受如是諸苦<br>　說此不清淨　　穢惡之女人<br>　愚夫所遊行　　智者皆遠離<br>　親近彼女人　　最為極下劣<br>　是惡中之惡　　何足為欣樂<br>　耽著諸凡夫　　常抱於糞囊<br>　由此業因緣　　當受無量苦<br>　愚夫為女人　　受種種刑罰<br>　囚繫及捶打　　而無厭離心<br>　愚夫為女人　　被種種燒害<br>　能忍受斯苦　　而無厭離心<br>　或置在尖標　　或殺或沈水<br>　或擲於大坑　　備受諸苦毒<br>　雖見如是苦　　猶於婬欲中<br>　稱讚於女人　　曾不生厭離<br>　或有少智人　　知為眾苦本<br>　見已還親近　　如胡膠見火<br>　聞佛之所說　　雖復生信受<br>　仍多畜女人　　其眾如群羊<br>　或聞諸佛教　　纔興厭悔心<br>　須臾貪復生　　如惡毒還發<br>　猶如被怖豬　　暫止須臾頃<br>　若見於糞穢　　貪愛還復生<br>　愚夫聞法已　　暫爾心驚怖<br>　後見諸欲色　　貪愛還復生<br>　猶如有丈夫　　從其自身首<br>　棄擲金花鬘　　翻戴於熱鐵<br>　愚夫耽欲故　　棄捨諸佛教<br>　貪求下劣法　　造作諸罪業<br>　迷醉諸欲者　　墮閻羅界中<br>　常吞熱鐵丸　　復飲洋銅汁<br>　迷醉於欲者　　背善而行非<br>　捨離於清淨　　永趣閻羅界<br>　若有智慧人　　聞我說是法<br>　應捨一切欲　　速求於出離　</p><p>爾時世尊說是偈已。優陀延王。即白佛言。今此所聞希有希有。如來應正等覺。善能說是諸欲過患。我今歸依佛法僧寶。從今已往乃至盡形。歸佛法僧作優婆塞。唯願世尊。攝受於我。佛說此經已。優陀延王及諸大眾。天人世間阿修羅乾闥婆等。聞佛所說。歡喜奉行<p class='juan'>
大寶積經卷第九十七</p>
</body></html>
