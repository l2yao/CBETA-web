<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
佛說如來不思議祕密大乘經卷第三</p>
<p><span class='byline'>　　　　西天譯經三藏朝散大夫試光祿卿傳梵大師賜紫沙門臣法護等奉　詔譯</span><br><p><b>　　<A NAME="n314"></A>菩薩語密品第二</b><p>復次金剛手大祕密主菩薩摩訶薩告寂慧菩薩摩訶薩言。善男子。云何名為菩薩語密語業清淨。寂慧當知。隨諸菩薩所起之處。即彼菩薩本生。隨其菩薩本生。即入菩薩音聲。所有一切有情音聲語言。諸語言道言詞詮曉。總集一切往返事相。微細伺察苦樂等言。悉入菩薩音聲中住。都無障礙無著智見一切隨轉。乃至蚊蟲蠅蝶微細音聲。菩薩悉能詮表。令諸有情得聞菩薩音聲之者身心輕安。隨彼所聞如其詮表。悉從菩薩口門而出。此中如是說伽陀曰<p class='lg'>　隨諸有情無邊際　　即彼種類亦無量<br>　於百劫中說無邊　　此不思議何能說<br>　我以譬喻如義言　　說大士法亦無失<br>　無增無減若虛空　　起廣大心而開演　</p><p>復次寂慧菩薩。於其梵王所有一切種類音聲。帝釋所有種類音聲。護世天王種類音聲。天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽等種類音聲。乃至一切有情種類音聲。菩薩悉以音聲隨入。復次伽陀曰<p class='lg'>　菩薩梵音歡喜說　　超勝梵王彼音聲<br>　所說相應行慈悲　　喜捨四法皆和合<br>　帝釋歌詠悅意聲　　菩薩音聲能隱覆<br>　隨彼所出妙歌音　　如應分別諸法義<br>　緊那羅眾妙音聲　　菩薩音聲悉超勝<br>　貪火熾然令息除　　如彼所言生愛樂<br>　欲界諸天悅意聲　　諸天歌詠聲各異<br>　法義隨順如理宣　　令彼一切生歡喜<br>　<span class='corr'>貪</span>瞋癡慢及憍諂　　疑惑等類諸有情<br>　聞其菩薩如義聲　　悉能止息貪瞋等<br>　所有色界諸天眾　　聞最上人音聲已<br>　一切咸生歡喜心　　願求菩提生善趣<br>　摩[<a href='javascript:showpic("../fontimg/023523.gif")'>目*侯</a>]羅伽乾闥婆　　龍等諸妙音樂聲<br>　聞功德海所宣言　　一切廣大生歡喜<br>　種種方處無邊聲　　人中此閻浮提等<br>　隨聞菩薩妙音聲　　聞已一切得解脫<br>　地居空居諸天界　　菩薩音聲悉隨入<br>　如其種類所入聲　　宣說決定真實法<br>　迦陵頻伽拘枳羅　　鵝鴈鸚鵡并鶖鷺<br>　孔雀共命拘那羅　　吉祥鳥及鴛鴦等<br>　師子虎豹熊獐鹿　　象馬犀牛貓犬豬<br>　此等走獸及飛禽　　音聲隨入皆歡喜<br>　一切四足及二足　　多足無足等有情<br>　菩薩隨入眾音聲　　警悟如應生愛畏<br>　三千世界諸有情　　上中下品眾差別<br>　三塗及彼人天中　　菩薩言音普隨入<br>　是中菩薩無分別　　無執無縛無思想<br>　住無散亂等引心　　所作隨應現諸相<br>　清淨有情所求願　　音聲詮表俱胝剎<br>　過殑伽沙數亦然　　是心無持無發悟<br>　三千界中諸魔眾　　咸聞菩薩廣大聲<br>　聞已驚怖速歸心　　合掌恭信而頂禮<br>　常好諍論諸有情　　增上慢心不歸信<br>　由聞大士清淨言　　合掌恭信而頂禮<br>　聾啞及彼無舌者　　謇吃破壞諸有情<br>　由其菩薩美妙言　　即時能聞能言說<br>　煩惱燒然復逼迫　　造罪惡作百種具<br>　由聞菩薩善淨言　　心得清涼息諸惡<br>　有情若聞無常聲　　佛法僧聲即得聞<br>　施戒忍法亦復然　　精進定慧悉聞聽<br>　所有一切功德海　　多俱胝劫說不盡<br>　音聲無邊智無邊　　悉住佛聲而無斷　</p><p>復次寂慧。當知菩薩摩訶薩。語言音聲之中。無愛著語。無猛惡語。無癡亂語。無染污語。無縛解語。無高下語。無麤澀語。無惡戾語。無缺漏語。無堅硬語。無違順語。無退失語。無隨惡語。無相違語。無隨染語。無不定語。無躁動語。無貢高語。無忿恚語。無非時語。無雜欲語。無隨方喜愛語。無思慕語。無極緩語。無極速語。無壞諸根語。無壞音聲語。無破壞心語。無邪曲語。無劣弱語。無隱覆語。無衰朽語。無向背語。無深險語。無不出離語。無不愍念語。無害他語。無自他離間語。無出入語。無執取語。無不清淨語。無不如理語。無不忍語。無雜亂語。無誣謗語。無非法語。無高勝語。無卑下語。無過時語。無時分差失語。無虛說語。無邪說語。無希求利養語。無不歸攝語。無癡瞢語。無癡疑語。無不可愛語。無訐露語。無輕慢語。無自分高彊語。無他分離散語。無自讚功能語。無破他功能語。無譏誚語。無折伏他語。無非所作語。無所作相違語。無破壞祕密語。無不防護語。無輕慢智者語。無毀謗賢聖語。無稱美語。無讚譽語。無顯發他人過失語。無如箭射激語。無說他非語。無不救拔語。無增上慢所說語。無罪業語。無不饒益語。寂慧當知。菩薩所出語言音聲。皆是神通智力。福行果報之所成立。善種隨轉相續不斷。凡所言說皆悉成就。菩薩一時或於樹下行住坐臥。若有人來詣菩薩所。作是問言。汝知此樹有幾多葉。是時菩薩不觀其樹不數其葉應聲答言。此樹具有若干數葉。如其菩薩所出之言。即彼樹葉更無增減。又復有人問殑伽河有幾許沙。為幾百邪。幾千幾百千。幾俱胝幾阿庾多。幾[<a href='javascript:showpic("../fontimg/001244.gif")'>仁-二+爾</a>]庾多。幾兢羯羅。幾頻婆羅。幾尾播舍。幾阿[<a href='javascript:showpic("../fontimg/041309.gif")'>門@(人/(人*人))</a>]婆。幾無量。幾阿僧祇。幾阿哩[<a href='javascript:showpic("../fontimg/035509.gif")'>言*我</a>]拏。幾[<a href='javascript:showpic("../fontimg/004555.gif")'>口*縛</a>]訶。幾龍力。幾不可數。是時菩薩不觀其河不數其沙應聲答言。此河具有若干數沙。如其菩薩所出之言。即彼河沙更無增減。亦同如來智所知數。菩薩所言如實無妄。不假天龍夜叉乾闥婆阿脩羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽等。并聲聞緣覺眾共作證。唯佛如來所可證知。寂慧。如是等緣而悉應知<p>復次寂慧。我念過去久遠世中。有一仙人其名妙愛。有婆羅門名曰黑相。彼時有一尼拘陀大樹其名賢善。有多枝葉周匝垂廕。縱廣可及一俱盧舍。時妙愛仙人居其樹側。以神通力經七日中。審細觀矚數其樹葉。於後一時。彼黑相婆羅門。入城乞食。經遊至彼樹下飯食已訖。即詣妙愛仙人居所。到已歡喜。互以美言而相慰問。多種談論咸生適悅。時仙人言。大婆羅門。汝必應知於人世中。可能有人於此尼拘陀大樹審細觀知枝葉數不。婆羅門言。尊者。世亦有人。仙人復言為何人邪。婆羅門言。即汝尊者應為我說。仙人答言。大婆羅門汝為我說。時婆羅門。不觀其樹不數其葉。應聲即為說伽陀曰<p class='lg'>　八千那庾多數量　　俱胝復有九十二<br>　六十阿[<a href='javascript:showpic("../fontimg/041309.gif")'>門@(人/(人*人))</a>]婆應知　　十六齊等其枝數<br>　又復三十那庾多　　九十六數殑羯羅<br>　尾播舍量有十三　　此等皆為彼葉數<br>　其樹所有枝及葉　　如前數量無增減<br>　我隨智力如實言　　疑者自數應無失　</p><p>是時妙愛仙人。聞是說已深生驚異。說伽陀曰<p class='lg'>　汝婆羅門神通智　　以真實語而善說<br>　賢善尼拘陀樹王　　所有枝葉如實知<br>　汝亦不曾觀其樹　　而復不曾算其數<br>　即彼枝葉數難量　　能以智心而解入　</p><p>仙人說伽陀已。又復問言。大婆羅門。如汝所說。為自智力而能知邪。為諸賢聖助汝說邪。婆羅門答言。尊者。汝今善聽。我以人中之智如實而說。虛空可破斯言無妄<p>復次。金剛手大祕密主菩薩摩訶薩告寂慧菩薩摩訶薩言。汝今當知彼時妙愛仙人者。即今大智舍利子是。黑相婆羅門者。即今世尊釋迦師子是。由如是故菩薩所有語功德海。即能安住真實功德如理法義。寂慧。此等是名菩薩語密語業清淨。其中若有少解入者。我說彼為最上慧人<p><b>　　<A NAME="n315"></A>菩薩心密品第三之一</b><p>復次金剛手大祕密主菩薩摩訶薩告寂慧菩薩摩訶薩言。云何名為菩薩心密心業清淨。寂慧當知。菩薩諸所作業。皆智所作非慢所作。悉是不滅神通妙智。以神通智遊戲示現。一切事業神通建立。廣大勢力之所成辦。而彼神通智相。即能成立一切行相。又彼神通妙慧。即能觀見一切諸法。又神通智即無盡相。於一切處悉能隨順。又神通智即能隨現一切色相。於彼彼色而悉遍故。又神通智即能隨入彼一切聲。於前後際音聲平等故。又神通智普能觀察諸有情心。以心自性伺察可見故。又神通智善能思念無邊劫事。以前後際無所斷故。又神通智能知一切種類之法。悉是解脫智行相故。又神通智於漏盡法順時所求。於彼時分不過越故。又神通智即是出世間。聖決擇分故。又神通智聲聞緣覺。而悉不能徹其源底。又神通智即甚深義。悉能降伏諸魔外道。又神通智能至菩提道場。現證一切最上佛法。又神通智悉能隨順轉妙法輪。又神通智善作調伏諸有情事。又神通智得大灌頂。於一切法而能自在。寂慧。此即是為菩薩心密心業清淨。心清淨故彼即無染。潔白明亮離諸煩惱。能善調伏善作諸業。善入禪定解脫三摩地三摩缽底。亦不畢竟墮於一切。盡無生法隨念即生。亦復不為欲界所動。不由縛生不由縛滅不由縛起。所以者何。謂能解脫一切分別。解脫一切雜染繫縛。解脫顛倒執取依止。即彼解脫生。即彼解脫滅。即彼解脫起。雖復有生而無所生。如是即能圓具大乘一切佛法。然彼佛法若於十方審諦伺求。悉無所得亦非無得。以一切佛法無得非無得故。即能隨得彼一切法一切佛法。是故於一切法一切佛法中。無法非無法。何以故。以一切法審諦伺求。悉無所得亦非無得。若於諸法如實伺求。悉無所得非無得時。即無有法而可算數。謂一切法已能出過算數量故。若能了知彼一切法平等性者。是中無法亦非無法而可取著。此即諸法無取著義。若或領解是義即大無義。若無領解。彼即無義亦非無義。以現前安立無義可見故。若或有慧可了知者。即為障礙彼無礙慧。若或於慧無障礙故。是即無著。若無著即無住。若無住即無盡。若無盡即無勤亦無墮。若無勤墮即無非我。若無非我即亦無我。若無我即無取。若無取即無諍。若無諍即無論。即彼無論此說是為沙門之法。即沙門法。譬若虛空本來平等。以虛空平等故。非欲界繫。非色界繫。非無色界繫。由如是故。於一切處悉無所繫。以無繫故無形顯色及諸相狀。無色相故即能隨順覺了。若能如是隨覺了故即能一切差別分別。寂慧菩薩言。云何名為隨順覺了。復何名為差別分別。金剛手菩薩言。無有少法而可得者。此名隨順覺了。以覺了故即是差別分別。是故法中作此二說。寂慧。當知此等名為菩薩心密心業清淨<p class='juan'>
佛說如來不思議祕密大乘經卷第三</p>
</body></html>
