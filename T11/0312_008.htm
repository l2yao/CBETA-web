<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
佛說如來不思議祕密大乘經卷第八<p><span class='byline'>　　　　譯經三藏朝散大夫試光祿卿光梵大師賜紫沙門臣惟淨等奉　詔譯</span><br><p><b>　　<A NAME="n329"></A>如來語密不思議品第八之餘</b></p>
<p>爾時尊者大目乾連。禮彼佛足作是白言。世尊。我今悔罪我今悔罪。我於釋迦牟尼如來無量音聲清淨妙輪。輒欲度量我斯深罪。又復世尊。我所來此幾何遠邪。彼佛答言。大目乾連。汝過九十九殑伽沙數等世界已。到此剎中。大目乾連白言。我此所來而極遙遠。身力疲懈不能還復本剎土中。彼佛告言。大目乾連。於汝意云何。汝勿起是見謂汝以自神力能到此剎。何以故。但以釋迦牟尼如來加持力故汝能至此。汝今欲還本剎土者。應向彼佛虔伸敬禮。大目乾連。汝今當知。若以汝自通力欲還本土。縱經一劫亦不能往。或復未至彼土中間而入涅槃。大目乾連。汝今至此東西南北。謂何方分邪大目乾連言。我心迷昧不知今時在何方分。彼佛告言。以是緣故汝今當知。若以汝自通力縱經一劫。畢竟不能還彼剎土。大目乾連言。彼世尊釋迦牟尼如來今在何方。彼佛告言。大目乾連。彼世尊釋迦牟尼如來現處東方。是時尊者大目乾連。即向東方五輪著地。至誠敬禮世尊釋迦牟尼如來。說伽陀曰<p class='lg'>　二足聖尊攝受我　　人天供養大威德<br>　無邊智具無邊音　　我今欲還於本土　</p><p>寂慧。今此王舍城鷲峰山中一切眾會。以釋迦牟尼如來威神力故。悉聞尊者大目乾連號哭之聲<p>爾時尊者阿難。前白佛言。世尊。今此所聞號哭之聲。為何相邪。佛言阿難。此是目乾連苾芻。往西方分去此佛剎。過九十九殑伽沙數等剎土。到光明幢世界世尊光明王如來剎中。現在於彼將欲還復此娑婆界故。有如是號哭之聲。阿難白佛言。世尊。尊者大目乾連。以何緣故到彼世界。佛言阿難。大目乾連將還此土。其事因緣汝自當知<p>爾時鷲峰山中一切眾會。合掌恭敬咸白佛言。世尊。我等樂見彼光明幢世界。瞻睹世尊光明王如來。及欲見彼諸菩薩眾并尊者大目乾連。爾時世尊。受勸請已即於眉間放大光明。名一切處通達。其光普照九十九殑伽沙數等佛剎。相續不斷。於彼光明幢世界廣大照曜。是時此會一切大眾。悉得見彼光明幢世界。瞻睹世尊光明王如來。及見彼諸菩薩。又見大目乾連五輪著地。向佛作禮發聲號哭<p>爾時世尊釋迦牟尼如來。告尊者大目乾連言。汝今宜應隨光所照。來復此土<p>爾時尊者大目乾連。承佛世尊大光明輪。於思念間即時還此娑婆世界。住立佛前向佛世尊。頭面禮足右繞七匝。重復諦誠五輪著地作是白言。世尊。我今悔罪我今悔罪。我於世尊無量音聲清淨妙輪。輒欲度量。我斯深罪故。我遠適他界聽佛音聲。既至彼已。所聞佛聲與此無異。佛言目乾連。如汝所說。如來音聲無有分量。猶如虛空無其分量。復無邊際不可度量。若其虛空可度量者。如來音聲亦可度量。何以故。虛空廣大故。如來音聲亦復廣大。當王舍城中。往昔說是大目乾連去來事時。有十千人發阿耨多羅三藐三菩提心。金剛手菩薩。告寂慧菩薩言。寂慧當知。此即是為如來語密<p>復次寂慧。六十四者。所有一切眾生心心所轉。而一眾生心多於彼。寂慧菩薩言。大祕密主。若一眾生心心所轉。假使遍滿三千大千世界。一切眾生皆居緣覺之地。縱經一劫而亦不能思惟稱量校計伺察。何況一切眾生。金剛手菩薩言。寂慧。我今告語於汝。使汝開覺所有一切眾生心心所轉。即彼如來音聲妙輪。出種種聲宣說法時。令諸眾生咸生歡喜。然佛世尊常住無分別捨。爾時金剛手菩薩。說伽陀曰<p class='lg'>　三千世界諸眾生　　一切皆證緣覺果<br>　縱經一劫盡籌量　　一眾生心不能曉<br>　世間所有一眾生　　唯佛能知彼心意<br>　隨眾生心雖了知　　佛無發悟無分別<br>　乃至一切眾生類　　總聚思惟有其三<br>　世尊隨類如所應　　淨妙聲輪宣正法<br>　法中自在演妙音　　一切聞者咸欣悅<br>　隨所宣說名相生　　以諸法名善開示<br>　所有一切眾生類　　色相名字及思惟<br>　一毛孔中放光明　　如來隨應善分別<br>　所有世尊大慈化　　一切毛孔放光明<br>　光明超勝人中尊　　音聲輪中宣妙法<br>　假使佛經一劫中　　以諸譬喻善宣說<br>　然佛語及音聲輪　　畢竟不得其邊際<br>　一切煩惱無色相　　所說語言亦無相<br>　由其語言無相因　　煩惱無相自息滅<br>　是故語言諸色相　　於一切處不可得<br>　以其畢竟無得故　　煩惱色相亦如是<br>　由其語言不實故　　所說非內亦非外<br>　煩惱不實亦復然　　染性非內亦非外<br>　以無少法可得故　　佛所說言遍十方<br>　煩惱無得亦復然　　是故有所佛宣說<br>　一切眾生語言道　　上中下品有其三<br>　語言非身亦非心　　此中無住非無住<br>　譬如假法成樂具　　由風吹擊眾音聲<br>　所出音聲無所從　　是中亦無造作者<br>　由其宿昔善淨性　　一切眾生意風吹<br>　故佛世尊出妙音　　然佛亦無分別想<br>　譬如應聲而對響　　音聲非內亦非外<br>　人中尊出妙言語　　非內非外亦如是<br>　又如珠寶無分別　　令諸眾生喜樂生<br>　佛無分別亦復然　　一切音聲皆圓滿　</p><p>復次寂慧。當知如來語祕密智。隨入一切眾生宣說諸法。所有三千大千世界。一切眾生種種生處。如來隨入一切眾生語言音聲。以種種名字安立四諦。寂慧。如其所說。苦苦集苦滅向苦滅道諦<p>所有地居諸天。作如是說<p>珂吠　珂[<a href='javascript:showpic("../fontimg/004555.gif")'>口*縛</a>]牟梨　珂[<a href='javascript:showpic("../fontimg/004555.gif")'>口*縛</a>]那曳　珂[<a href='javascript:showpic("../fontimg/004555.gif")'>口*縛</a>]度嚕<p>即是此說苦苦集苦滅向苦滅道諦<p>彼空居諸天作如是說<p>多哩帝　阿[<a href='javascript:showpic("../fontimg/004555.gif")'>口*縛</a>]哩帝　阿[<a href='javascript:showpic("../fontimg/004555.gif")'>口*縛</a>]哩多尾[<a href='javascript:showpic("../fontimg/035509.gif")'>言*我</a>]彌　阿[<a href='javascript:showpic("../fontimg/004555.gif")'>口*縛</a>]哩多[<a href='javascript:showpic("../fontimg/001244.gif")'>仁-二+爾</a>]薩多囉尼<p>即是此說苦苦集苦滅向苦滅道諦<p>彼四大王天作如是說<p>伊尼　　彌尼　捺紕　捺羅紕<p>即是此說苦苦集苦滅向苦滅道諦<p>彼忉利天作如是說<p>阿[<a href='javascript:showpic("../fontimg/004555.gif")'>口*縛</a>]哩多[<a href='javascript:showpic("../fontimg/001244.gif")'>仁-二+爾</a>]　阿西[<a href='javascript:showpic("../fontimg/004555.gif")'>口*縛</a>]帝　叉野[<a href='javascript:showpic("../fontimg/004555.gif")'>口*縛</a>]帝　叉野耨[<a href='javascript:showpic("../fontimg/035509.gif")'>言*我</a>]彌<p>即是此說苦苦集苦滅向苦滅道諦<p>彼夜摩天作如是說<p>輸梨　輸羅西[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/001244.gif")'>仁-二+爾</a>]　輸羅叉曳　輸羅叉野婆[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/001244.gif")'>仁-二+爾</a>]<p>即是此說苦苦集苦滅向苦滅道諦<p>彼兜率天作如是說<p>烏珂梨　目珂梨　尾[<a href='javascript:showpic("../fontimg/004555.gif")'>口*縛</a>]努　散左哩<p>即是此說苦苦集苦滅向苦滅道諦<p>彼化樂天作如是說<p>多囉多　散多囉多　多囉叉野　多囉目珂<p>即是此說苦苦集苦滅向苦滅道諦<p>彼他化自在天說作如是<p>訶訶呼　訶訶尾那曳　訶訶尾[<a href='javascript:showpic("../fontimg/035509.gif")'>言*我</a>]彌　訶囉[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/035509.gif")'>言*我</a>]彌<p>即是此說苦苦集苦滅向苦滅道諦<p>彼魔眾天作如是說<p>盎[<a href='javascript:showpic("../fontimg/035509.gif")'>言*我</a>]覽　盎[<a href='javascript:showpic("../fontimg/035509.gif")'>言*我</a>]囉母藍　盎[<a href='javascript:showpic("../fontimg/035509.gif")'>言*我</a>]囉播都桑　盎[<a href='javascript:showpic("../fontimg/035509.gif")'>言*我</a>]囉[<a href='javascript:showpic("../fontimg/001244.gif")'>仁-二+爾</a>]　悉帝囉赧<p>即是此說苦苦集苦滅向苦滅道諦<p>彼梵眾天作如是說<p>秫毘　秫毘葛哩　秫毘尾舍那　秫婆[<a href='javascript:showpic("../fontimg/004555.gif")'>口*縛</a>]哩多那<p>即是此說苦苦集苦滅向苦滅道諦<p>彼梵輔天作如是說<p>彌訶哩　僧訶哩　娑囉尼　娑囉娑囉尼<p>即是此說苦苦集苦滅向苦滅道諦<p>彼梵會天作如是說<p>沒囉拏　沒囉拏散提　沒囉拏沒嚕訶拏沒嚕訶努波舍摩<p>即是此說苦苦集苦滅向苦滅道諦<p>彼大梵天作如是說<p>多囉訥哩　　多囉左俱哩　多薩布哩　俱囉[<a href='javascript:showpic("../fontimg/004555.gif")'>口*縛</a>]訶[<a href='javascript:showpic("../fontimg/001244.gif")'>仁-二+爾</a>]<p>即是此說苦苦集苦滅向苦滅道諦<p>彼少光天作如是說<p>呬呬　係呬　呼護　訶囉奴散提<p>即是此說苦苦集苦滅向苦滅道諦<p>(此下合有無量光天光音天說四諦文梵本元闕)彼少淨天。作如是說<p>烏呬多　[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/004555.gif")'>口*縛</a>]呬多　[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/035509.gif")'>言*我</a>]叱多　[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/035509.gif")'>言*我</a>]摩[<a href='javascript:showpic("../fontimg/001244.gif")'>仁-二+爾</a>]<p>即是此說苦苦集苦滅向苦滅道諦<p>彼無量淨天作如是說<p>西[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/001244.gif")'>仁-二+爾</a>]　散西[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/001244.gif")'>仁-二+爾</a>]　剎野西[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/001244.gif")'>仁-二+爾</a>]　阿西[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/001244.gif")'>仁-二+爾</a>]<p>即是此說苦苦集苦滅向苦滅道諦<p>彼遍淨天作如是說<p>波哩砌禰　波哩砌努捺曳　[<a href='javascript:showpic("../fontimg/004555.gif")'>口*縛</a>]那俱梨　菩陀尾秫提<p>即是此說苦苦集苦滅向苦滅道諦<p>彼廣果天作如是說<p>阿訖哩多　阿迦囉尼　阿囉拏尾[<a href='javascript:showpic("../fontimg/035509.gif")'>言*我</a>]帝　迦羅拏[<a href='javascript:showpic("../fontimg/001244.gif")'>仁-二+爾</a>]瑟恥<p>即是此說苦苦集苦滅向苦滅道諦<p>(於第四禪九天之內合有無雲福生無想三天梵本元闕)彼無煩天作如是說<p>阿耨[<a href='javascript:showpic("../fontimg/035509.gif")'>言*我</a>]摩那　阿那[<a href='javascript:showpic("../fontimg/035509.gif")'>言*我</a>]摩那　阿耨散提　阿耨散提[<a href='javascript:showpic("../fontimg/035509.gif")'>言*我</a>]摩那<p>即是此說苦苦集苦滅向苦滅道諦<p>彼無熱天作如是說<p>秫提　秫馱<span class='corr'>[<a href='javascript:showpic("../fontimg/004555.gif")'>口*縛</a>]</span>帝　秫馱波哩秫提　　馱馱[<a href='javascript:showpic("../fontimg/035509.gif")'>言*我</a>]摩[<a href='javascript:showpic("../fontimg/001244.gif")'>仁-二+爾</a>]<p>即是此說苦苦集苦滅向苦滅道諦<p>彼善見天作如是說<p>[<a href='javascript:showpic("../fontimg/049288.gif")'>牟*含</a>]摩摩　[<a href='javascript:showpic("../fontimg/049288.gif")'>牟*含</a>]摩彌　摩那耨[<a href='javascript:showpic("../fontimg/035509.gif")'>言*我</a>]摩野　摩那耨[<a href='javascript:showpic("../fontimg/035509.gif")'>言*我</a>]摩<p>即是此說苦苦集苦滅向苦滅道諦<p>彼善現天作如是說<p>目訖底　目訖多[<a href='javascript:showpic("../fontimg/004555.gif")'>口*縛</a>]底　目訖多母梨　目訖多摩多耨散提<p>即是此說苦苦集苦滅向苦滅道諦<p>彼色究竟天作如是說<p>[<a href='javascript:showpic("../fontimg/001244.gif")'>仁-二+爾</a>]瑟恥　阿顛多[<a href='javascript:showpic("../fontimg/001244.gif")'>仁-二+爾</a>]瑟恥　阿羯臘波[<a href='javascript:showpic("../fontimg/001244.gif")'>仁-二+爾</a>]　阿缽囉底散提<p>寂慧當知。如是等諸天各各以其隨天語言。安立四諦。并餘龍眾夜叉眾乾闥婆眾阿修羅眾迦樓羅眾緊那羅眾摩[<a href='javascript:showpic("../fontimg/023523.gif")'>目*侯</a>]羅伽眾。及堅身夜叉眾持鬘夜叉眾等。各以彼彼種類語言。安立四諦<p>寂慧。此閻浮提諸國土中。少略而言滿千國土。乃至十六大國一切人眾。隨彼方處種種語言。種種音聲種種心想。如來隨入一切語言音聲。施設名字。所立四諦悉能解了。所謂尸迦國人。乃至世界邊際所住國人。如是等閻浮提中滿千國土。一切人眾種種語言。種種音聲種種心想。施設名字各說四諦。如來隨入一切語言音聲。悉能解了。亦非如來心識語言有所流散。寂慧。此小千世界中。有九十四俱胝那庾多百千種類語言名字。各說四諦。總攝一切所說言音。皆悉同歸一四諦義。即是勝義諦。即是無生諦。即是如實諦。即是不動諦。寂慧。此即是為如來語密<p>復次寂慧。如來語言而能斷除一切眾生疑惑不決。所謂十方無量阿僧祇世界。普攝一切眾生以佛智所知。而眾生界多於地界。寂慧。正使一切眾生。各各獲得智慧具足。與尊者舍利子等無有異。以是緣故一切眾生。各各皆以如舍利子所等智慧。以疑惑事於一劫中或過一劫。共相問難思惟稱量伺察。而一眾生復勝於一。是諸眾生。以所疑事互思惟已。一時俱來請問世尊。時佛世尊。於彈指間應問皆答。是故世尊。隨了一眾生所起心念。普攝一切眾生。咸以一音悉為宣說斷諸疑網。令諸眾生得斷疑已。咸生歡喜。寂慧。此即是名如來語言。普能斷除一切眾生疑惑不決。然非如來心及語言有所動轉。一切皆是如實所說。寂慧當知。如是等說。皆是如來祕密之語希有之語。此即名為語業清淨<p>金剛手菩薩大祕密主。說是如來語祕密主。會中有三萬二千眾生發阿耨多羅三藐三菩提心。十方一切諸佛剎中。所有賢劫諸菩薩眾。各各在彼佛世尊所修梵行者。是諸菩薩為供養佛及金剛手菩薩大祕密主故。垂諸寶蓋散以妙花。是花槃旋來此會中。散於佛上及金剛手菩薩之身。乃至遍散一劫眾會。其諸寶蓋旋復空中住佛頂上。而諸寶蓋出妙音聲。作如是言。我等賢劫諸菩薩眾。遣此奉用供養。世尊及金剛手菩薩大祕密主。惟願攝受。隨佛如來向所。宣說未曾有法。一切眾會皆悉聞已。各復增勝發希有心。即向金剛手菩薩大祕密主。虔伸頂禮極生最上信重之想。咸作是言。大祕密主。我等今時快得善利。獲聞金剛手菩薩宣說如來語密不思議法門。若諸眾生聞此所說信解無疑。是諸眾生所得人身功不唐棄。即為如來所應化度。彼得不退轉於阿耨多羅三藐三菩提<p class='juan'>
佛說如來不思議祕密大乘經卷第八</p>
</body></html>
