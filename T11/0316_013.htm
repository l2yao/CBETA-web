<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
佛說大乘菩薩藏正法經卷第十三<p><span class='byline'>　　　　西天譯經三藏朝散大夫試光祿卿傳梵大師賜紫沙門臣法護等奉　詔譯</span><br><p><b>　　<A NAME="n407"></A>如來不思議品弟四之七</b></p>
<p>復次舍利子。云何名為如來四無所畏不可思議。諸住信菩薩。應發淨信超越分別離諸疑惑。乃至發希有想。舍利子。如來無所畏法。其有四種。如來由具四無畏故了知勝處。於大眾中能獅子吼轉妙梵輪。餘諸沙門婆羅門悉不能轉。一切世間天人魔梵。無與如來同其法者。舍利子。何等是為四無所畏。一者一切智無畏。謂佛如來已能圓具無上勝智。於大眾中作如是言。我成無上正等正覺。此法唯佛自所證知。餘諸天人世間。不能與佛同其法語。如來以此法故成等正覺。云何說名如來成等正覺。謂佛如來以一切法平等故。而成正覺。於諸法中無高無下。若異生法。若聖人法。若諸佛法。若有學法。若無學法。若緣覺法。若菩薩法。若世間法。若出世間法。若有罪法。若無罪法。若有漏法。若無漏法若有為法。若無為法。於如是等一切法中。如來悉平等故。此名如來現成正覺。此中云何名為平等。謂空平等見自性故。無相平等相自性故。無願平等三界自性故。無生平等生自性故。無作平等作自性故。無起平等起自性故。無含藏平等含藏自性故。如所說平等三世自性故。明解脫平等無明有愛自性故。涅槃平等諸行自性故。舍利子。以如是等諸法平等。是故如來現成正覺。如來於大眾中。得無所畏。以如是法教示眾會。令諸眾會咸生歡喜。身得喜故心極信順。復令眾會適悅快樂。如來大悲相應具真實故。平等性故。如實性故。無異性故。無種類性故。無所觀性故。無生性故。無離性故。無所取性故。如來所具無畏法中。實無少法可取。亦非無取。如來無畏法中亦無虛誑。如實故平等。法界平等。於是平等法中。普盡一切世界。舒坦無礙如來如實之法。甚深微妙難解難知。如來起大悲心。即以是法起種種方便。為諸眾生。廣大宣說聖出離法。能盡諸苦。如來以大願力。一切眾生無師範者。為作師範。未成正覺者。令成正覺。所有一切眾生。馳流諸境斷見等者。如來以無畏法。悉令清淨。舍利子。如來無所畏法。無邊無際與虛空等。若欲知其虛空邊際。即知如來無畏邊際。諸住信菩薩聞是法已。應生淨信超越分別離諸疑惑。乃至發希有想。此說是名如來第一無畏<p>復次舍利子。二者漏盡無畏。謂佛如來具足無上勝智。於大眾中作如是言。我盡諸漏得無所畏。而彼一切天人世間。無能與佛同法語者。此復云何如來已盡諸漏。謂佛如來欲漏已盡。心得解脫。斷滅一切貪行種子。如來有漏已盡心得解脫。斷滅一切瞋行種子。如來無明漏已盡心得解脫。斷滅一切癡行種子。如來見漏已盡心得解脫。斷滅一切煩惱所行種子。此等是名如來諸漏已盡。如是所說皆世俗所成非勝義諦。勝義諦者謂最上聖智慧中。若知若斷若修若證。而無少法可住。何以故。如所說盡。彼實知。若諸眾生修出離行。如來悉如實知。又舍利子。如來如實了知眼界色界眼識界。云何能知。謂佛了知內空外空內外空故。乃至意界法界意識界悉如實知。云何能知。謂佛了知內空外空內外空故。又舍利子。如來了知地界水界火界風界及虛空界。悉如實知。云何能知。謂如虛空故亦然了知。如來悉知欲界色界及無色界分別所起。知有為界是造作相。知無為界是無造作相。知雜染界是客塵煩惱相。知清淨界是自性明亮相。知諸行界是不如理作意無明相。知涅槃界是如理作意明智相<p>又舍利子。若諸界依止。諸界安住。諸界隨順。諸界建立。諸界作用。諸界意趣。諸界寂定。諸界住著。如來一一如實了知。隨所知已即為說法。舍利子。此是如來種種界智力。如是勝力無有邊際。若諸住信菩薩於佛如來如是智力。聞已淨信。超越分別離諸疑惑。後復生起身喜心喜適悅之相。發希有想<p>如來無畏邊際。諸住信菩薩聞是法已。應生淨信超越分別離諸疑惑。乃至發希有想。此說是名如來第二無所畏法。如來由具無所畏故。一切天人世間。無與如來同其法者<p>復次舍利子。三者說障道無畏。謂佛如來具足無上勝智。於大眾中作如是言。我說諸障道法能障聖道。乃至一切天人世間。無能與佛同法語者。云何名為障道之法。有其一法能障聖道。何等為一。謂諸眾生心不清淨。二法能障聖道。謂無慚無愧。三法能障聖道。謂身惡作語惡作意惡作。四法能障聖道。其四種法皆墮惡趣。謂貪欲當墮惡趣。瞋恚當墮惡趣。愚癡當墮惡趣。怖畏當墮惡趣。五法能障聖道。謂殺生偷盜邪染妄語飲酒。六法能障聖道。謂不尊重佛。不尊重法。不尊重僧不尊重戒學。不尊重定學。不尊重修頭陀行者。七法能障聖道。謂慢過慢慢過慢。我慢邪慢。增上慢卑慢。八法能障聖道。謂邪見邪思惟。邪語邪業。邪命邪勤。邪念邪定。九法能障聖道。謂於我身作無義利。生起害心。已作現作當作。於我所愛作無義利。生起害心。已作現作當作。於我非愛作無義利。生起害心。已作現作當作。十法能障聖道。謂殺生偷盜邪染。妄言綺語。兩舌惡口。貪瞋邪見。舍利子。如是等法能障聖道。乃至不如理作意。相應所生結使。此法無味。是不可觀是不可行。由顛倒勤行故不出離。生起一切愛見。取著於身語意業。愛著增熾。如味了知諸法能障聖道。知已如實為諸眾生。廣大宣說障道之法。令諸眾生寂止近止。說除斷法普為教示。令諸眾會咸生歡喜。身得喜故心極信順。復令眾會適悅快樂。如來大悲相應具真實。故平等性故。如實性故。無異性故。無種類性故。無所觀性故。無生性故。無離性故。無所取性故。如來所具無畏法中。實無少法可取。亦非無取。如來無畏法中亦無虛誑。如實故平等。法界平等。於是平等法中。普盡一切世界。舒坦無礙。此如是等不可思議無量無數甚深正法。如來悉具足已。大悲之心所逼切故。為諸眾生。說斷障道之法。普令一切寂止近止。舍利子。如來無所畏法。無邊無際與虛空等。若欲知其虛空邊際。即知如來無畏邊際。諸住信菩薩聞是法已。應生淨信超越分別離諸疑惑。乃至發希有想。此是如來第三無所畏法。如來由具無所畏故。一切天人世間。無與如來同其法者。復次舍利子。四者盡苦道無畏。謂佛如來具足無上勝智。於大眾中作如是言。我說聖出離法能盡苦道。乃至一切天人世間。無能與佛同法語者。云何名為聖出離法能盡苦道。其有一法。是聖出離道。何等為一。謂諸眾生心悉清淨。二法是聖出離道。謂奢摩他毘缽舍那。三法是聖出離道。謂空無相無願。四法是聖出離道。謂身念處受念處。心念處法念處。五法是聖出離道。謂信根精進根。念根定根慧根。六法是聖出離道。謂念佛念法念僧。念戒念施念天。七法是聖出離道。謂擇法覺支精進覺支。喜覺支輕安覺支。捨覺支念覺支定覺支。八法是聖出離道。謂正見正思惟。正語正業。正命正精進。正念正定。九種歡喜根本法。是聖出離道。謂觀喜適悅。輕安快樂。等持如實知見。寂靜離染解脫。十法是聖出離道。謂遠離殺生。遠離偷盜。遠離邪染。遠離妄言。遠離綺語。遠離兩舌。遠離惡口。遠離貪欲。遠離瞋恚。能具正見。舍利子。如是所說諸聖出離法。能盡苦道。乃至諸善菩提分法。戒蘊相應。定蘊相應。慧蘊相應。解脫蘊相應。解脫知見蘊相應。四聖諦法相應。此等所說。皆名聖出離道。復有聖出離道。謂正所行。此正所行。彼即無法可行。亦非無行。無入無出。無取無捨。何以故。若已行。若當行。二法皆離彼一切法。無二亦然。此如實知見。是聖出離道。如來於此聖出離道。自了知已。為諸眾生廣大宣說。令諸眾會咸生歡喜。身得喜故心極信順。復令眾會適悅快樂。如來大悲相應具真實故。平等性故。如實性故。無異性故。無種類性故。無所觀性故。無生性故。無離性故。無所取性故。如來所具無畏法中。實無少法可取。亦非無取。如來無畏法中亦無虛誑。如實故平等。法界平等。於是平等法中。普盡一切世界。舒坦無礙。此如是等不可思議無量無數甚深正法。如來悉具足已。大悲之心所逼切故。為諸眾生。廣大宣說聖出離法。令諸眾生咸悉覺了盡苦邊際。舍利子。此是如來第四無所畏法。如來由具四無所畏故。了知勝處。於大眾中作獅子吼。轉妙梵輪。餘諸沙門婆羅門悉不能轉。乃至一切世間天人魔梵。無與如來同其法者。舍利子。如來如是四無所畏。無邊無際與虛空等。若欲知其虛空邊際。即知如來無畏邊際。諸住信菩薩得聞如來如是不可思議無畏之法。應生淨信超越分別離諸疑惑。後復生起身喜心喜。發希有想<p>爾時世尊。重明斯義。說伽陀曰<p class='lg'>　彼一切法皆平等　　佛自然智隨覺了<br>　由是現證佛菩提　　如來平等普觀視<br>　世間一切異生法　　與諸佛法悉平等<br>　有學無學諸法門　　及緣覺法亦如是<br>　所有世間一切法　　及彼出世勝法門<br>　善惡無動法亦然　　與涅盤道皆同等<br>　所有空法無相法　　彼無願法亦復然<br>　無生無作諸法中　　如來平等同觀照<br>　此平等法了知已　　佛為眾生廣宣說<br>　化眾生歸解脫門　　牟尼第一無所畏<br>　解脫世間三種法　　為眾生說解脫門<br>　佛大無畏人中尊　　此名第二無畏法<br>　雖知諸佛演正法　　何故親近不解脫<br>　心不清淨慚愧無　　由斯一二為障礙<br>　復由身語意三業　　不遵戒法而惡作<br>　貪瞋癡怖起四愆　　彼諸殺害并偷盜<br>　邪染妄言飲酒五　　六不尊重七慢生<br>　八種邪法旋復興　　彼九惱處多過失<br>　後起十種不善業　　於解脫道為障礙<br>　深固作意不了知　　為癡暗道所覆蔽<br>　取著虛妄及迷醉　　顛倒勤行了知已<br>　乃復親近正法門　　此名第三無畏法<br>　清淨法門無限量　　近正法故證菩提<br>　唯佛智知寂靜門　　知已廣施甘露法<br>　佛最稱讚菩提分　　乃至廣多諸善法<br>　習近故為解脫門　　佛十力尊善宣說<br>　深固勤行離諸染　　於其善法悉相應<br>　是法非法無著心　　寂靜解脫離憂怖<br>　如實了知諸善法　　如空寥廓而無礙<br>　無執著法亦復然　　彼能出離三有海<br>　三有海中迷著者　　十方尊說業所生<br>　佛令解脫悲愍心　　四無畏法虛空等　</p><p>舍利子。如是所說如來四無畏法不可思議。諸住信菩薩聞是法已。應生淨信超越分別離諸疑惑。乃至發希有想<p class='juan'>
佛說大乘菩薩藏正法經卷弟十三</p>
<p>即無生無生即無盡。於畢竟盡中無所對治此說名盡。如所說盡。亦復無有盡法可盡。即是無為。無為即無滅無住。若說有生如來即無生。法性常住法界常住。諸法亦復隨智所行。然其所行悉無所行。亦非無行。亦復無漏法可得雖復如是。如來安住大悲心已。亦為眾生廣大宣說。斷除諸漏之法。如來於大眾中得無所畏。以如是法教示眾會。令諸眾會咸生歡喜。身得喜故心極信順。復令眾<span class='corr'>會</span>適悅快樂。如來大悲相應具真實故。平等性故。如實性故。無異性故。無種類性故。無所觀性故。無生性故。無離性故。無所取性故。如來所具無畏法中。實無少法可取。亦非無取。如來無畏法中亦無虛誑。如實故。平等法界平等。於是平等法中。普盡一切世界。舒坦無礙。此如是等不可思議無量無數甚深正法。如來悉具足已。大悲之心所逼切故。為諸眾生廣大宣說如是之法。舍利子。如來無所畏法無邊無際與虛空等。若欲知其虛空邊際。即知</body></html>
