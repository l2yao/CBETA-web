<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T11 </TITLE>
</head>
<BODY>

<p class='juan'>
佛說大乘菩薩藏正法經卷第二十<p><span class='byline'>　　　　西天譯經三藏朝散大夫試光祿卿傳梵大師賜紫沙門臣法護等奉　詔譯</span><br><p><b>　　<A NAME="n424"></A>持戒波羅蜜多品第七之三</b></p>
<p>復次舍利子。菩薩發如是心。世間眾生應如是念。我於長夜中。遠離善知識親近惡知識。發起懈怠下劣精進。癡冥疲乏如瘖啞人。無見無忍亦無善愛。無惡業惡報。無善業善報。無雜業雜報。既不自知。亦復不能請問沙門婆羅門諸阿闍梨。何者是善。何者不善。何者有罪。何者無罪。何者所應親近。何者不應親近。何者所應作。何者不應作。何者作已。於長夜中無義無利。生諸苦惱。由是我慢增長。不能了知善業根本。唯造一切不善之業。縱得人身諸根殘缺。又於人中不能活命。不能行於布施。又於人中。盲聾瘖啞無諸色相。善說惡說悉不能知。由如是故不樂布施。我今應當回發是心。親近善知識。若得人身諸根完具。能活其命。習行布施不惜軀命。具諸色力。善說惡說悉能了知。復能請問師尊智者。何者是善。何者不善。何者有罪。何者無罪。何者所應親近。何者不應親近。何者諸所作時。違背聲聞緣覺之法。順向菩薩藏義。親近承事諸阿闍梨。隨諸所作。厭此不真實身。悕取堅固真實之身。總略乃至給奉水瓶。此是菩薩第七發心<p>爾時世尊。欲重明斯義說伽陀曰<p class='lg'>　欲近善友作利益　　我乃遠離多百劫<br>　不能請問善惡門　　有罪無罪果報等<br>　增上慢心墮地獄　　傍生餓鬼諸趣中<br>　親近罪業諸友朋　　多劫歷苦而無盡<br>　縱得人身根殘缺　　多千劫中受輪回<br>　不能了知善惡門　　有罪無罪果報等<br>　若得人身離艱苦　　諸根完具善相圓<br>　人相完具離難時　　如一眼龜值浮木<br>　得睹世間燈照曜　　佛教中聞無染法<br>　爾時請問世間尊　　諸善不善果報等<br>　慳者云何所趣向　　何不慳者能行施<br>　貪諂毀戒復云何　　又何不破淨戒者<br>　云何恚惡心無動　　云何懈怠散亂心<br>　精進禪定樂云何　　惡慧癡冥何所為<br>　云何得彼真實慧　　云何菩提行方便<br>　六種賢行竟云何　　慈心廣大世間勝<br>　惡趣眾生云何救　　云何樂法心無厭<br>　菩提行藏廣勤求　　十方剎中善安住<br>　云何親詣世間尊　　云何禮奉營諸福<br>　普賢行門復云何　　如我今時善親近<br>　云何請問阿闍梨　　願聞師尊尊重事<br>　生阿闍梨歡喜心　　此心生已真佛子<br>　福力智力為增上　　是中所成廣大智<br>　智力增強發勝心　　給奉水瓶生歡喜　</p><p>舍利子。此是菩薩第七發心<p>復次舍利子。菩薩發如是心。世間眾生應如是念。我於長夜中。遠離善知識親近惡知識。發起懈怠下劣精進。癡冥疲乏如瘖啞人。所有世間一切文句。與義句合。與法句合。法句合故。住於寂靜與離貪合。寂滅正智。與沙門婆羅門涅盤同住。於一切處所。作我乃棄捨。不能了知文義句合。乃至不與涅盤同住。亦復不能受持讀誦。亦復無力。又無精進無士夫力用。無士夫勢。無士夫勤勇。無最上精進。無因無緣。諸眾生煩惱亦無因無緣。眾生雜染無因無緣。眾生清淨無因無緣。此等無因依止諸見。不能了知所作善業。唯造惡業。縱得人身諸根殘缺。又於人中不能活命不能行施。癡迷所覆盲聾瘖啞無諸色力。不能了知文義句合。乃至不與涅槃同住。亦復不能受持讀誦。由如是故不能親近習行善法。我今應當回發是心親近善法。乃至不惜軀命了知文義句合。於出離道涅槃同住。於菩薩藏正法。勤求修習受持讀誦。發勤精進。親近承事諸阿闍梨。於菩薩藏正法。受持讀誦厭此不真實身。悕取堅固真實之身。福智勝力當得圓具。以福智力得圓具故所作慣習。而能積集菩薩藏正法。親近承事諸阿闍梨。隨諸所作。總略乃至給奉水瓶。此是菩薩第八發心<p>爾時世尊。欲重明斯義。說伽陀曰<p class='lg'>　所有法義相應故　　於正道分修道行<br>　寂滅理中作證門　　而涅槃道得真實<br>　若於此法遠離者　　即於諸法無所利<br>　無義利句設相應　　不能親近彼正法<br>　無力亦復無精進　　士夫勢用悉皆無<br>　無他勤勇亦復然　　於一切處無所得<br>　即見無佛亦無法　　無父無母及宗親<br>　由斯善惡業皆無　　一切皆無諸報應<br>　此諸如是罪業見　　數數親近罪根深<br>　一向艱惡日增多　　墮地獄中經久遠<br>　地獄出受傍生報　　餓鬼趣中罪復深<br>　其後縱得人中生　　聾騃癡冥而無舌<br>　餘業復受瘖啞報　　癡暗缺漏苦還增<br>　而復重受地獄殃　　由不了故當墜墮<br>　經歷久時後當得　　人身具足善相圓<br>　諸根既具勝力增　　依時淨住而思忖<br>　若於諸法義相應　　即得同歸出離道<br>　修菩提道證菩提　　我當思惟如是事<br>　所有諸大菩薩藏　　和合甚深正法義<br>　經歷俱胝千劫中　　發生淨信極難得<br>　<span class='corr'>若</span>此若餘廣多數　　諸佛妙法不思議<br>　隨諸修作能受持　　為佛菩提勝根本<br>　我當親近及承事　　尊重信奉阿闍梨<br>　諸佛菩薩亦復然　　即得最上清淨信<br>　發生如是淨心已　　即是菩薩廣大心<br>　勝慧方便悉圓成　　給奉水瓶常精進　</p><p>舍利子。此是菩薩第八發心<p>復次舍利子。菩薩發如是心。痛哉世間一切眾生。以其愛著於身命故。常為一切無義利行顛倒隨逐。何者名為無義利行。謂彼眾生愛著身命。不能愛樂菩提分法。以其我見而為先導。執著心堅癡冥所覆。摧毀破壞眾事隨逐。此說是名無義利行。又復眾生愛身命故。以其我見而為先導。愛戀妻室男女知識以愛著心隱覆癡暗。遠離諸饒益事。此說是名無義利行。又復眾生愛身命故。以其我見而為先導。顧惜奴婢作事人等詹視防護。此說名為無義利行。復次世間一切眾生有義利行。常所隨逐者。謂若眾生不惜身命。愛樂菩提分法。以菩提心而為先導。善修身語意業。此說名為有義利行。又復眾生不惜身命而常愛樂菩提分法。以菩提心而為先導。積集布施波羅蜜多。乃至積集般若波羅蜜多。此說名為有義利行。又復眾生不惜身命。而常愛樂菩提分法。以菩提心而為先導。行布施愛語利行同事。普攝一切眾生。此說名為有義利行。又復眾生不惜身命。而常愛樂。菩提分法。以菩提心而為先導。修習念處正勤神足根力覺道勝菩提分。此說名為有義利行。又復眾生不惜身命。而常愛樂菩提分法。以菩提心而為先導。聽受父母及阿闍梨諸有教誨。禮拜讚歎恭信合掌奉諸所作。此說名為有義利行。又復眾生不惜身命。而常愛樂菩提分法。以菩提心而為先導。常以淨心營三寶事。此說名為有義利行。又復眾生作如是念。我以惜身命故。無義利事常隨逐我。我當發勤精進。親近承事諸阿闍梨不惜身命隨諸所作。厭此不真實身。悕取堅固真實之身。福智勝力當得圓具。以圓具故。所作慣習悉能成辦。詣菩提場當證聖果<p>舍利子。此是菩薩第九發心<p>爾時世尊。欲重明斯義。說伽陀曰<p class='lg'>　若人愛惜身命故　　菩提分法不愛樂<br>　三不善業造圓成　　此乃愚夫異生類<br>　愛樂己身及妻室　　并諸男女眷屬等<br>　此無義利執著心　　旋轉三界愚癡者<br>　又於奴婢作業人　　不覺了心常顧戀<br>　此無義利愛著深　　資生蓄養四足等<br>　廣多聚積諸財穀　　不自受用不與人<br>　此無義利愛著深　　祕護伏藏不彰顯<br>　此無義利染著故　　彼愚夫心常愛惜<br>　返於菩薩善意中　　棄捨不能生愛樂<br>　若能不惜於身命　　愛樂菩提勝分法<br>　三種善業造圓成　　此即名為有義利<br>　施戒忍辱及精進　　禪定勝慧亦復然<br>　與彼方便行相應　　此即名為有義利<br>　承事父母為先導　　遵奉師尊亦復然<br>　審諦思惟三寶門　　此即名為有義利<br>　諸大菩薩甚深藏　　普攝一切勝法門<br>　受持誦念廣宣揚　　此即名為有義利<br>　此有義利諸勝行　　乃是諸佛親所宣<br>　如其所說義相應　　是名佛子廣大行<br>　發生如是大心已　　復起清淨諦信心<br>　親近承事阿闍梨　　給奉水瓶隨諸作　</p><p>舍利子。此是菩薩第九發心<p>復次舍利子。菩薩發如是心。痛哉世間一切眾生。不能如理調伏心意。違背阿闍梨所有教誨。彼人不得阿闍梨財。何者名為阿闍梨財。所謂信財戒財聞財捨財慧財慚財愧財。如是七法名阿闍梨財。由其不得如是財故。當受貧苦逼惱其心。智者應當善調伏心。隨順阿闍梨所有教誨。習行布施作諸善行。何以故。若能善調伏心。隨順教誨。修布施行。彼人即得阿闍梨財此復何名阿闍梨財。謂得菩薩藏正法。普攝一切菩薩勝行善調伏法。如是知已。當於菩薩藏正法。勤求修習廣為他人宣布演說。若能安住菩薩藏者。即得畢竟斷除貧苦。趣向阿耨多羅三藐三菩提。如是發心已。即能隨順阿闍梨教。行布施等。厭此不真實身。悕取堅固真實之身。親近承事諸阿闍梨。隨諸所作。總略乃至給奉水瓶<p>舍利子。此是菩薩第十發心<p>爾時世尊。欲重明斯義說伽陀曰<p class='lg'>　所有難調諸眾生　　內心諂誑復險惡<br>　違背師尊教誨言　　不能堪任諦忍受<br>　此難調伏既知已　　應當隨順師教誨<br>　如其教令所宣揚　　即得大仙聖財寶<br>　所謂信財及戒財　　聞財捨財亦復然<br>　其中最勝曰慧財　　慚愧等財為七種<br>　了知如是聖財已　　七種伏藏用無盡<br>　其中若或不能知　　此即名為非法器<br>　若是法器眾生者　　彼即圓具諸佛法<br>　無諂善調可稱揚　　發勤精進修施行<br>　勝妙法欲心尊重　　損棄身命不為難<br>　修佛菩提法器成　　知已修持常無間<br>　法界平等無差別　　佛調御尊親所宣<br>　此菩薩藏正法門　　能於菩提善安住<br>　如其所說廣大法　　即是諸佛真實財<br>　為一切法無我門　　無相亦復無空相<br>　無其壽命無作者　　亦無戲論無含藏<br>　於一切法自性中　　無生無相本如是<br>　諸法無成亦無壞　　諦觀諸法本無相<br>　善調伏者如教行　　隨諸教令善修作<br>　若得見佛自然智　　隨自境入解脫門<br>　如其信財及戒財　　聞捨慚愧慧等七<br>　如是聖財無上寶　　七法圓成用無盡<br>　聞其法藏廣施門　　善調心意皆隨順<br>　於諸善友常親近　　一切善行常修作<br>　頂重無上大菩提　　勤行諸法亦如是<br>　發生如是勝心已　　如渴思飲而無懈<br>　清水盈滿淨器中　　廣大愛樂心獻奉　</p><p>舍利子。此是菩薩第十發心。由發心已。即於菩薩藏正法勤求修習。親近承事諸阿闍梨。隨諸所作。總略乃至給奉水瓶。由此最勝善根力故。修菩薩行者。得四種法。何等為四。一者如阿闍梨所說。速得一切善法。二者隨順阿闍梨言。三者修行速得成辦。四者圓滿修行法因<p>復次舍利子。修菩薩行者。生於人間得四種法。何等為四。一者教授多人。一切善法隨能安住。二者居巖窟處。得彼多人眾皆歡喜。三者以廣大心。於晝夜中多人咸詣。四者無所發起。趣命終已得生天界<p>復次舍利子。修菩薩行者。生於天中得四種法。何等為四。一者得彼天眾與最上座。二者一切所向得彼天眾觀其面相。三者隨有所說領受解了。四者時詣帝釋天主之處。請決所疑而不詣彼餘天眾處。天中得彼宮殿受用。舍利子。修菩薩行者。生彼天中得如是等四種之法。若生人中亦得無量百千法門<p>爾時世尊。欲重明斯義。說伽他曰<p class='lg'>　天中得彼高勝座　　復得天眾常恭信<br>　一切天眾所觀詹　　如是常聞善說法<br>　一切所作皆智者　　問法帝釋無吝心<br>　殊妙宮殿得彼天　　天中沒已來人界<br>　復得人中勝生處　　作轉輪王統四洲<br>　人中沒已即還生　　於彼天中受勝樂<br>　天界不復經苦受　　頂重師尊此為因<br>　如是四種勝妙門　　常得如是廣大事<br>　由起如是無著心　　頂奉師尊善所作<br>　以清淨心給水瓶　　愛樂尊重常無倦<br>　又得一切天人龍　　所應供養常尊奉<br>　於彼所生天界中　　亦復得其四種法<br>　云何名為四種法　　先所作業悉能知<br>　積集善行及善因　　現生所作常無減<br>　又復由其善法故　　而悉了知生滅處<br>　現生無動亦能知　　是故了知諸法行<br>　能為諸天廣宣說　　依法顯示及教誨<br>　廣作利喜勝行門　　然後還從天界沒　</p><p>復次舍利子。修菩薩行者。得四種法(此中文標四法祇有一二闕其二四梵本元無不可添足)何等為四。一者天中沒已來於人間。同禁戒者同分中生。二者生人中已於現生中得五種悲法。何等為五。一者現生得於善法中生。二者現生儀相具足。三者現生淨戒圓滿。四者現生眷屬廣多。五者現生於諸眾生起慈心觀<p>又復當得五種不破壞法。何等為五。一者善友知識常不破壞。二者身不速壞。三者富樂受用常不破壞。四者所發菩提心堅不能壞。五者於饑饉時法樂豐熟<p>又復當得五種希有之法。何等為五。一者以空瓶器置於一處。自然有其清淨水滿。水中盈積諸妙珍寶。二者渴須水時自然有其八功德水出現於前。三者身中離諸災難。所謂若毒若刀若火若水若飲伏威光若吞噉怖畏。四者若值刀兵劫時。疾疫劫時。饑饉劫時。火災劫時。水災劫時。風災劫時。渴乏劫時。災熱劫時。夜叉難時。現生閻浮提中者。即得天界中生受諸快樂。所受妙樂如金剛嬉戲。此是希有之法<p class='juan'>
佛說大乘菩薩藏正法經卷第二十</p>
</body></html>
