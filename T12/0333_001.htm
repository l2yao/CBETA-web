<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p><p></li><p><b>　　<A NAME="n41"></A>No. 333 [Nos. 310(29), 332]</b><p class='juan'>
佛說大乘日子王所問經</p>
<p><span class='byline'>　　　　西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p>如是我聞。一時佛在憍閃彌瞿尸羅林。與大苾芻眾五百人俱。及諸菩薩摩訶薩眾。是時無比摩建[<a href='javascript:showpic("../fontimg/001244.gif")'>仁-二+爾</a>]迦女。而起瞋恚。憎嫉舍摩[<a href='javascript:showpic("../fontimg/004555.gif")'>口*縛</a>]底妃后。於日子王邊說言。天子知耶。舍摩[<a href='javascript:showpic("../fontimg/004555.gif")'>口*縛</a>]底妃后等。五百女。共其沙門而行婬慾。我今告言。要天子知實難容恕。是時日子王聞無比摩建[<a href='javascript:showpic("../fontimg/001244.gif")'>仁-二+爾</a>]迦女說已。瞋怒至極意不可忍。擬殺舍摩[<a href='javascript:showpic("../fontimg/004555.gif")'>口*縛</a>]底夫人。遂以手執弓放箭便射。是時舍摩[<a href='javascript:showpic("../fontimg/004555.gif")'>口*縛</a>]底夫人入慈心定。王所放箭上虛空中發生火焰。其焰熾盛。其箭卻迴。奔日子王前於左邊而住。佛為密護箭不著身。亦無損動。是時日子王心生驚怖。身毛皆豎而便倒地。又復還起。問舍摩[<a href='javascript:showpic("../fontimg/004555.gif")'>口*縛</a>]底夫人。而說偈言<p class='lg'>　汝復為天女　　鬼女羅剎女<br>　巘馱婆女等　　我問如是說<br>　汝持云何行　　未見未曾聞<br>　亦復不曾知　　未曾有女人<br>　器仗不能傷　　我有精進力<br>　善學於弓箭　　我箭不空發<br>　未曾虛放箭　　如我所要射<br>　獼猴及飛禽　　人身兼射垛<br>　而未無所中　　如我今放箭<br>　卻迴面前住　　不傷損我身<br>　我今歸命汝　　願救我苦惱<br>　審聽誠實言　　我欲故殺汝<br>　捨過勿生瞋　　汝念為好事<br>　令我離苦惱　　永不復如是　</p><p>爾時舍摩[<a href='javascript:showpic("../fontimg/004555.gif")'>口*縛</a>]底夫人答日子王。即說偈言<p class='lg'>　我非是天女　　亦非健闥女<br>　非鬼非羅剎　　是舍摩[<a href='javascript:showpic("../fontimg/004555.gif")'>口*縛</a>]底<br>　我作佛弟子　　為彼大慈悲<br>　故我心行善　　發心世尊處<br>　俱胝百千劫　　觀彼善慈悲<br>　故我行慈行　　女色所縛人<br>　見彼如實者　　若苗稼成熟<br>　而被雷雹壤　　若離女色染<br>　我彼俱愛樂　　一切諸世尊<br>　遠離於婬慾　　又聞世尊說<br>　佛與菩薩眾　　緣覺及聲聞<br>　悉皆離女色　　愚者不能知<br>　普被魔羅降　　離女色染污<br>　能得身安樂　　究竟得解脫<br>　無智諸眾生　　愛慾無遠離<br>　作罪業無邊　　墮落三惡道<br>　無底慾火坑　　猛焰熾不滅<br>　有智樂解脫　　不為女色染<br>　見已便纏縛　　詐言虛適悅<br>　墜墮於眾生　　死入嶮惡道<br>　勿聽女人言　　亦不忿怒我<br>　意願生歡喜　　發心世尊處<br>　汝欲求見佛　　我與大王去<br>　到彼汝諦聽　　必說微妙法　</p><p>爾時日子王告舍摩[<a href='javascript:showpic("../fontimg/004555.gif")'>口*縛</a>]底夫人。正當是時。汝意速疾詣世尊所。王及臣民侍從圍繞見大牟尼巍巍堂堂如大金山光明焰赫吉祥莊嚴。又見菩薩摩訶薩及諸苾芻苾芻尼塢波斯迦塢波索迦。天龍藥叉犍闥婆阿素囉[<a href='javascript:showpic("../fontimg/067868.gif")'>薜/女</a>]嚕茶緊那囉摩護囉[<a href='javascript:showpic("../fontimg/035509.gif")'>言*我</a>]人非人等圍繞世尊<p>爾時大王頭面作禮。而白佛言。世尊。我有未曾有事。先未聞見。今詣佛所。世尊慈悲與我解說。世尊告言。大王汝說未曾有事。王復白言。今日我宮有婬慾因緣。無比摩建爾迦女。生毀謗心。言舍摩[<a href='javascript:showpic("../fontimg/004555.gif")'>口*縛</a>]底夫人與聲聞沙門而行婬事。我聞此言瞋恨至極。殺舍摩[<a href='javascript:showpic("../fontimg/004555.gif")'>口*縛</a>]底夫人以箭便射。於其箭上。而出火焰赫奕熾盛。卻迴我身左邊而住。亦不傷損我身。舍摩[<a href='javascript:showpic("../fontimg/004555.gif")'>口*縛</a>]底夫人。禮世尊足說如是言。彼王問我。為復天女龍女犍闥婆女比舍際女鬼女羅剎女。汝修持何行而乃如是。而答王言。我是大王夫人。非是天女龍女健闥婆女比舍際女羅剎女。世尊。如來應供正等正覺弟子。心善純淨為如彼天。是時舍摩[<a href='javascript:showpic("../fontimg/004555.gif")'>口*縛</a>]底夫人。稱讚世尊功德。我佛如來有如是應正等覺。有如是大慈大悲。具大福慧。成大威德。得大自在。何以故。如來應正等覺為天人師。願鑒斯誠。爾時日子王。對佛及苾芻眾前。懺悔發露。我等由如愚童。如心迷亂。如在黑暗。如無善根。我念如來聲聞。而生毀謗。善哉世尊。願解疑悔。我等受持。世尊說言。汝發起慈心受持戒行。廣利有情。日子王即從坐起合掌恭敬。佛言大王。汝但安坐。于時日子王頭面作禮卻坐一面。日子王白佛言。世尊。我心勇猛。聽女人言造罪業苦。知自命終墮於地獄。善哉世尊。女人之過唯願說之。世尊告言。女人行業有其多種。惑亂有情詐現異相。諂媚虛誑心不真實。顛倒思惟諂曲詐偽。舉動施為強求親近。牽繫有情琣璅蒂獢C汝須省覺。王言世尊。願賜慈悲。願聽所說。如我此後不近女人。亦不由女人而造罪業。既不造罪不墮地獄。世尊如我長夜利益安樂一切眾生。佛言。如是如是<p>復次日子王白言。世尊。我於佛邊聞斯慾義。實由女人得其惡報。佛言大王。女色深固。生冤家之父母。生暴惡之父母。若起愛樂墮於地獄。是故女人有如是之過。佛言大王。若較量丈夫婬慾之過。汝後世父母眷屬。亦有其過。日子王白佛言。世尊。善哉善哉。丈夫之過與我解說。云何丈夫之過。父母眷屬亦有其過。佛言大王。諦聽諦聽善思念之。我為汝說。世尊告言。大王。若丈夫之過有其四種。大王問言。四過云何。世尊答言。大王。若丈夫耽著婬慾被婬慾迷醉。由迷醉故。情意顛倒由顛倒故。於其女人深生愛樂。於苾芻眾中有持戒德行沙門婆羅門。不欲見聞。由不欲見聞持戒德行沙門婆羅門故。亦不親近。亦不歸依。亦不供養。於無戒無行沙門婆羅門。亦復遠離。又無信根。不修德行。不行布施。全無智慧。寡聞薄德我慢貢高行鬼神行。又復親近無智貪著惡法。樂著臭穢遠離善友。縱生天上人間。於自身命畬禸毀。於沙門婆羅門。不作護摩。於佛法僧。而復遠離。於涅盤果德。而所棄背長時憶念。女人倡妓歌舞飲酒談笑。如是纏縛而復命終。墮在眾合黑繩等活號叫大號叫炎熱極炎熱阿鼻地獄。受種種苦。從地獄出生焰魔羅界畜趣中生為師子虎狼諸惡禽獸。乃至[<a href='javascript:showpic("../fontimg/067868.gif")'>薜/女</a>]路茶身止鐵叉樹。大王。若丈夫如是行愚法行。獲斯惡報。此是丈夫初過<p>爾時世尊而說偈言<p class='lg'>　婬慾臭穢根不淨　　過後常增業苦深<br>　聰慧法師呵欲染　　當生父母亦無益<br>　譬如廣大不淨坑　　滿盛糞壤多臭穢<br>　亦似塚間[<a href='javascript:showpic("../fontimg/029428.gif")'>舽-舟+月</a>]脹屍　　婬慾之人亦如是<br>　復似蠅蟲[<a href='javascript:showpic("../fontimg/003382.gif")'>口*(一/巾)</a>]瘡腫　　驢馬奔眠糞穢中<br>　豬狗食啖臭魚等　　耽愛女人亦如是<br>　破壞善名兼德行　　琣瘛晴T具無慚<br>　不生天道墮阿鼻　　是故法師呵愛欲<br>　如人誤飲惡毒藥　　迷亂猖狂遍體疼<br>　不覺無常毒所中　　耽欲之人亦如是<br>　樂著美味便珍饌　　愛聽歌音戀色聲<br>　家事不思多忘失　　唯作輪迴集苦因<br>　貪著婬慾常稱讚　　不了愚迷糞袋身<br>　晝夜琣璊U劣行　　薄福沈輪於惡趣<br>　讚美婬慾行非行　　多饒瞋恚長愚癡<br>　如履顛巍大嶮崖　　不覺須臾致失命<br>　既別人世閻浮界　　死墮無邊業海中<br>　五峰圍繞鐵山間　　日月燈光全不見<br>　如風狂亂無知解　　往返縱橫失路岐<br>　如是經生常住此　　一切世間無所重<br>　種種善業亦不生　　設有女男無孝敬<br>　棄背尊親行五逆　　和合妻女倍慇懃<br>　張羅罪網無思慮　　墮落貪癡慾樂中<br>　父母遠離無返復　　罔思育養報艱辛<br>　放逸耽婬著戲弄　　互相煩惱倍增多<br>　破壞修行疑種種　　不逢賢聖作良因<br>　樂行邪行受極苦　　不顧刑罰恥辱侵<br>　鬥諍欺抄致殺傷　　隳張財賄離善友<br>　不生天道兼人趣　　死入阿鼻地獄中<br>　鐵林青色攢鋒刃　　猛焰煻煨烈火城<br>　劍樹刀山遍地中　　洋銅熱鐵為漿饌<br>　如斯大苦因婬慾　　隱沒菩提智慧根<br>　汝向女人生恐怖　　勿令親近起攀緣<br>　人天善道若相應　　不久菩提自獲得　</p><p>復次大王。若父母生產兒子。其事甚難世所共知。處胎之時懷擔十月。苦惱疼痛種種多般。起坐艱辛餐飲節度。縱獲生產如宰豬羊。不顧自身唯憂兒子。乳哺養育豈離懷抱。大小便痢須自洗濯。後漸長大而以誠實之言種種誘訓。令彼修學。閻浮提內工巧伎藝。書疏算計。經商買賣種種事業。又復令彼身心安樂。廣與財帛富貴授用。選揀親姻娉聚妻妾。比望孝順父母供敬侍養。而復心意顛狂一向迷亂。深著色慾都不省悟。又於別族姓家。私娶妻妾互相貪愛。於其父母返成不孝。亦不敬重。其父後時耆年老邁。身體羸瘦眼耳聾暗。起坐艱難要人扶持。而卻憎惡輕棄嫌厭。種種逼迫趁父出舍。娶其外族妻子於家。聚會種種歡樂<p>佛告大王。若是丈夫行此邪行。棄背父母。決定命終入阿鼻地獄。求出無期。為第二過。若善男子。棄背女色心意清潔。供養父母行孝敬行。命終之後不墮惡趣。而生諸天受福快樂。天上福盡下生人間。亦不受貧窮下賤。富貴吉祥<p>爾時世尊而說偈言<p class='lg'>　離欲行慈孝　　命終生天趣<br>　梵王帝釋身　　琩於快樂<br>　供養老父母　　後生人世中<br>　入海為商賈　　安樂獲珍寶<br>　供養老父母　　一切最上德<br>　田種果成熟　　較量福不盡<br>　供養老父母　　永不檐重擔<br>　常得驢馬負　　刀刃不能害<br>　供養老父母　　不度鹹水河<br>　猛火與刀兵　　亦復不能近<br>　供養老父母　　常得善妻男<br>　穀麥與資財　　琉璃及金寶<br>　供養老父母　　常得天宮住<br>　無數歡喜園　　四面痝臕<br>　供養老父母　　常聞佛法音<br>　具相色端嚴　　誰人不敬重　</p><p>復次大王。若彼丈夫行非法業。心不真實琣h邪見。於善不知妄生顛倒。多得愚癡之人常所稱讚。有智慧者琤糽虧耤C罪業轉深永失大利。於其佛世永不值遇。我慢貢高貧窮下賤。眾不愛樂。此是丈夫第三過失<p>爾時世尊而說偈言<p class='lg'>　丈夫行淫慾　　顛倒分別我<br>　愚迷罪業深　　輪迴墮惡道<br>　遠離佛功德　　無智慧揀擇<br>　虛妄求安樂　　如河覓盧迦<br>　愚癡愛欲人　　諂曲多虛誑<br>　望求非法樂　　返成地獄苦<br>　著慾見顛倒　　下劣自無知<br>　如夜黑暗中　　不分道非道<br>　無慚愧信根　　唯耽聲色味<br>　菩薩與聲聞　　未曾行供養<br>　設遇正行者　　廣演微妙音<br>　輕法而不聽　　沈淪於地獄<br>　永不復人身　　斷除檀等行<br>　迷沒不修行　　菩提最上失　</p><p>復次大王。若諸男子自為活命及著淫慾癡愚障閉。作諸工巧種種事業。書疏算計讚詠談論。親近王臣行非法行。謫罰有情種種虛誑。廣求財利作諸惡業。又復自為活命故。行不律儀行。貨易牛驢駝馬豬羊雞犬。乃至咒龍罝兔魁膾等事。或復經商。不擇道路遊行嶮惡之道。臭穢之道。賊徒刀劍之道。乃至泛大溟海。寒熱飢渴種種苦惱。而求財利。又於沙門婆羅門。慳貪不肯布施。一向著慾。又被女人降伏驅使。猶如奴僕長時同處。未曾捨離。起坐談話。互相攀顧深生愛著。是故畜養女人。命終之後同入地獄。為第四過<p>爾時世尊。而說偈言<p class='lg'>　追求著慾人　　迷醉何曾樂<br>　下劣妄追尋　　云何得安樂<br>　非真丈夫業　　自作不知非<br>　無恥若駝驢　　不堪極穢惡<br>　斯人少智慧　　不悟罪根深<br>　奔競向女人　　如狗便糞穢<br>　臭穢不可樂　　愚癡所愛重<br>　不知婬慾過　　如盲不見色<br>　愚癡著婬慾　　如犬奔糞穢<br>　聲香味觸法　　貪著亦如是<br>　愚癡著慾人　　輪迴於諸趣<br>　如橛繫獼猴　　永不出三界<br>　愚迷著慾人　　如烏戀臭肉<br>　常被惡魔牽　　墮在於惡趣<br>　愚人貪愛味　　於美起纏縛<br>　何異廁中蟲　　寧知是不淨<br>　智者得解脫　　女色不可染<br>　見彼生驚怖　　棄捨如壞屍<br>　愚癡懷散亂　　著慾而無捨<br>　如熱路艱辛　　困渴飲鹹水<br>　如是見飲者　　愚癡迷失命<br>　堅牢著慾人　　過患亦如是<br>　實為此女人　　如身患瘡癩<br>　生蟲自[<a href='javascript:showpic("../fontimg/003382.gif")'>口*(一/巾)</a>]食　　貪婬亦如是<br>　若裝飾女人　　如畫甕盛糞<br>　但觀諸外相　　誰知堣ㄡb<br>　又如油洗衣　　掛搭於身上<br>　莊嚴於女人　　染污亦如是<br>　如衣蓋刀劍　　似火覆經灰<br>　嚴飾於女人　　違損亦如是<br>　又如劫火起　　大地皆洞燃<br>　草木不見生　　河海乾枯盡<br>　部多所住處　　須彌及鐵圍<br>　六欲與初禪　　破壞誰能救<br>　如是耽女色　　淫火大熾燃<br>　焚燒於有情　　違損不可救<br>　人身速不淨　　穢惡諸物成<br>　指爪與髮毛　　涎唾并結[<a href='javascript:showpic("../fontimg/023768.gif")'>目*寧</a>]<br>　垢汗大小便　　肪膏及腦膜<br>　皮肉兼骨髓　　膿血筋脈連<br>　脾腎心共肺　　腸胃膽與肝<br>　生藏對熟藏　　赤痰共白痰<br>　又復八萬戶　　微細蟲[<a href='javascript:showpic("../fontimg/003382.gif")'>口*(一/巾)</a>]食<br>　常住於身中　　愚人那知覺<br>　於身起貪愛　　如蠅慕膿血<br>　臭氣覺馨香　　苦中而為樂<br>　如是耽慾人　　執杖相敺擊<br>　慾火競來燒　　迷醉誰能悟<br>　愚癡著樂味　　如狗在空房<br>　亦似底囉聲　　究竟成妄想<br>　又如於猿猴　　攀緣常在樹<br>　乃至到無常　　不離於樹上<br>　如是貪欲人　　追求於色境<br>　墜墮惡趣中　　不離生死苦<br>　愚癡婬慾人　　彼處命終後<br>　擲在鐵鑊中　　如是住一劫<br>　浮沈如煮豆　　其鑊大小量<br>　六十四俱胝　　眾生所依彼<br>　一一墮落者　　較量不能知<br>　煎煮於鑊中　　受苦滿百劫<br>　或二三四劫　　隨彼業輕重<br>　皮肉俱爛壞　　骨現似白螺<br>　又隨自業力　　手捉尖利鉤<br>　擲在炎鐵槽　　死已而還活<br>　又被於獄卒　　手執鐵杵搗<br>　骨髓皆成粖　　風吹而卻活<br>　或以鐵棒打　　劈裂如斧斫<br>　鐵獸三四五　　隨後而咬嚙<br>　又復為鐵烏　　鐵狗及豺狗<br>　牙嘴利如劍　　食罪人腦髓<br>　若人造罪業　　墮落於糞河<br>　或落刀劍上　　一切皆臭穢<br>　若人造罪業　　墮在極炎熱<br>　號叫大號叫　　黑繩及燒燃<br>　若人造罪業　　墮在於灰河<br>　重重入由增　　痛苦不可忍<br>　若人造罪業　　死墮地獄中<br>　飢吞熱鐵丸　　渴復飲銅汁<br>　若人造罪業　　墮在鐵山間<br>　眾山一時合　　拶碎身如粉<br>　若人造罪業　　琩於苦惱<br>　獲得如是果　　無有能救者<br>　此處非安樂　　先世業所招<br>　父母與妻兒　　何能相救濟<br>　下劣婬慾行　　直往於無間<br>　受苦不可當　　三世佛皆說<br>　是故下劣人　　與女人同處<br>　如擔於糞袋　　愚癡到處行<br>　丈夫為女人　　纏縛如枷鎖<br>　地獄火燃身　　無能得安樂<br>　剎那智慧生　　如是聞佛法<br>　離一切婬慾　　出家得解脫　</p><p>佛告大王。若丈夫行婬慾行。當墮地獄受斯大苦。是故大王。痡`念佛念法。觀察身心勿令起過。日子王言。如是世尊。於如來處。發深信心。白言世尊。甚為希有。如來應正等覺。善說女人丈夫之過。我當受持。歸佛歸法歸苾芻眾。今後棄捨婬慾刀杖等過。愍念饒益一切眾生。說此語時。會中日子王。及諸苾芻菩薩摩訶薩。天龍藥叉阿素囉[<a href='javascript:showpic("../fontimg/006890.gif")'>薛/女</a>]路茶健闥婆莫呼落迦人非人等。聞佛所說。皆大歡喜。作禮而去<p class='juan'>
佛說大乘日子王所問經</p>
</body></html>
