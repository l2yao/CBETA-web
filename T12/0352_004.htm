<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p class='juan'>
佛說大迦葉問大寶積正法經卷第四</p>
<p><span class='byline'>　　　　西天譯經三藏朝散大夫試鴻臚少卿傳法大師臣施護奉　詔譯</span><br><p>佛告迦葉。譬如有人善解習馬。其馬性惡難以制伏。此人調習自然良善。迦葉。如是相應比丘能守禁律。心識囂馳難以制伏。被此比丘調伏制御。離瞋恚等如如不動。我今於此而說頌曰<p class='lg'>　譬如惡性馬　　遇彼調習人<br>　種種被制伏　　不久而調善<br>　相應行比丘　　善持於禁律<br>　調伏於識心　　令彼淨安住　</p><p>佛告迦葉。譬如有人於其咽喉而患癭病。致壞命根得其苦惱。迦葉。如是若復有人深著我想於自身命後得大苦。我今於此而說頌曰<p class='lg'>　譬如癭病人　　苦惱於身命<br>　於其晝夜中　　無暫得安樂<br>　著我之眾生　　其義亦如是<br>　見倒壞其身　　於後生諸苦　</p><p>佛告迦葉。譬如有人身被纏縛。巧設方便而得解免。迦葉。如是若彼有情作善相應。制止心猿令得離縛。我今於此而說頌曰<p class='lg'>　譬如纏縛人　　能設巧方便<br>　解彼身邊縛　　令身得自在<br>　相應善有情　　禁止於心識<br>　令彼離纏縛　　其義亦如是　</p><p>佛告迦葉。譬如虛空本自廓然。彼有二物可以蓋覆。何等二物。是彼雲霧。迦葉。如是出家之人。本自寂靜而求世間咒術之法。又於衣缽財利畜積受用。此為覆障。我今於此而說頌曰<p class='lg'>　譬如於雲霧　　覆障於虛空<br>　比丘亦復然　　行彼世間法<br>　習學於咒術　　積聚於衣缽<br>　此二障行人　　菩薩須遠離　</p><p>佛告迦葉。此出家人有二種纏縛。云何二種。迦葉。一為利養纏縛。二為名稱纏縛。彼出家人宜各遠離。我今於此而說頌曰<p class='lg'>　若彼出家人　　貪著於利養<br>　及愛好名聞　　此二重纏縛<br>　亦障聖解脫　　出家須遠離　</p><p>佛告迦葉。有二種法滅出家德。云何二法。一親近在家。二憎嫌聖者。我今於此而說頌曰<p class='lg'>　親近在家人　　憎嫌於聖者<br>　此二非道法　　滅彼出家德<br>　出家菩薩人　　彼宜速速離　</p><p>佛告迦葉。有二種法為出家垢染。云何二法。一心多煩惱。二棄捨善友攝受惡友。我今於此而說頌曰<p class='lg'>　若彼出家人　　心多於煩惱<br>　棄背善良朋　　親近於惡友<br>　佛說於此人　　為彼出家垢<br>　一切菩薩眾　　各各宜遠離　</p><p>佛告迦葉。有二種法於出家人如臨崖險。云何二種。一輕慢妙法。二信樂破戒。我今於此而說頌曰<p class='lg'>　若彼出家人　　輕慢於妙法<br>　信重破戒者　　如登於崖險<br>　墜墮在須臾　　此二非律儀<br>　一切諸佛子　　彼二須遠離　</p><p>佛告迦葉。有二種法為出家過惡。云何二種一見他過失。二蓋覆自過。我今於此而說頌曰<p class='lg'>　若有出家者　　琩ㄔL人過<br>　覆藏於自罪　　此二大過失<br>　損惱毒如火　　智者須遠離　</p><p>佛告迦葉。有二種法增出家熱惱。云何二種。一受持袈裟心懷不淨。二恃己戒德訶責非行。我今於此而說頌曰<p class='lg'>　雖復披袈裟　　心行不淨行<br>　設身有戒德　　而用於惡言<br>　催伏非行者　　此二須遠離　</p><p>佛告迦葉。有二種法醫出家人病。云何二法。一行大乘者見心決定。二為諸眾生不斷佛法。我今於此而說頌曰<p class='lg'>　若有出家者　　行彼大乘行<br>　見心琩M定　　不斷於佛法<br>　此二出家人　　佛說名無病　</p><p>佛告迦葉。有二種法為出家人長病。云何二種。一得阿波諦重罪。二不能發露懺悔。我今於此而說頌曰<p class='lg'>　出家比丘眾　　犯彼阿波諦<br>　不能懺滅罪　　愚迷不重戒<br>　剎那剎那實　　此惡長為病　</p><p>佛告迦葉。此有沙門為沙門名。迦葉白言。云何沙門為沙門名。迦葉。此有四種沙門。云何四種。一行色相沙門。二密行虛誑沙門。三求名聞稱讚沙門。四實行沙門。迦葉此是四種沙門。迦葉白言。云何名行色相沙門。迦葉。此一沙門。雖復剃除鬚髮著佛袈裟受持缽器色相具足。而身不清淨。口不清淨。意不清淨。不自調伏麤惡不善。廣貪財利命不清淨。得破戒罪法。迦葉。此名行色相沙門<p>迦葉白言云何名密行虛誑沙門。迦葉。此一沙門。雖知行業亦具威儀。喫麤惡飲食。詐歡詐喜。於行住坐臥。皕p虛誑。又不親近在家出家四聖種族。詐默無言誑賺有情。心無清淨亦無調伏。亦不息念虛妄推度。住著我人之相。若遇空法而生怖畏如登崖險。若見比丘善談空者如遇冤家。迦葉。此說名為密行虛誑沙門<p>迦葉白言。云何名為求名聞稱讚沙門。迦葉。此一沙門。為求名聞稱讚詐行持戒。惑亂他人恃衒多聞要他稱讚。或居山野。或處林間。詐現少欲無貪。假行清淨之行。於其心內無其離欲。無其寂靜無其息慮。無證菩提亦不為沙門。亦不為婆羅門。亦不為涅槃。而求稱讚名聞。迦葉。此名求名聞稱讚沙門<p>迦葉白言。云何名實行沙門。迦葉此一沙門。不為身命而行外事。亦不言論名聞利養。唯行空無相無願。若聞一切法已。正意思惟涅槃實際。畯衒謔璊ㄗD世報。亦不論量三界喜樂之事。唯見性空不得事法。亦不議論我人眾生壽者及補特伽羅。見正法位離諸虛妄。於解脫道斷諸煩惱。達一切法自性清淨。內外不著。無集無散。於彼法身如來明了通達。無其見取。亦不言論色身離欲。亦不見色相。亦不見三業造作。亦不執凡聖之眾法無所有。斷諸分別自性凝然。不得輪迴不得涅槃。無縛無解無來無去。知一切法寂靜湛然。迦葉。此說名為實行沙門。作相應行非求名聞故。我今於此而說頌曰<p class='lg'>　所有身口意　　三業不清淨<br>　貪愛不調伏　　麤惡行不密<br>　圓頂服三衣　　執持於應器<br>　佛說此沙門　　琣璈韟漎<br>　雖然依彼行　　虛誑而不實<br>　詐現四威儀　　示同於聖者<br>　遠離和合處　　睎\麤惡食<br>　無彼清淨行　　密行於虛誑<br>　或彼為求名　　要他行稱讚<br>　詐修於戒定　　示衒行頭陀<br>　內意不調伏　　誑賺於信施<br>　不行離欲善　　亦不息攀緣<br>　見說法相空　　怖同登山險<br>　或居山野間　　而無真實意<br>　佛說此沙門　　為求名聞故<br>　若彼實行者　　不為於身命<br>　妄求名利養　　亦無求快樂<br>　唯修正解脫　　救拔諸惡趣<br>　雖知深法空　　不得於寂靜<br>　亦無非寂靜　　不住於涅槃<br>　不得於生死　　不著於聖人<br>　不捨於凡夫　　本自無所來<br>　今亦無所去　　一切法寂然<br>　佛說於此人　　是名實行者　</p><p>佛告迦葉。譬如貧人家無財利。自發其言告眾人曰。我家之內有大庫藏財物盈滿。迦葉。於意云何。此貧人言是事實不。迦葉白言。不也世尊。佛言。迦葉亦復如是。彼沙門婆羅門自無戒德而復發言。我身具大德業。此言不實是事難信。我今於此而說頌曰<p class='lg'>　譬如貧窮人　　言自有庫藏<br>　盈滿七珍財　　彼語不相應<br>　沙門婆羅門　　虛妄亦如是<br>　三業無清淨　　自言具戒德　</p><p>佛告迦葉。譬如有人入大水內而不專心。恣意戲水不覺溺死。迦葉。亦復如是。此沙門婆羅門多知樂法。入大法海不能制心。好行貪瞋癡。被煩惱貪引生惡趣。我今於此而說頌曰<p class='lg'>　譬如戲水人　　入於大水內<br>　不自用其心　　被水溺其命<br>　沙門婆羅門　　貪入大法海<br>　恣行貪瞋癡　　沈墜於惡趣　</p><p>佛告迦葉。譬如醫人修合湯藥將往四方欲療眾病。忽自得疾而不能救。迦葉。如是若彼比丘修彼多聞。欲化有情忽爾之間。自起煩惱而不能伏。我今於此而說頌曰<p class='lg'>　譬如良醫人　　修合諸湯藥<br>　持往於四方　　治彼眾生病<br>　自忽有疾苦　　不能自醫療<br>　比丘亦如是　　修學於多聞<br>　欲行於化導　　自忽煩惱生<br>　不能善制止　　虛施於辛苦　</p><p>佛告迦葉。譬如有人身有重病。服彼上好名藥不免命終。迦葉。如是若彼有情具煩惱病。而欲多聞修行亦不免墜墮。我今於此而說頌曰<p class='lg'>　譬如重病人　　久患而不差<br>　設服於良藥　　終不免無常<br>　眾生亦如是　　甯V煩惱病<br>　設樂修多聞　　不免於墜墮　</p><p>佛告迦葉。譬如摩尼寶珠墮落不淨之中。其珠體觸不堪使用。迦葉。如是若彼比丘雖具多聞。墮落不淨利養之中。諸天人民不生敬愛。我今於此而說頌曰<p class='lg'>　譬如摩尼寶　　墮落不淨中<br>　染污得其觸　　使用而不堪<br>　比丘亦如是　　雖復具多聞<br>　墜墮於不淨　　名聞利養中<br>　諸天及人民　　而不生愛敬　</p><p>佛告迦葉。譬如有人忽爾命終。以其金冠花鬘莊嚴頭面。迦葉。如是若彼比丘破盡戒律。而以袈裟莊嚴其身有何所益。我今於此而說頌曰<p class='lg'>　譬如命終人　　以其好花鬘<br>　及用金寶冠　　嚴飾屍首上<br>　彼人無所用　　比丘亦如是<br>　而以破戒身　　被挂於袈裟<br>　嚴飾作威儀　　終無於利益　</p><p>佛告迦葉。譬如有人洗浴清淨以其香油塗潤身上及頭髻指甲。身著白衣戴瞻蔔花鬘為上族子。迦葉。如是若彼比丘多聞智慧。身被法服儀相具足為佛弟子。我今於此而說頌曰<p class='lg'>　譬如世間人　　洗浴身清淨<br>　塗潤好香油　　頭以華鬘飾<br>　身著於白衣　　而稱上族子<br>　比丘亦如是　　多聞具總持<br>　戒德痦M淨　　被挂於法服<br>　儀相而具足　　此名真佛子　</p><p>佛告迦葉。有四種破戒比丘喻持戒影像。迦葉白言。云何四種破戒。迦葉。有一比丘具足受持別解脫戒。善知禁律於微細罪深生怕怖。琩抩ЁB說戒清淨。身口意業具足無犯。食離邪命此有其過。所以者何。執自功能成戒取故。迦葉。此是第一破戒喻持戒影像<p>復次迦葉。有一比丘善知禁律常持戒行。密用三業。彼有身見。執情不捨故。迦葉。此是第二破戒喻持戒影像<p>復次迦葉。有一比丘琣瘛O心悲愍有情。具足慈善聞一切法無生。心生驚怕。迦葉。此是第三破戒喻持戒影像<p>復次迦葉。有一比丘行彼十二頭陀大行具足無缺。而有我心住著我人之相。迦葉。此是第四破戒喻持戒影像。迦葉。此四種破戒喻持戒影像<p>復次迦葉。若說此戒。無人無我無眾生無壽命。無行亦無不行。無作亦無不作。非犯非非犯。無名無色非無名色。無相非無相。無息念非無息念。無取無捨非無取捨。非受非不受。無識無心非無識心。無世間亦無出世間。無所住亦非無住。無自持戒無他持戒。於此戒中離諸毀謗。無迷無執。迦葉。此說<p>聖著無漏正戒。遠離三界一切住處。爾時世尊而說頌曰<p class='lg'>　所持離垢戒　　非住我人相<br>　無犯亦無持　　無縛亦無解<br>　微妙甚深善　　遠離於疑惑<br>　迦葉此戒相　　如來真實說<br>　所持無垢戒　　而於彼世間<br>　非為自身命　　普濟諸群生<br>　同入真如際　　迦葉此戒相<br>　如來真實說　</p><p class='lg'>　所持離垢戒　　於彼我人中<br>　無染亦無淨　　無暗亦無明<br>　無得亦無失　　不住於此岸<br>　不到於彼岸　　亦非於中流<br>　縛脫而平等　　無住如虛空<br>　非相非非相　　迦葉此戒相<br>　如來真實說　</p><p class='lg'>　所持無垢戒　　不著於名色<br>　不住於等引　　琤H淨妙心<br>　離我有無相　　於彼別解脫<br>　遠離持犯等　　無戒無不戒<br>　無定亦無散　　依此而行道<br>　智觀無二取　　此戒淨微妙<br>　安住三摩地　　三摩地生觀<br>　智慧自清淨　　是名具足戒　</p><p class='juan'>
佛說大迦葉問大寶積正法經卷第四</p>
</body></html>
