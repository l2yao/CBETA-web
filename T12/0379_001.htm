<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p><p><p></li><p><b>　　<A NAME="n442"></A>No. 379 [No. 378]</b><p class='juan'>
四童子三昧經卷上</p>
<p><span class='byline'>　　　　隋北印度健陀羅國三藏闍那崛多譯</span><br><p>如是我聞。一時婆伽婆在俱尸那國力士居地娑羅林所二雙樹間。爾時如來思惟。今日涅槃時到應當取滅。長老阿難即於其夜欻得惡夢。驚怖憂惱馳向佛所。愁慘合掌瞻仰世尊目不暫捨。爾時佛告長老阿難瞿曇彌子。何故如是熟視於我眼不暫瞬。爾時阿難即白佛言。世尊。我於昨夜忽然見夢。身毛為豎甚大怖懼。必是如來涅槃先相。世尊。我既見是非吉夢已。心無情賴深生憂惱。恐畏世尊速入涅槃。佛告阿難瞿曇彌子。故見何夢。知是如來涅槃先相而生驚怖。爾時如來即以此偈問阿難曰<p class='lg'>　汝夢何所見　　在娑羅林所<br>　謂涅槃先相　　彼相為我說　</p><p>爾時阿難即以偈頌白世尊曰<p class='lg'>　昨夜所見夢　　可畏身毛豎<br>　恐怖心大驚　　世尊今當聽<br>　忽於世界中　　出生廣大樹<br>　微妙甚可觀　　常有諸花果<br>　普覆眾生界　　其蔭甚清涼<br>　若蒙在樹下　　受樂除憂患<br>　觀樹得淨眼　　聞聲得淨耳<br>　成就多功德　　高至於有頂<br>　彼樹出妙聲　　具說諸法相<br>　微妙義具足　　安樂諸眾生<br>　彼樹出光明　　如琲e沙數<br>　充滿如是剎　　所照無不遍<br>　諸有十方界　　無量難思議<br>　光明所觸者　　必當得利益<br>　彼樹出妙香　　普熏十方剎<br>　若聞此香氣　　不墮諸惡道<br>　亦不墮地獄　　及不墮畜生<br>　餓鬼阿修羅　　皆至於善趣<br>　如是大妙樹　　安樂諸眾生<br>　摧折力士地　　臥於雙樹間<br>　爾時千數眾　　無量不思議<br>　見此大樹倒　　悲號而哀泣<br>　忽不聞彼聲　　亦復不聞香<br>　各不能自起　　我亦迷悶倒<br>　我昨夢如是　　無量可畏相<br>　如我所見事　　具眼為我說　</p><p>爾時淨居諸天子。及娑婆世界主大梵天王。并商主魔王子。天主憍尸迦。四天王等并諸眷屬。各於住處聞佛世尊涅槃之相。各及八十餘那由他眷屬諸天子等。前後圍遶往詣佛所頂禮佛足。皆悉同聲悲號懊惱。憂愁泣淚即向阿難而說偈言<p class='lg'>　嗚呼大苦哉　　阿難汝具知<br>　如來雙樹間　　欲取於滅度<br>　無燈為作燈　　無歸為作歸<br>　欲入於寂靜　　無餘大涅槃　</p><p>爾時世尊向慧命阿難及諸天眾。而說偈言<p class='lg'>　汝賢莫憂苦　　如所見無異<br>　今夜取涅槃　　在於雙林下<br>　彼之大樹者　　枝莖不思議<br>　具光明香氣　　摧折雙樹間<br>　如樹佛亦然　　今欲詣彼所<br>　入無餘滅度　　如水滅大火<br>　舍利目連等　　神通智慧最<br>　二人已滅度　　汝今豈不知<br>　諸行皆如是　　無常生滅法<br>　佛知如是相　　知已為眾說<br>　阿難汝當告　　我諸聲聞等<br>　上座尼婁陀　　天眼最第一<br>　上座迦旃延　　上座俱絺羅<br>　富婁須菩提　　難低及牛齝<br>　輸那摸伽王　　著糞掃衣者<br>　難陀羅[<a href='javascript:showpic("../fontimg/023523.gif")'>目*侯</a>]羅　　及餘諸聲聞<br>　學無學人等　　及諸餘凡夫<br>　一切速告知　　不久我滅度<br>　勿於涅槃後　　而生彼苦惱<br>　有學及凡夫　　不見大生苦<br>　我慰喻彼等　　曉示真法相<br>　諸行皆如夢　　無常汝莫憂　</p><p>爾時世尊如是說已。慧命阿難即以偈頌。白世尊曰<p class='lg'>　世尊我迷方　　舉身皆戰慄<br>　聞佛欲滅度　　我愁憂不少<br>　體畏無歡喜　　心益增悲悼<br>　離欲亦如是　　其眼云何去<br>　云何告上座　　諸眼第一者<br>　今日大悲尊　　見已更不見<br>　我今自憂苦　　云何告彼苦<br>　上座云何聞　　苦惱大怖事<br>　學人云何住　　及餘諸凡夫<br>　憂悲箭所射　　願尊住一劫<br>　云何於四眾　　宣說世尊滅<br>　世尊為我說　　願尊住一劫<br>　大炬逝速疾　　滅沒於世間<br>　世間大黑闇　　世間永盲冥<br>　我不能告彼　　世間大苦事<br>　世尊更遣餘　　無有憂苦者　</p><p>佛告阿難瞿曇彌子。汝莫憂苦。諸行性相悉皆無常。爾時世尊即說偈言<p class='lg'>　阿難億諸天　　聞佛欲涅槃<br>　悉捨天宮殿　　憂愁大苦惱<br>　侍者汝正業　　汝去告比丘<br>　我涅槃之後　　懊惱不見我　</p><p>爾時慧命阿尼婁陀。在須彌山頂為三十三天正當說法。是時即以清淨天眼過於人眼。觀見大威德諸天子等捨於宮殿。復聞諸天叫喚大聲悲號啼哭。復見已之徒眾眷屬。悉皆四散。時阿尼婁陀正念甚深天眼之明。重復觀察諸天子等各及眷屬。捨陀欲樂憂悲苦惱。速疾捨離相續而去。時阿尼婁陀更復觀見須彌山王及諸山峰。或高百由旬或二百由旬。三百由旬。四百由旬。摧剝崩倒。或五百由旬。或復無量須彌山峰。崩倒墮落大海水中。於彼眾生無所損惱亦無傷害。尚不損惱於一眾生。況多眾生。亦不傷害於一眾生。況當傷害於多眾生。彼須彌山王所有依住。天龍夜叉乾闥婆阿修羅緊那羅摩[<a href='javascript:showpic("../fontimg/023523.gif")'>目*侯</a>]羅伽。聞於如來欲入涅槃。悉皆憂悲生大苦惱。同時趣向俱尸那城速疾急行。當速行處。須彌山峰而自崩倒。音響震動並出聲言。今大釋種釋迦牟尼釋中勝王。於阿僧祇億劫苦行修諸善根。今於力士所生之地。娑羅林所在雙樹間。欲入無餘寂滅涅槃。諸天人等皆當眼滅。彼皆匆遑速疾而行。大須彌山及大海水皆悉撓動。以是事故。此大須彌山王之峰及大山谷。崩倒墜落沒入大海。爾時阿尼婁陀正住須彌山頂即發大聲。而說偈言<p class='lg'>　世間大商主　　眾生大福田<br>　與世間樂報　　此仙今涅槃<br>　往昔能作大功德　　是大醫王治眾病<br>　拔刺無礙無所著　　彼仙今欲入涅槃<br>　見諸眾生多欲患　　輪轉無明生老死<br>　處在牢獄顛倒見　　起大慈悲為說法<br>　動諸魔眾瞋恚來　　猛						毅												鋒刃欲加害<br>　或執大石及山崖　　示現種種恐怖事<br>　如是等眾甚可畏　　見之身毛不驚動<br>　彼尊能破如是魔　　今欲入滅雙樹間<br>　右手舒展指於地　　掁吼聚落及諸山<br>　彼仙自在大法王　　今欲涅槃雙林間<br>　能打大地出大聲　　聞不思議十方界<br>　彼勝眾生大智者　　今欲涅槃雙林間<br>　昔魔兵眾大可畏　　已得難動無畏處<br>　彼大仙人為眾說　　轉於四諦大法輪<br>　現諸神通無與等　　一切世界置毛端<br>　眾生不知亦不覺　　彼尊今欲入涅槃<br>　今已到於力士地　　在於娑羅雙林間<br>　入大寂靜三昧中　　欲趣涅槃如火滅　</p><p>爾時尊者阿尼婁陀說此偈已。以佛神力閻浮提內所有比丘比丘尼優婆塞優婆夷。惟除上座摩訶迦葉及諸弟子徒眾眷屬。自餘二百四比丘眾。諸餘所有四部眾等。馳趣娑羅雙樹林間。同來聚集禮世尊足。各作是念。我等今者即是最後覲見世尊。時阿尼婁陀說是偈已。應時三千大千世界所有大威德諸天人等。及諸天天子天女。諸龍龍子龍女。及諸夜叉夜叉男女。毘舍遮毘舍遮男女。一切諸天人阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。星宿行處。如是等一切大眾皆悉號咷。流血灑地面淚滿目。心皆迷毒叫喚舉聲。哀慟大吼駭動天地。憂箭所射心無情賴。惋歎感傷[<a href='javascript:showpic("../fontimg/003930.gif")'>口*郁</a>][<a href='javascript:showpic("../fontimg/003322.gif")'>口*尹</a>]諮嗟。諸根悲塞頓悶斷絕。宛轉于地舉身戰慄。手足垂跢受大苦惱。其間或有相視而哭。或以手拳自拍頭頂。摑裂軀面而大號哭。或有轉眼或復轉膝而大號哭。或按兩髀如燒腳足而大號哭。或復唱言嗚呼佛陀嗚呼佛陀而大號哭。或手拭眼或手捫面而大號哭。苦箭入心號咷哽絕。痛哀悲惱不能自定而大號哭。如是無量千億眾生淚墮如雨。長歔歎息絕而復穌。或合爪掌涕淚交流而復號哭。或以右手搘頭涕淚低頓躄地而大號哭。或以左手扣頭悵怏憂火所燒而大號哭。或身體萎悴宛轉煩惌而大號哭。或擲兩手面失本色。迷悶哽塞而大號哭。爾時彼諸天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽。各及眷屬馳趣佛所。到佛所已在於佛前。皆悉撲地如斫樹倒。或禮佛足或大叫喚。或大號咷宛轉于地。或在佛前舉雙兩臂遞相攀攣。叫呼號哭並唱是言。嗚呼佛陀嗚呼大尊。嗚呼達摩嗚呼大慈。嗚呼大宅嗚呼大歸。憐愍我等救護我等。三界之眼。失路示路。一切世間當成空曠。一切眾生當盲無目。大智炬明今日永滅。互相執挽如喪父母親戚兄弟姊妹兒女。如是種種號咷悲哽呼聲大哭。或如是言。嗚呼我尊。嗚呼我等大善知識。嗚呼巧說微妙美言。嗚呼行步如師子王。嗚呼行步如大牛王。嗚呼行步如大象王。嗚呼演暢甘露法王。如是種種無量哀辭。悼傷痛切而大號哭。或從虛空撲身墮地。悶絕宛轉悲哽號哭。爾時阿難悶絕撲地如斫樹倒良久乃穌。在於佛前兩手據地。瞻仰世尊目不暫捨。而說偈言<p class='lg'>　倍生我苦惱　　以見眾生等<br>　被苦箭所射　　悲號大哭泣<br>　譬如絕闇路　　商人被劫賊<br>　忽見大火明　　照於眾人前<br>　更增彼大怖　　無方得馳走<br>　觸處無依怙　　以見火聚故<br>　以如來滅度　　多眾皆悲苦<br>　如是無救者　　更被苦箭射<br>　世尊不住世　　餘者復涅槃<br>　最勝人滅度　　我見云何忍<br>　放熾大光明　　如薪盡火滅<br>　墮於力士地　　我云何忍見<br>　今更不復見　　在於竹林下<br>　及在祇陀園　　如常說法時<br>　云何入毘耶　　離車最勝城<br>　向諸離車語　　最勝人滅度<br>　云何入迦毘　　釋種最勝城<br>　告彼不喜言　　最勝人滅度<br>　云何詣闍世　　摩伽陀勝王<br>　云何說此言　　如來入滅度<br>　多數千眾生　　數數而哀泣<br>　云何慰喻彼　　釋師子滅度<br>　比丘比丘尼　　及諸在家眾<br>　云何告此言　　汝釋王滅度<br>　或在經行所　　及入大禪定<br>　天龍所問時　　無畏云何說<br>　阿難佛何在　　福田最勝人<br>　諸上座問已　　世尊我何報<br>　我為誰敷設　　師子大法座<br>　復為誰敷設　　大師子臥床<br>　眾中無所畏　　如大師子吼<br>　復更誰邊聞　　甚深無比法<br>　與誰洗足水　　為誰執袈裟<br>　最勝人滅後　　更為誰執捉<br>　誰復大眾前　　讚歎我勤劬<br>　誰復讚歎我　　多聞大智海<br>　智慧大辯才　　無邊眾歡悅<br>　我更對誰聞　　微妙軟美言<br>　彼聞持佛子　　如是傷歎已<br>　在於佛足邊　　悶絕而倒地　</p><p>爾時世尊告阿難言。瞿多彌子。莫過愁毒莫大迷悶。我於前時已曾語汝如此之義。一切恩愛悉有別離。一切諸行並皆無常。如夢如幻如焰如泡如沫如露。虛妄不實諸行亦爾。汝已知之。瞿多彌子。汝時可起但當速去。可為如來於雙樹間安置床鋪。頭向東首高如牛頭。面正向北右手搘頰。雙樹之下偏約南邊。如來世尊今後夜分當入涅槃。滅除無餘有為身分此之涅槃<p>爾時阿難啼哭號咷愁毒懊惱淚下滿面。奉世尊敕。敷師子床於彼娑羅雙樹林所。舒安訖已。而說偈言<p class='lg'>　我今最後設　　大仙師子床<br>　於後更不敷　　最勝人臥鋪<br>　我云何忍見　　空林雙樹間<br>　最勝人滅後　　寂不見世尊<br>　諸護林神等　　空守於長夜<br>　更不見如來　　云何樂住此<br>　嗚呼無常行　　如幻如夢泡<br>　丈夫教導師　　今日當滅度　</p><p>爾時尊者阿尼婁陀。即便說偈。告阿難言<p class='lg'>　如來先已說　　諸行悉無常<br>　因緣不自在　　汝強心莫憂<br>　豈以汝憂悲　　及以啼哭故<br>　無常事已爾　　智者莫迷悶　</p><p>說此語已。是時阿難即復以偈。報大尊者尼婁陀言<p class='lg'>　無畏尼婁陀　　願莫作是語<br>　睹勝人滅度　　尊豈無憂愁　</p><p>是時尊者阿尼婁陀復更以偈。報阿難曰<p class='lg'>　我眼豈無淚　　為之以裁忍<br>　見萬類眾生　　多為愛所逼<br>　又我天眼見　　諸苦惱眾生<br>　為彼等大悲　　是以應號哭<br>　為利於世間　　不以懊惱故<br>　是故我語仁　　莫憂當念法　</p><p>爾時世尊從座而起。一切天人諸龍夜叉乾闥婆緊那羅摩[<a href='javascript:showpic("../fontimg/023523.gif")'>目*侯</a>]羅伽阿修羅迦樓羅等。百千億眾圍遶世尊詣娑羅樹林。至已右脅臥師子床。世尊臥彼師子床已。時虛空中即雨天華及天末香。作諸天樂億百千種。又齎世間種種人華種種末香種種塗香種種音聲。供養世尊。植諸善業。各口唱言。此是世尊多陀阿伽度阿羅訶三藐三佛陀最後而臥。亦是我等最後觀見世尊。於彼剎那羅婆牟休多間。是時東方有一世界名寶鳴主。去此佛剎十千俱致。彼國土中有佛。名曰師子鳴聲多陀阿伽度阿羅訶三藐三佛陀。其世界中有一菩薩名善思義。從彼應託來到此土王舍城中摩伽陀國。韋提希子阿闍世王宮內化生。結加趺坐彼既生已。說此偈言<p class='lg'>　我從師子吼　　如來剎土來<br>　聞此有世尊　　釋師子在世　</p><p>爾時空中有一天子。以偈報彼善思義菩薩言<p class='lg'>　今者彼人王　　世尊釋師子<br>　於娑羅雙樹　　欲入於涅槃　</p><p>說是語已。時善思義菩薩摩訶薩即便以偈。報彼天言<p class='lg'>　難計諸佛剎　　百千俱致數<br>　我從彼土來　　聽釋師子法<br>　值彼欲滅度　　當趣雙樹間<br>　我不實空來　　到於斯剎土<br>　我今已來此　　彼尊當涅槃<br>　諸天等世間　　悉愁況於我<br>　一念此不住　　應速見世尊<br>　勿令我空來　　而不得見佛<br>　善思義勸諫　　摩伽陀國王<br>　發哀美善言　　令彼心歡悅<br>　大王聽我語　　大人出世間<br>　王莫放縱心　　速詣於佛所<br>　於數千億劫　　或當一遇時<br>　今既值彼師　　智者莫空過<br>　願王勿疑意　　謂我小兒癡<br>　我非癡小兒　　王自小兒耳<br>　貪於世欲樂　　殺父造逆殃<br>　此是小兒癡　　當墮於惡道<br>　王近惡知識　　調達鬥亂人<br>　隨順彼逆心　　故殺無過父<br>　王如法無比　　真是佛子儔<br>　但以有我心　　無智故興逆<br>　如此大惡逆　　恐怖事非輕<br>　以是王必當　　墮大阿鼻獄<br>　及佛今現在　　未入涅槃間<br>　當興供養心　　佛諸舍利骨<br>　願王施歡喜　　我欲詣佛邊<br>　來生此土中　　不為受諸欲<br>　我以聞本土　　師子鳴如來<br>　稱此大仙人　　猶師子滅度<br>　欲得奉見故　　來生此土中<br>　諸剎利宗親　　一時詣向佛　</p><p>爾時阿闍世王即以偈。告彼童子言<p class='lg'>　力士生地去此遙　　不可輕往須嚴駕<br>　童子汝但今夜待　　明整兵馬安樂行　</p><p>爾時善思義童子還復以偈。報阿闍世王言<p class='lg'>　大王慎莫生嬾惰　　我神通力不思議<br>　我今若欲過東方　　無量佛剎無限礙<br>　元從所來佛剎土　　經歷無量無有邊<br>　其間佛國如琩F　　力士生地竟何遠　</p><p>爾時童子從阿闍世懷埵荌_。徒步而行。發王舍城安庠而出。說此偈言<p class='lg'>　欲睹清淨無過佛　　大力能降最勝人<br>　汝等隨我速往見　　及彼釋仙未入滅　</p><p>爾時童子從王舍城徒步出已。當彼剎那羅婆時頃。有於七萬二千人眾集聚圍繞。復有無量無邊百億那由他諸天眾。隨彼童子往詣佛所。為欲頂禮如來足故<p>爾時世尊作人師子右脅臥已。於彼剎那羅婆牟休多間。從彼南方去此佛剎。五百千億佛之世界有一佛剎。彼佛號曰寶積善現如來十號具足。彼有菩薩名寂靜轉。從彼剎沒。於此世界閻浮提地舍衛城內。生大居士似師子家。即於初生。而說偈言<p class='lg'>　於何數億劫　　割捨其手足<br>　挑眼破身分　　斷截無量頭<br>　妻妾男女等　　一切諸財寶<br>　於千億數劫　　求無上菩提<br>　為度諸群生　　布施廣修福<br>　無量百億劫　　彼眼者希有　</p><p>爾時似師子居士。以偈報童子言<p class='lg'>　汝為是天龍　　為夜叉羅剎<br>　汝即生之頃　　分明出語言<br>　我眷屬悉怖　　馳走散諸方<br>　我聞佛名聲　　是故我不走　</p><p>爾時童子。以偈報居士言<p class='lg'>　我非天非龍　　非夜叉羅剎<br>　汝居士不知　　謂我是世人<br>　言天龍夜叉　　緊那摩[<a href='javascript:showpic("../fontimg/023523.gif")'>目*侯</a>]羅<br>　我是天中天　　居士汝當知　</p><p>爾時似師子。復以偈答童子言<p class='lg'>　我心復有疑　　童子我復驚<br>　聞汝如是言　　同於智者說<br>　云何天及龍　　夜叉緊那羅<br>　云何天中天　　童子更重說　</p><p>爾時童子。以偈報居士言<p class='lg'>　去此南方界　　有佛名寶積<br>　現在如師子　　我從彼處來<br>　百過作帝釋　　自在亦作來<br>　百過作梵天　　亦作轉輪王<br>　我欲多時說　　一劫或億劫<br>　不可得說盡　　智者速詣佛　</p><p>唯然大居士。汝常應修如此法行。親近心念廣作顯示。大居士。何者法行。如來當說。彼寶積善現如來十號具足。有諸菩薩摩訶薩等成就三法。於菩提心得不退轉。復當速證無上菩提。何等為三。一者入無邊心。二者入甚深智。三者入堅固修行三昧。爾時彼童子欲重宣此義。而說偈言<p class='lg'>　若欲入於甚深智　　諸天世人所愛重<br>　惟有諸佛大名稱　　善能知因及非因<br>　彼句無非菩提者　　此智無有染著處<br>　捨諸著已離毒箭　　證法智已得作佛<br>　念心無邊無有心　　入如是心得寂靜<br>　隨順是心名為入　　此心名為遍一切<br>　若破若斫彼不堅　　無破諸法如來說<br>　諸有猶如虛空體　　如是真如如金剛<br>　應知如是自性空　　若能修此無所著<br>　彼即出離煩惱網　　當成正覺離諸有<br>　當知一切無有知　　當證一切無所證<br>　當覺一切無所覺　　一切聞聲無取著<br>　入甚深法無法想　　解脫眾生無脫想<br>　廣寂無有廣寂想　　得證菩薩無道想<br>　彼真健人除毒箭　　了達眾生諸所趣<br>　知一切故名為佛　　難可輒近無所著　</p><p>爾時童子說此偈已。於剎那羅婆牟休多時。似師子居士即與眷屬二百人俱左右圍遶。便發阿耨多羅三藐三菩提心。迴向菩提於諸法中得無生忍。十八億諸天子等。亦發阿耨多羅三藐三菩提心。究竟菩提無有退轉。復有四那由他眾生。於諸法中遠離塵垢得法眼淨。爾時童子。復說偈言<p class='lg'>　我今不空來　　往釋師子所<br>　於生死怖中　　度那由他眾<br>　有多眾生數　　已發菩提心<br>　住無上平等　　證得無生忍<br>　我父住法忍　　我母兄眷屬<br>　十八億諸天　　皆住菩提道<br>　我得大財寶　　無量不思議<br>　於佛法轉近　　去貧窮稍遠　</p><p>爾時寂靜轉童子。化其父母及眷屬已。出舍衛大城。共其父母并諸眷屬。無量百千諸眾生等。左右圍遶在於眾前。趣向力士所生之地娑羅林。所欲禮佛足覲見世尊。爾時如來在於師子床上右脅臥時。於彼剎那羅婆牟休多時。西方去此過八億百千佛剎。有佛名號樂音如來十號具足。彼佛剎土有一菩薩摩訶薩名無攀緣。從彼佛剎隱滅身已。於此佛剎閻浮提地波羅奈國大城之內。有大居士名善鬼宿。於其家內而忽化生。時無攀緣童子即於生時。而說偈言<p class='lg'>　諸法無攀緣　　愚癡覺所轉<br>　彼不脫眾苦　　增長諸憂惱<br>　諸法無處所　　求之不可得<br>　若盡及不盡　　一切無所有<br>　虛空無所依　　非空亦無依<br>　空法因緣無　　因緣亦不無<br>　彼諸所說法　　深隱難知見<br>　頗有能說者　　人尊釋師子<br>　大象大師子　　如梵無諸欲<br>　今日於雙林　　將滅世間眼<br>　在於大眾中　　如月十五日<br>　為眾說妙法　　彼更不可見<br>　比丘眾圍繞　　如帝釋山頂<br>　自今更不入　　一切諸妙城<br>　天人中極尊　　法鼓最勝者<br>　發音令眾悅　　我等不復聞<br>　無我無作者　　如來說是法<br>　今欲入滅度　　娑羅雙樹間　</p><p>爾時無攀緣菩薩說此偈已。波羅奈城一千徒眾作如是言。此童子者甚奇希有。智慧辯才無畏深入。生已乃能憶知宿命生生之事。復能巧說種種妙偈。乃有如是大力智慧。無畏難伏淨妙辯才。願令我等得如是智若此童子。爾時無攀緣童子。欲令大眾入不退地。世間所無不共之法。希有難得無量無邊令彼得入。亦令得入無生忍法。爾時大眾白童子言。善哉童子。我等今者隨童子去。往詣彼所覲見世尊并欲供養。爾時無攀緣菩薩摩訶薩。共彼眷屬徒眾百千圍繞恭敬在於彼前。從波羅奈大城而出徑詣佛所。為欲覲見及供養故<p>爾時於彼剎那羅婆牟休多時。從於北方去此佛剎。過六萬四百千億佛土。有佛名曰住菩提。分轉如來十號具足。於彼佛剎有菩薩摩訶薩。名曰開敷神通德。從彼沒身生此剎土閻浮提中毘耶離大城大將師子。於彼家內忽然化生。爾時開敷神通德菩薩摩訶薩生彼家已。即說偈言<p class='lg'>　頗聞佛世尊　　增長釋種家<br>　度脫諸厄難　　無量百千億<br>　頗聞佛世尊　　無邊智慧海<br>　精進及禪定　　甚深達彼岸<br>　如來拔毒箭　　得忍心調柔<br>　為眾常說法　　亦不著法相<br>　頗聞佛世尊　　不著於三界<br>　世間行不行　　智慧遍一切<br>　欲界及色界　　乃至無色界<br>　能以智稱量　　彼眼者在不　</p><p>時大將家有一天女名轉菩提分。化作人形現童子前。以偈報童子言<p class='lg'>　世尊住一劫　　或復過一劫<br>　汝後當見佛　　今且受五欲<br>　食勝妙福祿　　猶如大王家<br>　種種妙音聲　　歌舞作倡等　</p><p>爾時童子具知如來已益眾生。諸天人等善根成就。以偈報天女言<p class='lg'>　彼愚癡眾生　　樂於五欲樂<br>　不聞正遍知　　及諸佛教法<br>　我不受五欲　　五欲無堅牢<br>　五欲如刀劍　　誰能信五欲<br>　豬狗及野干　　騾馬牛驢等<br>　此輩貪五欲　　諸佛聲聞訶<br>　盲瞎根殘缺　　痤陋及攣跛<br>　如是等貪欲　　諸佛聲聞訶<br>　蚍蜉蛺蝶蠅　　俱[<a href='javascript:showpic("../fontimg/067888.gif")'>翅-羽+只</a>]羅孔雀<br>　如是等行欲　　我勝彼故訶<br>　譬如大火坑　　熾然閻浮滿<br>　彼如盲墜墮　　貪欲亦如是<br>　諸欲無常苦　　智者所呵責<br>　若人不知過　　此等為欲轉<br>　我不受五欲　　世尊已證知<br>　能聞此義者　　當知彼如佛<br>　我從佛邊聞　　彼須彌山王<br>　於後夜分時　　彼佛當滅度<br>　我等速往詣　　盡諸結使者<br>　欲見者可去　　恐彼世尊滅<br>　轉菩提分尊　　最勝人所說<br>　於億千數劫　　難逢種善根<br>　若於涅槃所　　覲見釋種尊<br>　聞釋師子法　　當生善種子<br>　若天人夜叉　　往至如來所<br>　若愛釋種幢　　速見大名稱　</p><p>爾時開敷神通德童子菩薩摩訶薩。說此偈已與諸眾生無量百千左右圍繞最居眾首。從毘耶離出徑詣佛所。欲禮佛足親覲供養<p class='juan'>
四童子三昧經卷上</p>
</body></html>
