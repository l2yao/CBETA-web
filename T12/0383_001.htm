<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p><b>　　<A NAME="n474"></A>No. 383</b><p class='juan'>
摩訶摩耶經卷上(一名佛昇忉利天為母說法)</p>
<p><span class='byline'>　　　　簫齊沙門釋曇景譯</span><br><p>如是我聞。一時佛在忉利天歡喜園中波利質多羅樹下三月安居。與大比丘眾一千二百五十人俱。又與無量百千天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人及非人。并餘無數比丘比丘尼優婆塞優婆夷前後圍遶。爾時如來結加趺坐。身毛孔中放千光明。普照三千大千世界。一一光中有千蓮花。其一蓮花有千化佛結加趺坐。如釋迦牟尼。當於爾時日月星辰。所有威光隱蔽不現。皆悉來入如來光中。令波利質多羅樹如真金色。譬如虛空淨無雲翳。日月威光極為明顯。如來在於忉利天上所放光明亦復如是。倍更照燿不可譬類。是時日月星辰諸天子等。見此相已。其心戰怖不能自安。不知何緣而有斯事。爾時佛告文殊師利童子。汝詣母所道我在此。願母暫屈禮敬三寶。并以此偈向母說之。爾時世尊而說偈言<p class='lg'>　釋迦大仙師　　成就一切智<br>　在於閻浮提　　猶如千眼天<br>　慇懃情渴仰　　久欲覲慈顏<br>　本昔王宮中　　生我七日已<br>　神昇受天福　　姨母長乳養<br>　致得成正覺　　應供度眾生<br>　今故至於此　　說法報往恩<br>　願母與眷屬　　屈來到此處<br>　敬禮佛法眾　　并受真淨法　</p><p>爾時文殊師利童子。受佛教敕。即便往至摩訶摩耶所。具以佛言而往白之。并誦如來所說之偈。時摩訶摩耶聞斯語已。乳自流出。而作是言。若審決定是我所生悉達多者。當令乳汁直至口中。作是語已。兩乳乳出猶白蓮花。而便入於如來口中。時摩訶摩耶既見此已。踊躍遍身容色怡悅。如千葉蓮花日照開榮。摩訶摩耶妙色亦爾。于時三千大千世界普皆震動。諸妙花果非時敷熟。即語文殊師利童子。我從與佛為母子來。歡喜安樂未曾如今。譬如有人極苦飢渴。忽值甘膳食之豐樂。今我歡悅亦復如是。無復諸餘雜亂念想。說此語已。即與文殊師利童子俱趣佛所。爾時世尊。遙見母來內懷欣敬。舉身動搖如須彌山王及四大海鼓動之相。于時如來既見母至。便以梵音而白母言。身所經處與苦樂俱。當修涅槃永離苦樂。爾時摩訶摩耶聞佛此語。合掌低頭一心思惟。長跪佛前五體投地。專精正念諸纏消伏。即於佛前以偈讚曰<p class='lg'>　汝從無數劫　　痗憫琩聽<br>　故離生老死　　得成無上道<br>　宜應報恩養　　斷我三毒本<br>　歸命大丈夫　　無貪惠施者<br>　歸命調御士　　最上無能過<br>　歸命天人師　　永離癡愛縛<br>　日夜各三時　　念想不斷絕<br>　稽首頭面禮　　無上大法王<br>　今於汝福田　　欲長功德芽<br>　唯願施慈悲　　速令成妙果<br>　久有此大志　　故生大王宮<br>　巨身紫金色　　光明照十方<br>　面貌悉圓淨　　猶如秋滿月　</p><p>爾時世尊即白母言。諦聽諦聽。善思念之。初中後善其義深遠。其語巧妙純一無雜。具足清白梵行之相。摩訶摩耶聞此語已。佛神力故即識宿命。并以善根純熟時故。破八十億煙燃之結。得須陀洹果。即起合掌而白佛言。生死牢獄已證解脫。時會大眾聞此語已。異口同音而作是言。願一切眾生皆得解脫。如今現在摩訶摩耶。時摩訶摩耶而白佛言。譬如猛火燒於熱鐵。若有觸者身心焦痛。世間生死亦復如是。所往來處皆是苦聚。凡集苦本皆由心意。隨欲輕躁戲弄眾生。輪轉五道疾於猛風。猶如				拍								鞠。時摩訶摩耶。即於佛前而自剋責其心意言。汝常何故作非利益。遊六塵境而不安定。亂想牽挽無時暫停。所可緣慮皆非吉祥。何故惑我而便集彼。譬如有人				墾								於地。而彼大地未曾損益。然其耕器日就消毀。在生死海亦復如是。痡顙酋R不可稱載。而我神識初不增減。汝能令我作轉輪聖王。統四天下七寶具足。須臾令我退為蝦蟆。須臾令我作貧賤人。東西馳走求乞衣食。須臾令我作大富長者。積財巨億名稱普聞。須臾令我在天宮殿。飲食甘露五欲自恣。須臾令我居止地獄。飲於融銅吞熱鐵丸。我但過去曾經牛身。積聚其皮高須彌山。猶於生死未得解脫。須臾復獲無量名字。或曰大家。或曰僕使。或曰轉輪聖王。或曰帝王。或曰天龍夜叉乾闥婆。阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人及非人。或曰畜生。或曰餓鬼。或曰地獄。眾生有如是等種種名號。汝癡心意。雖復曾經具世五欲。金銀諸珍妻子奴婢。象馬車乘屋舍田宅人民聚落。尋皆散滅共就無常。暫為己有會歸磨滅。猶若旅舍憩無定主。上至諸天五欲自在福盡臨終。五相現時徘徊顧戀心懷愁苦。及在人中貧窮下賤為人所使。若居王位互相討伐。君臣父子競共殘滅。下至地獄屠割燒煮。畜生之中更相吞害。皮肉筋力償其宿債。為業所逼不得自在。餓鬼之中飢渴所逼東西馳走。唯見火聚及熱鐵輪長隨其後。五道生死有如是等種種眾苦。不可稱計。汝癡心意。往昔已來長牽於我去來諸處。甯蛚雇q初未違異。我於今日欲專聽法。勿復惱亂而為障礙。亦宜自應厭離諸苦。速求涅槃疾獲安樂。時摩訶摩耶即於佛前。而說偈言<p class='lg'>　唯願[<a href='javascript:showpic("../fontimg/042333.gif")'>雨/注</a>]法雨　　洽潤於枯槁<br>　普生法萌芽　　開發漸滋長<br>　令我及眾曾　　善根普純熟<br>　或於諸道果　　次第隨所獲<br>　願時施甘露　　消滅貪恚原<br>　我等長夜來　　縛著無明獄<br>　惛迷無智慧　　不知求道處<br>　願示解脫路　　疾至常樂城　</p><p>爾時摩訶摩耶。說此偈已復於佛前。重偈讚歎<p class='lg'>　世尊處大眾　　光顯踰須彌<br>　我今頭頂禮　　并及法與僧<br>　四眾八部等　　渴仰誠慇懃<br>　一心諦觀佛　　如天眼不瞬<br>　唯悕莊嚴師　　飾以妙法鬘　</p><p>爾時摩訶摩耶。說偈讚已而白佛言。誠知如來諸弟子眾。比丘比丘尼優婆塞優婆夷。天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人及非人。國王大臣長者居士婆羅門等。其數無量所說偈讚。歌頌如來微妙功德亦不可量。然我今者智慧微淺。猶欲於佛功德大海少分稱讚。唯願垂許。即於佛前。而說偈言<p class='lg'>　智慧高廣山　　峰嶺極嚴峻<br>　溪谷深且曠　　清泉常流滿<br>　療疾諸藥草　　滋茂生其側<br>　若有服之者　　長樂無窮已<br>　譬如甘蔗種　　內性常自甜<br>　智者善壓之　　便獲甘美味<br>　世尊所演法　　從本自清淨<br>　若人信樂受　　福報無窮盡<br>　一切諸眾生　　願樂無邊際<br>　唯有牟尼尊　　能令皆滿足<br>　眾生煩惱患　　無始睊K盛<br>　如來大醫王　　應病投良藥<br>　生死邪曲路　　艱嶮難登履<br>　憍陳等五人　　遊涉不知返<br>　如來大慈悲　　躬趣波羅奈<br>　為其轉法輪　　悉得道果證<br>　八萬諸天子　　於空獲法眼<br>　自非大導師　　孰能迴此等<br>　舍利弗目連　　迦葉迦旃延<br>　此四大聲聞　　昔未出家時<br>　高才智通博　　憍慢輕世間<br>　舉國皆宗敬　　名德莫能倫<br>　一見聞甘露　　降伏成羅漢<br>　漸次助大師　　隨順轉法輪<br>　如尼俱類樹　　種子甚毫微<br>　繁茂隨時長　　柯條遠垂布<br>　世尊所化度　　增進亦如是<br>　如央掘摩羅　　多殺諸眾生<br>　世尊亦矜愍　　化令入佛道<br>　彼提婆達多　　造作五逆行<br>　使鬼舉大石　　而欲害如來<br>　世尊平等視　　猶如羅[<a href='javascript:showpic("../fontimg/023523.gif")'>目*侯</a>]羅<br>　又彼鬼子母　　筀於人兒<br>　以佛憐愍故　　藏其子不現<br>　慞惶競求覓　　莫知所在處<br>　迴來問世尊　　求示子所在<br>　如來以方便　　即事反詰之<br>　汝自念子故　　馳走急求覓<br>　云何無慈心　　筀他人兒<br>　恕己可為譬　　勿殺勿行杖<br>　若能改此心　　汝子今可見<br>　其聞是語已　　慚喜頭面禮<br>　亦兼為子故　　合掌白佛言<br>　從今盡形壽　　捨離貪害心<br>　即前受五戒　　乃至得道果<br>　如彼鬼子母　　自愛其子故<br>　廣及於他人　　究竟永斷殺<br>　唯願大悲尊　　今者亦如是<br>　以愍所生母　　普及餘一切<br>　願速開正法　　悉令眾聽受　</p><p>爾時摩訶摩耶。說此偈已而白佛言。世尊。一切眾生在於五道。皆由煩惱過患所致。故有結縛不得自在。願我來世得成正覺。當斷一切此患根本。唯是大師。慈念世間生老病死憂悲苦惱。無常之火睊N眾生。長夜熾然未曾休息。而呼弟子令歸其所。顯示生死根本之患而語之言。汝等何故。長眠三界火輪床上。無常殺鬼伺捕求便。諸病風刀欲斷人命。譬如盜賊見珍寶藏。執持器杖而來攻伐。百千億劫受餘雜形。修行十善方得人身。雖得人身長壽亦難。無常惡賊復加逼迫。宜應防慎。猶自放逸愚癡之人。虛計日月年歲多少謂為定期。不覺念念變移潛逝。及至壽終隨業所生。室家眷屬悲哭相對。傳互如此無有窮已。人在世間猶如電光。又於其中生起憍慢。或有稱言。我是國王統領天下勢力自在。或有稱言。我是大臣助理國事[<a href='javascript:showpic("../fontimg/011859.gif")'>打-丁+王</a>]直由己。或有稱言。我富長者多饒財寶所欲隨意。或有稱言。我婆羅門族姓高貴聰明博達。先祖相承為剎利師。世尊。此等諸人在世之時。種種快樂恣意自在初無憂慮。一旦死至方懷悔恨何所復及。強壯之時親戚相隨。嬉戲縱逸不造微善。無常卒至各散五道。千萬億劫難復相值。生死無實如乾闥婆城。乃至辟支佛等。盡諸結漏具大神力自在無畏。身上出火身下出水。身上出水身下出火。飛騰空中行住坐臥。去來迅疾石壁無<span class='corr'></span>礙。形貌端正諸相具足。能為眾生作大福田。猶亦未免無常之患。如以大水用滅小火。世間之人犯於王法。罪應及死閉在囹圄。猶可囑救而令得脫。無常之法不可囑及。賢聖之力尚不能免。豈況凡夫而無憂懼。五通仙人名曰逮波耶那。又有仙人名鬱陀羅翅。又有仙人名毘失波蜜多羅。又有仙人名阿羅邏。又有仙人名波羅舍邏。又有仙人名應祁羅舍。又有仙人名阿私陀。又有仙人名曰波薩。有如是等諸大仙人。威力具足有大名稱。能以咒術成毀國邑。斯等今者為在何許。以無常火曾燒眾生。仍還自焚俱就消滅。大梵天王釋提桓因。摩醯首羅六欲魔王。及毘紐天閻羅王等。羅婆奈神。羅婆泥神。比沙泥神。迦樓泥神。波樓泥神。斯等大力皆被無常之所執捉。頂生聖王。那羅延力士王。支夜多羅帝王。馬鳴王。毘尼羅翅王。此等諸王統攝眾國。顏容端正聰明超世。身力勇健莫能當者。無常所碎不知何在。娑伽羅龍王。修陀利舍那鬼王。毘摩質多羅阿修羅王。舍脂迷那天后。阿伽。藍波天后。鬱波尸天后。胝舍羅雞尸天后。阿葛邏天后。阿留波底天后。藐底天后。藐底梨沙天后。此諸雜王具大威力。及眾天后容貌絕世。若有見者即失正念。邪意散亂如非人持。設復良醫種種療治。不能迴改令還正念。此等亦皆歸就無常。譬如獵師圍逐諸獸。無常之法亦復如是。馳逼眾生至閻羅王所。而使業象隨次蹈之。無常群虎琣瓛野矷C若得其便而共殘食。如旃陀羅欲屠羊時。倒懸兩足不得跳踉。無常旃陀羅亦復如是。執諸眾生不得動轉。無常之法如阿闍迦羅陀。若見人時兩頭纏繞。無常之法如風中幢。聚會之時而便傾倒。無常之法亦如黑月。漸就缺盡轉近昏冥。時摩訶摩耶說此語已。復偈頌曰<p class='lg'>　譬如旃陀羅　　驅牛就屠所<br>　步步近死地　　人命疾於是　</p><p>時摩訶摩耶說此頌已。即於佛前語時會大眾言。諸法兄弟及以姊妹。汝等宜應勤修戒行。今者幸值無上導師。又執法炬照於行者。并給衣糧無所乏少。若欲往至安樂城所。宜速諮問能示正路。若有值遇如是善導。而不歸依不隨順者。當知此人極為剛強。必能造作五逆重罪。生死苦海甚可怖畏。一劫之中所經雜身。積集其皮如須彌山。及在胞胎眠臥污露。出入去來不可數計。并乳哺中屎尿涕唾。乃至老死諸苦難量。況復三塗楚毒之時。是故我今普語汝等。勤於長夜念求解脫。爾時摩訶摩耶。即從坐起頂禮佛足。長跪合掌而白佛言。世尊。一切眾生所以沈淪在於生死而不能知出要之道。爾時世尊答摩訶摩耶言。眾生所以不得解脫。皆由貪欲瞋恚愚癡。是故致令琣b生死。乃至欲求生天亦難。何況悕望離生死耶。在世亦復失好名稱。朋友親屬皆共疏棄。如視草土無復愛念。臨命終時極大怖懼。神識恍惚方自悔責。如此皆由三毒患故。若人欲求解脫妙果宜斷苦本。彼愚癡凡夫為結所縛。猶如惡馬被於[<a href='javascript:showpic("../fontimg/067891.gif")'>羇-革+馬</a>]靽不得動搖。謂色集色滅色著不如實知。受想行識不如實知。不得解脫生老病死憂悲苦惱。若能於色而得解脫。如實究竟知者。則於受想行識亦如實究竟知。而得解脫生老病死憂悲苦惱。此則名為斷於苦本。斷苦本已則離妄想。離妄想已則無攀緣。不復貪著色聲香味觸法。離我計著及以我所。汝等從今可以此法互相開示長獲利益。汝等今者聽我所說。我於過去無數劫來。為諸眾生廣修苦行。得成阿耨多羅三藐三菩提。慈悲一切猶如赤子。所應化度其緣垂畢。三世諸佛法皆善逝。無復還出世間之期。我從此沒蹤跡難尋。不還作彼閻浮提主。亦復不作彼瞿耶尼主。亦不作彼弗婆提主。亦復不作彼鬱單越主。亦復不作彼轉輪聖王。亦復不作釋提桓因。亦復不作大梵天王。如是三界悉已捨離。我久安立法王自在。不以刀兵杻械枷鎖用伏人民。但以正法而施眾生。普使一切皆得解脫。會必有離諸行力爾。須彌寶山劫盡消滅。四大海水亦有枯涸。如來出世為度眾生。因緣事窮不得停住。無常弊惡猶如黿鼉。若齧人時終不放捨。時會大眾聞此語已。悲號懊惱俱共同聲。而說偈言<p class='lg'>　佛日出於世　　光顯琠耀<br>　今者欲潛隱　　入於無常山<br>　導師天中天　　無比最上士<br>　如何將為彼　　諸行賊所侵<br>　薄福諸眾生　　長夜方昏冥　</p><p>爾時世尊。於忉利天為諸八部及以四眾。種種說法至三月盡。將欲還下於閻浮提。即便命彼王舍城中大臣之子。名鳩摩羅。聰明辯慧而語之言。汝今可下至閻浮提遍語諸國。普令聞知如來不久當入涅槃。并以此偈廣宣示之。爾時世尊而說偈言<p class='lg'>　舉世今盲冥　　失於智慧眼<br>　三毒根轉深　　無有醫王故<br>　又將欲往彼　　涅槃幽遠城<br>　今在忉利天　　說法化眾生<br>　仁等宜速請　　還下閻浮提　</p><p>時鳩摩羅。受佛敕已下閻浮提。周遍宣示一切諸國。并說如來所授之偈。于時眾生聞鳩摩羅所說語已。極大愁惱。皆悉頭頂而禮其足。作如是言。我等頃來失於慈蔭。世間毒火轉更增熾。咸皆不知大師所在。今者乃在忉利天上。又復不久欲入涅槃。何其苦哉。世眼將滅。我等罪身天人殊絕。無由昇天恭敬勸請。唯願仁者。普愍我故還歸天上。啟白佛言。閻浮提中一切眾生。遙共頂禮世尊足下。久違聖化莫不仰戀。四方推求不知所在。始聞在彼忉利天上。廣大饒益諸眾生等。又聞不久當入涅槃。世間方當失於慧眼。唯願愍念閻浮提人。時速還下為惠法藥。時鳩摩羅聞此語已。即還昇天往至佛所。具以閻浮提人所說之言。向佛廣述。爾時世尊聞此語已。而便放於五色光明。青黃赤白頗梨紅色。其光遍照閻浮提內。于時人民男女大小。見此光明皆悉驚喜歎未曾有。各相謂言。今者何忽有此異相。非是日月星宿之光。亦復不似五通仙人及婆羅門神力咒術所能為者。又有人言。如我今者察此光相。決定非是餘力所作。必是大慈無上醫王。愍世間故而放斯瑞。我等或能蒙獲安濟。時天帝釋知佛當下。即使鬼神作三道寶階。中央階者用閻浮檀金。右面階者用純琉璃。左面階者用純馬瑙。欄楯彫鏤極為嚴麗<p>爾時世尊白摩訶摩耶言。生死之法會必有離。我今應下還閻浮提。不久亦當入於涅槃。時摩訶摩耶。聞此語已。即便垂淚。而說偈言<p class='lg'>　世尊於曠劫　　慈愍一切故<br>　捨頭目髓腦　　今得成正覺<br>　三界諸眾生　　長迷癡愛海<br>　方應施法船　　云何而背捨　</p><p>爾時世尊以偈答言<p class='lg'>　諸佛出於世　　非是無緣故<br>　緣盡豈得住　　三世佛法然　</p><p>爾時世尊說此偈已。為欲報於所生恩故。兼愍一切諸眾生等。即於摩訶摩耶前。而說此咒<p>南無佛陀　南無達摩　南無僧伽　南無薩多那三藐三佛陀聲聞僧伽　南無彌帝利婆羅目佉那　南無須陀洹　南無斯陀含南無阿那含　南無阿羅漢多　南無盧迦三藐迦陀那三藐波羅底拌那奈　低沙那摩己慄多和波羅婆叉寐摩訶摩由利鞞闍羅闍　婆摩鼻闍三鼻闍帝　牧樓兜迷移枳(久斯反)至波羅帝毘遮利遮羅遮羅提婆那伽夜叉阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅							伽夜叉羅														剎毘奢遮悉犍陀　嘔摩悉沒羅迦牧樓拏兜迷浮陀伽那　移枳至婆羅　帝毘遮羅遮羅遮羅劫波阿訶羅樓提(徒利反)多阿訶羅曼(無干反)蹉阿訶邏迷多阿訶邏薩婆阿訶羅阿突遮阿訶<span class='corr'></span>邏耆(是梨反)毘多阿訶邏咄(都勿反)吒質多波婆質多屈(久勿反)比陀質多揵邏(呂耶反)健羅那質多　佛陀婆達摩婆僧伽婆婆邏先奈迦(俱安反)跱(竹利反)	迦		槃				跱		(					竹利反										)鳩槃跱(竹利反)聲棄尼　閻摩羅剎閻摩頭諦　藍婆波羅藍婆迦羅波舍阿履帝阿利枳				試								阿利帝　阿利賓伽利藍婆毘藍婆迦羅波尸阿利帝<p>我今為母報所生恩及護一切而說此咒。若有善男子善女人至心樂欲受持讀誦摩訶摩耶夫人所說及此咒者。先淨洗浴著新潔衣。香[<a href='javascript:showpic("../fontimg/005204.gif")'>泥/土</a>]塗地燒香末香。散眾妙花繒蓋幢幡。作唱伎樂種種供養。七日七夜持八戒齋。斷於五辛諸不淨味十種之肉。一皆不噉。叉手合掌歸依三寶。并稱摩訶摩耶名而讀此咒。以咒力故。能除眾生熱病瘧病顛狂乾消鬼魅所著咒咀禱說。臥見惡夢數厭寱語水腫短氣。及以小兒驚癇啼喚。魑魅魍魎四百四病皆能消除。又於世間得好名稱。甯陘@切之所				恃賴								持此咒者。亦應稱喚東方天王提頭賴吒。南方天王毘樓博叉。西方天王毘樓勒叉。北方天王毘沙門。東方天王第一輔臣。名摩尼跋陀羅。二名富那跋陀羅。三名金毘羅。統領一切諸鬼神等。南方天王第一輔臣。名槃遮羅立不帝廁摩訶耆羅闍那。各各將領五億鬼神。護振旦界(		振旦者漢國也				)及閻浮提。一切諸鬼不得亂行。西方天王第一輔臣。跋檀那等兄弟六人。北方天王第一輔臣。迦毘羅夜叉。金髮大神。母指大神。散脂修摩羅神。有如是等諸大鬼神統四天下。若有讀誦摩訶摩耶所可演說及此神咒。是諸善神又聞喚名。皆來親近擁護隨侍。一切諸患皆悉除滅。爾時世尊說此咒已。而說偈言<p class='lg'>　若有惡眾生　　不隨順此咒<br>　猶如諸商人　　漂沒羅剎國<br>　五百諸羅剎　　爭取吞噉之<br>　若人善誦持　　如此神咒者<br>　譬如諸商人　　大海安隱還<br>　多獲眾珍寶　　七世無窮盡<br>　我於無量劫　　捨頭目髓腦<br>　骨肉及手足　　國城及妻子<br>　累積菩薩行　　勤修波羅蜜<br>　廣愍一切故　　非為自己身<br>　令得成正覺　　拔濟苦眾生<br>　說此陀羅尼　　擁護於世間　</p><p>爾時世尊說此偈已。與母辭別下躡寶階。大梵天王執蓋隨從。釋提桓因及四天王侍立左右。無量天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人及非人。比丘比丘尼優婆塞優婆夷。并餘種種諸雜鬼神。前後圍遶充塞虛空。作諸妓樂歌唄讚歎。燒眾名香散諸妙花。導從來下趣閻浮提。時閻浮提諸國王等。波斯匿王。優陀延王。頻婆娑羅王。勿陀伽王。弗迦羅娑羅王。并餘一切諸王。大臣長者居士婆羅門等。各嚴四兵。象兵馬兵車兵步兵。青黃赤白雜色照耀。如忉利天出遊觀時。并餘比丘比丘尼優婆塞優婆夷。集在寶階而來迎佛。時舍衛國主波斯匿王。即敕諸臣。令於祇桓更辦種種飲食衣服臥具湯藥。凡有所須皆使供辦。爾時世尊到閻浮提已。諸王大臣長者居士及以四眾。恭敬禮拜歌頌讚歎。隨從世尊入於祇桓。爾時一切諸人民等。既聞如來從忉利天還在祇桓。皆悉馳競盈塞道路。祇桓精舍四門充溢。往來者眾不可稱計。爾時世尊坐師子座。四眾八部前後圍遶。時波斯匿王。既見世尊在師子座。歡喜踊躍不能自勝。即於佛前。而說偈言<p class='lg'>　我等今歸命　　無上功德聚<br>　巧拔諸苦本　　能殖眾善根<br>　慈悲福眾生　　最勝調御士<br>　相好端嚴容　　無比丈夫身<br>　導師良福田　　功德超梵釋<br>　議論廣降伏　　神力得自在<br>　我今頭頂禮　　無譬天人師　</p><p>時波斯匿王。說是偈已而白佛言。世尊。今者眾生沈於生死。飲服毒藥莫能療者。唯願大仙。降[<a href='javascript:showpic("../fontimg/042333.gif")'>雨/注</a>]甘露。爾時世尊告諸大眾。當知一切生死源本。無明緣行。行緣識。識緣名色。名色緣六入。六入緣觸。觸緣受。受緣愛。愛緣取。取緣有。有緣生。生緣老死憂悲苦惱。若無明滅則行滅。行滅則識滅。識滅則名色滅。名色滅則六入滅。六入滅則觸滅。觸滅則受滅。受滅則愛滅。愛滅則取滅。取滅則有滅。有滅則生滅。生滅則老死滅。老死滅則憂悲苦惱滅。汝等宜應長勤修習。速得離於三界苦海。汝等又聽。生死法中甯陘K苦之所纏縛。皆由積集身口意業流轉不絕。若能斷於諸集根本。則滅眾苦。行八正道無為正路。若能			審諦如				是														觀者。則可出於諸有之際<p class='juan'>
摩訶摩耶經卷上</p>
</body></html>
