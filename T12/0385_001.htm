<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p><b>　　<A NAME="n524"></A>No. 385</b><p class='juan'>
中陰經卷上</p>
<p><span class='byline'>　　　　後秦涼州沙門竺佛念譯</span><br><p><b>　　<A NAME="n526"></A>如來五弘誓入中陰教化品第一</b><p>如是我聞。一時佛在迦毘羅婆兜雙樹北四十九步耶維處。八日夜半明星出時。爾時如來忽然離碎身舍利。如諸佛五弘誓法。當生之時天地六反震動。十方諸佛皆來扶助。是謂一弘誓法。云何為六反震動。東踊西沒。西踊東沒。北踊南沒。南踊北沒。四面都踊則中央沒。中央踊則四面沒。當其如來初舉一足行七步天下大動。十方諸佛皆來扶助。是謂二弘誓法。如來往詣菩提樹下結跏趺坐。吾不成佛不起于坐。爾時天地大動。十方諸佛皆來扶助。是謂三弘誓法。     如來之名波旬雖聞心不怯弱。誓願力故     天地大動。十方諸佛皆來扶助。是謂四弘誓法。如來捨身壽命現取滅度。入於中陰教化眾生。爾時天地大動。十方諸佛皆來勸讚。是謂五弘誓法。爾時世尊入火炎三昧。離碎身舍利去地七<span class='corr'></span>仞坐寶蓮華。使無量無限那由他眾生。天龍鬼神阿修羅甄陀羅乾闥婆迦留羅鳩槃荼富單那人非人。皆見如來坐寶蓮華。爾時世尊向舍利。而說頌曰<p class='lg'>　於無數劫中　　養汝地種界<br>　吾今離汝去　　如蛇脫皮樂<br>　五道生死中　　無處不有汝<br>　權時得相離　　寂滅無所著<br>　威神接地種　　非汝不得度<br>　咄嗟別離苦　　生死牽連著<br>　諸佛威神接　　所度阿僧祇　</p><p>爾時世尊說此頌已。從腳心上至肉髻放八十四千億光。普照三千大千世界。上至虛空界。其中眾生皆見光明。或有尋光來者。或有諸佛遣諸菩薩。來至忍界者。爾時世尊內自思惟。此中陰形極為微細。唯佛世尊獨能睹見。然此眾生有學無學。一住二住乃至九住。非彼境界所能睹見。吾今以佛威神入照明三昧。令四部眾比丘比丘尼優婆塞優婆夷睹此微形。爾時世尊次入無礙定。觀此空界眾生生者滅者。如諸如來所行禁戒。虛無寂寞觀不淨想。百七十行苦本因緣。乃至生死十二縛著。爾時世尊復說頌曰<p class='lg'>　今當入微妙　　極細中陰形<br>　化彼眾生類　　倍於閻浮提<br>　常相無所著　　樂相空無定<br>　建立道德根　　捨壽無所染<br>　本從阿僧祇　　濟彼難度人<br>　況此微妙形　　無過此最難<br>　吾今弘誓心　　無雜無所染<br>　菩提道德根　　梵行究竟法　</p><p>爾時世尊說此頌已。復放眉間白毫相光。普照東方無量無限那由他世界。南方西方北方亦爾。爾時世尊還攝光明。繞佛七匝從頂上入。爾時彌勒菩薩即從坐起。偏露右臂右膝著地。合掌叉手前白佛言。快哉世尊。昔所未聞昔所未見。中陰眾生形質極細。壽命長短飲食好醜。為何等類。願樂欲聞。世尊告曰。諦聽諦聽善思念之。吾當與汝一一分別。云何彌勒。閻浮提兒生墮地。乃至三歲。母之懷抱為飲幾乳。彌勒答曰。飲乳一百八十斛。除母腹中所食血分。東弗于逮兒生墮地乃至三歲。飲乳一千八百斛。西拘耶尼兒生墮地乃至三歲。飲乳八百八十斛。北鬱單曰兒生墮地坐著。陌頭行人授指[<a href='javascript:showpic("../fontimg/003688.gif")'>口*束</a>]指。七日成人彼土無乳。中陰眾生飲吸於風。閻浮提眾生壽命百歲。東弗于逮壽命五百歲。西<span class='corr'></span>拘耶尼壽命二百五十歲。北鬱單曰壽命千歲。中陰眾生壽命七日。閻浮提人面上廣下狹。弗于逮人面正圓。拘耶尼人面上狹下廣。鬱單曰人面正方。中陰眾生面狀如化自在天。自此以還釋迦牟尼名號已滅。妙覺如來出現於世。如來應供正遍知明行足善逝世間解無上士調御丈夫天人師佛世尊。在虛空中坐寶蓮花。放舌相光明照東方八十七億琲e沙數。彼國名化。佛名堅固。十號具足一乘教化。見此光明告諸菩薩諸族姓子。汝等見此光明不乎。對曰唯然已見。世尊不審。此光何佛光明照此世界。彼佛告曰。西方去此八十七億琲e沙數。世界名娑呵。佛號釋迦牟尼。今取滅度捨身舍利。欲入中陰教化。是妙覺如來光明。汝等欲往今正是時。爾時彼土菩薩百三十億。受佛教誡來至忍界。佛告之曰。汝到彼土禮事供養勿懷懈慢。持吾名號問訊妙覺如來。興居輕利遊步強耶。菩薩受教禮彼佛足。右繞七匝忽然不現。來至娑呵世界。									南方去此八十七億琲e沙數。世界名解脫。佛號真淨如來。十號具足。告諸菩薩。汝等見此光明不乎。對曰。唯然見之。不審此光是何佛光照				此								世界。彼佛告曰。北方去此八十七億琲e沙數。世界名娑呵。佛號釋迦牟尼。今取滅度捨身舍利。欲入中陰教化。是妙覺如來光明。汝等欲往今正是時。爾時彼土菩薩百三十億。受佛教誡來至忍界。佛告之曰。汝到彼土				親								事供養勿懷懈慢。持吾名號問訊妙覺如來。興居輕利遊步強耶。菩薩受教禮彼佛足。右繞七匝忽然不現。來至娑呵世界												。北方去此八十七億琲e沙數。世界名琉璃。佛號雷音如來。十號具足。告諸菩薩。汝等見此光明不乎。對曰。唯然已見。不審此光是何佛光明照此世界。彼佛告曰。南方去此八十七億琲e沙數。世界名娑呵。佛號釋迦牟尼。今取滅度捨身舍利。欲入中陰教化。是妙覺如來光明。汝等欲往今正是時。爾時彼土菩薩百三十億。受佛教誡來至忍界。佛告之曰。汝到彼土禮事供養勿懷懈慢。持吾名號問訊妙覺如來。興居輕利遊步強耶。菩薩受教禮彼佛足。右繞七匝忽然不現。來至娑呵世界。東北方去此八十七億琲e沙數。世界名空淨。佛號虛空藏。十號具足。菩薩百三十億。東南方去此八十七億琲e沙數。世界名熾然。佛號廣顯如來。十號具足。菩薩百三十億。西南方去此八十七億琲e沙數。世界名星宿。佛號月光如來。十號具足。菩薩百三十億。西北方去此八十七億琲e沙數。世界名壞魔。佛號勇猛伏如來。十號具足。菩薩百三十億。上方去此八十七億琲e沙數。世界名海跡。佛號上妙如來。十號具足。菩薩百三十億。下方去此八十七億琲e沙數。世界名通達。佛號無畏如來應供正遍知明行足善逝世間解無上士調御丈夫天人師佛世尊。告諸菩薩。汝等見此光明不乎。對曰。唯然已見。不審此光明是何佛光明照此世界。彼佛告曰。上方八十七億琲e沙數。世界名娑呵。佛號釋迦牟尼。今取滅度捨身舍利。欲入中陰教化。是妙覺如來光明。卿等欲往今正是時。彼佛土菩薩百三十億。受佛教誡來至忍界。佛告之曰。汝到彼土禮事供養勿懷懈慢。持吾名號問訊妙覺如來。興居輕利遊步強耶。菩薩受教禮彼佛足。右繞七匝忽然不現。來至娑呵世界。禮事供養妙覺如來。頭面禮足各一面坐。爾時妙覺如來出廣長舌左右過耳。如優缽赤蓮花色。吾從無數阿僧祇劫。行至清淨無有虛妄。吾所度眾生因緣已畢。如棄屍骸在曠野中。今復造緣更始立行。今此菩薩有立根得力。          有初發意者。復有四眾未踐跡者。當以佛力威神接引。令彼大眾。知過去當來今現在。佛不可思議難有之法。爾時世尊即說頌曰<p class='lg'>　世多愚惑人　　不入無漏撿<br>　還在五道中　　染污不淨行<br>　我雖於忍界　　拔濟五欲苦<br>　善哉昔所願　　今日已成辦<br>　如人唾於地　　智者誰能飲<br>　吾從無數劫　　修佛清淨行<br>　捨身復受身　　非一劫二劫<br>　若有明智者　　把土畫舍利<br>　況復睹我形　　有不解脫者<br>　生死晝夜長　　愚在五道長<br>　斷滅無道長　　求佛泥洹長<br>　本號釋迦文　　留身舍利化<br>　今當入空界　　中陰度萌類　</p><p>爾時世尊說是頌時。八萬四千那由他眾生。厭患生死。皆發無上正真道意。復有七十億眾生。諸塵垢盡得法眼淨。魔界菩薩七千萬眾。即從坐起收攝衣服。摩訶而去<p><b>　　<A NAME="n527"></A>中陰經妙覺如來將諸菩薩入中陰教化品第二</b><p>爾時妙覺如來至真等正覺。察眾坐定純一無雜。應入中陰受禁戒法。多所饒益所度無量。建立弘誓施行佛事。爾時妙覺如來入無見頂三昧。使諸大眾無數億千那由他琲e沙數諸菩薩眾。皆同一色如妙覺如來無有差別。爾時閻浮提大迦葉。諸比丘比丘尼。優婆塞優婆夷。天龍鬼神迦留羅甄陀羅摩[<a href='javascript:showpic("../fontimg/023523.gif")'>目*侯</a>]羅乾闥婆鳩槃荼富單那人非人。八國王八億百千眾生。以神足力將入中陰。爾時世尊於其中間。而說頌曰<p class='lg'>　中陰迷惑等　　迷荒無三尊<br>　轉身向五道　　隨行所牽往<br>　或墮二善道　　或入三惡趣<br>　善哉可愍傷　　今日如來至<br>　此類既得度　　我願亦成辦<br>　無形受形教　　斷想斷滅本<br>　三世諸佛等　　無不行此法<br>　色法自熾然　　滅以定意道<br>　如來真實相　　無生無起滅<br>　觀身內外空　　解知非常法<br>　行由癡愛本　　如灰覆火上<br>　愚者謂為滅　　火本猶常存<br>　心為人毒本　　善惡隨其形<br>　行善即趣善　　行惡即趣惡<br>     　如人作惡行　　自謂後無報<br>　臨其報至時　　非親所能代<br>　犯戒無法行　　自稱世無雙　     <br>　<span class='corr'>裸</span>形食果蓏　　奉事日月神<br>　自墜三惡趣　　不慮劫數期<br>　此等非佛子　　雖近離我遠　</p><p>爾時妙覺如來說此頌已。即以神力入中陰中。化作七寶講堂七寶高座。懸繒幡蓋金銀梯梐琉璃為地。後園浴池皆七寶成。鳧鴈鴛鴦異類奇鳥悲鳴相和。爾時世尊復以神力。使彼眾生應七日終者。六日五日四日三日二日一日終者。盡令住壽。爾時世尊觀彼眾生心所趣向。欲得分別各住在一面。四向四得各在一面。初發意九住各在一面。向辟支佛得辟支佛各住一面。爾時世尊化作七百億那由他七寶高座。一一高座盡有化佛。一一化佛盡說四非常偈<p class='lg'>　一切行無常　　識為外塵法<br>　起者必有盡　　彼滅最為樂<br>　不生老病死　　亦不處三有<br>　永處虛空界　　諸佛之堂室<br>　無畏無點污　　不為欲愛染<br>　香熏及五欲　　永盡無有餘<br>　若斷百八愛　　集法亦復然<br>　前滅後不生　　及生道果證<br>　佛法總要之　　三十七道品<br>　無願無相空　　諸佛之徑路<br>　利根眾生等　　一聞不再受<br>　斷以智慧劍　　如火焚山野<br>　難覺眾生類　　億佛在前立<br>　罪根深堅固　　雖愍而難濟<br>　中陰受身等　　將導隨言教<br>　雖非本發心　　聞法則得度　</p><p>爾時化佛說此頌時。七十八億百千那由他中陰眾生。起無上正真道意。發菩提心。爾時妙覺如來。最在中央昇無畏座。十方諸神通菩薩。在左面坐。閻浮提摩訶迦葉。并四部眾比丘比丘尼優婆塞優婆夷。在右面坐。諸天龍鬼神及大國王。在佛後坐。從四天王忉利天王。炎天兜術天廅天波利陀天廅波魔那天阿會豆修天首呵天波利陀首呵天須滯天須滯祇耨天乃至阿迦膩叱天在虛空中。散華供養作天伎樂。中陰眾生在如來前聽受法教。爾時世尊以佛威神。令眾生等心自念言。唯佛為我說法不為餘者。爾時世尊而說頌曰<p class='lg'>　如來無量覺　　神變不可量<br>　出入山石壁　　如鳥遊虛空<br>　本我阿僧祇　　積行累功德<br>　度彼不自為　　使發菩提心<br>　泥洹無去來　　亦不見受者<br>　本我雙樹間　　轉身來適此<br>　我初發道心　　誓度眾生類<br>　一人不度者　　吾要終不捨<br>　觀此中陰人　　各有上中下<br>　但以三句義　　四諦真如法<br>　婬怒癡雖薄　　要須禪定除<br>　八百瘡痏病　　八萬四千垢<br>　施惠持戒忍　　精進禪智慧<br>　善權巧方便　　拔斷三毒根<br>　色本非我有　　誰造此色本<br>　了知色無形　　可謂梵志行<br>　吾本未成佛　　為色之所惑<br>　墮四顛倒法　　沒陷生死海<br>　今方究色本　　觀色非真實<br>　受想行識法　　穢污非真道<br>　陰入十八界　　二十二根法<br>　一一悉分別　　寂然無所著<br>　欲界中陰人　　塵垢悉微薄<br>　猶如新成衣　　塵土所污染<br>　有目智慧人　　抖擻塵悉去<br>　中陰眾生類　　譬之亦如是<br>　婬怒癡微薄　　聞法即得悟<br>　一向心不移　　即得須陀洹<br>　三轉十二法　　復得斯陀含<br>　坐上下分滅　　即得不還道<br>　苦盡癡愛滅　　得成阿羅漢<br>　道跡八十億　　頻來得道人<br>　八萬四千億　　不還得道人<br>　百萬二千億　　羅漢二琩F<br>　六通身清徹　　趣向各佛者<br>　八萬四千億　　趣向菩薩心<br>　其數如微塵　　吾本閻浮提<br>　苦行不可數　　國財妻子施<br>　頭目血髓骨　　意堅如金剛<br>　不為魔所動　　快哉大福報<br>　何願而不成　</p><p>爾時坐上眾生作是念言。佛獨為我說法不為餘者。趣聲聞道者。得聲聞道者。趣辟支佛道者。得辟支佛道者。趣菩提道者。得菩提道者<p><b>　　<A NAME="n528"></A>中陰經妙覺如來入中陰分身品第三</b><p>爾時座上有菩薩名定化王。即從坐起偏露右臂右膝著地。長跪叉手前白佛言。善哉世尊。快說斯義曉了眾生。音響所趣聞法易度。復有難度者。觀見眾生有婬怒癡薄者。無婬怒癡薄者。或在有對法者。或在無對法者。或在可見法者。或在不可見法者。或在有漏法者。或在無漏法者。或在有為法者。或在無為法者。或在可記法者。或在不可記法者。或在欲界法者。或在不可解法者。或在色界法者。或在無色界法者。或在中陰微形法者。或在中陰非微形法者。或在五色識法者。或在五色非識法者。或在非想非不想識法者。或不在非想非不想識法者。或在一住至九住者。有在一住非一住者。有在九住非九住者。唯願世尊一一敷演。令諸菩薩永無猶豫。眾生之類聞法解脫。爾時世尊以梵淨柔濡之音。讚定化王菩薩曰。善哉善哉。族姓子。乃能於如來前作師子吼。今當與汝一一分別。諦聽諦聽善思念之。汝所問者。可見法不可見法者。為眼見色。為色入眼。定化王菩薩言。亦不眼見色亦不離眼。亦不色入眼亦不離色。佛告定化王菩薩。族姓子。眼非色色非眼。何者是觀。定化王菩薩白佛言。識法實住觀法乃起。佛告定化王菩薩。云何族姓子。識為有法。識為無法。定化王菩薩白佛言。識非有為不離有為。識非無為不離無為。佛告定化王菩薩。何謂有為。何謂無為。定化王菩薩白佛言。起者有為。住者無為。於第一義法。不見有起。不見在住。法性清淨無色無識。於泥洹法無所染著。眼非色色非眼。無可見法無不可見法。過去眼過去色過去識。未來眼未來色未來識。現在眼現在色現在識。非有眼色識。非無眼色識。是謂泥洹清淨法。爾時定化王菩薩。今欲聞如來說有對無對法。佛告定化王菩薩曰。族姓子。聲為有對耶。無對耶。定化王菩薩白佛言。聲亦有對亦無對。佛告定化王菩薩。聲亦不有對亦不無對。云何族姓子。此聲彼應為有為無為虛為實。云何族姓子。虛空可畫得成字不。對曰。唯然世尊。不可得也。何以故。如來習行於阿僧祇劫。亦不見有亦不見無。亦不見有三世。亦不見無三世。乃至非想非不想。亦復如是。爾時定化王菩薩白佛言。上諸法觀一一悉知。唯願如來至真應供正遍知明行足善逝世間解無上士調御丈夫天人師佛世尊。說三微妙法。何者最妙中陰形耶。五色識形耶。非想非不想識耶。爾時世尊知眾會心皆有疑即於座上。而說頌曰<p class='lg'>　吾受三界苦　　愚惑癡愛心<br>　經歷阿僧祇　　在有亦在無<br>　破壞生死劫　　今乃得成佛<br>　以本弘誓願　　度於不度者<br>　佛力無等倫　　三界無比尊<br>　一向無二心　　自誓得成佛<br>　吾從政炷佛　　初發無等心<br>　欲縛所纏裹　　堅固難可拔<br>　空定無相願　　分別三三昧<br>　先念出入息　　分別善惡道<br>　執心擎油缽　　行步不失儀<br>　猶人見劫燒　　焚燒重罪者<br>　福昇光音天　　輕者於他方<br>　三品眾生類　　中陰受形者<br>　受化不思議　　非我誰能說<br>　五色識眾生　　不同於三界<br>　如來最勝尊　　入彼識教化<br>　一一分別說　　不遭百八愛<br>　應成須陀洹　　為說須陀洹<br>　應成斯陀含　　為說斯陀含<br>　應成阿那含　　為說阿那含<br>　應成阿羅漢　　為說阿羅漢<br>　應成辟支佛　　為說辟支佛<br>　應菩薩道者　　為說菩薩法<br>　得須陀洹者　　三十二億人<br>　得斯陀含者　　四十二億人<br>　得阿那含者　　五十二億人<br>　得阿羅漢者　　六十二億人<br>　得辟支佛者　　七十二億人<br>　得菩薩道者　　八十二億人　</p><p>爾時世尊重說頌曰<p class='lg'>　本我無心法　　現以教化眾<br>　見煙知有火　　見雲知有雨<br>　行步知君子　　見星知有月<br>　吾我心盡斷　　不有我無我<br>　經歷劫數期　　非月非日數<br>　佛以思惟得　　非凡夫所及<br>　善哉大聖尊　　普服諸十方<br>　去離欲界法　　處中陰教化<br>　此諸佛教法　　處陰不見陰<br>　此等眾生類　　發願各各異<br>　吾我自縛著　　我本彼亦爾<br>　佛以思惟本　　思惟本末觀<br>　一意一念頃　　斷垢不為難<br>　垢本勝於我　　墜我於三趣<br>　今我勝於垢　　滅汝入涅槃<br>　善哉大聖尊　　獨步無二跡<br>　見我一跡者　　閻浮人得度<br>　身行有三事　　口行有四事<br>　意行有三事　　塵垢生死海<br>　九眾生居處　　識之所經歷<br>　分別我無我　　無我亦無彼<br>　諸佛世尊等　　心普無有邊<br>　一意念眾生　　所受不可限<br>　身淨不行惡　　口言常清淨<br>　心淨如佛心　　是諸佛之法<br>　身為苦器法　　此非三世有<br>　非我誰能知　　誰知免此苦<br>　如來之功德　　諸相傭髀等<br>　師子胸臆相　　一一毛孔光<br>　掌相千輻理　　示以善惡道<br>　舌齒聲光清　　濟度阿僧祇<br>　眼耳鼻及髮　　肉髻頂無見<br>　虛空猶可窮　　佛相不可量　</p><p>爾時世尊說此頌已。八十億中陰眾生於無餘泥洹界發金剛心。一一成佛與妙覺如來皆同一號。佛告定化王菩薩。所問有漏無漏。有對無對。可見不可見。當來過去現在法。當與汝說。定化王菩薩白言。世尊。願樂欲聞。佛告定化王菩薩。諦聽諦聽善思念之。吾當與汝一一分別。云何定化王。何者是緣盡。何者非緣盡。六入塵垢重。染我癡愛法。觀內外出入息法。八萬四千度無極。生生不可滅。念念成其形。有漏八萬四千。無漏三十七。有為無為法。此非泥洹道。身淨不犯惡。口言無有失。心淨與定合。四等遍一切。是謂菩薩行<p><b>　　<A NAME="n529"></A>中陰經賢護菩薩問事品第四</b><p>爾時賢護菩薩即從坐起。偏袒右臂右膝著地。長跪叉手前白佛言。善哉世尊。欲色無色三分眾生。其識難量。何者有漏量。何者無漏量。何者有為量。何者無為量。何者有色無色量。何者有欲無欲量。何者有記無記量。爾時世尊聞賢護菩薩所問事。即說頌曰<p class='lg'>　處在胞胎中　　受形多種類<br>　前滅後已生　　其如琩F數<br>　三分識眾生　　塵垢非一等<br>　或聞聲而度　　或見形得道<br>　今我妙覺佛　　降神入中陰<br>　一一分別了　　有漏無漏法<br>　得道成果證　　五色識易度<br>　斯等一部界　　不在有無漏<br>　眾生在中陰　　如我身無異<br>　苦痛五陰形　　如轉輪無盡<br>　吾我本無字　　聲響亦無名<br>　觀身三十六　　欲界有量法<br>　三分留二分　　此中陰眾生<br>　五色識眾生　　不染三界苦<br>　無明癡愛惑　　隱相非不相<br>　有漏苦諦本　　斷結不及色<br>　集諦二十八　　寂然塵垢除<br>　三十七道品　　道諦為實果<br>　賢護汝今知　　有漏無漏法<br>　記法無記法　　今當與汝說<br>　有記善惡行　　無記癡盲法<br>　墜墮於生死　　非我無能濟　</p><p>當佛世尊說此語時。九十一億眾生。皆發無上道意。四十七億那由他眾生。盡得阿羅漢果<p><b>　　<A NAME="n530"></A>中陰經道樹品第五</b><p>爾時座上有菩薩名曰樹王。即從坐起偏露右臂右膝著地。長跪叉手前白佛言。善哉世尊。如來所說甚奇甚特。未知如來欲說有漏耶無漏耶。唯願世尊。句句說之。何者有漏。何者無漏。佛告之曰。有生有滅是謂有漏。無生無滅是謂無漏。有我有身是謂有漏。無我無身是謂無漏。眼是色對是謂有漏。無眼無色是謂無漏。有識有想有形是謂有漏。無識無想無形是謂無漏。三識處所住有身者。是謂有漏。一識一處有一形者。是謂無漏。有形非想非非想是量法有用。不用處三禪地。厭患生死故名不用。有願不願始發初禪。快哉斯樂心不傾動。念淨喜安自守五行。成就有想有滅。斯出入法喜行。百八愛一念。一億行中間。想想不可盡。況彼現在身。無彼無我想。吾從無數劫捨此就此。三識所經處非有亦無我。甚哉三界苦。受身生死難。譬如工幻法。以拳誑小兒。識神無形法。起滅無常定。我則無我身。況有識形法。想亦無想法。亦不見有識。四陰竟何在。由識而分別。苦陰有五行。非我非汝有。吾從無數劫。經歷三識處。除天鬼神龍。何處無妙覺。我行眾善法。誓度阿僧祇隨形而教化。受化不可量。如來清淨行。廣普無邊崖。神通內外照。觀察於三世。有形無形類。思惟十想結。無復塵垢患。虛空無邊際。不見有往來。心無中間念。忍辱功德成。積一成佛道。寂滅泥洹樂。起亦不見起。生亦不見生。況有起滅者。諸天世人民。能斷至彼岸。縛著染三界。經歷生死海。貪欲自纏裹。為色之所惑。永處三有中。佛力無所畏。威神接得度。為彼不自為。功德不可量。琤H四意止。五根五力。七覺意寶華。三十七助道法。空無相願三昧。善權化生死。六度至彼岸。不以劫數期。周旋虛空界。度脫未脫者。得道如微塵。無我無彼想。一音演微法。受化無邊崖。道心觀察法。不見起滅者。分別內外身。繫於安般息。息長亦知長。息短亦知短。亂想亦知亂。定想亦知定。一向無亂想。清淨行正法。爾時世尊即說頌曰<p class='lg'>　佛力之所行　　普潤天世人<br>　學無學眾生　　下及凡夫人<br>　心念斷眾相　　皆到無畏處<br>　分別空無相　　清淨修道場<br>　莊嚴佛道樹　　皆令同一色<br>　轉無上法輪　　闡揚法鼓音<br>　非魔部界分　　之所能轉者<br>　甘露法藏開　　普潤一切眾<br>　濟     度     阿僧祇　　無量無等類<br>　最勝所接度　　無能量度者<br>　善哉不思議　　所度不可量<br>　我本所造行　　唯佛能稱量<br>　不見吾我法　　法利利益人<br>　功勳過三界　　得入泥洹界<br>　清淨無塵穢　　如月星中明　</p><p>爾時世尊說此頌時。八十四億那由他百千億中陰眾生。諸塵垢盡得法眼淨。復有十千億五色識眾生。發心向菩提不退轉道<p class='juan'>
中陰經卷上</p>
          </body></html>
