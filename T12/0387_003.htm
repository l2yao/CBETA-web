<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p class='juan'>
大方等無想經卷第三</p>
<p><span class='byline'>　　　　北涼天竺三藏曇無讖譯</span><br><p><b>　　<A NAME="n549"></A>大雲初分陀羅尼健度第三</b><p>爾時大雲密藏菩薩白佛言。世尊。若有眾生未入如是方等經者。當知是輩猶如盲聾此經中有三十六種不退智寶。無邊心行意入陀羅尼門。即是一切諸法初門。唯願如來。為是等故廣宣分別。佛言。善哉善哉。善男子。諦聽諦聽善思念之。今當為汝分別解說。此經中有諸佛菩薩不退寶輪藏陀羅尼門。此經復有諸佛菩薩大雲不退清淨密水陀羅尼。復有諸佛菩薩大雲不退祕密光明陀羅尼。復有諸佛菩薩大雲不退大雨陀羅尼。復有諸佛菩薩大雲不退流水陀羅尼。復有諸佛菩薩大雲不退盡意陀羅尼。復有諸佛菩薩大雲不退電光陀羅尼。復有諸佛菩薩大雲不退涼電陀羅尼。復有諸佛菩薩大雲不退淨光陀羅尼。復有諸佛菩薩大雲不退彗星意陀羅尼。復有諸佛菩薩大雲不退密藏光意陀羅尼。復有諸佛菩薩大雲不退大咒意陀羅尼。復有諸佛菩薩大雲不退有德意陀羅尼。復有諸佛菩薩大雲不退虛空藏王陀羅尼。復有諸佛菩薩大雲不退大藥王陀羅尼。復有諸佛菩薩大雲不退大雨王陀羅尼。復有諸佛菩薩大雲不退稱意陀羅尼。復有諸佛菩薩大雲不退[<a href='javascript:showpic("../fontimg/011904.gif")'>打-丁+只</a>]羅娑山意陀羅尼。復有諸佛菩薩大雲不退意行陀羅尼。復有諸佛菩薩大雲不退上高王陀羅尼。復有諸佛菩薩大雲不退潮王陀羅尼。復有諸佛菩薩大雲不退鵝王目陀羅尼。復有諸佛菩薩大雲不退大海智陀羅尼。復有諸佛菩薩大雲不退甚深意王精進陀羅尼。復有諸佛菩薩大雲不退雨種陀羅尼。復有諸佛菩薩大雲不退地鬘陀羅尼。復有諸佛菩薩大雲不退歡喜陀羅尼。復有諸佛菩薩大雲不退世意陀羅尼。復有諸佛菩薩大雲不退不動意陀羅尼。復有諸佛菩薩大雲不退地陀羅尼。復有諸佛菩薩大雲不退積聚陀羅尼。復有諸佛菩薩大雲不退水光陀羅尼。復有諸佛菩薩大雲不退無盡水藏陀羅尼。復有諸佛菩薩大雲不退水性月光陀羅尼。復有諸佛菩薩大雲不退水光體陀羅尼。復有諸佛菩薩大雲不退不可思意大海王陀羅尼。善男子。是名三十六種不退智寶無邊心行意入陀羅尼。爾時眾中有一天女名曰寶鬘。上昇虛空高七多羅樹。雨種種華塗香末香幡蓋伎樂以供養佛。說偈讚曰<p class='lg'>　如來大醫王　　金剛身不壞<br>　意等慧殊勝　　戒淨愍眾生<br>　除斷諸煩惱　　猶如日破闇<br>　今說陀羅尼　　如雲降大雨　</p><p><b>　　<A NAME="n550"></A>大雲初分密語健度第四</b><p>爾時大雲密藏菩薩言。世尊。一切眾生無明所盲。唯願如來。廣開顯示諸佛密語。然深智燈作大明導。佛言。善哉善哉。善男子。諦聽諦聽。善思念之。吾當為汝然大法燈。此經中有諸佛菩薩二十三種密語道跡。入不狂行大法方便解脫門。斷我我所密語所入行解脫門。可畏色不可畏色下色密語所入解脫門。貪求不得密語所入解脫門。斷界有界無界密語門。有無明無無明有無無明密語門。有貪無貪者斷貪密語門。有愛無愛者斷愛密語門。有繫無繫者斷繫密語門。有瞋無瞋者斷瞋密語門。有闇無闇有光密語門。有鈍無鈍有利大利密語門。有破有析有壞密語門。有苦有樂無有受者密語門。有慈無慈	無愍			密語門。有施無受者有大施主密語門。有罵無受者斷罵密語門。有淨無淨斷一切淨密語門。有等無等斷一切等密語門。有放逸無放逸斷放逸不放逸密語門。空不空非空非不空如來密語門。常無常非常非無常如來密語門。我無我非我非無我如來密語門。愛無愛非愛非無愛如來密語門。善男子。是名二十三種密語道跡。入不狂行大法方便解脫門。爾時眾中有一天子名曰眾愛。與無量天子。上昇虛空高十七多羅樹。雨諸華香幡蓋伎樂以供養佛。說偈讚曰<p class='lg'>　如來深密語　　二乘所不解<br>　為眾故宣說　　悉令得安樂　</p><p><b>　　<A NAME="n551"></A>大雲初分轉生有藏健度第五</b><p>爾時大雲密藏菩薩言。世尊。有十神通行入有生行藏微妙光王法門。唯願如來。分別廣說。佛言。善哉善哉。善男子。諦聽諦聽。善思念之。吾當為汝廣宣分別。此經中有諸佛菩薩十有生樂王法門。復有有生求喜法門。復有有生虛渴法門。復有有生樂說法門。復有有生安法門。復有有生願法門。復有有生稱法門。復有有生體王法門。復有有生善王法門。復有有生無善不染行藏微妙法王法門。善男子。是名十神通行入有生行藏微妙光王法門。時大眾中有一天女名曰愛光。以諸天華種種雜香幡蓋伎樂以供養佛。而讚歎曰<p class='lg'>　我今稽首禮　　不生於諸有<br>　方便行諸趣　　普為一切眾<br>　如來心自在　　是故其身常<br>　為眾轉生死　　如華無所染　</p><p><b>　　<A NAME="n552"></A>大雲初分得轉生死業煩惱健度第六</b><p>爾時大雲密藏菩薩言。世尊。有十生死煩惱業田。得心定願藏法門。唯願如來。廣為眾生分別解說。佛言。善哉善哉。善男子。諦聽諦聽。善思念之。吾當為汝開示解說。此經中有得生死煩惱田果實法門。復有生死田樂王法門。復有生死莊嚴住心法門。復有生死喜地法門。復有生死期地法門。復有生死正見法門。復有生死眴法門。復有生死衣法門。復有生死久住法門。復有生死光明法門。善男子。是名十生死煩惱業田。得心定願藏法門。爾時眾中有龍王名曰無毒。以諸雜香上妙諸花幡蓋伎樂供養於佛。即說讚曰<p class='lg'>　為諸眾生故　　顯示生死義<br>　佛無煩惱業　　為眾故處之　</p><p><b>　　<A NAME="n553"></A>大雲初分智狂入健度第七</b><p>爾時大雲密藏菩薩言。世尊。有十種智狂不可思議神通王所入法門。唯願如來。廣開分別。佛言。善哉善哉。善男子。諦聽諦聽。善思念之。吾當為汝分別解說。此經中有得大安隱法門。無勝勝神通王法門。無稱稱光所入法門。無量量光所入法門。菩提時法門。期光法門。高梯法門。寬腹法門。持一切眾生法門。現在光法門。善男子。是名十種智狂不可思議神通王所入法門。於是眾中有一天女名曰善鬘。以種種雜華上妙諸香幡蓋伎樂以供養佛。即說讚曰<p class='lg'>　佛心難思議　　智身亦復然<br>　為化眾生故　　廣開此法門　</p><p><b>　　<A NAME="n554"></A>大雲初分解脫轉福德藏法門健度第八</b><p>爾時大雲密藏菩薩言。世尊。有十智甚深入無畏行法王法門。唯願如來。廣分別說。佛言。善哉善哉。善男子。諦聽諦聽。善思念之。吾當為汝分別解說。有解脫一切惡法法門。虛空藏法門。甚深安入法門。細針法門。海不動法門。智燈法門。身口法門。斷入一切煩惱法門。堅意入法門。淨意無礙法門。善男子。是名十智甚深入無畏行法王法門。時大眾中有一天女名金光明。以種種雜華上妙諸香幡蓋伎樂以供養佛。即說讚曰<p class='lg'>　如來金色身　　智寶為瓔珞<br>　善法之寶聚　　猶須彌草木　</p><p><b>　　<A NAME="n555"></A>大雲初分解脫有德轉藏健度第九</b><p>爾時大雲密藏菩薩言。世尊。有十種大雲見流不可思議功德寶藏法門。唯願如來。分別解說。佛言。善哉善哉。善男子。諦聽諦聽。善思念之。吾當為汝分別演說。有樂慈藏法門。樂悲藏法門。樂喜藏法門。樂捨藏法門。寶水流藏法門。大海行法門。如來所說法流法門。時入藏法門。想意寶藏入法門。一切大法聚法門。善男子。是名十種大雲見流不可思議功德寶藏法門。時大眾中有一天子名智愛樂。以種種雜華上妙諸香幡蓋伎樂以供養佛。即說讚曰<p class='lg'>　如來無生滅　　佛法難測量<br>　眾生無明覆　　廣演於法界　</p><p><b>　　<A NAME="n556"></A>大雲初分轉功德行健度第十</b><p>爾時大雲密藏菩薩言。世尊。有十種雨流不可思議功德藏法門。唯願如來。分別解說。佛言。善哉善哉。善男子。諦聽諦聽。善思念之。吾當為汝廣宣分別。善男子。有雨網法門。有寶王法門。有雨大海王法門。有雨塵法門。有雨斷毒法門。有雨滿安樂法門。有雨體法門。有雨種種正見法門。有雨功德法門。有雨涼藥法門。善男子。是名十種雨流不可思議功德藏法門。時大眾中有一天子名虛空雷。持諸華香幡蓋伎樂以供養佛。即說讚曰<p class='lg'>　諸佛如來說　　上妙微密藏<br>　能令一切眾　　永度煩惱流<br>　斷滅生死苦　　一切永無餘<br>　深自覺悟得　　涅槃常樂俱<br>　如來天中天　　成就無量德<br>　今說大雲經　　為眾發道心　</p><p><b>　　<A NAME="n557"></A>大雲初分雲虛空生健度第十一</b><p>爾時大雲密藏菩薩言。世尊。有十種大雲得虛空定法門。唯願如來。善分別說。佛言。善哉善哉。善男子。諦聽諦聽。善思念之。吾當為汝分別解說。有善法王法門。見性法門。智無勝王法門。無憍慢法門。無盡意法門。不可思議法門。無礙法門。甚深法門。質直法門。虛空相法門。善男子。是名十種法門。時大眾中有一天女名妙族姓。持諸香華幡蓋伎樂以供養佛。即說讚曰<p class='lg'>　如來深密藏　　眾生所不解<br>　唯願為一切　　分別令淺易　</p><p><b>　　<A NAME="n558"></A>大雲初分電光轉健度第十二</b><p>爾時大雲密藏菩薩言。世尊。有十種大雲電光法門。唯願如來。廣分別說。佛言。善哉善哉。善男子諦聽諦聽。善思念之。吾當為汝分別解說。有六通法門。功德法門。寶光法門。虛空精進法門。藏法門。戒調法門。功德藏法門。斷疑法門。琉璃意法門。清淨法門。功德甚深大海法門。壞一切結法門。金垢法門。(梵本長三)善男子。是名十法門。時大眾中有一天女名曰善喜。持諸花香幡蓋伎樂以供養佛而讚歎曰<p class='lg'>　如來大醫王　　無身方便身<br>　無礙如虛空　　廣說大雲經　</p><p><b>　　<A NAME="n559"></A>大雲初分電轉健度第十三</b><p>爾時大雲密藏菩薩言。世尊。有十種寶電行法門。唯願如來。廣開分別。佛言。善哉善哉。善男子。諦聽諦聽。善思念之。吾當為汝分別解說。有電光寶王法門。利智慧法門。智慧能壞法門。初智法門。智海法門。法疑法門。吉祥法門。法鼓法門。須彌山法門。能壞闇法門。風等行法門(		梵本長一				)善男子。是名十法門。爾時眾中有一天女名琲e神。持諸香華幡蓋伎樂以供養佛。而讚嘆曰<p class='lg'>　無畏無我心　　無貪愍眾生<br>　以大方便故　　而為一切世<br>　如來功德力　　故令我得知<br>　無上無邊身　　不可得思議<br>　我聞是經已　　永斷諸煩惱　</p><p><b>　　<A NAME="n560"></A>大雲初分神通健度第十四</b><p>爾時大雲密藏菩薩言。世尊。有十種大雲電光幻法門。惟願如來。廣分別說。佛言。善哉善哉。善男子。諦聽諦聽。善思念之。吾當為汝分別解說。善男子。有調幻法門。調藏法門。樂法法門。求法法門。燒結法門。生一切法法門。斷諸諍訟法門。能消煩惱法門。上高法門。念無盡法門。度一切眾生法門。(梵本長一)善男子。是名十法門。時大眾中有一天女名曰大喜。持諸華香幡蓋伎樂以供養佛。以偈讚曰<p class='lg'>　如來大神通　　其身無動轉<br>　為眾斷生死　　故說大雲經　</p><p><b>　　<A NAME="n561"></A>大雲初分寶雹健度第十五</b><p>爾時大雲密藏菩薩言。世尊。有十種大神通法門。惟願如來。分別解說。佛言。善哉善哉。善男子。諦聽諦聽。善思念之。今當為汝分別解說。善男子。有寶雹法門。雹等法門。雹莊嚴王法門。雹燈法門。雹藥法門。雹同法門。雹無盡意法門。雹上上法門。雹上容法門。雹甚深法門。善男子。是名十種法門。爾時眾中有一天女名曰嚴飾自喜。持諸香華幡蓋伎樂以供養佛。即說讚曰<p class='lg'>　世尊大雹王　　天中天滿雨<br>　知諸煩惱業　　而能永斷之<br>　凡夫結無邊　　輪轉受生死<br>　菩薩無煩惱　　故不至諸趣　</p><p><b>　　<A NAME="n562"></A>大雲初分金剛智健度第十六</b><p>爾時大雲密藏菩薩言。世尊。有十智金剛行入智法門。惟願如來。廣分別說。佛言。善哉善哉。善男子。諦聽諦聽。善思念之。吾當為汝分別解說。有神通寶聚法門。喜王法門。神通平等法門。白鵝聲法門。虛空無礙法門。藥王法門。法幢法門。甚深大海法門。不動法門。無邊光法門。不可思議法門。無量劫法門。(梵本長二)善男子。是名十法門。時大眾中有一天女名深智愛。持諸香華幡蓋伎樂以供養佛。即說讚曰<p class='lg'>　如來無上王　　無生亦無滅<br>　為諸眾生故　　示現於生滅<br>　真實常不變　　為眾說無我<br>　其身如金剛　　不可得沮壞　</p><p><b>　　<A NAME="n563"></A>大雲初分無盡健度第十七</b><p>爾時大雲密藏菩薩言。世尊。有十無盡意入神通法門。惟願如來。廣分別說。佛言。善哉善哉。善男子。諦聽諦聽。善思念之。吾當為汝分別解說。有甘露意入法門。安寶法門。樂法門。喜法門。甚深精進法門。意行法門。無盡樂法門。常喜樂法門。善男子。是名十法門(梵本少二)爾時眾中有一天女名大寶輪。持諸香華幡蓋伎樂以供養佛。即說讚曰<p class='lg'>　如來無貧富　　其身無觸礙<br>　憐愍一切故　　樂說大乘經　</p><p><b>　　<A NAME="n564"></A>大雲初分正行健度第十八</b><p>爾時大雲密藏菩薩言。世尊。有十正道法門。惟願如來。廣分別說。佛言。善哉善哉。善男子。諦聽諦聽。善思念之。吾當為汝分別宣說。有深廣行法門。健行法門。現力法門。健勝法門。一切天人法門。入一切時法門。不染一切時法門。一切道喜法門。斷一切惡道法門。大海常潮法門。大海神通法門(梵本長一)善男子。是名十法門。爾時眾中有一天女名曰善得。持諸香華幡蓋伎樂以供養佛。即說讚曰<p class='lg'>　如來無上尊　　修集於正道<br>　雖成堅固藏　　其心初無吝<br>　慈愍於眾生　　及為我等故<br>　今於此寶座　　宣說如是經　</p><p><b>　　<A NAME="n565"></A>大雲初分師子吼健度第十九</b><p>爾時大雲密藏菩薩言。世尊。有十種甚深師子吼行法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有一切味吼法門。一切味喜法門。時神通王法門。蓮華法門。喜地法門。大喜地法門。四威儀法門。聖行法門。淨法門。一切法體法門。善男子。是名十法門。時大眾中有一天女名微妙聲。持諸香華幡蓋伎樂以供養佛。而說讚曰<p class='lg'>　無上智微妙　　猶如大海水<br>　其力難思議　　故能師子吼<br>　為諸眾生故　　生於憐愍心<br>　今說方等經　　其意無所畏　</p><p><b>　　<A NAME="n566"></A>大雲初分師子吼神通健度第二十</b><p>爾時大雲密藏菩薩言。世尊。有十師子吼神通法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有光法門。法蜂法門。法鼓法門。法寶法門。法藏法門。法力法門。法動法門。三匝法門。大地法門。難近法門。一切纓絡法門(梵本長一)善男子。是名十法門。時大眾中有一天子名師子吼。持諸香華幡蓋伎樂以供養佛。而說讚曰<p class='lg'>　如來無因喻　　無勝無有邊<br>　為諸眾生故　　方便師子吼　</p><p><b>　　<A NAME="n567"></A>大雲初分善方便健度第二十一</b><p>爾時大雲密藏菩薩言。世尊。有十入世間方便法門。惟願如來。廣分別說。佛言。善哉善哉。善男子。諦聽諦聽。善思念之。吾當為汝分別解說。有生王入法門。畢竟多方便入法門。信心入法門。師子神通法門。世界非世界法門。時一入法門善不善法門。能調惡人法門。有德王入法門。得一切恭敬法門。下業行法門(梵本長一)善男子。是名十法門。是時眾中有一天子名婆羅呵迦。持諸華香幡蓋伎樂以供養佛。而說讚曰<p class='lg'>　如來方便入涅槃　　其身不動亦不滅<br>　所入禪定難思議　　眾生不解謂永滅　</p><p><b>　　<A NAME="n568"></A>大雲初分神通健度第二十二</b><p>爾時大雲密藏菩薩言。世尊。有十神通寶藏入法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有法周羅法門。大神通法門。寶香藏法門。師子吼入聚法門。破法相法門。栴檀涼法門。無相法門。無語法門。蓮華法門。稱法門。善男子。是名十法門。是時眾中有一天子名增長有德。持諸華香幡蓋伎樂以供養佛。即說讚曰<p class='lg'>　三千大千界　　佛於法自在<br>　法身不可見　　為眾現相好　</p><p><b>　　<A NAME="n569"></A>大雲初分金翅鳥健度第二十三</b><p>爾時大雲密藏菩薩言。世尊。有十金翅鳥神通所入法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別宣示。有能壞婆修吉龍王力神通王法門。自在力入法門。喜入法門。開勇入法門。大海時入法門。能壞大山法門。能壞風力法門。長見法門。能壞一切毒法門。得寶嘴法門。善男子。是名十法門。是時眾中有一天子名深淨行。持諸華香幡蓋伎樂以供養佛。即說讚曰<p class='lg'>　如來大法王　　慧眼喻千日<br>　定根金剛手　　能壞諸煩惱　</p><p><b>　　<A NAME="n570"></A>大雲初分大捨健度第二十四</b><p>爾時大雲密藏菩薩言。世尊。有十大捨時微妙神通王法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有無礙力甚深法門。戒住法門。戒廣王法門。戒界王法門。寶乳流法門。功德流微妙法門。慈力流法門。忍辱流法門。喜力流法門。捨力流法門。善男子。是名十法門。是時眾中有一天子名寶貴德。持諸花香幡幢伎樂以供養佛。即說讚曰<p class='lg'>　禮佛無量力　　常住不壞身<br>　為諸眾生故　　說種種法界　</p><p><b>　　<A NAME="n571"></A>大雲初分無畏健度第二十五</b><p>爾時大雲密藏菩薩言。世尊。有十無所畏大力神通所入法門。惟願如來。分別解。說佛言。善哉善哉。善男子。諦聽諦聽。善思念之。吾當為汝分別解說。有無所畏力神通法門。不悕樂根法門。寶聚法門。十有德法門。淨浣法門。淨光行法門。淨寶光法門。喜入法門。淨等法門。電光法門。善男子。是名十法門。是時眾中有一天子名寶彗星。持諸華香幡蓋伎樂以供養佛。即說讚曰<p class='lg'>　如來祕密藏　　甚深如大海<br>　為諸眾生故　　淨行於法界　</p><p><b>　　<A NAME="n572"></A>大雲初分入行健度第二十六</b><p>爾時大雲密藏菩薩言。世尊。有十入行法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有入藏法門。正行法門。正實法門。吉稱法。門。稱法門。常喜法門。日鬚法門。悲力法門。忍辱法門。常淨法門。善男子。是名十法門。是時眾中有一天子名寶正光。持諸華香幡蓋伎樂以供養佛。即說偈讚曰<p class='lg'>　如來智慧海　　甚深難可測<br>　普為眾生故　　今說大雲經　</p><p><b>　　<A NAME="n573"></A>大雲初分至心健度第二十七</b><p>爾時大雲密藏菩薩言。世尊。有十種至心所入法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有住善界法門。大海智法門。智潮法門。神通行法門。虛空神通法門。無熱法門。初成法門。隨行法門。施喜法門。善至心法門。善男子。是名十法門。是時眾中有一天子名波頭摩智。持諸華香幡蓋伎樂以供養佛。即說讚曰<p class='lg'>　如來無見頂　　無勝無有上<br>　今放大光明　　廣為諸眾生　</p><p><b>　　<A NAME="n574"></A>大雲初分勇力健度第二十八</b><p>爾時大雲密藏菩薩言。世尊。有十勇王大力微妙法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別宣說。有健勝田行法門。首楞嚴法門。勇健神通法門。健力法門。健歸法門。眾生具足法門。智堅健行法門。壞嬾墮法門。廣力法門。健調光法門。健意法門(梵本長一)善男子。是名十法門。是時眾中有一天子名曰勇武。持諸花香幡幢伎樂以供養佛。即說讚曰<p class='lg'>　眷屬不可壞　　猶如金剛寶<br>　摧伏魔官屬　　為眾說是經　</p><p><b>　　<A NAME="n575"></A>大雲初分善健度第二十九</b><p>爾時大雲密藏菩薩言。世尊。有十種善行大神通王所入法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別說之。有善寶調法門。善聚法門。善堂法門。善行法門。善意法門。善德法門。善淨法門。善調光法門。一切善行瓔珞法門。(梵本少一)善男子。是名十法門。是時眾中有一天女名曰善護。持諸香華幡蓋伎樂以供養佛。即說讚曰<p class='lg'>　成就於善相　　安坐善妙床<br>　廣為諸眾生　　敷演無上法　</p><p><b>　　<A NAME="n576"></A>大雲初分神通健度第三十</b><p>爾時大雲密藏菩薩言。世尊。有十三神通藏得開示法門。惟願如來分別解說。佛言。善哉善哉。善男子。諦聽諦聽。善思念之。吾當為汝分別宣示。有樂神通窟法門。喜神通窟法門。大喜神通窟法門。行神通窟法門。師子神通窟法門。等神通窟法門。示神通窟法門。悲神通窟法門。捨神通窟法門(梵本少四)善男子。是名十三法門。是時眾中有一天女名大海意。持諸華香幡蓋伎樂以供養佛。即說讚曰<p class='lg'>　菩提樹常住　　弟子樂依止<br>　安根不動搖　　故得生定牙<br>　獲果常不變　　是故稽首禮　</p><p><b>　　<A NAME="n577"></A>大雲初分智健度第三十一</b><p>爾時大雲密藏菩薩言。世尊。有十智初行法門。惟願如來。分別說之。佛言。善哉善哉。善男子。諦聽諦聽。善思念之。吾當為汝分別解說。有法增長法門。喜食法門。無盡意法門。貪神通法門。施舟法門。不樂世間法門。莊嚴地法門。莊嚴界法門。樂調法門。住時法門。善男子。是名十法門。是時眾中有一天女名須曼那華。持諸華香幡蓋伎樂以供養佛。即說讚曰<p class='lg'>　如來戒無上　　智慧無上上<br>　憐愍眾生故　　廣說大雲經　</p><p><b>　　<A NAME="n578"></A>大雲初分智寶藏健度第三十二</b><p>爾時大雲密藏菩薩言。世尊。有十智寶藏法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別宣示。有善持寶藏法門。法持法門。恭敬法門。心持法門。調王法門。正精進法門大海寶藏法門。樂吉法門。智果法門。大吉法門。成就功德法門。端正法門。持戒精進法門(梵本長三)善男子。是名十法門。是時眾中有一天女字連華鬘。持諸華香幡蓋伎樂以供養佛。即說讚曰<p class='lg'>　如來大智海　　我今至心禮<br>　深定祕密藏　　大悲故宣說<br>　如來既自獲　　常樂我淨等<br>　亦復令眾生　　同己之所得　</p><p><b>　　<A NAME="n579"></A>大雲初分施健度第三十三</b><p>爾時大雲密藏菩薩言。世尊。有十正知微妙寶藏法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有寶藏法門。淨藏法門。淨樂法門。施樂法門。施目法門。深藏法門。深法莊嚴法門。正見法門。愍一切眾生法門(梵本少一)善男子。是名十法門。是時眾中有一天女字法寶樂。持諸花香幡蓋伎樂以供養佛。即說讚曰<p class='lg'>　如來大施主　　莊嚴大施聚<br>　施一切眾生　　不觀田非田　</p><p><b>　　<A NAME="n580"></A>大雲初分福田健度第三十四</b><p>爾時大雲密藏菩薩言。世尊。有十種福田種子法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有寶行勝法門。寶流雨法門。寶行聚法門。寶功德聚法門。寶正意法門。寶目法門寶意法門。寶光法門。寶燈法門。寶電法門。無盡意法門。寶住法門。一切寶田法門。(梵本長三)善男子。是名十法門。是時眾中有一天子名曰寶雨。持諸香華幡蓋伎樂以供養佛。即說讚曰<p class='lg'>　諸佛等正覺　　是世之福田<br>　大慈悲憐愍　　一切諸眾生<br>　能了田非田　　故名阿梨呵　</p><p><b>　　<A NAME="n581"></A>大雲初分正法健度第三十五</b><p>爾時大雲密藏菩薩言。世尊。有十種真實神通安樂樂王所入法門。惟願如來。分別解說。佛言。善哉善哉。善男子。諦聽諦聽。善思念之。吾當為汝分別解說。有不動法門。住貌法門。不動樂法門。深住法門。不可思議聚法門。不可思議聚解脫法門。樂意法門。不可思議住法門。如來智印法門。一切大海無盡意法門。善男子。是名十法門。是時眾中有一天子名曰大光。持諸香華幡蓋伎樂以供養佛。即說讚曰<p class='lg'>　諸佛婆伽婆　　所說微妙法<br>　所為諸眾生　　悉皆難思議　</p><p class='juan'>
大方等無想經卷第三</p>
</body></html>
