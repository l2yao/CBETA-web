<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p><p><p></li><p><b>　　<A NAME="n588"></A>No. 388</b><p class='juan'>
大雲無想經卷九</p>
<p>盲今已□□□□□□□□□□□□□□以憐愍心。受我等□□□□□□□□□□於先所。作眾罪心。□□□□□□□□□□重罪得滅。漸生善法。□□□□□□□□□量眾生。得無根信。無量□□□□□□□□眾生發阿耨多羅三藐三菩提心。□□□□<p>爾時會中。有一梵志。名曰直道。即從坐起。驚愕舉手。而作是言。大眾盡知瞿曇沙門是大妄語。先常說言作五逆罪。誹謗正法。毀呰聖人。用招提僧物及佛法物。犯四重禁。污比丘比丘尼。邪見。是十種人是地獄種。現在不能斷欲界結。證沙門果。不能增長無上正法。今者乃說有正信心。悔先所作。罪則得滅。還能增長如來正法。不信之者。名地獄人有正信者。名如法住。云何瞿曇作二種說。信我法者。名為正見。不信我法。名為邪見。瞿曇沙門不觀先言。復說是語。如是一切。云何得名一切智也。瞿曇沙門非一切智。非一切見。說一切見。諸外道等。亦作是說。我一切智。我一切見。信我道者。名為正見。信瞿曇者。名為邪見。如是二語。有何差別。若無差別。云何分別是正是邪。爾時世尊。告大雲密藏菩薩摩訶薩言。善男子。諦聽諦聽。一切眾生。為四顛倒之所圍遶。復有四不具法。所謂戒見威儀正命。因是八法。能令眾生行黑闇處。不能分別邪之與正。法與非法。善男子。是道梵志。於大眾中。驚舉手言。沙門瞿曇。作虛妄語。是言即虛。善男子。一切法虛。如來能說。是故如來不為妄語。一切諸法。無性無定。無體無緣。不可定說。空無出滅。不名為物。無淨不淨。如夢如幻。如水中月。如熱時炎。如[<a href='javascript:showpic("../fontimg/003320.gif")'>口*兮</a>]聲嚮。如乾闥婆城。龜毛兔角。貪瞋癡體。無有真實。因惡覺觀。而便出生。本無今有。以有還無。善男子。一切眾生。不知是相。是故唱言。沙門瞿曇。作二種語。虛妄而說。如來雖說十種眾生。信者則能除滅眾罪。不生信者。則入地獄。善男子。若有罪人。能作如是觀法相者。是人名信。能滅眾罪。如其不能如是觀者。名為無信。是地獄人。善男子。有師子吼無上梯智回復無生忍無邊神足法門陀羅尼。菩薩摩訶薩。若有成熟是陀羅尼。於大會中。宣說一偈。則能摧滅一切邪見。破顛倒心。及心數法。離一切疑。能破慳貪瞋恚癡垢。善男子。若復有人。具無量罪。聞是持已。於七日中。至心念佛。不念一切世間之事諸煩惱結。是人即見一切三界三世陰入界。猶如大風。是人爾時。心如風等。觀一切法。三界三世諸陰入界。都無所著。不可宣說。是人名為不著三界諸陰入界。作是觀時。於三界中。不名清淨。不名不淨。不名解脫。不名繫縛。不名為此。不名為彼。不名凡夫。不名聖人。不名為去。不名為住。是人終不為凡夫法之所誑惑。斷一切想。見倒心倒。見五欲樂。如風如空。雖從世法。說有五欲。而其內心。都不染著。不生不滅。而能斷除一切惡法。如先所說。十種眾生。善男子。是梵志者。以不解故。唱如是言。沙門瞿曇。作二種言。虛妄所說。善男子。若人能觀如是法相。是人即得無生法忍。若得是忍。當知是人決定得成無上道果。若有善男子善女人。獲得如是陀羅尼門。心喜讚誦。惠念三寶。至心供養。是人則為一切人天之所恭敬。亦為天人四大天王之所擁護。雖未解脫。亦能除滅一切重罪。業障煩惱障。報障法障。乃至夢中。終不失於菩提之心。具足獲得四無礙智。不為世法之所染污。猶如蓮花。離諸怖畏。四魔大怨。不能為惡。能增長善法。凡有所說。眾樂聽受。見皆生憐。憐已能救。遠離邪書。不善惡友。身無四百四病。能濟眾生一切患苦。常施眾生。歡喜快樂。隨所生處。諸根完具。四無量心。無能動轉。見怖畏者。心生愍念。如親父母。常為眾生。樂見愛念。雖不貪利。而為一切之所供養。遠離五蓋。樂順善法。若客因緣。暫時睡眠。夢中則見十方如來諸菩薩等。如是菩薩初未聞法。悉皆得聞。分別十善及十惡法。示生死苦。開大方便。說菩薩戒。即聞法已生喜信。以是因緣。捨命之時。心不退轉。不生怖畏。見十方佛。所言不錯。捨身即得生淨妙土。見佛聞法。常親近佛。修五神通。習自然生。不由他得。常得化生。不由三惡。不失見佛。樂聞正法。供養眾僧。何以故。善男子。是陀羅尼法門。乃是一切過去諸佛之所宣說。為滅惡世眾生罪故。過去諸佛。了了喜見。未來之世。諸惡眾生。不能親近諸善知識。遠離正道。行於黑闇。修習邪見。常住煩惱重病之中。去菩提道。以是因緣。過去諸佛。悉共演說是陀羅尼。善男子。若有現在十方諸佛。亦共宣說是陀羅尼。若有未來十方諸佛。亦共宣說是陀羅尼。皆共為滅直道梵志等逆罪故<p>爾時世尊。告直道梵志善男子。汝說眾生五大身者。是名五陰十二入十八界。是五陰中。乃至十八界中。眾生顛倒。生於我想。因我想故。流轉生死。猶如車輪。眾生以是四倒因緣。盲生盲死。受無量苦。離人天樂及無上樂。心無慚愧。正信智慧。是故便說四大五陰十二入十八界是我我所。善男子。我今問汝隨汝意答。汝法地大。即是我我所邪。不也世尊。因是地大。則便有我。善男子。若從地大而有我者。我即是地。地即是我。是故地亦名地。亦名為我。亦名眾生。亦名壽命。亦名欲器。亦名增長。亦名士夫。亦名摩納。亦名為作。亦名使作。亦名為起。亦名使起。亦名說者。亦名使說。亦名為受。亦名使受。亦名為知。亦名使知。其餘諸大及法入界。亦復如是。善男子。一切諸大陰入界等。悉不名我。乃至使知。悉不名我。善男子。一切諸大陰入界等。過去未來現在。非我我所。是故諸大陰入界等。不可取持。不生不滅。不作不可見聞。善男子。眼空色空眼識空。三法因緣觸亦空。四法因緣受亦空。是故一切諸法無主。不得自在。無此無彼。善男子。如是諸大陰入界等。非男非女。心心數法。不名為男。不名為女。以是因緣。一切諸法。皆如虛空。念念生滅。無自性故。猶如電光。不可宣說。若人殺人。得殺罪者。是人為以現在身心得罪。為以過去身心得罪。為以未來身心得罪。梵志言。世尊。過去已滅。未來未生。現在無住。佛言。以是因緣。應無殺罪。若言有殺。云何名殺。地不殺地。餘一切大陰入界等。亦復如是。梵志言。世尊。因緣惡心故。名之為殺。佛言。善男子。汝云何言。因惡心故。得名殺者。如是惡心。住在何處。為在欲界。為在色界。無色界耶。虛空耶。意界耶。有為界耶。無想界耶。有漏界耶。無漏界耶。有界耶。無界耶。善男子。若有人發於惡心。作五逆罪。誰是發耶。如是心者。以何為性。誰轉是心。作善不善。住在何處。而作此轉。若無作者。及無受者。汝云何言。有我我所。爾時梵志默然不言。善男子。以何因緣。默然不答。梵志言。世尊。我今已得入是法門。見一切法。無作無取。無住無性無體。不可宣說。猶如虛空。熱時之炎。夢幻水月。世尊。一切諸法。無有住處。無彼無此。是故我今默然無言。佛言。善哉善哉。善男子。是名師子吼無上梯智回復無生忍無邊神足法行陀羅尼法門。斷一切苦入大智門。是菩提道之初行也。斷二種生。遠離煩惱塵埃。如是法門。不與一切聲聞辟支佛共。善男子。汝等雖復殺父殺母。唯得重業。不得逆罪。汝今復得入是法門。生大信心。漸漸當得。消滅無餘。梵志聞已。心大歡喜。即前禮佛。長跪叉手。白佛言。世尊。我頑闇謗佛所說。今以逆罪。并謗佛咎。於如來前。誠心懺悔。善男子。汝今此罪。欲留餘不。世尊。云何名為餘。善男子。雖生慚愧。發露懺悔。若不發阿耨多羅三藐三菩提心。是名為餘。若能憐愍一切眾生。發阿耨多羅三藐三菩提心。是名無餘。是人亦能斷四顛倒。亦得聖智。親近梵住。增長善法。善根堅固。雖有冰緣。不能令退得無礙智。爾時直道梵志等。無量那由他眾生。白佛言。世尊。我等今者。至心憐愍。為一切眾生故。發阿耨多羅三藐三菩提心。悔先所作。唯願如來大慈憐愍。受我重懺重願。如來為我等故。說師子吼無上梯智。回復無生忍無邊神足法門陀羅尼。是陀羅尼。不與聲聞辟支佛共。雖有共者。我所不求。我今所求如來第一義無上智陀羅尼。能莊嚴一切善法一切世法佛無上智無畏施等陀羅尼。為大眾增長善法。不忘不失。至心受持。能破四倒。成菩提道。壞一切結。及諸惡業。是陀羅尼。是諸菩薩摩訶薩等之大寶聚。無上三昧。以是因緣。能令菩薩。乃至夢中。心無退轉。有所至處。若沙門眾。婆羅門眾。剎利眾中。心無所畏。常樂惠施。懃行精進。遠離一切惡不善業。能令怨敵。生歡喜心。離諸放逸。邪書邪見。及惡知識。亦能調伏如是等人。常能演說無礙法門。令說法者。無有病苦。及諸惡事。不為諸魔之所得便。常知宿命。得化生身。離諸惡有。常得親近十方諸佛。聽受正法。供養眾僧。世尊。是陀羅尼。名為一切菩薩摩訶薩祕密之藏。唯願如來。生憐愍故。分別解說。佛言。善哉善哉。善男子。是陀羅尼。悉能成就無量善法。如法所說。諦聽諦聽。當為汝<p>說。爾時世尊。即為說之　波[<a href='javascript:showpic("../fontimg/059283.gif")'>口*離</a>]　迦[<a href='javascript:showpic("../fontimg/059283.gif")'>口*離</a>]　啵迦[<a href='javascript:showpic("../fontimg/059283.gif")'>口*離</a>]　多迦[<a href='javascript:showpic("../fontimg/059283.gif")'>口*離</a>]　陀邏毘[<a href='javascript:showpic("../fontimg/003622.gif")'>口*伐</a>]提　波邏半遮那目呿　波邏朱那坭　波邏坭　毘喏[<a href='javascript:showpic("../fontimg/067876.gif")'>口*((局-口+、)/一)</a>][<a href='javascript:showpic("../fontimg/003622.gif")'>口*伐</a>]提　扇[<a href='javascript:showpic("../fontimg/067876.gif")'>口*((局-口+、)/一)</a>]　波邏[<a href='javascript:showpic("../fontimg/067878.gif")'>口*(罩-卓+(口/田))</a>]那因提梨　遠離色香味[<a href='javascript:showpic("../fontimg/067876.gif")'>口*((局-口+、)/一)</a>]　遠離顛倒　能燒一切毒　能遠離一切惡鬼惡道病　無礙法門　具足法門　真實智法門　無礙心　大法施　具足法施　能破五蓋莎呵<p>善男子。若佛弟子。比丘比丘尼。優婆塞優婆夷。受持如是陀羅尼咒。讀誦書寫。若月八日。淨自洗浴。著新衣服。淨其內心。在佛前像前塔前舍利前。千遍讀誦。以劫貝縷一百八結。以用繫頭。是人若與惡眾共行。能令一切。不見其形。臥無惡夢。是名陀羅尼一句。善男子。<p>復有一句。所謂　雖[<a href='javascript:showpic("../fontimg/005204.gif")'>泥/土</a>]　優牟[<a href='javascript:showpic("../fontimg/005204.gif")'>泥/土</a>]　頗藍牟[<a href='javascript:showpic("../fontimg/005204.gif")'>泥/土</a>]　優波闍[<a href='javascript:showpic("../fontimg/000407.gif")'>仁-二+兮</a>]　拘嘶　[<a href='javascript:showpic("../fontimg/003622.gif")'>口*伐</a>]闍　不失意心堅[<a href='javascript:showpic("../fontimg/042744.gif")'>革*卬</a>]　電心如法住　次等住　能生如來智光　未[<a href='javascript:showpic("../fontimg/067876.gif")'>口*((局-口+、)/一)</a>]　毘頭末[<a href='javascript:showpic("../fontimg/067876.gif")'>口*((局-口+、)/一)</a>]　藪缽[<a href='javascript:showpic("../fontimg/067876.gif")'>口*((局-口+、)/一)</a>]　[<a href='javascript:showpic("../fontimg/067877.gif")'>口*(仁-二+質)</a>][<a href='javascript:showpic("../fontimg/067876.gif")'>口*((局-口+、)/一)</a>]　無礙寂靜　念心增長　莎呵<p>若有善男子善女人。受持如是陀羅尼句。讀誦書寫。當於佛前像前塔前舍利前。千遍讀誦。飲黑蜜蓮化鬘漿。一日之中。能誦千偈。得他心智。善男子。若有善男子善女人。比丘比丘尼。優婆塞優婆夷。在寂靜處誠心如法。行是陀羅尼。是人不過七日。獲得四禪。壞欲界結。見十方佛。得如證意三昧。能化眾生。滅一切障。所謂業障。報障煩惱障。能淨眾生所謂諸根。能燋眾生一切煩惱顛倒等結。親近住於賢聖之道。無能令其退轉菩提。親近一切智。不從他因。而生智慧。得一切佛三世無礙無畏法門。以是三昧因緣力故。得發願力。能淨一切諸惡眾生。速得阿耨多羅三藐三菩提。說是陀羅尼時。是大會中。八萬四千那由他眾生。得是陀羅尼。八那由他眾生。除重業因緣。得如法忍。無量眾生。未發聲聞心令發。未發緣覺心令發。無量眾生。未發阿耨多羅三藐三菩提心令發。無量眾生。於菩提心。得不退轉<p>爾時大雲密藏菩薩摩訶薩。白佛言。世尊。未來之世。若有比丘比丘尼。優婆塞優婆夷。受持讀誦是大雲經。是等當得何等功德。復能滅除何等煩惱。復能遠離何等果報。復得何等智慧之力。何時當得大乘智慧。能度無邊生死大海。何時當轉無上法輪。施諸眾生清淨法眼。佛言。善男子。如是義者。悉不應答。大雲菩薩。如是三請。佛亦不答。爾時文殊師利。白佛言。世尊。如是經典。當付囑誰。調伏未來諸惡眾生。世尊。未來之世。有剎利旃陀羅。婆羅門毘舍首陀旃陀羅。或有未聞如是經時。或以惡事。加於四部。以是業緣。無量歲中。於三惡道。受是果報。唯願如來。為滅如是旃陀羅等惡業果故。以是果故。經典付囑侍者。佛言。文殊師利。我涅槃後。此佛世界。真正王種。斷滅無餘。弊惡之人。當為王者。如是惡人。斷正王法。憍慢嫉妒。心無慚愧。多行放逸。非歸依處。而作歸依。如是國土。所有大臣長者沙門婆羅門等。亦復如是。破戒慳貪。心無慚愧。具十惡法。不信三寶。無供養心。不能求請常樂宣說無因無果。菩薩摩訶薩。見是國土所有眾生。如是習惡。即便移至他方淨土。諸菩薩等。既移去已。此之世界。惡世惡時。即便熾盛。眾生多病。穀米<span class='corr'>勇</span>貴。四兵競起。互相抄劫。皆由眾生不知足故。善男子。我當付誰如是經典。誰能於是惡眾生中。分別解說。善男子。若有人能堪忍飢渴種種苦惱罵詈撾打。不惜身命。是人乃能流布是典於未來世。若有是者。我當以是無上正典。而付囑之。爾時會中。有一菩薩。名曰無畏功德疾行。即從坐起。頭面作禮。長跪白佛言。世尊。我能於是無量世中。受無量苦。若刖手足。破頭出目。飢渴寒熱。撾打罵詈。乃至三惡道苦。當為流布如來是經。我能通於如來世界所有大城村邑聚落。若龍若鬼。流布是經。為斷眾生四顛倒故。令其持戒。懃行精進。正見具足。成就六波羅蜜。得無上菩提故。佛言。善哉善哉。善男子。如汝所願。汝悉能作。令無量眾生。施作佛事。善男子。汝所願者。能得具足六波羅蜜。速成阿耨多羅三藐三菩提。善男子。雖有無量大眾。如汝等輩。實為難得。未來世中。受汝語者。亦復難得。難有受者。生於重信。持讀誦說。分別示教。亦復難得。若未來世中。有能受持讀誦解說書寫樂教。是人則得十事功德。身常無病。不求供養衣服飲食臥具醫藥。自然而得不求善友。而得親近。十方諸佛。所共愛念。凡所說法。人樂聽受。得舍摩他毘摩舍那。具足世義及出世義。身心寂靜。增長三寶。得無上陀羅尼。善男子我。雖說其十事功德。若能教人懺悔。除滅無量惡罪。亦復獲得無量福德。復次善男子。如是之人。若能至心。於未來世。受持讀誦。廣為人說。得無量福。是人捨命。了了得見十方諸佛。諸佛各言。汝善男子。生我世界。聽我正法。斷於四倒。滅諸惡法。成就聖智。住於梵住。受我法已。常得化生。斷三惡道。速得阿耨多羅三藐三菩提。乃至得入大般涅槃。是人聞已。生歡喜心。即得生彼諸淨佛土。善男子。如是之人。受是法已。所在生處。諸根具足。得上妙色。一切眾生之所樂見。得三寶信。能設供養。若聞正法。即得解脫。壞一切業。所受正法。堅持不失。獲得一切陀羅尼門。聲聞緣覺菩薩三昧。能過聲聞辟支佛道。復能教化無量眾生。住於梵住。若有未來受持是語。當得成就如是功德。文殊師利白佛言。世尊。是菩薩能發如是難得之心。正應當以是經付囑。爾時世尊。告無畏功德疾行菩薩。今以此經。付囑於汝。爾時無畏功德疾行菩薩。與無量菩薩。敬承佛教。受是經典。梵住等無量梵天。紺目等無量帝釋。四天王等無量鬼神。難陀婆難陀等無量龍王亦共受持。無量眾生。發阿耨多羅三藐三菩提心<p class='juan'>
大雲無想經卷第九</p>
<blockquote class='FuWen'>　　　　清信女張宣愛所供養經</blockquote><p>　　　　　歲在水卯正月十一日寫訖</body></html>
