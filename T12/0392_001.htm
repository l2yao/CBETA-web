<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T12 </TITLE>
</head>
<BODY>

<p><p><p></li><p><b>　　<A NAME="n596"></A>No. 392</b><p class='juan'>
佛滅度後棺斂葬送經	(一名比丘師經)		</p>
<p><span class='byline'>　　　　失譯人名今附西晉錄</span><br><p>聞如是。一時眾祐。遊於華氏國。阿難以人定時。白眾祐言。眾祐滅訖之後。棺斂尊身其禮云何。眾祐曰。且自憂身無憂佛也。吾滅度後。當有梵志理家盡禮葬送。阿難言。其禮云何。眾祐曰。如飛行皇帝送喪之儀。重曰。願聞儀則。眾祐曰。聖帝崩時以劫波育[<a href='javascript:showpic("../fontimg/057087.gif")'>疊*毛</a>]千張纏身。香澤灌上令澤下徹。以香[<a href='javascript:showpic("../fontimg/032436.gif")'>卄/積</a>]身。上下四面使其齊同。放火闍維撿骨香汁洗盛以金甕。石為[<a href='javascript:showpic("../fontimg/021603.gif")'>番*瓦</a>][<a href='javascript:showpic("../fontimg/021470.gif")'>古*瓦</a>]。縱廣三尺厚一尺。四邊上下各安一枚。金甕置中。跱剎懸繒具供所應。起土為塔華香供養。佛當踰彼。所以然者。吾自無數劫。以四等弘慈行六度無極。經緯十方拯濟群生。功德隆赫。成斯如來無所著正真道最正覺道法御天人師至尊難齊。各以把土。供養塔者。其福無量。末世穢濁。民有顛沛之命。財有五家之分。吾以是故。留舍利并缽。以穰世顛沛之禍。安祐眾生。為宗廟像。令民睹則沙門以經導化未聞。令生者永去牢獄之酷。死者免三塗之罪。必獲昇天。若為佛廟。當令踰彼矣。阿難言。缽當如之。佛言。吾缽者四天大王之所獻也。合四以為一。佛所食器。群生慎無以食矣。滅度之後。諸國諍之。民心邪荒。賤命貴婬。背孝尊妖。缽當變化現五色光。飛行昇降。開化民心。黎庶睹之。追存佛德。去愚即明。順					用										正教。皆興								廟																寺。旌表佛德。轉當東遊。所歷諸國。凶疫消歇。君臣康休。穀帛豐穰。欣懌無患。終遠三塗。皆獲生天。極東國王。仁而有明。缽當翔彼。王崩之後。其嗣婬荒。廢真從邪。民心亦爾。睹缽無肅敬之禮。天龍見之。悲喜迎缽。還海供奉。王亡尊缽。憂忿交胸。布告諸國。購缽千金。連年募之。令出首尾。民貪重賞。遍索不得。時有賤人。其名曰師。偽作比丘。饕餮酒食。妻居育子。當醉提兒詣宮門言。吾知缽處。王聞大喜。請沙門入。曰缽所在乎。對曰。先以金來。王賜金千斤。師曰。唯沙門當盜之耳。即下書考推諸沙門。其毒酷烈。臣民睹之。靡不怨王。王曰。爾為誰沙門乎。答曰。吾師事佛。王曰。佛有何戒耶。師曰。有二百五十戒。王曰。首戒云何。答曰。第一當遵慈仁。普惠恩及群生。視天下群生身命。若己身命。慈濟悲愍恕已安彼道喜開化。護彼若身。潤逮草木。無虛[<a href='javascript:showpic("../fontimg/014647.gif")'>木*瓦</a>]絕也。王曰。善哉佛之仁化。懷天裹地。何生不賴焉。二當遵清。無積穢寶。尊榮國土。非有無篡。草芥之屬。非惠不取。王曰。善哉斯可謂清白者也。三當遵貞。心無存婬。口無言調。偽聲邪色。一不視聽。睹彼婦人。以母以姊。以妹以女。寧就燔身無為婬亂。王曰。善哉摸真景淨。佛化為首矣。四當慎言無兩舌惡罵。妄言綺語。前譽後毀。證入無辜。蠱道鬼妖厭禱咒咀。寧就吞炭。不出毒聲也。王曰。善哉佛化。惴惴慓慓。慎言乃如茲乎。五當絕酒夫酒者。令君不仁。臣不忠。親不義。子不孝。婦人奢婬。厥失三十有六。亡國破家。靡不由茲。寧飲毒而死。不酒亂而生矣。王曰。善哉佛之明化。令吞德懷道。滅于眾惡。興于諸善。清淨為身。淡泊為志。經化令仁。而爾教吾令殺。戒云守清淨無貪。而爾偷金。戒云無婬。而爾畜妻。戒當盡誠而爾虛譖。沙門云。其盜缽令吾罪無辜。戒無嗜酒。而爾醉來。外諸沙門。有具斯五德為高行者不乎。答曰。其為凶穢。甚於吾矣。王問有司。諸沙門何以為業。對曰。分衛無度。其為眾穢。甚於彼師矣。王曰。佛戒有二百五十。仁過仁儀清等太素。貞齊虛空。信若四時。明跨日月。緣得斯類。篡法服。偷應器。偽為沙門。亂正真乎。一戒不奉。而云二百五十。敕有司曰。佛清淨廟。賢聖所宗非鳥獸之巢窟。逐出穢濁者。無令止佛廟矣。國之君子。欲興利廟。惟無快賢處中宣佛神化者。抆淚而止。自斯大道陵遲。神化日衰。佛告阿難。吾雖滅度後。留缽及舍利。若有賢者。肅心奉養。終皆昇天阿難言。千歲之末。缽現神德。變化若茲。豈況無上正真道最正覺之靈化乎。佛說經時。天龍鬼神。王臣四輩。靡不哽咽。稽首而去<p class='juan'>
佛滅度後棺斂葬送經</p>
</body></html>
