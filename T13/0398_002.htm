<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
大哀經卷第二</p>
<p><span class='byline'>　　　　西晉月氏三藏竺法護譯</span><br><p><b>　　<A NAME="n168"></A>無蓋法門品第三</b><p>於是法[<a href='javascript:showpic("../fontimg/002420.gif")'>敖/力</a>]王菩薩在於彼會。而白佛言。唯然世尊。如來境界不可思議。示現建立大聖威光。令諸菩薩永無狐疑。各各修行。唯當宣說無蓋之門大會法品。所以者何。其大會者今悉集此。皆為菩薩。一被大德鎧不可思議。二以大神通聖慧娛樂。三皆有功勳通於十方。四所修清白心離垢穢。五以明解脫多所照燿。六皆為諸佛所見咨嗟宣揚功勳。七於一切法得尊自在。八諸度無極越終始岸。九一切皆從權方便生。十而悉消化魔業欲塵。十一降伏一切諸外邪道。十二皆能分別方便講說章句誼理。十三慧無罣礙智度無極超於彼岸。十四其意自由勇步無難逮聖總持。十五建立無蓋辯才無斷。十六曉了眾生根原所趣。具足缺漏備不備者。十七察諸眾生從應所解而為說法。十八所宣經道除眾罪殃而無遺漏。十九其音隨時柔軟和雅。如哀鸞鳴。猶龍海吼。亦如梵聲。二十慈愍眾生而示滅度。亦以慈愍令眾得濟。二十一心常懷執無極之慈。二十二志性抱念無蓋之哀。二十三所住堅固而不可動。言行相應。二十四修立法幢顯示十方。二十五其志堅強猶如金剛。不可破壞如鐵圍山。二十六盡建所願不失本誓。二十七暢入深妙分別玄奧十二緣起。二十八蠲除兩際斷滅常見一切諸見六十二疑所習連著。二十九亦如大乘群庶法王。誘進牽致使入於道。三十眾庶大導將致無難。三十一從無央數劫好樂法寶合集智慧。三十二為大醫王療眾人病。滅除眾生無色塵勞蓄滯之病(第三十三法經本<span class='corr'>闕</span>)。三十四此諸菩薩大師子王所撫育子。三十五一切諸行若聽異音。聞說如來秘密之誼。亦不恐懼。三十六而以相好莊嚴其身。三十七皆以大哀具足祠祀。三十八其心勇猛不懷怯弱。三十九降伏四魔愛欲境界。四十善施橋梁開寤眠寐。四十一如是根力覺意禪思解脫定意正受。以善修成所當為業。四十二常以慇懃欲度眾生。四十三逮得總持攬制一切。四十四若利無利。歎譽誹謗。有譽失名。若苦若樂。於世八事而無所著。四十五其心得入歡喜悅豫樂愛經典。四十六頒宣流布道法之寶。四十七充滿智慧備悉道空。四十八其行鮮明猶如蓮華。四十九蠲除一切諸有為法。五十其光清淨覆蔽日月釋梵暉曜。五十一悉已逮得海中三昧。五十二道御一切諸法之寶。五十三而於三寶由得自在無能斷截。五十四明識解說一切諸界。五十五執持諸佛經典之要五十六積累合集無量功德咨嗟之稱。五十七造立無限功祚智業。五十八而得親近具足佛慧。五十九達了當來無央數劫本末之際。六十(第六十法本內少)。法[<a href='javascript:showpic("../fontimg/002420.gif")'>敖/力</a>]王菩薩白佛言。如是世尊。此諸菩薩大士之會功勳若茲。我意大聖。心自念言。當令世尊為諸菩薩宣無蓋門大會法品。諸菩薩眾所可由生。至未曾有天中之天。諸佛興出多所饒益。則能悅可菩薩大士。使得成具。當來菩薩德本明哲。其初發意菩薩清淨行欲成者令入一乘使不退轉。諸菩薩眾具足佛法。至阿惟顏一生補處。令其果報無所遺失。若有眾生所識分明志存決定。懷來因緣化使入道。其不決定當令仰入於無極哀其有眾生永在邪見。為說處所使決其網。樂三乘者因故佛興而自嚴飾。諸天龍神犍沓和人與非人世人阿須輪。皆得蒙濟。所以者何。佛興出世實為善哉。如是比像。至未曾有難及希有。經典之要。現出於世得共睹知。唯願大聖。斯等正士發意之頃。建立化變此法高座。一切聲聞及諸緣覺。於百千劫所不能逮。吾以是故心自念言。難及難及至未曾有。此人之等。乃能施設如是色像神足變化。誰以見此。當復興發聲聞之行緣覺之心。所以者何。其有初發菩薩心者。過諸聲聞緣覺之眾。今欲引喻。譬如世尊。愚癡之子從生騃冥。捨夜光大寶珠。取水精珠。所見顛倒自以為是。眾人所行亦復如是。捨乎大乘。轉求聲聞緣覺之乘。若復有人至性真實。發無上正真道意。若已發意甫發意者。亦當不久具足成就如是法要。法[<a href='javascript:showpic("../fontimg/002420.gif")'>敖/力</a>]王菩薩說是語時。彼眾會中三億百千垓天人。皆發無上正真道意<p><b>　　<A NAME="n169"></A>大哀經莊嚴法本品第四</b><p>爾時世尊睹諸菩薩皆來大會。此諸菩薩皆以法故。而來集此。悉以執持如來妙藏。宣暢菩薩諸所行住無蓋法門所由品奧。修御法典。復有光明名無畏辯。應時眉間大人之相放斯光曜。遶諸菩薩七匝已竟。因復遶於總[<a href='javascript:showpic("../fontimg/002420.gif")'>敖/力</a>]王菩薩身百千匝。尋入總[<a href='javascript:showpic("../fontimg/002420.gif")'>敖/力</a>]王菩薩之頂。適蒙此光承佛威神。遶諸菩薩百千匝。其光悉照師子之座。其身威儀轉復光曜光明巍巍。益甚加倍踰諸菩薩。總[<a href='javascript:showpic("../fontimg/002420.gif")'>敖/力</a>]王菩薩。時見如來無極威變。即從座起。偏出右肩右膝著地叉手。於世尊上虛空之中。化成如來莊嚴寶蓋。佛所建立。琉璃為幢上至炎天。瑰異琦珍帝青琉璃寶藏殊妙而以嚴飾。垂貫真珠繒綵旗幡而為莊校。紫金交露周匝繚遶。覆諸菩薩大會之眾。其蓋廣長大如三千大千世界。如是比像建立寶蓋奉獻如來。雨於天華。威變伎樂而自然鳴。尋時以頌而讚世尊<p class='lg'>　光明普遍靡不見　　目所周悉為顯誼<br>　諸法自在權自由　　不可思議趣諸德<br>　大聖正士演光明　　其口清淨宣辯才<br>　道光繞我百千匝　　在吾頂上沒不現<br>　如本意志所懷念　　辯才照明持亦然<br>　所知百千勝於前　　用蒙人雄道師恩<br>　其身巍巍心清淨　　踊躍以時獲如願<br>　乃知正覺慧無量　　其大辯才入我身<br>　佛實難及威無極　　其羸劣者不所樂<br>　承佛聖旨今悉見　　當復啟問愍眾生<br>　諸菩薩眾行所入　　等趣世間而御眾<br>　所生光明所變處　　當復諮啟阿惟顏<br>　魔眾無量悉來會　　而獨遊步上道乘<br>　及餘志求微妙法　　為是等故問最勝<br>　當善執持此魔場　　而常諦受斯佛慧<br>　今適是時世尊說　　為眾生故開法藏<br>　鄙身明智無不及　　人中之尊慧無量<br>　能了最勝無限智　　今當啟問無極權<br>　世尊聖慧由自在　　本於長夜所修學<br>　善遵[<a href='javascript:showpic("../fontimg/002420.gif")'>敖/力</a>]尊為法王　　惟為頒宣道師行　</p><p>總[<a href='javascript:showpic("../fontimg/002420.gif")'>敖/力</a>]王菩薩以頌讚佛已。白世尊曰。如來境界不可思議。諸菩薩行莫能稱限。吾及眾會聽察如來至真等正覺所說經法。未曾厭倦睹於眾生。最勝世尊行乎大哀。故問此誼何謂世尊。菩薩莊嚴而自校飾。以菩薩行而為應誼。何謂菩薩不可思議逮法光明離於闇冥蔽礙之患。以大法門而為清淨。何謂菩薩在眾生尊。第一大哀修行慈愍。成就所行不捨眾生。何謂菩薩逮佛菩薩所行諸業。所尊正法不懷惱法善哉世尊。願分別說諸佛菩薩之所行住等趣法門。猶如菩薩降伏魔眾。蠲除疑網入如來界遊菩薩境。曉了一切眾生志操。心行清淨攝取佛土執持魔場。從如來教而於諸法速得自在無所蔽礙<p>佛告總[<a href='javascript:showpic("../fontimg/002420.gif")'>敖/力</a>]王菩薩。善哉善哉。正士。乃能問於如來。欲善決了諸佛菩薩。仁能逮得無量如來所行了了。族姓子。諦聽善思念之。當為汝說。如諸菩薩行及餘菩薩功勳具足。疾逮一切諸法自在。總[<a href='javascript:showpic("../fontimg/002420.gif")'>敖/力</a>]王菩薩及諸大眾受教而聽。佛言。菩薩有四事莊嚴。何謂四。一曰戒莊嚴未曾毀禁。二曰定意莊嚴至未曾亂。三曰智慧莊嚴心無蔽礙。四曰總持莊嚴所聞不忘。是為菩薩四事莊嚴。於彼何謂以戒莊嚴。族姓子。知則用一事以戒莊嚴。何謂一。常愍眾生心不懷害。矜哀群黎一切有命。亦敬愛之莫不悅可。復有二事以戒莊嚴。何謂為二。一曰杜塞惡趣。二曰開善趣門。復有三事以戒莊嚴。何謂為三。一曰身行清淨而無沾污。二曰口言清淨辭不麤獷。三曰其心清淨未嘗壞亂。復有四事以戒莊嚴。何謂為四。一曰如所志願必果無異。二曰如所約誓則得成就。三曰如所慕樂必成無違。四曰如所圖畫則得超至。是為四。復有五事以戒莊嚴。何謂為五。一曰與禁戒士俱共精修。二曰習學智慧未曾懈廢。三曰勤志解脫不懷慢恣。四曰修度見品未嘗休懈。五曰益加精進尊於無上無極滅度。是為五。復有六事以戒莊嚴。何謂為六。一曰無所毀犯亦不懷恨。二曰無所缺漏亦不捐棄。三曰不有沾污無所損落。四曰不為瑕疵修一清淨行。五曰而博聽受不從欲穢。六曰若有所聽不載仰人。是為六。復有七事以戒莊嚴。何謂七。一曰戒品清淨。二曰布施清淨。三曰忍辱清淨。四曰精進清淨。五曰禪思清淨。六曰智慧清淨。七曰善權清淨而無放逸。是為七。復有八事以戒莊嚴。何謂八。一曰所處具足。二曰其地究竟。三曰所御備悉。四曰性戒周密。五曰不被燒害得至成就。六曰佛興出世得無所著。七曰無蓋普達。八曰得從善師所問具足。是為八。復有九事以戒莊嚴。何謂九。一曰而於聖慧無所恐懼。二曰有所睹見而不怯弱。三曰曉了空慧。四曰分別善權。五曰習於清涼而無惱熱。六曰將護禁戒如蜂採華。七曰修治其心令無情欲。八曰其心調和不懷麤獷。九曰逮得調定中和之地。是為九。復有十事以戒莊嚴。何謂十。一曰莊嚴其身具足諸相。二曰其口莊嚴言行相副。三曰其心莊嚴而無瑕疵。四曰國土莊嚴具足所願。五曰開化眾生莊嚴志性清淨。六曰所生莊嚴一切眾惡而無所犯。七曰菩薩行莊嚴學如來行。八曰聖慧莊嚴不懷自大。九曰道場莊嚴勸助眾德。十曰力無所畏不共法莊嚴。立戒為本未曾捨禁。是為總[<a href='javascript:showpic("../fontimg/002420.gif")'>敖/力</a>]王菩薩十事莊嚴<p>佛告族姓子。何謂菩薩定意莊嚴。定有一事。何謂一。常懷慈心愍哀眾生。復有二事定意莊嚴。何謂二。一曰修行威儀禮節。二曰性行質直而無諂飾。復有三事定意莊嚴。何謂三。一曰無有諛諂。二曰志性清和。三曰無有虛偽。復有四事定意莊嚴。何謂四。一曰為人仁調而不佷戾。二曰不懷毒害見他瑕疵。三曰不犯禁忌致諸患難。四曰不從愚戇以趣闇蔽。是為四。復有五事定意莊嚴。謂去五蓋。何謂五。一曰貪欲。二曰瞋恚。三曰睡眠。四曰調戲。五曰狐疑。復有六事定意莊嚴。謂六思念。何謂六。一曰常念於佛。二曰常念經法。三曰常念聖眾。四曰常念禁戒。五曰常念布施。六曰常念諸天。復有七事定意莊嚴。謂不捨道心修七覺意。何謂七。一曰意念覺意。二曰法覺意。三曰歡悅覺意。四曰精進覺意。五曰信覺意。六曰定覺意。七曰護覺意。復有八事定意莊嚴。謂八正由路。何謂八。一曰正見。二曰正命。三曰正語。四曰正業。五曰正念。六曰正便。七曰正意。八曰正定。復有九事定意莊嚴。謂菩薩不捨道心常立大哀亦無所住。其心不捨一切眾生。何謂九一曰蠲除愛欲寂滅眾惡不善之業。憺怕悅安。此念俱行修第一禪。二曰其人寂除思念所行。其內庠序而為專一。無思無行憺怕悅安修第二禪。三曰永觀歡悅離欲之行而常安詳。其身適安猶如聖賢所說所觀。其意行安修第三禪。四曰斷除苦樂究盡往古憂慼歡悅。觀察於斯無苦無樂修第四禪。五曰皆度一切諸色之想。究暢盡竟性之如地。不復思念若干諸想。遊於無量虛空之慧而為修行。六曰過於一切虛空諸想。遊無量識諸識之慧而為修行。七曰皆越一切諸識智慧。不計有身不用識慧而為修行。八曰皆超一切不用識慧。於有想無想之處而為修行。九曰皆出一切有想無想之處。悉入一切思想所愚。定意思惟以為正受。以權方便不於本際而取證也。住於本願開化眾生。復有十事定意莊嚴。何謂十。一曰心無所生不懷瞋恚。二曰具足寂然之行。三曰不捨所願。四曰寂在閑居。五曰不失德本。六曰其心憺怕。七曰身心休息圖度計校。八曰度安諸法。九曰心得自在。十曰得賢聖性。是為十事定意莊嚴<p>佛告族姓子。何謂菩薩智慧莊嚴。計有一事智慧莊嚴。何謂一。於一切法而不卒暴。復有二事智慧莊嚴。一曰捨於狐疑。二曰離諸愛處。復有三事智慧莊嚴。一曰斷除愚戇。二曰燒盡無明壞諸陰界。三曰永滅闇冥幽昧之事。復有四事智慧莊嚴。一曰曉斷諸苦。二曰了絕諸習。三曰明於造證。四曰不住由路。復有五事智慧莊嚴。一曰戒禁清淨而無所獲。二曰定意清淨精度智慧。三曰解品清淨遊於眾生。四曰度知見品而為清淨。皆於三世無所罣礙。五曰法品清淨以用成行。復有六事智慧莊嚴。謂淨三場施度無極。淨於己場身如野馬。人場清淨猶等如夢。道場清淨無望報故。戒度無極淨乎三場。身場清淨等如影故。言場清淨如浮響故。心場清淨等如幻故。忍度無極亦淨三場。棄捐麤辭所言清淨。除去冤結常喜諮嗟。若有段段支解其身。觀察法身清淨無穢。進度無極亦淨三場。清淨無厭好遊生死睹之如夢。堅強清淨志如金剛故。無應不應。清淨行者度想著故。寂度無極清乎三場。愚冥清淨退入慧故。棄捐清淨入於諸法。無所著故。勤心清淨發神通故。智度無極亦淨三場。四思清淨化眾生故。總持清淨攝正法故。所願清淨嚴佛土故。復有七事智慧莊嚴將護其意。一曰於四意止不起不滅。二曰於四意斷身意憺怕。三曰其神足者曉了諸根。四曰其五根者。降棄一切諸魔塵勞。五曰其五力者明曉諸法自然之故。六曰其覺意者無所不達致未曾有。七曰其由路者無往無來無往來故。復有八事智慧莊嚴。謂不失聖慧行權方便。一曰寂然觀慧而為憺怕。二曰觀察見於諸法為憺然故。三曰慧品曉法品故。四曰界品其性本行等境之故。五曰曉於諸入本無欲故。六曰明十二緣曉無我故。七曰達於誠信永無瞋故。八曰一切諸法無所破壞如實觀故。復有九事智慧莊嚴。一曰知過去事。本清淨故。二曰知於當來未然清淨故。三曰知於現在究竟淨故。四曰知定了了。報應之誼無所失故。五曰知於未定。導因緣故。六曰曉處於邪為開化故。七曰知佛平等達法身故。八曰等於諸法法無欲故。九曰諸聖平等修無為故。復有十事智慧莊嚴。一曰所有如夢為惑相故。二曰了如所夢思想相故。三曰了如野馬分別相故。四曰了如實見因緣相故。五曰了如影見形用事合故。六曰了如呼響用雜會故。七曰了於法界無壞相故。八曰了於無本不住相故。九曰了於本際無動相故。十曰曉於無為。其無為者自然相故。是族姓子。菩薩所行十事智慧莊嚴。佛告族姓子。何謂菩薩總持莊嚴。以有一事而為莊嚴。其意常達未曾忽忘。復有二事總持莊嚴。一曰懷來道誼。二曰總攝無違。復有三事總持莊嚴。一曰曉了諸誼二曰分別嚴飾美辭。三曰明誡所歸隨其方便。復有四事總持莊嚴。一曰言無所著。二曰無剛[<a href='javascript:showpic("../fontimg/042786.gif")'>革*卯</a>]辭。三曰所言柔和。四曰無刺譏辭。復有五事總持莊嚴。一曰諸所聞聲唯歸於誼。二曰曉諸身識唯歸於慧。三曰一切經典唯歸經理。四曰了諸人響唯歸於法。五曰在於方俗歸度世行。復有六事總持莊嚴。一曰言行相應。二曰順從至誠所言清淨。三曰不懷自大行無所著。四曰無有諛諂言無所失。五曰修於大哀如應說法。六曰方便隨品而為宣說等講俗智。復有七事。一曰其辯才智適發尋對。二曰辯才應機。三曰小辯才捷疾。四曰辯才無礙。五曰辯才無滯。六曰辯才無缺。七曰辯才應誼。復有八事總持莊嚴。一曰曉了諸天所言。二曰解識諸龍音聲。三曰明察鬼神言響。四曰分別揵沓和語。五曰解阿須倫所詠。六曰達加留羅辭。七曰暢真陀羅所言。八曰識摩[<a href='javascript:showpic("../fontimg/023523.gif")'>目*侯</a>]勒及諸眾生口之所宣。復有九事總持莊嚴。一曰不猗無為。二曰諸所修行而不怯弱。三曰勇猛說法。四曰其智慧聖不為虛偽。五曰曉了所說廣普具足。六曰其貢高者順為說法。七曰得平正者為說質直而開化之。八曰見有處者為現劫燒。九曰得境界者隨其學乘而為斑宣。復有十事總持莊嚴。一曰從其志操不為眾生宣麤獷辭。二曰聞佛說法修習慧明。不復志慕世俗之智。三曰言不可盡假一文辭耳。四曰其無所住為說無處。五曰說於諸佛諮嗟無量。六曰棄除惡趣塵勞麤辭。七曰說於滅度不可稱限。八曰忍於眾生無礙根本。九曰從佛之教。十曰忍於分別超異辯才。是族姓子。菩薩十事總持莊嚴。於是世尊欲重宣此誼令人重解。即說頌曰<p class='lg'>　諸大聖人　　有四莊嚴　　以此應誼<br>　尊之上乘　　戒禁定意　　及最智慧<br>　總持如是　　明解分別　　為諸眾生<br>　所見欽敬　　其身口意　　常以清淨<br>　悉斷狐疑　　諸所句跡　　其奉戒者<br>　以此莊嚴　　生天世間　　功勳流布<br>　其所志願　　輒得成就　　常修正行<br>　以行為上　　其奉淨戒　　以此莊嚴<br>　其人得近　　速逮定意　　智慧解脫<br>　聖慧若茲　　親近無為　　歸此行者<br>　戒禁清淨　　斯為莊嚴　　戒無所犯<br>　禁不缺漏　　不弄戒法　　性無卒暴<br>　名響暢溢　　靡不宣持　　戒清淨者<br>　斯為莊嚴　　其戒清淨　　布施鮮潔<br>　忍辱清淨　　精進亦然　　一心清淨<br>　智慧無異　　善權清淨　　亦無放逸<br>　所住堅固　　強不可動　　逮明諦地<br>　行不懷恨　　性不舒緩　　志常謹敕<br>　戒清淨者　　斯為莊嚴　　其戒茂盛<br>　未常退轉　　其心不生　　眾惱煩熱<br>　秉意興行　　未曾悔變　　戒清淨者<br>　斯為莊嚴　　不恐不懅　　未曾慷慨<br>　其意寂靜　　無能毀稱　　其犯禁者<br>　常被繫閉　　戒清淨者　　斯為莊嚴<br>　其心修禁　　功勳無極　　志性仁和<br>　斯意安調　　則為己身　　莊嚴相好<br>　戒清淨者　　斯為莊嚴　　如口所言<br>　身行若茲　　莊嚴其口　　所護莊嚴<br>　不以欲塵　　嚴飾其心　　戒清淨者<br>　斯為莊嚴　　斯人則為　　莊嚴佛土<br>　開化眾生　　使入大道　　此明哲者<br>　莊挍生處　　以是之故　　不犯眾惡<br>　所謂莊嚴　　常奉佛道　　修治最勝<br>　於佛道場　　莊嚴諸力　　四無所畏<br>　以為莊嚴　　聖慧無慢　　普加慈愍<br>　一切眾生　　其明智者　　所見正真<br>　無有諛諂　　不懷細碎　　不隨貪欲<br>　瞋恚愚癡　　志性猛毅　　無有五蓋<br>　修六思念　　而無放逸　　為七覺意<br>　奉道若茲　　稍漸皆惟　　一切定意<br>　親近所行　　修乎寂然　　善順隨時<br>　不失眾德　　住樂靜思　　所察入亂<br>　於道自在　　為賢聖種　　未曾猶豫<br>　不達經典　　無有狐疑　　亦無沈吟<br>　除去無明　　無有愚冥　　常處至誠<br>　明識聖慧　　戒清淨者　　無所逮得<br>　智慧最上　　定意清淨　　順從二事<br>　解脫清淨　　不懷慢者　　聖慧清淨<br>　睹見三世　　度眾為惠　　曉了離欲<br>　則法清淨　　斯清淨者　　不懷自大<br>　其智慧者　　此為莊嚴　　智慧行施<br>　以為莊嚴　　若能清淨　　於三品場<br>　己身眾生　　及修道教　　如夢幻化<br>　而無所著　　以戒智慧　　而為莊嚴<br>　又復淨治　　於三品行　　身行口言<br>　心念亦然　　影像幻化　　亦如浮響<br>　是為智慧　　而成莊嚴　　則能清淨<br>　於三品事　　無能屈者　　亦不動搖<br>　普觀一切　　常察法身　　智慧精進<br>　而自莊嚴　　亦復清淨　　於三品事<br>　未曾懈惓　　志性堅強　　未常懷應<br>　亦無不應　　所以智慧　　一心莊嚴<br>　亦以三事　　修行清淨　　其所觀察<br>　無有闇昧　　斯明哲者　　興立五通<br>　善權智慧　　以莊嚴者　　亦復清淨<br>　於三品事　　善受總持　　了平等誼<br>　示眾生法　　亦淨佛土　　於四意止<br>　志不退轉　　於四意斷　　不行二事<br>　身心憺怕　　斯為神足　　曉了一切<br>　眾生根原　　於魔塵欲　　永無所有<br>　諸法自在　　隨順決了　　無所從來<br>　及致來道　　是為威儀　　智慧莊嚴<br>　永致湛然　　為寂禪定　　所觀察者<br>　行無崖底　　曉諸陰衰　　修乎法品<br>　明識諸界　　猶如虛空　　分別情入<br>　空無所有　　法無吾我　　從緣而起<br>　曉了真諦　　慧無懷恨　　無恐懼慧<br>　因緣隨念　　於三世慧　　無所罣礙<br>　明了三聚　　之所歸趣　　曉識三寶<br>　則為一相　　其智慧者　　以此莊嚴<br>　明曉幻化　　為悉惑相　　恨從惑相<br>　譬如若夢　　等如芭蕉　　為悉惑相<br>　諸法無會　　猶如影相　　從緣合生<br>　如水中月　　亦如呼響　　因對而出<br>　其法界者　　慧常無壞　　明了無本<br>　智無所住　　法動無動　　本際常然<br>　有為無為　　此無有二　　深要智慧<br>　清淨為道　　是為莊嚴　　諸佛之法<br>　其人未常　　意懷惑亂　　懷來遭遇<br>　總持經典　　而常解說　　誼理微妙<br>　而盚C步　　滅度之惠　　言不卒暴<br>　亦無麤獷　　口所宣傳　　無有不可<br>　諸所說音　　眾當察誼　　所仰聖慧<br>　常以了了　　識經誼理　　靡不聞達<br>　以歸於法　　不計有人　　一切諸法<br>　度世為要　　以此總持　　而自莊嚴<br>　口所頒宣　　常說至誠　　口之所言<br>　睍鴠音央@　有所為者　　常講經典<br>　隨時不虛　　無有為事　　欺人興此<br>　說其辯才　　速及正慧　　常無罣礙<br>　而無所住　　隨順無失　　善自莊嚴<br>　如好華鬘　　聞知天龍　　所說言辭<br>　鬼神揵沓　　及阿修倫　　迦留真陀<br>　及摩[<a href='javascript:showpic("../fontimg/023523.gif")'>目*侯</a>]勒　　亦復曉了　　眾生所說<br>　此等不來　　在於眾會　　亦復不住<br>　而就見之　　此勇猛者　　為頒宣法<br>　則以智慧　　而達知之　　其自大者<br>　見懷亂意　　睹斯所說　　順從應時<br>　自大貢高　　睹其所說　　其懷慢者<br>　無有瞋恚　　為分別說　　三乘之教<br>　斷諸狐疑　　令無結網　　則得親見<br>　佛法正真　　不依仰人　　智慧如是<br>　於一切字　　常曉滅盡　　所分別曉<br>　誼無質礙　　諮嗟諸佛　　無量功德<br>　其逮總持　　以此莊嚴　　毀諮塵欲<br>　所知無限　　善權方便　　隨時開化<br>　曉了一切　　眾生根本　　諸佛所知<br>　逮分別辯　　其以總持　　而莊嚴者<br>　斯人用此　　稱名普聞　　吾住一劫<br>　歌嘆其行　　不能究竟　　斯功德勳　</p><p><b>　　<A NAME="n170"></A>大哀經八光品第五</b><p>世尊復告總[<a href='javascript:showpic("../fontimg/002420.gif")'>敖/力</a>]王菩薩。菩薩有八光明。以此光明。離不可思議諸闇昧。修清淨行。何謂為八。一曰念光明。二曰志光明。三曰遊光明。四曰法光明。五曰慧光明。六曰至誠光明。七曰神通光明。八曰奉行光明。是為菩薩八大光明。於彼何謂念光明。有八事為念光明。何謂八。往古所造眾德之本未曾忘失。所未立德日日積功。如所聞法未曾忘失。逮知誼理分別所趣。不從六界成就念門。斷諸非法具足善德睹有強心。諸佛世尊所為建立。護持法城志懷于源。逮一切法德諸光明。是故菩薩八事光明。曰所志光明復有八事。何謂八。志解誼理不懷嚴飾。志在聖慧不懷識著。志在於法不懷塵欲。志在精進不懷諍訟。志在佛道不懷聲聞緣覺。志在微妙不懷小乘。志在於佛不懷魔事。志在大慈大哀。未曾懷害加於眾生。是為八事所志光明。遊光明復有八事。何謂為八。所可遊行常頒宣法。遊知眾生志操所念。所遊之處分別辯慧。所遊之處常解深妙十二緣起。所遊之處有所宣暢[<a href='javascript:showpic("../fontimg/000262.gif")'>一/旦</a>]無不通。所遊之處曉了清淨前後增損。所遊之處普備一切諸佛之法。是為八。法光明復有八事。何謂八。其明照世而為解說。入於善本。又為眾生演度世法。為暢聖慧。詔使令除諸罪之法。無漏法光善宣道教。不住無明及於眾漏。見於生死罪福所趣。睹已塵欲光明。不墮滅盡而取證也。其光明法善察所趣客塵之源。無為法光心本清淨。自然鮮潔諸法永寂。是為八事。慧光明復有八事。何謂為八。一曰八等光諸道。二曰諸道跡光慧。三曰往來光照。四曰放不還明。五曰演無著曜。六曰緣覺威曜。七曰菩薩慧明。八曰如來至真正覺光明。是為八。至誠光明復有八事。何謂為八。其墮滅盡以至誠行照曜於彼。其行誠諦第一道跡慧光照彼。其行誠諦致第二果則以照彼。其行誠諦得第三果亦復照彼。其行誠諦得第四果亦復照彼。其行誠諦得緣覺果亦復照彼。其行誠諦得菩薩忍亦復照彼。其行誠諦成佛正覺亦復照彼。是為八。神通光明復有八事。何謂為八。所謂光明靡所不曜。其天眼者睹諸色像。永寂諸響則以天耳普聞諸音。所念光明識念無央數劫往古行事。本淨光明察睹一切眾生心行如虛空。無礙光明又其神足遊步無限諸佛國土。慧光明者成無漏聖。積德光明開化眾生使修善業。慧業光明決斷一切眾生疑結。是為八事。奉行光明復有八事。所謂奉行。一曰遵修聖慧。二曰志智慧明。三曰行正見明。四曰奉觀察光。五曰照眾生性曜。六曰脩其脫心。七曰無瞋恚心。八曰遵修其明令永究竟。是為八。佛時頌曰<p class='lg'>　以往古淨業　　心初不忽忘<br>　意習無所習　　善勸無懈廢<br>　所聞未曾忘　　速得解法誼<br>　寂然界憺怕　　志強棄非法<br>　曉了於念門　　選擇所造業<br>　懷勇者睹之　　建立勝自在<br>　守護于法城　　等一眾生法<br>　智者離諸冥　　利益於群萌<br>　逮得光明曜　　無疑決猶豫<br>　志強慧自在　　速成至佛道<br>　志在於誼理　　不逸存嚴飾<br>　慧士不著想　　不猗於文字<br>　其志於法者　　善調欲離癡<br>　有志淨善權　　不諍安住道<br>　意常存於道　　不念聲緣覺<br>　常懷微妙業　　不念於小乘<br>　思惟於佛道　　不從諸魔教<br>　常懷于大哀　　不嬈於眾生<br>　假使所頒宣　　所遊無狐疑<br>　隨時化眾生　　所在群萌行<br>　所遊分別辯　　彼慧無罣礙<br>　明於因緣法　　無有緣起事<br>　曉了方便慧　　安住所步頂<br>　一切能普入　　諸佛所興法<br>　世間法光明　　悉知人民業<br>　及度世聖慧　　雄為智慧光<br>　所生無罪舋　　大慧修本淨<br>　善遵於道路　　常宣無罪業<br>　於漏無有漏　　法光明照曜<br>　斷一切諸漏　　利潤於眾生<br>　於有數無數　　法常遊於慧<br>　是無垢離冥　　遊入滅盡行<br>　塵勞諸諍訟　　其慧無蔽礙<br>　明識眾塵欲　　其心本清淨<br>　其智得滅度　　曉不起寂然<br>　如是類無限　　大乘光明業<br>　彼於八等慧　　遊達于道跡<br>　亦曉了往來　　分別於不逮<br>　無著及緣覺　　菩薩世吼護<br>　慧皆能達此　　所遊解聖賢<br>　至誠明無量　　勇猛善修行<br>　其逮得果證　　無恚議第一<br>　其行至誠者　　入寂第一果<br>　第二三第四　　逮緣覺之果<br>　設有能加精　　逮法忍平等<br>　如最勝得道　　至誠皆照彼<br>　又其天眼者　　普見十方佛<br>　成就於天耳　　聞十方音聲<br>　識念那術劫　　前世慧光明<br>　隨順知他心　　清淨慧悉照<br>　遊億垓佛土　　神足照十方<br>　輕舉如虛空　　逮無為之慧<br>　功德光無底　　神通益眾生<br>　慧界無罣礙　　決群黎狐疑<br>　奉行所應誼　　志彊法慧光<br>　至成明無限　　則為神通光<br>　修行聖智慧　　意廣辯無底<br>　等觀於正見　　究竟無結恨<br>　其淨於此八　　斯光威無極<br>　雖未成佛道　　常行作佛事　</p><p class='juan'>
大哀經卷第二</p>
</body></html>
