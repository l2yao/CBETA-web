<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
佛說海意菩薩所問淨印法門經卷第十八</p>
<p><span class='byline'>　　　　西天譯經三藏朝散大夫試鴻臚卿傳梵大師賜紫沙門臣法護等奉　詔譯</span><br><p>復次海意。我今為汝宣說呼召帝釋天主祕密章句。而此章句。速能呼召帝釋天主。來護正法。爾時世尊。即說陀羅尼曰<p>怛[<a href='javascript:showpic("../fontimg/067003.gif")'>寧*也</a>](切身)佗(引一句)惹曳(引二)惹野[<a href='javascript:showpic("../fontimg/004555.gif")'>口*縛</a>]底(三)阿胝(引四)摩酤哩(引五)悉[<a href='javascript:showpic("../fontimg/044633.gif")'>馬*太</a>]末底(六)戌毘(引)扇底葛哩(引七)那禰(引)[<a href='javascript:showpic("../fontimg/001244.gif")'>仁-二+爾</a>](引八)難(引)帝(引九)難(引)多末底(十)怛哩葛(二合)哩(引十一)叉曳(引十二)叉野目契(引十三)阿[<a href='javascript:showpic("../fontimg/004555.gif")'>口*縛</a>]吒[<a href='javascript:showpic("../fontimg/001244.gif")'>仁-二+爾</a>](十四)尾[<a href='javascript:showpic("../fontimg/004555.gif")'>口*縛</a>]吒[<a href='javascript:showpic("../fontimg/001244.gif")'>仁-二+爾</a>](十五)波哩[<a href='javascript:showpic("../fontimg/004555.gif")'>口*縛</a>]吒[<a href='javascript:showpic("../fontimg/001244.gif")'>仁-二+爾</a>](十六)波哩砌(引)禰(引十七)悉蜜哩(三合)底(十八)悉蜜哩(三合)底散提(十九)阿(引)[<a href='javascript:showpic("../fontimg/035509.gif")'>言*我</a>]蹉憍(引)尸迦[<a href='javascript:showpic("../fontimg/001244.gif")'>仁-二+爾</a>]哩[<a href='javascript:showpic("../fontimg/061971.gif")'>口*爾</a>](二合)多(引二十)阿蘇囉(引)惹煬底禰(引)[<a href='javascript:showpic("../fontimg/004555.gif")'>口*縛</a>](引二十一)三摩踰(引)帝(引)阿(引)半努(引二十二)達哩摩(二合)怛哩[<a href='javascript:showpic("../fontimg/061971.gif")'>口*爾</a>](二合)睹(引)囉摩(引)呬(二十三)莎悉爹(二合)野曩部(引)多(引)喃(引)摩(引)囉叉(引)達哩摩(二合)左(引)哩赧(引二十四)<p>海意。如是祕密章句。而能呼召帝釋天主。有此正法之處。來為作護。及能攝護其說法師。而彼法師。應當以此祕密章句。作持誦已。潔淨身心。依法沐浴。著新淨衣。處師子座。向於東方散擲妙花。祈求諸佛。願賜攝受。於諸眾生起大悲念。虔想帝釋天主哀愍。故來為我安布聽法之眾。令其嚴肅。復令此陀羅尼文句和合。如是等事現前所作。若彼法師。內心清淨戒行潔白。即能令其帝釋天主來為攝受。安布眾會。和合文句。善作加護。爾時帝釋天主現在此會。即從座起前白佛言。如世尊敕。於後末世。若有法師而能受持此正法者。我當往彼。為其安布眾會。和合文句。而作加護又此正法所在之處。為其攝受。令法久住。世尊。又此正法於後末世。我當為彼三十三天諸天子眾。常廣宣說。何以故。今此正法。即是過去未來現在諸佛世尊菩提之法。佛所讚故。又復我於過去未來現在諸佛世尊菩提之法。起尊重已。是故我當說此正法。爾時世尊。讚帝釋天主言。善哉善哉。憍尸迦。汝能作師子吼。發如是言。於後末世護持正法。如汝所言應如是行。又憍尸迦。以此正法攝受力故。能令諸天隨所願求常得最勝。阿修羅眾威光退失<p>復次海意。我今為汝宣說攝伏諸魔天眾祕密章句。而此章句。速能攝伏諸魔天眾。來護正法。爾時世尊。即說陀羅尼曰<p>怛[<a href='javascript:showpic("../fontimg/067003.gif")'>寧*也</a>](切身)佗(引一句)設彌(引二)設摩[<a href='javascript:showpic("../fontimg/004555.gif")'>口*縛</a>]底(三)設彌多設訖囉(二合四)盎酤哩(引五)[<a href='javascript:showpic("../fontimg/049288.gif")'>牟*含</a>]酤哩(引六)摩(引)囉[<a href='javascript:showpic("../fontimg/061971.gif")'>口*爾</a>]帝(引七)葛囉(引)膩(引八)枳(引)踰(引)哩(九)帝(引)野囀底(十)烏路(引)野[<a href='javascript:showpic("../fontimg/001244.gif")'>仁-二+爾</a>](十一)尾設[<a href='javascript:showpic("../fontimg/006248.gif")'>女*宅</a>](十二)[<a href='javascript:showpic("../fontimg/001244.gif")'>仁-二+爾</a>]哩摩(二合)梨(引十三)摩羅(引)缽那曳(引十四)枯枯哩(引十五)珂[<a href='javascript:showpic("../fontimg/035509.gif")'>言*我</a>](十六)[<a href='javascript:showpic("../fontimg/035509.gif")'>言*我</a>]囉(二合)細(引十七)[<a href='javascript:showpic("../fontimg/035509.gif")'>言*我</a>]囉(二合)薩泥(引十八)烏目契(引十九)缽囉(引)目契(引二十)阿(引)目契(引二十一)設彌多(引)[<a href='javascript:showpic("../fontimg/001244.gif")'>仁-二+爾</a>]薩哩[<a href='javascript:showpic("../fontimg/004555.gif")'>口*縛</a>](二合)[<a href='javascript:showpic("../fontimg/035509.gif")'>言*我</a>]囉(二合)賀滿[<a href='javascript:showpic("../fontimg/044633.gif")'>馬*太</a>]那[<a href='javascript:showpic("../fontimg/001244.gif")'>仁-二+爾</a>](二十二)[<a href='javascript:showpic("../fontimg/001244.gif")'>仁-二+爾</a>]屹哩(二合)係(引)多薩哩[<a href='javascript:showpic("../fontimg/004555.gif")'>口*縛</a>](二合)波囉缽囉(二合)[<a href='javascript:showpic("../fontimg/004555.gif")'>口*縛</a>](引)禰那(二十三)尾目訖多(二合引)摩(引)囉播(引)舍(引二十四)塞陀(二合引)必多(引)沒[<a href='javascript:showpic("../fontimg/044633.gif")'>馬*太</a>]母捺囉(二合引二十五)阿耨捺伽(二合引)致多(引)薩哩[<a href='javascript:showpic("../fontimg/004555.gif")'>口*縛</a>](二合)摩(引)賴(二十六)蘇左哩多缽哩戍[<a href='javascript:showpic("../fontimg/005824.gif")'>亭*夜</a>](切身引二十七)尾[<a href='javascript:showpic("../fontimg/035509.gif")'>言*我</a>]蹉睹薩哩囀(二合)摩(引)囉葛哩摩(二合引)尼(二十八)<p>海意。如是祕密章句。而能攝伏諸魔天眾。復能消除一切煩惱。彼說法師。以此祕密章句作持誦已。處于法座。普觀眾會悉住道場。廣運無量大慈之心。當於己身起醫王想。法如藥想。於聽法眾起病人想。於佛如來起正士想。法眼不失起久住想。如是等事。以此祕密章句加持力故。現前施作。廣為一切如應說法。是時周匝百由旬內諸魔天眾。悉不能來作破壞事。設復諸魔至法會者。亦復不能作諸障難<p>爾時諸魔天眾現在此會。即從座起前白佛言。世尊。我今見此海意菩薩大士。以威神力加持我故。置我於彼諸樂莊嚴世界之中。世尊。我今最初。已悉棄捨諸魔事業。是故我等於此正法常當護持。後末世中。若城邑聚落若僧坊中。有人宣說此正法者。我等往彼離諸慢心。恭敬尊重專注聽受。爾時世尊。讚諸魔言。善哉善哉。汝等諸魔而能尊重如是正法。最先已捨諸魔事業。汝等今於如是法中有所獲得。此由海意菩薩大士神力所致。復次海意。我今為汝宣說呼召娑婆界主大梵天王祕密章句。而此章句。速能呼召大梵天王。來法師所當為作護。爾時世尊。即說陀羅尼曰<p>怛[<a href='javascript:showpic("../fontimg/067003.gif")'>寧*也</a>](切身)佗(引一句)昧怛囉野(三合引)哥(引)哩(引二)葛魯拏(引)哥(引)哩(引三)母禰多(引)哥(引)哩(引四)烏閉(引)叉(引)哥(引)哩(引五)沒[<a href='javascript:showpic("../fontimg/044633.gif")'>馬*太</a>](引)哥(引)哩(引六)達哩摩(二合引)哥(引)哩(引七)僧伽(引)哥(引)哩(引八)蘇訖哩(二合)多尾左曳(引九)摩賀(引)尾多(引)泥(引十)[<a href='javascript:showpic("../fontimg/001244.gif")'>仁-二+爾</a>]瑟波(二合)哩(引)那祇(引十一)烏惹缽底(十二)烏儒(仁祖切)[<a href='javascript:showpic("../fontimg/035509.gif")'>言*我</a>]彌(引十三)達哩摩(二合)那捺[<a href='javascript:showpic("../fontimg/001244.gif")'>仁-二+爾</a>](十四)薩爹缽囉(二合)底瑟[<a href='javascript:showpic("../fontimg/006248.gif")'>女*宅</a>](二合引)那(十五)烏波缽底尾戍提(引十六)莎唧睹缽設彌(引十七)咩[<a href='javascript:showpic("../fontimg/004555.gif")'>口*縛</a>]路(引)葛野沒囉(二合)賀摩(二合)末踰(二合)底瑟[<a href='javascript:showpic("../fontimg/006248.gif")'>女*宅</a>](二合十八)三摩(引)地阿(引)吠(引)叉(十九)達哩摩(二合)左囉赧酤嚕(二十)薩達哩摩(二合)波哩[<a href='javascript:showpic("../fontimg/035509.gif")'>言*我</a>]囉(二合)[<a href='javascript:showpic("../fontimg/016014.gif")'>亢*欠</a>]訖哩(二合)多摩耨播(引)羅野(二十一)沒[<a href='javascript:showpic("../fontimg/044633.gif")'>馬*太</a>]泥帝零(二合)摩(引)咩[<a href='javascript:showpic("../fontimg/004555.gif")'>口*縛</a>]親那(二十二)娑摩(二合)囉多達哩摩(二合)作葛囉(二合)缽囉(二合)[<a href='javascript:showpic("../fontimg/004555.gif")'>口*縛</a>]哩多(二合)喃酤嚕(二十三)薩埵(引)尾輸(引)達喃缽囉(二)底屹哩(二合)賀(引)拏(二十四)達哩摩(二合)那[<a href='javascript:showpic("../fontimg/035509.gif")'>言*我</a>]囉播(引)羅(引)擔(引二十五)沒[<a href='javascript:showpic("../fontimg/044633.gif")'>馬*太</a>](引)提瑟[<a href='javascript:showpic("../fontimg/006248.gif")'>女*宅</a>](二合引)喃摩(引)尾酤(引)缽野(二十六)<p>海意。如是祕密章句。而能呼召大梵天王。其說法師以此祕密章句作持誦已。應當依止梵行。住無礙心。隱密諸根。善護諸念。所言決定。於其身業善令清淨。於其語業真實攝護。善固心慧。善修忍行。善淨戒蘊。善發精進之力。善持多聞諦。善觀想令心調暢。極利慧根。善修正行。善護菩提心。善修慈觀。安立大悲。普令眾生畢竟解脫一切苦惱。普令眾生獲得妙樂。其說法師起是心已。當處師子之座。祈求大梵天王。願垂攝受。然後如應為佗說法。即時大梵天王與諸梵眾。來法師所而為護持。又復海意。其說法師應當覺知。大梵天王至法會時。有諸善相。所謂一切眾會咸起慈心。或復眾會諸根無缺。或復互相安住菩提法中。或復愛樂法及法師。起尊重想。或離諸染污。或專注一心離散亂意。或復繫念於諸善法。或攝斂諸念止絕外聞。諦意聽法。或於法師所。昔未曾說。昔未曾聞諸妙法門。聞已能說。若有如是等諸相現時。當知即是大梵天王來至法會<p>爾時大梵天王現在此會。即從座起前白佛言。世尊。在在處處若復有人宣說如是甚深正法者。我居梵界。雖有無量禪定之樂。悉能棄置。即當往彼說法師所為作加護。世尊加護之法。有其八種。何等為八。一者加護其念。令彼如所聞法而不忘失。二者加護其慧。令彼於甚深法不相違背。三者加護其行。令彼於義皆悉解了。四者加護辯才。令彼斷諸疑惑。五者加護記說。令彼一切語言音聲聞者皆喜。六者加護化度之法。令彼超勝一切眾會。七者加護現法光明令無暗鈍。八者加護得出離門。令其依法修證。世尊。我以如是八法。善作加護其說法師。而復我等於法師所。密常營衛令法久住。諸魔怨諍咸悉除滅。此等皆是如來威神之所建立。令其正法廣大流布。爾時海意菩薩復白佛言。世尊。今此正法。惟願世尊威神建立。使令久住。於佛如來入涅槃後末世之中。若有深種善根諸眾生等。令得如是甚深經典。受於手中。或安篋笥展轉流布令不隱沒。爾時世尊。受海意菩薩伸勸請已。即於眉間放眾色光。其光遍照此三千大千世界。廣大明耀。而此三千大千世界之中。一切藥草樹林砂石如是種類。蒙光照觸。皆悉變成如來形像。所變之像。皆於大寶莊嚴道場之中而為供養。以佛威神所建立故。其所變化如來之像。即時各各異口同音作如是言。世尊釋迦牟尼如來。威神建立此正法故。即彼十方一切如來。亦以威神共所建立。若彼諸佛威神建立故。即彼諸魔不能作其障難。世尊。正使魔眾其數猶如殑伽沙等。威勢增強盡其勇力。畢竟不能於此正法而興難事。所以者何。假使大地分裂破壞。一切大海而悉枯涸。諸須彌山碎若微塵。風可繫縛。日月墜地。空現色像。火中得水。水中得火。四大種中各有異性。一切眾生而同一心。虛空與地二事相合。假使若有如是等事。而亦不能於佛如來加持力中。而有少法可動可轉<p>爾時世尊。即舉右手。置於尊者阿難頂上。而告之言。阿難。汝當受持此之正法。於後末世廣宣流布。令得受持讀誦演說。使佛正法久住世間<p>爾時海意菩薩白佛言。世尊。見何義故。乃以如是甚深正法。付囑阿難苾芻。而阿難者具分限智。此會中有諸大菩薩。念慧深廣猶如大海莫知淵際。此諸菩薩不付囑邪。佛言海意。非彼阿難己之慧力。而能受持如是正法。皆由如來威神建立。汝今當知。於後末世有諸眾生。於阿難所。聽受如是甚深正法。聞已信樂。生大歡喜。發希有心應作是言。皆是如來不可思議威神建立。聲聞之人。乃能如是受持甚深廣大經典。此即如來威神加持力故。時眾會中。或有天人作是思念。彼海意菩薩。念總持力豈有間邪。何故世尊。但說阿難多聞第一<p>爾時尊者大迦葉。知眾有疑。觀察大會。前白佛言。世尊。海意菩薩念總持力豈有間邪。何故世尊。但說阿難多聞第一。佛言迦葉。假使殑伽沙數等佛剎土中。攝聚眾生皆悉遍滿。於汝意云何。彼眾生界寧為多不。迦葉白佛言。甚多世尊。甚多善逝佛言迦葉。正使如是諸眾生等。無前無後一時皆得人。身。一一皆具念總持力。悉與尊者阿難等無有異。若以如上諸眾生等念總持力。比海意菩薩念總持力。百分不及一。乃至烏波尼殺曇分亦不及一。迦葉。此海意菩薩。能以十方諸佛世尊所說之法。皆悉任持而無障礙。非於一佛二佛所說之法無障礙故。譬如天雨入大海中。非但容受一渧二渧而無障礙。乃至容受一切雨滴悉無障礙。而彼大海不增不減。海意菩薩亦復如是。悉能任持諸佛世尊所說之法。皆無障礙。非於一佛二佛所說之法無障礙故。而是菩薩念總持力。亦無增減說是法時。會中有八千眾生。發阿耨多羅三藐三菩提心。咸作是言。我等當願各得念總持力。如海意菩薩<p>爾時會中諸天及人。各以妙花向佛世尊。及海意菩薩。散擲供養。於是會中有一菩薩。名蓮花莊嚴。前白佛言。世尊。若善男子善女人。於此甚深法門。聞已信解。受持讀誦。如理伺察依法修行者。是人得幾數福<p>爾時世尊。即說伽陀。答蓮花莊嚴菩薩曰<p class='lg'>　正使大千世界中　　遍滿真金用施佛<br>　聞是法藏信解時　　此福比前為最勝<br>　正使十千世界中　　滿中珍寶施如來<br>　若能持讀此深經　　其福比前不可數<br>　又若十千世界中　　滿中珍寶廣行施<br>　若能宣說此深經　　其福勝前不可數<br>　正使千俱胝剎土　　廣積珍寶滿其中<br>　普施諸佛世間尊　　修行此法勝於彼<br>　十方殑伽沙數量　　寶嚴佛剎施如來<br>　此法真實修學時　　其福比前不可數<br>　四種法具無邊福　　佛亦不能說邊際<br>　發菩提心并護法　　起大悲及修法行<br>　四種法具無量福　　智者聞已不生疑<br>　虛空界與眾生界　　菩提心及諸佛智<br>　我此宣說正法寶　　震動十方俱胝剎<br>　放淨光明及雨花　　不鼓自鳴百種樂<br>　一切菩薩大智士　　發最勝心伸偈讚<br>　聞此所說妙法門　　各得善利無虛果<br>　從我得聞如是法　　眾生普獲諸善利<br>　皆由如來所護持　　令菩提心無忘失<br>　千俱胝數十方佛　　各各合掌而頂禮<br>　稱讚德海大聖尊　　善住加持釋師子<br>　天龍修羅緊那羅　　乾闥婆及夜叉等<br>　梵王帝釋護世天　　各處空中作是語<br>　願釋師子久住世　　最上正法無減沒<br>　勇猛菩薩聖眾尊　　護持如是深妙法<br>　有受持此法眼者　　我等當往現其身<br>　於彼尊重及策勤　　密護令其無衰惱　</p><p>爾時世尊。告海意菩薩言。海意。今此正法是大法眼。是妙法印。是勝法幢。決擇諸法。分別諸法。而彼過去未來現在諸佛世尊。皆說是法。海意。我先已說。汝等應當尊重恭敬。志誠堅固如理修行<p>佛說此經已。海意菩薩等諸大菩薩摩訶薩眾。及諸世間天人阿修羅乾闥婆等。一切大會聞佛所說。皆大歡喜。信受奉行<p class='juan'>
佛說海意菩薩所問淨印法門經卷第十八</p>
<p>澂。舉意刻藏。趙水臣。歷授此方撰述數卷。讀之心知其非佛語。不願刻。送還水臣。後得淨印經。則字字句句。無非甚深玅義。信是世尊金口所宣。快意踊躍。數十年前。曾夢大水充滿世界。而人民國土都無損礙。澂游衍其中。如常安樂。覺而異之。此非心想所及。無乃妖祥乎。今是經首。稱瑞應。適與夢符。則昔之現夢。今之值經。似非偶然。澂願藉是因緣。首度先父大學士。文靖公嚴訥。先母一品夫人吳氏。即生蓮界。見佛聞法。得阿耨多羅三藐三菩提。次度一切冤親。一切眾生。悉成佛道。有一眾生不得度者。澂不取自度<p>萬曆三十六年。歲在戊申。十月朔吉。邵武守道澈嚴澂書</body></html>
