<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
寶星陀羅尼經卷第十</p>
<p><span class='byline'>　　　　唐天竺三藏波羅頗蜜多羅譯</span><br><p><b>　　<A NAME="n268"></A>阿吒薄俱品第十二</b><p>爾時夜叉眾中。大將軍主名阿吒薄俱。而作可畏夜叉之形。復有夜叉名曰為想。而作鹿形。復有夜叉名曰智炬。作獼猴形。復有夜叉名捨渴愛。作羖羊形。復有夜叉名曰斷流。而作象形。此五夜叉是善丈夫。去釋迦如來不遠。於憍陳炎如來前坐。此等五人一切身分。皆出清淨微妙香光。各以兩手捧光明大寶。為供養世尊故爾時懷樂菩薩摩訶薩。以清淨心觀彼五人清淨所依。乃是菩薩摩訶薩。即告阿吒薄俱大夜叉軍將言。善丈夫。汝等今者見何等義。現如是相威儀所作供養世尊。時阿吒薄俱答懷樂菩薩言。善男子。於過去世九十一劫。於此佛剎有佛出世。號毘婆尸如來應供正遍知。彼佛世時。我等兄弟同一母生。於彼佛所。俱發阿耨多羅三藐三菩提心。為成熟眾生勤作方便。從彼已來於尸棄如來所如是毘葉婆如來所。乃至於此大賢劫中。最初如來名拘留孫。彼佛出世。從爾已來我等大願常作同母兄弟。於彼如來。我等兄弟以種種供養供給所須。彼佛世時想善丈夫為優婆塞。樂修禪定作如是願。願我常於大賢劫中作夜叉大將。若有夜叉居住空野之處。於諸眾生常懷惡心無有悲愍。種種雜類夜叉之形。乃至迦吒富單那等。我以方便現同彼類。為說正法令生淨信。得淨信已為受戒法。置之吉祥安隱善道。乃至隨所有處。諸畜生趣亦復如是。獐鹿虎狼豬羊犬等為其說法。乃至琲e沙數惡夜叉等。諸畜生趣盡同所作。為其說法令種善根。彼成熟已安置於彼三乘正道。然後我得阿耨多羅三藐三菩提記。智炬夜叉願作獼猴形者。為成熟獼猴故。捨渴愛夜叉願作羖羊形者。為成熟住八難眾生故。斷流夜叉願作象形者。為成熟象等故。如是萬二千諸大神通夜叉。居四天下者。往昔已來作種種願。為成熟眾生故。為求阿耨多羅三藐三菩提故。於彼拘留孫如來前。求阿耨多羅三藐三菩提時。為成熟惡夜叉故<p>願盡大賢劫彼惡夜叉無悲愍心。樂作惡法無恩慈心。乃至迦吒富單那奪精氣者。狂亂他心者。作不善心者。殺害眾生者。乃至邪見者。剎利婆羅門毘舍首陀等心狂亂者。道路城邑州縣國土等中作狂亂者。作諸災怪星宿日月。晝夜度數。半月一月時節年歲皆令失度。鬥諍謀計。飢饉疾病。他方怨敵。非時風雨。極寒極熱。和合集起如是惡事。種子藥草花果汁味悉欲破壞。眾生喜樂無病和合。於善法。欲地味精氣財穀寶物。食味法味解脫味皆令滅沒者。有如是等諸惡夜叉。教令受戒置不退地。然後我乃取阿耨多羅三藐三菩提記。我從彼已來。常生諸惡大夜叉中為大軍將。乃至極惡迦吒富單那等。以三乘法成熟安立。置於不退之地。從是已來。見下中上鬼不曾輕欺。如所見形我同彼形。隨類與語籌量漸進令其歡喜。斷除諸惡立慈悲心。滿悕望已。教令供養佛法僧寶。令不退轉。隨有夜叉眷屬之處。我當往彼以法教示。彼諸夜叉隨其住處。若見我來咸共白言。善來阿吒薄俱。由彼稱我名阿吒薄俱故。我名阿吒薄俱。若今時人無先聖法。住於惡戒常行黑業。彼命終已生三惡道。少分眾生生於人中。若行雜業者。於三寶中時有淨信。彼命終已由雜業故。雜生諸惡夜叉迦吒富單那中。於世間中倍復增長。彼等一切白法之分方便滅壞。由彼惡故。今時鬥諍倍復增長。我又不能於一切時。於惡夜叉乃至惡富單那。以柔軟語置於白法<p>我又不能於一切時。於沙門婆羅門剎利毘舍首陀羅等。男女長幼小男小女除其擾亂。我又不能於一切時。城邑州縣國土道路除其擾亂。我又不能於一切時。令諸鬼神等心心數法置解脫味。善男子。我今蒙一切諸佛威德力故。已得善入一切夜叉迦吒富單那等方便諂心智。善男子。有陀羅尼。名金剛佉婆娑履諸鬼心大暴惡明咒。若有行此咒者。諸夜叉女。夜叉父母。夜叉男女。夜叉夫婦并其眷屬。若羅叉羅叉女。乃至龍龍女。鳩槃茶鳩槃茶女。顛病鬼。瘧病鬼。若日日發。乃至四日發鬼。若迦吒富單那迦吒富單那女。迦吒富單那父母。迦吒富單那男女。迦吒富單那夫婦并其眷屬。不復更能惱亂。剎利婆羅門毘舍首陀。乃至國土。復次善男子。隨所有處。若城邑州縣。若王宮內。乃至庶民家。此金剛佉婆娑履諸鬼心大暴惡明咒。隨處開示。時彼處所有惡夜叉迦吒富單那等。往昔已來憎嫉隨逐。不善業者願令悉捨。生於慈悲柔軟之心。於一切眾生起利益心。若一切聚落家宅。為天龍夜叉迦吒富單那等之所擾亂。一切日月星宿災怪。毒氣等之所加害。厭蠱擾亂。及身中風病黃病陰病瘧病。若日日發。或二日三日四日發。癩病癬疥。欬嗽丁瘡。腹痛支節等病之所擾亂。皆得除滅。願令人非人等及至禽獸。勤修白業斷諸怖畏。具足喜樂晝夜受樂。布施調伏攝護身口而無懈怠。勤修樂求助菩提道。又作如是言。善男子。諸佛世尊隨喜加護。與我此咒成就業句。能除一切擾亂惡法。遮斷一切不善之分。增長一切善法之分。我今欲說此一切諸惡金剛佉婆娑履大明咒句。釋迦如來當加護我圓音演說。若我圓音演說此文字。聲滿一切佛剎者。如是諸來大眾。聞此圓音演說句義文字皆令歡喜<p>爾時世尊釋迦如來。告阿吒薄俱大夜叉軍將言。善男子。我等諸佛已加護汝此圓音演說金剛佉婆娑履諸鬼心大暴惡陀羅尼咒。破壞黑黨熾然白法。善男子。汝當勇猛。說此能除一切擾亂金剛佉婆娑履諸鬼心大暴惡明咒。遮斷一切諸惡咒句。是時阿吒薄俱大夜叉軍將。即從坐起曲躬合掌。向釋迦如來以大音聲。盡此佛剎普皆告知。即於佛前說此咒句<p>多地也他豆(上音)摩豆摩(一)[<a href='javascript:showpic("../fontimg/044633.gif")'>馬*太</a>]摩[<a href='javascript:showpic("../fontimg/044633.gif")'>馬*太</a>]摩(二)豆摩豆摩(三)[<a href='javascript:showpic("../fontimg/001244.gif")'>仁-二+爾</a>]履娜(四)娜羅努羅[<a href='javascript:showpic("../fontimg/001244.gif")'>仁-二+爾</a>]羅(五)鳩吒[<a href='javascript:showpic("../fontimg/001244.gif")'>仁-二+爾</a>]鳩吒[<a href='javascript:showpic("../fontimg/001244.gif")'>仁-二+爾</a>](六)摩訶鳩吒泥(七)吒吒吒株(八)摩訶吒吒(九)阿婆娑(十)阿毘阿毘(十一)履尼履尼(十二)摩訶履尼履尼(十三)履弭履弭履弭(十四)陀履彌(十五)履簁(平音)摩訶履簁(十六)首樓首樓(十七)摩訶首樓首樓(十八)首樓首樓陀(十九)摩訶首樓首樓(二十)嘔舅摩舅摩(二十一)舅摩那(二十二)履弭履弭(二十三)醯履醯履(二十四)醯履醯履(二十五)醯履醯履(二十六)醯履醯履(二十七)醯履(二十八)[<a href='javascript:showpic("../fontimg/001244.gif")'>仁-二+爾</a>]弭[<a href='javascript:showpic("../fontimg/001244.gif")'>仁-二+爾</a>]弭(二十九)醯[<a href='javascript:showpic("../fontimg/001244.gif")'>仁-二+爾</a>]醯[<a href='javascript:showpic("../fontimg/001244.gif")'>仁-二+爾</a>](三十)母[<a href='javascript:showpic("../fontimg/001244.gif")'>仁-二+爾</a>]母[<a href='javascript:showpic("../fontimg/001244.gif")'>仁-二+爾</a>](三十一)部地(上音三十二)履跛囉婆囉(三十三)所吒(上音)所吒路迦(三十四)柘履耶視泥視泥(三十五)視娜履所婆(三十六)視娜視娜履所婆(三十七)娑婆呵(三十八)<p>是時阿吒薄俱大夜叉軍將說此咒已。即白佛言。世尊。隨所有處若城邑乃至庶民家。說此金剛佉婆娑履耶大明咒句時。若有夜叉乃至迦吒富單那。心不淨信。及身口意不受教戒。不於眾生起慈悲心。以是故。我今更說倍復嚴迅大明咒句。即於佛前而說咒曰<p>多地也他阿(上音)眵(一)阿眵(二)母泥母泥(三)阿(上)耆(上)泥朽朽(四)母泥母泥(五)歷娜履所婆(上音)朽朽(六)阿迦囉檀池(七)阿哆檀池(八)阿哆阿哆(九)阿底(十)嘔吒(十一)醯(上音)[<a href='javascript:showpic("../fontimg/001244.gif")'>仁-二+爾</a>](十二)醯[<a href='javascript:showpic("../fontimg/001244.gif")'>仁-二+爾</a>](十三)醯履醯履醯履醯履醯履醯履醯履(十四)哆哆囉舅歷(十五)舅歷舅歷舅歷(十六)醯履醯履(十七)[<a href='javascript:showpic("../fontimg/001244.gif")'>仁-二+爾</a>]里[<a href='javascript:showpic("../fontimg/001244.gif")'>仁-二+爾</a>]里(十八)摩呵[<a href='javascript:showpic("../fontimg/001244.gif")'>仁-二+爾</a>]里(十九)三母陀羅[<a href='javascript:showpic("../fontimg/001244.gif")'>仁-二+爾</a>](去音)佉(二十)呵吒呵吒呵吒(二十一)阿囉拏彌(去音)佉(二十二)叉婆佉(二十三)比履地毘(二十四)阿(去音)跛(二十五)帝(多易反)殊(二十六)婆由(二十七)阿迦捨(二十八)[<a href='javascript:showpic("../fontimg/067263.gif")'>口*陀</a>][<a href='javascript:showpic("../fontimg/067263.gif")'>口*陀</a>]陀窮脾(二十九)朋窮脾(三十)惡差(初飢反)窮脾(三十一)視許婆窮脾薩傍(去音)伽窮脾(三十二)囉袪窮脾(三十三)娑陀娑斗窮脾(三十四)娑婆呵(三十五)<p>爾時阿吒薄俱夜叉大將說此咒時。應時無間。一切天龍夜叉。迦吒富單那皆大驚怖。此佛剎土地及虛空住者悉皆戰怖。一剎那頃如是一切諸鬼。即於佛前合掌敬仰作如是言。南無一切諸佛。南無南無一切諸佛。最勝大悲願悲愍我。阿吒薄俱夜叉大將。說入一切鬼心咒句<p><b>　　<A NAME="n269"></A>寶星陀羅尼經諸佛還國品第十三</b><p>爾時一切諸佛世尊。從十方來者。各從坐起現還國相。是時大眾地及虛空住者悉皆戰怖。一切大地悉皆震動。從空雨華。於虛空中作百億樂。燒香末香從空而下。光明遍照此佛剎內。一切大眾皆悉合掌。爾時娑婆世界主梵天王問大栴檀香佛言。世尊。是諸眾生。以何善根當得具足。諸佛世尊。以幾種法加護眾生。於未來世得此法門。當受當持當讀當溫誦。及為餘人。當廣開示。書寫此經。書寫已安置家中<p>爾時世尊大栴檀香如來告梵天王言。如是梵王。一切諸佛。加護眾生六界之身。調伏魔黨故。息滅鬥亂故。成熟眾生故。妙法久住故。淨無上道故。如是一切諸佛世尊諸大菩薩。有十種法加護眾生。於未來世得此法門。當受持讀誦。書寫經已安置家中。何等為十。一者一切諸佛諸大菩薩。慇懃付囑一切天龍夜叉乾闥婆阿修羅伽樓羅緊那羅摩呼羅伽等。常令擁護受持法人。不起非法。身口意業。示誨善法。隨所受用衣服飲食。常令豐足無病安隱乃至捨己身命。護持法人令無過失。二者彼人所得念慧樂說。趣巧方便得無過失。及彼欲樂相應意覺深忍具足。隨所住心如空如地。三者以四攝法勸諸四眾及餘眾生。得住善法取堅固身。三事清淨行菩提道。四者得寶幢三昧。得是三昧巧能觀察諸三昧門。五者彼持法人隨處命終。無量無數諸佛世尊。諸比丘眾諸菩薩眾。常現在前將養說法。六者諸佛世尊所說成就句義文字法。時悉皆得聞。即得一切最勝聖法無受喜樂。彼一切業障。隨彼命終最後剎那。捨壽死識。得如法滅。猶如死法阿羅漢滅。七者如所悕望清淨佛剎隨意化生。彼諸世尊住世將養。常說清淨大乘教法。彼持法人。於此大乘無障礙智。具足如虛空心而住。八者不久於此功德悉得具足。九者彼持法人。穢濁佛土不復受生。除自本願。十者速疾當得阿耨多羅三藐三菩提。是為十法。諸佛世尊。以此十法加持法人。若於今時若未來世。此妙正法當得熾然。若有受持此陀羅尼法門。乃至但書寫此經安置家中。一切諸佛諸大菩薩當擁護彼持法之人。一切煩惱悉得解脫。即是菩薩摩訶薩也<p>爾時世尊釋迦如來告釋梵護世。諸善男子。此諸世尊。皆從十方普來會者。憐愍汝等諸眾生故。令此世界外物清淨故。成熟一切眾生故。顯示菩提行故。退魔黨故建立法幢故。顯示一切佛事故。三寶種不斷故。滅一切病故。遮一切惡故。擁護一切怖畏故。斷一切惡見故。入菩提道故。滿足如來十力故。盡一切煩惱業故。說此希有大希有相。昔未曾有昔所未聞。甚深句義陀羅尼。擁護家宅城邑國土。乃至擁護此四天下。天龍人非人等。穀藥花果。護說法師及聽法者。為得無著陀羅尼故。入如虛空智故。以一法式得一切智智故<p>復次善男子。以此法門故。一切諸佛依入大悲智。以十種法護此佛剎中一一諸物增長不壞。善男子。一切諸佛菩薩。於此佛剎遍皆受用無空缺處。護持一切善法故。一切佛土所受生者。於此佛剎當起尊重禮拜。如塔廟想如大師想。由此佛剎所受生者。善能建立一切法故。滅除業障五逆罪故。具不善法得不愛果。盡無餘故。住諸善法。善男子。此是諸佛於此佛剎大丈夫業。善男子。汝等應當恭敬受持此法。若有在家及出家人。受持此法者。及信此法者。汝等應當守護此人。汝等當得利益安樂故<p>爾時俱蘇摩幢如來。於此法門稱揚功德。說如是偈<p class='lg'>　淨金滿諸剎　　捨供諸如來<br>　不如持此經　　福德無邊量　</p><p>爾時勝寶蓋如來。亦復如是。稱歎此經無量功德。說如是偈<p class='lg'>　若持金寶聚　　施與琩F佛<br>　不得如此福　　如彼持經者　</p><p>爾時須彌峰如來。亦復如是。稱歎此經無量功德。說如是偈<p class='lg'>　最上華聚蓋　　連布覆虛空<br>　普施於諸佛　　淨喜心供養<br>　末法欲盡時　　多諸怖畏事<br>　持此經福量　　諸佛不能說　</p><p>爾時釋迦如來亦復如是。稱揚此經無量功德。說如是偈<p class='lg'>　若起淨心牟尼前　　炷如須彌香油燈<br>　無量俱胝大劫中　　熙怡持此以供養<br>　復有餘人樂福德　　悕求無障解脫身<br>　法欲盡時以此經　　為信者說福勝彼　</p><p>爾時阿[<a href='javascript:showpic("../fontimg/041309.gif")'>門@(人/(人*人))</a>]如來。亦復如是。稱讚此經無量功德。說如是偈<p class='lg'>　若修持忍慧　　常起精進行<br>　禪定攝身儀　　及以廣大智<br>　末世鬥諍時　　持此妙法印<br>　修忍進無等　　智慧亦無比　</p><p>爾時淨三昧勇力如來。亦復如是。稱讚此經無量功德。說如是偈<p class='lg'>　開示此經法　　受持及書寫<br>　授與他相應　　復能常讀誦<br>　燒香以供養　　華鬘及上服<br>　所得諸功德　　無能度量者　</p><p>爾時無量無數諸佛世尊。稱揚此經功德利益無量無邊。既稱讚已即告釋梵護世。諸善男子。汝等一切受此法門。盡煩惱障一切業障。於後末世。若有眾生但聞此經。盡煩惱障一切業障。佛說此經已。一切世間得信善男子。天人阿修羅乾闥婆等。聞佛所說歡喜奉行<p class='juan'>
寶星陀羅尼經卷第十</p>
</body></html>
