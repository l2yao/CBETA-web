<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
大方廣十輪經卷第七</p>
<p><span class='byline'>　　　　失譯人名今附北涼錄</span><br><p><b>　　<A NAME="n319"></A>遠離譏嫌品第九</b><p>爾時金剛藏菩薩復白佛言。世尊。云何菩薩摩訶薩於聲聞乘辟支佛乘不生譏嫌。於諸菩薩亦無譏嫌。云何於如來聲聞眾中。成器不成器得無譏嫌。於大乘道常善修行。云何得利智一切三昧諸陀羅尼及諸地忍。云何得昇進不退轉法。云何常得善知識。云何常得不離佛法。供養眾僧及諸菩薩云何於善根不生厭足。云何於菩薩行願得無厭足<p>爾時世尊告金剛藏菩薩言。善男子。菩薩摩訶薩有十種輪。若有成就如是輪者。則於聲聞辟支佛乘無所譏嫌。乃至於菩薩乘亦無譏嫌。若於如來聲聞眾中。成器不成器者悉無譏嫌。常得昇進不退法輪。而於大乘亦得增長無有闕失。常得禪定諸陀羅尼及諸地忍。不離佛法。供養眾僧及諸菩薩。求於善根悉無厭足。得堅固精進。發無量行願。過去所作一切惡業。皆以賢聖金剛地智。令使永盡悉得究竟。一切現在所有惡業。皆使無餘更不復作。能速成就無上法輪。七覺意寶而無厭足。能除一切眾生結使人所依止<p>善男子。譬如轉輪聖王。若欲行時寶輪最在其前。其餘諸寶皆悉隨後。能滅一切諸四天下眾生濁惡。亦令四天下一切人民身意受樂。菩薩摩訶薩亦復如是。若成就十輪。於聲聞乘無所譏嫌。乃至一切眾生亦依止而存。善男子。譬如大車具足四輪。多人依止乘於正路。邊有塊石眾草。乃至根莖華果。為輪所輾皆悉消滅。如是菩薩摩訶薩為諸眾生若有障法一切罪業。輾斷消滅令不受報。善男子。譬如劍輪悉能斬截怨敵等首。既斷支節手足更不任用。菩薩摩訶薩若能成就如是十輪。一切六趣欲界諸惡。皆悉斷除令盡無餘不復受報<p>善男子。譬如五日出時。一切四天下大地。所有水處無不乾竭。如是菩薩成就十輪。能為眾生除諸業障及障法等罪。眾苦根本一切消滅<p>譬如風災起時。四方大風一時俱起。能吹一切大石諸山皆為微塵。如是菩薩摩訶薩能成就十輪。為諸眾生同共依止。令四倒山結使諸業障法重罪滅苦根本。令得無餘。善男子。譬如師子王若欲吼時。一切畜生諸眾生等皆悉怖畏。如是菩薩摩訶薩亦復如是。乃至外道及諸異學惡知識等。皆令驚畏忘失言辯<p>善男子。譬如釋提桓因以軍圍繞。手執金剛杵破壞阿修羅。如是菩薩摩訶薩成就十輪者。一切倒見外道之屬。惡知識等皆悉壞滅<p>善男子。譬如如意寶珠。著高幢上雨種種寶。如是菩薩摩訶薩成就十種輪者。能持戒幢雨眾法雨。以施一切無量眾生<p>善男子。譬如夜闇明月出現滅一切闇。若有一切迷失道者令得正道。如是菩薩摩訶薩成就十輪者。無明黑闇如是眾生失八正道。亦為眾生說種種法。令其照明盡諸苦際示八正道。善男子。譬如日初出時一切穀米皆悉增長。諸華開敷及諸藥穀盡得成熟。雪山消流諸河充溢。以漸次第滿於大海<p>如是菩薩摩訶薩成就十輪者。但調伏戒慈悲炙暖故。為諸眾生說無量法。能生善根種種華果。一切結使業報惡行。及邪見山悉得消滅。乃至究竟證於涅槃。一切妙果無不悉得。信戒施聞慧無量三昧如是次第。猶如大河以漸滿足。以漸滿故能令眾生入於無畏涅槃之城<p>善男子。云何名菩薩摩訶薩十種輪者。所謂十善是也。菩薩成就此十輪故。乃能成熟一切眾生。菩薩以離殺生故。能令一切眾生無驚無怖。無有一切憂悲苦惱。善根成熟具足果報。若於前際流轉六趣沒生死河。以如是等不殺生因緣。先世所作身口意等惡業諸罪一切煩惱。能令眾生障於正法。自作教他作乃至見作隨喜。受持如是不殺輪故。皆悉輾壞一切惡業障礙罪報令無有餘。亦以不殺因緣。能令一切諸天人等。皆生愛樂無有疑悔壽命得長。臨欲終時所愛妻子及諸眷屬。悉皆圍繞身不受苦。乃至神逝所往之處。終不見閻羅王及諸獄卒。若臨死時遇善知識。清淨持戒心樂福田。捨此身已得生人中諸根聰利。復值善知識清淨持戒。常樂福田斷除諸惡。而求一切大菩薩行。入深智海遂得菩提。其所生處。常離刀杖諸惡國土。壽命長遠自在淨國離諸驚怖。如彼佛壽無量無邊。亦復能作如是壽命。為諸眾生說法教化。乃至佛涅槃後令法久住。善男子。是名菩薩摩訶薩最初輪也<p>菩薩若成就此輪。於聲聞乘辟支佛乘無所闕失。於一切如來聲聞弟子亦無闕失。不退大乘一切三昧諸陀羅尼及諸忍等。到於一切自在之地。常隨善知識佛及菩薩得聞正法。供養眾僧殖諸善根痤L厭足。修諸菩薩一切行願亦無厭足。何以故。過去諸佛於此十惡皆悉遠離。於一一惡不善業等亦不讚歎。以是之故。善男子。於此十善若能守一善業。以如是相所獲果報亦如前說<p>復次善男子。菩薩摩訶薩修行不盜。能施一切眾生。無驚無怖無畏亦無愁惱。己所有物如法飲食資身財業。琩D一切如法利益無非法欲。以此善根行業果報。假使曾於六趣流轉沒生死河。以不盜力故。身口意業所作眾罪能障正法。乃至財業等障。自作教他見作隨喜以不盜輪。皆悉輾除令無有餘。亦令人天一切愛樂而無疑悔。乃至臨命終時。妻子眷屬一切圍繞身不受苦。若命終後神逝所往。不見閻羅王及諸獄卒。盚J所愛諸善知識。持戒清淨心樂福田。乃至能離一切惡法。成就一切無量善法。隨所生處得大財業有財業已能離怖畏。而悉不與水火賊共。乃至到於菩提。悉得眾寶嚴飾佛國寶樹具足。無我我所無取無著。成就一切眾生行業。無我所無所受。無壽無眾生。而悉調伏於彼佛國。善男子。是名菩薩摩訶薩第二輪也<p>若菩薩成就此輪。於聲聞辟支佛乘悉無闕失。乃至如來聲聞弟子亦無譏嫌而自於彼摩訶衍乘無有厭足。悉得一切諸三昧門及陀羅尼忍地。亦不捨於一切誓願<p>復次善男子。菩薩摩訶薩終身遠離邪婬。一切眾生皆為欲流之所沈沒。而能施於無畏無嫉無熱惱害。於己妻色琤耵儘炸L非法欲。以是善根果報力故。若有宿世邪婬果報。六趣生死流轉諸有。自作教他見作隨喜。而令悉離諸邪婬輪。輾斷惡業令無有餘。乃至成菩提道生於淨國。無女人處第一清淨。彼諸眾生皆悉化生。不從父母和合受身。善男子。是名菩薩摩訶薩第三輪也<p>菩薩摩訶薩成就此輪。乃至不捨一切願行<p>復次善男子。菩薩摩訶薩盡其形壽。離諸妄語常隨順語。以是因緣人天歡喜。乃至逮得菩提。不諂眾生而生其國。所言真實無有虛偽。是名菩薩摩訶薩第四輪也<p>若菩薩成就此輪。乃至常求一切菩薩願行。而無厭足終不暫捨<p>復次善男于。菩薩摩訶薩於終身中常離兩舌。乃至以此善根至成菩提調伏眾生。修六和敬來生其國。皆共一心互相恭敬。而無違失修質直法。善男子。是名菩薩摩訶薩第五輪。也<p>菩薩摩訶薩成就此輪。乃至常求菩薩行願。無有厭足終不暫捨<p>復次善男子。菩薩摩訶薩遠離惡口乃至成就菩提。耳終不聞不適意事。常生佛國睇D種種柔軟人聲及音樂聲。聞諸法聲周遍佛國。志念成就梵音清徹。如是眾生來生其國。善男子。是名菩薩摩訶薩第六輪也<p>若有菩薩成就此輪。從初發心乃至成佛。琩D菩薩一切行願。而無厭足終不捨離<p>復次善男子。菩薩摩訶薩於其終身遠離綺語。乃至菩提。常於佛國聞諸菩薩摩訶薩百千法音周遍佛國。而睇溘髐@切綺語。成就善語法語。如是眾生來生其國。善男子。是名菩薩摩訶薩第七輪也<p>若菩薩成就此輪。乃至菩提。常求菩薩一切行願。而無厭足終不暫捨<p>復次善男子。菩薩摩訶薩於其終身遠離貪欲。乃至菩提。常生淨國地平如掌眾寶充滿。亦以寶樹而嚴飾之。復有若干種無價寶衣。瓔珞幢幡金繩珠瓔。而彼世界種種莊嚴羅網寶樹。彼中眾生遠離憍慢我心貢高。顏貌端嚴諸根具足其心平等。如是眾生來生其國。善男子。是名菩薩摩訶薩第八輪也<p>若菩薩能成就此輪。乃至菩提琩D菩薩一切行願。而無厭足終不暫捨。復次善男子。菩薩摩訶薩。於其終身遠離瞋恚。乃至菩提悉除一切垢惱穢濁塵雲暴風。於彼淨國無諸濁惡斷除憍慢。生彼國已形色端正。相好第一諸根不缺。禪定慈悲以自嚴飾。如是眾生來生其國。善男子。是名菩薩摩訶薩第九輪也<p>若菩薩成就是輪。乃至菩提。琩D菩薩所作願行。而無厭足終不暫捨<p>復次善男子。菩薩摩訶薩於其終身遠離邪見。復能以此離邪見輪。令諸人天一切愛樂。若有眾生流轉六趣沒生死河。如是人等起身口意。一切業障及煩惱障而障正法。自作教他見作隨喜。以此離邪見輪。碾斷業結令滅無餘。妻子眷屬圍繞左右。臨命終時身不受苦。神逝所往亦終不見閻羅王等及諸獄卒。隨善知識持戒清淨。心樂福田琤穸翰H。命終之後得生人中。亦與善知識及諸持戒福田之人。而相遭遇還相依止令得正見。為善知識之所教授。修習善法睌髐@切不善等惡。於諸善根皆悉成就。一切菩薩所行之道無不修習。以是因緣能度一切眾生。入摩訶衍正法大海。乃至得菩提道。一切疑網及諸吉相常見斷見。離我我所見。如此眾生來生其國壽命無量。悉同法味皆是大乘。棄捨聲聞辟支佛。及諸天魔一切外道并魔眷屬。皆悉已離如是等惡來生其國。彼佛壽命無量無邊。琠顙鉹丹荍@佛事。般涅槃後令法久住。無所損減而更熾然皆悉一味。善男子。是名菩薩第十輪也<p>若菩薩摩訶薩成就此輪。於聲聞乘辟支佛乘不生譏嫌。及二乘人亦無譏嫌。乃至大乘亦復如是。於大乘人能令增廣熾然三寶。於諸如來聲聞弟子。成器及不成器者亦無譏嫌。而能莊嚴摩訶衍道。一切三昧諸陀羅尼乃至忍地。痤蔬袛Ы珜荈i法。不離諸佛及大菩薩善知識等聽法信受。樂供養眾心無厭足。求諸善根終不暫捨。菩薩所行六波羅蜜亦無厭足。善男子。若能成就如是十輪者。菩薩摩訶薩。疾成無上正真道覺。何以故。過去諸佛修行十善離一切惡。能現如是種種果報因緣無量相貌。具菩提道悉斷一切煩惱結使。盡竭三惡皆使無餘。是故能令紹三寶種。久住於世常得熾然。使不復受三有之身向於涅槃。為斷陰入界等入無畏城。以此遠離十惡因緣。具足果報如上所說。以是義故。善男子。若於此十善不修一者。求於佛道而復自言。我是大乘皆應當得無上菩提。如此之人是大妄語。多行諂曲種種欺誑。於諸佛所能斷一切眾生善根趣向三惡。是故善男子。具足十善剎利大姓。婆羅門大家。四天王天。乃至非想非非想天。聲聞乘辟支佛乘。修行如是十善功德。悉能具足阿耨多羅三藐三菩提故。善男子。以此十善而自莊嚴。求無上果修學大乘疾成佛道者。此則安立一切功德善根處所。若能守護十善。便於善根誓願滿足成無上道。爾時世尊欲重宣此義而說偈言<p class='lg'>　以十輪覺悟　　欲離一切苦<br>　不應譏聲聞　　惱著袈裟者<br>　隨順緣覺乘　　信心勤精進<br>　安樂諸眾生　　而受行大乘<br>　一切諸緣覺　　覺了最勝法<br>　淨修於佛道　　速證得菩提<br>　遠離於殺生　　人天皆愛念<br>　生生得長壽　　善修無害業<br>　一切所生處　　常樂於佛法<br>　親近世尊者　　速證得菩提<br>　若離於偷盜　　一切智所敬<br>　悉滅諸慳貪　　守護不盜戒<br>　生處常大富　　為他作施主<br>　而得嚴淨國　　以眾寶莊飾<br>　滅除煩惱穢　　乾竭於愛欲<br>　能遠離邪婬　　速得清淨國<br>　永離欲淤泥　　解脫淨眾生<br>　令入於大乘　　由離邪婬故<br>　欲得聖智者　　讚歎於實語<br>　棄捨諸妄語　　悉滅於苦惱<br>　究竟得實語　　常值於諸佛<br>　速疾成菩提　　遠離妄語故<br>　堪任為善器　　而遠離兩舌<br>　常與諸佛會　　永捨於斷見<br>　得聖無染著　　逮總持辯才<br>　能知深法海　　不久得菩提<br>　常說柔軟語　　遠離於惡口<br>　眾生所愛樂　　能滅先世業<br>　令眾生歡悅　　菩薩之法將<br>　悉知諸佛行　　得入第十地<br>　智者所愛敬　　遠離於綺語<br>　具足五功德　　所說皆覺了<br>　欲聞尊賢教　　及與求聖道<br>　供養諸佛海　　速得一切智<br>　一心除貪婬　　不壞於正法<br>　供養染衣者　　熾然三乘道<br>　常生清淨國　　法將之住處<br>　於彼獲妙智　　第一無上乘<br>　常行於慈心　　遠離諸瞋恚<br>　速疾得禪定　　志樂賢聖行<br>　生於清淨國　　遠離一切過<br>　隨佛所住處　　永離一切瞋<br>　專一修純信　　遠離諸邪見<br>　顯示三乘道　　是名法供養<br>　免離於惡趣　　解脫值賢聖<br>　具足菩薩行　　逮得最上智<br>　安住而說法　　能成於菩提<br>　三昧總持忍　　皆由十善故<br>　具足輪威德　　悉碾除惡趣<br>　盡滅業結障　　疾成正法將　</p><p><b>　　<A NAME="n320"></A>大方廣十輪經布施品第十</b><p>復次善男子。若成就十輪菩薩摩訶薩。從初發心一切五欲皆悉捨離。勝於一切聲聞辟支佛人。亦能為彼二乘而作福田。何等為十。常行布施。所謂飲食衣服象馬輦輿。乃至己身手足頭目髓腦耳鼻皮骨血肉一一皆捨。若行施時不著軀命。亦不為己求世間法出世間樂。琠屨袉璊@切眾生。修大慈悲巧方便智。如是心施於諸眾生。為令一切皆得安樂故施。為滅一切眾生結使故施。不受後有故施。不麤心故施。無嫉妒故施。乃至最下乞人亦如是施。不為受報故施。不求聲聞辟支佛故施。求一切種智故施。乃至一人亦常如是修行於施。是名菩薩摩訶薩心施。成就初輪莊嚴法施<p>如是菩薩從初發心。能為一切聲聞辟支佛作大福田。應當守護恭敬供養。何以故。一切聲聞辟支佛。為斷己身三惡趣貧。但自饒益而不為他修行布施。菩薩摩訶薩為斷一切眾生苦惱。以大慈悲哀愍心施。是故能為聲聞辟支佛而作福田。不為於己而求果報。唯為最上第一樂故常行於施。終不染著人天生死五欲樂故修行於施。而為利益一切眾生不念自身所受善惡修行於施。為斷一切眾生苦報修行於施。菩薩能如是行檀波羅蜜故。堪任為聲聞辟支佛福田。若不染著世間五欲。而為具足大慈大悲能如是施。名為菩薩摩訶薩。亦名聲聞辟支佛福田。假設修行無量布施。若不斷於世間五欲不名為施。亦不名菩薩。不能與聲聞辟支佛作大福田。不為賢聖所印。是故應斷五欲無染著施。若染五欲則不名菩薩。亦非福田。如斯施者不能滅於煩惱少分。何況能除一切結習<p>爾時世尊欲重宣此義而說偈曰<p class='lg'>　成就於施輪　　智者清淨心<br>　盡離於五欲　　令眾得妙樂<br>　乃至施少分　　皆為除眾苦<br>　不令受少果　　應獲上福田<br>　雖復種種施　　而不離五欲<br>　此施非聖印　　不墮決定聚<br>　捨欲而行施　　施微而報重<br>　聲聞辟支佛　　俱以為福田<br>　是故應離欲　　常得清淨施<br>　安樂諸眾生　　是名真福田　</p><p>復次善男子。菩薩摩訶薩有十種法施輪。若能成就十種法施輪者。速疾得日光三昧。能為一切聲聞辟支佛作大福田。何等為十。所謂依止佛法。依止聲聞法。依止辟支佛法。依止摩訶衍法。依止世間出世間法。依止有漏無漏法。尊重恭敬一切聽受。隨順受持為他廣說<p>若為聲聞人說。應四諦法究竟涅槃。而無嫉妒憍慢之心。不為利養一切名稱。亦不自舉亦不輕他。甯陘@切發大慈悲分別演說。不為說辟支佛法及與大乘<p>若為辟支佛人說。應十二因緣法。離老病死得盡苦際。都不為說聲聞小乘菩薩等法<p>若為大乘人說。應六波羅蜜。具足諸行證無上道。亦不為說聲聞辟支佛法。但隨諸眾生所應修行而為說之。於諸如來所演言教。乃至一句一偈。恭敬尊重終不誹謗。亦不隱沒而作障礙。於說法人作世尊想。於聽法者作病人想。於正法中作妙藥想。棄捨五欲。為欲說法心常平等而不取相。善男子。是名菩薩摩訶薩十種法施輪也<p>若菩薩成就如是十種法施輪者。便速疾得日光三昧。能為一切聲聞辟支佛作大福田。常為一切守護供養。爾時世尊欲重宣此義。而說偈言<p class='lg'>　智者修法施　　演說於三乘<br>　不堪法器者　　終不令謗法<br>　聲聞及緣覺　　多人而修習<br>　辟支佛利智　　教令入大乘<br>　但為成法器　　非法不妄說<br>　隨諸根利鈍　　漸教令昇進<br>　於法常恭敬　　信受不誹謗<br>　有能說法者　　供養如世尊<br>　聽法諸眾生　　令滅於煩惱<br>　不貪著名譽　　利養而說法　</p><p><b>　　<A NAME="n321"></A>大方廣十輪經持戒相品第十一</b><p>復次善男子。菩薩摩訶薩發大莊嚴具足戒輪。若成就此輪。從初發心遠離五欲。於聲聞辟支佛中。第一最勝為大福田。皆應供養而守護之<p>何等為菩薩摩訶薩莊嚴戒輪。善男子。菩薩摩訶薩。有能出家受其具足。成就波羅提木叉。而不與聲聞辟支佛共。若菩薩不以此戒能為眾生除諸煩惱一切邪見。是則不名為摩訶薩。亦不名為聲聞辟支佛大福田也。善男子。若菩薩摩訶薩。於一切眾生心常平等。護持淨戒志念堅固而不退轉。心痡M一不生異想。若見持戒破戒慳貪布施上中下等。有若干種無量眾生。瞋恚惱害行住坐臥。於三有中陰入諸界而無分別。如是持戒。不著欲界持戒。不著色無色界持戒。不分別觀察有想持戒。不為到不到故持戒<p>善男子。菩薩摩訶薩。以如是相貌。發大莊嚴清淨戒輪。從初發心常離五欲。如是菩薩摩訶薩。則能為一切聲聞辟支佛作大福田。亦為眾生守護供養。爾時世尊欲重宣此義。而說偈言<p class='lg'>　優婆塞律儀　　住於解脫戒<br>　雖與二乘共　　不名摩訶薩<br>　若修於空法　　不依於世間<br>　亦不依諸有　　智者護淨戒<br>　不取於戒相　　清淨離諸漏<br>　如是護戒者　　最勝之福田　</p><p><b>　　<A NAME="n322"></A>大方廣十輪經忍辱品第十二</b><p>復次善男子。云何名菩薩摩訶薩發大莊嚴具足忍輪。若菩薩成就此輪者。從初發意能除五欲。堪為聲聞辟支佛作大福田。亦為眾生尊重恭敬供養守護<p>善男子。菩薩摩訶薩。忍辱有二種。一者世間。二者出世間。又菩薩有漏忍者則受諸有。亦不能無眾生之想。依止果報依止功德。亦名住色聲香味觸忍。亦名羸劣忍。無所堪忍。悲愍念眾生而修行忍。但是諂曲悅彼故忍。不為安樂眾生故忍<p>如是忍者。則與聲聞辟支佛同。非大莊嚴亦非菩薩但有假名。如是菩薩。終不堪任為諸聲聞辟支佛作大福田。是名菩薩世間忍輪<p>云何名菩薩以大莊嚴出世間忍。為諸眾生故。修行於忍而不染著。若於一切所作事務。言語相貌音聲名字聖所住處。皆悉隨順而不捨於三結三受。三相三世。三有三業。如是等事悉不依止心痡I滅而修行忍。是名菩薩出世間忍輪<p>善男子。菩薩摩訶薩成就如是大莊嚴忍輪。從初發心常離五欲。是諸菩薩摩訶薩。能為聲聞辟支佛作大福田。為一切眾生守護供養。爾時世尊欲重宣此義。而說偈言<p class='lg'>　此忍說二種　　有相及無相<br>　有相修行忍　　智者所不貴<br>　有相說三業　　即依於忍聚<br>　是名有漏忍　　非是大人相<br>　於四顛倒中　　修於無著忍<br>　寂滅於三業　　是忍為最勝<br>　滅於一切行　　不依相無相<br>　心猶如虛空　　是忍為最勝<br>　眾生皆一相　　諸法空寂滅<br>　心無有所著　　是忍最大利　</p><p class='juan'>
大方廣十輪經卷第七</p>
</body></html>
