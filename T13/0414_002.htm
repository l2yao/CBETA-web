<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
菩薩念佛三昧經卷第二</p>
<p><span class='byline'>　　　　宋天竺三藏功德直譯</span><br><p><b>　　<A NAME="n376"></A>神通品第三</b><p>爾時長老舍利弗。長老目揵連。長老阿難。諸天魔梵。及阿修羅。沙門婆羅門。閻浮提人咸生是念。今日如來應正遍知。以何因緣於大眾中。直說念佛三昧名字。不為一切廣演分別。便從座起而入靜室。時不空見心自念言。諸天魔梵悉已集會。世尊今者右脅而臥。我當微現神通變化。示神通已種種讚歎。宣揚如來大悲功德。當如其相攝心入定。以是定力變此三千大千世界地平如掌。皆作眾寶微妙雜色。復列八道七寶諸樹。金多羅樹銀葉花果。銀多羅樹琉璃花果。餘寶莊嚴亦復如此。一切佛剎懸繒幡蓋。妙幢寶鬘種種綺飾。優缽羅花缽頭摩花。拘物頭花分陀利花。如是諸花布一切處。時不空見即如所念現大神通。乃至三千大千世界。令諸眾生天龍夜叉乾闥婆阿修羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。皆坐眾寶蓮花之上。花葉無數色香具足。各相知見坐寶蓮花<p>時不空見又以定心。入此三昧現大神通。復令三千大千世界地大震動。如摩竭國赤圓銅缽。置平石上傾危不定。大地震動亦復如是。若有眾生聞此音聲。覺悟之者皆得快樂。譬如東方不動國土。亦如西方安樂世界。其中眾生歡娛踊悅。時不空見復以清淨恬寂調和柔潤端正。至直無曲甚深定心。如其相貌示無作神通。於是三千大千世界滿虛空中雨大猛火。無一眾生身心熱惱。此諸群生大火觸身。覺是相已快樂無比。譬如比丘入火三昧。身心欣躍彼亦如是。時不空見復以定心現無作神通。又令三千大千世界。雨天栴檀細末之香香。氣氤氳遍滿大千。若有眾生嗅斯香者。開神適體快樂無極。譬若釋迦牟尼如來於昔劫中修菩薩行。定光佛所受記[<a href='javascript:showpic("../fontimg/031017.gif")'>卄/別</a>]時。獲不思議無生妙樂。一念之頃不可計眾。亦得如是隨意歡娛<p>爾時阿難在大眾中而作是念。佛入靜室是誰神力而現斯變。為餘聲聞目揵連等。將非彌勒菩薩。越三界菩薩。文殊師利菩薩。不空見菩薩。為是修習大乘之人。乃能示此神變之相。爾時阿難問目連言。世尊說汝於聲聞中神通變化為最第一。今此通變非爾為耶。目連答言。長老阿難。汝問何緣有是神通。如此變化非我所為。長老阿難我所能者。以此三千大千世界內置口中。無一眾生生覺知相。復次阿難我遊梵天。發言音響遍聞大千。如是阿難。我在佛前作師子吼。能以須彌內置口中。若經一劫若過一劫。阿難。我又住彼炎天。言語音聲。此間世界皆悉聞知<p>長老阿難。我能移於天神堂閣。置閻浮提而不動搖。又告阿難。我能降伏惡性毒害。難陀龍王優缽難陀諸龍王等。又能摧靡弊魔波旬。復次阿難。我往東方。過三千大千。還住第三世界之中。彼有大城號曰寶門。凡有六萬億千家屬。令彼家家皆見我身。復能使此諸眾生等。聞說無常苦空之音。復次阿難。我實有此諸妙神通。未曾示現。我今處在蓮花之座。悉見諸方一一方分。有阿僧祇無數如來。皆名釋迦牟尼世尊。處處僧坊右脅而臥。睹佛剎土有如是相。猶我天眼見千世界。若斯相貌是誰神通。時目揵連。即說偈言<p class='lg'>　善修最勝　　獲四神足　　今我神通<br>　無與等者　　唯除自然　　世間之師<br>　我今住此　　閻浮提界　　動彼東方<br>　諸佛剎土　　帝釋宮殿　　諸婇女等<br>　覺此震動　　皆悉驚悚　　我能含吐<br>　諸佛剎土　　大海山川　　城邑聚落<br>　難陀龍王　　及跋難陀　　如斯族類<br>　性甚毒害　　我之神力　　悉能摧伏<br>　我住梵宮　　言語之音　　令此世間<br>　皆悉聞知　　能住佛前　　吞須彌山<br>　經百千歲　　乃至曠劫　　住炎世界<br>　凡有聲響　　使此剎土　　莫不聞之<br>　我往寶城　　變身普現　　遍在六萬<br>　億千之家　　我於此生　　未現斯變<br>　阿難當知　　吾今所見　　善哉奇特<br>　靈化神通　　我自見身　　及諸眾生<br>　悉共坐此　　寶蓮花上　　歷觀十方<br>　大威世尊　　我從昔來　　未見斯瑞<br>　不疑如來　　自然神變　　或是菩薩<br>　威神之力　</p><p>爾時長老大目揵連。說此神通師子吼時。十千眾生皆得人身。遠塵離垢獲法眼淨。爾時阿難問舍利弗。如來說汝智慧第一。今此神變將不汝耶。答言阿難。非我為也。我所能者二十年中。常勤修習毘婆舍那。行住坐臥正念觀察。其心澄寂曾無動亂。分別顯說無量諸法。方便精求不出法界。唯有如來乃能究盡。長老阿難。汝頗知不。若我以衣置於大地。目連雖有自在神通。盡其勢力不能令動。長老阿難。汝今當知。我於佛前作師子吼。諸大聲聞具大神通。三果學士天人魔梵。阿修羅神沙門婆羅門一切閻浮外道異學尼揵子等來在會中。若能自知身無我者。我今當以三摩跋提。決定為之師子吼說。大丈夫說不思議說。唯除世尊一切知見。彌勒菩薩一生補處。住無生忍菩薩摩訶薩。海德三昧菩薩摩訶薩。善建德三昧菩薩摩訶薩。諸佛現前三昧菩薩摩訶薩。大德聲聞今可問我。如此身者何者是我。為可見耶不可見耶。又問異學諸外道等。汝所計身有神我者。為是過去為當現在。長老阿難我如是相。種種神通變化非一。聲聞緣覺所不能知。亦不能見。何者是我。所言我者為住何處聞如是聲。長老阿難吾常精勤修丈夫業。亦復痦萿噪悀圻獢C我今更有心自在力。我能伏心心不伏我。長老阿難吾見自身。及以天人坐大蓮花。又見諸方在在處處。無數難思阿僧祇界。睹佛世尊坐道樹下。大能天子請轉法輪。吾當隨順聞如是聲。我眼悉見諸世界中。種種繒蓋幢幡花鬘。如我即時見此忍土。長老阿難。我心念言。為是世尊作此神通。大德聲聞之所為乎。菩薩往昔曾種善根。今獲如斯變化果報。時舍利弗。即說偈言<p class='lg'>　如來不思議　　如是佛功德<br>　若有善逝眾　　神通廣難思<br>　及諸佛弟子　　有學無學眾<br>　於此剎土中　　我智最第一<br>　唯除諸菩薩　　信念深固者<br>　長老阿難陀　　我慧無等雙<br>　現在及未來　　無能見過者<br>　除世調御尊　　及趣菩提人<br>　我痗埻袉腄@　毘婆舍那行<br>　滿足二十年　　觀察一切法<br>　精心方便求　　未曾得邊際<br>　我所有智慧　　不可得稱量<br>　我以智慧力　　現在於佛前<br>　能師子吼說　　唯除異學人<br>　及行聲聞乘　　求我真實者<br>　若我現神通　　飛騰虛空時<br>　此剎無人見　　吾之所遊處<br>　聲聞亦不睹　　唯除世間雄<br>　蠲別兩足尊　　及以善逝子<br>　如是諸人等　　知我之所在<br>　外道眾邪見　　悉非其境界<br>　心常自在轉　　禪悅不思議<br>　若有大士業　　修習深空行<br>　長老阿難陀　　我現此神通<br>　一切聲聞眾　　終不能得知<br>　奇哉於今日　　悉睹十方佛<br>　我在於花座　　明見諸剎土<br>　建列不思議　　寶幢妙花香<br>　一切世界中　　變化不可稱<br>　長老我心念　　不疑是世尊<br>　威德善逝眾　　種種變化事<br>　或是不空見　　菩薩之所為　</p><p>是舍利弗師子吼時。一萬三千諸眾生等。遠塵離垢得法眼淨。時大迦葉亦在眾中。阿難心念。是大迦葉。威德具足神通自在。今者變化將非己耶。於是阿難問迦葉言。此之靈奇是大德乎。迦葉答言。斯神化相非我所為。吾以智力悉能分別顯示一切。長老阿難。我今住於世尊之前。作師子吼。能以三千大千世界。其中諸水江河溪壑泉源池沼。百千萬億無量巨海。一切水聚吸置口中悉使枯涸。令諸水性魚龍之屬。都不覺知亦無惱害<p>長老阿難。汝今當知。我於佛前諸天世人梵魔沙門一切眾中。師子正說無畏之言。我力能吹須彌山王。大轉輪山。雪山山王。乃至三千大千世界。一切諸山皆成微塵。依此山者都不覺知。長老阿難我能如是。得此自在神通之力。復次阿難。我又能吹三千大千諸世界中。一時皆成猛炎熾火。譬如劫燒將盡之時。一切眾生亦不覺知。又無燒害熱惱之者又不生念燒剎土想。我神力相具足如是<p>長老阿難。吾住此間。天眼遠矚東方世界。億百千剎諸佛國土。始處處燒終同一火。我既見已心生念言。今當示現神通變化。即如其相以三昧力住此世界。過於東方億百千剎。能以一氣吹彼猛火悉令俱滅。火既滅已從三昧起。復更發大炎盛之火。長老阿難。我神通相。及波羅蜜如是滿足。若有人天生疑不信。世尊今者右脅而臥。若從定起汝可往問。唯佛如來能知此耳。世尊于時於靜室中遙語阿難。大德迦葉說師子吼。汝善受持<p>爾時人天阿修羅等。皆共歎言。奇哉上座。摩訶迦葉師子吼時。三億眾生皆得人身。遠塵離垢得法眼淨。八十五百千那由他諸天。亦皆離垢得法眼淨。長老不空見菩薩。彌勒菩薩。文殊師利童子菩薩。越三界菩薩。如是無量諸菩薩等。皆被堅固弘誓之鎧。聞大迦葉師子吼說。以篋盛花搏如須彌。作此變化供養迦葉。爰及一切聲聞之眾。空中復化作七寶蓋。一一聲聞各蔭一蓋。爾時長老摩訶迦葉。見是寶蓋語阿難言。此眾決定大乘之行。作是種種神變之事<p>長老阿難我坐蓮花。處處方所見佛世尊。不可稱計阿僧祇數。復睹諸剎七寶嚴淨。雜色間錯微妙無極。其中眾生更相迎接。悉見彼國豐樂之相。譬如三十三天之上。貪醉花鬘愛著瓔珞。諸天身色如月光明。於虛空中有化寶蓋。一一眾生各蔭一蓋。亦如我今等無有異。處處佛剎無量菩薩。從兜率天降神母胎。長老阿難。我今所見。奇哉達行及師子吼。此實非凡之所能為。如是瑞相現大神通。爾時長老摩訶迦葉。即於眾中。而說偈言<p class='lg'>　阿難汝當知　　我以念定力<br>　現在於佛前　　以是三千界<br>　此佛之剎土　　一切諸巨海<br>　大小江河等　　無量種水聚<br>　我以神通故　　悉能吸彼水<br>　置之於口中　　雖皆令枯涸<br>　眾生無傷損　　不惱於水性<br>　此剎眾須彌　　黑山諸山等<br>　我住神奇力　　悉能吹散之<br>　我以聰慧智　　又用神通化<br>　令此佛剎土　　一切成煙焰<br>　眾生不熱惱　　亦無畏懼想<br>　我住於此界　　見彼東方國<br>　阿僧祇剎土　　悉為火所焚<br>　奇哉難思力　　令彼火即滅<br>　既見諸神力　　如此自在行<br>　令無數佛剎　　悉無有毀損<br>　我處蓮華座　　見此諸剎土<br>　種種皆端妙　　殊傑尟儔匹<br>　又睹兜率天　　菩薩降神時<br>　不疑諸善逝　　心達自在者<br>　為是諸聲聞　　不空見菩薩<br>　為彌勒大士　　而有斯瑞相　</p><p>爾時阿難心生念言。是富樓那彌多羅尼子。說法人中最為第一。今在此會有大神德。決定諸法得到彼岸。如是神通將非己耶。我今當問。即便白言。唯富樓那。如是瑞相大德為乎。答言非也。長老阿難。我之神通調伏利益諸眾生故。力能示現以手掌摩此之三千大千世界。不令眾生有傷損者。若有眾生樂神通力。示現翻覆大千世界。譬如勇健巨力丈夫。以指捻取迦利沙槃。上下拋擲不以為難。我以右手轉側三千大千世界亦復如是。無一眾生有惱害者。長老阿難。若此三千大千水界。我以手指一點取之。悉著口中亦無眾生生知覺想。我於佛前作此神通<p>長老阿難。於夜初分。我以清淨勝妙天眼。於此三千大千世界。歷觀諸方何者眾生。於法疑滯當為除斷。即以天眼觀諸方時。處處見有四方世界。其土廣大無數眾生迷於正法。長老阿難。我心念言。不起此坐往破彼疑。即如三昧清淨寂定。調和柔潤正直之心。斷彼眾生於法疑惑。我於會中演說法時。一一眾生謂在其前。長老阿難。夜既初分。四方各有無數千眾。悉得安住於聖法中。三萬眾生皆受禁戒。六萬眾生歸依三寶。從三昧起。我如是相神通變化。悉能斷除眾生疑惑。長老阿難。我能安住於此世界。以淨天眼見於北方除怨國界。從此佛土過三萬剎。有一眾生於法疑惑。是世界中佛般涅槃。應聲聞法之所化度。我心念言當斷其惑。不往彼處即於此坐。遙令眾生自然調順<p>長老阿難。我今即時如定心相入此三昧。無數眾生作法光明。如是相貌我之聲聞。諸波羅蜜皆已滿足。若使有人於此眾中脫生疑網。不信受者如來起時自可往問。即於是時佛神力故。虛空之中出大音聲。阿難。汝今如是受持。如富樓那師子正說。時諸人天阿修羅等。皆歎奇哉實為希有。聲聞神通相貌如此。豈況如來真境界乎。時諸人天作此讚已。富樓那彌多羅尼子。即於眾中。而說偈言<p class='lg'>　我諸漏已盡　　決定到彼岸<br>　永脫一切生　　為世所歸依<br>　既入於眾數　　異佛神通力<br>　右手能翻覆　　天地山河等<br>　不令一眾生　　而有傷損者<br>　長老我神通　　勢力實如此<br>　若有三千界　　大千之水聚<br>　於此佛土中　　或見或不見<br>　我能以一指　　悉點內口中<br>　不使諸眾生　　而有覺知想<br>　我於初夜時　　天眼觀諸方<br>　何者眾生等　　於法有疑惑<br>　當住神通力　　悉為除斷之<br>　我見一眾生　　於法墮疑網<br>　若有淳善心　　貪慕求法者<br>　吾不起此坐　　悉除彼癡惑<br>　四方千億眾　　我以淨眼施<br>　能令彼生信　　使發菩提心<br>　時有三萬人　　從我受禁戒<br>　六萬諸眾生　　歸依於如來<br>　其心得寂靜　　安住正法中<br>　我於初夜時　　示現妙神通<br>　一念於此坐　　歷觀東北方<br>　周觀過千剎　　正降怨世界<br>　彼有一眾生　　心疑於諸法<br>　我住此佛剎　　彼人疑於法<br>　欲令見正路　　今決其迷惑<br>　長老我神通　　智力實如斯<br>　唯佛能哀愍　　一切諸世間<br>　此處人不信　　可往問世尊<br>　我今坐蓮花　　見彼佛涅槃<br>　處處方剎土　　闍維如來身<br>　及見佛殊特　　為是誰神力<br>　又如我所見　　諸佛般涅槃<br>　廣遠甚弘雅　　不可得思議<br>　為是佛所作　　聲聞之人耶　</p><p>爾時阿難心生念言。此羅[<a href='javascript:showpic("../fontimg/023523.gif")'>目*侯</a>]羅是佛之子。有大威德神通自在。今亦在此大眾之中。如是變化將非己耶。阿難即便問羅[<a href='javascript:showpic("../fontimg/023523.gif")'>目*侯</a>]羅。汝於戒學得到彼岸。此之神通汝所為乎。羅[<a href='javascript:showpic("../fontimg/023523.gif")'>目*侯</a>]答言。非我所作。長老阿難。我如是相。種種百千威德神力。隨意自在為佛之子。或隱或顯未曾憶念。不嘗在前亦未示現。長老阿難。我能以此三千大千世界之中。百億四天下百億日月。百億大海百億須彌。百億大小轉輪之山。如是廣大諸餘山等。以四神足置一毛端。不令眾生有傷損者。於四天下不相逼迫。彼此去來亦無妨礙。吾之神通自在如此。長老阿難。我能以此三千大千一切水界。大海江河溪澗池沼。以一毛孔[<a href='javascript:showpic("../fontimg/003688.gif")'>口*束</a>]置口中。渟流派別本相分明。其中眾生適性不改。水之盈竭亦不覺知<p>長老阿難。我住此土。如定心相入此三昧。見東北方難生如來。我在此剎白淨王所。撮取一把栴檀末香。供養彼剎一切諸佛。其香芬烈。乃至十方難生世尊化作臺觀。高十由延七寶所成。即在此處燒眾天香。復於臺上化作寶蓋。其蓋足高億千由延。縱廣正等百千由延。彼世界中一切眾生。皆共幻作栴檀樓閣。其樓上高百千由延。縱廣正等五千由延。如是無量在寶臺中。各各莊嚴不相障礙。長老阿難。瑞相如是。我於聲聞具波羅蜜。或有生疑不能信者。世尊若起自可往問。我師子吼如來證知。時羅[<a href='javascript:showpic("../fontimg/023523.gif")'>目*侯</a>]羅。即說偈言<p class='lg'>　長老阿難陀　　我以大千界<br>　百億四天下　　及無數佛剎<br>　如是諸剎土　　悉入一毛孔<br>　我神通如此　　無所譬類者<br>　世界甚廣大　　不滿一毛孔<br>　各安去來業　　悉不見妨礙<br>　我能如是示　　神力不虛行<br>　須彌寶山王　　及大小轉輪<br>　復有諸餘山　　皆入一毛孔<br>　以我神變力　　彼此不相礙<br>　長老我如是　　示此神奇相<br>　悉見入毛孔　　而身不疲惓<br>　我又神足力　　以此大千界<br>　江河大海水　　吸內毛孔中<br>　而此佛剎土　　一切大水聚<br>　當入毛孔時　　區別不渾亂<br>　我在善逝前　　示現於神通<br>　若疑不信者　　往問普眼尊<br>　我處蓮華坐　　見十方菩薩<br>　頭目及妻子　　施以求菩提<br>　奇哉我所見　　實生希有心<br>　不疑於世尊　　所作之神變<br>　為諸大威德　　善逝聲聞眾<br>　為是不空見　　彌勒菩薩等　</p><p>長老羅[<a href='javascript:showpic("../fontimg/023523.gif")'>目*侯</a>]師子吼時。八十七億百千那由他。諸天人等得法眼淨。是諸天等見法到法。選擇眾法明了於法。如是相貌當設供養。以天栴檀細末之香。以用奉散羅[<a href='javascript:showpic("../fontimg/023523.gif")'>目*侯</a>]羅上。奇哉佛子離垢清淨。住大乘行深妙之法。能演師子殊妙之音。善哉羅[<a href='javascript:showpic("../fontimg/023523.gif")'>目*侯</a>]未來之世。當師子吼猶若今日<p>爾時阿難心生念言。此須菩提阿蘭若行。最為第一而無等雙。今是大德在此會中。世尊常說此須菩提。能作種種無量神通。阿難即問須菩提言。如是變化將非汝耶。答言長老。非我所為我能常樂不捨閑處。如彼定心入此三昧。以是三千大千世界。置一毛端極微之分。周迴旋轉如陶家輪。其中眾生無覺知者<p>長老阿難。我於佛前。能師子吼正說無畏。吾以一氣吹此三千大千世界。悉令燒盡。不使眾生有熱惱想。我曾示現如此神變。能在佛前說師子吼。以此大千世界眾生。置一指端上昇虛空。彼此寂然無諸音聲。不相觸礙及覺知者<p>長老阿難。我之所能。如彼定心入此三昧。以清淨眼一時矚對八方上下六萬諸佛。一一方中又睹六萬百千世界諸佛如來。彼處次第見無前後。長老阿難。我如定心。如其相貌作神通行。住此閻浮須彌山頂。釋提桓因所居天宮。撮取一把栴檀末香。俱時遍散十方諸佛。紛綸彌漫以用供養。我住此剎見彼眾生。恭敬尊重讚歎如來。彼土眾生悉知我是釋迦如來應正遍知聲聞之中空閑第一。長老阿難。我之神通。如是相貌究竟彼岸。若此人天於我生疑。有不信者往問世尊。如來自當知此三昧。時佛神力於虛空中。震大音聲告阿難言。如須菩提正說師子無畏之音。汝可受持。時諸人天梵魔沙門。一切閻浮阿修羅等。既得法利生希有心。驚愕毛豎歎言奇哉。聲聞神變乃能如此。豈況如來種種神力。無數三昧真實者哉。時須菩提知諸人天已得法利。即說偈言<p class='lg'>　世間師稱我　　阿蘭若最勝<br>　安住禪解脫　　現無量神力<br>　長老阿難陀　　我能以大地<br>　置於一毛端　　旋之而不危<br>　亦如陶家輪　　雖轉不傾側<br>　又於世尊前　　破碎一切地<br>　及以諸山岳　　無有損傷者<br>　我住神足力　　威勢皆如此<br>　我能以手掌　　舉剎及眾生<br>　安置虛空中　　從上次第下<br>　亦無一眾生　　驚疑怖畏者<br>　我入三昧時　　見彼東方佛<br>　其數有六萬　　南方亦復然<br>　我復見西方　　六萬世間尊<br>　北方及上下　　斯數亦如是<br>　及睹眾樓閣　　妙絕無等倫<br>　以少栴檀末　　供養諸世尊<br>　我實有若斯　　無垢神通行<br>　能大師子吼　　及諸示現等<br>　不能深信者　　可往問如來<br>　我無眾生想　　亦無無生想<br>　無佛無法想　　一切無相故　</p><p><b>　　<A NAME="n377"></A>菩薩念佛三昧經彌勒神通品第四</b><p>爾時彌勒菩薩摩訶薩心生念言。是諸聲聞有大威德無數神通。各各自說大師子吼。我當於此人天魔梵。沙門婆羅門。聲聞菩薩大眾之前。微現神變。即於晨朝語阿難言。大德。今可正衣持缽共往佛所。到已頭面禮如來足白言。世尊。我今欲入王舍城中分衛乞食。世尊知時默然而許。於是彌勒告阿難曰。我向心念。初受食處於此眾生。先當令發無上道心。然後乃取此人飯食。大德阿難。我已發意。今便共行入城乞食。詣大長者婆羅門家。到已持缽默然而住。長者見已即便白言。善來比丘久望慈顧。願聖今者受我蔬食。彌勒菩薩語長者言。我今未能受爾供養。汝若能種無上菩提善根因緣。當受汝食<p>是時長者即白彌勒。若能以我所施之食。供養琩F諸佛世尊。然後乃當發菩提心。決定大乘真實之行。所以者何。我於先佛種善根故。時阿逸多答長者言。若能安住如是誓願。我當以食供養琩F諸佛世尊。皆使周遍。長者復言。唯然仁者。我當真實發大誓願。願以此食供養琩F諸佛世尊悉令周普。如是三白。爾時彌勒語長者言。汝今便可時施所供。當以獻上琩F諸佛<p>爾時長者即以名膳奉授彌勒。彌勒受已。於長者前一念之須。忽然往彼琩F佛所。供養周遍奉設既畢。還長者家。長者見是神通之相。歎言希有踊悅無量。我今復應種諸善根。奉施甘果餚膳美味。嚴飾床座皆悉豐足。長者復持一切珍寶。香花花鬘金衣素疊。俱共往詣至如來所。到已頭面敬禮佛足。於如來前發菩提心。又立大願而作誓言。若有眾生修菩提行。聞我施食善根因緣。一切當得無上菩提。若吾斯願誠諦不虛。必當獲得阿耨多羅三藐三菩提。時無數菩薩及諸聲聞。一切大眾咸來集者。此之三千大千世界。即時應當六種震動。發是誓已大千剎土。便大起踊具十八相。是時長者語阿難言。大德。今者現為我證。若不信者問於世尊。神通相貌具足如是。我今未得無上菩提。自在變化已能如此<p>彌勒菩薩語阿難言。我憶過去阿僧祇劫。造光佛所。修得少分諸佛如來所行三昧。獲是定已見於東方無數諸佛各住彼剎。以三昧力於無量劫方便度脫。不可計眾得阿僧祇神通變化。住於阿耨多羅三藐三菩提道。猶今王舍婆羅門也。大德阿難。我於往昔蓮華上佛應正遍知所。以一神通化度三萬億那由他百千眾生。住無上道。大德阿難。我於往昔最高如來應正遍所。得普世定度脫六萬欲界諸天。發菩提心。我具如是神通相貌。時阿逸多。即說偈言<p class='lg'>　正服持應器　　往詣能仁尊<br>　頭面禮佛足　　白言行乞食<br>　佛即許其去　　當廣利眾生<br>　吾般涅槃後　　汝應次作佛<br>　名譽及功德　　一切皆具足<br>　我時心念言　　今日行分衛<br>　若初施食者　　令住三菩提<br>　時彼大長者　　見我行乞食<br>　即便從坐起　　恭敬意無量<br>　善來阿逸多　　希現乃如此<br>　今來一何晚　　唯願前坐食<br>　大士法難思　　當設尟微膳<br>　長者汝若能　　為利諸人天<br>　發無上菩提　　我當受汝食<br>　即時若能爾　　我當立誓願<br>　阿逸汝即時　　能以所施食<br>　奉獻琩F佛　　悉令周遍者<br>　然後我當發　　無上菩提心<br>　長者若定能　　作此真實誓<br>　施於琩F佛　　願得大果報<br>　我今保此誓　　建立必不虛<br>　持缽受食已　　普供人中尊<br>　修行菩提道　　利益諸眾生<br>　阿難是長者　　見我神通事<br>　心敬大歡喜　　歎仰未曾有<br>　其心即安住　　無上堅固願<br>　復施珍果膳　　嚴飾妙香花<br>　素疊及名寶　　種種眾妙供<br>　共我詣如來　　深發菩提願<br>　長者發誓已　　更作廣大願<br>　其願無限量　　不可得思議<br>　眾生若聞者　　此剎成佛道<br>　造光如來處　　得此微妙定<br>　諸佛之所說　　施不思議樂<br>　造光世尊所　　獲得此三昧<br>　爾時我悉睹　　十方諸如來<br>　若得大威力　　乃能見是事<br>　安住此三昧　　示現諸神通<br>　百阿僧祇劫　　修習種種行<br>　利益諸眾生　　未曾有休息<br>　蓮花上佛所　　得是三昧已<br>　我以種種化　　七十千眾生<br>　皆悉令得修　　無上菩提道<br>　最高如來所　　專修諸梵行<br>　得微妙三昧　　施不思議樂<br>　最高善逝處　　又得普世定<br>　爾時復安住　　月出三摩提<br>　迦葉如來所　　得是深三昧<br>　大德我如此　　示現神變時<br>　攝取於往昔　　百千世神通<br>　若住此威勢　　能作種種化<br>　我亦見諸佛　　現作如此行<br>　若有欲樂見　　諸佛世之師<br>　復有欲願聞　　法輪深妙音<br>　亦樂拔世間　　一切生死苦<br>　當勤受持此　　清淨三昧王　</p><p>爾時諸天世人魔梵。一切閻浮及阿修羅。聞阿逸多師子吼已。生希仰心歎未曾有<p><b>　　<A NAME="n378"></A>菩薩念佛三昧經讚佛音聲辯才品第五之一</b><p>爾時不空見菩薩摩訶薩。即從三昧庠序而起。時諸人天龍神魔梵沙門婆羅門阿修羅等一切世間。皆悉讚言異哉至法。時不空見告阿難言。妙哉諸佛實為希有。世尊大悲無不具足。故名如來應正遍知。獲得無上菩提之道。知一切法無生無行無得無失。波羅奈國仙人鹿苑。三轉十二行無上法輪。沙門婆羅門諸天魔梵。一切世間無能轉者。所謂是苦是苦集是苦滅是苦滅道。八聖道分無數章句。無量諸相無限行處如此義味讚誦解說。分別敷拆無不具足<p>時不空見復告阿難。善哉諸佛大悲滿足。故名如來應正遍知。得是無上菩提之道。今此大會諸聲聞眾。未曾聞法當令聞之。先所未說今當為說。不思議法當思議說。所未得法今當使得。未學之法令得修習。無相之法作有相說。略說少法啟悟弘多。今告此眾諸阿羅漢。畢竟作證無著真人。永得解脫無始生死<p>阿難當知。譬如有人以一把[<a href='javascript:showpic("../fontimg/047738.gif")'>麥*戈</a>]投琲e中。謂能以此斷彼駛流。此人所作為難不耶。阿難答言。如是甚難。時不空見語阿難言。諸佛如來應正遍知得無上道。為諸聲聞說未聞法倍難於彼。復次阿難。譬如有人生無口舌。聲震琩F一切世界。此為難不。阿難答曰。如是甚難。不空見言。諸佛如來應正遍知得無上道。為諸聲聞不思議法作思議說尤難於彼。復次阿難。譬如有人指虛空中示種種色。為難不耶。阿難答曰。如是實難。不空見言。諸佛如來應正遍知得無上道。令諸聲聞所未得法今當令得彌難於彼。復次阿難。譬如有人無有手足及咒術力擔須彌山或欲履水。或持浮木渡於大海。此為難不。阿難答曰。如是甚難。不空見言。諸佛如來應正遍知得無上道。為諸聲聞以無相法作有相說。以未學法作有學說又難於彼。時不空見。即說偈言<p class='lg'>　諸佛不思議　　深行大慈悲<br>　常施法光明　　相繼琱ㄤ<br>　無數那由他　　億劫甚難見<br>　無比最勝尊　　未聞當令聞<br>　有為緣起轉　　無實痤穈<br>　畢命常無生　　一切法空故<br>　諸佛所行慈　　不可得思議<br>　佛說所未說　　如此難見法<br>　利益諸人天　　普及於一切<br>　諸如來深解　　不可思議法<br>　能為聲聞眾　　說有思議法<br>　佛說無相法　　能作有相說<br>　外道癡所迷　　不識生死源<br>　如來既知已　　皆悉令摧伏<br>　住十力敷演　　未得法令得<br>　世尊真實說　　利益諸人天<br>　欲以一把[<a href='javascript:showpic("../fontimg/047738.gif")'>麥*戈</a>]　　斷截琲e水<br>　長老此雖難　　未足稱為難<br>　世依說無生　　斯難過於彼<br>　若人無口舌　　聲震遍諸剎<br>　雖復能如此　　不足以為難<br>　未學令得學　　是則最甚難<br>　若人指空中　　言有種種色<br>　誠能為此事　　豈足稱甚難<br>　未得法令得　　我說最為難<br>　若人無手足　　擔負須彌山<br>　欲渡於大海　　未足以為難<br>　無相說有相　　此則倍難彼　</p><p class='juan'>
菩薩念佛三昧經卷第二</p>
</body></html>
