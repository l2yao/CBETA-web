<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
菩薩念佛三昧經卷第四</p>
<p><span class='byline'>　　　　宋天竺三藏功德直譯</span><br><p><b>　　<A NAME="n385"></A>讚三昧相品第九</b><p>爾時世尊告不空見菩薩摩訶薩言。善哉善哉。不空見。無勸汝者。乃能如是為諸眾生請問三昧。欲以解脫利眾生故。欲令眾生具不思議淨善根故。欲令眾生獲得三界最勝利故。為令眾生超出三界一切行故。為令眾生於諸有為得善義故。為令眾生深解隨順得饒益故。為令眾生於甚深法決定義故。欲令眾生尊說法故。欲令眾生敬重施故。欲令眾生捨諸有故。欲令眾生趣無上戒故。欲令眾生具足忍故。欲令眾生勤精進故。欲令眾生得禪定故。欲令眾生深重智慧。如金剛心善修定故。欲令眾生心離塵故。欲令眾生善攝心故。欲令眾生其心不動猶帝幢故。欲令眾生重法義故。欲令眾生不惜身命厭諸行故。以是等緣請問如來<p>爾時世尊告不空見。汝今諦聽善思念之。吾當為汝分別演說。時不空見即白佛言。唯然世尊。願樂欲聞。告不空見。諸佛所說菩薩所行念佛三昧。此三昧者。諸菩薩等常應親近精勤修習。既得修習此三昧已。即便增長見法安樂。增長無貪及以瞋癡。增長慚愧六神通等。增長得見一切諸佛。增長無數清淨佛土得知宿命生死因緣。住胎清曠母族豪勝。得微妙善大人相好。具足出家及捨大捨。得知眾生其行相續。具足多聞世出出法。又得種種諸善法處。當得善學世無比法。復得善巧說一切法。及得了知前際後際。字章句相智慧備足。得善轉心神通變化。善知過患得廣大力。得知他方諸菩薩等。及以眾生精麤白黑。長短大小處及非處。未成佛道趣向具足。得不動念神通具足。常得大姓高族具足。端正威勢功德具足。得梵音等及以諸辯。無不具足悉如上說。同如來生無生之生。常生中國不處邊地。欲求遍往他方世界。至諸佛所諮受正法。欲樂住此或遊十方。覲諸如來恭敬供養。彼此菩薩功德具足<p>爾時世尊。即說偈言<p class='lg'>　不空見菩薩　　有妙三昧王<br>　我住智力故　　深知此三昧<br>　菩薩應當修　　得見十方佛<br>　到六通彼岸　　疾得菩提道<br>　見諸淨妙土　　攝知生死緣<br>　住胎既無比　　母族又殊勝<br>　善修諸法行　　相好皆具足<br>　出家棄諸愛　　人天所滯慾<br>　為利世間故　　求於菩提道<br>　生在豪姓家　　永到甘露境<br>　具得六神通　　圓足說真智<br>　多聞持正法　　獲得大自在<br>　多聞廣於海　　如聞皆修行<br>　具眾決定義　　及知眾生本<br>　學習世出世　　善法之所趣<br>　獲得聰利智　　捐去無知業<br>　棄捨有為事　　行於無為法<br>　亦得天眼智　　天耳聞諸法<br>　憶念宿世行　　知他心意識<br>　欲樂現種種　　諸妙神通事<br>　常善轉變心　　開演於明脫<br>　開發十力慧　　廣利於世間<br>　知處及非處　　諸法之所歸<br>　說煩惱過患　　常應修此定<br>　得趣向具足　　得意無與等<br>　得念及威力　　得安行亦然<br>　姓族最殊勝　　端嚴甚清顯<br>　棄於有為行　　無毀諸功德<br>　得大威勢力　　人中最殊勝<br>　猶如天帝釋　　天中獨尊嚴<br>　欲得無比音　　雄猛諸威音<br>　成就義大仙　　當求此三昧<br>　如龍歡喜行　　普施電光耀<br>　復降甘潤雨　　霑洽於大地<br>　是龍所遊境　　實為不思議<br>　若安住最上　　神通王三昧<br>　能作諸供養　　奉獻無邊佛<br>　猶如龍王雨　　澤及於一切<br>　欲成就善教　　親近最上說<br>　攝取無為樂　　當修此三昧<br>　種種深解脫　　當宣諸妙偈<br>　欲令一切眾　　咸使得安樂<br>　常修是三昧　　不離佛菩提<br>　及與聲聞眾　　得見他方剎<br>　若欲得諮問　　此土之世尊<br>　及諸他方佛　　應修此三昧<br>　若欲見他方　　不思議世尊<br>　親近彼諸佛　　蒙光設供養<br>　往返諸剎土　　得無數功德<br>　應當修諸佛　　所說深三昧<br>　往往從生處　　痡o與佛俱　</p><p><b>　　<A NAME="n386"></A>菩薩念佛三昧經正觀品第十</b><p>爾時不空見菩薩白佛言。世尊。菩薩摩訶薩。若欲成就諸佛所說。菩薩念佛三昧者。應當親近修習何法。爾時世尊告不空見。若諸菩薩欲得修習諸佛所說念佛三昧。欲得親近諸佛如來。復欲疾得阿耨多羅三藐三菩提者。應當安住決定之心。又應永捨不決定心。捨我見心知無我心。當觀此身如水聚沫。觀於色陰當如芭蕉。次觀受陰如水上泡。復觀想陰如熱時焰。又觀行陰如空中雲。觀於識陰猶如幻化。菩薩若欲入此三昧。應當深生怖畏之想。又宜具足慚愧之心。捨不怖畏而作怖畏。捨無慚愧修慚愧心。具舍摩他毘婆舍那。以方便智捨我無我。應習智脫及三空門。又當深知三受生起。亦應捨離三不善根。即當起於三昧之聚。觀諸眾生猶如我身。觀四念處身受心法。觀四食患作無食想。所謂摶食觸思識等。修不淨想及以慈悲。安住於喜令捨具足。起諸禪定而不味著。亦不毀呰一切諸法。此身不實猶如幻焰。不樂長壽應當捨離。善防護心習學多聞。不慢於法勤護不謗。即得聞才及以法才。既聞法已守護是義。尊重佛法恭敬僧寶。近善知識遠離惡友。不著世俗言論之味。痧鄐離阿蘭若行。心常平等憐愍眾生。其心不退不懷嫉妒。稱量諸法心不染累。分別一切無數諸法。常求甚深方等經典。信心堅固不生疑慮。常能精勤讀誦此經。即是諸佛無上道也<p>諸佛功德之所生處。應當如是真實其心。摧伏憍慢至意聽受。增長正法離殺盜婬。嬾惰貢高是非之心。捨存真我邪謗之說。除穢亂語滅諸諍論。心樂安住布施持戒。忍辱精進禪定智慧。諸波羅蜜皆悉具足。能捨頭目心不退沒。如四大姓不可改易。身意精勤不顧軀命。於四供養心無貪著。安住十二頭陀之行。不求己利及以名譽。捨心愛滯得四神足。離四顛倒及煩惱刺。渡於四流於四威儀。修四念處令得五根。修行五力捨於五結。不求五欲福報之慶。捨五穢心修五解脫。善知五陰棄六欲處及六身受。除六愛身修於六念。知六識分勤求六通。修七覺意深知七界。所謂害界恚界出界欲界色界無色界及以滅界。除斷七使及七識住。捨八嬾惰去八妄語。知世八法得八大人覺。知八解脫修八正道。捨於眾生九居之處。除九慢法放棄九惱。親近修學喜等九法。又復勤習九次第定。捨十不善行於十善。方便精勤求佛十力<p>又不空見我今略說一切諸佛所說三昧。應當勤修念報佛恩。學三昧已。即得不退阿耨多羅三藐三菩提。而是菩薩以大智力。能為眾生說此三昧。其餘聲聞不能觀察宣說書寫受持讀誦。若能觀察書寫受持讀誦之者。此人福業亦不唐捐。要當得值佛出於世。若諸菩薩教化受持。疾得不退菩提之道。又不空見諸佛所說。念佛三昧名為要法。諸大聲聞所不能行。若人聞說此三昧者。將來之世必當值佛爾時世尊。即說偈言<p class='lg'>　若有修諸佛　　所說深三昧<br>　觀法心相續　　捨不相續念<br>　善觀於陰身　　離我無我想<br>　此身不牢固　　猶如水聚沫<br>　虛誑猶如化　　亦如嬰兒語<br>　觀色如浮雲　　見受若水泡<br>　想如熱時焰　　觀行陰無實<br>　猶如彼芭蕉　　觀五識如幻<br>　修慚愧恐畏　　舍摩毘婆那<br>　應遠無慚愧　　除我無我見<br>　習如與解脫　　及以三空門<br>　又應知三受　　捨三不善根<br>　常學三善根　　求最勝三昧<br>　勤行戒定智　　速得甚深定<br>　離諸邪見等　　正習此三昧<br>　捨世眾諍論　　常修出世法<br>　觀察身念處　　受心亦復然<br>　於法無疑惑　　不久得此定<br>　常行禪解脫　　不惜身壽命<br>　多聞不貢高　　不誹謗諸法<br>　聞法應受持　　持已諦觀察<br>　常供養諸佛　　法僧亦如是<br>　若於善知識　　琠應屭銈<br>　遠諸惡知友　　不聞邪師論<br>　應求讚善者　　常共俱遊處<br>　不遠阿蘭若　　應求勝菩提<br>　等心於群生　　不毀呰諸法<br>　不染一切法　　應知真實法<br>　捨諸非法行　　不久得此定<br>　除一切諸惡　　及見真我者<br>　殺害慢婬盜　　毀呰嬾惰等<br>　不作諸惡口　　邪論諍訟等<br>　次第說佛法　　當求此三昧<br>　施戒及忍辱　　精進禪智等<br>　常勤精修習　　成就此諸度<br>　不久當得斯　　功德定法行<br>　若捨內身分　　及外財眷屬<br>　不久得菩提　　最靜心三昧<br>　若人心如地　　水火風空等<br>　皆悉當速疾　　獲此妙三昧<br>　若有諸人等　　身心甚端直<br>　不貪著衣食　　床褥及醫藥<br>　是人當疾得　　如此之三昧<br>　成就四正勤　　具足四如意<br>　捨於四顛倒　　及四煩惱刺<br>　永度於四流　　棄捨諸受取<br>　修行五根力　　除斷於五結<br>　不求五欲報　　捨諸煩惱心<br>　應修五解脫　　及五身三昧<br>　諦知五陰法　　深修六和敬<br>　遠離不恭敬　　除去六觸身<br>　觀六度相續　　捨彼六愛身<br>　成就於六通　　深修六念處<br>　亦復勤專行　　六識之法分<br>　修七菩提分　　復行於七財<br>　念捨憍慢處　　除斷七種使<br>　當修如此行　　以求勝三昧<br>　捨彼七識住　　除此八妄語<br>　常修八正道　　得三昧不難<br>　得八大人覺　　行八解脫門<br>　知世間八法　　即為最勝智<br>　如此常修行　　得三昧不難<br>　自離於九惱　　亦不惱他人<br>　修喜等九法　　次當得三昧<br>　聰慧捨十惡　　修行十善業<br>　又能遵十力　　得三昧不難<br>　常受持善法　　捨諸不善法<br>　晝夜常攝心　　得三昧不難<br>　住此三昧已　　不思議力說<br>　常見佛金色　　亦得聞演法<br>　若欲見十方　　滅度現在佛<br>　及以未來世　　饒益眾生者<br>　是人當修此　　最上妙三昧　</p><p>爾時不空見菩薩摩訶薩白佛言。世尊。菩薩若欲成就一切諸佛所說念佛三昧。云何當令其心相續。佛告不空見。是諸菩薩若能至心。憶念過去未來現在。十方一切無量如來。應正遍知明行足善逝世間解無上士調御丈夫天人師佛世尊。悉知眾生往來生死。住胎具足母族亦然。及善相好四毘舍羅。慈悲喜捨慚愧恐畏。威儀等行悉亦具足及舍摩他毘婆舍那。解脫知行諸解脫門。念處正勤神足根力。覺道等法皆悉具足。知昔四流及生具足。亦知眾生源始具足。生諸六通起大神足。戒定智慧及以解脫解脫知見無不具足。無礙解脫及無礙利。一切善法亦皆具足。色心清淨境智清淨。金色等身清淨具足。而此菩薩應如是念。諸佛如來至心不動。亦當安住無所著心<p>復應如是心相續觀。為何等法是如來耶。為以即色是如來耶。為當異色是如來乎。若以即色是如來者。色處眾生具足色陰。而是眾生應是如來。若以異色是如來者。除十二緣豈有如來。又以即受是如來耶。為當異受是如來乎。若以即受是如來者。一切眾生具足受陰。而是眾生應是如來。若以異受是如來者。除十二緣何有如來。想行識等亦復如是。為即眼根是如來耶。為異眼根是如來乎。若即眼根是如來者。一切眾生應是如來。若異眼根是如來者。除十二緣何名如來。耳等諸根亦復如是。為即四大是如來耶。為異四大是如來乎。若即四大是如來者。內外四大亦是如來。若離四大是如來者。除十二緣何有如來。地水火風皆亦如是<p>菩薩如是相續觀已。明見色陰既非如來。異彼色陰亦非如來。又見受陰即非如來。若異受陰亦非如來。即想行識非如來者。異想行識亦非如來。又見眼根非即如來。見異眼根亦非如來。耳鼻舌身非即如來。異耳鼻等亦非如來。見色聲等非是如來。異色聲等亦非如來。見香味觸非是如來。異香味觸亦非如來。見意及法非是如來。若異意法亦非如來。見即四大非是如來。見異四大亦非如來。地水火風亦復如是。菩薩如是心相續觀。於一切法得方便智<p>又不空見。汝以何法能得無上菩提道耶。為以身得為以心得。若以身得此身不淨。無所覺知如草木瓦礫。菩提非色無有形質。其相空寂不可見法。此身既如草木無知。云何當得菩提道耶。若以心得無上道者。心無形相猶如幻化。菩提無心亦無色貌。如幻如化云何可得。若諸菩薩得如此解。非身能得無上菩提。亦非心得無上菩提。不離身心得無上道。爾時佛告不空見言。應當如是觀於如來。作是觀者名為正觀。又不空見。菩薩如是相續觀法心不動搖。菩薩應當如是深解。則不退於三昧法也。又常離於不相續心。必當疾得無上菩提。爾時世尊。即說偈言<p class='lg'>　心心相續念　　去來今現在<br>　一切普眼尊　　不久當見佛<br>　住佛大威力　　慈哀利世間<br>　憶念人中華　　調御功德尊<br>　當念昔生死　　住胎母族姓<br>　容相悉具足　　不久當見佛<br>　念佛八十好　　及宿世因緣<br>　痗偃抭虓~　　正念善法意<br>　念佛六神變　　及大自在通<br>　戒定智解脫　　皆悉得成就<br>　云何最上師　　得此寂靜地<br>　念慈世間尊　　悲喜捨最上<br>　慚愧力無畏　　世間威德師<br>　念佛舍摩他　　毘婆舍那等<br>　又念智解脫　　及以三空門<br>　具念修正勤　　神足亦復然<br>　念根力具足　　及以菩提分<br>　念佛離生滅　　獲此寂靜處<br>　念難思善法　　色受皆清淨<br>　想行及以識　　清淨亦如是<br>　念佛真金色　　安住無著心<br>　觀何法名佛　　攝心甯裗<br>　念色非如來　　四陰亦如是<br>　離陰非如來　　想識應當知<br>　念眼非如來　　耳等法亦然<br>　離眼非如來　　五情法皆爾<br>　念十二因緣　　調心得見佛<br>　念四大非佛　　異此四亦非<br>　應了十二緣　　見佛不為難<br>　若使諸佛陰　　而是如來者<br>　眾生悉有陰　　亦應即如來<br>　若欲得根力　　當念十二緣<br>　陰非世間師　　異陰亦如是<br>　往昔諸因緣　　相續琱嬪O<br>　是以能攝取　　不思議智力<br>　此身常無知　　如草木瓦礫<br>　菩提無形色　　寂滅琱ㄔ<br>　身不觸菩提　　菩提不觸身<br>　心不觸菩提　　菩提不觸心<br>　而能有觸相　　實為不思議<br>　此是佛世尊　　最勝寂靜處<br>　善能滅一切　　外道諸邪見　</p><p>爾時不空見菩薩摩訶薩白佛言。世尊。菩薩云何得知我見。云何復當得離斯見。爾時世尊告不空見。菩薩若欲捨我見者。莫著住處當依無依。欲以法明利益一切。欲吹法螺擊大法鼓。欲造法船建立法橋。度諸眾生生死有流。欲觀身相及不相續。此身不淨穢惡充滿。膿血涕唾九孔甯y。無常敗壞眴息不住。危脆難信不可愛樂。猶嬰兒語虛妄無知。是身不實如水聚沫。縱復假以衣服飲食。香熏莊嚴種種寶飾。於百千歲恣隨其意。會當磨滅長夜無益。如此身性是生死法。又為虫獸之所食噉。復於長夜或在地獄畜生餓鬼閻羅王所。受無量苦未曾暫息。又於永劫處生死中。為他僮僕策使萬端。此身長勤受眾苦惱。而初不能知苦斷習。證滅修道行諸功德。此身雖小受污甚多。應以是身施諸眾生。若有惜命施其以壽。若須力者當惠其力。須肉與肉須血與血。當施須者不求勿與。或於彼人無所利益。願以捨身善心因緣。除我見惑得解無我。住是捨身思惟觀時。不復著於我見之惑。以不堅身修於堅身。又不空見。譬如村邑多有童子相隨出村。遊戲水邊見水聚沫。是諸童子競取弄戲。而此聚沫不自覺知。為他所弄亦無痛痒。如是不空見。若有菩薩觀自己身當知此心。猶彼聚沫無有分別。若此菩薩作是觀者。不久當得此深三昧。亦當疾得無上菩提。爾時世尊。即說偈言<p class='lg'>　欲求最勝定　　得不思菩提<br>　永捨於我見　　常應觀此身<br>　無常苦不淨　　涕唾臭污等<br>　九孔流諸穢　　甚為可厭患<br>　虛誑無真實　　此是磨滅法<br>　眩惑猶幻化　　亦如水聚沫<br>　我此身危脆　　瘡疣之窟宅<br>　周遍皆臭毒　　無一可樂處<br>　養之初無益　　卒為虫狼食<br>　一切諸樂具　　供膳於此身<br>　會歸當朽滅　　終不得一實<br>　長勤無邊劫　　苦痛皒U端<br>　地獄畜生報　　根本受苦處<br>　長夜增飢渴　　不可不思議<br>　眾苦所逼迫　　為此乖菩提<br>　我此身不實　　應施諸眾生<br>　解法心無惜　　所須便給之<br>　作此思惟已　　即唱如是言<br>　我今捨此身　　血肉隨意取<br>　若有惜命者　　我當惠其壽<br>　亡軀濟眾生　　為疾得三昧<br>　段段求水沫　　未曾得堅實<br>　我身亦如是　　求真不可得<br>　若得此正觀　　疾成菩提道　</p><p>爾時世尊即便微笑。諸佛如來法皆如是。當于世尊微笑之時。面門即放種種色光。青黃赤白紅綠頗梨。上至梵天從彼還下。遶佛三匝復至頂上。斯光俄頃忽然不現。長老阿難即從坐起。更整衣服右膝著地。合掌向佛以偈問曰<p class='lg'>　最勝調御尊　　微笑非無緣<br>　無上世間師　　願為我宣說<br>　為以何因緣　　而現此微笑<br>　金色百福嚴　　善解於真諦<br>　哀矜利益者　　世間所歸趣<br>　為以何因緣　　而現此微笑<br>　無等人中尊　　最上無過者<br>　如來諸功德　　清妙無瑕穢<br>　復以何因緣　　而現此微笑<br>　住聖大悲尊　　一切所歸者<br>　已離諸煩惱　　以淨調御音<br>　唯願為我說　　微笑之因緣<br>　今日誰應得　　若此深廣義<br>　誰住堅固地　　誰國遇吉祥<br>　世間所歸尊　　何故現微笑<br>　一切所歸趣　　調御為我說<br>　願聞清淨人　　微笑之因緣<br>　若蒙聖開演　　疑惑則永除　</p><p>爾時世尊告阿難言。我向說此相續觀時。三萬人得法眼淨。八萬百千億那由他天。亦悉離垢法眼清淨。復有三萬億那由他。比丘比丘尼證阿那含。復有三萬比丘比丘尼。及清信士女得無生忍。三萬眾生發菩提心。即皆修習菩薩之行。於人尊劫悉當成佛。此是初發無上道心。復有九萬億那由他諸眾生等。悉皆不退菩提之道。當得作佛號曰放光及離垢尊釋迦牟尼日光相佛月光明佛天中尊佛。九十二億那由他眾。發聲聞心當成羅漢。爾時世尊作是語時。聲震三千大千世界。佛以天眼見於十方。九十億百千那由他諸佛剎土。其中眾生皆見如來放眉間光。名曰明焰。遍照十方。眾生見已心驚毛堅。時彼剎土無量百千萬億那由他諸眾生等。遇斯光者。其中有得須陀洹果斯陀含果阿那含果阿羅漢果。有多眾生發菩提心。皆不退轉無上菩提。於未來世當得作佛。皆同一號號不退轉。爾時世尊。欲令此義光宣明顯。重說偈言<p class='lg'>　我向宣說此　　心相續觀時<br>　即有六十千　　九十九億眾<br>　以聞法利故　　而發菩提心<br>　復有三萬人　　皆得聖慧眼<br>　已聞相續念　　寂定之菩提<br>　此等悉得免　　惡道之苦難<br>　八萬億諸天　　既聞如來音<br>　獲得淨法眼　　永離惡趣苦<br>　三萬億四眾　　得不起法忍<br>　度脫諸惡道　　無復苦惱患<br>　當得成佛道　　如春之敷榮<br>　三萬億諸人　　學於菩提道<br>　是人亦當得　　諸佛大威力<br>　既成無上道　　憐愍於世間<br>　六萬千天子　　學習於菩提<br>　樂中之樂行　　猶如彌勒尊<br>　無礙世間依　　以笑廣利益<br>　阿難汝當知　　皆有因緣故<br>　是以我今日　　示發此微笑　</p><p><b>　　<A NAME="n387"></A>菩薩念佛三昧經微密王品第十一</b><p>爾時不空見菩薩摩訶薩白佛言。世尊。菩薩摩訶薩。云何當知安住慚愧恐畏等法。捨無慚愧得此三昧。爾時世尊告不空見。此諸菩薩所以慚愧。身作諸惡而懷羞怖。口意行惡復生恥辱。嫉妒嬾惰亦復如是。若起不善恭敬諸佛。畏懼諸天及以世人。惡不善法可羞恥故。菩薩如是則住慚畏。捨無慚畏諸不善法。勤修眾善護清淨行。默然閑寂三業具足。不久亦當得此三昧。生生痡o值遇諸佛。當疾得於阿耨多羅三藐三菩提<p>又不空見。奇哉希有。我念過去經阿僧祇億百千萬那由他劫。初第三劫名為善生。次復有劫名曰寶炬。次復有劫名蓮花池。時濁劫起餘一千年。次復有劫名曰樂住。時有國王生此劫中。名勝微密。有大威德勢力自在。王所住城名拘修摩清淨香聚。其城縱廣七十由延。有十二重七寶莊校。嚴麗光明如善建城。城北有地名為離垢。此處有苑苑名安隱。縱廣正等面十由延。周匝皆有諸多羅樹。其苑法式猶善建園。又不空見。爾時有佛。號曰明相如來應正遍知明行足善逝世間解無上士調御丈夫天人師佛世尊。出現於世。佛告不空見。時明相佛與其眷屬住安隱園所從比丘九十九億百千那由他。皆阿羅漢。諸漏已盡無復煩惱。心得自在所作已辦。所應學者皆悉已學。明相如來應正遍知。於其晨朝著衣持缽。翼從比丘入城乞食。時微密王聞佛當來。即乘大象象名樂手。前後導從無數百千。皆共出城奉迎世尊。又不空見。是微密王遙見佛來。光色相好微妙殊特。皆大歡喜。即便下象趣如來所。頭面禮足右遶三匝。即於道路請佛及僧。時明相佛默然許之。王既知佛已受其請。即於其夜掃灑燒香。嚴辦種種珍妙供具。復於城內遍豎幢幡。懸諸華鬘瓔珞寶蓋。牛頭香汁以灑塵坌。散種種花嚴飾於地。以篋盛花置於座前。作眾妙伎以用供養<p>又不空見。王辦供已。於晨朝時與諸營從。詣安隱園頂禮如來。白言世尊。食時已至。時明相佛聞王請已。即如其相現大神通。與諸比丘俱昇虛空。放淨光明九萬百千照於東方。三方亦然。一一光中有八十億那由他等諸妙蓮華。一一華上有化如來。相好具足如明相佛。是諸如來眷屬無量。左侍帝釋右侍梵王。猶如真實釋梵無異<p>又不空見。明相如來現此種種神變相時。一念之頃欲色諸天。即作無量眾妙伎樂。以天栴檀多摩羅跋沈水華鬘。如是諸香以用供養明相如來。時彼世尊為王說法。大王當知。諸行無常有為皆苦不實故空。一切諸法悉無有我。所以者何。此身不淨九孔流穢猶糞中虫。破壞危脆念念不住。四大諸陰假以為身。飢渴寒熱琩茷I迫。虛誑幻炎猶水聚沫。不得自在磨滅之法。強名為人無一可恃。是故大王當深觀察。生死諸行甚可壓患。當勤方便求速遠離。時微密王聞是語已。合掌向佛而作是言。如是世尊。誠如聖教。有為諸行無常苦空。一切諸法皆悉無我。現見此身不淨臭穢。眾苦之聚甚可厭患。時王見佛神通相貌。及聞如來所說之法。即發阿耨多羅三藐三菩提心。又不空見。時彼如來。知王已發菩提之心。與諸大眾俱受王請。乘虛而往至城便下。是王從佛步入宮門。獻座已訖次第而坐。王與群臣宮內眷屬。及國人民侍立左右。擎諸供膳前受嚫願。各各授食皆令充足。飯食已訖漱口澡手。復以種種華香伎樂。名衣上寶而以供養。時微密王即於是日。捨四天下及八十四億那由他妃后婇女。以國王位付其長子。與八十億那由他人。俱共往詣明相如來。於彼佛所出家修道。王出家已將欲請法。白言世尊。云何菩薩得諸佛所說念佛三昧。若人能得此三昧者。當疾成於阿耨多羅三藐三菩提具足見法。時明相佛告微密比丘。菩薩有二法得此三昧。亦當疾成無上菩提。何謂二法。菩薩應當信於如來所說經典。此大方等諸佛行處。菩薩具足此二法者。得此三昧當疾成佛。復有二法。何謂為二。舍摩他毘婆舍那。復具二法。捨我無我。安住慚愧恐畏等法。菩薩若能具足二法。得此三昧疾成正覺<p>告不空見。是微密比丘白明相佛。云何菩薩安住慚愧恐畏之法。得此三昧。明相如來告比丘言。菩薩應當捨三惡業。無慚愧等諸不善法。住於慚愧恐畏之法。而是菩薩慚畏具足。捨諸不善修行善法。應護清淨身口意業。又不空見。是時比丘。於彼佛所聞說過患。即捨無慚恐畏諸惡。精勤攝心住諸善法。不失善法欲令滿足。復更攝心安住正觀。觀一切法不增不減。亦不見法去來生滅<p>微密比丘作是觀時。不見諸法有種種。相觀十二緣如夢如炎。觀於諸法如影幻化。觀於諸法無增無減。觀於諸法無名無性。觀一切法無滅無生。微密菩薩如是修行。不久當得此三昧也。獲三昧已辯才不斷。過六萬億那由他劫。當得阿耨多羅三藐三菩提。佛告不空見。汝莫生疑。爾時捨國出家學道微密王者豈異人乎。蓮花上佛如來是也。微密菩薩安住慚愧。修習成就一切善法。不久便得如此三昧<p>又不空見。我今語汝諸佛所說念佛三昧。若有眾生不種善根。終不得聞如此三昧。告不空見。若善男子善女人等。曾於過去無量佛所。親近供養殖眾善本。方得聞此三昧寶王。何況書寫讀誦受持。分別解說觀其義趣。是善男子善女人等。所種善根無量無邊不可稱計。是諸人等修菩薩乘。方得少聞如此三昧。次第當得阿耨多羅三藐三菩提。唯除身證<p>時不空見白言世尊。是諸眾生不學大乘。為能得此三昧寶不。佛言如是。亦當能得。又不空見。譬如有藥。其質堅[<a href='javascript:showpic("../fontimg/042744.gif")'>革*卬</a>]不可斫刺。以石磨取用之塗鼓。若有怨敵臨陣戰時。彼軍亦以毒塗其箭。聞鼓音聲毒不能行。如是不空見。若善男子善女人等。少得遇聞三昧光聲。是人皆當得於無上菩提之道。唯除身證。又不空見。譬如眾生若依須彌金色之邊。其身即與彼山同色。所以然者山勢力故。如是不空見。若有善男子善女人等。少聞三昧威光之力。當得阿耨多羅三藐三菩提。唯除身證。所以者何。而此三昧。功德最勝不思議故<p>又不空見。譬如諸水悉入大海同其一味。所以然者以海力故。若善男子善女人等。不能讀誦持說書寫。但得暫聞此三昧寶。一切皆當得無上道。所以者何三昧力故。又不空見。若人正說諸佛法門得三昧母。說此三昧是名正說。若人正說如是三昧。無量無邊功德之聚。攝取長養是名正說。又不空見菩薩摩訶薩修行布施。於一念頃以眾妙寶。奉獻琩F諸佛世尊。以此功德當得成佛。若人讀誦受持解說書此三昧。功德勝彼布施之福不可稱計。爾時世尊。即說此偈<p class='lg'>　我念往昔生　　調御明相佛<br>　一切諸世間　　咸共所歸趣<br>　慈悲哀眾生　　為說眾妙法<br>　是佛大知見　　明了三世法<br>　如此普明尊　　世間最為上<br>　如來不思議　　無量深智力<br>　開顯諸法門　　為利群生故<br>　發起大悲心　　拔濟無量苦<br>　明相善逝尊　　八億聲聞眾<br>　皆是阿羅漢　　諸漏悉已盡<br>　是諸應真等　　隨從法王逝<br>　時有安隱園　　在城東北隅<br>　大仙經行處　　睇P聖眾俱<br>　時有轉輪王　　微密勇健士<br>　憐愍一切故　　導從出彼城<br>　是王遙睹佛　　其心甚寂怕<br>　相好殊世表　　威儀亦無比<br>　王即步奉迎　　往到世依所<br>　既至如來前　　頭頂接足禮<br>　合掌恭敬已　　往住於一面<br>　請佛受明供　　世尊默然許<br>　王知佛垂許　　還敕諸官屬<br>　灑掃宮城內　　嚴辦諸餚膳<br>　王復到佛所　　白言食時至<br>　世尊若矜愍　　願時屈威神<br>　與諸聖眾俱　　至當奉微供<br>　時佛聞王請　　即現大神變<br>　普放千億光　　遍滿十方剎<br>　一一光明中　　化作億蓮華<br>　大悲愍眾生　　為眾現斯瑞<br>　又告不空見　　彼諸蓮華中<br>　有大威德王　　相好特端嚴<br>　各以最勝意　　廣說諸佛法<br>　諸行皆無常　　苦空亦如是<br>　無我琱ㄨ瞗@　此為磨滅法<br>　有何聰慧人　　而生樂著心<br>　諸行猶幻炎　　破壞流動法<br>　大悲明相佛　　演說如是法<br>　諸天見世尊　　奮大神通時<br>　作眾上妙伎　　廣設香花供<br>　善哉佛威力　　不可得稱說<br>　王睹神化已　　兼設妙供養<br>　捐去四天下　　及以五欲樂<br>　出家守一心　　以修菩提道<br>　是王學道時　　問彼明相佛<br>　安住何等法　　得佛力三昧<br>　時佛說二法　　如是應當修<br>　得此深妙定　　施不思議樂<br>　聞佛說法已　　踊躍充遍身<br>　即發菩提心　　當得此三昧<br>　微密比丘者　　蓮華上佛是<br>　若人信如來　　不誹謗此經<br>　是人住佛境　　疾得此三昧<br>　若人畏生死　　心不著於我<br>　常修舍摩他　　及毘婆舍那<br>　是人如此相　　疾得此三昧<br>　安住慚恐畏　　常修於止捨<br>　利智勤苦行　　速得此寂定<br>　觀法無增減　　一切如虛空<br>　是聰慧菩薩　　疾得此三昧<br>　不見諸法起　　亦不見其盡<br>　硤[法無常　　亦如夢幻等<br>　常能勤習行　　不久得此定<br>　不見法異相　　唯睹無生滅<br>　又如影響炎　　當得此三昧<br>　觀諸法平等　　無有差別相<br>　內既無身想　　觀外亦復然<br>　不見其名字　　亦無有生滅<br>　若能如是觀　　疾得此三昧<br>　時微密比丘　　如是諦觀已<br>　初中及後夜　　其心常相續<br>　既聞如來說　　不久得此定<br>　即於一念頃　　而證此三昧<br>　得不斷菩提　　即睹十方佛<br>　具諸有為行　　其心漸清淨<br>　比丘在生死　　滿十六千劫<br>　曾供無量億　　諸佛之世尊<br>　然後獲寂定　　得於無上道<br>　佛告不空見　　莫心疑不信<br>　汝是聰哲人　　勿懷於異見<br>　爾時比丘者　　蓮華上佛是<br>　我今語於汝　　諸天及世人<br>　若欲觀一切　　無量諸法者<br>　是人當應修　　如此妙三昧<br>　若有人樂欲　　生無量功德<br>　施眾難思樂　　當持此三昧<br>　若人樂欲見　　十方三世佛<br>　復樂轉法輪　　當持此三昧<br>　若有人樂欲　　具足諸相好<br>　深知生死緣　　亦備眾善本<br>　是以當勤持　　如此勝三昧<br>　若有人樂欲　　遠離諸惡趣<br>　為利眾生故　　當持此三昧<br>　如是善人等　　昔已曾供養<br>　非一二與十　　無量億諸佛<br>　求最上菩提　　得持此三昧<br>　若人樂欲求　　正念聞三昧<br>　已曾多供養　　過去無量佛<br>　是人久勤修　　過去所行道<br>　若人於彼處　　聞說勝三昧<br>　即發歡喜心　　踊躍意無量<br>　昔已曾供養　　多億天中天<br>　若人於此經　　常修相續心<br>　讀誦及解說　　受持與書寫<br>　是人已曾見　　無量大明力<br>　譬如戰場所　　他陣放毒箭<br>　以聞藥鼓聲　　毒消得歡樂<br>　若人聞如是　　勝定妙三昧<br>　為他說此法　　得明三昧力<br>　當來必成佛　　唯除身證者<br>　如須彌功德　　依者同其色<br>　行者有深慧　　聞定亦復然<br>　若有人得聞　　最勝三昧聲<br>　斯人功德聚　　猶如大海量<br>　決定明三昧　　當得於菩提<br>　譬如江河水　　悉入於大海<br>　異本眾流相　　皆同一鹹味<br>　若人聞如是　　微妙之三昧<br>　即同菩提性　　無異無分別<br>　若有諸菩薩　　於多億劫中<br>　勤修行布施　　為利一切眾<br>　諸佛世依所　　廣植無量業<br>　是諸菩薩等　　涉歷無數劫<br>　雖行布施業　　得福未為多<br>　慈心說三昧　　功德勝於彼<br>　如母能生育　　此三昧亦然<br>　顯現難思議　　諸佛之功德<br>　是人聰慧故　　常修此三昧<br>　不久當疾得　　無上自然佛　</p><p class='juan'>
菩薩念佛三昧經卷第四</p>
</body></html>
