<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p><b>　　<A NAME="n394"></A>No. 415 [No. 414]</b><p class='juan'>
大方等大集經菩薩念佛三昧分卷第一</p>
<p><span class='byline'>　　　　隋天竺三藏達磨笈多譯</span><br><p><b>　　<A NAME="n396"></A>序品第一</b><p>爾時婆伽婆。在王舍城耆闍崛山中。與大比丘眾千二百五十人俱。一切皆是大阿羅漢。諸漏已盡無復煩惱。心善解脫慧善解脫。調伏一切猶如大龍。捨離重擔不受後有。所作已辦獲真己利。住平等智入解脫門。自在得度眾苦彼岸。惟除尊者阿難一人<p>復有無量諸菩薩摩訶薩眾。皆從十方世界來者。各與一切菩薩。摩訶薩眾俱<p>復有無量淨居諸天子。其名曰難陀天子。須難陀天子。栴檀那天子。須摩那天子。自在天子。大自在天子。難勝天子。善威光天子。如是等諸天子眾。過夜半已放大光明。直照於此耆闍崛山已。咸詣佛所頂禮尊足。即以天多摩羅跋香。天沈水香。天多伽羅香。天末栴檀香。及牛頭栴檀香。如是等種種諸香。慇懃再三散於佛上已。復以天散華及天雞婆羅華。摩訶雞婆羅華。曼陀羅華。摩訶曼陀羅華。曼殊沙華。摩訶曼殊沙華。阿地目多華。以如是等種種眾華。亦慇懃再三散於佛上已。而復漸進。前詣佛所右遶三匝。一心恭敬合十指掌。稽首禮佛退住一面<p>爾時諸天子眾各如是念。今此菩薩念一切佛三昧法門。過去諸如來應供等正覺。已曾於彼天人大眾中。宣揚分別利益一切諸眾生故。今我世尊。豈不為斯天人．大眾．梵．魔．沙門．婆羅門．諸龍．夜叉．乾闥婆．阿修羅．迦樓羅．緊那羅．摩[<a href='javascript:showpic("../fontimg/023523.gif")'>目*侯</a>]羅伽．人非人等．敷演宣說如是妙典。為欲利益一切世間天人大眾故。亦令未來世一切眾生咸蒙利益故<p>爾時難陀天子。須難陀天子。栴檀那天子。須摩那天子。自在天子。大自在天子。難勝天子。善威光天子。如是一切諸天子眾。作是思惟已。即白佛言。世尊婆伽婆。今此菩薩念一切佛三昧法門過去諸如來應供等正覺。已曾為諸天人．大眾．梵．魔．沙門．婆羅門．諸龍．夜叉．乾闥婆乃至一切人非人等。敷揚演說如是經典。利益世間諸眾生故。惟願世尊大慈哀愍。今亦為此天人．大眾．梵．魔．沙門．婆羅門及彼一切人非人等。演說如是方等法門。令諸世間多獲利益安隱快樂故<p>爾時世尊大悲熏心。為欲利益一切世間諸眾生故。默然受是諸天子請。時諸天子見佛默然。知聖哀許。頂禮佛足圍遶三匝。即於耆闍崛山忽然不見還於天宮<p>爾時世尊。過夜後分將明旦時。便作大師子王警欬之聲而復微笑。時佛如來應供等正覺。忍發如是殊異聲已。須臾之間是耆闍崛山。精舍所有諸比丘眾。承佛威神一切皆悉集於如來應供等正覺所<p>爾時復有眾多異阿蘭若處諸比丘等。具大神通有大威德。亦皆承佛威神俱從阿蘭若處來。入耆闍崛山集如來所<p>爾時王舍大城。一切諸比丘尼亦皆承佛威神。入耆闍崛山集如來所<p>爾時摩伽陀國主。韋提希子阿闍世王。與無量百千眷屬前後圍遶。入耆闍崛山集如來所<p>爾時復有諸夜叉大將。其名曰阿吒婆迦曠野居夜叉大將。伽陀婆迦驢形夜叉大將。金毘羅摩竭魚夜叉大將。須脂路摩針毛夜叉大將。摩羅陀梨持華鬘夜叉大將。如是等諸夜叉為首。并餘諸夜叉輩。有大威神具大勢力。各與無量百千眷屬前後圍遶。入耆闍崛山集於佛所<p>爾時復有諸阿修羅王。其名曰大叫羅[<a href='javascript:showpic("../fontimg/023523.gif")'>目*侯</a>]阿修羅王。種種可畏毘摩質多阿修羅王。須婆[<a href='javascript:showpic("../fontimg/023523.gif")'>目*侯</a>]善臂阿修羅王。波訶羅舒展陀阿修羅王。有大威神具大勢力。聞佛警聲。心生驚悚身毛皆豎。各與無量百千眷屬前後圍遶。來入耆闍崛山集於佛所<p>爾時復有此三千大千世界所有諸大龍王。及其眷屬彼各聞佛警欬聲時。心生驚悚身毛皆豎。承佛威神來入耆闍崛山集於佛所<p>爾時舍婆提大城給孤獨長者。亦與無量百千眷屬前後圍遶。自舍婆提詣王舍城。入耆闍崛山集於佛所。為欲恭敬供養如來聽聞正法故<p>爾時毘舍離大城。亦有無量諸梨車子。皆生大淨婆羅門家。其名曰善思梨車子。伏怨少壯梨車子。功德生梨車子。無邊手梨車子。舉手梨車子。然手長者子。如是等而為上首。皆已久住無上大乘。各與無量百千眷屬前後圍遶。自毘舍離詣王舍城。入耆闍崛山集於佛所<p>爾時瞻波大城。復有無量諸長者子。已於過去供養無量無邊諸佛。種諸善根具大威德有大勢力。其名曰善住長者子。利益長者子。無邊精進婆羅門子。如是等而為上首。及餘無量長者居士。各與無量百千眷屬前後圍遶自瞻波城詣王舍城。入耆闍崛山集於佛所。為欲恭敬供養如來聽聞正法故<p>爾時波羅奈城。有無量種異類人眾。已於過去供養無量百千諸佛。植諸善根皆已純熟。自波羅奈詣王舍城。入耆闍崛山集於佛所。為欲恭敬供養如來聽聞正法故<p>爾時拘尸那城。復有無量諸力士末羅子。亦曾供養無量百千諸佛世尊。以久熏修諸善根故。有大威德具足勢力。亦與無量眷屬圍遶。自拘尸那詣王舍城。入耆闍崛山集於佛所。亦為恭敬供養如來聽聞正法故<p>爾時東方過無量琲e沙諸世界中。一切大梵天王并餘天眾。有大威德具大神通。聞佛世尊大師子王謦欬聲時。咸大驚愕舉身毛豎。承佛威神各與無量千萬天眾眷屬圍遶。皆自本處發來詣此娑婆世界王舍大城。入耆闍崛山集於佛所。如是南西北方四維上下。皆有如是無量琲e沙世界。所有一切大梵天王及餘天眾。有大威德及大神通。聞佛世尊大師子王謦欬聲時。亦咸驚悚舉身毛豎。承佛威神各與無量千萬天眾眷屬圍遶。皆自本處發來詣此娑婆世界王舍大城耆闍崛山集於佛所<p>爾時耆闍崛山。其地弘博縱廣正等。如此三千大千世界。大眾充滿無有空處如杖頭許。然彼大眾皆有無量大威德力及大神通。一切天人諸龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人輩皆悉充滿<p>爾時世尊知諸世間天人大眾一切集已。復發如是大師子王謦欬之聲。發大聲已自精舍出。至一方所而復微笑。時諸世間天人大眾睹是事已。各捨己服及諸華鬘。以種種香而散佛上。供養恭敬至心瞻仰<p>爾時大眾中有尊者舍利弗。尊者目犍連。尊者大迦葉。尊者須菩提。尊者富樓那彌多羅尼子。尊者羅[<a href='javascript:showpic("../fontimg/023523.gif")'>目*侯</a>]羅。尊者大劫賓那。尊者大迦旃延。尊者阿泥樓陀。尊者護世。尊者守籠那。尊者難陀。尊者阿難等。而為上首。及餘一切諸大聲聞。皆是大德具大神通。一切皆來集斯會坐<p>爾時大眾中復有尊者。彌勒菩薩摩訶薩。越三界菩薩摩訶薩。踊大步菩薩摩訶薩。初發心即轉法輪菩薩摩訶薩。善思菩薩摩訶薩。大音聲菩薩摩訶薩。善行步菩薩摩訶薩。超三世菩薩摩訶薩。持世菩薩摩訶薩。文殊師利菩薩摩訶薩。不空見菩薩摩訶薩等而為上首。及餘無量無數菩薩摩訶薩皆於過去無量諸如來所。種諸善根眾行熏修功德成滿。久已得住阿耨多羅三藐三菩提<p>爾時尊者不空見菩薩摩訶薩見佛世尊復微笑已從座而起整容理服。偏袒右肩右膝著地。合掌向佛。而說偈曰<p class='lg'>　最勝無上兩足尊　　無緣不應現微笑<br>　一切世間無等侶　　惟願為我演笑因<br>　常施貧窮諸所須　　亦說大乘最妙寶<br>　能與生盲決胎膜　　今事微笑何因緣<br>　世尊三界尚無比　　何況世間得論勝<br>　能作世間大導師　　今應顯笑有何緣　</p><p>爾時世尊。即告不空見菩薩摩訶薩言。不空見。汝今見斯勝地方所左右邊動眾相莊嚴可愛樂不。不空見言。如是世尊。如是婆伽婆。佛復告言。不空見。汝應當知此地方所。往古諸如來應供等正覺。已曾受用教化遊居。爾時不空見菩薩聞佛教已。速疾而行趣彼方處。至彼方已。便入三昧。住三昧時。自然成就上妙寶座。種種莊嚴皆悉具足。嚴飾座已。還詣佛所。頭面禮足而白佛言。世尊。今此方處莊嚴若是。惟願世尊。亦當及時處斯勝地。爾時世尊便往方所。至方所已如法昇座。於是如來應供等正覺昇此座時。如此三千大千世界一切大地六種震動。所謂。動遍動等遍動。震遍震等遍震。涌遍涌等遍涌。吼遍吼等遍吼。起遍起等遍起。覺遍覺等遍覺。東涌西沒。西涌東沒。南涌北沒。北涌南沒。中涌邊沒。邊涌中沒。時此大地如是動已。佛神力故遍此世界有大光明。令諸眾生等受快樂。下至阿鼻大地獄中。所有眾生蒙光觸身。諸苦消滅等受快樂。如是一切諸地獄中受苦眾生。及以諸畜生輩更相殘害。閻羅王界諸餓鬼等。遇斯光已所有苦具皆悉消除。飢渴充滿無有眾生不受樂者。當爾之時一切眾生。悉捨惡念皆起慈心。遞相愛樂各懷悲愍。猶如親屬相視歡欣和合同座。於是讚曰<p class='lg'>　世尊處斯座　　能放大光明<br>　大地六反動　　令眾生歡喜<br>　如來處斯座　　法王放光明<br>　當知如是時　　眾生等受樂<br>　正覺處斯座　　大智歸依處<br>　放光利世間　　遍照此佛剎<br>　奇哉是大乘　　最勝乘無上<br>　如來處斯座　　利益難思議<br>　奇哉是大乘　　最勝乘無上<br>　沙門婆羅門　　於此莫能測　</p><p>爾時世尊出廣長舌。遍覆於此三千大千世界已。告諸菩薩摩訶薩及諸大聲聞眾言。諸善男子。汝等當知昨中夜後。欻有淨居諸天。難陀天子。須難陀天子。栴檀天子。須摩那天子。難勝天子。乃至須多波天子等。與無量諸天子。有大威德具大神通。放盛光明直照耆闍崛山。來至我所。即以種種天上妙香。所謂天末栴檀。乃至天多摩羅跋香等散於我上。復以種種天華。所謂優缽羅華。乃至大曼殊沙華等。供養於我右遶三周。頂禮我足退住一面。彼退住已。更於我所增敬上心。合十指掌默然而住。住已即作如是思惟。今此一切菩薩念佛法門。過去諸如來應供等正覺。已曾為彼天人大眾宣揚解釋。惟欲安樂彼諸眾生。今我世尊亦當為此天人大眾。如是演說念佛法門。安樂利益諸眾生故。彼諸天子如是念已。即便請我說此法門。時我默然許為其說。諸天知已於是不現。爾時世尊。即說頌曰<p class='lg'>　比丘知昨中夜後　　淨居天王摩醯羅<br>　將諸天眾及眷屬　　難陀及以須難陀<br>　須摩那天栴檀等　　乃至難勝須多波<br>　普放世間勝光明　　直照此土耆闍崛<br>　彼天既來至我所　　以天華香而供養<br>　然始右遶我三周　　頂禮恭敬一面住<br>　彼諸天子默生念　　今此念佛修多羅<br>　過去最勝曾廣宣　　憐愍世間眾生故<br>　今我釋尊十力具　　寧不演說斯法門<br>　利益世間諸群生　　安隱一切天人故<br>　諸天念已便發請　　時我默然遂許之<br>　我故欲於耆闍山　　如先諸佛所演說<br>　天知我已許之故　　生大歡樂尊敬心<br>　一切咸復恭敬禮　　右遶三周然後去<br>　比丘汝輩當善聽　　我聞過去諸佛說<br>　莫於是處生驚疑　　諸如來智難可測<br>　往昔諸佛所行道　　我先知盡無復疑<br>　現在一切人中尊　　所得菩提我已證<br>　當來大悲愍世者　　自然法身我覺知<br>　我今具足無礙智　　如是大智難稱量<br>　超出世間無與等　　一切眾生莫能測　</p><p><b>　　<A NAME="n397"></A>菩薩念佛三昧分不空見本事品第二之一</b><p>爾時世尊告尊者舍利弗。尊者大目揵連。尊者大迦葉。尊者須菩提。尊者富樓那彌多羅尼子。如是等具足神通有大威德諸大弟子言。汝諸比丘。如汝所知依汝境界。當於我前各師子吼。何以故。若汝說者令此一切天人大眾諸聲聞人咸得信解故<p>爾時世尊。復告彌勒菩薩摩訶薩。文殊師利菩薩摩訶薩。越三界菩薩摩訶薩。超不思議菩薩摩訶薩。善行步菩薩摩訶薩。初發心即轉法輪菩薩摩訶薩。善思惟菩薩摩訶薩。大音聲菩薩摩訶薩。持世菩薩摩訶薩。不空見菩薩摩訶薩等言。不空見。汝今應當大師子吼。決定請說諸佛世尊所得功德真實相貌。汝若請者則能利益一切世間諸眾生輩。是故我今躬自勸汝。時彼不空見菩薩聞聖教已。即於佛前。以偈讚曰<p class='lg'>　世尊百福金色身　　慈悲妙覺第一義<br>　功德智慧斯無減　　忽令我請何因緣<br>　無有等類人中尊　　世間勝智靡超者<br>　法王功德已究竟　　何緣今日勸我請<br>　佛滅清淨禪第一　　智慧深妙解脫真<br>　解脫知見先圓滿　　何故今日勸諮問<br>　法王威儀咸具足　　一切世間最尊雄<br>　既能自利亦利他　　大師何因勸我請<br>　世尊慈悲久淳至　　曠劫常行無怨親<br>　無障礙辯難稱量　　何因世尊令我請<br>　能施一切貧乏財　　亦開世間生盲眼<br>　勝尊能令怖者安　　何緣世尊勸我請<br>　佛身滓穢不能污　　衣服本來離塵垢<br>　生處王中聖王家　　何因今者方勸請<br>　聖衣離身四指間　　終無近體而能住<br>　旋嵐巨風吹不動　　聖尊何事而勸請<br>　世尊尋常行路時　　所至窊凸自平滿<br>　或經高阜即坦然　　何因今日令我請<br>　世尊身相悉圓滿　　行步支節無動搖<br>　由得不壞難思議　　不應今日令我請<br>　我觀世尊迴顧時　　大地便隨六反動<br>　無有神足若如來　　如是自在人中最<br>　世尊光明所照觸　　能令狂者不失心<br>　但能暫睹如來光　　或時失念旋即復<br>　世尊行時足動塵　　眾生遇者七日樂<br>　乃至壽終隨意生　　故我歸命與樂者<br>　若人遭病受大苦　　眾痛酸迫不能堪<br>　暫蒙世尊以手摩　　即得安隱不可說<br>　世尊法身具斯力　　皆因曠劫長時修<br>　是處終無有疑惑　　導師不應勸我請<br>　人中獨尊種種能　　調伏大仙度一切<br>　我今還白天人師　　是故不應勸我請　</p><p>爾時世尊。復告不空見菩薩言。善哉善哉汝不空見。快說是事善思念之吾當解說。不空見言。如是世尊。惟願廣釋我今諦受。佛告不空見。我念過去無量無邊阿僧祇劫。時彼有王名無邊精進。有大神通具足威德正法治化。所居大城名曰善住。其城寬曠東西具滿十二由旬。南北惟有七由旬半。城有七重。其城重別皆以七寶。所謂金銀琉璃頗梨馬瑙車磲真珠珊瑚。盡用如是眾寶間錯。復次不空見。當知彼城。城有四面面別三門。門各皆有二闕相對。樓閣高廣莊嚴殊麗。具足咸以妙寶合成。當其門中豎帝釋勝幢以為門限。乃至所有楣棖樞闔。一切皆是眾寶廁窴。復次不空見。彼城諸門。咸有金銀二種絡網。羅覆其上。復於網上種種嚴飾。金網銀鈴銀網金鈴。清風吹動出微妙音。具足和雅猶如天樂。復次不空見。彼城七重。於七重內具足寶階。斯有欄檻鏤綺分明。七寶所成雜色可愛。於金欄處垂白銀茸。於銀欄所懸真珠茸。於珠欄處懸琉璃茸。乃至種種諸綵交錯。眾寶間懸互相映發。復次不空見。彼城七重周匝皆有寶塹圍遶。所謂金銀琉璃頗梨馬瑙。諸種莊嚴皆用寶成其塹。各有七寶階陛雜色分炳微妙可觀。復次不空見。彼精進王。諸塹水中妙華盈滿。所謂優曇缽花。缽頭摩花。拘物頭花。分陀利花。如是眾花。光明可愛。鮮潔柔軟芳烈遠聞。眾生受用無遮護者。復次不空見。彼精進王。其塹岸上植種種華。所謂尼文迦多華。缽帝劍華。阿地目多迦華。瞻波迦華。婆梨師迦華。拘毘羅陀華。達奴迦利迦華。如是諸華香鮮可愛。猶如天華。民人取用亦無遮護。復次不空見。彼城各有七重行列。多羅寶樹周匝圍遶。鮮明可愛七寶合成。其黃金樹白銀為葉及以華果。白銀樹者真珠為葉及以華果。真珠樹者琉璃為葉及以華果。琉璃樹者頗梨為葉及以華果。頗梨樹者馬瑙為葉及以華果。馬瑙樹者車磲為葉及以華果。車磲樹者赤真珠為葉及以華果。赤真珠樹者珊瑚為葉及以華果。珊瑚樹者真金為葉及以華果。復次不空見。諸多羅樹光茂可觀。微風觸動出妙音聲。若得聞者歡喜受樂。如人作樂能生種種微妙音聲。若有得聞無不受樂。彼多羅樹風來觸時出微妙音。令人樂聞亦復如是。復次不空見。彼王城中常有如是種種諸聲未曾斷絕。所謂象聲。馬聲車聲。步聲鼓聲。貝聲箜篌聲。琴瑟琵琶箏笛笳簫。如是一切種種音聲未曾暫息。王瓻聽O國內民人。誰有所須飲食衣服象馬車乘。隨意所須皆悉給與。復次不空見。彼王城外多羅樹林。行人遊處在下休息。若飲若食或臥或坐。聞此寶樹諸微妙音莫不皆受五欲妙樂。復次不空見。彼精進王。於大城內近遠皆如一射箭所。置一華池四岸及底皆四寶成。四面階道七寶莊飾。所謂黃金階道白銀莊飾。白銀階道琉璃莊飾。琉璃階道頗梨莊飾。頗梨階道馬瑙莊飾。馬瑙階道珊瑚莊飾。珊瑚階道虎珀莊飾。眾寶雜廁見者歡喜。復次不空見。彼池復有諸種妙華。所謂優缽羅華。缽頭摩華。拘物頭華。分陀利華。如是眾華香氣芬馥。眾生聞者無不愛樂。於池岸上復植諸華。所謂伊尼摩迦乃至達[<a href='javascript:showpic("../fontimg/060797.gif")'>少/兔</a>]迦利華。眾華可愛猶如天華。彼華池門常開不閉。人民往來無遮禁者。復次不空見。彼精進王。於大城內置遊觀園。於諸園中復有種種七寶樹林常有華果。王與夫人後宮侍御。同共遊處歡欣取樂。門亦不限任彼人民遊觀嬉戲等受快樂。復次不空見。又於彼園內面各一箭所別置花池。亦以金等四寶所成。復用七寶嚴飾階陛。眾色光麗見者樂觀。彼池水內種種諸華。所謂優缽羅華。乃至分陀利。是等眾華芳鮮可愛。池岸復有多種林樹及諸華果。所謂婆尼斫迦華。陀摩那伽。乃至達[<a href='javascript:showpic("../fontimg/060797.gif")'>少/兔</a>]迦利華。是等華果香鮮可愛。人民取用無遮禁者。復次不空見。彼精進王。稟性仁愛慈念眾生如母愛子。亦常深心敬事沙門婆羅門剎利長者。如子事父。復次不空見。彼王形量魁偉挺異常人。身體圓滿眾相具足。面目端正顏色光榮。威德弘普天人愛敬。復次不空見。彼王宿植德本生剎利家。種姓尊高世無勝者。所生父母七世清淨。妻子眷屬福慶會同。無有一人行過非者。復次不空見。彼王以福業故。天下豐饒凡是百味睆＃僂p。繒錦諸珍盈溢府庫<p class='juan'>
大方等大集經菩薩念佛三昧分卷第一</p>
</body></html>
