<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
大方等大集經菩薩念佛三昧分卷第六</p>
<p><span class='byline'>　　　　隋天竺三藏達磨笈多譯</span><br><p><b>　　<A NAME="n410"></A>佛作神通品第七</b><p>爾時世尊。自袈裟內出金色手。摩彼不空見菩薩摩訶薩頂復出廣長舌相。即告不空見菩薩言。善哉善哉。汝不空見。汝今乃能為諸眾生。如是歎說如來應供等正覺真實功德也。不空見。若有說言世間眾生無救護時。是中必有能救護者。出現世間為作救護。不空見。當知即是善說如來也。復次不空見。若復說言世間眾生無歸趣時。是時必有不思議辯才無量辯才。出現於世。能與眾生作大歸依不空見。當知即是善說如來也。復次不空見。若復說言世間眾生。多貪欲行。多瞋恚行。多愚癡行。是時必有無欲恚癡大師出世為除三毒。不空見。當知即是善說如來也。復次不空見若復說言世間眾生。多慳吝時多嫉妒時。是時必有遠離慳嫉好行布施大師出興為破慳嫉。不空見。當知即是善說如來也。復次不空見。若復說言世間眾生。無有慚愧羞恥之行。是時必有慚愧羞恥大師出世除無慚恥。不空見。當知即是善說如來也。復次不空見。若復說言世間眾生。多行憍慢貢高之事。是時必有和敬調柔大師出世為除憍慢。不空見。當知即是善說如來也。復次不空見。若復說言世間眾生。無有慈悲不能喜捨。多行瞋恚穢濁毒心。是時必有斷除瞋毒具足四等導師出世教修慈悲大利益事。不空見。當知即是善說如來也。復次不空見。若復說言。世若多惡無善眾生。其有能教令生善根。先有善根令其增廣。如是利益大師出興。不空見當知則是善說如來也。復次不空見。若復說言五濁惡世眾生病增。世有大人能行利益。導以出法安樂眾生。不空見。當知是言則謂我也。所以者何。吾今出於五濁惡世。宣揚妙法斷除邪垢。能多利益諸眾生故。爾時世尊。手摩不空見菩薩頂時。即以神力於一念間。令此大眾咸見東方無量無邊不可說阿僧祇現在一切諸佛國土。彼國土中諸佛世尊未滅度者。及彼眾生一切境界皆悉現前。亦聞彼佛說法音聲。亦見彼剎清淨莊嚴種種具足。如是乃至南西北方四維上下十方所有諸佛淨土。一切境界明了現前。若觀掌中菴摩勒果<p>又復世尊。以手摩彼不空見菩薩摩訶薩頂時。以佛神力及不空見本願因緣。於一念間。即見十方無量無邊阿僧祇不可數過去諸佛入涅槃者。乃至彼剎清淨莊嚴了了分明若觀手掌。又蒙佛力亦見當來諸佛世尊。清淨剎土莊嚴具足<p>爾時不空見菩薩摩訶薩。以本願力承佛威神。盡見十方三世諸佛及彼佛剎清淨莊嚴已。為重宣此義即從坐起。正持威儀偏袒右肩右膝著地。合掌向佛。以偈頌曰<p class='lg'>　三千世界所有水　　若人欲量皆可知<br>　調御丈夫天人師　　戒行深遠孰能測<br>　須彌高廣最巍巍　　羸老病人口吹散<br>　世尊初入於禪定　　億百千劫難可了<br>　虛空足量能盡邊　　四方亦可步其際<br>　世尊大師等正覺　　智慧甚深無源底<br>　虛空平等無罣礙　　可為暴風所飄動<br>　如來本性無煩惱　　貪恚癡毒何所居<br>　日輪圓滿處空中　　清淨光明遍世界<br>　如是阿羅仙種姓　　於此天眾而曜暉<br>　又如秋月合昴宿　　威光超世挺眾星<br>　如是滿月大法王　　炎赫獨出天人上<br>　若優曇華甚希有　　時乃一遇不世出<br>　諸天中天調御師　　有時而現隨意感<br>　世尊妙手摩我頂　　金色百福相莊嚴<br>　不可毀壞悉具足　　其為利益斯若是<br>　世尊真言及實語　　人中法王轉正輪<br>　普遍十方世界中　　甚為利益悉自在<br>　蒙世尊手摩頂時　　我見十方最上人<br>　如琲e中說沙數　　大威德仙眾多彼<br>　大牟尼尊手加我　　即見諸佛如彌陀<br>　猶琲e中算沙數　　人中最勝眾多彼<br>　如來慈手親摩覺　　安樂世界我見知<br>　阿[<a href='javascript:showpic("../fontimg/041309.gif")'>門@(人/(人*人))</a>]應供兩足尊　　大悲光明作饒益<br>　我蒙世尊神手觸　　盡見世間滅度尊<br>　於一念頃如琩F　　大慈降伏諸根者<br>　世尊以手摩我時　　亦睹彌勒昔諸願<br>　如彼當來一切事　　了了明白無復疑<br>　過去諸佛我已見　　未來現在亦復然<br>　十方三世諸如來　　神通德力難稱說<br>　世尊以手摩我時　　普見十方救世者<br>　并睹諸佛清淨剎　　我因更發最上願<br>　諸佛神通難思議　　戒定智慧亦如是<br>　諸餘功德不可說　　唯願如今常教示<br>　如來下手摩我時　　即見十方諸塔廟<br>　眾寶金色如琩F　　具足種種微妙供<br>　諸佛皆具大名稱　　彼彼相好充十方<br>　百千樂音以供養　　我見彼剎悉如是<br>　彼剎復有諸佛塔　　金縷間錯寶頗梨<br>　高大過於一由旬　　端正莊嚴皆若此<br>　復見大尊諸塔廟　　眾寶雜廁甚精華<br>　亦有住於虛空中　　常以天華散其上<br>　我復見彼諸勝塔　　涌出高滿十二旬<br>　彼諸佛所名燈然　　光明遍照十方剎<br>　世尊以手摩頂時　　我見妙塔不可說<br>　彼佛各有大名稱　　其間皆悉如來力<br>　世尊手摩我頂時　　於是得見諸佛剎<br>　彼或燒身或受辱　　種種行類不可宣<br>　各於自剎修苦行　　無有晝夜如救然<br>　勇猛弘誓度眾生　　皆為無上菩提故<br>　我又睹見十方剎　　有諸菩薩常辛勤<br>　自剜身肉然多燈　　彼為菩提光明故<br>　我又復見清淨身　　於諸佛前常立住<br>　至彼世尊涅槃已　　為求菩提大德故<br>　我又復見為法人　　香油灌身然燈炬<br>　苦身精意遍十方　　終不繫心財食類<br>　我又更見諸丈夫　　痡侚Y目及身手<br>　妻子王位與國城　　志令群生獲安樂<br>　如我所見無遺餘　　不可口言而宣說<br>　我所知見最勝等　　蒙佛威靈故遍觀<br>　世尊威神加持故　　令我見斯希有事<br>　吉祥第一天中天　　我今歸依最無上　</p><p><b>　　<A NAME="n411"></A>菩薩念佛三昧分見無邊佛廣請問品第八</b><p>爾時不空見菩薩摩訶薩白佛言。世尊。今此一切天人大眾。既見世尊久處禪定。默無言說咸生渴仰。唯願世尊俯就斯座。爾時世尊。聞不空見菩薩摩訶薩。為彼天人大眾請已。端身正念默然許之<p>爾時不空見菩薩既蒙默許。偏袒右臂右膝著地。合掌向佛復白佛言。世尊。我今欲問。若聖聽者乃敢發言。佛告不空見。如來應供等正覺。隨汝所問當為汝說。斷汝所疑令爾心喜。然是天人梵魔沙門婆羅門等皆當證知。時不空見菩薩摩訶薩承佛教已。即便白言。世尊。菩薩摩訶薩應當思惟何等三昧。應當親近何等三昧。應當修行何等三昧。如是菩薩思惟親近。及以修行此三昧已。現見何法而得安樂。云何當得如大海多聞受故云何當得如須彌山。菩提心安住不傾故。云何當得如大鐵圍山。一切外道邪論不能動故。云何當得如虛空一切法無礙故。云何當得如虛空。心無染著故。云何當得如日輪破除一切無明闇故。云何當得如月輪。白淨法圓滿故。云何當得如燈輪。作法光明故。云何當得如大炬。一切受陰滅故。云何當得如火聚。焚燒一切諸煩惱故。云何當得如河池泉源。一切眾生隨意受用故。云何當得如大船。一切眾生度彼岸故。云何當得如橋梁。不沒生死煩惱中故。云何當得降伏眾敵。破壞魔軍諸憍慢故。云何當得如波利質多羅樹。為一切諸方所有眾生。開七菩提華香風普熏故。云何當得如優曇缽華。希有難得故。云何當得如藥王。等療一切眾生病苦故。云何當得如大醫王。起大悲心愍痛眾生故。云何當得如栴檀樹。除眾熱惱作清涼故。云何當得如大雲雨。等注法雨令滿足故。云何當得如蜜器。能具足說一味法故。云何當得如師子吼。能與一切眾生無怖畏故。云何當得如父母。等與一切眾生安樂利益故。云何當得見真法。至如法性實際彼岸故。云何當得解釋深趣。至實義彼岸故。云何當得巧說法辯。至能分別彼岸故。云何當得善巧說法。至具足方便彼岸故。云何當得分別了義。善知字句法故。云何當得正意正行。具知足故。云何當得統御大眾。無所畏故。云何當得說如實義。入實際故。云何當得如大海。一切法同一味故。云何當得如大山。三昧安靜無能動搖故。云何當得如門闑(亦云帝釋幢也)。菩提心不可動轉故。云何當得堅固力心志具故。云何當得具足威儀。不作虛諂故。云何當得端正身。為他歡喜說法故。云何當得最妙。最上色相故。云何當得尊貴。大姓家生故。云何當得大法王。福報功德故。云何當得具足。無量辯才故。云何當得不取著辯才故。云何當得不錯辯才故。云何當得分別種種名字句辯才故。云何當得不思議辯才故。云何當得無邊辯才故。云何當得解脫辯才故。云何當得同義(亦云成就也)辯才故。云何當得隨他意義辯才故。云何當得漸親近辯才故。云何當得所問能答辯才故。云何當得無問自說辯才故。云何當得不毀壞辯才故。云何當得無退轉辯才故。云何當得甚深句字種種說辯才故。云何當得無量無邊譬況辯才故。云何當得未證大菩提。已能具足梵音聲故。云何當得第一微妙音聲故。云何當得迦陵頻伽音聲故。云何當得師子王音聲故。云何當得大龍王音聲故。云何當得大牛王音聲故。云何當得大鍾鼓音聲故。云何當得勝妙歌讚音聲故。云何當得樂絃音聲故。云何當得哀婉清美音聲故。云何當得風雲雷震音聲故。云何當得甚深莊嚴辯才音聲故。云何當得諸妙語言文字章句。真正莊嚴辯才音聲故。云何當得甚深能大巧說音聲故。云何當得種種譬喻辯才音聲故。云何當得一切世間最勝供養音聲故。云何當得共他論義辯才音聲故。云何當得神通彼岸音聲故云何當得不忘失法音聲故。云何當得不缺少善法音聲故。云何當得諸善根行具足他讚音聲故。如是一切悉皆具足。爾時不空見菩薩摩訶薩。發如是等諸疑問已。為重宣此義。以偈問曰<p class='lg'>　具足金色百福相　　能覺一法利無邊<br>　最勝功德我今問　　何等三昧先應思<br>　如來妙智無等倫　　世間寧有加上者<br>　我今請尊修何定　　所獲功德不思議<br>　天人大師上調御　　思惟是定何功德<br>　菩薩於此云何修　　而能安樂於一切<br>　云何自然多聞海　　云何守護決定心<br>　得住諸佛功德處　　云何如大鐵圍山<br>　是中都無恚恨心　　而能降伏諸外道<br>　云何無礙如虛空　　云何復得心自在<br>　云何如日復如月　　云何同炬亦如燈<br>　云何為眾作光明　　云何復須觀三昧<br>　云何解脫諸煩惱　　云何能度生死岸<br>　云何發心苦輪中　　獨超三界無與等<br>　云何波利質多樹　　大人相好妙莊嚴<br>　云何如彼優曇華　　勇健雄猛不出世<br>　云何施藥不望報　　良醫救苦調御師<br>　能除眾生諸熱病　　安住淨戒得清涼<br>　云何當得如法寶　　無量功德度彼岸<br>　云何甚深微妙法　　猶蜜甜味妙無加<br>　云何得此師子音　　能令眾生無怖畏<br>　云何等益如父母　　得彼深樂不思議<br>　云何能得妙辯才　　行於菩提大名稱<br>　云何說彼最勝道　　云何而得無礙智<br>　云何於義能巧便　　云何妙知諸法相<br>　云何分別名句身　　云何世法及出世<br>　云何正念與正行　　云何知足具思惟<br>　云何多聞如大海　　云何歎佛真實德<br>　云何說彼諸眾生　　生死根本如實際<br>　云何諸法無差別　　猶如大海同一鹹<br>　云何如山定無動　　不退轉心如門闑<br>　云何一心無餘業　　但求無上大菩提<br>　云何具足諸威儀　　身相端嚴見者喜<br>　云何常生大姓家　　亦受法王大福聚<br>　云何得彼無量辯　　所有言論世莫思<br>　云何字句義深微　　我今請問護世者<br>　云何無上難得勝　　親近真辯無遺忘<br>　云何同義稱根性　　若問不問斯相應<br>　云何未證具梵音　　其聲清婉甚微妙<br>　迦陵頻伽聲可愛　　大智雄猛聲遠聞<br>　云何師子大龍音　　更得深重牛王吼<br>　云何世尊得絃樂　　具足種種諸器聲<br>　云何獲彼甜味音　　而常演說眾欣樂<br>　云何功德音無毀　　其出如風若震雷<br>　云何多種譬喻音　　能宣甚深諸言說<br>　云何所出善語言　　云何諸法不忘失<br>　云何有中獲宿命　　彼諸神通云何修<br>　云何修行無疲倦　　遍知一切諸善法<br>　如是諸法不思議　　自然輪轉遍十方<br>　世尊我皆無復疑　　是故今問歸依處　</p><p>爾時不空見菩薩摩訶薩。慇懃鄭重如是問已。即以神力身昇虛空。於虛空中自然化作天寶華蓋。莊嚴微妙七寶所成。謂金銀琉璃頗梨馬瑙車磲真珠具如是等種種寶飾。彼寶蓋中雨種種華而彼眾華右遶三匝住佛頂上。即彼華中以偈歎曰<p class='lg'>　歸命丈夫大調御　　無上正覺兩足尊<br>　一切世間天人輩　　寧有可以比類者<br>　長夜黑暗諸眾生　　愚癡顛倒墮邪道<br>　極尊明智世間限　　能令還復平正路<br>　失於清白法種子　　眾生煩惱內燒心<br>　勝尊猶如世父母　　能令安止白法處<br>　遺喪善法深利人　　後世方將可怖畏<br>　最尊成就大慈行　　為諸眾生真導師<br>　一切眾生無善利　　無有覆護無救者<br>　希有大悲教世師　　世尊真為作救護　</p><p>爾時華中說是偈已。彼華方至如來足上。須臾即飛遍往三千大千世界。遍諸佛前施散供養。彼寶蓋中復出栴檀末團大如車輪至如來身忽然不現。而彼栴檀香氣微妙。充滿三千大千世界。所有眾生得聞此香。皆悉受於上妙快樂。猶如菩薩入第四禪。爾時不空見菩薩摩訶薩。示現如是神通事已即白佛言。世尊。是諸菩薩摩訶薩等。云何當得如斯智慧。所謂大智慧。速疾智慧。機捷智慧。猛利智慧。無相智慧。巧入智慧。甚深智慧。廣普智慧。無畏智慧。圓滿智慧。云何復得不可算數不可稱量諸妙善根。所謂心如金剛。善根穿徹一切法故。心如迦鄰提衣。柔軟善根能作業故。心如大海。善根攝諸戒聚故。心如平石。善根住持一切事業故。心如山王。善根發生一切善法故。心如大地。善根負持眾生事業故。得心不隨他行。善根遠離非法教誨故。得心善修行。善根一切法安住故。得不壞信善根。於諸如來所行之處不疑惑故。住一世界自然遍見十方諸佛。亦聞彼佛宣說妙法。復見菩薩聲聞大眾。又睹佛剎清淨莊嚴受用等事悉無疑故。乃至攝受決定善根。於一切時自利利他故。世尊。如我今者實為自利。復欲利益諸眾生故。請問如來也。世尊。我今復為弘廣眾生淨信心故。請問如來也。世尊。我今復為彼諸菩薩摩訶薩輩。具足圓滿不思議善根故。請問如來也。世尊。我復為斯被大精進弘誓鎧甲諸大菩薩摩訶薩故請問如來也。世尊。有諸菩薩摩訶薩輩。於生死中發大精進。為一切眾生而亦不取眾生之相。然是菩薩摩訶薩雖於生死煩惱中。長夜度脫一切眾生。而實不住生死煩惱想。世尊。我為如是諸眾生故。請問如來也。世尊。有諸菩薩摩訶薩等。行慈悲時於諸眾生都無瞋恨。設諸眾生訶責罵辱楚撻撾打種種苦迫。如是菩薩於眾生所終無報答。乃至不起嫌心不失本願。無異分別及餘思惟一心修行大慈大悲。世尊。我為如是住於大乘諸菩薩故。請問如來也。世尊。有諸菩薩摩訶薩輩。為眾生故欲捨己樂及諸樂具。欲受一切熾然大苦。發如斯念。我當云何令一切眾生得最勝樂。令一切眾生得大法明。世尊。彼諸菩薩如是念時凡所有物。若內若外。無不施者。無不益者。無不饒者。世尊。我為如斯諸菩薩故。請問如來也。世尊有諸菩薩摩訶薩輩。被著如是精進鎧時。發如斯念。我今當應為一一眾生。於琲e沙劫住大地獄受諸苦惱。猶入出息不以為苦。亦不退沒菩提之心。世尊。我復為是諸菩薩故。請問如來也。世尊。有諸菩薩摩訶薩輩。被著如是精進鎧已。發如斯念。我今當為一切眾生。執諸事業廝役服勤。種種承事不以為苦。於是或為奴婢。或為僕隸。或為儐從。或為弟子。我應如是乃至為作種種眷屬成熟眾生。世尊。我復為是諸菩薩故請問如來也。世尊有諸菩薩摩訶薩輩。為一切眾生故。發大勇猛修諸苦行。捨身手足頭目髓腦。或時節節支解其形。析骨消髓不以為苦。無有休懈。方更熾然於阿耨多羅三藐三菩提事。世尊。我為如斯諸菩薩故。請世尊耳。爾時不空見菩薩摩訶薩。如是問已。為重宣此義。以偈頌曰<p class='lg'>　我問天師諸勝智　　大智彼等云何成<br>　云何速智及捷疾　　利智聰明能通達<br>　何因得彼甚深智　　盡無邊智為我宣<br>　弘廣普遍一切智　　是為最勝求菩提<br>　云何當得無怖畏　　具足善巧為我說<br>　云何而得金剛心　　一切法中無疑惑<br>　云何得是柔軟心　　戒行清明淨如海<br>　云何如山不動轉　　菩提決定願莊嚴<br>　云何行行不隨他　　於義明了得安住<br>　云何而得不壞信　　諸佛所作無復疑<br>　云何得彼生念智　　住於一界現十方<br>　遍睹諸佛及聞法　　并大集眾亦明了<br>　其身不離於一剎　　而能供養十方尊<br>　妙華眾香及塗香　　諸餘眾具難可說<br>　心住此剎無他緣　　身現十方無量土<br>　親承奉事彼諸佛　　悉由神通力無邊<br>　無請我今為行慈　　住於慚愧修行者<br>　不自利己常益他　　為斯我請大名稱<br>　諸有發心求佛智　　善根成熟不思議<br>　如是三昧云何修　　我故為彼問無著<br>　被此忍鎧為眾生　　我要當拔諸重苦<br>　彼等已離眾生想　　為斯故問正覺真<br>　彼輩常住平等心　　觀察眾生無異想<br>　常能成就慈悲者　　我為彼故問如來<br>　是中應行何等法　　速得如是不思議<br>　所得功德無有邊　　我為彼故請調御<br>　被弘誓鎧勇猛人　　為一眾生琩F劫<br>　大地獄中受焰苦　　善哉安樂諸眾生<br>　彼等無睡亦無疲　　內外諸物無不施<br>　如是攝受眾生者　　我今為彼同普觀<br>　呵責毀辱及捶罵　　身受煎迫眾事苦<br>　為他奴婢及僕隸　　皆由斯輩請世尊<br>　無量百千數億頭　　有來求索皆能捨<br>　當捨頭時極歡喜　　為求無上妙菩提<br>　為諸眾生而更捨　　手足及以身餘肢<br>　救解失道眾生類　　除撥生死還正路<br>　又施妻妾及男女　　七寶珠玉及金銀<br>　亦捨上妙眾器具　　我為彼故問如來<br>　捨身命財無厭倦　　長夜聽說不疲勞<br>　心常寂滅行頭陀　　我以彼故問正覺<br>　真實妙語矞握腄@　麤鄙惡言聞即離<br>　而於他所無嫌恨　　我緣彼故諮自在<br>　常以慈心觀眾生　　其猶父母愛一子<br>　而於怨親行平等　　故我為彼請人王<br>　現有如斯諸功德　　然我今日以宣陳<br>　其或未具諸眾等　　我亦為是諮問佛<br>　世尊我今有善根　　初發問時便剋獲<br>　藉此菩薩諸功德　　速證寂靜三昧王　</p><p class='juan'>
大方等大集經菩薩念佛三昧分卷第六</p>
</body></html>
