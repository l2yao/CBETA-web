<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T13 </TITLE>
</head>
<BODY>

<p class='juan'>
般舟三昧經卷中</p>
<p><span class='byline'>　　　　後漢月氏三藏支婁迦讖譯</span><br><p><b>　　<A NAME="n468"></A>無著品第五</b><p>佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩三昧當云何譬。如佛今於若前說經。菩薩當作是念。諸佛悉在前立。當具足念諸佛端正。悉欲逮見一一想。當想識無有能見諸佛頂上者。悉具足作是想見諸佛。當作是念我身亦當逮得如是。亦當逮得身想如是。亦當逮得持戒三昧如是。當作是念。我當從心得從身得。復更作念。佛亦不用心得。亦不用身得。亦不用心得佛。亦不用色得佛。何以故。心者佛無心。色者佛無色。不用是心色。得阿耨多羅三藐三菩提。何以故。佛色以盡。佛痛痒思想。生死識了盡。佛所說盡者。愚癡不見不知。智者曉了之。作是念。當持何等念得佛。當持身得佛。當持智慧得佛。復作是念。亦不用身得佛。亦不用智慧得佛。何以故。智慧索不能得。自復索我了不可得。亦無所得。亦無所見。一切法本無所有念有因著。無有反言有亦著。是兩者亦不念。亦不復適得其中。但用是故。亦不在邊。亦不在中。亦不有亦不無。何以故。諸法空。是如泥洹。亦不壞亦不腐亦不堅。亦不在是間。亦不在彼邊。無有想。不動搖。何等為不動搖。智者不計。是故不動搖。如是[<a href='javascript:showpic("../fontimg/072201.gif")'>颱-台+(犮-乂+又)</a>]陀和。菩薩見佛。以菩薩心念無所著。何以故。說無所有。經說無所有。中不著。壞本絕本。是為無所著。如是[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩守是三昧。當作是見佛。不當著佛。何以故。設有所著為自燒。譬如大[<a href='javascript:showpic("../fontimg/003165.gif")'>暇-日</a>]鐵著火中燒正赤。有智者不當以手持。何以故。燒人手。如是[<a href='javascript:showpic("../fontimg/072201.gif")'>颱-台+(犮-乂+又)</a>]陀和。菩薩見佛不當著。色痛痒思想生死識不當著。何以故。著者為燒身。見佛但當念其功德。當索摩訶衍。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩於三昧中不當有所著。不著者疾得是三昧。佛爾時頌偈言<p class='lg'>　如新磨鏡盛油器　　女人莊飾自照形<br>　於中起生婬欲心　　放逸恣態甚迷荒<br>　追不至誠虛捐法　　為色走使燒其身<br>　女人患害從是起　　用不解法非常空<br>　有想菩薩亦如是　　我當成佛逮甘露<br>　度脫人民憂惱患　　有人想故為不解<br>　求索人本不可得　　亦無生死及泥洹<br>　法不可擁如水月　　觀察佛道無歸趣<br>　黠慧菩薩當了是　　解知世間悉本無<br>　於諸人物無所著　　疾速於世得佛道<br>　諸佛從心解得道　　心者清淨明無垢<br>　五道鮮潔不受色　　有解是者成大道<br>　一切諸法無色漏　　離想者空無想空<br>　絕去婬欲則脫心　　有解此者得三昧<br>　精進奉行求佛道　　常聽諸法本清淨<br>　無得行求無不求　　於是三昧不難得<br>　觀察所有如虛空　　道意寂然審第一<br>　無想無作亦無聞　　是為解了尊佛道<br>　見一切色不想念　　眼無所著無往來<br>　常觀諸佛等如空　　已度世間諸所求<br>　其人清淨眼無垢　　奉行精進常寂然<br>　無量經法悉受持　　思惟分別是三昧<br>　行是三昧無所著　　除一切冥得定意<br>　不見世雄無賢聖　　諸外異道聞此惑<br>　超度思想當志求　　心以清淨得見佛<br>　睹諸佛已不復見　　爾乃解是尊三昧<br>　於地水火莫能礙　　風種虛空亦不蔽<br>　行是精進見十方　　坐遙聽受所化法<br>　如我於是講說經　　樂道法者面見佛<br>　作行懃力而不著　　唯從世尊所說法<br>　行者如是無所念　　專聽道義興法施<br>　常念解了是三昧　　普諦受誦佛所講<br>　過去諸佛皆論法　　當來世尊亦復然<br>　讚說宣布分別義　　皆共嘆講是三昧<br>　我亦如是為人尊　　在世無上眾生父<br>　皆悉解知此道眼　　故解說示寂三昧<br>　其有講受是三昧　　身常安隱意不荒<br>　是為諸佛無量德　　致尊佛道獲不難<br>　廣採眾經不可議　　欲達一切諸佛化<br>　速疾去欲諸垢塵　　精進行是淨三昧<br>　現世欲見無數佛　　樂從諸尊聽受法<br>　速疾去色除所著　　行是清淨寂三昧<br>　於是無貪及瞋恚　　捨離愚癡捐憎愛<br>　棄遠無黠除狐疑　　如是得解空三昧　</p><p><b>　　<A NAME="n469"></A>般舟經四輩品第六</b><p>[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩白佛。難及天中天說三昧者。若有菩薩。棄愛欲作比丘。聞是三昧已。當云何學。云何持。云何行。佛言。若有菩薩。棄愛欲作比丘。意欲學是三昧者。誦是三昧者。持是三昧者。當清淨持戒。不得缺戒大如毛髮。何等為菩薩不缺戒。一切悉護禁法。出入行法。悉當護不得犯戒大如毛髮。常當怖畏遠離於諛諂。悉當護禁。作是護者是為清淨持戒。何等為菩薩缺戒者。是菩薩求色。何等為求色。其人意念。持是功德。使我後世生若作天。若作遮迦越王。佛言。用是比此菩薩為缺戒。其人久持是行持是戒。持是自守福欲所生處。樂於愛欲中。是為毀戒。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩比丘。欲學是三昧者。清淨持戒。完具持戒不諛諂。持戒當為智者所稱譽。為羅漢所稱譽。於經中當布施。當精進所念強。當多信勸樂。常承事於和上。當承事於善師。所從聞是三昧者。所可聞是三昧處。當視其人。如佛。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩視師如視佛者。得三昧疾。設不恭敬於善師。輕易於善師。欺調於善師。正使久學是三昧。久持久行。設不恭敬師者疾亡之。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩。若從比丘比丘尼。優婆塞優婆夷所。得聞是三昧當視如佛。所聞三昧處當尊敬。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。菩薩所聞是三昧處。不當持諂意。向是菩薩不得諂意。常當樂獨處止。不惜身命。不得悕望人有所索。常行乞食。不受請。不嫉妒。自守節度。如法住。所有趣足而已。經行不得懈。不得臥出。如是[<a href='javascript:showpic("../fontimg/072201.gif")'>颱-台+(犮-乂+又)</a>]陀和。如是經中教其棄愛欲作比丘學是三昧者。當如是守。如是[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩白佛難及天中天所說法。若有後世懈怠菩薩。聞是三昧已不肯精進。其人自念。我當於後當來佛所索是三昧。耳。云何言我曹身羸極有病瘦恐不能求。聞是經已懈怠不精進。若復有菩薩精進者。欲學是經。當教之隨是經中法教。用是經故。不惜軀命。不望人有所得者。有人稱譽者不用喜。不大貪缽震越。無所愛慕。常無所欲。聞是經不懈怠。常精進。其人不念。我當於後當來佛所乃求索。自念使我筋骨髓肉皆使枯腐。學是三昧終不懈怠。自念我終不懈怠死也聞是經已無不歡樂。時佛言。善哉善哉[<a href='javascript:showpic("../fontimg/072201.gif")'>颱-台+(犮-乂+又)</a>]陀和。所說者無有異。我助其歡喜。過去當來今現在佛悉助歡喜。佛爾時頌偈言<p class='lg'>　如我今所說法　　悉受學獨處止<br>　行功德自守節　　是三昧不難得<br>　常乞食不受請　　悉棄捨諸欲樂<br>　所從聞是三昧　　敬法師如世尊<br>　有誦行是三昧　　常精進莫懈怠<br>　不得惜於經法　　不求供乃與經<br>　其有受是三昧　　爾乃為是佛子<br>　學奉行如是者　　得三昧終不久<br>　常懃力不懈怠　　除睡眠心開解<br>　當遠離惡知識　　然後從是法行<br>　去放逸不休息　　常捨離眾聚會<br>　比丘求斯三昧　　隨佛教當如是　</p><p>[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩白佛。比丘尼求菩薩道。欲學是三昧。欲守是三昧。當持何等法。住學守是三昧。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。比丘尼求摩訶衍三拔致。是三昧學守者。當謙敬。不當嫉妒。不得瞋恚。去自貢高。去自貴大。卻於懈怠。當精進棄於睡眠不得臥出。悉卻財利。悉當淨潔護。不得惜軀命。常當樂於經。當求多學。當棄婬恚癡。出魔羅網去。當棄所好服飾珠環。不得惡口。不得貪愛好缽震越。當為人所稱譽不得有諛諂。學是三昧時。當敬善師視如佛。當承是經中教守是三昧。佛爾時頌偈言<p class='lg'>　比丘尼行恭敬　　不妒嫉離瞋恚<br>　除憍慢去自大　　行是者得三昧<br>　當精進卻睡臥　　捐所欲不貪壽<br>　一心慈於是法　　求三昧當如是<br>　無得聽貪婬心　　棄瞋恚及愚癡<br>　莫得墮魔羅網　　求三昧當如是<br>　設有學是三昧　　無調戲捨貪身<br>　一切捐眾狐疑　　當至誠不虛飾<br>　捨小慈常大慈　　敬善師無己<span class='corr'>已</span><br>　當去離於眾惡　　求三昧當如是<br>　行求法欲得者　　不貪著缽震越<br>　從人聞爾三昧　　視如佛等無異　</p><p>[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩白佛。若有白衣菩薩。居家修道。聞是三昧已欲學者。欲守者。當云何於法中立。學守是三昧。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。白衣菩薩。聞是三昧已欲學守者。當持五戒堅淨潔住。酒不得飲。亦不得飲他人。不得與女人交通。不得自為。亦不得教他人為。不得有恩愛於妻子。不得念男女。不得念財產。常念欲棄妻子。行作沙門。常持八關齋。齋時常當於佛寺齋。常當念布施不念我。當自得其福。當用萬民故施。常當大慈於善師。見持戒比丘不得輕易說其惡。作是行已。當學當守是三昧。佛爾時頌偈言<p class='lg'>　有居家菩薩　　欲得是三昧<br>　常當學究竟　　心無所貪慕<br>　誦是三昧時　　思樂作沙門<br>　不得貪妻子　　捨離於財色<br>　常奉持五戒　　一月八關齋<br>　齋時於佛寺　　學三昧通利<br>　不得說人惡　　無形輕慢行<br>　心無所榮冀　　當行是三昧<br>　奉敬諸經法　　常當樂於道<br>　心無有諂偽　　棄捨慳妒意<br>　有學是三昧　　常當行恭敬<br>　捨自大放逸　　奉事比丘僧　</p><p>[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩白佛。若有優婆夷。求摩訶衍三拔致。聞是三昧已欲學守者。當行何等法學守是三昧。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。若優婆夷。求摩訶衍三拔致。聞是三昧已欲學守者。當持五戒自歸於三。何等為三自歸於佛歸命於法。歸命於比丘僧。不得事餘道。不得拜於天。不得示吉良日。不得調戲。不得慢恣。不得有貪心。優婆夷常當念布施。歡樂欲聞經。力多學問優婆夷常當敬重於善師。心常不倦不懈。若比丘比丘尼過者。常以坐席賓主飲食待之。佛爾時頌偈言<p class='lg'>　若有優婆夷　　誦是三昧者<br>　當從佛法教　　奉五戒完具<br>　守是三昧時　　當尊敬於佛<br>　及法比丘眾　　恭敬其善師<br>　不得事餘道　　勿祠祀於天<br>　行是三昧者　　見人立迎逆<br>　除去殺盜婬　　至誠不兩舌<br>　無得向酒家　　當行是三昧<br>　心不得懷貪　　常當念施與<br>　除去諛諂意　　無得說人短<br>　常當恭敬事　　比丘比丘尼<br>　聞法語悉受　　學三昧如是　</p><p><b>　　<A NAME="n470"></A>般舟經授決品第十</b><p>[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩問佛。少有及者天中天怛薩阿竭。乃說是三昧。諸菩薩所樂精進行。無有懈怠於阿耨多羅三藐三菩提。佛般泥洹後。是三昧者。當在閻浮利內不。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩。我般泥洹後。是三昧者當現在四十歲其後不復現。卻後亂世佛經且欲斷時。諸比丘不復承用佛教。然後亂世時。國國相伐。於是時是三昧當復現閻浮利內。用佛威神故。是三昧經復為出。[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩。羅鄰那竭菩薩。從坐起正衣服。叉手於佛前白佛。佛般泥洹後亂世時。我曹共護是三昧。持是三昧。具足為人說之。聞是經卷無有厭極時。摩訶須薩和菩薩。憍曰兜菩薩。那羅達菩薩。須深菩薩因坻達菩薩。和輪調菩薩。共白佛言。佛般泥洹去。卻後亂世時。是經卷者。我輩自共護持。使佛道久在。其有未聞者。我輩當共為說。教授是深經。世間少有信者。我曹悉受之。時五百人從坐起。比丘比丘尼。優婆塞優婆夷。皆叉手於佛前往白佛。佛般泥洹後亂世時。聞是三昧悉自持護願持。我五百人囑累是八菩薩。時佛笑。口中金色光出。至十方不可計佛國。悉照明還遶身三匝從頭上入。阿難從坐起更被袈裟。前至佛所為佛作禮。卻住叉手。以偈讚曰<p class='lg'>　其心清淨行無穢　　神通無極大變化<br>　已過諸礙超眾智　　光明除冥去垢塵<br>　智慧無量心普解　　佛天中天鶡鴨音<br>　一切外道莫能動　　何緣而笑出妙光<br>　願正真覺為解說　　慈愍一切眾生尊<br>　若有聞佛柔濡音　　解釋達聖化俗行<br>　世尊所感非唐舉　　眾聖導師不妄笑<br>　今者誰當在決中　　世雄願為解此意<br>　今日誰住道德堅　　誰當逮得興妙行<br>　誰今受得深法藏　　無上道德眾所歸<br>　今日誰當愍世間　　誰當奉受是法教<br>　誰堅立於佛智慧　　世尊願為解說之　</p><p>佛爾時為阿難說偈言<p class='lg'>　佛語阿難汝見不　　五百人等在前立<br>　其心歡然歌頌曰　　我等亦當逮是法<br>　顏色和悅敬視佛　　我等何時得如是<br>　皆悉竦立嗟嘆佛　　我輩會當逮如是<br>　五百人等今現在　　名字雖異本行同<br>　常樂奉受是深經　　於當來世亦復然<br>　今我囑累告汝等　　佛慧無量知彼本<br>　是等不獨見一佛　　亦不立此得其慧<br>　徹照彼之宿世命　　以曾更見八萬佛<br>　五百人等存在道　　常解經義勉行成<br>　勸助無數諸菩薩　　常行慈哀護經法<br>　勸化一切眾人民　　悉令逮得大道行<br>　知見過去諸世尊　　睹八十億那術數<br>　名德普大脫於心　　擁護是法三轉行<br>　現世於此受我教　　分布供養是舍利<br>　安諦受習佛所化　　皆悉諷誦有所付<br>　著於塔寺及山中　　若付天龍乾陀羅<br>　各各轉授經卷已　　壽命終訖生天上<br>　天上壽盡還世間　　各各而生異種姓<br>　當復取此佛道行　　分別是經如所願<br>　用愛樂斯經法故　　求輒得之持奉行<br>　令無數人得聽聞　　欣踊難量心無等<br>　是等黠慧不厭法　　非貪軀體及壽命<br>　降伏一切諸外道　　授與經法弘其志<br>　是經法者無能得　　及持諷誦講說者<br>　今四輩人住我前　　五百之眾能堪持<br>　是八菩薩[<a href='javascript:showpic("../fontimg/072201.gif")'>颱-台+(犮-乂+又)</a>]陀和　　羅鄰那竭那羅達<br>　摩訶須薩和輪調　　因坻須深憍曰兜<br>　比丘及尼清信士　　奉玄妙法上義句<br>　常以經道哀世間　　宣暢方等普流化<br>　[<a href='javascript:showpic("../fontimg/072201.gif")'>颱-台+(犮-乂+又)</a>]陀和等八菩薩　　於五百眾為英雄<br>　常當奉持方等經　　於世之俗無所著<br>　釋一切縛解空慧　　紫磨金色百福相<br>　琣瘛O哀度眾生　　施以安隱滅諸塵<br>　壽終之後生法家　　不復歸於三惡道<br>　世世相隨常和協　　然後逮得尊佛道<br>　已棄捐於八難處　　遠離一切諸惡道<br>　其功德行莫能稱　　所受福祐無能量<br>　當復值見彌勒佛　　咸同一心往自歸<br>　悉共供養等慈哀　　逮於無上寂滅句<br>　其心僉然而和同　　正意奉事人中尊<br>　不猗俗事得法忍　　疾逮無上大道行<br>　彼常奉持此經法　　夙興夜寐而諷誦<br>　殖眾功德修梵行　　睹彌勒時義若此<br>　於是賢劫所興佛　　慈哀世間放光明<br>　每所在處普持法　　奉事去來現在佛<br>　皆悉供養諸世雄　　見三世尊無眾毒<br>　當疾逮得尊佛道　　不可思議無有量<br>　中有前得佛道者　　後人展轉相供養<br>　不可計劫那術數　　如是終竟乃斷絕<br>　於是居士[<a href='javascript:showpic("../fontimg/072201.gif")'>颱-台+(犮-乂+又)</a>]陀和　　羅鄰那竭那羅達<br>　及須薩和憍曰兜　　曾見諸佛如琩F<br>　常當奉事正法化　　宣布諸佛無億教<br>　道行無量不可稱　　至于無數億劫中<br>　假使有人受持名　　所周旋處若夢中<br>　如是勇猛導世間　　皆當逮得無上道<br>　若有睹見及聞聲　　其心欣然踊躍者<br>　皆得佛道不復疑　　何況奉受供養者<br>　若瞋恚之及罵詈　　持惡意向撾捶者<br>　於是八人威神恩　　尚使得佛況恭敬<br>　彼所受法不可議　　名稱無量及壽命<br>　光明無限德無疑　　智慧無量行亦然<br>　常得面見無量佛　　清淨之戒如琩F<br>　於是廣普行布施　　以用求索無上道<br>　無數億劫說其福　　莫能齊限厥功德<br>　受是經法誦習者　　逮於大道不復難<br>　其有愛樂此經卷　　受誦諷持講說者<br>　當知五百人中人　　其心愛樂終不疑<br>　假使施得是經法　　愛樂道義加精進<br>　行清淨戒除睡臥　　逮是三昧終不難<br>　欲獲安隱布經戒　　比丘受學在閑居<br>　常行分衛知止足　　逮是三昧終不難<br>　捨離眾鬧不受請　　口莫貪味棄愛欲<br>　所從聞是經法者　　敬如世尊常供事<br>　除去慳貪受是法　　斷絕婬欲棄愚癡<br>　發起大道心無疑　　然後學行是三昧<br>　行無所著捨諸欲　　常自謹慎棄恚恨<br>　精進奉行佛法教　　然後受學是三昧<br>　不貪男女及所有　　遠離憍慢并妻妾<br>　居家修道常慚愧　　然後學誦是三昧<br>　無賊害心行柔順　　不樂謗訕捨諸惡<br>　不用色求得法忍　　當善諷誦是三昧<br>　若比丘尼學是法　　常當恭敬棄憍慢<br>　遠離調戲及貢高　　得是三昧不復難<br>　常行精進除睡臥　　不計吾我諸人物<br>　愛樂法者不惜命　　然後學誦是三昧<br>　制婬劮意捨所著　　無瞋恚心棄諛諂<br>　終不復墮魔羅網　　持是三昧得如是<br>　於諸眾生行平等　　除去放逸眾塵埃<br>　性無卒暴及麤言　　然後學誦是三昧<br>　於缽震越及衣服　　不得須臾有貪愛<br>　尊敬善師視如佛　　然後學誦是三昧<br>　以逮善利離惡道　　一心信樂佛法教<br>　遠離一切八難處　　持是經者得如是　</p><p><b>　　<A NAME="n471"></A>般舟經擁護品第八</b><p>[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩。羅鄰那竭菩薩。憍曰兜菩薩。那羅達菩薩。須深菩薩。摩訶須薩和菩薩。因坻達菩薩。和倫調菩薩。見佛所說。是八菩薩皆大歡喜。持五百劫波育錦衣。持珍寶布施。持身自歸供養佛。佛語阿難。是[<a href='javascript:showpic("../fontimg/072201.gif")'>颱-台+(犮-乂+又)</a>]陀和等。於五百菩薩人中之師。常持中正法。合會隨順教莫不歡喜者。歡樂心。隨時心。清淨心卻欲心。是時五百人皆叉手立佛前[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩白佛言。菩薩持幾事得是三昧。天中天。佛言。菩薩有四事疾得是三昧。何等為四。一者不信餘道。二者斷愛欲。三者如法行。四者無所貪生。是為四。菩薩疾得是三昧。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。若有菩薩學是三昧者。若持若誦若守。今世即自得五百功德。譬如[<a href='javascript:showpic("../fontimg/072201.gif")'>颱-台+(犮-乂+又)</a>]陀和慈心比丘終不中毒。終不中兵。火不能燒。入水不死。帝王不能得其便。如是菩薩守是三昧者。終不中毒。終不中兵。終不為火所燒。終不為水所沒。終不為帝王得其便。譬如[<a href='javascript:showpic("../fontimg/072201.gif")'>颱-台+(犮-乂+又)</a>]陀和劫盡壞燒時。持是三昧菩薩者。正使墮是火中火即為滅。譬如大甖水滅小火。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。我所語無有異。是菩薩持是三昧者。若帝王若賊若水若火。若龍若蛇。若閱叉鬼神若猛獸若大蟒若蛟龍。若師子若虎若狼若狗。若人若非人。若[<a href='javascript:showpic("../fontimg/020314.gif")'>狂-王+加</a>]玃。若薜荔。若鳩洹鬼神。若欲嬈人。若欲殺人。若欲奪人缽震越。若壞人禪奪人念。設欲中是菩薩者終不能中。佛言。如我所語無有異除其宿命所請。其餘無有能中者。佛言。我所語無有異若有菩薩持是三昧者。終不病目。若耳鼻口。身體無病。其心終不憂終不厄。是菩薩。若死若近死。設有是患者。佛語為有異。除其宿命所作。復次[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩諸天皆稱譽。諸龍皆稱譽。諸閱叉鬼神皆稱譽。諸阿須輪皆稱譽。迦留羅鬼神。真陀羅鬼神。摩[<a href='javascript:showpic("../fontimg/023523.gif")'>目*侯</a>]勒鬼神。若人非人皆稱譽是菩薩。諸佛天中天。皆稱譽是菩薩。復次[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩為諸天所護。為諸龍所護。四天王。釋提桓因。梵三缽天。皆護是菩薩。閱叉鬼神。乾陀羅鬼神。阿須倫鬼神。迦留羅鬼神。真陀羅鬼神。摩[<a href='javascript:showpic("../fontimg/023523.gif")'>目*侯</a>]勒鬼神。若人非人。皆共擁護是菩薩。諸佛天中天。皆共擁護是菩薩。復次[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩為諸天所敬愛。諸龍閱叉鬼神。乾陀羅鬼神。阿須倫鬼神。迦留羅鬼神。真陀羅鬼神。摩[<a href='javascript:showpic("../fontimg/023523.gif")'>目*侯</a>]勒鬼神。若人非人。皆共敬愛時菩薩。諸佛天中天。皆無有愛欲。以道德故皆復敬愛是菩薩。復次[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩諸天皆欲見之。諸龍閱叉鬼神。乾陀羅鬼神。阿須倫鬼神。迦留羅鬼神。真陀羅鬼神。摩[<a href='javascript:showpic("../fontimg/023523.gif")'>目*侯</a>]勒鬼神。若人非人。皆思樂欲見是菩薩。諸佛天中天。皆各各欲使是菩薩往到其所。用人民故欲使往。復次[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩諸天皆來至其所。諸龍閱叉鬼神。乾陀羅鬼神。阿須輪鬼神。迦留羅鬼神。真陀羅鬼神。摩[<a href='javascript:showpic("../fontimg/023523.gif")'>目*侯</a>]勒鬼神。若人非人。皆來至是菩薩所。與共相見。諸佛天中天。菩薩不但晝日見。夜於夢中。若見諸佛身。若諸佛各各自說其名字。復次[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩所未誦經。前所不聞經卷。是菩薩持是三昧威神。夢中悉自得其經卷名。各各悉見悉聞經聲。若晝日不得者。若夜於夢中悉見得。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。若一劫。若復過一劫。我說是菩薩持是三昧者。說其功德不可盡竟。何況力求得是三昧者。佛爾時頌偈言<p class='lg'>　若有菩薩學誦是　　佛說三昧寂定義<br>　假使欲嘆其功德　　譬如矞銧謅@沙<br>　刀刃矛戟不中傷　　盜賊怨家無能害<br>　國王大臣喜悅向　　學此三昧得如是<br>　蚖蛇含毒誠可畏　　見彼行者毒疾除<br>　不復瞋恚吐惡氣　　誦是三昧得如是<br>　怨讎嫌隙莫能當　　天龍鬼神真陀羅<br>　睹其威光皆嘿然　　學此三昧得如是<br>　山野弊狼及大蟒　　師子猛虎鹿[<a href='javascript:showpic("../fontimg/020314.gif")'>狂-王+加</a>]玃<br>　無傷害心攝藏毒　　悉來親護是行者<br>　弊惡鬼神將人魂　　諸天人民懷害心<br>　感其威神自然伏　　學此三昧得如是<br>　其人不病無苦痛　　耳目聰明無闇塞<br>　言辭辯慧有殊傑　　行三昧者速逮是<br>　其人終不墮地獄　　離餓鬼道及畜生<br>　世世所生識宿命　　學此三昧得如是<br>　鬼神乾陀共擁護　　諸天人民亦如是<br>　并阿須倫摩[<a href='javascript:showpic("../fontimg/023523.gif")'>目*侯</a>]勒　　行此三昧得如是<br>　諸天悉共頌其德　　天人龍鬼真陀羅<br>　諸佛嗟歎令如願　　諷誦說經為人故<br>　其人道意不退轉　　法慧之義而無盡<br>　姿顏美豔無與等　　誦習此經開化人<br>　國國相伐民荒亂　　飢饉荐臻懷苦窮<br>　終不於中夭其命　　能誦此經化人者<br>　勇猛降伏諸魔事　　心無所畏毛不豎<br>　其功德行不可議　　行此三昧得如是<br>　妖蠱幻化及符書　　穢濁邪道不正行<br>　終無有能中其身　　用愛樂法達本故<br>　一切悉共歌其德　　具足空慧佛尊子<br>　然後當來最末世　　手得是經得如是<br>　常行精進懷喜踴　　同心和悅奉此法<br>　受持經卷講諷誦　　今我以是為彼說　</p><p><b>　　<A NAME="n472"></A>般舟經羼羅耶佛品第九</b><p>佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。乃往昔時不可計阿僧祇劫。爾時有佛名羼羅耶佛怛薩阿竭阿羅訶三耶三佛。於世間極尊。安定於世間。於經中大明。天上天下號曰天中天。爾時有長者子名須達。與二萬人俱。來至羼羅耶佛所。為佛作禮卻坐一面。須達長者子問羼羅耶佛是三昧。羼羅耶佛。知須達長者子心所念。便為說是三昧。須達長者子聞是三昧已大歡喜。即悉諷受得作沙門。求是三昧八萬歲。時長者子須達。從佛聞經甚眾多。悉從無央數佛聞經。其智慧甚高明。長者子須達。其後壽終生忉利天上。以後復從天上來下生世間。爾時故劫中復有佛。名術闍波提怛薩阿竭阿羅呵三耶三菩。時佛在剎利家生。爾時長者子須達。復於佛所聞是三昧復求之。時長者子須達。其後復於故劫中復有佛。名賴毘羅耶怛薩阿竭阿羅呵三耶三佛。婆羅門種。時長者子須達。復於佛所受是三昧。求守八萬四千歲佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。長者子須達。卻後八萬劫得作佛。名提和竭羅。爾時長者子須達。為人高明勇猛智慧甚廣。佛言。見是三昧不。[<a href='javascript:showpic("../fontimg/072201.gif")'>颱-台+(犮-乂+又)</a>]陀和。饒益乃爾。使人成就得佛道。若有菩薩得是三昧者。當學誦當持當教人當守。如是者得佛不久。若曹知不[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是三昧者是菩薩眼。諸菩薩母。諸菩薩所歸仰。諸菩薩所出生。若知不[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是三昧者破去於冥。明於天上天下。若知不。[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩三昧者。是諸佛之藏諸佛之地。是珍寶淵海之泉。是無量功德之鎮益。明哲之經。當作是知三昧所出。如是從是中出佛。聞經正立於四意止中。何等為四意止中。一者自觀身。觀他人身。自觀身觀他人身者。本無身。二者自觀痛痒。觀他人痛痒。自觀痛痒觀他人痛痒者本無痛痒。三者自觀意。觀他人意。自觀意觀他人意者。本無意。四者自觀法觀他人法。自觀法觀他人法者。本無法。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是三昧誰當信者。獨怛薩阿竭阿羅呵三耶三佛。阿惟越致。阿羅漢。乃信之耳。有愚癡迷惑心者。離是現在佛前立三昧遠。何以故。是法當念佛當見佛。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。是菩薩當念佛當見佛當聞經。不當有著。何以故。佛本無是法無所因。何以故。本空無所有。各各行法念。是法中無所取。是法無所著。如空等甚清淨。是法人所想。了無所有。無所有。是法假所因者空寂耳如泥洹。是法無所有本無是法無所從來。亦無所從去。人本無。是法不著者近。有著者遠。佛告[<a href='javascript:showpic("../fontimg/072201.gif")'>颱-台+(犮-乂+又)</a>]陀和。若有守是三昧者。因想入無想中。見佛念佛。守覺聞經念法。守覺不得念我。不得著法。何以故。有守覺。[<a href='javascript:showpic("../fontimg/072201.gif")'>颱-台+(犮-乂+又)</a>]陀和有守覺不見佛。有所著如毛髮不得法。施他人有所悕望為不施。持戒有所悕望為不淨。貪於法不得泥洹。於經中有諛諂。不得為高明。樂於眾會中。喜於餘道。終不能得一行。於欲中念難。有瞋恚不能忍辱。有所憎惡不得說他人。善求阿羅漢道者。不得於是見。現在佛悉在前立三昧中不逮。無所從來。生法樂於中立。有所著不得空。菩薩終不得慳貪有懈怠不得道。有婬劮不入觀。有所念不入三昧。佛爾時頌偈言<p class='lg'>　是等功德不可計　　奉戒具足無瑕穢<br>　其心清淨離垢塵　　行此三昧得如是<br>　設有持是三昧者　　智慧普大無缺減<br>　博達眾義常不忘　　功德之行如月明<br>　設有持是三昧者　　解了覺意不可識<br>　曉知無量之道法　　無數諸天護其德<br>　設有持是三昧者　　常自面見無數佛<br>　聞無量佛講說法　　輒能受持念普行<br>　設有持是三昧者　　惡罪懃苦皆滅除<br>　諸佛於世行愍哀　　悉共嗟嘆是菩薩<br>　假使菩薩欲睹見　　當來無數佛世尊<br>　一心踴躍住正法　　當學諷誦是三昧<br>　其有持是三昧者　　其功德福不可議<br>　逮得人身最第一　　出家超異行分衛<br>　若有末後得是經　　逮功德利最第一<br>　得其福祐不可限　　住是三昧得如是　</p><p class='juan'>
般舟三昧經卷中</p>
</body></html>
