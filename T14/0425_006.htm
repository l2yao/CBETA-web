<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p class='juan'>
賢劫經卷第六</p>
<p><span class='byline'>　　　　西晉月氏三藏竺法護譯</span><br><p><b>　　<A NAME="n26"></A>八等品第十九</b><p>佛告喜王菩薩。何謂八等度無極有六事。若信八等篤樂執御不墮八邪。是曰布施。於八等行執持道法不為俗榮。是曰持戒。既在等行存平等業。而得自在無侵欺者。是曰忍辱。一坐不興逮成羅漢。行度三界無復生死。是曰精進。因從八等致於道跡。往來不還無著真人。是曰一心。以越眾流分別若干。懷來斯義無上正真。是曰智慧。是為六。何謂懷道跡法度無極有六事。因其道跡以次致明。消盡陰蓋淫怒癡冥睡眠調戲。是曰布施。以盡愛欲無復眾穢不淨之行。是曰持戒。七反往來天上世間乃盡眾漏。是曰忍辱。家家行乞以福一切世世得安。是曰精進。其以一行守身口心。捨一切業無益之元。是曰一心。其無所著解一切空三界本元。是曰智慧。是為六。何謂往來微塵度無極有六事。雖在三界睹其色欲稍稍向滅。是曰布施。其見塵勞愛欲之難。心未曾犯。是曰持戒。察其罪釁轉欲薄少究竟令無。是曰忍辱。以明通利觀察罪業從其行成。是曰精進。以見燒盡一切愛欲令無有餘。是曰一心。解暢一生生死之元。以去愛著無復眾患。是曰智慧。是為六。何謂不還度無極有六事。以能遠離欲界之著。行四恩法四等無厭。是曰布施。其心無餘勞穢之難。極盡其元不復還世。是曰持戒。生二十二善施諸天。在上修行不捨道業。是曰忍辱。夙夜勤修存心在法。若生二十三善施性天。是曰精進。若生二十四無愛結天。在上坦然心無求天。是曰一心。若以親近六通正行正士之路致於慧藏。是曰智慧。是為六。何謂無著度無極有六事。以盡忘失忽誤之法至阿羅漢。是曰布施。不復須持無忘失法自然盡矣。是曰持戒。若以篤信而得解脫心不懷疑。是曰忍辱。其以慧解而至滅盡生老病死。是曰精進。消盡眾厄三塗之難身自證明。是曰一心。俱得解免周旋生死永盡無餘。是曰智慧。是為六。何謂緣覺度無極有六事。觀於少事處山寂靜。不貪身命不為眾鬧。是曰布施。興正士業以選擇法。正真宜同能將時宜。是曰持戒。獨處守志不為放逸。是曰忍辱。以逮解脫度三界去無復結縛。是曰精進。若修寂然至于惔怕心無所著。是曰一心。致一品業正真之本。[<a href='javascript:showpic("../fontimg/000262.gif")'>一/旦</a>]然如法無有二業。是曰智慧。是為六。何謂菩薩度無極有六事。所行救濟常以等心無有諛諂。是曰布施。得致和性常行安隱用療治心。如其所生而開化之。是曰持戒。若以等心加於眾生不為傷害。是曰忍辱。若以奉行深要空法無上大道至真之義。致一切智。是曰精進。不猗他音而作復還墮於小節正受平等。是曰一心。不厭生死以慧開導一切眾生。是曰智慧。是為六。何謂盡慧度無極有六事。其以盡慧修治所應不墮短乏。是曰布施。若用善諦療治眾行身口意淨。是曰持戒。所行除穢清淨光明而無有想。是曰忍辱。以斷諸迷樂在正真。宣所當宜順佛法教。是曰精進。無所吝惜一切所有皆能濟厄勤修正真。是曰一心。以能棄捐不可之業一切無明。逮致巍巍聖達六通至一切智。是曰智慧。是為六。何謂無所生慧度無極有六事。其愛欲本報欲起者。曉了悉空慧無所生。是曰布施。使無往形亦無還返解無所生。是曰持戒。不與世法而有緣雜唯純修法。是曰忍辱。專修脫門空無相願無所忘失。是曰精進。所以能見無所生慧。用見一切悉無所有。是曰一心。以斷眾念一切塵垢不懷妄想。是曰智慧。是為六。何謂建立度無極有六事。若正法住設正法沒。心不捨道致衣食養及與名聞。是曰布施。在于法訓無所猗求心等如空。是曰持戒。其能歡悅四種性人。不猗於四。是曰忍辱。若以勤修方便果實。求於正真無上道果。是曰精進。在阿須倫時常學經典不捨三寶。是曰一心。一切世間悉聞其法。輒受奉行無有邪心。是曰智慧。是為六。何謂致天眼度無極有六事。若以天眼見一切色。心無所著了虛無矣。是曰布施。設能明了睹于無色。用行善權不墮欲界。是曰持戒。假使解達無像之色。達之心等無有憎愛。是曰忍辱。以察生死往來周旋眾難之患不以拘畏。是曰精進。其睹無念等一切思。內外無礙無有所歸。是曰一心。若視寂然其心惔怕。猶如虛空不可限量。是曰智慧。是為六。何謂天耳度無極有六事。若能得聞一切眾生言語音聲天上伎樂歌舞之聲地獄餓鬼畜生啼哭之音。慈心向之。是曰布施。使人得聽細微之響。了一切言悉空無辭。是曰持戒。一切所行悉隨道業。不隨外學六十二見。是曰忍辱。若以口宣心念是行。隨時之宜善權方便化以智慧。是曰精進。聞一切空悉無萬物。諮受經道而執誦持。是曰一心。總一切音知之盡滅。歸於寂然無上正真。是曰智慧。是為六。何謂心智自在他人心念度無極有六事。若心由己見諸處所。三界之患欲救濟之。是曰布施。其心普見善不善義。斯心平等不存有為。是曰持戒。觀諸因緣報應之業本無緣對。是曰忍辱。若睹過去當來世事。悉豫了了見其本末。是曰精進以平等視現在之事。皆如幻化。是曰一心。普見一切眾行本末無有本末何所有要。是曰智慧。是為六。何謂識念往古過去度無極有六事。見識過去所生更歷所行是非。是曰布施。所作成就以用勸助無上正真。是曰持戒。不用頻來而皆滅盡令無所生。是曰忍辱。以是名號無所有。有所睹見見一切本。是曰一心。以若干品頒宣經道。開化三界道利危厄。是曰智慧。是為六。何謂神足飛行度無極有六事。以得神足在所飛騰到於十方。是曰布施。所行方便常順法義。解五陰空無所破壞。是曰持戒。興造大哀愍傷眾生欲度脫之。是曰忍辱。所行具足。猶如月滿眾星中明而無漏失。是曰精進。若能自制五陰六衰十二緣起抑伏其志。是曰一心。其不精進化令勤修入無極聖。是曰智慧。是為六。何謂漏盡度無極有六事。己見彼已不計彼我無有眾漏。是曰布施。以觀諸漏知習所生使無所起。是曰持戒。視一切漏本悉無根皆以滅盡。是曰忍辱。而身逮得察諸漏盡盡無所盡。不見生死之所歸趣。是曰精進。其使眾漏根本自然永無有餘。是曰一心。以精進力拔斯眾漏。而無處所見無所趣。是曰智慧。是為六。何謂威儀度無極有六事。以用威儀使無數人咸用禮節和心歡喜。是曰布施。普多所悅一切眾生。無不歡喜諮受法訓。是曰持戒。所觀專精而不放逸唯存大道。是曰忍辱。行來安徐而不卒暴。是曰精進。威儀不缺禮節備具。是曰一心。見深遠業明曜無本德行具足。是曰智慧。是為六。何謂愍傷度無極有六事。若有惡人心懷邪毒。以衣食養而救濟之。是曰布施。見兇害人若遭厄難而救護之因示經道。是曰持戒。若外異學有所志願。而自貢高悉能忍之。是曰忍辱。若為眾人有所敷演。宣其義理猶池蓮華。是曰精進。以賢善業而講其義令自調伏。是曰一心。若有祠祀因其所興往為說法。言如審諦化裸形子。是曰智慧。是為六。何謂行空度無極有六事。所施無厭不以為惓。化令入道不為俗事。是曰布施。所作自在而得由己不從他教。是曰持戒。所行專精而不迴還墮于小節。是曰忍辱。以究竟行不中取證畢眾祐德。是曰精進。所應奉行常無所猗奉修純熟。是曰一心。隨其所好而造立行導利一切。是曰智慧。是為六。何謂捐捨度無極有六事。其以棄捐壽命之行不以貪身。所行自由無所罣礙。是曰布施。若棄現在在身口心。五趣生死心無所著。是曰持戒。以結境界安法奉行。四等六度而無所越。是曰忍辱。所可放捨捨婬怒癡。皆棄一切餘苦諸見六十二事。是曰精進。以令眾生所行純熟。不以貢高以捨所行。是曰一心。以離眾生愁憂之慼。心存至法而順律教。是曰智慧。是為六。何謂滅度度無極有六事。因曉了空不以妄想。其至滅度致無所生。是曰布施。心所建立立於大道存無處所。是曰持戒。捨身之安不猗身命開化眾生。是曰忍辱。以神足力動三千界。一切天人無驚怖者。是曰精進。其心禪思定意正受。而無所著不為放逸。是曰一心。滅度之後散其身骨。遍布十方一切蒙恩。是曰智慧。是為六。何謂變化度無極有六事。分布舍利處處得之流布天下。是曰布施。舍利現瑞威神光明見莫不悅。是曰持戒。眾生見變心抱喜歎因發道心。是曰忍辱。諸天見威功德巍巍勸之代喜。是曰精進。若見仙足舍利放光。其衣毛起淚即出者。是曰一心。若睹舍利立至誠願。現光威德五色晃曜。是曰智慧。是為六。何謂流布法教度無極有六事。若得眾人自歸供養給眾所乏。是曰布施。常守己心令無所生。其無所生則無所滅。是曰持戒。若無所有見其三界。佛法人物一切自然。是曰忍辱。能令經典道法訓教。流在天上周遍天下。是曰精進。諸魔官屬見之驚縮無當威顏。是曰一心。假使法教明顯流布。十方愛敬各懷悅豫。稍稍漸得至滅度法。是曰智慧。是為六。何謂分舍利度無極有六事。為舍利求眾供養具夙夜敬事。是曰布施。無數之眾悉共歡喜歸命作禮。是曰持戒。若復示現光明威神。遠近來觀轉相化心。是曰忍辱。諸天人民咸共踊躍。知其至尊緣發道意。是曰精進。若見舍利無有餘樂。思念佛道莫能喻者。是曰一心。嗟歎舍利得妙辯才。而無罣礙致入智慧。是為六。爾時世尊。重散告語喜王菩薩。是二千一百諸度無極。其餘復有九十諸度無極消世九惱。化九十六諸外邪學使入正真<p>佛告喜王菩薩。是二千一百諸度無極。說法教化諸貪婬種。二千一百諸度無極。說法開化諸瞋恚種。二千一百諸度無極。說法開覺諸愚癡種。二千一百諸度無極。說法訓誨化等分種。是合八千四百諸度無極。一變為十。合八萬四千諸度無極。佛則醫王法為眾生。一切三界無上良藥。療治三毒陰蓋得消。等分返逆無返復人。因見化導靡不解脫。不奉行斯八萬四千諸度無極。欲為百千種人除八萬四千眾垢塵勞。逮八萬四千諸三昧門。終不能成。由是修立八萬四千空行法義。以是化導百千種人。消除八萬四千眾垢塵勞。逮八萬四千諸三昧門。是謂佛道。深入無極致一切智。佛言喜王。吾以是法坐佛樹下。降魔官屬成最正覺。因是解法建立平等。在於地上結跏趺坐。便致巍巍神妙。梵王恭敬忽下稽首歸命求哀。往古誓願為一切眾生。今悉集會咸欲聞經。梵王垂淚而勤勸助。唯濟一切未度迷惑。佛成如斯微妙大聖。逮最正覺寂然安坐。而自靜默心惟此意。五濁惡世九十六徑六十二見。迷惑卒暴多無返復不受道教。不如默然取般泥洹。佛坐樹下光明巍巍普照十方。淨居身天遙見威光。顏貌功勳靡不晃昱。道德灼灼吉祥之業。應當流布。諸天眾會皆共悅豫。建立大光寂寞正真聖達無際。曜明煒煒威德普顯。無上清淨三世最尊。周遍一切十方佛界。其心解徹動三千國。道慧廣遠難得見聞。超絕無底名稱通暢。睹此威神妙光無量顏容盛德。智如虛空殊特無喻。於時梵王復重啟佛。悚息一心恭恪自歸。說此頌曰<p class='lg'>　道場演大光　　降魔消塵勞<br>　震動三千國　　滅眾惡趣患<br>　正身安隱坐　　不傾猶須彌<br>　振曜照佛土　　處樹莫不蒙<br>　平坐諸根寂　　師子據無畏<br>　自睹欲寂滅　　勝床護演暉<br>　在樹王顯威　　廣布大道安<br>　消世無益法　　滅化三塗厄<br>　觀光顏無厭　　心念諦愍傷<br>　審思說尊議　　等演法平坦<br>　道選三世業　　曜三品諸法<br>　以時宣意行　　現道猶月滿<br>　色英三十二　　世上大聖父<br>　不捨世無樂　　神無比梵來<br>　觀世在三火　　覺俗以法水<br>　常護滅燒然　　是時雨甘露<br>　察精進無斷　　迷惑得正路<br>　明眼教無二　　唯愍哀時誨<br>　德猶海大山　　眾故放覺船<br>　斯度諸沈流　　化外險邪學<br>　人縛貪計身　　邪見害愛僕<br>　不得解久獄　　導眾可化脫<br>　生邪長睡眠　　隨塵不樂道<br>　得定戒願強　　何不擊法鼓<br>　人乏匱墮獄　　五趣世乞求<br>　常不逮無盡　　何故不宣祠<br>　無數眾懷信　　在寂捨甘露<br>　炎哀解法雨　　執覺可降澤<br>　知三世瘡病　　不覺心塵勞<br>　得了淨醫藥　　何不濟救療<br>　消眾生闇昧　　成大德馬藏<br>　慧光照大千　　何不曜佛國<br>　唯愍天世人　　墮在四駛瀆<br>　何不濟此厄　　護諸墮大壙<br>　佛見諸雜想　　天人住叉手<br>　無諂棄非安　　何不現道寶<br>　佛眼觀三界　　梵天勸人尊<br>　唯哀眾邪見　　轉法輪消熱<br>　尊在師子座　　諸天人集斯<br>　立是求潤澤　　唯為轉法輪　</p><p><b>　　<A NAME="n27"></A>千佛名號品第二十</b><p>喜王菩薩復白佛言。唯然世尊。今此會中寧有大士得此定意者乎。入斯八千四百諸度無極耶。及八萬四千度無極法。入八萬四千諸三昧門乎<p>佛告喜王菩薩。今此會中有菩薩大士。得此定意諸度無極。復得入斯八萬四千諸三昧門。不但此諸開士。及當來學斯賢劫中成最正覺一千如來是也。除四如來也。前逮無上正真為最正覺者也。亦逮是三昧。喜王菩薩復白佛言。善哉世尊。唯以加哀。當宣此諸菩薩名字姓號。多所哀念多所安隱。愍傷諸天及十方人。護於正典當令道法而得久存。為將來學諸菩薩施。顯示光明行無上正真之道而因成就。佛告喜王菩薩。諦聽諦聽善思念之。當為汝說千佛名號。喜王菩薩與諸大眾受教而聽。爾時世尊便歎詠說諸佛名字<p class='lg'>　善思議　　諸佛音　　唯念安<br>　離垢稱　　大名聞　　明珠髻<br>　堅師子　　獨遊步　　捨所念<br>　及智積　　意善住　　無極像<br>　無量覺　　言妙顏　　慧光曜<br>　消強意　　能擁護　　至誠英<br>　蓮華界　　眾諸安　　聖慧業<br>　將功勳　　無思議　　淨梵施<br>　寶事業　　處天華　　善思惟<br>　無限法　　名聞音　　以辦積<br>　自在門　　十種力　　有十力<br>　大聖德　　無所越　　遊寂然<br>　在於彼　　無數天　　須彌光<br>　極重藏　　因越度　　而獨步<br>　威神勝　　大部界　　以止護<br>　將三界　　有功勳　　宣名稱<br>　日光明　　師子英　　時節王<br>　師子藏　　示現有　　光遠照<br>　止師子　　有所施　　莫能勝<br>　為最幢　　喜悅稱　　堅精進<br>　無損減　　有名稱　　無恐怖<br>　無著天　　大燈明　　世光曜<br>　微妙音　　執功勳　　除闇冥<br>　無等倫　</p><p>佛告喜王菩薩。當歎頌斯諸菩薩。等於賢劫中當成佛者。所有名號<p class='lg'>　拘留孫　　含牟尼　　其迦葉<br>　釋迦文　　慈氏佛　　師子焰<br>　柔仁佛　　及妙華　　善星宿<br>　及導師　　大豐多　　大力佛<br>　星宿王　　其藥氏　　寂然英<br>　大光明　　牟尼佛　　等過品<br>　具足品　　等二事　　而照明<br>　日藏佛　　月光曜　　善明佛<br>　無憂佛　　摠含曜　　照執華<br>　功勳光　　因現義　　定光施<br>　興盛佛　　好導師　　頂光明<br>　威神首　　難勝氏　　德幢佛<br>　靜閑居　　梵音響　　順次堅<br>　無本氏　　造光佛　　大山氏<br>　智金剛　　億無畏　　寶蓮華<br>　力人將　　華光氏　　以棄愛<br>　大威佛　　梵氏佛　　無量佛<br>　龍施佛　　龍施進　　堅固步<br>　無虛見　　施精佛　　解縛佛<br>　不退沒　　師子幢　　迦法勝<br>　喜王佛　　號妙御　　受名稱<br>　德豐多　　眾香手　　離垢光<br>　師子頰　　號寶稱　　滅除穢<br>　無量佛　　號總持　　雄人月<br>　善見佛　　逮嚴佛　　明珠光<br>　山頂英　　號法事　　了義理<br>　情性調　　寶品佛　　念勝根<br>　樂欲度　　住立覺　　了別黨<br>　超越尊　　首最佛　　雨音聲<br>　善思惟　　有善意　　離垢稱<br>　大名聞　　明珠淨　　堅師子<br>　住長樹　　捨思惟　　智慧頂<br>　善住立　　有志意　　無量意<br>　妙顏色　　聖慧光　　誓堅固<br>　吉祥善　　有妙英　　人蓮華<br>　所在安　　慧造佛　　功勳布<br>　光暉佛　　梵天施　　寶事佛<br>　妙好華　　天神錠　　善思義<br>　治自在　　名聞意　　積辯才<br>　金剛幢　　光曜炎　　第十佛<br>　諸佛號　　各如是　　無越樂<br>　遊寂靜　　有勢王　　閑天佛<br>　山幢佛　　炎重聖　　光亦然<br>　寶藏佛　　不樂越　　勝大界<br>　三世護　　號德稱　　月炎光<br>　晃明照　　臨以時　　行首藏<br>　所奉行　　而示現　　焰照佛<br>　光明尊　　紫金山　　師子施<br>　莫能幢　　人中王　　光炎稱<br>　堅精進　　無損稱　　離於畏<br>　無著天　　大燈明　　饒益世<br>　微美香　　特德尊　　損於冥<br>　第等倫　　得自在　　師子誓<br>　名寶稱　　消滅穢　　執甘露<br>　意中月　　日無畏　　以莊嚴<br>　意珠光　　首英項　　造法本<br>　第一義　　決眾理　　施所願<br>　寶品身　　重根劫　　欲濟度<br>　樂意住　　分別部　　師子音<br>　號戲樂　　柔男子　　清和佛<br>　龍光佛　　華山氏　　龍忻豫<br>　香甚豪　　名稱佛　　勢大天<br>　功勳鬘　　饒益龍　　嚴飾目<br>　善行道　　至成佛　　愍傷氏<br>　了慧佛　　無量氏　　顯明佛<br>　號至誠　　日光曜　　以決意<br>　無限佛　　顏貌像　　照明佛<br>　寶英氏　　決狐疑　　師子顧<br>　至安隱　　號柔[<a href='javascript:showpic("../fontimg/073099.gif")'>歹*(蕮-臼+曰)</a>]　　善脅佛<br>　不虛覺　　妙華英　　帝石根<br>　號大威　　造作現　　無量佛<br>　名稱寶　　天隨氏　　解義矣<br>　具足意　　稱高藏　　無憂佛<br>　離垢氏　　梵天佛　　總持豪<br>　目華佛　　離行體　　號法光<br>　無毀現　　德喜悅　　三界奉<br>　名開葉　　寶光氏　　寶英佛<br>　上名聞　　造光佛　　無量威<br>　以隨時　　師子身　　明意佛<br>　難勝氏　　功德體　　名稱英<br>　得力勢　　遊無限　　離垢月<br>　普現義　　勇猛佛　　功福富<br>　月燈光　　至德曜　　意離垢<br>　善寂然　　號善天　　永捨垢<br>　以無勝　　執殊供　　無量氏<br>　最好曜　　無卑藏　　無所住<br>　以復覺　　日尊重　　俗之光<br>　日善佛　　福豐饒　　興威氏<br>　號無量　　意吉祥　　行帝王<br>　消罷勞　　施無熱　　施名聞<br>　施興華　　施齊士　　金剛佛<br>　將大施　　號意寂　　順香手<br>　鉤鎖氏　　號善施　　無所卑<br>　廉恪佛　　月晃昱　　炎英佛<br>　大吉祥　　寂然慧　　號吉義<br>　甚山頂　　甚調良　　蓮華氏<br>　無著稱　　遊聖慧　　離于冥<br>　充滿佛　　所在安　　郡無損<br>　名稱天　　勤現行　　月氏佛<br>　多功勳　　寶月佛　　師子幢<br>　樂於慧　　無所損　　號不戲<br>　樂功德　　無著佛　　名聞氏<br>　蓮華葉　　辦大藏　　稱明珠<br>　號金剛　　無量壽　　淨明珠<br>　大根本　　超眾惡　　名稱月<br>　忻喜光　　無所犯　　寶意月<br>　號寂然　　明王施　　妙道御<br>　猶自在　　寶結佛　　以離畏<br>　寶藏佛　　若干月　　離垢稱<br>　號寂滅　　天恭敬　　閑淨天<br>　善威佛　　寶愛敬　　寶品佛<br>　寶遊步　　師子黨　　勝不淨<br>　善意佛　　光照世　　寶威神<br>　離樂氏　　號憶智　　好清淨<br>　化外業　　以香手　　意炎佛<br>　山幢幡　　善妙意　　堅固燈<br>　威神強　　號珠鎧　　人堅佛<br>　安住月　　號梵音　　師子月<br>　威神首　　號善生　　莫能勝<br>　月氏佛　　慈眾諸　　日大趣<br>　山光暉　　至德頂　　大名聞<br>　號法稱　　施光佛　　炎曜施<br>　作至誠　　修命業　　以善時<br>　善甚重　　決了意　　志念行<br>　明珠香　　勝忻喜　　師子光<br>　號照明　　上名聞　　善山氏<br>　晃昱珠　　號光勢　　勢無卑<br>　勤修焰　　明珠月　　在世尊<br>　吉祥手　　寶忻樂　　閑靜明<br>　好寂道　　光嚴哀　　所到寂<br>　世善樂　　號無憂　　順十所<br>　忻樂力　　勢力首　　勢威王<br>　大勢至　　功勳藏　　言至誠<br>　上安隱　　炎明佛　　大光氏<br>　德光明　　號寶首　　光演香<br>　造燈明　　吉像手　　善華葉<br>　珍寶佛　　江海氏　　執持地<br>　意義理　　意清徹　　功德輪<br>　寶舍宅　　行至義　　於世月<br>　音柔和　　梵英心　　面威重<br>　意吉利　　堅固施　　號福光<br>　大威曜　　寶氏佛　　號名聞<br>　至重願　　無量稱　　光不虛<br>　消天嫉　　勝根元　　眾金剛<br>　英善品　　妙華群　　意證明<br>　無清行　　善思稱　　以照曜<br>　神祇品　　寂功勳　　超越義<br>　住無畏　　建立慈　　至要藏<br>　明珠行　　威解脫　　善光明<br>　至味佛　　善度脫　　等威神<br>　聖慧勝　　梵以生　　至誠音<br>　善覺佛　　勢力施　　師子步<br>　號華英　　慧事業　　慧與華<br>　功德藏　　布名聞　　除卑賤<br>　無恐怖　　意光明　　於斯梵<br>　自望天　　愛事業　　真誠天<br>　明珠藏　　功德室　　積聖慧<br>　莫能喻　　喜悅喜　　堅固願<br>　所施天　　梵柔仁　　意所趣<br>　得消惡　　火赫焰　　大威神<br>　思夷華　　鳴吼佛　　善計數<br>　根無憶　　大愛敬　　善安意<br>　光重曜　　弘微妙　　主所生<br>　精所至　　善決義　　有境界<br>　善多佛　　迦陀願　　救於世<br>　福光氏　　寶音佛　　金剛將<br>　號富有　　師子力　　離垢目<br>　身解脫　　覺清徹　　聖慧步<br>　威堅固　　大光明　　日晃曜<br>　體離垢　　分別威　　無損耗<br>　柔軟業　　月光氏　　雷施佛<br>　行寂然　　號無怒　　多有鐙<br>　晃曜田　　清淨國　　超出上<br>　蓮華上　　光首佛　　寶清淨<br>　號極賢　　寶上氏　　善安明<br>　江海施　　梵天英　　善寶蓋<br>　好妙焰　　隨時義　　明達想<br>　功德暉　　宣音佛　　盛滿月<br>　蓮華光　　善專精　　錠明王<br>　電焰英　　光明王　　號晃昱<br>　稱無捐　　蓮華藏　　供養至<br>　四禪業　　無所得　　強勢兵<br>　功德藏　　獨遊步　　無礙佛<br>　覺意靜　　慧光明　　號天聖<br>　御光明　　應所趣　　華英佛<br>　羅云氏　　大篤信　　星宿王<br>　醫王佛　　功福平　　所覆蓋<br>　宣暢王　　日光明　　法藏氏<br>　善意佛　　德根念　　損兵刃<br>　號智積　　善住立　　善了行<br>　梵天音　　龍雷電　　和音佛<br>　神通英　　聖智品　　吉安祥<br>　梵平等　　妙目療　　號布龍<br>　至誠英　　明了佛　　無怯弱<br>　寶音聲　　柔軟響　　號師子<br>　號琦薩　　若干辯　　勇慧氏<br>　蓮華積　　號華開　　行步至<br>　積功德　　顏貌貴　　主威曜<br>　月鐙明　　威神王　　覺王佛<br>　無盡氏　　覺達月　　號悅豫<br>　智郡上　　號最上　　逮威施<br>　智慧氏　　音柔音　　導師元<br>　聲無礙　　施尊藏　　豪慧佛<br>　獨遊步　　大晃曜　　應根香<br>　善光明　　布威稱　　好顏王<br>　號吉利　　師子兵　　所止宿<br>　名聞伏　　和妙藏　　福光明<br>　住良性　　鐙明王　　積聖慧<br>　尊天佛　　大主元　　解了行<br>　號金結　　閑靜教　　號難勝<br>　悅喜人　　安明氏　　紫金光<br>　號妙好　　功勳根　　法饒益<br>　功德多　　豐多氏　　號虛空<br>　微妙慧　　覺解微　　一切威<br>　如藥佛　　解脫英　　智藏佛<br>　積聖慧　　可敬畏　　降伏流<br>　解無礙　　集至誠　　善音響<br>　威重帝　　應如念　　號稱法<br>　解威神　　尊化身　　言柔軟<br>　師子髮　　捐重擔　　拔眾根<br>　敬師子　　法伴侶　　遊安隱<br>　無怒覺　　顏色盛　　威神王<br>　號諸覺　　善明佛　　住立義<br>　覺光明　　神妙音　　威悅眾<br>　行不虛　　消壞瞋　　顏貌尊<br>　善紫金　　調和佛　　解脫結<br>　住於法　　號往歸　　棄自大<br>　聖慧藏　　梵天遊　　號栴檀<br>　無愁慼　　清淨身　　號佛英<br>　蓮華佛　　威無量　　天光曜<br>　聖智華　　號作斯　　功德慧<br>　梵天居　　寶牽佛　　帝王氏<br>　無損佛　　至尊教　　水帝王<br>　星明氏　　無所害　　琉璃藏<br>　號天華　　揚名稱　　弓身光<br>　極善明　　一切勳　　甚貴光<br>　珍寶佛　　元首氏　　妙丈夫<br>　號月所　　無量光　　快意念<br>　炎明佛　　視無厭　　師子佛<br>　好樂慧　　山根本　　寂然德<br>　積勢力　　宜義帝　　暢善聲<br>　號快華　　住於義　　威德王<br>　慧無等　　號無限　　音響佛<br>　名殊勝　　善光明　　安隱斯<br>　解說佛　　心思義　　號極貴<br>　宣暢音　　晃昱業　　等虛空<br>　身名聞　　利寂然　　無瑕穢<br>　號清淨　　意習行　　蓮華佛<br>　順品第　　善光曜　　妙辯才<br>　號盡極　　善周遍　　重根元<br>　離怖畏　　慧清白　　安住佛<br>　宣辯才　　最明目　　覺名聞<br>　常空佛　　月寂然　　無恐懼<br>　大顯現　　梵天氏　　好音響<br>　大聖慧　　度邊際　　普無際<br>　覺了意　　樹根元　　行極順<br>　清除音　　寂功德　　有力勢<br>　號強首　　敬聖佛　　以逮德<br>　號明味　　雷震吼　　雨音聲<br>　眼愛敬　　仁賢氏　　明極快<br>　極富有　　合集德　　而寂然<br>　號悅豫　　法幢幡　　至聖響<br>　心虛空　　法祠音　　功德佛<br>　分別音　　德光明　　有威神<br>　達根元　　有意念　　有捷辯<br>　寂然輪　　仁善王　　若干月<br>　曰遠聞　　無垢塵　　德至誠<br>　殊妙華　　德幢幡　　群辯才<br>　好珍寶　　懷悅豫　　敬愛月<br>　無卒暴　　師子力　　自在王<br>　悅無量　　平等業　　無瞋恚<br>　滅垢穢　　頒宣宜　　慧無愚<br>　玄妙佛　　善仁賢　　而應住<br>　十慧寂　　言談帝　　號丈夫<br>　有深意　　行無量　　有法力<br>　至供養　　華光明　　在三世<br>　間靜供　　日曜藏　　天奉事<br>　幢幡佛　　有解脫　　至真髮<br>　演甘露　　極殊異　　堅雄心<br>　真珍寶　　光明品　　遊玄妙<br>　言辭淨　　震光明　　積功德<br>　演光曜　　無損首　　師子步<br>　超出難　　布施華　　顏悅豫<br>　紅蓮華　　好愛慧　　淨玄珠<br>　清無虛　　慧聖明　　謙卑行<br>　除幢幡　　善思惟　　好脫門<br>　曉了明　　聞如海　　總持寶<br>　成智識　　可悅意　　暢音聲<br>　見無業　　好所樂　　斷垢塵<br>　行極邊　　多化異　　天布響<br>　寶游步　　紅蓮華　　象香首<br>　伏怨敵　　富多聞　　恨善郡<br>　妙華光　　師子響　　月遊住<br>　定壞冥　　無所動　　忍細步<br>　福燈度　　囑累音　　而最上<br>　精進力　　住術意　　發寂然<br>　妙善月　　覺意華　　吉祥善<br>　所言快　　慧勢力　　威方便<br>　鐙火光　　行步強　　天音聲<br>　順寂然　　若干日　　以隨時<br>　安樂佛　　戒光明　　修建立<br>　無塵埃　　安住和　　有聖慧<br>　轉增益　　香光明　　因順時<br>　音暉曜　　柔軟業　　無罣礙<br>　寂幢幡　　趣最道　　行玄妙<br>　愛敬寶　　法所遊　　而言天<br>　無極慈　　善知友　　步寂然<br>　無量土　　明曜山　　賢所歎<br>　興發道　　斯威神　　所現光<br>　報善行　　逮極善　　離憂慼<br>　寶光明　　所行道　　功福行<br>　德如海　　若干品　　降伏魔<br>　除害非　　所宿止　　入外學<br>　無壞意　　能思遠　　因所誠<br>　取重解　　斯愛敬　　道幢幡<br>　聖慧響　　號須深　　斯梵天<br>　樂隱佛　　神足英　　勝根地<br>　所執持　　日恭恪　　月宮生<br>　迦益華　　賢所施　　持精明<br>　福所哀　　好樂力　　善音說<br>　法貴佛　　梵天響　　其快善<br>　無缺漏　　覺舉號　　大弘廣<br>　名聞稱　　英妙意　　暢神音<br>　師音樹　　棄愚癡　　降甘露<br>　仁賢月　　辯無量　　宣名稱<br>　應性行　　供養度　　而懷憂<br>　愛樂安　　虛俗志　　樂所趣<br>　歸所行　　破眾業　　青蓮華<br>　調華佛　　永無底　　宣辯才<br>　號光曜　　斯逮致　　有功勳<br>　御精進　　天竟域　　最上行<br>　習好樂　　功福意　　[<a href='javascript:showpic("../fontimg/000262.gif")'>一/旦</a>]明曜<br>　德無量　　集威神　　師子步<br>　妙無動　　行晃曜　　龍音響<br>　執持輪　　尊勢象　　樂哀世<br>　法音佛　　樂無底　　號名稱<br>　雨幢佛　　雨德行　　美好香<br>　號虛空　　音響辭　　天帝王<br>　弘明珠　　善財業　　燈火焰<br>　斷根王　　閑寂靜　　主安隱<br>　師子音　　流寶名　　建立義<br>　建示現　　所有華　　眉間光<br>　無邊際　　辯才王　　[<a href='javascript:showpic("../fontimg/073094.gif")'>邱-丘+半</a>]伴慧<br>　由自在　　師子髮　　遊晃煜<br>　德燈焰　　月暉曜　　無所愁<br>　郡土地　　心覺解　　殊勝法<br>　安光教　　應美香　　其有力<br>　智慧華　　其音強　　順安隱<br>　義理氏　　好愛喜　　得致勝<br>　執衣缽　　行寂然　　人師子<br>　有名稱　　號樓由　</p><p>是賢劫中有斯千佛興現出世。度脫十方一切眾生。是千佛等各有名號皆如是像。若有人聞受持諷誦。執學心懷專精了識。行無放逸和同供養。棄眾惡趣勤苦之患。長得安隱住于禁戒。諸所將信順喜經道。應行清淨值具足果。此深妙忍根元法忍。護一切世若干億劫。犯諸惡行不知罪福果之報應。聞諸佛名除一切罪無復眾患。假使有持是諸佛名一切尊號。致得神足一心定意。若有凡庶。逮得見聞自在值此。斯眾導師御行經典。懷來億載無量功祚。所解說義暢達音慧。因得值見斯三昧定。性行清淨心無猶豫。所興發慧不著三界。以逮總持存在心懷。是等當行此三昧定<p class='juan'>
賢劫經卷第六</p>
</body></html>
