<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p><b>　　<A NAME="n36"></A>No. 427 [Nos. 428-431]</b><p class='juan'>
佛說八吉祥神咒經</p>
<p><span class='byline'>　　　　吳月氏優婆塞支謙譯</span><br><p>聞如是。一時佛在羅閱祇耆闍崛山中。與千二百五十比丘俱。菩薩千人皆彌勒等。佛告賢者舍利弗及諸比丘。皆一心聽。佛告賢者舍利弗。東方去是一琩F。有佛名安隱囑累滿具足王如來至真無所著最正覺。今現在說法。其世界名曰滿所願聚。去是二琩F。有佛名紺琉璃具足王如來無所著最正覺。今現在說法。其世界名曰慈哀光明。去是三琩F。有佛名勸助眾善具足王如來無所著最正覺。今現在說法。其世界名曰歡喜快樂。去是四琩F。有佛名曰無憂德具足王如來無所著最正覺。今現在說法。其世界名曰一切樂入。去是五琩F。有佛名藥師具足王如來無所著最正覺。今現在說法。其世界名曰滿一切珍寶法。去是六琩F。有佛名曰蓮華具足王如來無所著最正覺。今現在說法。其世界名曰滿香名聞。去是七琩F。有佛名算擇合會具足王如來無所著最正覺。今現在說法。其世界名曰一切解說音聲遠聞。去是八琩F。有佛名解散一切縛具足王如來無所著最正覺。今現在說法。其世界名曰一切解脫<p>佛告賢者舍利弗。此諸佛如來無所著過四道不受最正覺。其國土清淨無五濁。無愛欲無意垢。若有善男子善女人。聞此八佛及國土名。受持奉行諷誦。廣為他人解說其義者終不愚癡。口之所言無有失誤。相好具足無所缺減。無央數年不為乏少。是人終不墮太山地獄餓鬼畜生中也。是人終不望取羅漢辟支佛道而般泥洹。必當逮得無上平等之道。常遇陀鄰尼。常行菩薩道得功德無量。第一四天王常擁護之。不為縣官所拘錄。不為盜賊所中傷。不為天龍鬼神所觸嬈。閱叉鬼神蠱道鬼神若人若非人。皆不能害殺得其便也。除其宿命不請。若有疾病水火烏鳴惡夢諸魔所嬈。恐怖衣毛豎時。常當讀是八吉祥神咒經咒之。即得除愈。是時佛說偈言<p class='lg'>　若有持是經　　八佛國土名<br>　不墮三惡處　　疾得無上道<br>　自覺發道意　　見佛即開解<br>　中外常歡喜　　供養心恭敬<br>　億劫阿僧祇　　行惡悉消除<br>　持是八吉祥　　速得明解教<br>　供事是經者　　千葉華中生<br>　珍寶為其出　　色像好無上<br>　人聞是尊經　　尊敬信樂者<br>　奉持諷誦讀　　清淨無放逸<br>　女人信是經　　敬慎無諛諂<br>　棄女為男子　　聰明常黠慧<br>　奉持八佛名　　出入賊不害<br>　刀兵水火毒　　諸邪不能干<br>　愛樂奉是經　　諸魔不得便<br>　鬼神諸官屬　　無能嬈亂者<br>　飛行到諸剎　　所在大豐樂<br>　心意正無邪　　見佛大歡喜<br>　所生常遇佛　　等心奉事之<br>　一切眾惡除　　疾得泥洹道<br>　精進無懈怠　　去離諸緣著<br>　為人朴直儒　　奉持八佛名<br>　勇猛降眾魔　　其力如金剛<br>　端正相好具　　一切莫能當<br>　布施無慳貪　　巨億萬家生<br>　盜賊及怨家　　自然皆消除<br>　疾病縣官事　　烏鳴諸惡夢<br>　持是八佛名　　咒之即除愈<br>　奉持是經者　　彌勒菩薩等<br>　第一四天王　　常共擁護之<br>　所願皆可得　　踊躍大歡喜<br>　一心信樂者　　福德亦如是　</p><p>爾時諸菩薩[<a href='javascript:showpic("../fontimg/072201.gif")'>颱-台+(犮-乂+又)</a>]陀和菩薩。羅憐那竭菩薩橋日兜菩薩。那羅達菩薩。須深彌菩薩。摩訶須和薩和菩薩。因祇達菩薩。和輪調菩薩。是八人求道已來無央數劫。於今未取佛。願言使十方天下人民皆得佛道。若有急疾。皆當呼我八人名字。即得解脫。壽命欲終時。我八人便當飛往迎逆之。諸菩薩彌勒等第一四天王。皆白佛言。吾當擁護持八吉祥神咒經者。與我并力令諸疾病皆得除愈。佛說經已。舍利弗彌勒菩薩。及諸比丘天龍鬼神阿須倫王。皆大歡喜樂聞<p class='juan'>
</p>
佛說八吉祥神咒經</body></html>
