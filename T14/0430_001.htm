<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p><p></li><p><b>　　<A NAME="n42"></A>No. 430 [Nos. 427-429, 431]</b><p class='juan'>
八吉祥經</p>
<p><span class='byline'>　　　　梁扶南三藏僧伽婆羅譯</span><br><p>如是我聞。一時佛住舍衛國祗樹給孤獨園。與大比丘眾一千二百五十人俱。菩薩摩訶薩八萬人。及諸天龍鬼神等。爾時世尊告舍利弗。從此佛世界。向東方過一琲e沙世界。有世界名曰天勝。彼土有佛。名善說吉如來應供正遍知。今現在說法。舍利弗。從彼佛世界。向東方過二琲e沙等世界。有世界名念意。彼土有佛。名普光明如來應供正遍知。今現在說法。舍利弗。從彼佛世界。向東方過三琲e沙等世界。有世界名可愛遊戲。彼土有佛。名戰鬥勝吉如來應供正遍知。今現在說法。舍利弗。從彼世界。向東方過四琲e沙等世界。有世界名善清淨聚。彼土有佛。名自在幢王如來應供正遍知。今現在說法。舍利弗。從彼佛世界。向東方過五琲e沙等世界。有世界名無塵聚。彼土有佛。名無邊功德光明吉如來應供正遍知。今現在說法。舍利弗。從彼佛世界。向東方過六琲e沙等世界。有世界名無妨礙遊戲。彼土有佛。名無障礙業柱吉如來應供正遍知。今現在說法。舍利弗。從彼佛世界。向東方過七琲e沙等世界。有世界名金聚。彼土有佛。名妙華勇猛如來應供正遍知。今現在說法。舍利弗。從彼佛世界。向東方過八琲e沙等世界。有世界名美聲。彼土有佛。名寶蓮華安住王如來應供正遍知。今現在說法。舍利弗。此八佛土皆悉清淨。無有女人亦無五濁。舍利弗。若善男子善女人住大乘者。聞此八佛名號。受持不忘并為他說。若生三塗八難處者無有是處。若有女人聞八佛名號。自能憶持兼為他說。若更受女身無有是處。舍利弗。若善男子善女人住於大乘。聞此八佛名號。聞已受持為他人說。今世後世常有神通得樂說辯。深修禪定具陀羅尼。六根清淨畯聖人。無天龍夜叉人及非人盜賊水火毒藥等畏。一切怖畏皆悉除滅。臥覺常安無諸惡夢。常為諸天之所守護。爾時世尊說此祇夜<p class='lg'>　若有善男子　　及以諸女人<br>　聞八佛號名　　憶持為人說<br>　身心常安隱　　無有諸恐怖<br>　繫念不忘失　　滅無量劫罪<br>　後生天人中　　遠離諸惡趣<br>　六根常清淨　　端正有威德<br>　八部諸善神　　是夜常守護<br>　人天所恭敬　　供養生忻喜<br>　夜叉及非人　　盜賊與刀杖<br>　水火毒藥等　　此畏皆悉無<br>　臥覺琣w隱　　無有諸惡夢<br>　利根有智慧　　常樂聞正法<br>　聞已生信心　　得深妙法者<br>　口氣無臭穢　　精進為他說<br>　眾魔及外道　　無有敢干亂<br>　女人聞佛名　　憶持為他說<br>　盡此女人報　　後生不復受<br>　誦持為人說　　八佛之名號<br>　得諸功德果　　如上之所說<br>　是故有智者　　惟當念受持<br>　一心懷忻喜　　不應起放逸　</p><p>佛說此經已。長老舍利弗等諸大比丘。并諸菩薩摩訶薩眾。天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。聞佛所說歡喜奉行八吉祥經<p class='juan'>
</p>
</body></html>
