<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p><p></li><p><b>　　<A NAME="n358"></A>No. 485</b><p class='juan'>
無所有菩薩經卷第一</p>
<p><span class='byline'>　　　　隋天竺三藏闍那崛多等譯</span><br><p>如是我聞。一時婆伽婆。住王舍城毘富羅山中。與大比丘眾滿足百千人俱。復有百千諸菩薩眾。及比丘尼諸優婆塞及優婆夷。天龍夜叉乾闥婆緊那羅摩[<a href='javascript:showpic("../fontimg/023523.gif")'>目*侯</a>]羅伽迦樓羅等。復有欲界諸天子色界淨居諸天子等。圍遶在前而為說法<p>爾時眾中有一菩薩。名無所有。在彼會坐。然彼眾中有諸菩薩。心懷疑惑。悔作惡者。住顛倒者。有業障者。有法障者。及諸眾生為障所障不能問佛。然彼欲為彼等眾生淨業障故。欲問世尊。觀此諸眾。多有菩薩欲悔先惡。而心焦惱不能聽法。復見菩薩。心不悔惱能一心聽。觀彼心行多有苦惱。多有憂患多有穢雜。多生老死憂悲苦惱。多怨憎會多愛別離。當欲成就阿耨多羅三藐三菩提。而為如是等無量纏縛。云何當於阿僧祇劫行菩薩行。既自有縛。云何當能解眾生縛。爾時無所有菩薩。如是念已即自思惟。若世尊教聽我請問。為於此眾一切眾生。作惡疑悔令遠離故<p>爾時世尊。知無所有菩薩摩訶薩并及彼等諸菩薩眾心所念已。告無所有菩薩摩訶薩言。汝無所有。我亦不為諸菩薩說有染有著有縛有繫有犯犯處。所以者何。一切著處。一切染處。一切縛處。一切障處。一切犯處。欲令超越遠離諸相。行不和合。諸法不雜。不可得故。證阿耨多羅三藐三菩提。如是一切諸法不縛。諸法不染。諸法不著。不繫不障。不犯不得。是故當成一切種智。善男子。有一切智發心之處不得眾生。於彼處中無法可縛可染可著可繫可障可犯可得可知處所。汝無所有。汝應當為諸菩薩問。如諸菩薩摩訶薩等不倦不污無著無縛無障虛空。離虛空想無有障礙。於阿耨多羅三藐三菩提速成就故。於一切處當為開顯<p>爾時無所有菩薩。既為如來教請加持及己智力。於多佛所種善根故。能於般若波羅蜜中。無有疑惑。隱身不現而無所著。欲為攝化諸菩薩故。而復欲顯諸福德故。復為著心諸眾生等。為取著覆行在於相。遠善知識為惡知識之所攝取。諸菩薩輩。知一切法皆不可得。欲令無著欲令覺故。即以無量種種名花或水陸生或金銀花普散佛上。以精誠意歡喜勝妙無有缺減。令諸眾生生歡喜故。讚歎世尊。以偈問曰<p class='lg'>　菩薩遊何處　　何者是父母<br>　住止於何處　　何等為眷屬　</p><p>爾時世尊。即以偈頌。報彼無所有菩薩言<p class='lg'>　勇猛空遊處　　般若母佛父<br>　佛塔為住處　　諸菩薩眷屬<br>　遊六波羅蜜　　菩提心父母<br>　三昧為住處　　諸福為眷屬　</p><p>爾時無所有菩薩。從佛世尊聞此偈已歡喜隨順。復以偈頌問世尊曰<p class='lg'>　善能說此言　　一切智無礙<br>　隨喜於此言　　復問人中上<br>　以何為因緣　　用何方便智<br>　觸證於何法　　當覺知云何　</p><p>爾時世尊以偈報彼無所有菩薩言<p class='lg'>　勇猛菩提緣　　方便攝眾生<br>　證諸法空已　　智者覺菩提　</p><p>爾時無所有菩薩聞此偈已歡喜隨順。以偈稱讚。而復問曰<p class='lg'>　善能說此言　　一切智無礙<br>　隨喜於此言　　復問人中上<br>　何故不墮惡　　大熾可畏處<br>　捨一切惡處　　速至於善處　</p><p>爾時世尊。以偈報言<p class='lg'>　不造一切罪　　是故捨惡處<br>　痡`為法行　　是故至善處　</p><p>爾時無所有菩薩聞此偈已隨喜稱讚。而復問曰<p class='lg'>　善說此語言　　一切智無礙<br>　隨喜於此言　　復問人中上<br>　云何彼多罪　　無智處造作<br>　一切能速滅　　盡滅無遺餘　</p><p>爾時世尊。復以偈頌。報彼無所有菩薩言<p class='lg'>　眾生求解脫　　此等願菩提<br>　菩提不得故　　諸罪皆滅盡　</p><p>爾時無所有菩薩。聞此偈已。隨順歡喜。復以偈頌。而復問曰<p class='lg'>　善能說此言　　一切智無礙<br>　隨喜於此言　　復問人中上<br>　云何諸愛著　　流轉煩惱苦<br>　成就菩提時　　皆盡無有餘　</p><p>爾時世尊。以偈報言<p class='lg'>　常樂我淨處　　顛倒取虛空<br>　如實真覺已　　渴愛皆當盡<br>　無我慢渴愛　　取等如虛空<br>　不住於內外　　彼等無得處　</p><p>爾時無所有菩薩隨喜此偈。而復稱讚。以偈問曰<p class='lg'>　善能說此言　　一切智無礙<br>　隨喜於此言　　復問人中上<br>　當作何業已　　彼種子云何<br>　彼等多有財　　痡`無有盡<br>　復能施一切　　捨施無慳吝<br>　身肉財頭等　　彼皆悉能捨　</p><p>爾時世尊聞此問已。為無所有而為解釋。復說偈言<p class='lg'>　痡`於三寶　　供養不疲倦<br>　若復斷世間　　彼智者供養<br>　所發菩提心　　為樂眾生故<br>　彼荷擔菩提　　為他說受用<br>　一切一切智　　為與眾生說<br>　是故彼有財　　一切時無盡<br>　作如是業已　　種如是子已<br>　一切所生處　　福饒多有財<br>　若麤若細食　　飲已淨如法<br>　若得新衣服　　先他後自著<br>　是故生生中　　一切具足勝<br>　不加用功力　　而得無盡財<br>　是故一切施　　捨施無慳吝<br>　身肉及與頭　　彼等無不施　</p><p>爾時無所有菩薩聞此偈已隨喜稱歎。復以偈問<p class='lg'>　善說此語言　　諸智具足體<br>　隨喜於此言　　復問人中上<br>　云何離熱惱　　身口及與意<br>　云何有上色　　無垢最清淨　</p><p>爾時世尊復為敷演。而說偈言<p class='lg'>　受齋戒無闕　　常說空無缺<br>　知一切皆空　　忍諸打罵辱<br>　身口及與意　　是故無熱惱<br>　當得最上色　　一切眾生愛<br>　略說一切善語中　　一切諸問解釋中<br>　彼等云何堅精進　　於一切處不違背<br>　彼云何得有諸乘　　若在世間及出世　</p><p>爾時世尊。以偈報言<p class='lg'>　作事不怯弱　　分別心行中<br>　故精進及智　　所生中常有　</p><p>爾時無所有菩薩。復以偈頌。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　彼云何有智　　世間中決定<br>　彼云何有力　　眾生無能伏　</p><p>爾時世尊。以偈報言<p class='lg'>　常問諸佛法　　不誹謗諸法<br>　求諸巧方便　　故彼有上智<br>　五種味常施　　施眾生無畏<br>　是故彼有力　　眾生無能伏　</p><p>爾時無所有菩薩。以偈問曰<p class='lg'>　善說此語言　　諸智具足體<br>　隨喜於此言　　復問人中上<br>　彼云何勝色　　於世間最上<br>　云何得長壽　　多百億數歲　</p><p>爾時世尊。以偈報言<p class='lg'>　若聞虛實過　　不傳向他說<br>　常讚歎三寶　　名聞至十方<br>　不惱諸眾生　　不隨喜殺者<br>　是故得長壽　　多百億數歲　</p><p>爾時無所有菩薩。復以偈問於世尊曰<p class='lg'>　善說此語言　　諸智具足體<br>　隨喜於此言　　復問人中上<br>　云何得梵音　　迦陵頻伽聲<br>　若有得聞者　　聞已得歡喜　</p><p>爾時世尊。以偈報言<p class='lg'>　說法時讚歎　　無復毀訾言<br>　不破壞和合　　是故得上音<br>　護四種口過　　常說利益言<br>　自過能發露　　是故得上音<br>　螺鼓等音聲　　和合眾伎樂<br>　供養諸佛已　　是故得上音　</p><p>爾時無所有菩薩。以偈問曰<p class='lg'>　善說此語言　　諸智具足體<br>　隨喜於此言　　復問人中上<br>　云何彼身腹　　而得於平正<br>　所有諸眷屬　　而得相隨順　</p><p>爾時世尊。以偈報言<p class='lg'>　毒藥及非藥　　不與不教他<br>　應病施湯藥　　是故腹平正<br>　善友及怨讎　　平等於光明<br>　於彼等心已　　是故腹平正<br>　所有眾生界　　無有數量者<br>　愛念如自身　　是故腹平正<br>　父母於一子　　常起憐愍意<br>　於眾生如是　　故得腹平正<br>　菩薩及父母　　供養不疲倦<br>　是故彼眷屬　　常順如自身<br>　世尊諸長宿　　及有尊上者<br>　若承事彼等　　調柔心謙下<br>　是故彼眷屬　　隨順如自身<br>　彼無有分別　　一切平等心<br>　以四攝攝他　　能攝多眾生<br>　是故彼眷屬　　當得如自身<br>　教行諸善利　　於不思眾生<br>　是故彼眷屬　　隨順如自身<br>　和合菩提心　　於不思眾生<br>　是故彼眷屬　　隨順如自身<br>　彼等無不捨　　於諸眾生所<br>　故彼眷屬等　　隨順如自身<br>　於諸眾生等　　當共同一事<br>　是故諸眾生　　常共為眷屬<br>　己所有愛物　　能以施於他<br>　不念失分別　　是故多眷屬　</p><p>爾時無所有。復以偈頌。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　云何彼念淨　　當有趣無邊<br>　云何彼樂法　　亦不離正法　</p><p>爾時世尊。以偈報曰<p class='lg'>　樂法者為說　　失法者令念<br>　不惱於眾生　　故彼正念行　</p><p>爾時無所有菩薩。復以偈問於世尊曰<p class='lg'>　善說此語言　　諸智具足體<br>　隨喜於此言　　復問人中上<br>　云何聞法已　　常無有疑惑<br>　若得五通已　　云何當不失　</p><p>爾時世尊。以偈報言<p class='lg'>　令眾生無惑　　最上佛法中<br>　彼等聞無疑　　當得不失通　</p><p>爾時無所有菩薩。復以偈頌。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　云何諸菩薩　　常在諸佛前<br>　貪瞋一切種　　亦不能降伏<br>　云何生煩惱　　依何而對治<br>　復能有慚愧　　生已能寂靜　</p><p>爾時世尊。以偈報言<p class='lg'>　痡`念諸佛　　亦無有所念<br>　不得於眾生　　彼等言菩提<br>　是故名菩薩　　痡`在佛前<br>　亦不壞煩惱　　亦不離諸佛<br>　猶如智慧人　　仰觀上虛空<br>　於中無身心　　彼無有別處<br>　何時彼智人　　觀看上虛空<br>　彼時無餘念　　若身若心中<br>　如是護菩提　　彼於諸佛所<br>　不動身心等　　亦不遠諸佛<br>　無物妄分別　　發起欲等患<br>　無物不分別　　是故不可破<br>　有念現前生　　無念故無障<br>　捨已無實故　　覺已此等捨　</p><p>爾時無所有菩薩復以偈頌。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　何緣當化生　　菩薩常有樂<br>　諸佛說法時　　生諸蓮花中　</p><p>爾時世尊。以偈報言<p class='lg'>　所有諸功德　　生死中有樂<br>　眾生於中生　　教諸佛法中<br>　所有波羅蜜　　於中一切教<br>　世間及出世　　令覺一切法<br>　一切諸法相　　無相無持者<br>　諸法如是住　　於中教眾生<br>　於空及無相　　無生中亦然<br>　世間無行處　　於中教眾生<br>　是故彼化生　　菩薩常有樂<br>　諸佛說法時　　生諸蓮花中<br>　如是修功德　　菩薩不毀者<br>　彼等不為難　　諸樂不思議<br>　修是功德已　　無能毀菩薩<br>　諸法中巧智　　彼無所不知<br>　於諸法自在　　決定見無疑<br>　為於眾生說　　攝取眾生故　</p><p>爾時無所有菩薩聞此偈已。隨喜此言稱歎世尊。以偈問曰<p class='lg'>　善說此語言　　諸智具足體<br>　隨喜於此言　　復問人中上<br>　何緣婦人見　　變身為丈夫<br>　端正人喜見　　眾生皆愛樂　</p><p>爾時世尊。以偈報言<p class='lg'>　所有婦人念　　婦人攀緣處<br>　婦人歌詠聲　　於彼不共住<br>　皆不喜見聞　　不觸如毒器<br>　遠離如毒蛇　　常恐怖婦人<br>　不觸於諸女　　不勸受女身<br>　教轉女身故　　彼見成男身<br>　如是行行已　　正住於此行<br>　是故婦人見　　即變身為男　</p><p>爾時無所有菩薩聞說此已。隨喜此言復以偈問<p class='lg'>　善說此語言　　諸智具足體<br>　隨喜於此言　　復問人中上<br>　何緣眾生見　　能發菩提心<br>　而得不退轉　　乃至菩提座　</p><p>爾時世尊。以偈報言<p class='lg'>　不說於小處　　唯說勝菩提<br>　是故眾生見　　即發菩提心<br>　若少分所有　　想行中眾苦<br>　如實無有處　　為諸眾生說　</p><p>爾時無所有。復以偈頌。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　何緣見病者　　於此發慈心　</p><p>爾時世尊。復以偈報<p class='lg'>　觀身是虛妄　　於中無所著<br>　此是世間藥　　是故脫眾患<br>　由此病者見　　須臾得除差<br>　於彼起慈心　　是故除諸患　</p><p>爾時無所有菩薩。復問世尊。而說偈言<p class='lg'>　善說此語言　　諸智具足體<br>　隨喜於此言　　復問人中上<br>　何緣眾生見　　所有諸飢渴<br>　皆悉能除愈　　飽滿身充悅　</p><p>爾時世尊。以偈報曰<p class='lg'>　常施多飲食　　復為說上法<br>　是故眾生見　　飢虛自然滅　</p><p>爾時無所有菩薩。復問世尊。以偈頌曰<p class='lg'>　善說此語言　　諸智具足體<br>　隨喜於此言　　復問人中上<br>　何緣能離著　　斷滅及常等<br>　彼於中邊中　　亦復無依住　</p><p>爾時世尊。以偈報言<p class='lg'>　不攀緣分別　　超越世語言<br>　知諸法平等　　彼得無染著　</p><p>爾時無所有菩薩。復以偈頌。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　何緣見惡行　　能縛此世間<br>　捨一切諸趣　　能淨業思報　</p><p>爾時世尊。以偈報曰<p class='lg'>　當近善知識　　若發菩提心<br>　是故離惡行　　當淨於佛智　</p><p>爾時無所有菩薩。復以偈讚。問世尊曰<p class='lg'>　善說此語言　　諸智具足體<br>　隨喜於此言　　復問人中上<br>　何緣想行智　　一切皆無有<br>　真實空法中　　彼當得無疑<br>　何緣得辯才　　能分別諸句<br>　知於眾生行　　如是為說法<br>　云何四輪中　　常得於彼住<br>　彼不墮八難　　當得此閑處<br>　當取何頭陀　　當行何苦行<br>　彼無有惡悔　　又復無煩惱　</p><p>爾時世尊。以偈報曰<p class='lg'>　眾生著想行　　說如陽焰義<br>　覺空無我已　　當解諸辯才<br>　覺實最勝義　　彼當離八難<br>　當滿四種輪　　菩薩善巧智<br>　抖擻諸有得　　不得上苦行<br>　知自我空已　　無復有疑悔<br>　諸法如虛空　　知已不著世<br>　覺顛倒義已　　當成佛菩提　</p><p>爾時無所有菩薩。隨喜此言。復問世尊。以偈頌曰<p class='lg'>　善說此語言　　諸智具足體<br>　隨喜於此言　　復問人中上<br>　聞已到閑處　　當無所可住<br>　云何發菩提　　而名為最上　</p><p>爾時世尊。復為解釋。而說偈言<p class='lg'>　如是聞已發　　發已而不住<br>　彼上勝眾生　　當行勝菩提<br>　若行如是行　　彼無處可住<br>　當速覺菩提　　如人上射箭<br>　此是三行說　　若當覺如實<br>　如本性寂靜　　彼不行菩提<br>　若有為聲中　　所說於世間<br>　一切聲無故　　當知不為實<br>　無實中無發　　行亦不可得<br>　若能如是知　　彼行菩提行<br>　無行以行取　　亦不淺開敷<br>　無所覺知已　　彼行不可得　</p><p>爾時無所有菩薩。以偈問曰<p class='lg'>　善說此語言　　諸智具足體<br>　隨喜於此言　　復問人中上<br>　何緣捨諸身　　當無一切苦<br>　平等到諸界　　當捨壽命行<br>　若復右脅臥　　若結加趺坐<br>　或復起立住　　或復當合掌<br>　說甚深法時　　般若波羅蜜<br>　一切諸佛法　　不住寂諸法<br>　或見成佛時　　或讚歎諸法<br>　所有說諸法　　定意於彼聽<br>　當捨故身體　　後生新身體<br>　從家至於家　　生發菩提心<br>　不迷調伏念　　一念正住定<br>　云何當捨命　　當復現神通<br>　為我解此問　　無邊智聚者<br>　於中略當知　　如調伏所說<br>　所有諸功德　　無量不思議<br>　一切勝具足　　彼等當成就<br>　教師為我說　　如有實如相<br>　若聞是功德　　一切當供養<br>　當護十善已　　無疑於空法<br>　具四種梵行　　一切皆成就<br>　不得於六根　　及一切三界<br>　一切得自在　　所聞不生疑<br>　所有有為法　　當知皆如影<br>　應當如是知　　其影無有為<br>　無有為無影　　無說無分別<br>　無思無言說　　無慳無有施<br>　無為無影中　　無說無分別<br>　無思無言中　　無持戒破戒<br>　無為無影中　　無說無分別<br>　無思無言中　　無諍無忍者<br>　無為無影中　　無說無分別<br>　無思無言中　　無懈無精進<br>　無為無影中　　無說無分別<br>　無思無言中　　無亂無禪定<br>　無為無影中　　無說無分別<br>　無思無言中　　無愚無智慧<br>　於時無影已　　更無有所見<br>　彼無所見已　　故言為無影<br>　亦非無有眼　　其眼淨無垢<br>　彼中無有物　　無物盲不見<br>　清淨當無物　　無名無清淨<br>　如是淨眼者　　清淨無所見<br>　所有影無有　　無有亦無有<br>　其空於空中　　於諸煩惱等<br>　現無當亦無　　若男若女二<br>　今無當亦無　　此等如虛空<br>　無思無分別　　若知如此者<br>　彼無有所著　　離諸身有住<br>　當求諸佛法　　如虛空無邊<br>　彼無所可住　　無住無攀緣<br>　隨意去而去　　如是摩訶薩<br>　當覺此方便　　不著於三界<br>　當行菩提行　　心及與身口<br>　常行為眾生　　不知體空虛<br>　猶如壓油輪　　彼等見行時<br>　不得於邊際　　令住不動法<br>　無所有住處　　數數見眾生<br>　受諸苦惱時　　於彼起悲心<br>　當行菩提行　　為諸眾生說<br>　如實真如相　　汝等離有為<br>　應覺於真實　　顛倒無智故<br>　無牢起牢思　　無牢身體中<br>　愚癡等味著　　此身常日別<br>　以飲食買贖　　彼不為自他<br>　虛妄受疲倦　　常與受樂時<br>　亦無念恩德　　無恩念羸弱<br>　宜應速捨去　　生死中受苦<br>　處所無有邊　　今亦不可得<br>　當亦不可得　　生死中多飲<br>　處所無有邊　　今亦不可得<br>　當亦不可得　　生死受戲樂<br>　處所無有邊　　今亦不可得<br>　當亦不可得　　生死多受喜<br>　處所無有邊　　今亦不可得<br>　當亦不可得　　承事此身已<br>　處所無有邊　　今亦不可得<br>　當亦不可得　　生死流轉中<br>　處所無有邊　　今亦不可得<br>　當亦不可得　　生死中多睡<br>　處所無有邊　　今亦不可得<br>　當亦不可得　　令此身受樂<br>　處所無有邊　　今亦不可得<br>　當亦不可得　　令此身受苦<br>　處所無有邊　　今亦不可得<br>　當亦不可得　　養育於此身<br>　處所無有邊　　今亦不可得<br>　當亦不可得　　此身起我所<br>　處所無有邊　　今亦不可得<br>　當亦不可得　　愛欲等流轉<br>　處所無有邊　　今亦不可得<br>　當亦不可得　　如無實無物<br>　顛倒常欺誑　　癡惑諸有為<br>　如是誑癡世　　猶如癡小兒<br>　為他所欺誑　　如是愚無智<br>　以虛事所誑　　無實誑愚蒙<br>　不知無實故　　當受虛妄苦<br>　癡意起毒想　　自然於自身<br>　自然自合苦　　猶如惡行故<br>　後自受形首　　心思已出言<br>　身作非善事　　其思無所有<br>　言說亦無事　　其聲無過去<br>　過去亦復無　　過去我何說<br>　亦無有實相　　若有如是知<br>　身心如是觸　　彼即戒行具<br>　不生諸惡道　　此等四種偈<br>　舊作十億數　　往昔別生中<br>　求勝菩提故　　我聞此等偈<br>　未曾墮惡道　　當逢事諸佛<br>　無量人中雄　　我過去次第<br>　值遇然燈佛　　彼時觸如是<br>　於後我得記　　我為眾生說<br>　於後住佛智　　我無所可取<br>　愚癡不受教　　嗚呼眾生鈍<br>　盲冥癡無智　　能盡苦因緣<br>　授之不肯欲　　無智不肯取<br>　樂小法眾生　　不取於大法<br>　若得世間樂　　及解脫世間<br>　常生世間眼　　授彼而不取<br>　得聞於此偈　　若如是住已<br>　於世無分別　　我於世間中<br>　寂靜無所著　　當脫一切苦<br>　而得不動樂　</p><p>爾時眾中。有不調伏怨仇害人者。在彼眾中從坐而起。偏袒右邊整衣服已。作如是念。當以何事供養世尊。其世尊者。具足法身。不可少物而用供養。如是大德具足法身。然我今者。於世間中先有暗障。今見世尊。及無所有菩薩所問。世尊解釋得聞法要。我已得於一切法中無有障礙。已滅黑暗照曜世間。我今自見已生天眼已得五通。我今已得脫諸苦惱。我見自身所著衣服皆有血污。我於今者。若以此衣覆世尊上。唯恐不任如來所受。願佛威神令我更得勝物奉施。供養世尊當用奉事。如是最勝大德法身。如此眾生具足難有。是惡心難調怨仇害人者。起如是願。欲信入佛如來大德神通。念時彼左手中。自然而有一篋天花。柔軟潤澤過於諸天。眾香自燒於右手中。上衣下衣自然而生。歡喜踊躍遍滿其身。更於諸佛大德神通更求信入。彼時即見十方無量世界諸佛皆放光明。爾時彼復作如是念。嗚呼諸佛不可思議。大德神通不可稱量無有等等。願諸眾生信佛大德。自身觸已皆得行願。即以上衣及以下衣而覆佛上。以彼天花如是再三散於佛上。於虛空中莖上葉下而成花蓋。然彼復生第二花篋。亦生第二上衣下衣。彼復歡喜踊躍無量遍滿其身。即作是念。若佛聽我以此花散此無量佛。及以此等上衣下衣覆諸佛上。願我生信。諸佛世尊願勿令我當有悔意而不成施。則聞空中如是聲言。汝善男子。汝應普散此諸如來。善男子。一切諸佛同一法身。諸佛世尊於諸法中。於諸物中無嫉妒意。善男子。諸佛世尊受用果報。於諸物中無染著故。彼作是念。今者世尊已聽許我。即以諸花及上下衣。遙散無量諸佛世尊。見彼花衣於諸佛上。在虛空中作蓋而住。及見彼衣在諸佛前。即生愛樂歡喜踊躍。四支投地禮世尊足。舐世尊足而為頂禮。彼復見身頂禮諸佛。及釋迦牟尼佛。時彼諸世尊。及釋迦牟尼佛。皆以右手摩其頭言。起善男子。汝今已生無量福聚。彼則起已。唯見釋迦牟尼如來。彼則問言。世尊。彼等無量諸佛世尊。今何所在我不復見。佛言。善男子。此是諸佛大德法身。具足無所得故。汝今應信。彼作是念。嗚呼諸佛不可思議。有如是色見大法體。頂禮佛足右遶三匝。在一面住合掌向佛。白言世尊。我是惡心難調怨仇殺人害者。唯然世尊。如我先作令此眾知。世尊。我為此眾生等故如是說。此等聞已。當起厭離如是等惡。如先所有毒害嚴熾。若諸眾生。有見我時恐怖馳走。世尊。我於今朝。取合死者十丈夫殺。嚙壞彼項即飲彼血。世尊。我時以人血醉。惡心更增更求害人。然我求時在王舍城。漸漸遊行至東北分。于時我見王舍城中。有多人眾遊行在路。我則背面在遠而住。恐彼見我生怖迴還。世尊。時彼人眾出王舍城。皆共往詣毘富羅山。到已上山。我時復見多有俱致那由他百千諸天遍滿不得邊際。世尊。我於彼時不見有一能於世尊功德光明。眾相諸色形貌長短。若寬廣等能有勝者。世尊。我自見身最為卑賤。我於爾時即於自身生穢惡想。生輕弱想不如物想。我於爾時毀辱自身。我今無利我今惡活。我於如是多人眾中。最為下賤最為穢惡。最為不如最為嚴熾。世尊。我於爾時厭惡自身如是羞愧。若此大地容受我者即便入中。唯然世尊。我於爾時則聞空中如是聲言。汝善男子。但信諸佛大德法身。汝當得離此下類身。我於爾時如是思惟。正念根中念於諸佛大德法身。如是念時復聞虛空如是聲言。善男子。汝當莫瞬諦觀世尊。汝觀察時即當得入諸佛體中。當信當得。世尊。我於彼時合掌不瞬瞻仰世尊。即見世尊諸毛孔中出大蓮花。眾寶所成有無量色。金色無邊色。諸蓮花等大如車輪從身中出。彼花臺中皆有諸佛。如釋迦如來諸相具足。皆於中坐遍滿虛空。無有眾生能障礙者。於日光明亦無能障。世尊。我於彼時即生最勝歡喜踊躍。此是諸佛神通之力。我於彼時生清淨已見佛世尊。如是觀時即見所有諸世界中無佛出處。即住彼間而為說法攝諸菩薩。無著無作。無有熱惱。空無所有。無言無說。無有所住。于彼時中多有俱致那由他等百千眾生發菩提心。離顛倒法信無言空。於多億劫住菩提中。我如是知。亦不知晝亦不知夜。不知半月一月年節。我如是知。於彼時中。我聞般若波羅蜜法。無染著處。無言無說。我於彼時聞如是法。所有法相無有染著。無有言說。聞是法已不見自身。無知無得。亦無處所。當於彼時有如來像出現我前。於彼時間即自見身及見諸佛。還復來入於世尊身。不見世尊身。不見世尊身有增減。不見世尊住處有暗。佛告彼言。汝善男子。此是彼等諸佛如來大神通力。彼難調者而白佛言。唯然世尊。我今於佛大神通力更無有疑。我無疑故見於無量諸菩薩等。身皆金色有三十二大人之相。持諸音樂種種香花甚可悅樂。禮拜世尊奉獻供養。以彼香花散佛上已聞無所有所問法已。歡喜踊躍遍滿其身。即自稱歎欣慶而去。世尊。我於彼時作如是念。此是諸佛神通之力。無有眾生得邊際者。我於彼時還入思惟諸佛神通。思求此時見此聽眾比丘比丘尼。優婆塞優婆夷。天龍夜叉乾闥婆阿修羅緊那羅摩[<a href='javascript:showpic("../fontimg/023523.gif")'>目*侯</a>]羅伽等一切大眾。而說偈言<p class='lg'>　無比知寂已　　處所無染著<br>　當脫一切苦　　而得不動樂　</p><p class='juan'>
無所有菩薩經卷第一</p>
</body></html>
