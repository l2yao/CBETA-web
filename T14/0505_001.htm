<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p><b>　　<A NAME="n424"></A>No. 505</b><p class='juan'>
佛說隨勇尊者經</p>
<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p>如是我聞。一時佛在王舍城迦蘭陀竹林精舍。與苾芻眾俱<p>時有尊者名曰隨勇。在王舍城側尸陀林間蛇聚孤峰之上大僧坊中。而獨經行。忽為毒蛇之所噬[<a href='javascript:showpic("../fontimg/033774.gif")'>蠡-彖+若</a>]。蛇之身形瘦細精光猛惡可畏如安惹那舍羅迦。即時隨勇尊者。呼苾芻眾謂言。諸尊者我為毒蛇之所噬[<a href='javascript:showpic("../fontimg/033774.gif")'>蠡-彖+若</a>]。膚體潰壞。今宜置我於僧坊外。無令延毒而復流散<p>是時尊者舍利子。去隨勇尊者所止不遠。在一樹下坐。聞彼隨勇發如是言。聞已即時往詣其所。到已謂言。尊者隨勇。我向觀汝面及諸根。本無異相。何故今時乃發是聲。隨勇答言。尊者。我為毒蛇之所噬[<a href='javascript:showpic("../fontimg/033774.gif")'>蠡-彖+若</a>]。膚體潰壞。今宜置我於僧坊外。無令延毒而復流散。尊者舍利子。若我取著。眼是我眼是我所。耳鼻舌身意是我。意是我所。色是我色是我所。聲香味觸法是我。法是我所。地界是我地界是我所。水火風空識界是我。識界是我所。色蘊是我色蘊是我所。受想行識蘊是我。識蘊是我所。我若取著如是等法。面及諸根可有異相。尊者舍利子。我不如是取著諸法。謂眼是我眼是我所。乃至識蘊是我。識蘊是我所。今此何故面及諸根有是異相。舍利子言。尊者隨勇。若我我所見及我慢等。斷取著已。復能了知所斷根本永斷無餘。如破多羅樹心不復更生。證無生法者。彼復何有異相可得。時尊者舍利子。以尊者隨勇。置僧坊外僵仆于地。爾時尊者舍利子。即說伽陀曰<p class='lg'>　智者善行於梵行　　復常善修正道因<br>　臨捨壽時喜心生　　如重病人得輕差<br>　智者善行於梵行　　復常善修正道因<br>　臨捨壽時喜心生　　猶如棄置惡毒器<br>　智者善行於梵行　　復常善修正道因<br>　能穎脫於捨報時　　如人出離於火宅<br>　智行梵行修正道　　悉觀世間如草木<br>　都無義利無所成　　畢竟一切無繫著　</p><p>爾時尊者舍利子。為隨勇尊者安置事已。往詣佛所。到已頭面禮世尊足。具陳上事。佛言。舍利子。彼隨勇善男子。若於爾時得聞我說勝妙伽陀及大明章句。彼定不為毒蛇所[<a href='javascript:showpic("../fontimg/033774.gif")'>蠡-彖+若</a>]潰壞其身。舍利子白佛言。世尊。何等勝妙伽陀。何等大明章句。願為我說<p>爾時世尊。即說伽陀曰<p class='lg'>　持國天王我行慈　　愛囉[<a href='javascript:showpic("../fontimg/004555.gif")'>口*縛</a>]尾龍亦然<br>　阿說多哩劍末羅　　悉體埵子悉慈愛<br>　廣目天王我行慈　　黑瞿曇龍慈亦然<br>　難陀烏波難陀龍　　彼二行慈亦如是<br>　我於無足行慈愛　　二足四足亦復然<br>　及彼多足諸有情　　等行慈心悉無異<br>　一切龍等行慈愛　　彼龍棲止大海中<br>　於諸有情普慈心　　若情若器皆如是<br>　所有一切有情類　　乃至蜎飛及蠕動<br>　普願銷除病惱因　　一切獲得安隱樂<br>　所有一切有情類　　乃至蜎飛及蠕動<br>　普以賢善平等觀　　一切蠲除諸罪惡<br>　蛇之為毒極猛熾　　其毒能壞人身命<br>　而彼蛇窟山峰中　　我常處之而遊上<br>　我為無上世間師　　我常宣說真實語<br>　以我真實語業因　　我身蛇毒不能入<br>　所有貪瞋及癡法　　此三世間為大毒<br>　世尊大覺毒不侵　　佛真實力能破毒<br>　所有貪瞋及癡法　　此三世間為大毒<br>　世尊正法毒不侵　　法真實力能破毒<br>　所有貪瞋及癡法　　此三世間為大毒<br>　世尊淨眾毒不侵　　僧真實力能破毒<br>　世間所有諸毒中　　而貪彼毒最為上<br>　唯佛能破能攝持　　由斯諸毒皆息滅　</p><p>爾時世尊說大明曰<p>怛[<a href='javascript:showpic("../fontimg/067003.gif")'>寧*也</a>](切身)佗(一句)唵(引)凍蜜里(引二)凍蜜里(引三)凍彌(引四)缽囉(二合)凍彌(引五)那致(引六)蘇那致(引七)計(引)[<a href='javascript:showpic("../fontimg/004555.gif")'>口*縛</a>]致(引八)母那曳(引九)薩三摩曳(引十)難帝(引十一)難底里(引十二)泥(引)里(引十三)泥(引)羅計(引)尸(引十四)[<a href='javascript:showpic("../fontimg/004555.gif")'>口*縛</a>](引)里(引十五)[<a href='javascript:showpic("../fontimg/004555.gif")'>口*縛</a>](引)羅計(引)尸(引十六)嗢里(引十七)泥羊(二合)虞(引)里(引)莎(引)賀(引十八)<p>佛言。舍利子。彼隨勇善男子。若於爾時得聞我說如是伽陀及大明章句。彼定不為蛇毒所[<a href='javascript:showpic("../fontimg/033774.gif")'>蠡-彖+若</a>]潰壞其身。舍利子白佛言。世尊。如佛今說勝妙伽陀及此大明章句。彼隨勇苾芻蛇所[<a href='javascript:showpic("../fontimg/033774.gif")'>蠡-彖+若</a>]時。離於佛所。如是妙法其云何得<p>爾時尊者舍利子說是語已。頭面著地禮世尊足。出於佛會佛說隨勇尊者經<p class='juan'>
</p>
</body></html>
