<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p><p></li><p><b>　　<A NAME="n480"></A>No. 533</b><p class='juan'>
菩薩生地經</p>
<p><span class='byline'>　　　　吳月氏優婆塞支謙譯</span><br><p>聞如是。一時佛遊於迦維羅衛國釋氏精廬。尼拘類樹下坐。與五百比丘眾俱。是時城中有釋種長者子。名差摩竭。行詣佛所。稽首畢一面坐。叉手白佛言。菩薩何行。疾得無上正真之道。普具三十二相。從一佛國到一佛國。臨壽終時其心不亂。所生不墮八難之處。常知去來之事。悉成諸法周滿達事。知一切法無所罣礙。信解空行。得不起法忍。琤H至心欲作沙門。未曾犯戒。不樂居處。佛言。大哉差摩竭。乃問菩薩之行。忍辱為本。以立忍力乃疾得佛。忍有四事。何等為四。一曰若罵詈者默而不報。二曰若撾捶者受而不挍。三曰若瞋恚者慈心向之。四曰若輕毀者不念其惡。佛時頌曰<p class='lg'>　撾罵不以恚　　輕毀亦不恨<br>　菩薩忍如是　　所問悉可得<br>　慎言不欺慢　　未曾起亂意<br>　不犯不有惡　　是行得佛疾<br>　開士常以忍　　敦誠行大慈<br>　是用得成佛　　三十二相明<br>　從事於惡者　　常喜加捶杖<br>　害心施於人　　是不離惡道<br>　邪見自貢高　　急憋好瞋恚<br>　彼為自投冥　　終不近菩薩<br>　愚以貪強梁　　自用無禮敬<br>　不知孝父母　　是以有獄苦<br>　夫欲疾得佛　　常修戒德本<br>　依受善師教　　等心施於人　</p><p>又有四事行疾得佛。何等為四。一曰愛樂明經好菩薩道。盡心護法教誨於人。二曰遠離女人不與從事。三曰常好布施沙門梵志。四曰以不睡臥心習空行。佛時頌曰<p class='lg'>　若以樂沙門　　常勤護經道<br>　愛法不遠師　　如是人難得<br>　深學求佛意　　多聞廣開人<br>　好施無慳心　　是行得佛疾<br>　女人不可親　　敗德亂世間<br>　從事於欲者　　未曾近菩薩<br>　是以清高士　　常防遠女色<br>　淨修菩薩道　　大悲濟天下　</p><p>於是差摩竭。即解身珠寶瓔珞用散佛上。佛之威神。令其所散止於虛空化成寶蓋。中有五百化人出。亦解身珠寶以散佛上。俱發聲言。願發無上正真道意。差摩竭。見諸化人踊躍歡喜。問佛言。此化所出從天來耶。四方四隅地中出耶。佛報言。是化不從十方來。亦非天亦非龍。亦非神亦非人。亦非地水火風空。非色痛想行識。亦非意非心非作非往非來。亦非今世亦非後世亦非生死。是人名化字無從生號為空。如影現於鏡中。無執無捨無由來無所得。無我無人無命無識。若男子女子。見知諸法如化無識。聞此好信而行應者。是即佛子。為已去冥興世間明。為能降魔成極大德。是為沙門梵志。為清淨菩薩大人。為無從生已得授決。為不退轉無上之人。信樂此法為如是也<p>佛告差摩竭。若聞此經。而心驚怪誹謗形笑。當知是輩非沙門梵志。是為外道放逸之人。為無反復惡師之人。為暗蔽無眼詐稱菩薩。是為誣罔觝突之人也。於是弊魔來問佛言。信此法者能有幾人。佛報魔言。有四百億欲天及人。皆得無所從生法樂於中立。是時差摩竭得不起法忍。五百比丘及五百清信士二十五清信女。皆得立不退轉地。壽終悉當生於西方無量壽佛清淨國。常護持無數佛法。教化成就一切人民。使不退轉。如是無極琩F邊劫。當於此土以次作佛。魔聞佛言。稍稍卻行。而謂佛言。後可不須復說此法也。賢者阿難白佛言。當何名此經。以何奉持之。佛語阿難。是經名為菩薩生地經差摩竭所問。當奉持之。百劫行五度無極。而無大智無菩薩者。不如諷誦此經義以分布為人說。佛時頌曰<p class='lg'>　若信學生地經　　其功德無有量<br>　斯已度三惡道　　後受者福皆然　</p><p>佛說此已。差摩竭及四輩弟子諸天龍神。皆歡喜受持菩薩生地經<p class='juan'>
</p>
</body></html>
