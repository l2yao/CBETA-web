<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p class='juan'>
佛說光明童子因緣經卷第三</p>
<p><span class='byline'>　　　　西天譯經三藏朝奉大夫試光祿卿傳法大師賜紫臣施護奉　詔譯</span><br><p>爾時尊者。十力迦葉。遊行到彼置寶缽所。見是事已。即詣光明長者舍。問長者言。汝置寶缽於其路左。當何所用。光明長者。即以前緣。具白尊者。是時十力迦葉。作是思惟。我聞善賢長者信重外道先造殺業。光明長者。今於此地為作福事。我今不應棄此缽去。宜現神力。令光明長者。圓滿志願。作是思惟已即以神力。舒其右手。譬如壯士屈伸臂頃。取其寶缽。持還所止。時諸苾芻。見十力迦葉持寶缽來。咸共白言。尊者。汝於何處。而得此缽。十力迦葉。具以前事。告諸苾芻。時諸苾芻又復白言。尊者。汝為此缽故。所現神力。如法儀不。十力迦葉言。諸苾芻。設如法儀。不如法儀。我已施作。今復云何。時諸苾芻。具以其事。即共白佛。佛告諸苾芻言。若非時處。及無義利。不應輒現神力等相。所現非宜。必生過失。爾時世尊。即以神力。化出四缽。一金。二銀。三吠琉璃。四頗胝迦。化此四已。又化四缽。一鋀石。二赤銅三白銅。四木。如是化已。將前四缽。次第安布。將後四缽。亦復安布。一一缽中。滿盛上好可食香藥。送置一處。令苾芻眾所應受者隨意而取。於後佛攝神力。缽亦不現。乃至後時。光明長者。天中勝福。吉祥相現。殊異等事。時時自出。是時王舍城。瞻波國。二界中間。有標記柱。彩繪莊飾。下有二缽。一鐵。二瓦。是缽先加持已。安置於此二界。不遠有一稅場。諸商販者。輸納王物。有一守稅人。諸子眷屬。財帛具足。然不修善。於稅場所。而忽命終。作大惡夜叉。亦在彼方。守護稅場。諸子一夜夢夜叉言。可於彼地標記柱上懸一大鈴。凡諸商人。經此稅場。若有稅物隱而不納。其鈴自動。守稅人知。即速追集。重復搜撿。獲所稅已。而乃放去。諸子得夢。至明旦時。即與親屬。往稅場側。尋見其柱。乃依所夢。懸鈴於上。爾時瞻波國中。有一居家婆羅門。名曼[<a href='javascript:showpic("../fontimg/067003.gif")'>寧*也</a>]怛謨。營貿為業。忽於一時。與自妻室。同在一處。妻謂夫言。我今共汝營謀家業。滋彼財穀。以備所須。豈可安然都無營作。汝今宜應往市肆中。買[<a href='javascript:showpic("../fontimg/057087.gif")'>疊*毛</a>]華蕊極妙好者。我當為汝織成白[<a href='javascript:showpic("../fontimg/057087.gif")'>疊*毛</a>]。持出貿易。豈無利耶。時婆羅門。如其妻言。買得持歸。妻乃設以機織之具。次第敷置。緝織其[<a href='javascript:showpic("../fontimg/057087.gif")'>疊*毛</a>]。是蕊細軟。妙好無比。布以經緯。緻密細均。如是勤力。織成其[<a href='javascript:showpic("../fontimg/057087.gif")'>疊*毛</a>]。即謂夫言。今此白[<a href='javascript:showpic("../fontimg/057087.gif")'>疊*毛</a>]。上妙細軟。價直千金。汝可持出外。若有人酬千金價。當可授與。其或價直不滿千金。汝應隨處。可出輕言。是處無人而能辯識此妙細[<a href='javascript:showpic("../fontimg/057087.gif")'>疊*毛</a>]。唱是言已。即當持往他處貿易。爾時曼[<a href='javascript:showpic("../fontimg/067003.gif")'>寧*也</a>]怛謨婆羅門。具如妻言。持此細[<a href='javascript:showpic("../fontimg/057087.gif")'>疊*毛</a>]。入市貿易。竟無有人酬千金者。憶妻所說。乃唱是言。瞻波大城。無有一人識此細[<a href='javascript:showpic("../fontimg/057087.gif")'>疊*毛</a>]。言已持歸。與妻同議。此既無人酬是價直。宜往他國。必有識者。更相告已。時婆羅門。復將一[<a href='javascript:showpic("../fontimg/003165.gif")'>暇-日</a>]曾所著者。同前新[<a href='javascript:showpic("../fontimg/057087.gif")'>疊*毛</a>]。置傘柄中。隨商人眾。隱覆而行。漸出本國。適王舍城。經彼二界所有稅場。是諸商人。既至彼已。置隨行物。聚集一處。時守稅人。次第搜撿。彼諸商人。即各以其所應稅物。輸納於王。眾中唯有曼[<a href='javascript:showpic("../fontimg/067003.gif")'>寧*也</a>]怛謨婆羅門。隱覆先置柄中白[<a href='javascript:showpic("../fontimg/057087.gif")'>疊*毛</a>]。而不輸納。獨在一面。是時稅場之側。先所安立標記之柱。其所置鈴。自然作聲。彼守稅人。即知眾中有隱稅者。乃謂商主言。今此柱上鈴自作聲。非風吹動。非人搖擊。我已審知。汝此眾中。豈非有人隱覆稅物不輸納邪。時守稅人。即速呼集。重復搜撿。於此眾中。不見一人有其稅物隱不納者。時諸商人。互相知悉無稅物已。咸欲前進。鈴又作聲。如是數四。累細撿覆。無隱稅者。商主乃謂守稅人言我此眾中。無隱稅者。必是他眾私隱前去。作是言已。眾共僉議。謂是此一婆羅門。隱覆稅物。乃至最後。彼守稅人。於曼[<a href='javascript:showpic("../fontimg/067003.gif")'>寧*也</a>]怛謨婆羅門處。執而不捨。堅求其稅。時婆羅門言。汝今何故而相謀執。汝已顯見我實無物。若有少物隱不納者。罄我所有。悉以輸稅。作是言已。鈴又作聲。時守稅人。秖於此婆羅門處。委細搜撿。乃謂彼言。咄婆羅門。汝今何故。堅隱稅物。而不肯納。汝今聞此鈴聲頻震。是事希有。汝今當知。此柱之下。必有天神。而作加護。汝宜輸物無自貽咎。婆羅門言。天神加力。我信是實。言已於傘柄中。出其白[<a href='javascript:showpic("../fontimg/057087.gif")'>疊*毛</a>]。示守稅人。作如是言。此即是我所隱稅物。汝宜收之。時守稅人。受此[<a href='javascript:showpic("../fontimg/057087.gif")'>疊*毛</a>]已。謂婆羅門言。既不輸王。非我所受。迴奉天神。言已持[<a href='javascript:showpic("../fontimg/057087.gif")'>疊*毛</a>]掛於柱上。復謂婆羅門言。我已掛[<a href='javascript:showpic("../fontimg/057087.gif")'>疊*毛</a>]。奉彼天神。汝或欲者。當自取之。時婆羅門。即取其[<a href='javascript:showpic("../fontimg/057087.gif")'>疊*毛</a>]。而乃前進。於一靜處。亦復如前安傘柄內。隱覆而行。漸次入於王捨城中。時婆羅門。顯張其[<a href='javascript:showpic("../fontimg/057087.gif")'>疊*毛</a>]。貨於市肆。冀望有人酬千金價。如是周行。竟無有人酬千金者。時婆羅門。作是唱言。王舍大城。無人辯識此妙細[<a href='javascript:showpic("../fontimg/057087.gif")'>疊*毛</a>]。唱是言時。光明長者。乘以寶象。方從王宮。還歸自舍。適聞此語。而忽驚愕。即時暫住。謂婆羅門言。汝今何故於此城中。出輕易語。彼婆羅門。即時無答。光明長者言。汝宜具說此事元因。婆羅門言。我從本國。持此二[<a href='javascript:showpic("../fontimg/003165.gif")'>暇-日</a>]上妙細[<a href='javascript:showpic("../fontimg/057087.gif")'>疊*毛</a>]。而來貿易。若人酬我千金價者。我即與之。我已周行。無人酬價。光明長者言。汝可持來。我暫觀視。時婆羅門。即隨長者。至於舍中。乃展其[<a href='javascript:showpic("../fontimg/057087.gif")'>疊*毛</a>]。示於長者。長者見已。即能辯識。乃謂婆羅門言。今此二[<a href='javascript:showpic("../fontimg/057087.gif")'>疊*毛</a>]。一新一故。故者酬汝五百金錢。婆羅門言。長者所酬。其價未當。光明長者言。我今現見。此是故物。浣濯乃新。長者即時將此故[<a href='javascript:showpic("../fontimg/057087.gif")'>疊*毛</a>]。於重樓上。自空投下。其[<a href='javascript:showpic("../fontimg/057087.gif")'>疊*毛</a>]體重。即速墜地。光明長者。復謂婆羅門言。餘一新[<a href='javascript:showpic("../fontimg/057087.gif")'>疊*毛</a>]。我欲觀視。時婆羅門。即取新[<a href='javascript:showpic("../fontimg/057087.gif")'>疊*毛</a>]。持授長者。長者觀已。亦復如前。向空投下。其[<a href='javascript:showpic("../fontimg/057087.gif")'>疊*毛</a>]體輕。良久徐徐方乃墜地。彼婆羅門。即生信重。乃作是言。光明長者有大威力。今此細[<a href='javascript:showpic("../fontimg/057087.gif")'>疊*毛</a>]。若新若故。我悉奉汝。不取其價。汝當受之。長者答言。我家巨富。汝歷艱辛。安可無名受汝此物。我今各與汝千金錢。鬻我二[<a href='javascript:showpic("../fontimg/057087.gif")'>疊*毛</a>]。時婆羅門。得其價已。持還所止。光明長者。先以故[<a href='javascript:showpic("../fontimg/057087.gif")'>疊*毛</a>]。授彼家僮。後將新[<a href='javascript:showpic("../fontimg/057087.gif")'>疊*毛</a>]。自作淨巾。而常受用。乃至後時。光明長者。用是巾已。向日[<a href='javascript:showpic("../fontimg/014104.gif")'>日*殺</a>]<span class='corr'>曝</span>。是時頻婆娑羅王。臣佐圍繞。方欲上殿。忽為暴風。飄其浴巾。落於王前。時頻婆娑羅王。謂侍臣言。今此細<span class='corr'>[<a href='javascript:showpic("../fontimg/057087.gif")'>疊*毛</a>]</span>。從何所來。唯應王者。乃可受用。侍臣白言。大王曾聞。轉輪聖王。臨位七日。天雨黃金。王今統臨。天雨細[<a href='javascript:showpic("../fontimg/057087.gif")'>疊*毛</a>]。後必非久亦雨黃金。王言。汝等知不。我聞佛記。光明長者。現於人中受天勝福。今此細[<a href='javascript:showpic("../fontimg/057087.gif")'>疊*毛</a>]。必應是彼所用之物。風飄至此。可召其人而還授之。是時光明長者。即至王前。王言。長者。佛先記汝。現於人中受天勝福。今此細[<a href='javascript:showpic("../fontimg/057087.gif")'>疊*毛</a>]。必汝所有。今還授汝。時光明長者。鞠躬伸手。捧受其[<a href='javascript:showpic("../fontimg/057087.gif")'>疊*毛</a>]。受已觀見。是己所有。即白王言。此是我家所用淨巾。適因<span class='corr'>曝</span>於日中。風飄至此。其事如實。王言。長者。佛記於汝。受天勝福。吉祥相現。佛語諦誠。其事如是。又言長者。汝今勝相若此。何不請王於汝舍中。暫一觀視。長者白言。願王今時幸我小舍。王言。長者。汝可先還備諸飲食。長者白言。大王受天福者。不假營造自然成辦。願王臨幸。爾時頻婆娑羅王。即與臣佐圍繞。出詣光明長者舍。長者前導。王至彼舍。於其外門。見守門婢。色相殊異。王乃暫住長者白言。大王何故住而不進。王言。長者。我見汝妻。故乃暫住。長者白言。此非我妻。是守門婢。王即前行至中門外。又見一守門婢。王復不進。長者白言。王復何故住而不進。王同前答。長者白言。此非我妻。亦是守中門婢。王即前進入於中門。見摩尼寶地上。有蟲魚流水之相。王意謂是池沼。在此亦復暫住。長者白言。大王何故住而不進。王言。此處有水。故不前進。長者白言。大王。此處無水。是摩尼寶所成之地。王言。長者。若是寶地。何故有諸蟲魚流水等相。長者白言。大王。上有旋輪彫鏤蟲魚等相。下是摩尼寶光映照故爾。王雖聞是說。猶故未信。即時取自指環。前擲於地。環擊地聲。王乃信是摩尼寶地。時頻婆娑羅王。既入其舍。處師子座。時長者妻出拜王前。而忽淚下。王言。長者。汝妻何故見王垂淚。長者白言。大王。妻拜王前。何敢垂淚。但為王所著衣有木煙氣煙薰目故。而忽淚下。是故大王。受天福者。所欲飲食。有如意寶。自然能出。爾時頻婆娑羅王。在長者舍。住經七日。忘還王宮。時諸臣寮。共詣阿闍世太子所。白言。太子。王在光明長者舍。經今七日。於國政事。有所妨廢。太子宜往請王還宮。時阿闍世太子。即詣光明長者舍。白父王言。我王何故忘還王宮。於國政事。有所妨廢。王言。我在此舍。始經一日。國有政事。汝豈不能暫代吾治。太子白言。父王當知。住於此舍。已經七日。王聞是語。顧視光明長者問言。實不。長者白言。實爾大王。已經七日。王言。長者。汝此舍中。觀於何相。以分晝夜。長者白言。華開華合。以分晝夜。異鳥和鳴。及不和鳴。以分晝夜。摩尼寶珠光現不現。以分晝夜。其或有華合而非夜。有華開而非晝。有珠光隱而非夜。有珠光現而非晝。有異鳥寂然而非夜。有異鳥和鳴而非晝。時頻婆娑羅王。聞是事已即謂光明長者言。我信佛語。真實無妄。佛所說汝現於人中受天勝福。其事如實。時頻婆娑羅王。言已出長者舍。彼阿闍世太子。方出舍時。私竊取一摩尼寶珠名扇琚C俱授一侍人。還王宮已。召而謂言。適所授汝摩尼寶珠。汝可持來。我欲觀視。侍人開手欲奉太子。其珠不見。即時白言。不知此珠失於何處。是時太子。即將侍人。而行捶打。光明長者。以天福力。即知其事。來問太子言。何故捶打此侍人耶。太子答言。我適汝舍。盜摩尼珠。授此侍人。今忽隱諱。我已作盜。此復轉盜。其罪愈甚。故行捶打。長者白言。汝取我珠。此不名盜。今既不見。亦非他盜。此珠現今復在我舍。何以故。受天福者。方可用故。太子若復別有所欲。悉當奉汝。我無所吝。時阿闍世太子。心生疑念。我今於此長者。未有希取。將來我父頻婆娑羅王。命終已後。我乃求彼財寶諸物。作是念已。阿闍世太子。與提婆達多。結搆異謀。害父王命。乃至後時。殺其父已。自行灌頂。處於王位。乃召光明長者而謂言曰。長者可為我兄。欲就汝舍而共居止。凡有所須。汝應給我。時光明長者。作是思惟頻婆娑羅王。正法治世。此人猛惡。又復勃逆殺其父王。私自灌頂處於王位。今於我前。出矯誑語。欲止我舍。我應隨順。我若違彼。必因此人。壞我家族。作是念已。白言。大王。我知汝心。必有所欲。願就我舍。凡有所須。隨意受用。我當於後卻往王宮。阿闍世王言。若能如是。乃為甚善。作是議已。是時大王。先詣其舍。長者還復來詣王宮。長者所有天人吉祥勝相。寶藏諸物。長者行處。而悉隨至。彼阿闍世王。在長者舍。見珍寶藏。七遍出現。七遍隱沒。作是思惟。今此舍中。寶藏諸物。必隨彼去。我不能得。我今宜應別設異謀。潛遣數人極兇惡者。同載一車。往光明長者所。盜竊珍寶。彼人到已。巧設計謀。伺行盜竊。時光明長者。在高樓上。侍女圍繞。時諸侍女。見此車中所載之人。先已默識是兇惡人。來作盜竊。侍女見已。笑指而言。此是兇惡盜竊之人。是時長者。忽聞笑言。具知其事。於是諸人。隱之終夕。至明旦時。多人共見。咸唱是言。阿闍世王。是惡逆人。殺害父王。今復遣諸惡人。來長者所。偷竊珍寶。時阿闍世王。知是事已。即遣使人。來光明長者所謂言。長者何故多人輕謗於我。時光明長者。知王意已。即速驅逐惡人令去。長者即自思惟。阿闍世王。極大惡逆。殺害父王。豈非後時亦復於我。致殺害事。我今棄捨一切所有。憶佛先記。於佛法中。出家學道。斷諸煩惱。證阿羅漢。我今宜應投佛出家。作是思惟已。即出寶藏。施作種種悲愍利樂布施等事<p class='juan'>
佛說光明童子因緣經卷第三</p>
</body></html>
