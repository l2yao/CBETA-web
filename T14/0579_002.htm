<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p class='juan'>
優婆夷淨行法門經卷下<p><span class='byline'>　　　　僧祐錄云安公涼土異經附北涼錄</span><br><p><b>　　<A NAME="n602"></A>修學品第二之餘</b></p>
<p>復次毘舍佉。云何修行身黃金色光明照耀猶如金山。如來往昔無量劫中。常樂修善不瞋不恚。若有眾生惡罵捶打。悉皆能忍不生瞋恨。琣蛜F愧生大悲想。皆是過去先業所報。常自剋責復行布施。柔軟氍氀芻摩劫貝憍奢耶衣。如是等衣琤H施人。如是展轉無量世中積功高大。常受天樂。下生人間。得大人相身黃金色。於諸金色最上最勝。以此相故。若在家者。作轉輪聖王王四天下。於四天下。若有柔軟氍氀敷具芻摩劫貝憍奢耶衣欽婆羅衣一切世間柔軟之物。王悉得之。若出家者得成為佛。人中細軟衣服臥具劫貝芻摩欽婆羅衣。如是等物如來悉得。爾時世尊重說偈言<p class='lg'>　不生瞋恚心　　睆F愧剋責<br>　布施細妙衣　　上[<a href='javascript:showpic("../fontimg/057087.gif")'>疊*毛</a>]無價物<br>　甯I與眾生　　施已心歡喜<br>　踊躍無吝惜　　譬如人失火<br>　出物大歡喜　　積業無有量<br>　生天受快樂　　從此生人間<br>　而得大人相　　身體黃金色<br>　猶如金山王　　在家轉輪王<br>　善護四天下　　大得柔軟觸<br>　一衣直千萬　　若學道成佛<br>　化天人龍神　　衣服亦如是　</p><p>復次毘舍佉。云何修行陰馬藏相。如來於過去無量劫中作凡人時。常樂修行善和合眾。若與父母男女兄弟姊妹親戚眷屬善友知識。乃至畜生。若有別離樂和合者。悉隨所樂善能和合令其歡喜。以此業故所積高廣。常生天上受天福樂。下生人間。如是展轉無量無邊。至一生補處得陰馬藏。以此相故。記成千子作轉輪王王四天下。千子勇健能伏怨敵。若出家者得成為佛。從法生子過於千萬。勇猛多力能卻魔怨。爾時世尊而說偈言<p class='lg'>　我於無量世　　本作凡人時<br>　常為和合眾　　令得安樂住<br>　若父母男女　　兄弟及姊妹<br>　親戚諸眷屬　　善友知識等<br>　若離別苦者　　善和合安樂<br>　以此行業故　　常生天人中<br>　受天上快樂　　下生於人間<br>　得陰馬藏相　　現成得千子<br>　勇健無有比　　能降伏怨敵<br>　琩挩i父母　　令得歡喜樂<br>　若出家作佛　　法子有千萬<br>　戒定神通力　　能摧伏魔怨　</p><p>復次毘舍佉。云何修行梵身圓滿如尼俱律樹。立身正直手得摩膝。如來往昔作凡人時畯蚰健O。善能觀察善惡麤細等不等法。此是智慧此是愚癡。此是精進此是懈怠。此是瞋恚此是忍辱。如是分別。隨其等類而教導之。以此業故。展轉無量天上人中。乃至一生補處。下生人間得二大人相。一者梵身圓滿如尼俱律樹。二者立身正直手得摩膝。以此相故。若在家者。作轉輪王王四天下。財富無量。金銀琉璃車磲馬瑙珊瑚琥珀真珠等寶。五穀豐熟庫藏盈溢。若出家者得成為佛。具足七財信戒施聞慧慚愧。如來亦有如是等物無量無邊。爾時世尊重說偈言<p class='lg'>　我於過去世　　善稱量眾生<br>　選擇分別已　　觀察悉平等<br>　能常別眾生　　隨類應施與<br>　以此行業故　　常生天人中<br>　下生於人間　　立身直不曲<br>　兩手得摩膝　　猶如尼俱樹<br>　從地生方圓　　佛身亦如是<br>　從無量劫來　　行業地所生<br>　二相現財富　　令天下太平<br>　在家受五欲　　得成轉輪王<br>　捨五欲出家　　得成無上尊　</p><p>復次毘舍佉。云何修行三大人相。一者師子臆。二者項出日光。三者肩頸團圓。如來過去作凡人時。琝Q益眾生樂安樂住。信心持戒多聞慧施。財穀田宅奴婢牛羊象馬車乘妻妾男女侍從左右眷屬親戚。令得增長。以此業故常生天上。下生人間。得三大人相。一者師子臆。二者項出日光。三者肩頸團圓。以此相故。若在家者。作轉輪王王四天下。法常增長財物田宅五穀豐熟。妻子眷屬奴婢侍從善友知識。一切具足無有減少。若出家者。得成為佛七財具足。四部眷屬亦無減少爾時世尊重說偈言<p class='lg'>　信心持戒　　多聞慧施　　奴婢象馬<br>　牛羊田宅　　妻子眷屬　　善友知識<br>　琝@善念　　云何令其　　色力安樂<br>　得大增長　　以此業故　　常生天上<br>　下生人間　　得大人相　　半師子臆<br>　項出日光　　肩頸圓直　　三相記成<br>　若在家者　　眷屬妻子　　奴婢象馬<br>　悉皆興盛　　若出家者　　得成為佛<br>　眷屬增長　　得無減法　</p><p>復次毘舍佉。云何修行胸有卍字。如來於往昔作凡人時。不惱眾生不行杖楚亦不籠繫。以此業故。積行高廣常生天上。下生人間。得大人相胸有卍字。若在家者。作轉輪王無諸疾病。四時調適不寒不熱。若出家者。得成為佛亦無諸病。常得調和不冷不熱。身體輕利堪入三昧。爾時世尊重說偈言<p class='lg'>　不籠繫眾生　　亦不行杖楚<br>　不以諸刀杖　　加害於眾生<br>　以此行業故　　常生天人中<br>　受天上快樂　　至一生補處<br>　下生於人間　　而得大人相<br>　胸字有萬數　　以此相好故<br>　無有諸疾病　　若在家出家<br>　常得受快樂　　若獲剎利種<br>　得王四天下　　若出家學道<br>　得成無上尊　　純受上妙樂　</p><p>復次毘舍佉。云何修行。眼下紺色如青蓮華。目睫捲起紺色光明。佛於過去無量劫中。作凡人時畯袢膠獢C不以惡心張眼低目棄視眾生。不以欲心眄睞看之。琤H喜心離瞋愛癡直視眾生。以此業故。常生天上受天快樂。下生人間得二大人相。一者眼下紺青上下俱眴。二者目睫細軟捲起纖長紺色光焰。以此相故。若在家者。作轉輪王王四天下。一切人民沙門婆羅門剎利居士妻子眷屬群臣侍人觀視無厭。若出家者得成為佛。為諸四眾比丘比丘尼優婆塞優婆夷天人阿修羅摩[<a href='javascript:showpic("../fontimg/023523.gif")'>目*侯</a>]羅伽乾闥婆等一切眾生善心歡喜。瞻仰如來無有厭足。爾時世尊而說偈言<p class='lg'>　佛於過去世　　本作凡人時<br>　畯袙捄膠獢@　不以瞋恚心<br>　張眼低棄視　　亦不以愛染<br>　欲心看眾生　　眼淨離垢濁<br>　歡喜心直視　　以此行業故<br>　常生天人中　　至一生補處<br>　下生於人間　　得眼睫紺色<br>　目如青蓮華　　上下俱眴明<br>　以此大人相　　記聰明智慧<br>　一切諸眾生　　樂視無厭足<br>　在家轉輪王　　成就大智慧<br>　七寶悉具足　　能伏四天下<br>　出家得成佛　　而獲一切智　</p><p>復次毘舍佉。云何修行。頂有肉髻。頭髮紺青。如來於過去世作凡人時。於功德中琣b人前。身口意業布施持戒。月修六齋。供養父母沙門婆羅門親友眷屬耆舊宿德。復有善行不可稱計。以此行故。積聚無量常受天樂。乃至一生補處。下生人間得二大人相。一者頂有肉髻。二者頭髮紺青。以此相故。若在家者。作轉輪王王四天下。為諸人民之所依憑。若出家者。得成為佛。為諸四眾比丘比丘尼優婆塞優婆夷天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等所歸依處。爾時世尊而說偈言<p class='lg'>　我於過去世　　修善中導首<br>　畯蚴饡謔獢@　為人所依憑<br>　命終生天上　　受諸天快樂<br>　下生於人間　　得二大人相<br>　頂上有肉髻　　頭髮捲紺青<br>　在家轉輪王　　而王四天下<br>　以五戒十善　　覆護於人民<br>　若出家學道　　得成無上尊<br>　琤H戒定慧　　教授諸眾生<br>　常為諸天人　　龍神夜叉等<br>　乾闥阿修羅　　而作歸依處　</p><p>復次毘舍佉。云何修行。一一毛孔一毛生。眉間白毫如兜羅綿。佛於往昔作凡人時。修不妄語捨離妄語。畯袡篕y護持實語。正心實語亦不綺語。發言柔軟隨順眾生。以此業故。常生天上受天快樂。下生人間得二大人相。一者一一毛孔一毛生。其毛細軟皆起右旋不受塵水。二者眉間白毫光明鮮澤如兜羅綿。以此相故。若在家者。作轉輪王王四天下。一切人民熾盛增長快樂無極。若出家者。得成為佛。增長比丘比丘尼優婆塞優婆夷四部眷屬。無量無邊充滿世界。爾時世尊而說偈言<p class='lg'>　我於過去世　　畯蚺ㄕk語<br>　口初未曾說　　空誑不實語<br>　隨順於世間　　發言無過失<br>　以此行業故　　常生天人中<br>　下生於人間　　得二大人相<br>　眉間白毫光　　柔軟如兜羅<br>　毛孔無二生　　一一皆右旋<br>　以此二相故　　在家轉輪王<br>　普王四天下　　令人民增長<br>　若捨家學道　　得成大法王<br>　教授諸天人　　令正法增長　</p><p>復次毘舍佉。云何修行。口四十齒。齒白整密。如來於往昔無量劫中。畯蚺ㄗ潀煄C棄捨兩舌。遠離兩舌。從此聞已不向彼說。從彼聞已不向此說。彼此聞已。利益歡喜乃為說之。以此業故常受天樂。下生人間得二大人相。一者口四十齒。二者齒白齊密。以此相故。若在家者。作轉輪王王四天下。無有盜賊。眷屬清淨堅固無壞。若出家作佛。得四部眾比丘比丘尼優婆塞優婆夷。堅固受持如來法藏。不為四魔之所能破。爾時世尊重說偈言<p class='lg'>　如來過去世　　修行不兩舌<br>　不鬥亂眾生　　善能和合眾<br>　行業生天上　　受諸天快樂<br>　下生於人間　　得二大人相<br>　口有四十齒　　齒白淨齊密<br>　若獲剎利種　　在家王四地<br>　王有四兵眾　　堅固難沮壞<br>　剎利婆羅門　　常不能動轉<br>　若出家作佛　　四部眾亦爾<br>　當為諸天人　　所恭敬尊重　</p><p>復次毘舍佉。云何修行。廣長舌相出梵音聲如迦陵頻伽聲。佛於往昔作凡人時。不行麤語棄捨麤語遠離麤語。畯袢蝠y柔軟之語。能入其心令其樂聞。大慈悲語不捨語弘恩語。人所愛念。以此業故。勤積高廣常受天樂。下生人中得二大人相。一者廣長舌出能覆面。二者梵音柔軟如迦陵頻伽聲令人樂聞。以此相故。若在家者。作轉輪王王四天下。有所言說一切人民皆悉樂聞歡喜受持。若不樂在家出家學道得成為佛。若有所說比丘比丘尼優婆塞優婆夷天龍夜叉人非人等。皆悉頂受歡喜奉行。爾時世尊重說偈言<p class='lg'>　佛於過去世　　畯蛈瘚蝠y<br>　不瞋亦不恚　　不鬥亂麤語<br>　常修慈悲語　　決定正柔軟<br>　如是一味語　　然後乃發言<br>　以此行業故　　得舌廣長相<br>　梵音清柔軟　　如迦陵鳥聲<br>　以二大人相　　在家轉輪王<br>　若有所言說　　人民皆受行<br>　出家得成佛　　能轉無上輪<br>　若所說妙法　　天人阿修羅<br>　龍神夜叉等　　聞者皆奉行　</p><p>復次毘舍佉。云何修行師子頷。佛於過去世作凡人時。畯蚺ㄩ鷃y棄捨綺語遠離綺語。應時而語義語法語威儀語常住語有邊語。以此業故。積功無量常受天樂。下生人間得大人相師子頷。以此相故。若在家者。作轉輪王王四天下。一切人民無能伐者。若出家者。得成為佛。天人阿修羅梵魔沙門婆羅門。內外怨家無有能得伐如來者。爾時世尊而說偈言<p class='lg'>　我於過去世　　畯蚺ㄩ鷃y<br>　亦不自稱譽　　及以諸雜語<br>　斷截無義語　　常修應時語<br>　發言令喜樂　　利益諸眾生<br>　以此行業故　　常受天人樂<br>　下生於人間　　成就師子頷<br>　在家轉輪王　　威伏四天下<br>　以此大人相　　現無有伐者<br>　出家得成佛　　沙門梵魔王<br>　大人阿修羅　　羅[<a href='javascript:showpic("../fontimg/023523.gif")'>目*侯</a>]緊那羅<br>　內外諸怨家　　無有能伐者　</p><p>復次毘舍佉。云何修行四牙齊密白淨光明。佛於往昔作凡人時。捨離惡活正命自活。亦不行於斗秤欺誑。不以威勢橫取人物。以虛偽物欺誑於人。變形誑愛誑觸誑精進誑。如是一切欺誑之法皆悉斷滅。以此業故。積聚高廣命終生天。於天人中十處受樂。何謂為十。一者天壽。二者天妙色。三者天樂。四者天名聞。五者天王。六者天色。七者天聲。八者天香。九者天味。十者天觸。是名為十。受天樂已。下生人間得大人相。一者齒無大小。二者牙色白淨以此相故。若在家者作轉輪聖王王四天下四部兵眾婆羅門眾剎利眾。聚落城邑大臣長者妃后婇女。及諸千子皆悉嚴淨。若出家者得成為佛。亦有四眾比丘比丘尼優婆塞優婆夷天人阿修羅乾闥婆等。皆亦清淨。爾時世尊。而說偈言<p class='lg'>　我於過去世　　捨離諸惡活<br>　以清淨法利　　修正命自活<br>　能除眾生苦　　令其得安樂<br>　以此行業故　　受天十種樂<br>　常為諸天人　　所尊重讚歎<br>　娛樂快樂已　　下生於人間<br>　積業之所感　　得二大人相<br>　齒無有麤細　　牙色光白淨<br>　若獲剎利種　　在家轉輪王<br>　四兵眾圍遶　　清淨無垢穢<br>　若出家作佛　　常為諸四眾<br>　比丘比丘尼　　優婆塞婆夷<br>　天人阿修羅　　龍神夜叉等<br>　清淨無垢濁　　悉恭敬圍遶　</p><p>毘舍佉。是名二十修行得三十二大人之相。以此相故。莊嚴如來微妙之身<p>復次毘舍佉。佛身復有八十種好。云何名為八十種好。一者指甲紅赤。二者指甲隆起。三者指甲滑淨。四者指甲滿足。五者指團圓。六者指纖直。七者指間密。八者指淨潔。九者手足肥膩。十者手足堥炕C十一者手足平等。十二者手足內滿。十三者掌文深現。十四者掌文端直。十五者掌文纖長。十六手足潤澤。十七掌文不亂。十八踝骨不現。十九膝頭圓滿。二十膝次第滿足。二十一行步齊正。二十二師子王行。二十三鵝王行。二十四龍王行相。二十五牛王行相。二十六行不顧視。二十七行步不亂。二十八半身正直。二十九佛身過人。三十一切滿足。三十一佛身皆好。三十二身體平正。三十三身體滿足。三十四身體正直。三十五身體滑澤。三十六身次第大小。三十七身體淨潔。三十八身體柔軟。三十九身體寂靜。四十身體緊細。四十一身體緊密。四十二身體端嚴。四十三諸根方正。四十四身色不黑。四十五身體無黶。四十六身毛淨潔。四十七腹相團圓。四十八腹無橫文。四十九身體明淨見諸色像。五十臍深。五十一臍孔團圓。五十二臍文右旋。五十三臍孔不凹。五十四臍口不長。五十五臍口不短。五十六臍毛下連。五十七得龍牙相。五十八牙不過脣。五十九四牙團圓。六十四牙鋒利。六十一四牙纖長。六十二四牙齊密。六十三舌廣柔軟。六十四舌色赤好。六十五梵聲深妙。六十六象王聲。六十七迦陵頻伽聲。六十八齒根肉滿。六十九鼻不下垂。七十鼻高修長。七十一鼻孔淨潔。七十二鼻修方廣。七十三目好廣大表媟ぎb。七十四眼睛黑光。七十五目睫次第。七十六眉如半月圓廓修長。七十七眉毛黑澤長短隨次。七十八眉毛純色滑淨光明。七十九耳普垂埵內外俱淨。八十頭髮細軟右旋不亂次第纖長一切皆好。毘舍佉。是名如來隨相之好有八十種。爾時世尊。而說偈言<p class='lg'>　長夜受持　　一切禁戒　　無量苦行<br>　名大梵志　　三十二相　　八十隨好<br>　瓔珞其身　　天人中尊　　光明赫烈<br>　照曜無極　　青黃赤白　　更相入間<br>　宛轉旋起　　遍滿虛空　　放大光明<br>　照無量界　　中光照曜　　三千世界<br>　如來常光　　照於一尋　　若放大光<br>　日月隱蔽　　猶如日出　　眾星不現<br>　若放中光　　照於世界　　日光如月<br>　月色如星　　萬行所感　　得如是身<br>　為諸眾生　　之所樂見　　歡喜瞻仰<br>　無有厭足　</p><p><b>　　<A NAME="n603"></A>優婆夷淨行法門經瑞應品第三</b><p>爾時世尊說此偈已。毘舍佉母歡喜踊躍而白佛言。世尊。菩薩處胎初生之時。有幾奇特微妙之相現於世間。佛告毘舍佉。菩薩生時有十六種奇特瑞相。何謂十六種相。所謂菩薩捨兜率天身。憶念分明而處母胎。是為一未曾有奇特之法。菩薩捨天身已處胎之時。自然光明照於世間。世界中間幽冥之處。日月星光所不能照。悉皆大明。其中眾生各得相見。咸作是言。此中云何忽生眾生。一切世間梵魔沙門婆羅門。所有光明無能及者。又復三千大千世界六種震動。諸須彌山震動不停。是為二未曾有奇特之法。菩薩處胎。有四天子執持威儀。四方侍衛守護菩薩及菩薩母。不令世間人非人等之所惱害。是為三未曾有奇特之法。菩薩處胎。能令其母自然持戒不殺盜婬妄語飲酒。是為四未曾有奇特之法。菩薩處胎。其母清淨無有欲心。外人見之亦不生染。是為五未曾有奇特之法。菩薩處胎。常令其母大得利養。色香味觸自然而至。是為六未曾有奇特之法。菩薩處胎。母常安樂。無諸疾病飢渴寒熱疲極之患。菩薩亦然。菩薩胎中母常見之。譬如真摩尼毘琉羅寶。八楞清淨內外明徹一切具足。以五色縷而以貫之。明眼之人執在手中。見珠八楞及五色縷。青黃赤白了了分明。菩薩處胎亦復如是。母見其身頭目手足一切身分。悉皆無有障礙。是為七未曾有奇特之法。毘舍佉。菩薩生七日已。其母命終生兜率天受天快樂。是為八未曾有奇特之法。凡人受胎或九月日。或至十月而便產生。菩薩不爾。要滿十月然後乃生。是為九未曾有奇特之法。世間女人臨欲產時。身體苦痛或坐或臥。不安其所然後乃生。菩薩生時其母安樂無諸疾惱。歡喜遊戲舉手立生。是為十未曾有奇特之法。菩薩出胎天人承接。後為世人之所捧持。是為十一奇特之法。世人受已。有四天子捧接敬受置於母前。心大歡喜俱發聲言。善哉夫人。生大威德勇健之子。是為十二奇特之法。菩薩初生無有水血及以胎膜諸不淨物。其身清淨如摩尼珠。以加私國[<a href='javascript:showpic("../fontimg/057087.gif")'>疊*毛</a>]而以裹之。不相染著。何以故。彼此淨故。菩薩初生亦復如是。清淨無染如摩尼珠。其母鮮淨亦如彼[<a href='javascript:showpic("../fontimg/057087.gif")'>疊*毛</a>]。是為十三奇特之法。菩薩生時。於虛空中自然而有二飛流水。一冷二暖浴菩薩身。是為十四奇特之法。菩薩生已北行七步。爾時空中自然白傘覆菩薩身。行七步已遍觀十方發師子吼。唱如是言。一切世間唯我為上。天人中尊我為最大。從此生盡無復後生。是為十五奇特之法。菩薩生時於三千大千世界。一切眾生蠕動之類皆大歡喜。是為十六奇特之法。毘舍佉。是名如來處胎初生有十六種奇特之法。爾時世尊。而說偈言<p class='lg'>　兜率天命終　　下生於人間<br>　處胎及初生　　清淨無所染<br>　十六種奇特　　微妙未曾有<br>　胎中及生時　　不與眾生共<br>　生時無迷惑　　名聞最第一<br>　現相非一種　　佛生瑞如此　</p><p>爾時世尊。說此偈已。毘舍佉母心大歡喜。更增上問。世尊。菩薩生時有幾瑞相一時俱現。佛告毘舍佉。菩薩生時有三十二瑞相一時俱現。何謂三十二瑞。一者三千大千世界地大震動。自然大明光照世界。二者一切樂器自然音樂。三者不鼓自鳴。四者一切疾病自然除愈。五者一切繫縛自然解脫。六者一切冤家生慈悲心。七者生盲得眼能見諸色。八者生聾得耳能聞音聲。九者生跛能行隨意遊戲。十者生狂得念憶想分明。十一者瘖啞能言。十二者乘船漂落還得本處。十三者地及虛空所有七寶自然光明。十四者眾川萬流停住不行。十五者一切飛鳥有翅之屬歡喜而住。十六者風不動搖一切寂然。十七者一切眾生相噉食者皆生慈心。十八者一切諸天還其宮殿喜笑快樂。十九者阿鼻地獄猛火自滅。二十者飢得飽滿。二十一者一切餓鬼無有渴乏。二十二者於四天下普興大雲等注大雨。二十三者月光明曜。二十四者眾星晝現。二十五者日盛清明。二十六者一切華樹即便生華。二十七者一切果樹自然成果。二十八者三千大千世界。出大天香無有臭穢。二十九者菩薩生時即行七步。三十者虛空白傘自然蔭覆。三十一者行七步已顧視十方。三十二者作師子吼。毘舍佉。是名菩薩初生之時三十二法一時俱現<p>毘舍佉母白佛言。世尊。菩薩生時以何因緣震動三千大千世界。佛告毘舍佉。菩薩生時地大震動者。菩薩現此生盡無復煩惱。一切眾生應得道者煩惱將滅。是故地動。毘舍佉。菩薩生時自然光明照世界者。菩薩為得三達智故。毘舍佉。菩薩生時世間樂器自然鳴者。菩薩為得八三昧故。毘舍佉。菩薩生時不鼓自鳴者。菩薩為欲擊大法鼓故。毘舍佉。菩薩生時一切繫縛自然解脫者。菩薩為欲度脫一切眾生老病死故。毘舍佉。菩薩生時一切怨家生慈心者。菩薩為得四無量心故。毘舍佉。菩薩生時疾病除愈者。菩薩為欲滅除一切煩惱病故。毘舍佉。菩薩生時盲得眼者。菩薩為得聖智眼故。毘舍佉。菩薩生時聾得耳者。菩薩為得聖天耳故。毘舍佉。菩薩生時跛能行者。菩薩為得四神足力故。毘舍佉。菩薩生時狂得念者。菩薩為得安那般那念故。毘舍佉。菩薩生時啞能言者。菩薩為得通達如來所知法故。毘舍佉。菩薩生時漂船還者。菩薩為得八直正道開示眾生故。毘舍佉。菩薩生時地及虛空七寶光明者。菩薩為得四無礙智故。毘舍佉。菩<span class='corr'>薩</span>生時眾川萬流住不行者。菩薩為得煩惱四流已停住故。毘舍佉。菩薩生時一切飛鳥歡喜住者。菩薩為欲破諸邪見故。毘舍佉。菩薩生時風不動搖者。菩薩為得常樂滅盡三昧故。毘舍佉。菩薩生時眾生相噉生慈心者。菩薩為得四部眷屬尊卑貴賤得和合故。毘舍佉。菩薩生時諸天還宮喜笑住者。菩薩成佛時。諸善男子及善女人。出家學道得阿羅漢。所作已辦斷絕三界生死之源。棄捨重擔無為無欲。常樂靜處熙怡喜笑。各相謂言。我等今者已得度脫生老病死。更不受胎處於生死。清淨無染猶如水渧在蓮荷上無所染著。毘舍佉。菩薩生時阿鼻地獄猛火滅者。菩薩為欲滅除眾生三毒煩惱熾然火故。毘舍佉。菩薩生時飢得飽滿者。菩薩為得身念三昧故。毘舍佉。菩薩生時餓鬼渴乏無渴乏者。菩薩為得解脫水故。毘舍佉。菩薩生時大雲注雨者。菩薩為欲雨大法雨普潤眾生故。毘舍佉。菩薩生時月光曜者。菩薩成佛時為諸眾生歡喜瞻仰故。毘舍佉。菩薩生時眾星晝現者。菩薩成佛時。為令聲聞弟子現於世間故。毘舍佉。菩薩生時日光赫烈者。菩薩為得六通大聲聞故。毘舍佉。菩薩生時華樹生華者。菩薩為令聲聞弟子得解脫華故。毘舍佉。菩薩生時果樹生果者。菩薩為令聲聞弟子得四沙門果故。毘舍佉。菩薩生時大千世界出天香者。菩薩為得如來戒香遍滿世間故。毘舍佉。菩薩生時蹈地七步者。菩薩為得七菩提道故。毘舍佉。菩薩行時白傘蔭覆者。菩薩為得涅槃蔭故。毘舍佉。菩薩行已示東方者。為諸眾生作導首故。毘舍佉。示南方者。為諸眾生作良福田故。毘舍佉。示西方者。我生已盡是最後身故。毘舍佉。示北方者。於一切眾生我得阿耨多羅三藐三菩提故。毘舍佉。示下方者。為欲破魔兵眾令其退散故。毘舍佉。示上方者。為諸天人之所歸依故。毘舍佉。作師子吼者。於天人中最尊最上。一切眾生無能及者故。爾時世尊。而說偈言<p class='lg'>　世間之導首　　無上大聖尊<br>　生時現瑞相　　眾生良福田<br>　輪轉三界中　　此為最後生<br>　於世間智慧　　如來最第一<br>　破魔兵眾已　　應供大名聞<br>　世間未曾有　　天人所歸依<br>　世尊初生時　　三十二瑞應<br>　微妙奇特相　　悉皆一時現<br>　菩薩從胎出　　地六種震動<br>　自然大光明　　遍照於十方<br>　令眾生毛豎　　各各相謂言<br>　願速得成佛　　當雨大法雨<br>　洗除煩惱垢　　令我得解脫<br>　是故我今者　　歸命無上尊　</p><p>爾時世尊說此偈已。告毘舍佉。諸佛如來不可思議。佛所說法不可思議。諸善男子及善女人。信佛所說亦不可思議。所得果報亦不可思議。譬如大雨潤澤一切人非人等皆得充足。及諸草木亦得生長。如來法雨亦復如是。普潤一切無量眾生。應得度者聞此法已皆得道果。若於人天受果報者。隨其所願皆悉得之。是故汝今應當專心受持此法。於未來世令諸四輩皆得修行。說是法時六萬天人得法眼淨。餘諸天龍阿修羅乾闥婆迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等皆悉奉行。毘舍佉。母得法眼淨。所將眷屬千五百人。於佛法僧得堅固信無有退轉。皆大歡喜作禮而去<p class='juan'>
優婆夷淨行法門經卷下</p>
</body></html>
