<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T14 </TITLE>
</head>
<BODY>

<p><b>　　<A NAME="n606"></A>No. 581</b><p class='juan'>
佛說八師經</p>
<p><span class='byline'>　　　　吳月支國居士支謙譯</span><br><p>聞如是。一時佛在舍衛國祇樹給孤獨園。時有梵志。名曰耶句。來詣佛所。阿難白佛言。有異學梵志。今來在外。欲咨所疑。天尊曰現之。梵志乃進。稽首佛足。天尊曰就座。梵志就座。須臾退坐曰。吾聞佛道厥義弘深。汪洋無涯。靡不成就。靡不度生。巍巍堂堂。猶星中月。神智妙達。眾聖中王。諸天所不逮。黎民所不聞。願開盲冥。釋其愚癡。所事何師。以致斯尊。天尊歎曰。快哉斯問。開發大行。吾前世師。其名難數。吾今自然神耀得道。非有師也。然有八師。從明得之刑戮。或為王法。所見誅治。滅及門族。死入地獄。燒煮搒掠萬毒皆更。求死不得。罪竟乃出。或為餓鬼。或為畜生。屠割剝裂。死輒更刃。魂神展轉。更相殘賊。吾見殺者。其罪如此。不敢復殺。是吾一師。佛時頌曰<p class='lg'>　殺者心不仁　　強弱相傷殘<br>　殺生當過生　　結積累劫怨<br>　受罪短命死　　驚怖遭暴患<br>　吾用畏是故　　慈心伏魔宮　</p><p>佛言。二謂盜竊。強劫人財。或為財主。刀杖加刑。應時瓦解。或為王法。收繫著獄。拷掠榜笞。五毒並至。戮之都市。宗門灰滅。死入地獄。以手捧火。洋銅沃口。求死不得。罪竟乃出。當為餓鬼。意欲飲水。水化為膿。所欲食物。物化成炭。身常負重。眾惱自隨。或為畜生。死輒更刃。以肉供人。償其宿債。吾見盜者。其罪如此。不敢復盜。是吾二師。佛時頌曰<p class='lg'>　盜者不與取　　劫竊人財寶<br>　亡者無多少　　忿恚懷憂惱<br>　死受六畜身　　償其宿債負<br>　吾用畏是故　　棄家行學道　</p><p>佛言。三謂邪婬。犯人婦女。或為夫主。邊人所知。臨時得殃。刀杖加刑。或為王法。收繫著獄。酷毒掠治。戮之都市。死入地獄。臥之鐵床。或抱銅柱。獄鬼然火。以燒其身。地獄罪畢。當更畜生。若復為人。閨門婬亂。違佛遠法。不親賢眾。常懷恐怖。多危少安。吾見是故。不敢邪婬。是吾三師。佛時頌曰<p class='lg'>　婬為不淨行　　迷惑失正道<br>　精神魂魄馳　　傷命而早夭<br>　受罪頑癡荒　　死復墮惡道<br>　吾用畏是故　　棄家樂林藪　</p><p>佛言。四謂惡口兩舌妄言綺語。譖入無罪。謗毀三尊。舌致捶杖。亦致滅門。死入地獄。獄中鬼神。拔出其舌。以牛犁之。洋銅灌口。求死不得。罪畢乃出。當為畜生。畯僖騚ヾC若後為人。言不見信。口中痧銦C多逢譖謗。罵詈之聲。臥輒惡夢。有口不能得含佛經之至味。吾見是故。不敢惡口。是吾四師。佛時頌曰<p class='lg'>　欺者有四過　　讒佞傷良貞<br>　受罪癡聾盲　　蹇吃口臭腥<br>　癡狂不能言　　死入拔舌囹<br>　吾修四淨口　　自致八音聲　</p><p>佛言。五謂嗜酒。酒為毒氣。主成諸惡。王道毀仁澤滅。臣慢上忠。敬朽父。失禮母。失慈子。凶逆孝道。敗夫失信。婦奢婬。九族諍財產耗。亡國危身。無不由之。酒之亂道三十有六。吾見是故。絕酒不飲。是吾五師。佛時頌曰<p class='lg'>　醉者為不孝　　怨禍從內生<br>　迷惑清高士　　亂德敗淑貞<br>　吾故不飲酒　　慈心濟群生<br>　淨慧度八難　　自致覺道成　</p><p>佛言。六謂年老。夫老之為苦。頭白齒落。目視[<a href='javascript:showpic("../fontimg/073509.gif")'>梳-木+目</a>][<a href='javascript:showpic("../fontimg/073509.gif")'>梳-木+目</a>]。耳聽不聰。盛去衰至。皮緩面皺。百節痛疼。行步苦極。坐起呻吟。憂悲惱苦。識神轉滅。便旋即忘。命日促盡。言之流涕。吾見無常。災變如斯。故行求道。不欲更之。是吾六師。佛時頌曰<p class='lg'>　吾念世無常　　人生要當老<br>　盛去日衰羸　　形枯而白首<br>　憂勞百病生　　坐起愁痛惱<br>　吾用畏是故　　棄家行學道　</p><p>佛言。七謂病瘦。肉盡骨立。百節皆痛。猶被杖楚。四大進退。手足不任。氣力虛竭。坐臥須人。口燥脣燋。筋斷鼻坼。目不見色。耳不聞音。不淨流出。身臥其上。心懷苦惱。言輒悲哀。今睹世人。年盛力壯。華邑暐曄。福盡罪至。無常百變。吾睹斯患。故行求道。不欲更之。是吾七師。佛時頌曰<p class='lg'>　念人衰老時　　百病同時生<br>　水消而火滅　　刀風解其形<br>　骨離筋脈絕　　大命要當傾<br>　吾用畏是故　　求道願不生　</p><p>佛言。八謂人死。四百四病。同時俱作。四大欲散。魂神不安。風去息絕。火滅身冷。風先火次。魂靈去矣。身體挺直。無所復知。旬日之間。肉壞血流。[<a href='javascript:showpic("../fontimg/029820.gif")'>月*逢</a>]脹爛臭。無一可取。身中有蟲。還食其肉。筋脈爛盡。骨節解散。髑髏異處。脊脅肩臂。[<a href='javascript:showpic("../fontimg/029524.gif")'>月*坒</a>]脛足指。各自異處。飛鳥走獸。競來食之。天龍鬼神。帝王人民。貧富貴賤。無免此患。吾見斯變。故行求道。不欲更之。是吾八師。佛時頌曰<p class='lg'>　我惟老病死　　三界之大患<br>　福盡而命終　　氣絕於黃泉<br>　身爛還為土　　魂魄隨因緣<br>　吾用畏是故　　學道昇泥洹　</p><p>於是梵志聞佛所說。心開意解。即得道跡。前受五戒。為清信士。不殺不盜不婬不欺。奉孝不醉。歡喜而去佛說八師經<p class='juan'>
</p>
</body></html>
