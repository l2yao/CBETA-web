<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p><p></li><p><b>　　<A NAME="n82"></A>No. 595</b><p class='juan'>
佛說嗟[<a href='javascript:showpic("../fontimg/043079.gif")'>革*蔑</a>]曩法天子受三歸依獲免惡道經</p>
<p><span class='byline'>　　　　西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p>如是我聞。一時世尊。在舍衛國。祇樹林給孤獨園。與大苾芻眾俱。是時有一天子。名嗟[<a href='javascript:showpic("../fontimg/072643.gif")'>革*(卄/(ㄇ@人)/戊)</a>]曩法。天報將盡。唯餘七日。而乃先現五衰之相。身無威德。垢穢旋生。頭上花鬘。咸悉萎萃。諸身分中。臭氣而出。兩腋之下。悉皆汗流。時嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。由是之故。不樂本座。宛轉於地。悲哀啼泣。而作是言。苦哉苦哉。曼那吉爾池。苦哉苦哉。洗浴之池。苦哉苦哉。寶車與麤惡歡喜雜林等。如是諸園苑。不復更遊戲。苦哉苦哉。跛里耶多羅迦花。永不採摘。雜寶柔軟之地。永不履踐。苦哉苦哉。天眾妓女端嚴殊妙。常所侍衛。今相捨離。是時有餘天子。見斯事已。往帝釋所。白言天主。彼嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。五衰現前。命餘七日。宛轉在地。悲哀啼泣。作如是言。苦哉苦哉。曼那吉爾。洗浴等池。苦哉苦哉。寶車及麤惡歡喜雜林等。如是諸園苑。不復更遊戲。苦哉苦哉。跛里耶多羅迦花。永不採摘。雜寶柔軟之地。永不履踐。苦哉苦哉。天眾妓女。端嚴殊妙。常所侍衛。今相捨離。天主。我見是已。心甚傷切。故來告白<p>爾時帝釋天主。心悲愍故。往嗟[<a href='javascript:showpic("../fontimg/043079.gif")'>革*蔑</a>]曩法所。而告之言。天子云何。而汝賢者。宛轉於地。悲哀啼泣。說諸苦事。傷動見者。時嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。忽聞是語。從地而起。整服肅容。合掌而立。白帝釋言。天主。我今壽命唯餘七日。命終之後。墮閻浮提王舍大城。以宿業故而受豬身。天主。既受彼身。於多年中。食噉糞穢。我觀此苦。是故愁憂<p>爾時帝釋天主。聞是語已。心甚悲愍。告嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法天子言。賢者。汝可誠心歸命三寶。應作是言。歸依佛兩足尊。歸依法離欲尊。歸依僧眾中尊。時彼嗟[<a href='javascript:showpic("../fontimg/072643.gif")'>革*(卄/(ㄇ@人)/戊)</a>]曩法天子。以死怖故。畏傍生故。白帝釋言。憍尸迦。我今歸依佛兩足尊。歸依法離欲尊。歸依僧眾中尊。時彼天子。受三歸已心不間斷。以至命終。諸天之法。下智有見。不能觀上。時帝釋天主。觀彼天子。生於何處。為生南閻浮提王舍大城受豬身耶。為不受豬身。盡彼天眼。觀之不見。又觀傍生鬼界。亦復不見。又觀娑訶世界人間。亦復不見。乃至四大王眾天。及忉利天。盡彼觀察。都不能見<p>爾時帝釋天主。既不見已。心生疑慮。於是帝釋往祇樹林。詣世尊所。頂禮佛足。退坐一面。白佛言。世尊。彼嗟[<a href='javascript:showpic("../fontimg/072643.gif")'>革*(卄/(ㄇ@人)/戊)</a>]曩法天子。五衰現前。命在七日。宛轉在地。悲哀啼泣。說諸苦事。傷動見者。我時到彼。見此事已。而問之言。云何賢者。悲啼懊惱。憔悴若此。時嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。而告我言。我今壽命。唯餘七日。命終之後。墮閻浮提。生王舍城。而受豬身。於多年中以諸糞穢而為食噉。我聞此說。心極悲愍。乃告之言。今汝賢者。欲脫斯苦。當歸命三寶。作如是言。歸依佛兩足尊。歸依法離欲尊。歸依僧眾中尊。時嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。以死怖故。畏傍生故。而白我言。我今歸依佛兩足尊。歸依法離欲尊。歸依僧眾中尊。時嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。受三歸竟。而後命終。世尊。我今不知。彼嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法。託生何處<p>爾時世尊。以正遍知。告帝釋言。憍尸迦。今嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法天子。已生睹史多天。受五欲樂。爾時帝釋天主。聞佛語已。歡喜踊躍。心意快然。諸根圓滿。即於佛前。說伽陀曰<p class='lg'>　若歸依於佛　　彼不墮惡道<br>　棄捨人身已　　當獲得天身<br>　若歸依於法　　彼不墮惡道<br>　棄捨人身已　　當獲得天身<br>　若歸依於僧　　彼不墮惡道<br>　棄捨人身已　　當獲得天身　</p><p>復說伽陀曰<p class='lg'>　誠心歸命佛　　彼人當所得<br>　若晝若夜中　　佛心常憶念<br>　誠心歸命法　　彼人當所得<br>　若晝若夜中　　法力常加持<br>　誠心歸命僧　　彼人當所得<br>　若晝若夜中　　僧威常覆護　</p><p>爾時帝釋天主。說伽陀已。世尊印言。如是如是<p class='lg'>　歸命佛法僧　　定不墮惡道<br>　棄捨人身已　　當獲得天身　</p><p>爾時世尊。說伽陀曰<p class='lg'>　若佛陀二字　　得到於舌上<br>　同彼歸命等　　不虛過一生<br>　若達磨二字　　得到於舌上<br>　同彼歸命等　　不虛過一生<br>　若僧伽二字　　得到於舌上<br>　同彼歸命等　　不虛過一生　</p><p>又說偈言<p class='lg'>　佛法僧名若不知　　彼人最下故不獲<br>　輪迴宛轉而久處　　如迦尸花住虛空　</p><p>佛說是經已。諸苾芻眾。天帝釋等。一切大眾歡喜。信受作禮而退佛說嗟[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]曩法天子受三歸獲免惡道經<p class='juan'>
</p>
</body></html>
