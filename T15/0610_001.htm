<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p><p></li><p><b>　　<A NAME="n184"></A>No. 610</b><p class='juan'>
佛說內身觀章句經</p>
<p><span class='byline'>　　　　失譯人名在後漢錄</span><br><p class='lg'>　一切一其心　　皆聽美言訓<br>　佛所從得道　　且聽我彼經<br>　彼空亦不斷　　有行皆非常<br>　夫行不敗壞　　佛以講授經<br>　深微難見事　　非章原之句<br>　通彼能敷演　　是以故為師<br>　從本以存本　　有造法之積<br>　從慧以除棄　　上士所講說<br>　所從因緣有　　有行皆無有<br>　亦有前世除　　無知彼諸行<br>　亦如欲演身　　日親之所講<br>　大災患無數　　皆以歸流身<br>　刪定如本文　　所演眾要言<br>　靡麗五字句　　明誓以勸勉<br>　以頌文具足　　偶字音商備<br>　若花實雜糅　　皆聽彼我誨<br>　身非人非命　　不丈夫非士<br>　若體若不豔　　斯事都無彼<br>　夫身造而有　　以有即敗亡<br>　無強皆歸命　　如沫蹈踐碎<br>　無強則無常　　無常即無樂<br>　無常亦為苦　　非身身非我<br>　身非常亦苦　　非彼應為身<br>　若體豔我有　　身都無可有<br>　若以都無體　　有存亦有亡<br>　慧者以本末　　何彼已有體<br>　若以無主者　　不得以自由<br>　有校計若此　　何彼體我有<br>　斯體身為空　　體我有為虛<br>　應因緣為有　　非身逝心造<br>　非眾人身造　　亦非自身造<br>　都無身有造　　亦身無不造<br>　以身無造者　　從彼為得諦<br>　亦非都骨節<br>　從前世方來　　亦非天造身<br>　非神所化城　　非無行無本<br>　無因為自有　　是身有所由<br>　有事亦有物　　有本有所起<br>　稍稍為生有　　本以癡亦愛<br>　心與愛有漏　　亦有縛亦結<br>　行二品為漏　　斯為本亦餘<br>　世與受因緣　　以由彼斯身<br>　以漸能致有　　初始有精沫<br>　精沫為轉凝　　足為生兩兩<br>　以兩為轉厚　　以序有四體<br>　為生頭第五　　若干骨積聚<br>　從行為用成　　頭九為髑髏<br>　頞[<a href='javascript:showpic("../fontimg/043416.gif")'>出*頁</a>]為二骨　　齒根三十二<br>　齒三十二骨　　頸為與耳本<br>　鼻為與上齶　　心與頸嚨喉<br>　凡為骨八十　　頰車與頸四<br>　咽亦為骨四　　左臂與右臂<br>　凡有骨五十　　若其斯左脅<br>　應有十三肋　　亦斯右脅然<br>　應有肋十三　　斯為四十八<br>　三三三相連　　二為二相連<br>　其餘不相連　　身者以為彊<br>　如束葦無彊　　脊膂三十二<br>　尻與腰為三　　若其斯左脾<br>　骨為二十五　　右髀為亦然<br>　為骨二十五　　肩髀有骨四<br>　凡三百二十　　敷演名之諦<br>　佛以日斷嗣　　彼[<a href='javascript:showpic("../fontimg/003165.gif")'>暇-日</a>]悉以聚<br>　諸根為以縫　　非瘡而裹之<br>　肉血以塗[<a href='javascript:showpic("../fontimg/073521.gif")'>打-丁+荼</a>]　　如木機關縷<br>　為如幻師幻　　骨機關亦然<br>　以筋纏縛成　　合聚骨若此<br>　以為是形體　　愚者莫不著<br>　智者而不著　　生革以隱蔽<br>　九孔為大瘡　　周匝為滲漏<br>　不淨腐臭處　　口啄如為孔<br>　滿之以諸穀　　是身為若此<br>　以進若干腑　　毛髮與爪齒<br>　塵埃亦皮革　　骨節亦骨髓<br>　為凡筋與脈　　胃與心亦脾<br>　大腸亦小腸　　肝與肺亦腎<br>　脂[<a href='javascript:showpic("../fontimg/029905.gif")'>月*費</a>]亦大便　　淚與唾亦汗<br>　鼻涕膏亦血　　寒熱肪小便<br>　[<a href='javascript:showpic("../fontimg/073522.gif")'>膍-囟+山</a>]之與[<a href='javascript:showpic("../fontimg/073522.gif")'>膍-囟+山</a>]膜　　皆以沈沒彼<br>　如泥塗老牛　　如其成不知<br>　身之內與外　　夫城骨與牆<br>　肉血為塗嚴　　為怨所破壞<br>　甯陞H內外　　彼央若干百<br>　以為貪其肉　　其外亦災害<br>　皆以多尤彼　　斯身腐敗壞<br>　譬如久故城　　晝夜供侍之<br>　壞如已復壞　　如坎與空聚<br>　痤s賊俱止　　取之欺殆人<br>　身為毒虺穴　　夫毒虺劇毒<br>　琱_身居止　　喜怒毒奸弊<br>　孚不和大毒　　正使滿百歲<br>　琤H和安隱　　忿則無反復<br>　須臾復不安　　斯身為災禍<br>　嫌而有恐畏　　如虎遊荒澤<br>　有畏多恐怖　　諸念為以仰<br>　為一切苦器　　亦為諸劇事<br>　斯身主為受　　沈於苦之法<br>　一切諸病宅　　為老死之法<br>　身為增恩愛　　苦以寒與熱<br>　或風而不和　　是則病如生<br>　為敗壞諸根　　失疾賊害人<br>　老死笮厄人　　如雪聚得火<br>　疾而為解釋　　斯若此無數<br>　身之多災禍　　吾所演一切<br>　未能已備具　　要以為諸苦<br>　腐身為不實　　多因緣以成<br>　大耶以為軀　</p>佛說內身觀章句經<p class='juan'>
</p>
<p><b>　　<A NAME="n186"></A>十一因緣章</b><p>佛言。行者有十一因緣。滅道制令人不墮惡道。當不識者。謂萬物。一為大會。謂人眾。二者多食。謂諸美。亦謂過飽。三者為多行。謂多業。四為多喧。謂多語。五為多睡眠。六為會聚。謂禪中。七為習行。謂多事。八為愛身。九為輕。謂非法語。十為貪謂多欲。十一為不好善處居。謂惡人中。行道者當斷是十一因緣。得道疾</body></html>
