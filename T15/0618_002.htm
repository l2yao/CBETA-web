<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
達摩多羅禪經卷下</p>
<p><span class='byline'>　　　　東晉三藏佛陀跋陀羅譯</span><br><p><b>　　<A NAME="n226"></A>修行方便道不淨觀退分第九</b><p class='lg'>　如我力所能　　已說安般念<br>　修行不淨觀　　次第應分別<br>　不淨方便觀　　思惟念退減<br>　明智所知相　　是今我當說<br>　修行初方便　　自於身少分<br>　背淨開皮色　　觀其所起相<br>　雖暫壞皮色　　不力勤方便<br>　淨想還復生　　說名修行退<br>　不能起所應　　重令皮色壞<br>　淨想仍不除　　亦名修行退<br>　修行愛欲增　　應往至[<a href='javascript:showpic("../fontimg/001584.gif")'>蒙-卄</a>]間<br>　取彼不淨相　　還來本處坐<br>　所見諸死屍　　我身亦復然<br>　一心內觀察　　如彼[<a href='javascript:showpic("../fontimg/001584.gif")'>蒙-卄</a>]間相<br>　彼為我作證　　由是得真實<br>　已得真實相　　不復起邪想<br>　如是方便修　　慧眼猶不淨<br>　當知是顛倒　　無智癡冥聚<br>　若於足指緣　　闇亂心不住<br>　當於上繫心　　觀察求升進<br>　於上壞色處　　其心復馳亂<br>　當力勤精進　　方便離退過<br>　勿為煩惱染　　令不至解脫<br>　自勉勤方便　　疾得到涅槃<br>　自於身壞相　　繫念無分散<br>　日夜勤修習　　莫令煩惱起<br>　修行微妙想　　世尊之所說<br>　常能守護想　　是終不退減<br>　具足觀內身　　其念已堅固<br>　次應觀外緣　　漸習令增廣<br>　於外已周滿　　堅固三摩提<br>　當知是不久　　次第盡諸漏<br>　如王無器甲　　安足不堅固<br>　而欲禦怨敵　　必為彼所害<br>　修行於自身　　愚癡未決定<br>　而欲觀外緣　　是必於行退<br>　我已說比丘　　無黠故修退<br>　更有餘退過　　今當說善聽<br>　當知修行退　　沒在癡冥故<br>　或為盛煩惱　　業行所障蔽<br>　有人因色欲　　而起煩惱退<br>　於彼美豔色　　癡愛覆正念<br>　種種上衣服　　文彩發光澤<br>　瓔珞莊嚴具　　金銀眾妙寶<br>　於先俗所樂　　修行還顧戀<br>　因此動欲想　　當知是必退<br>　形相計端嚴　　處處著姿好<br>　一切身肢節　　妄想起貪欲<br>　身體諸肢節　　細滑柔軟觸<br>　憶此本所更　　欲火還復熾<br>　或泣或言笑　　歌舞相顧盻<br>　綵服貫珠環　　文繡莊嚴具<br>　來去若容止　　流轉行者心<br>　顧念是威儀　　欲起令退轉<br>　有人情欲深　　不專在四種<br>　愚癡增煩惱　　遇形起婬亂<br>　是則極惡欲　　疾令修行退<br>　由是諸愛欲　　迷亂失正念<br>　相與想明了　　是終不退轉<br>　諦自見內身　　次外善觀察<br>　境界廣增滿　　周匝見嶮岸<br>　不識究竟處　　修行疾退沒<br>　於身深愛著　　怖異不能進<br>　修行生疑怖　　是必疾退減<br>　若欲離疑怖　　於身修厭患<br>　厭患想已生　　其心猶馳亂<br>　當知修行者　　是必復還退<br>　已說諸修行　　不淨方便退<br>　若於勝道中　　退亦如前說　</p><p>方便不淨退分竟<p><b>　　<A NAME="n227"></A>修行方便不淨觀住分第十</b><p class='lg'>　我已略分別　　不淨退減分<br>　如其住過相　　今當次第說<br>　修行煩惱業　　增長內充滿<br>　不曉知度法　　愚癡縛令住<br>　自於身少分　　背淨壞皮色<br>　不知升進法　　煩惱增故住<br>　或有漸升進　　遍身見壞相<br>　不能求外緣　　樂觀內身住<br>　若於外境界　　修行心樂進<br>　欲去應隨去　　方便勿令住<br>　未見究竟處　　而便中路止<br>　癡冥住所縛　　猶如象繫樹<br>　骨想有堅相　　其體密無間<br>　不次行眾想　　亦不求升進<br>　又無厭離心　　亦不能決定<br>　修行雖成就　　不淨奇特道<br>　不能起勝想　　令其身柔軟<br>　若不柔軟身　　流覺則不生<br>　不能生流覺　　是說修行住　</p><p>不淨觀方便道住分竟<p><b>　　<A NAME="n228"></A>修行方便道不淨觀升進分第十一</b><p class='lg'>　已說不淨觀　　方便道住過<br>　若於勝道中　　住應如前說<br>　今當次第說　　不淨升進法<br>　先總相思惟　　繫念不淨緣<br>　次住身少分　　正觀察自相<br>　自在及外緣　　二種說無量<br>　行者於內身　　自在三摩提<br>　勤習正方便　　周滿究竟處<br>　外緣無量者　　境界普周遍<br>　而於彼正受　　不能數自在<br>　又自觀內身　　是亦說無量<br>　謂於自身處　　種種眾多色<br>　筋連與肉段　　其數各五百<br>　提賴與揵大　　是皆有六種　</p><p>提賴似果。揵大似癰。盡在腹內<p class='lg'>　三十六動物　　三百二十骨<br>　節解九百分　　九十千種脈<br>　宣氣通諸味　　三萬六千道<br>　身中諸毛孔　　九十九萬數<br>　身內侵食蟲　　戶有八十千<br>　內血外精氣　　是二共和合<br>　先得迦羅邏　　身根與命根<br>　是身不淨起　　出自迦羅邏<br>　結業之所起　　愚惑生樂著<br>　二種重煩惱　　愛恚癡冥心<br>　謂初受生時　　興二顛倒想<br>　於內生愛欲　　於外起瞋恚<br>　男有如是想　　女則上相違<br>　不淨迦羅邏　　迦羅邏起泡<br>　從泡生肉段　　漸厚成支節<br>　出胎名嬰兒　　轉次為童子<br>　如是漸增長　　盛壯謂中年<br>　年逝形枯悴　　朽耄日衰老<br>　識滅壽命終　　身壞白骨現<br>　青毀節節離　　消碎盡磨滅<br>　如是十五種　　修行觀自相<br>　始從迦羅邏　　次第衰老死<br>　七日漸毀變　　乃至灰滅盡<br>　宿世曾修行　　先從迦羅邏<br>　出生至老死　　次第諦觀察<br>　白骨青赤相　　肢節皆離散<br>　骨瑣及羸朽　　腐壞盡磨滅<br>　彼諸修行者　　思惟不淨念<br>　有從因觀察　　或果方便學<br>　成就深妙慧　　能了是相義<br>　觀察迦羅邏　　乃至一切分<br>　四大和合淨　　造色五情根<br>　無量極微種　　一切從彼起<br>　當復更觀察　　死後次第相<br>　日日漸變異　　乃至於七日<br>　無復有來去　　視瞻笑語言<br>　容止悉已滅　　捨離威儀姿<br>　死屍漸漸異　　其色日毀變<br>　青等諸不淨　　如是次第現<br>　[<a href='javascript:showpic("../fontimg/029820.gif")'>月*逢</a>]脹膿爛潰　　流漫極臭處<br>　種種諸蟲出　　見已離色欲<br>　觀察本所著　　已壞食不盡<br>　離散在處處　　能滅全具欲　</p><p>上言端正非其本亦應言全具<p class='lg'>　自見枯朽骨　　無復滋潤相<br>　久故極麤澀　　能離細滑欲<br>　腐碎若塵塺　　磨滅無所有<br>　成就如是相　　遠離有形欲(有形不必患是眾生)<br>　五欲亦五壞　　隨病而對治<br>　相對真實相　　修行正觀察<br>　色變若離散　　威儀容止滅<br>　羸朽及磨碎　　是名五種壞<br>　此則自身中　　無量諸境界<br>　修行正憶念　　悉能得自在<br>　已說二無量　　自在及境界<br>　修行不自在　　亦已分別說<br>　於是不淨念　　聞思與修慧<br>　正觀開慧眼　　是說有三種<br>　作想有二種　　時復不想住<br>　俱開解思惟　　或時非開解(解即開也)<br>　第三性無垢　　離垢清淨住<br>　不想不開解　　是慧修禪起<br>　起身寂止樂　　餘二則不能<br>　心亦寂靜樂　　是名為修慧<br>　滋潤身柔軟　　此則寂靜相<br>　二俱不柔軟　　當知非寂靜<br>　彼二不寂靜　　一則安隱住<br>　是說色有中　　修禪所起慧<br>　不淨觀一智　　依止十地起<br>　根本及未至　　亦說欲中間<br>　依住一界身　　境界於欲色<br>　化生既命終　　即滅無不淨<br>　身淨無餘穢　　不能起厭患<br>　唯觀彼生滅　　變易無常相<br>　胞胎所生身　　則有死屍形<br>　於身起淨想　　不淨觀對治<br>　不求止貪欲　　思惟習厭患<br>　更有淨對治　　不作厭患想<br>　方便淨解脫　　智者開慧眼<br>　謂於不淨緣　　白骨流光出<br>　從是次第起　　青色妙寶樹<br>　黃赤若鮮白　　枝葉花亦然<br>　上服珠瓔珞　　種種微妙色<br>　是則名修行　　淨解方便相<br>　於彼不淨身　　處處莊嚴現<br>　階級次第上　　三昧然慧燈<br>　從彼一身出　　高廣普周遍<br>　一切餘身起　　莊嚴亦如是<br>　此則淨解脫　　方便不淨觀<br>　若能須臾頃　　修習此勝觀<br>　是則順佛教　　堪受一切施<br>　世尊所稱歎　　三界良福田<br>　說餘一切相　　功德亦復然<br>　白骨青瘀想　　成就心厭離<br>　因是不淨念　　方便度諸地<br>　所謂身念止　　受心法念處<br>　煖來及頂忍　　世間第一法<br>　見道及修道　　乃至漏盡智<br>　因是方便度　　一切功德地<br>　從初身念觀　　乃至究竟處<br>　佛說不淨念　　一切諸種子<br>　世尊說貪欲　　利入深無底<br>　正受對治藥　　當修厭離想<br>　一切餘煩惱　　悉能須臾治<br>　我已說不淨　　方便升進法<br>　餘有勝道進　　相行如前說　</p><p>不淨念升進分第十一竟<p><b>　　<A NAME="n229"></A>修行方便道不淨決定分第十二</b><p class='lg'>　不淨升進分　　相義我已說<br>　今當說修行　　不淨決定分<br>　不為惡戒縛　　亦非業煩惱<br>　心不背解脫　　歡喜常志樂<br>　如是隨順生　　麤澀四大滅<br>　柔軟寂止樂　　三昧於中起<br>　從定生智慧　　修行能厭患<br>　厭想已修起　　則能離有愛<br>　思惟離有愛　　解脫實智生<br>　已生解脫智　　於縛得解脫<br>　從是得無為　　究竟離三有<br>　是說名修行　　成就決定分<br>　天王五威相　　觀相壞煩惱<br>　漏過漸衰薄　　由是究竟滅<br>　人王有五相　　獸王相亦然<br>　諸地相明了　　說名為決定<br>　動身四顧視　　奮威暢大音<br>　自在獨遊步　　師子王威相<br>　於此十五相　　修行生決定<br>　能令彼地中　　一切諸垢滅<br>　繫念三摩提　　出諸煩惱縛<br>　惡露不淨想　　能生厭離心<br>　青瘀等諸想　　修行善決了<br>　更有餘三想　　明想及觀想<br>　第三說空想　　修習寂滅慧<br>　淨色及自身　　所起諸煩惱<br>　貪欲瞋恚癡　　從是正觀滅<br>　此一一諸想　　各三想眷屬<br>　能除貪欲等　　結縛使惱纏<br>　是諸一切想　　明審善觀察<br>　是名修行者　　決定不淨想<br>　久故朽白骨　　疏瘠羸相現<br>　破碎若塵塺(音昧)　　一切悉磨滅<br>　從下次第起　　方便壞所依<br>　淨慧之所說　　修行決定相<br>　無量深妙種　　一切普周遍<br>　彼決定真實　　生如金翅鳥<br>　次起清淨地　　平坦極莊嚴<br>　勇猛寶師子　　牛王若龍象<br>　此諸未曾類　　處處決定相<br>　始因不淨生　　亦從不淨長<br>　初起迦羅邏　　住於不淨中<br>　觀彼七日住　　念頃不暫停<br>　修行善明了　　是則說決定<br>　如是一切分　　悉能知相義<br>　明見彼真實　　念念有生滅<br>　因習諸骨想　　修行覺意生<br>　能起覺支想　　說名為決定<br>　彼諸修行者　　分別三種想<br>　或有始習行　　或已少習行<br>　或有久修習　　是悉近決定<br>　隨彼智慧力　　趣向有差別<br>　初業者始起　　少習心已住<br>　久學能趣緣　　是說三種修<br>　初業名始種　　第二為長養<br>　最後能捨離　　說名為決定<br>　不淨有二種　　或共或非共<br>　如前三眷屬　　是離共不淨<br>　聞思與修慧　　三種不淨念<br>　於此一切種　　修行諦明了<br>　善分別離欲　　是說名決定　</p><p>不淨決定分第十二竟<p><b>　　<A NAME="n230"></A>修行觀界第十三</b><p class='lg'>　安般不淨念　　退住與升進<br>　決定真實相　　悉已分別說<br>　修行界方便　　廣略差別相<br>　甚深微妙義　　今當次第說<br>　有因先修習　　安般不淨念<br>　然後觀諸界　　安樂速究竟<br>　自以方便度　　此苦難成就<br>　頂上兩眉間　　繫念令不亂<br>　寂止潤澤生　　三摩提增長<br>　所依已柔軟　　三昧安不動<br>　擾亂不淨心　　智者悉調伏<br>　已隨調伏心　　安住修行處<br>　是處起明想　　一切身分現<br>　初從一髮始　　如其相憶念<br>　於一見自相　　然後總眾髮<br>　次第三十六　　自相總亦然<br>　佛說三十六　　各各有住處<br>　或時彼諸界　　合聚內觀察<br>　猶如明眼人　　開倉見五穀<br>　時復有逆順　　超越次第觀<br>　一界藉其下　　餘種悉處上<br>　次第相連持　　一一知其相<br>　雜色不雜色　　周滿悉觀察<br>　止心在一處　　境界遍十方<br>　處處安置已　　依是勤修習<br>　一髮為百分　　思惟正憶念<br>　復於一分中　　分別五種界<br>　次於空界上　　識相別觀察<br>　修行見無垢　　清淨妙相生<br>　譬如水上泡　　明淨無障翳<br>　是處觀諸界　　各各見自相<br>　水濕地堅強　　風動火燒熱<br>　虛空無障礙　　別知是識相<br>　青黃赤白綠　　及與頗梨色<br>　於此眾雜色　　修行具足觀<br>　虛空堅固相　　彌廣周遍住<br>　難沮喻金剛　　金剛慧能壞<br>　於上曼荼羅　　則有熟相現<br>　譬如火熾然　　能破彼堅固<br>　或見生疑怪　　其心大恐怖<br>　明者能決定　　增益諸功德<br>　已壞虛空界　　能起升進相<br>　融壞若流注　　復碎如塵塺<br>　修行見真實　　則生解脫相<br>　空界既已壞　　上諸界亦然<br>　是則壞相上　　有餘壞相起<br>　若復餘一種　　於上觀諸界<br>　次第普周遍　　俱壞如前說<br>　觀察六六種　　六三及四二<br>　如是六十二　　世尊略說界<br>　色壞有三種　　剎那世極微<br>　無色唯二種　　無為無壞相<br>　修界不淨念　　則能捨貪欲<br>　順界方便觀　　是治我慢藥<br>　觀界四無量　　除滅瞋恚毒(一無常頃名剎那)<br>　阿難說是言　　當修五念處<br>　世尊告之曰　　更有第六念<br>　髮毛爪齒骨　　筋肉厚薄皮<br>　肪[<a href='javascript:showpic("../fontimg/029375.gif")'>月*冊</a>]髓腦膜　　脾腎心肝肺<br>　胞胃大小腸　　屎尿膿涕唾<br>　垢污諸血淚　　黃白及痰[<a href='javascript:showpic("../fontimg/022480.gif")'>病-丙+陰</a>]<br>　三十六不淨　　觀察三種界<br>　是中濕相水　　火熱地堅強<br>　諸有形色處　　內外飄動相<br>　出入息語言　　通利等迴轉<br>　一切總說五　　是相名風界<br>　眼耳鼻舌身　　毛孔咽喉空<br>　山巖室宅中　　內外無障礙<br>　如是一切種　　悉名為空界<br>　於彼六情根　　所生諸識種<br>　如是多無量　　總說名識界<br>　佛言應當知　　六界非有我<br>　不觀陰界相　　計我及我所<br>　一切內外界　　是處意迴轉<br>　從是意行處　　三受十八種<br>　六觸及四處　　世尊之所說<br>　愛慢諸煩惱　　悉於是中起<br>　是身眾微合　　虛妄空無主<br>　非我非眾生　　迷惑計真實<br>　佛告羅[<a href='javascript:showpic("../fontimg/023523.gif")'>目*侯</a>]羅　　觀界悉無常<br>　如是六種界　　說從六處起<br>　修習六巧便　　六時各觀一<br>　色處悉具足　　無色唯識界<br>　彼種所依處　　相行地境界<br>　對治與所治　　如實知分數<br>　身中諸界種　　還自生苦惱<br>　譬如養毒蛇　　終為彼所害<br>　四大生造色　　即共造色住<br>　和合相間錯　　還為四大壞<br>　不淨方便觀　　先於造色起<br>　安般方便念　　要從四大始<br>　若彼修行者　　增廣二方便<br>　四大及造色　　和合等觀察<br>　始入根本處　　彼先壞造色<br>　入已然後觀　　所因四大壞<br>　定慧漸增廣　　念處具成就<br>　和合總觀察　　一切悉寂滅<br>　彼三十六物　　臭穢壞磨滅<br>　此三與十想　　修行增厭離<br>　佛說是根本　　能及一切惡<br>　四十九種法　　三昧於中起<br>　修行諦觀察　　自身及欲界<br>　無量不淨種　　穢惡悉充滿<br>　眾苦所逼迫　　盛火極熾然<br>　無常變壞相　　見已生厭離<br>　色界相似種　　微妙相顯現<br>　深樂求出離　　增進厭患想<br>　有覺亦有觀　　離欲生喜樂<br>　寂然入初禪　　內外悉清淨<br>　所依及境界　　如練真金像<br>　自身處梵世　　於中極娛樂<br>　又見五支相　　身及境界現<br>　第二滅覺觀　　內淨心一處<br>　從定生喜樂　　四支身內現<br>　所依及境界　　譬如真珊瑚<br>　第三處離喜　　行捨念慧除<br>　身受樂三昧　　五支相明了<br>　所依青琉璃　　清淨甚微妙<br>　緣少身無量　　諸根次第起<br>　第四斷苦樂　　憂喜先已滅<br>　不苦不樂捨　　念淨三摩提<br>　如是四支相　　現身及境界<br>　出息入息滅　　所依極淳白<br>　過色滅有對　　是說入空處<br>　過空相識定　　過識無所有<br>　過是無所有　　非想非非想<br>　善知諸界相　　不味亦不縛<br>　清淨四梵行　　高廣無有量<br>　慈悲普周遍　　喜捨亦復然<br>　根本四禪中　　修起五神通<br>　三昧現在前　　繫心觀自身<br>　作輕及軟想　　漸舉不令動<br>　境界現在前　　離地如胡麻<br>　稍進如大麥　　轉次高四指<br>　此床至彼床　　漸漸能隨意<br>　飛行及變化　　自在無障礙<br>　是名修行者　　微妙神通力<br>　繫心於自身　　禪定現在前<br>　諦取外音聲　　如其實皆聞<br>　繫心於自身　　禪定現在前<br>　觀他心所念　　一心皆悉知<br>　繫心於自身　　禪定現在前<br>　自憶念此生　　從胎及中陰<br>　漸見前身事　　乃至百千劫<br>　一切諸所更　　如實憶念知<br>　繫心於自身　　禪定現在前<br>　觀察眾生類　　生死及形色<br>　隨其業果報　　中陰五道生<br>　修行天眼淨　　一切如實見<br>　根本諸地中　　無量餘功德<br>　修行心自在　　一切悉具足<br>　所謂八背捨　　勝處一切入<br>　背捨相有五　　不淨與淨相<br>　色相煩惱識　　略說是五相<br>　勝處先自身　　內色外少色<br>　若好若醜一　　外多二亦然<br>　內無有色想　　外觀少多色<br>　二俱若好醜　　是前四勝處<br>　後四內無色　　外青黃赤白<br>　一切入四大　　四色與空識<br>　觀外及內身　　一相無差別<br>　諸辯妙願智　　無諍三摩提<br>　逆順與超越　　無量三昧門<br>　明智決定觀　　具足五種滿<br>　一身二境界　　定相普周遍<br>　第三憶念滿　　修行喜厭捨<br>　第四諸地滿　　十處相明了<br>　三乘根具足　　是說第五滿<br>　界方便成就　　久遠癡冥滅<br>　能令意清淨　　無垢如虛空<br>　如是諸功德　　一切悉究竟　</p><p>觀界第十三竟<p><b>　　<A NAME="n231"></A>修行四無量三昧第十四</b><p>修行者。若欲廣修慈心。先當繫心所緣漸習令無量。滅除過惡心不諍競亦無怨結。無恚清淨。謂於親中怨三種九品眾生無量無數。安處十方盡三分際淳一樂行。唯除國土世界。於眾生世界周普總緣成就遊。行者修慈方便。先等心思惟。總緣一切眾生。令心堅固滅除瞋恚而起慈心。是名總觀慈無量三昧。如是總觀猶為瞋恚所縛者。當於上親修別相慈。次於中親下親中人怨家次第修習九品慈心。漸離瞋恚心生愛念與種種樂具。與是樂已然後於一切眾生起法饒益心。修三種慈。廣大慈極遠慈無量慈。捨除瞋礙住仁愛心。隨其所應功德善根。一切佛法皆悉與之。謂與種種法樂修種種慈。先與出家樂。次與禪定正受樂。次與菩提樂。次與寂滅樂。彼修行者本曾所更及所未更。種種樂具自得他得清淨善根。乃至無上寂滅究竟無為。隨其修行意所想念。無量法樂等與眾生相現在前。樂想起已一一觀察。以相自證便得決定。猶如明鏡因物像現。慈三昧鏡亦因樂事。種種樂相悉現在前。或時修行為瞋恚所亂。作是思惟。我從本來由是瞋恚多所殺害。興諸罪逆入於惡道。於大地獄還受苦毒。或作蜂蠆蜈蚣毒蛇惡龍害鬼羅剎。如是種種毒害之類。今不除滅復見燒迫。以是方便能止瞋恚。又復思惟。罵者受者彼我無常須臾不住。二俱過去惡聲已滅後起。二人無故共諍。又今二人念念即滅虛妄無實。誰罵誰受何為顛倒。與空共鬥計我。耳根從虛妄顛倒煩惱業起。彼人舌根亦復如是。因緣生滅誰罵誰聞。修行如是思惟時。瞋恚縛解能修慈心離垢清淨。如佛說。修慈者於四念處能得決定修習增廣。成就無量法門勝妙道果不復退還。是則三種方便大慈。若已離欲更修淨妙離欲慈心。深心饒益增廣無量得真實果。因此功德具足所願究竟涅槃。所以者何。一切諸佛說慈為無畏。慈為一切功德之母。慈為一切功德鑽燧。慈能消滅凶暴諸惡。是故修行當勤方便。修離欲大慈。悲無量者。如慈境界怨親中人。悲亦如是。次第修習。如佛言曰。饒益眾生說名慈心。除不饒益說名悲心。若先於眾生起饒益心。以種種樂具悉施與之。然後觀眾生。唯見受樂是名慈心。若先觀眾生受無量苦。起除不饒益心。然後見眾生除不饒益。除不饒益已受種種樂非與樂也是名悲心。見淨相是慈。見虛空相是悲。樂行是慈。苦行是悲。是則差別。謂修行者見諸眾生兇暴諍怒殘賊殺害共相逼迫無有覆護。如是見已而起悲心為作覆護。又見眾生斬截身首耳鼻肢體苦痛無量無能救者。修行見已而起悲心。又修行住悲心時。見五趣眾生苦痛熾然無量燒迫。深起悲心興救護想。如是修行悲無量善根生時無量功德相現。若見此眾生受無量苦而不起悲。是則極惡無善根人。如是大悲一切諸佛本所修習。由是究竟一切智海。行者若能具足修習。當知不久必到是處<p>喜無量者。謂修行於慈境界。以六思念等諸善功德無量佛法。及自身成就戒定智慧一切功德。饒益眾生自樂他樂盡皆與之。見一切眾生得法樂已其心歡喜。其心歡喜則憂慼滅。憂慼滅已一向欣悅踊躍歡喜。念言快哉永使安樂。於一切眾生歡喜時。見有樂相輕微明淨成就此相。名為喜無量三昧。如佛說。修集喜等乃至識處。捨無量者。捨怨親已等緣中品。此唯是眾生無有差別。離慈悲喜唯作眾生行近境界近相。是故世尊說捨種種捨各自有相。捨無量不與彼同。謂平等清淨離苦樂相。捨相似相現。是名捨無量三昧。世尊說修捨無量乃至無所有處。已略說四無量相。餘種種甚深相。行者應次第修習<p><b>　　<A NAME="n232"></A>修行觀陰第十五</b><p>若修行者。久積功德曾習禪定。少聞開示發其本緣。即能思惟觀察五陰。了達深法滅除生死。猶如大風飄散重雲。亦斷一切魔所樂法觀五陰義。今當說。修行者。內自思惟欲渡煩惱海。起離欲生潤澤。自身快樂麤澀四大滅。隨順四大生。攝諸亂意能趣究竟成就智慧。若根本觀處堅固明淨。能起三昧離諸亂想滅除煩惱。諸微妙相於是悉現。如淨妙琉璃如水淨泡。行者見此明淨無垢相起。善念守持心不放逸。既不放逸則熟相起。熟相起已壞相現。壞相現已唯起法想一切寂滅。如是修行法相具足成就。得增上厭離意。堅固精進不可動轉。得甚深三昧堅固三昧不動三昧。修行住是三昧。能起五種明淨三昧遍照五道。月光三昧日光三昧淨琉璃三昧練金光三昧無垢頗梨三昧。因此五種明淨三昧。復生光耀三昧遍光耀三昧無量光耀三昧<p>復次修行者。因五種壞相能壞諸緣。一曰穿二曰剝三曰裂四曰壞五曰滅。以是五壞相壞一切法。修行五種三昧。壞境界悉清淨已。次復生五種三昧相。師子王三昧龍王三昧金翅鳥王三昧牛王三昧象王三昧。心無放逸故起此雄相。修行住此獸王三昧。各隨其類一切悉攝。又三昧力男女十相起隨類相。攝一切眾生於是悉現。若能分別此諸三昧相而不恐怖。是則名曰於一切諸法自在功德<p>復次修行者於明淨境界觀察陰流。從一處出分為二分。如是觀已還合為一。一一流中復見五相。相各別異布列境界。布列境界已還合為一。色如聚沫。受如水泡。觀想如炎。行如芭蕉。觀識如幻。是五虛妄欺誑之相。修行如是觀已。其身安隱柔軟快樂。復觀流所起處無垢相現。如水淨泡。漸漸增長充滿其身。修行心不放逸專念受持。持已淨相增廣周遍覆身。如明淨泡。離諸過惡更勝妙智生乃壞是相。是相既壞彼流流下遠注無量。如淨頗梨極知境界。極知境界已從彼攝還成曼荼羅。更有異相充滿本處。然後流至十方無量世界。至十方已各住自相。爾時修行明見無量色種。猶如山水漂積聚沫。一切受相如大雨渧泡。種種諸想如春時焰行。如芭蕉無有堅實。觀六識種猶如幻化。如是種種虛妄但欺誑愚夫。是名修行觀陰自相。觀陰自相已。復以智慧自照其身。專念觀察。觀察時見周匝熾然相起身處。其內有種種雜華淨妙珍寶周匝遶身。又自見身種種雜寶諸功德相微妙莊嚴。修行見是諸相已。慧眼開廣。自顧其身周遍觀察。觀察已復外觀陰相。盛火熾然即生厭心。勇猛精進欲度生死無邊苦海。修行於五陰熾然相厭離已。離欲相解脫相涅槃相一切功德相。次第起現。復次修行者具七處觀。觀五陰苦集滅道。復觀因愛生五陰厭患出離。如是於真諦中。方便種子慧生。於是七處善修三種觀義自相觀成。成就決定堅固已。然後得無垢息止修慧。是慧起已境界平正淳一無雜。復次得勝妙無垢思慧決定觀。五陰興衰念念磨滅見真實相。譬如毒飯食者必死。修行觀五陰三相所雜亦復如是。一念生一念苦。即一念時亦生亦住亦滅。彼念生時即與苦俱生。是故一念一念即壞。修行觀五陰如是生滅破壞虛偽無常過惡。即起無常行苦行空寂行無我行穿漏法不實法速朽法破壞法。如是無常義。如修多羅廣說乃至百句。修行盡行如是諸相。知諸法真實便得解脫。以賢聖地三昧想行。觀此非常相便起深憂厭。見有為過患不樂三有。復次修行者若觀生則非滅。若觀滅則非生。如是則不生聖行。要一心一相正向解脫然後智生。是決定聖行。聖行既起一切法相寂滅無餘。癡愛煩惱及諸罪垢。能轉苦陰者皆悉除滅。滅已其心調伏。是見五陰無我亦無我所。以無常諸行觀察苦陰。觀察苦陰有八苦逼迫。於八苦相成就八行。所謂如病如癰如刺如殺無常苦空無我。四是聖行四非聖行。於苦陰決定觀其真實。如是四諦十六聖行。是則修行煖法初相。於真諦地得真實慧。觀察苦陰如燒鐵丸亦無堅固。向涅槃背生死。不貴有不樂生。譬如群獸獵師圍逼。以怖急力故超勇奔出。修行如是見生死熾然大苦圍迫。以厭智力超出無礙。復次修行者。思慧生時煖法種起。息止修慧生時煖種增長。到煖自地煖相滿足。息止修慧生時頂法種起。煖法生時頂種增長。到頂自地頂相滿足。煖法生時忍法種起。頂法生時忍種增長。到忍自地忍相滿足。復次於五陰悅可名為煖法。煖法觀五陰。於三寶悅可名為頂法頂。法觀十八界。於四諦悅可名為忍法忍。法觀十二入。俱觀三種。隨彼善根一增上故說有差別。是一切盡觀真諦。但忍於真實觀增。煖法想增。頂法信觀喜增。忍法智慧增。復次修行有三種緣。謂上下諸方三種善根。依此三緣各一增上故說(悅可本云出設)<p>復次三種修煖依厭離頂。依觀喜忍依平等捨。亦隨彼善根一增上故說。當知一種修盡成就三法<p>復次修行當知。譬如有人有五怨賊拔刀隨逐常欲加害。前後五陰轉相煎逼亦復如是。佛言。欲求阿鼻三磨耶(此是見道名也)。當作達磨摩那斯伽邏。常觀真實義以聖行刀斷除陰賊。莫如劣夫。不能執杖為彼所害。乃至一切賢聖皆應勤修如是正觀。為現法樂故。為後世作大明故。斷一切苦本故。饒益眾生故。況於凡夫空無所得。而自放逸不勤修習<p>觀五陰竟。達磨摩那斯伽邏。達磨法謂世間第一法也。摩那斯伽邏謂一經心。譯者義言思惟<p><b>　　<A NAME="n233"></A>修行觀入第十六</b><p>六入各於境界。縛無智眾生貪欲心故常起淨想。修行當知。於諸根境界防制非法。攝心所緣繫令不動正觀六入。譬如空村離我我所不定義。是入處義牽下義。是入處義能將眾生入惡道。又內入相如燒鐵鏘如極利劍亦如利刀。佛言。若觀此相則能捨離。復次觀外入惡賊劫善珍寶。若修行捨正念。開諸入門馳縱六境。六境惡賊劫奪淨戒失諸功德。如鳥無兩翼而欲飛空。人無兩足而欲遠遊。修行如是。毀淨戒功德故。止觀兩翅永不復生。欲出生死是終不能。如破瓶盛水須臾不住。破戒比丘亦復如是。三昧法水念頃不住。如天德瓶守護不壞。常出珍寶隨意無盡。修行如是。不毀淨戒則常出生聖功德寶。輕壞德瓶珍寶即滅。若破戒瓶則永失法寶。譬人截鼻照鏡不自喜樂。破戒比丘亦復如是。內省其身心不自悅。百穀藥木依地而生。諸善功德悉依淨戒。如栴檀塗身能除熱惱。淨戒清涼能止欲火。如如意寶珠隨所著處熱時清涼。淨戒如是。於煩惱火中能息熾然。犯戒比丘自惟罪深身逝命終必入惡道。心常憂悔死時恐怖。淨戒之人心常歡喜。生無憂悔死時安樂。淨戒為梯能升慧堂。戒為莊嚴具。亦為善戍衛。戒能將人至於涅槃。戒為良地生十善種子。教誡師水隨時溉灌。信根則生。無漏陰為幹。四如意為芽。慈心為枝條。少欲知足為柯葉。七覺意為華。解脫智為果。寂滅法為甘露。戒香流出一切普熏。賢聖鳥王棲宿其間。悲為重陰清涼廣覆。辯才法師為蜜蜂王。和聲相顧嘗採精味。其樹修直堅固貞實。無有虛偽諂曲腐病。是則名曰功德大樹。諸修行者欲趣涅槃背三世苦向解脫城。漸次發行諸善功德息彼樹下。飲法甘露止三渴患。其身安隱能至涅槃<p>復次戒有眾多數。或一二三四或七或十二或二十一。若念念須臾頃。則有無量戒種。道共定共俱生戒。正語正業正命與心迴轉。觀此諸戒其相各別。或淳淨無垢。或輕薄明淨。如是無垢戒相現於境界。修行於依緣念三處觀察戒相。若塗香柔軟離垢悅樂明淨潔白。是所依中相。若其地平廣妙華寶器。嚴飾之具眾寶滑澤。是名修行境界中相。譬如犛牛護尾。一毛著樹。守樹而死。不令毛斷。比丘護戒亦復如是。一微之戒守死不犯。妙相嚴身眾好具足。猶如秋月停照虛空。修行三昧觀此淨相已。乃至命終無復憂悔。亦無熱惱不復恐怖。安悅歡喜踊躍增長。生寂止樂麤澀四大滅。如是等名修行憶念中相。復次三種中更有雜相。嬈亂障礙失念意不住。請求悔過。不善惡業守死不為。夢中無犯。增益持戒。佛說戒為花鬘塗香莊嚴眾具。香風一方來是世界香。諸万來是戒德香。或身無手足眼耳鼻舌。一切肢節悉不貌具。或身沒塵埃。或觀察自身離諸塵垢。澡浴塗身名衣上服是名修行。於依緣憶念觀察。尸羅種種雜相威儀。定共道共三種戒。悉已於中說此三種戒。更有無量諸深妙相。明智者當廣演說。修行已觀淨戒。欲破諸入山者。當修二法。所謂止觀。先當觀離惡悅樂充滿其身。麤澀四大滅柔順四大生。趣寂止樂一心不亂。自於內身繫心於入相。當善守護入相所起處。觀察時白淨相起。比丘見此相當善守護如佛所說。譬如伏雞善護其子必得成就。比丘修行亦復如是。專精守護乃得成就。十二修果相現分明。修行善守護時。離諸放逸修果成就。境界淨妙離諸垢污。明如寶珠亦如懸水。境界廣滿身處少分周遍遠流。然後來還。還已一相現。復分為二分。還合為一。成曼荼邏境界。安住平正普現眾相。猶如眾星光耀布列然後乃壞。壞已各各流出還合為一。復周遍遠流充滿諸方。充滿說方已復還安隱堅住。住已熟相現。熟相現已有種種眾相周遍彌廣。微妙器服諸奇特相悉現。境界內入空聚。外色聲香味觸及三世三種法。善不善無記。一切悉現觀其真實。復次外六入如賊。內六入如空聚。亦說內外入為此彼岸。此十二入諸勝妙相增廣無量。佛說修多羅中廣說。復次修行者。於此境界熟相起起已復壞。間間有斷離相。斷離相流注極遠停住一處。如寶瓶盛水然後還開漸見寂滅。寂滅已復有諸餘一切功德相生。諸入門中常雜相流出。各各出已復於一處成曼荼邏。曼荼邏上復有自相起。起已復熟。熟已不久寂滅。然後修行復加專精。更現清淨微妙禪相。現已如前次第寂滅<p>復次修行於諸入中更有種種妙相。於繫心處決定相起。名髻中明珠。喻三昧。修行自觀身作二分。眾寶藏上有寶蓮花。修行自見身在蓮花上。眾寶妙花莊嚴圍遶。復次如世尊修多羅說六眾生喻。行者於此具足觀察。所謂眼為狗。走逐五色村。耳為鳥。隨空聲起。鼻為毒蛇。隨逐香穴。舌為野干。貪五味死屍。身為輸收磨羅。常樂入觸海。意為猿猴。常樂遊縱三世法林。若六種眾生繫著一處。不能自在。各遊所樂。修行如是。以三昧正念繫縛六根。不令自在馳散所緣。然後以清淨智觀法真實。癡冥凡夫六境中。貪著悕望無量惡法。如是正觀悉能除滅一切眾生樂著境界。自起障礙不至涅槃。是故修行欲壞生死趣涅槃者。當降伏諸根遠離境界<p><b>　　<A NAME="n234"></A>修行觀十二因緣第十七</b><p>已說諸對治及所治。愚癡對治。是應分別。一切諸佛所設緣起。滅除癡冥生如實智。有甚深微妙隨順功德。今當略說。令諸修行功德增益。滅除愚癡觀察緣起。遠離斷常二邊諸想。知因緣和合有為法生。亦能降伏迷醉外道牽令隨順。第一空法慧眼明淨無明悉滅。修行觀緣起有四種。一名連縛。二名流注。三名分段四名剎那。連縛有六種。一曰生二曰分三曰趣四曰生門五曰剎那六曰成壞。生者從死陰次起中陰。中陰次起生陰。中陰眾生無明昏亂愚癡所盲。造作有業。中陰眾生見男女和合。無明增故生顛倒想。或生害想。或生愛想。欲與女俱者於男生害心。然後自見與彼和合。爾時欲心迷醉是名愛起身。見和合不淨謂為己有。是名慢起身。因母飲食而得增長。令身敷起。是名食起身。四大與迦羅邏。俱生得報身。是名四大起身。結業為方便二支既過。次第識種生。是名種子識。始處迦羅邏時。其心沈沒少所識知識不明利。是名為生得迦羅邏。已識明利故是名為識。是名生連縛也。分段者。從迦羅邏次起皰肉段。堅厚肢節。嬰兒童子。盛壯衰分老分次第生。是名分連縛也。趣者。謂遍至諸趣。修行觀諸趣相。是名趣連縛也。生門者。謂四生相續輪迴不絕。是名生門連縛也。剎那者。觀五陰。念念相續生滅不斷。是名剎那連縛也。成壞者。一切境界起滅劫數始終。修行觀此成壞相續。名為成壞連縛也。是則修行觀緣起連縛也。流注者。謂修行觀剎那流至怛剎那乃至羅婆摩[<a href='javascript:showpic("../fontimg/023523.gif")'>目*侯</a>]路妒。是名流注迦羅邏分。流注七日皰肉段堅厚乃至衰老分。是名流注起分住分起緣分入分出分方便分。一切正受巧便流注次第起盡名流注。諸趣迴轉如旋火輪是名流注。如是一切無量流注。是則修行觀緣起。流注分段者。修行觀察從分至分故說分段能如是知則於緣起成就。謂無明增上。猶如盲人無有見相。如大黑冥遠離光明。或於前無見。或於後無見。是則偏盲。若前後無見是二俱盲。若離二盲則捨癡冥。得明淨慧眼。如是苦集滅道佛法僧寶無知。是名十種癡。十種癡滅名為十種慧。佛說無明為初因種三種業。若修行不知無明過患。則種三種業。業起已從是生識。諸識如幻種種悉現。從識相續起名色。於彼一身而有二相。譬如虛軟沮爛之物。內有諸蟲令外動搖。亦如野蠶初作繭膜。名色二相亦復如是。乃至諸根未成。說為名色二相。諸根既開名為六入。諸根始開未有所作。於觸愚癡不知適與不適。如雨渧注水水則泡起。情塵生觸亦復如是。外刺刺身觸從中起。亦如然燈油炷所成。是名修行觀爾炎觸相。觸相起已次第生受。譬如水泡三種相現。若分別諸根則有五受。受起已次生渴愛。譬如舌舐蜜塗刀。刃愛增諸煩惱名為取。取次生有。有三種業。業起當來果故名為有。已種生而未受名為未來生。生已熟謂為老死。二支說未來生時生相增上。佛說識分未來識生時名為生。名色六入觸受名為老死。前世愛取有能集今有故。於此生為過去。愛取是煩惱分故說為無明。有則是行。現在三支能種來生過去二枝。轉生死輪。彼眾生輪轉以無明覆故。八現在二過去二未來世差別故如是分別。當知轉時一切皆十二<p>復次更有餘分因緣。今當說。從迦羅邏皰肉段堅厚肢節嬰兒童子壯年衰分老死分。於是十種分觀察緣起。復次於起住起緣入出方便分乃至餘一切分悉觀緣起。復次是事起故是事起。謂彼眼色能起眼識。三事和合觸生受想思。是名修行異種觀緣起。復次修行方便觀諸入緣起。以明淨境界。自向觀諸入門。如是見已各觀自相處。破諸入山無量積聚熟相現已。流注十方極智境界。到彼觀察明智升進者。修住巧便。爾時聞思修慧。熟相壞相次第而起。諸餘升進義如前入處說。復次是事有故是事有。是事起故是事起。謂修行者先壞內身次觀外色。猶如照鏡因物像現。如是所依相起外相亦起也<p>復次修行於諸不淨觀。其緣起先於方便處。繫念令堅固。然後於肢節分解觀其緣起。起明相已無明相壞。依腳骨有[跳-兆+專]骨髀骨跨骨肩骨頸骨頭骨充滿十方。有漏業相普現。於下諸雜不淨相階級次第起。復次修行觀四因能生眾苦。展轉因鄰近因周普因不共因。復次修行觀果從生因生從有因有從取因。如是乃至行從無明因。行是果亦是因。從因推果。還至老死亦如是。若於無明求因必大恐怖而起斷見。無智闇冥餘明甚微猶如螢火。如是猶復求因不已。自見唯與大黑闇俱。世尊說言。由不正思惟眾生。若與是俱則輪轉生死。無明縛故有輪常轉。無明為本餘支所作各有相現。一切有支輪無明最自在。自在力所轉如奴屬其主。是無故是不作。是滅故是不轉。當知餘枝皆如是說。死有四種。漸漸死頓死。行盡死剎那死。又說三種無常。一剎那無常。二分段無常。三種類無常。修行了此無常則遠離四魔破壞無明。明相顯現如明淨燈能消眾冥。乃至老死滅。諸明相起亦復如是。破壞無明諸積聚已。成就一相淨妙境界。行者身體柔軟光澤。光澤已身極明淨如明鏡像。如是相現明淨觀己。身內眾物各各自相一切顯現。如是觀成就名曰於界得度。何以故。有五種癡五種對治相。一界二入三陰四卑賤五垢污。是名五種癡。或觀界得度。或復觀陰觀入觀彼增功德。觀第一義而得度者。是名五種對治也<p>復次修行者入快淨琉璃三昧。於明淨境界觀緣起支。觀緣起枝時。便生易見想。如說。阿難白佛言。緣起易見。佛告阿難。十二緣起甚深無底難見難知。汝欲毀壞我三阿僧祇劫甚深微妙難得之果。云何欣悅而說是言。是深妙觀。我今當度。汝當隨我觀佛境界。佛境界海浮漂。外道無智闇冥。二邊愚癡離爾炎境界所不能入。聲聞辟支佛雖能少入不得其底。爾時世尊說是語已。即入甚深微妙爾炎住三昧自在正受。正受境界有三師子王。師子王上各有七寶池。七寶池中各有七寶蓮華。七寶蓮花上皆有坐佛。放大光明極聲聞境界。然後乃住是諸聲聞。從初發心至最後身。所種善根及諸緣起一切悉現。從是復起三師子王。師子王上各有七寶池。七寶池中各有七寶蓮花。七寶蓮花上皆有坐佛。放大光明極辟支佛境界。然後乃住諸辟支佛。從初發心乃至究竟。所種善根及諸緣起一切悉現。從是復起無量師子王。師子王上各有七寶池。七寶池中各有七寶蓮花。一一花上皆有坐佛。普放光明極菩薩境界。然後乃住是諸菩薩。從初發心至金剛座。所修善根一切功德。若業若果及諸緣起一切悉現從是復起無量師子。王師子王上各有七寶池。七寶池中各有七寶蓮花。一一花上皆有坐。佛放大光明普照佛法甚深緣起一切悉現。爾時佛以神力示阿難佛之境界已。語阿難言爾炎中更有無量無邊諸佛境界佛智所行如是甚深微妙境界。云何欣悅而言易見。汝智淺不及謂為易見耳。如上爾炎境界無量諸法現在前已。然後乃壞一切皆空清淨寂滅。寂滅已復觀勝妙。爾炎起佛法。身漸漸廣大周滿十方。無量法寶充滿法身。法身光明無有邊際。不共智慧所行境界。一切佛法甚深緣起悉現在前。然後乃壞一切皆空清淨寂滅無有處所。猶如虛空無所依止。如寶入手名為得寶。修果如是名決定相。阿難如來境界不可思議。我今為汝示少少耳。阿難見佛境界歡喜踊躍。白佛言甚深世尊。世尊爾炎境界難得其底。若我先知如來境界如是深妙者。寧使我身碎如胡麻。要當究竟佛法彼岸。如是一切名修行觀緣起。分[<a href='javascript:showpic("../fontimg/003165.gif")'>暇-日</a>]剎那者。三世一剎那。一剎那三世。法未起名未來。起時名現在。已起名過去。一剎那生即一剎那。苦與無常俱故。當知眾行剎那頃不住。亦無所從來去。亦無所至雖轉亦無所去。去亦無積聚。一剎那起一剎那滅。剎那如一念。一念如剎那。前剎那聚已滅。滅時與後起。隨順四緣具足。後剎那起修行境界。觀一剎那間。有無量微塵無量微塵。一一剎那次第相續猶如連珠。譬如四善射人俱放四箭。有一人健行箭未至地。能就空中接取四箭不令落地。地神迅疾復過於是。虛空神疾過於地神。日月天疾過虛空天。如是健行天疾倍過日月。當知諸行無常迅過於是不可譬喻。如修行觀迦羅邏七日住分有無量剎那。當知餘一切分亦如是。如是觀已離諸愚癡增益明慧。如是無量名修行觀緣起剎那<p>復次修行初入正受名為連縛境界。增長名為流注方便境界。安住名為分段境界。漸滅名為剎那<p>復次已說四種別相觀緣起。佛說總緣起。今當說二支種二支熟二支起二支牽。所種二支生長二支成就二支受二支。作人二支田二支寄者二支所寄二支。受寄者是說名有支。修行觀緣起。或五陰或四陰。五陰欲色界。四陰無色界無常空等諸行。於陰決定真實。決定真實已。決定相現在前。是事有故是事有。是事起故是事起。是事無故是事無。是滅故是不作。譬如有鑽有燧。有人方便煙火。乃出因薪熾然。亦如因樹有蔭因日有光因燈有焰皆從緣起。無明不言我能生行。行亦不言我從無明生。當知一切有支皆如是。是空法寂滅法無所有法。作者不可得。但有無明諸行和合有漏法生。受為軸轉有支輪生諸結縛。諸結中愛支增。諸縛中取支增。諸使中識支增。諸纏中無明增。向生結增。受生縛增。諸識漂利使增。於境界愚癡煩惱增。如是煩惱業縛能轉生。果有輪常轉漂。無智眾生隨義增故。說有差別。當知諸分皆有結縛使纏<p>復次修行六種觀十二緣起。於十二支隨順義說。謂安般念觀業支有支。以出息入息是身行。覺觀是口行。想思是意行。是故安般念是彼對治。界方便觀。觀識支生支。識增上故處胎。識於諸界增上說七識界。是故界方便觀是彼對治。陰方便觀觀名色支老死支。是故陰方便觀是彼對治。破諸入出方便觀。觀六入支觸支。是故入方便觀是彼對治。緣起方便觀。觀無明支受支。是故緣起方便觀。是彼對治。何以故受及無明。是諸煩惱根本。是故智慧是彼對治。愛取二支染著淨故不淨是對治<p>復次修行觀十二緣。或時從因度或時從果度。或從無明行乃至老死。或觀識乃至老死。或三事和合生觸。觸生受受生愛愛生取乃至老死。或從愛取有生老死。或從老死乃至無明。或觀老死乃至識。如佛城喻經說<p>復次修行於四念處觀十二支各增上。身念處觀六入支。受念處觀受支。心念處觀識名色支。法念處總觀餘支。說此義已而說讚偈曰<p class='lg'>　方便治地行　　乃至究竟處<br>　無上法施主　　說是傳至今<br>　我從彼勝聞　　撰說深妙義<br>　章句莊嚴集　　欲令法久住<br>　佛法深無底　　修行亦無邊<br>　以我少智力　　宣揚無量法<br>　是深非所測　　如蚊嘗大海<br>　唯彼已度者　　然後乃究竟　</p><p>六十二界六種六情六塵六識六界六覺。謂貪恚癡三不淨覺反是三淨覺也。苦樂不苦不樂憂喜捨六<p>三欲色無色界。又色無色滅界三世法。軟中上法。善不善無記法。學無學非學非無學四。二者食非食漏無漏。依欲依出要有為無為。三十六不淨。次第髮毛爪齒薄皮厚皮筋肉骨髓脾腎心肝肺小腸大腸<span class='corr'>胃</span>胞屎尿垢污淚涕唾膿血黃白痰[<a href='javascript:showpic("../fontimg/022480.gif")'>病-丙+陰</a>]肪[<a href='javascript:showpic("../fontimg/029375.gif")'>月*冊</a>]腦膜<p>剎那數。百二十剎那名一怛剎那。六十怛剎那名一羅婆。三十羅婆名一摩[<a href='javascript:showpic("../fontimg/023523.gif")'>目*侯</a>]路妒。三十摩[<a href='javascript:showpic("../fontimg/023523.gif")'>目*侯</a>]路妒名一日一夜。一歲中唯二時二日。三十摩[<a href='javascript:showpic("../fontimg/023523.gif")'>目*侯</a>]路妒晝夜等。謂羯提月白分八日八月名羯提。後半月名為白分。陛舍佉月白分八日二月名陛舍佉。後半月名白分。此二時二日晝夜。各十五摩[<a href='javascript:showpic("../fontimg/023523.gif")'>目*侯</a>]路妒。從是後羅婆流或晝減夜增。或夜減晝增。名為流晝夜等。各三十摩[<a href='javascript:showpic("../fontimg/023523.gif")'>目*侯</a>]路妒<p>(謂羯提月白分八日。陛舍佉月白分八日。羯提月者。謂七月十六日。至八月十五日。是八月名後半月名白分。陛舍佉月者。正月十六日。至二月十五日。是二月名後半月。名白分此二時二日。晝夜各三十摩[<a href='javascript:showpic("../fontimg/023523.gif")'>目*侯</a>]路妒。從是後羅婆流或晝減夜增。或夜減晝增。名為流)<p class='juan'>
達摩多羅禪經卷下</p>
</body></html>
