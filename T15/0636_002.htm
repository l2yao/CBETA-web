<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
無極寶三昧經卷下</p>
<p><span class='byline'>　　　　西晉月氏三藏竺法護譯</span><br><p>須菩提白佛言。若有念苦樂者。則不離於苦樂。是則為二法。菩薩者不中離。不上離。不脫離。不中無所離。於所作遠無作。是為作所起如幻以幻脫幻。幻中無幻幻中無名。如是亦不從法得度。亦不離法得度。於脫中復脫。是為無有主但有名耳。於字無知名者。是為法輪斷。舍利弗言。法輪本清淨無所有。誰有斷輪者。寶來曰。不知輪有處者是即為斷。佛言。貪可法者是為生死根。滅法亦為無結之作也無作之作是為不離作。離貪諸可即為無有斷者。無貪不起是即道無可不可無生不生。無識不識無死不死。無斷不斷無遠不遠。諸可不可所住無想。離於無想所念無念。所說無所說。泥洹無滅離於無滅泥洹無形離於無形。泥曰滅盡無所盡。諸法寂然離於寂然。諸法無可不可不有所失。於慧離本非名無想。所明無所明。於明冥無相知者。癡慧無相入者。於道無有得道者。若苦若樂無相識者。所起無所想。於清淨無難易。所度無有主。所至無相離者。諸法非名離於非名。所度如流水。於名無轉者。如是者皆即道也。佛以三昧度如人意。以萬物自莊嚴。但莊嚴無形。莊嚴倒見。莊嚴諸可意王。莊嚴是想非想耳<p>文殊師利菩薩白佛言。此諸天人來在會者。有幾所人得是三昧。佛語文殊。今是會者諸天及人。一切普悉得是三昧逮是功德。悉當作佛。當受尊決斷於五道。爾時會者聞佛所語。八千億諸天及人。悉得無所從生法忍。即昇虛空去地三百丈。其身上各有萬億華香。卻乃來下稽首佛足。阿樓菩薩。呵提菩薩。從坐起白佛言。是諸上人飛在空中。身上華香從何所出。佛言。譬如淨帛本自淨潔。在所染之五色鮮好。帛本自淨色本亦淨。二物因緣故得明好。色亦不入帛帛亦不入色。以淨因緣而得發明。菩薩清淨故致華香。其所因緣亦復如是。菩薩亦不在華香中。華香亦不著菩薩。諸天及人得斷念想。逮明慧法便有華見。用華淨故因緣興耳。法亦如是。無住者成諸功德。住想行者開生死門。羅漢辟支佛所以由遠五道者。但用十倒見故。一者見諸功德悉言說者悉為倒見。二者見五道勤苦欲取泥洹。是為倒見。三者見萬物無常欲疾離之。是為倒見。四者求安本自無本。是為倒見。五者知出無間入無處世自無出求之不止。是為倒見。六者羅漢取泥洹時。身中自火出火亦無處。便起想出身中火自燒者。故知生死不斷。是為倒見。七者本末不可盡而自求盡。是為倒見。八者欲於泥洹滅盡諸惡。不知無主反欲滅之。是為倒見。九者所施與不發一切人意。但欲法不斷。是為倒見。十者於苦於樂不等淨行言有二法。是為倒見。行菩薩道當知是事而疾離之<p>佛語阿樓菩薩。摩提菩薩等。今是諸天及在會人。皆是往昔阿呵耨佛時人也。今於我前悉[<a href='javascript:showpic("../fontimg/031017.gif")'>卄/別</a>]之者。宿命已於六萬佛所受是三昧。今故於此而[<a href='javascript:showpic("../fontimg/031017.gif")'>卄/別</a>]之耳。卻後我法欲斷絕時。是等當有四十萬人。當持法住令不斷絕。然後久久有惡沙門。若壞戒人當壞我法。須菩提白佛言。何所菩薩護法令不斷絕。佛語須菩提是。四十萬菩薩悉住第八已下。於法煩荷之想是。為護持法令不斷絕也須菩提白佛言。何等為壞法者。願佛說之。佛告須菩提。若有得羅漢辟支佛。若沙門及天與人。起想煩荷於法求名。壞亂本慧妄增減法。枝掖解說。以偽錯真以辯亂道。不惟空慧而務嚴飾。聞佛可得志存超獲。不知漚和拘舍羅。而不勤殖德行。為是法賊破我道者也。阿須夷天。潘那提天。提樓尼天。拘屬提天。施那利天。俱白佛言。願持形壽歸持法者。千億萬劫無休息時。常令我等得是三昧。佛言。其有德人奉行三昧。如法不失則得佛疾。其有發意行是三昧者。譬如泥洹天上有寶諸寶中王。天上天下寶中最尊。有佛在世寶乃現耳。名曰精摩尼珠。有得是珠持著器中。若著手中視之四面。空中在欲得幾日雨。珍寶所向莫不如願。是尊寶珠不當貪惜。當雨三界普令獲寶。是三昧者德亦如是也。羅閱祇王白佛言。佛者尊祐世之。大導。常有大慈救濟十方。願以寶珠雨我國界。得令人民普得福利。佛則時笑神光煒燁。阿難整服前白佛言。佛不妄笑。願聞其意。佛語阿難。見是王不。欲得泥洹天上寶珠。雨羅閱祇使普富饒。不知寶來三昧已得是寶也。佛語王言。寧見人民百日不食。普得安隱以法為味。又諸女人化為男子。是法之利不亦大乎。王心歡悅即脫珠寶。以散佛上及菩薩上。化成華蓋列在空中。其間悉有百千音樂。王倍踊躍忘食之想。王白佛言。是花蓋者從何而出佛言。從無處出。又問。無處從何出。佛言。從無所起來。又問。無所起從何所來。佛言。從無所生來。又問。無所生從何所來。答曰。從不動來。又問。不動從何所來。答曰。從無造來。又問。無造從何所來。曰從無名來。又問。無名從何所來。曰從無生來。又問。無生從何所來。曰從無音來。又問。無音從何所來。曰從無二來。又問。無二從何所來。曰從無形來。又問。無形從何所來。曰從自然來。又問。自然從何所來。曰從化來。又問。化從何所來。曰離於化來。又問。離化從何所來。曰離於不化無相知處來。又問。無相知處從何所來。佛言。以是故為諸法也。王聞佛語倍大歡喜。白佛言。此諸菩薩從遠方來。願悉請之明日到宮。佛即許之皆受其請。王即還宮莊嚴供具。俠道施帳幢幡粲麗。宮中皆以珍寶作座。夫人采女齋戒盡敬。明日文殊及寶來等。與諸菩薩俱詣王宮。寶來菩薩讓文殊曰。今諸上人宜於前入。諸菩薩言。於慧無處於意無形。於念無想。於法無所施。所施不離道。已斷於法輪。於法無念想無多少。如是者故為尊多入於權。於薩芸若無相知者。已被法鎧於三昧無增減。是則為尊故宜處前。寶來菩薩答曰。今諸上人年耆德高。以故為尊宜在前入。諸菩薩言。我等之年亦如枯樹。根本已死無有華葉。尟於蔭覆於世為薄。仁者雖幼入慧甚深。譬如寶樹益世弘多。以故為尊故宜在前。既皆入宮就座而坐。諸天在上以樂樂之。王使夫人及諸采女。燒眾名香進奉供具。飯食畢訖王問寶來。我今欲得見十方佛。當行何法而得見之。寶來曰。欲見諸佛。當行九法。一者視十方佛與是無異。二者當視道無有徑。三者視一切人無有脫者。四者當視飯食如化所見。五者當知五陰無有識想。六者當知六情觀之如幻。七者當知所觀但是倒見。八者於法中大施與。九者當知所施無所施。是為九也。空其意等所視無彼此。志寂然得淨定。無所見則普見佛。爾時讚寶來曰。快哉快哉。審如所說。佛說頌曰<p class='lg'>　常當願是劫　　所生常遇尊<br>　從受大智慧　　常除愛欲根<br>　不貪亦不嫉　　惡意不復生<br>　乃於無數佛　　得聞是三昧<br>　入於三千剎　　常行尊三昧<br>　不於一切人　　所有諸珍寶<br>　法不從五陰　　亦不離其處<br>　從觀得脫名　　一切皆如是<br>　從觀得歡喜　　發意無所生<br>　其處已如是　　故為天中天<br>　若在三界中　　不生亦不死<br>　泥洹及泥曰　　一切無有是<br>　意不當邪念　　所行作非法<br>　若在三界中　　持心令不起<br>　音響有還答　　內外悉相應<br>　不起悉寂然　　諸法亦如是<br>　三千諸佛剎　　名字悉如是<br>　無聞亦無見　　非法所當議<br>　三昧不挍計　　以數持作多<br>　慧者解是言　　得佛無常處<br>　法者悉清淨　　曠大無有雙<br>　常作無邊水　　所載蔽三千<br>　意願陀鄰尼　　發意無有前<br>　法者已如是　　一切當奉行<br>　我念求法時　　從來若干劫<br>　志意常棄家　　於欲無所求<br>　常依善知識　　得立正法住<br>　是時於大會　　得聞尊三昧<br>　悉意大歡喜　　即住虛空中<br>　去地百卌丈　　叉手在佛邊<br>　今坐諸菩薩　　受[<a href='javascript:showpic("../fontimg/031017.gif")'>卄/別</a>]亦如是<br>　其意增歡喜　　得聞諸三昧<br>　便從一佛剎　　飛到諸佛前<br>　不動亦不搖　　震動諸剎中<br>　龍王大歡喜　　即雨萬種香<br>　化為諸水池　　上到三千中<br>　華香自然來　　亂風自然生<br>　百種諸音樂　　悉住於空中　</p><p>於是寶來菩薩問文殊師利言。今此香花從他剎來。及諸音樂來在會中。為佛威神。將菩薩力耶。文殊答曰。佛及菩薩得力神變皆不可見知是樂者無名之樂。有所在處法音無名處。若樂是樂處。所有如化是樂。無二法是樂。於羅漢辟支佛悉欲度之是樂。所見異道悉欲令得佛是樂。所度無有主是樂。一切處無所無所起於三昧無煩荷是樂。一切處無有名是樂。諸所有皆。如化是樂非音處無所生處是樂。法所施無所施是樂。大千剎中無常處是即樂。一切人令得。信無所得是其樂。當來過去現在三處盡無所盡是樂。令還本無所見是樂。見法輪是為無所見是樂。三千剎中一切等是樂。十方三千樹法之藏是樂。十方剎但有名是樂。色欲合是樂。於名字無有主是樂。無邊幅一切寂是樂。一切明與冥合是樂。諸所行不失戒是樂。諸所念不離三昧是樂。虛空寶度無極是樂。諸慧覺無有處是樂。諸所可是樂。一切決無受者是樂。三界中無與等是樂。貪於法不惜命是樂。一切明令復明是樂。諸所有但倒見見正者是樂。布施無所悕望是樂。意無極作大船師是樂。無邊園脫無極是樂。意寂靖是樂。無所定是樂。諸三昧門無倒者是樂。亦無聽亦無聞是樂。諸所念非政意是樂。一切人無脫者是樂。諸所度譬若幻是樂。初發意三昧俱是樂。諸菩薩所從來無有處是樂。諸菩薩在意生到十方是樂。非青黃白黑無道徑是樂。如是寶來。欲知佛及菩薩威神音樂所樂如是。寶來菩薩說頌曰<p class='lg'>　文殊師利意　　慧尊無有前<br>　所施弊三千　　其智莫不尊<br>　威神所施行　　悉除三千中<br>　諸樂無所欲　　但為不脫施<br>　法樂為最大　　於化無度者<br>　所施樂法與　　若空無度者<br>　法與樂俱行　　無有過是寶<br>　所樂不有主　　若空無處所<br>　深入諸微妙　　曉了一切人<br>　使之得大法　　斷滅勤苦根<br>　一切世間人　　悉有意不解<br>　以法為覺意　　以慧救一切　</p><p>佛爾時遙為寶來菩薩。說頌曰<p class='lg'>　離空非想　　是想非空　　於法不起<br>　即為是起　　常當軟意　　淨無所有<br>　色欲同合　　無相入者　　所說無形<br>　不離有形　　因法如夢　　所可無底<br>　是寂離寂　　無離不造　　眾法無主<br>　所可如化　　都無所受　　法無所捨<br>　所作到見　　一切皆然　　非色離色<br>　是色不離　　其法如色　　其處如是<br>　非音是響　　無聞不見　　不聽不觀<br>　所有如是　　於化無名　　自言為是<br>　法無是計　　所度如是　　於幻無見<br>　所見離見　　離貪諸欲　　非法所儀<br>　於欲無垢　　不著無離　　如是諦見<br>　無有見者　　於淨離淨　　十方無造<br>　所可若實　　如化無主　</p><p>寶來菩薩知佛所說便於宮中。說頌曰<p class='lg'>　疑本不解　　謂法皆然　　本無常住<br>　疑慧如是　　於想無勞　　識念無苦<br>　舉名住字　　非求法者　　於本不爾<br>　不還不是　　所可無可　　遠離無可<br>　脫生無滅　　是即為滅　　於滅無想<br>　是為非滅　　於法無生　　亦不想成<br>　所以者何　　諸法皆空　　亦不求言<br>　我離泥洹　　所以者何　　本末淨故<br>　不盡十方　　舉之為證　　有言是我<br>　是即為證　　不當遠念　　念於十方<br>　法無二法　　即得無名　　法非思想<br>　可當逮者　　起行如是　　不見尊法<br>　要當解慧　　於妙不恐　　深行不主<br>　可謂滅門　</p><p>寶來菩薩問文殊師利。今在會中新發意者。我欲使得無極法。當何以致之。文殊答曰。於想無作即得無極法。又問。何謂無想作者。文殊言。當逮九法寶。一者意無處所是即寶。二者觀法無主是即寶。三者不見有當來過去是即寶。四者於法無有造作者是即寶。五者所施但施經法是即寶。六者見五道勤苦於其中不轉是即寶。七者所覺不遠漚和拘舍羅是即寶。八者直見諸法不處法有二是即寶。九者到於泥洹亦如化是即寶。是為九法寶。於是文殊師利說偈曰<p class='lg'>　於可無所欲　　所住無常名<br>　若空無有垢　　佛笑無不可<br>　笑空不離末　　如本無笑者<br>　已住諸法名　　一切皆如笑<br>　本末皆自然　　無有往來者<br>　笑者有還報　　不還亦不笑<br>　法者皆是一　　已笑便有二<br>　於二無名字　　是故為是尊<br>　所笑無所著　　但為眾法施<br>　所動無所動　　是故無上尊<br>　笑者無還報　　一切無有主<br>　其笑不離本　　是故天中天<br>　笑者無所起　　但為倒見耳<br>　於法悉寂然　　寂者本無故<br>　笑者不離化　　以化大施與<br>　於化無舉名　　是故乃為法<br>　於法無有是　　但為不脫施<br>　所脫不為脫　　佛者亦如是<br>　故於大會中　　議度無度者<br>　於法作施與　　無有與比者　</p><p>舍利弗問寶來曰。欲使十方一切學者。皆得總持諸陀鄰尼。修行何法當得致之。寶來曰。當行三十二法寶。一者欲使一切未發意者皆當度之如化無礙。二者未發無上正真道意者皆令住正法。三者視三千大千剎土等無異。四者若住限者令遠離眾欲在於慧門。無動無轉得至泥洹。五者人說有天無天志不動還。六者志道堅固意不怯弱。七者一切無來受生者。視當來過去無有二。八者觀諸三昧禪寂然無處所。九者諸所度無有主一切從空致空。十者三千大千諸佛我悉從受法。十一者他方剎土敢有來聽經者悉令得決。十二者諸佛剎土所有華香。來者亦不喜不來者亦不求。十三者諸發意者使得法住。十四者當來過去意無增減。所以者何。知本無二故。十五者悉欲令十方蜎飛蠕動奉持禁戒終無毀犯。十六者無有邪念在於十方。轉意還本則向慧門。十七者無所不忍常無邪恨。十八者從觀至觀無有度者。十九者如本無住無常住處。二十者所度無有主如空無念想。二十一者於慧作施與無有舉名者。於欲無所著便從是得脫。二十二者所說不離對因作施與故。於大國眾中度無脫者。二十三者於無數剎飛到他剎。在諸佛前無所罣礙。二十四者視諸剎等無得脫者。二十五者淨癡同合本淨無異。二十六者住大千中主作橋梁勸進未覺令冥見明。二十七者於大海中作大船師。渡諸群生無有厭極。二十八者作無邊蓋閉塞眾垢。二十九者作無極惠不離十方。三十者作大慈哀苞潤一切。諸未度者悉當度之。故號之曰天中之天。三十一者常行等心無有偏適救濟無雙。故號無上尊祐。三十二者菩薩所說不離經法。遍大千剎中莫不等聞。是故空中自然生華。是為菩薩三十二法寶。於是寶來菩薩說頌曰<p class='lg'>　十方普如化　　一切皆無常<br>　真法正諦寂　　演說度眾生<br>　有想不離想　　一切實本空<br>　若華未施葉　　其色不可當<br>　一切所眾欲　　立之可意王<br>　諸寶無上尊　　號為天中天<br>　故於大會中　　議度未脫者<br>　其本無常住　　故字十力尊<br>　一切為倒見　　世間謂之冥<br>　所可若如化　　能脫十方中<br>　虛空無常處　　佛藏悉在中<br>　以脫無脫者　　故教十方人<br>　十方諸佛剎　　合之為一國<br>　自然眾大會　　悉滿十方中<br>　佛者一切覺　　笑不離其容<br>　不離黃金色　　以示未脫人<br>　十方為作導　　意不離法王<br>　所施無所施　　華布於十方<br>　金色大蓮華　　遍滿諸空中<br>　起想而作行　　不住諸天中<br>　文殊師利意　　曠大無有雙<br>　使得道[<a href='javascript:showpic("../fontimg/031017.gif")'>卄/別</a>]者　　住在虛空中<br>　寶來慧意尊　　光明遍宮中<br>　可意諸天人　　悉得到法門<br>　十方諸菩薩　　感動諸剎中<br>　今會諸天子　　得聞是尊經<br>　徹見諸一切　　乃到可意宮<br>　化為交露坐　　萬種天華香<br>　聽受諸三昧　　坐觀大眾中<br>　諸來宿功德　　發意供養尊<br>　道者不直見　　所有皆如是<br>　諸脫無有數　　三界不可極　</p><p>文殊師利菩薩問寶來曰。眾音如化所作法無想。亦不可盡故有自然。當以何脫之。寶來答曰。有九法寶。一者自然無處亦如化。二者諸法無處亦如化。三者當來無處亦如化。四者諸所有世處亦如化。五者觀過去處亦如化。六者觀見諸法如幻耳。亦無有處亦如化。七者所見無處亦如化。八者得道無脫處亦如化。九者得於泥洹本無住處亦如化。是為九法可得脫慧。文殊又問。過於泥洹皆亦自然。誰為是化本者。誰是化主者。化為有本無化有所。起處無道為有處無。寶來答曰。有九法知化無處。一者非道無處是則化。二者化非處無想是則化。三者化者無起化處無處是則化。四者非常名無有盡時是則化。五者化處無處是則化。六者於道無想是則化。七者化者於起無起是則化。八者化者於諸欲無有處是則化。九者化者於所度無所處是則化。是為九法知化本。於是文殊師利。又說偈答曰<p class='lg'>　十方無化者　　化化無有形<br>　一切無常寶　　是故為化主<br>　道者不化得　　亦不離其處<br>　所說無常形　　自然在其處<br>　諸寶從化得　　本離從無有<br>　其本同化生　　是故人中尊<br>　欲者從化起　　法本無有是<br>　化而住五道　　無有見化主<br>　生死及五道　　與化不相連<br>　以世貪不斷　　故現正覺耳<br>　如來及化主　　十方尊無極<br>　持化大其世　　世間無知者<br>　法輪無色轉　　於化無轉者<br>　繫色有思想　　深法無轉者<br>　想色化十方　　莫不受法者<br>　所施大智慧　　世間無說者<br>　諸欲及羅漢　　不逮覺是寶<br>　故於眾會中　　廣說無二寶<br>　智慧不可極　　光明最無有<br>　十方作橋梁　　所說無有二<br>　十方諸佛剎　　悉令為平等<br>　亦不使其人　　發意有異心<br>　十方諸法園　　一切法度垢<br>　亦不從世間　　於法無脫者<br>　於惠無有脫　　不見往來者<br>　於寂復見寂　　明中復見明<br>　法者非慧得　　自然本無是<br>　慧冥俱同合　　故無相識者<br>　癡慧不同合　　其慧眾冥明<br>　所施但為法　　如華在高山<br>　諸惡不可極　　色欲不可盡<br>　泥洹及生死　　一切皆如是<br>　十方諸佛慧　　無知無覺者<br>　所以見淨法　　故言世無有　</p><p>曇摩菩薩。復問寶來菩薩言。於化無起離誰為成主者。泥洹不生滅不遠五道。當來發意轉住法輪淨無諸垢。一切眾生誰為度者。寶來答曰。快哉所問。欲決一切生死之根。乃如是乎。菩薩有九法寶。一者於化化主無主。二者於泥洹與生死初無相知者。三者於生死於滅無滅。四者一切天上使不還生無生處。五者當起意未起意如處住。六者三千大千佛剎觀了無得度者。七者於念無起處。八者悉使三千佛剎皆取泥洹意亦不喜。不取泥洹意亦不瞋。所以者何。諸法無處故。九者隨願取羅漢我悉令發意。若有發意求願者。不令復還不起諸生無有還願。是為九法。又說偈言<p class='lg'>　於可無不可　　於欲無所欲<br>　所度無見者　　法轉無常處<br>　慧者無所說　　因度無往者<br>　故見大正法　　世之最無有<br>　道者無常名　　故為十方寶<br>　以得無得者　　生死無有道<br>　四馬不可盡　　可意無有足<br>　世間悉樂之　　不捨不得道<br>　畏生無有脫　　不畏無脫者<br>　生死當舉名　　立之為五道<br>　有報無答者　　可謂為是法<br>　法者本無二　　所有諦以覺<br>　無邊亦無幅　　無極不可計<br>　本際如影響　　無有往來者<br>　於起無所起　　法無諸欲者<br>　生死本無處　　生死化如是<br>　於淨無有淨　　於垢無有垢<br>　悉為十方人　　斷絕諸五道<br>　淨意若如水　　一切無瑕垢<br>　青黃及白黑　　悉得見其形<br>　諸法不可呵　　即得無上寶<br>　吾我及與人　　世間無得者<br>　不住無住諦　　所有諦如是<br>　所覺無所見　　世間諦如是<br>　不度無不度　　世時誰不有<br>　十方立正覺　　悉得無上寶　</p><p>曇摩菩薩問寶來菩薩言。欲使十方諸天人民。自然皆令得如其處。當行何等法得致之乎。寶來答曰。有六事得逮是法。一者聞知是會時是即為寶。二者得聞是經是即為寶。三者逮本功德。是即為寶。四者得聞是經法者。悉得六萬三昧。是即為寶。五者已得六萬三昧。欲十方人發無上意。是即為寶。六者皆使十方悉得會於佛樹。是即為寶。說是經時。九十億菩薩。六十七億諸天人民皆得無所從生法處。九億菩薩得是三昧。三千大千佛剎六反震動。諸天於空中大作伎樂。諸龍阿須倫。皆得聞見是深三昧。阿難正衣服。長跪白佛言。是名何經。云何奉持。佛語阿難。是名為無極寶。當奉持之。佛說經已。諸天人阿須倫人非人皆歡喜。各前為佛作禮而去<p class='juan'>
佛說無極寶三昧經卷下</p>
</body></html>
