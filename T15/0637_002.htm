<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
佛說寶如來三昧經卷下</p>
<p><span class='byline'>　　　　東晉天竺三藏祇多蜜譯</span><br><p>舍利弗問如來言。乃有斷法輪者無。如來答舍利弗言。菩薩若已見無形之門。是為已斷輪門已空可缺。其脫無脫者可致於空。譬若空無所不入。何以故睹無有處用。是故無所不入用脫於本故。其輪不轉故。曇摩竭菩薩白如來菩薩言。諸新學者摩訶薩。我欲令得是法定。如來答曇摩竭菩薩言。欲得是三昧者。當行九法。何等九法。一者當定十方天下人悉令作菩薩。二者見諸惡意令心了不起。是為定。三者視五道勤苦悉欲得脫之。是為定。四者癡塗於其中不起吾我。是為定意。五者視諸冥悉令明。是為定意。六者所作功德悉令不失。是為定。七者視十方天下人皆令為等。是為定意。八者觀當來過去諸可意王。勿令復使有作之識。是為定。九法者悉使千億佛剎土人悉不動轉者。是為定意。菩薩從是疾得三昧。彌勒菩薩問如來言。今日敢來在會者。何所菩薩不發阿耨多羅三耶三菩心。佛語彌勒。往昔沙樓陀佛時。我初發意學悉為眾垢所蓋。不得大慧。但聞菩薩謂發意。當至其處起想識空。不得善知識。不逮漚和拘舍羅。遠離善知識。為欲王所欺。可意王斷。如是令我失波羅蜜失意。沒六十二劫後。與法自然佛會。斷我諸可便得還本。即得樂於空中住。斷諸可根即見慧門。便得無動之形。從是轉行便斷法輪。是時從正覺。受是三昧。雖六十二劫發意。於法無益。後與自然法佛會。便得大樹更初發意。我發意時。有九十億人善男子善女人。亦初發意。如是為阿耨多羅三耶三菩心。彌勒自謂。如來發意有幾事。如來言。有九法。何等為九。一者遠離眾會寂然。二者得善知識從受法不失。三者遠惡知識。四者當遠離五事。一者惡沙門。二者婆羅門。三者黃門。四者惡牛惡馬惡蛇多毒。不當與從事。未得道頃令人入泥犁中。當遠離之。五者初發意求羅漢辟支佛心者當遠之。五者當覺眾魔事。不當與共事也。六者但當於夢見說深法。七者但為法發意不在飯。八者不當數聚會有所悕望人飯食。九者當等心於十方。當等心於三昧。於佛坐不恐怖。是為菩薩九法發意。佛現寶如來三昧時。有六萬諸愛欲天子。皆得是三昧。是時空中飛天悉共善之。快哉。愛欲天子得聞是三昧。彌勒白佛言。是諸天子得是三昧。巍巍尊自是其主。發意持佛威神耶。佛言。是諸天子前後供養舍利。大須彌山無益於泥洹。今得是三昧前功德悉滅壞。所以者何。三昧無名處。三昧無想處。三昧無念處。三昧無形處。三昧無識處。三昧無威神處。三昧無有結行求脫處。三昧清淨處。三昧是不到彼彼至是處。三昧無有是相非想處。三昧無有造作處。三昧於化無形處。三昧無生死不斷無處但有名耳。三昧但有響耳。三昧但有音耳。三昧但有開慧之處慧無所生處。三昧無作器處。是故三昧不可壞滅。如是處三昧無出入治處。三昧亦無作識處。三昧無有起行處。三昧不受眾味受處。三昧無形處。三昧無出入欲處。三昧不定諸法處。三昧無生處。三昧無應處。三昧寂然處。三昧無動處。三昧無邊幅處。是三昧不可壞敗。若有壞敗三昧。是大癡根生之門也。故不壞敗。如來語舍利弗言。有五不直不當與從事。何等為五。一者不當處法有二。二者不當於所起。三者不當視諸法是作非作無有名之者。四者不當於當來過去有所見。五者諸法不可斷。是為五法。菩薩摩訶薩得無去來之作者。疾可發阿耨多羅三耶三菩心。須菩提白佛言。若有於苦於樂者。不言離苦樂。是即為二法。不字為菩薩。菩薩者不中離。不止離不脫離。中無所離於所作。遠無作之為作。所起如幻耳。以幻說幻之中無名。如是亦不從法得度者亦不離法。得度脫者於脫中復脫。是為無有主者。但有住名耳。於字無知名者。是為法輪斷。舍利弗法輪自本清無所有。誰有斷法輪者。如來語舍利弗言。不知輪有處者。是即為斷。佛語如來言。貪可法者是生死根。滅法者亦為無結之作也。無作之作是為不離作。離貪諸可即為無有斷有。無貪不起是即道。無可無不可。是即道。無生不生。是即道。無識不識。是即道。無死不死。是即道。無斷不斷是即道。無遠不遠。是即道。諸可不可。是即道。所住無想離於無想。是即道。所念無念。是即道。所說無所說。是即道。泥洹無滅離於無滅。是即道。泥洹無形離於無形。是即道。泥曰滅盡無所盡。是即道。法自寂然離於寂然。諸法無可不有所失。是即道。於慧離本。是即道。非名非想。是即道。所明無所明。是即道。於明冥無想知者。是即道。癡慧無想入者。是即道。於道無有得道者。即是道。若苦若樂無想識者。是即道。所起無所想想。是即道。於清無難易。是即道。所度無有主。是即道所至無想者。是即道。諸法非名離於非名。是即道。菩薩所度如流水。是即道。於名無轉者。是即道。佛已三昧成度如人意。以萬物自莊嚴。但莊嚴無形耳。但莊嚴到見耳。但莊嚴諸可意王。但莊嚴是想非想耳。如來問事竟。文殊師利菩薩白佛言。三十六天人悉會者。乃有幾人持受是三昧。佛語文殊師利菩薩言。諸會者非但天人敢來會者悉得是三昧悉當作佛。悉當受十方。悉當斷五道勤苦如今日會。時諸菩薩聞佛授與[<a href='javascript:showpic("../fontimg/031017.gif")'>卄/別</a>]。八十億諸天及人。悉得無所從生法。住虛空中去地三百丈。觀身上萬千億香華。下為正覺作禮。阿樓菩薩。阿提菩薩。從坐起白佛。是諸受[<a href='javascript:showpic("../fontimg/031017.gif")'>卄/別</a>]菩薩。即住虛空中去地三百丈。觀身上華好妙。是華從何所來。佛言菩薩。譬青本青本自白。以雜色著之。隨青黃赤黑悉見其色。如是所以諸色悉現者。但用帛本淨故。但用青黃赤黑。本亦復淨故現於色。亦不入帛。帛亦不入色。但用本俱淨故現之色耳。諸得[<a href='javascript:showpic("../fontimg/031017.gif")'>卄/別</a>]菩薩觀身上雜種華者亦如是。菩薩亦不在華。華亦不在菩薩許。但諸天及人。得斷無念法慧作明淨故。便有華現耳。用華淨故便現耳。如是無住者而成諸功德。有住想行者開生死之門。阿羅漢辟支佛所已由遠五道者。但有十見。何等十見。一者見諸功德悉言脫者。是為倒見。二者見五道勤苦欲取泥洹。是為倒見。三者見厭萬物無主欲疾離之。是為倒見。四者求安本自無本。是為倒見。五者欲出無間入無處世自無出求之不止。是為倒見。六者羅漢取泥洹時。身中火自出火無處起想。出身中火自燒煮。故知生死不斷。是為倒見。七者未自無盡。是故為倒見。八者但欲時欲於泥洹盡之成。惡亦無主反欲滅之。是故倒見。九者所施與不發十方人意。但欲法不斷。是故倒見。十者於苦於樂不等淨行言有二法。是故倒見。十事倒見。佛語阿惟阿樓菩薩摩提菩薩。今諸天及人。皆是阿訶耨佛時人也。今我悉[<a href='javascript:showpic("../fontimg/031017.gif")'>卄/別</a>]之者。亦於六萬佛所受是三昧。今故復於我記[<a href='javascript:showpic("../fontimg/031017.gif")'>卄/別</a>]之耳。卻後若干億萬歲。我法斷絕。是今日會發意。當有四十萬人。持住於法轉不退輪。令法不斷絕。當護持法至使各得佛故。法不斷如今日會時。是諸發意者若干千歲。我弟子當共壞我法。若惡沙門。若男子女人。須菩提白正覺言。何所菩薩以何等行護法令不斷絕。佛語賢者須菩提。諸四十萬菩薩。悉住第八已下。於法無煩荷之想。是即為已護持法令十方不斷。須菩提白佛言。何等為壞法者。願天中天解之。佛言。須菩提。若有諸羅漢辟支佛。若有沙門諸天及人起煩荷想。於慧求名壞滅本末增減尊法。[<a href='javascript:showpic("../fontimg/073532.gif")'>王*支</a>][<a href='javascript:showpic("../fontimg/021039.gif")'>王*夜</a>]經言。但好飯食為是道。遂不知空何所是空。但欲莊嚴剎土。非尊法者。聞佛可得求佛。亦不知法言有二法。是為壞敗我法。天上尊天。阿須夷天。潘那天。子樓尼天。拘屬提天。施天。那利天諸天。白天中天言。乞持形壽歸是持法法者。千萬劫億萬劫無有休息時。但令我等得是三昧。佛言。奉行是三昧如其未者便是。佛語如來言。後有發意行是三昧者。得是三昧者。譬如精泥洹。天上有寶諸寶中王。天上天下寶中最尊。有佛在世時乃現耳。名精泥洹珠。有得是一寶珠。持是珠著竹上。若著手中見之。四面空中在欲得幾日雨珍寶。向莫不得如其願者。有得精泥洹珠者。不當貪有亦持雨三界各令得寶如是。行是三昧亦如是。羅閱國王從諸群臣到佛所。為佛作禮。白佛言。是天上之大尊。儻加大恩已度脫十方。儻持天上精泥洹珠寶。儻已雨於羅閱。令我國中人民悉得是寶。佛便笑。阿難正衣服。為佛作禮。白佛言。佛不妄笑。既笑當有意。佛語阿難。羅閱國王從諸群臣。欲乞得泥洹天上珠寶清泥洹珠。欲使雨之於羅閱國。國中亦樂是寶。不知如來時悉已得是寶。佛語羅閱王言。見人民悉百日不食五味。但以法為味。女人悉化為男子。王見之不。王言見之。悉得是三昧。王大歡喜。悉以身上珠寶。以散佛上及諸菩薩上。珠寶悉化成香華。虛空中住皆成行。其間悉有百千種音樂相娛樂。王見衣服如是。王便歡喜。王若干百日復不食。王白佛言。是諸華乃從無處出生。佛答。從無處出。復問。無處從何出生。佛言。從無所起來。王復問。無所起從何所來。佛言。從無所生來。王復問。無所生從何所來。從不動來。王復問。不動從何所來。從無造來。王復問。無造從何所來。佛言。從無名來。無名從何所來。從無生來。無生從何所來。從無音來。王復問。無音從何所來。從無二來。王復問。無二從何所來。從無形來。王復問。無形從何所來。佛言。從自然來。王復問。自然從何所來。從化來。王復問。化從何來。佛言。離於不化來。王復問。離於不化從何來。佛言。離於不化從無相知處來。王復問。無相知處從何來。佛言。已故為諸法。王問佛事大歡喜。晝夜百日但樂是三昧。王為佛作禮而還坐。白佛言。如來菩薩及遠方諸菩薩尊賢者皆從遠來。今恐與佛相見但去。我今願乞請文殊如來菩薩等到舍飯食。願如來許之。佛默然無應者即可意。王為佛作禮還宮。即敕臣下。疾使國中莊嚴。俠道華香皆結好名華。俠道悉華為帳。王宮中掃除。世間極好華香悉作百種坐。皆琉璃金銀。皆使宮中掃除。諸夫人婇女悉齋戒。文殊師利如來等。悉詣羅閱國入城。未到宮門。王出迎諸菩薩。是時菩薩如來文殊師利等六十億萬人。如來讓使在前入宮。諸尊菩薩不於前入宮。如來言。諸尊菩薩何以故不於前入宮。諸<span class='corr'>尊</span>菩薩致尊當於前入。如來言。我不於前入宮。諸尊菩薩當入。諸菩薩言。何所為尊者。於慧無處是即尊。於意無形是故尊。於念不想是故尊。於法無所施是故尊。所作不離於道是故尊。已斷法輪是故尊。無念法不想是故尊。於法無有多少是故尊。欲漚和拘舍羅甚多是故尊。於薩芸若無相知者是故尊。已被法鎧是故尊。於三昧無有多少是故尊。如是者如來故當於前入宮也。如來語菩薩。故尊何等為尊。年故尊故。諸菩薩言。今我年雖長尊者。譬如萬歲之枯死樹。根本以永盡。無復有華實可蔭覆蓋世者。今如來雖年少者。入慧甚深。譬如寶樹間人得之華實。莫不得度者。已故當於前入宮。如來於前入。諸尊天持萬種音樂隨如樂之。文殊師利及如來等各坐。王使夫人利修諸菩薩所食金器悉有八種味。出宮中燒萬種雜香飯食竟。王白文殊師利及如來言。我今欲得見十方佛大會時。當以何致之。如來言。欲得見十方佛會者。悉欲見眾慧者。但行九法。何等為九。一者當視十方佛與是無異。二者當視我所道無有道徑。三者當觀一切人無有脫者。四者當視飯食如化所見。五者當知五陰無有識想。六者當知六情觀之如幻耳。七者當知觀但是倒見。八者當於法中大施與。九者當知所施非施。王聞如來解之歡喜卻坐。佛爾時便在彼笑言。快哉快哉。如來為說偈言<p class='lg'>　常當顯是功　　所生常遇尊<br>　從受大智慧　　常除愛欲根<br>　不貪亦不嫉　　惡意不復生<br>　乃從無數佛　　得聞是三昧<br>　乃於三千剎　　常行尊三昧<br>　不於一切人　　所有諸珍寶<br>　法不從五陰　　亦不離是處<br>　從觀得脫名　　一切皆如是<br>　從觀得歡喜　　發意無所生<br>　其處已如是　　故為天中天<br>　若在三界中　　不生亦不死<br>　泥洹及泥曰　　一切無有是<br>　意不當邪念　　所行作非法<br>　若在三界中　　持心令不起<br>　音響有還答　　內外悉相應<br>　不起悉寂然　　諸法亦如是<br>　三千諸佛剎　　名字悉如是<br>　無聞亦無見　　非法所當議<br>　三昧不挍計　　已數持作多<br>　慧者解是言　　得佛無常海<br>　法者悉清淨　　廣大無有雙<br>　常作無邊水　　所載蔽三千<br>　意願陀鄰尼　　發慧無有前<br>　法者已如是　　一切當奉行<br>　我念求意時　　從來若干劫<br>　志意常棄家　　於欲無所求<br>　常依善知識　　得立正法住<br>　是時於大會　　得聞尊三昧<br>　志意大歡喜　　即住虛空中<br>　去地百卌丈　　叉手在佛邊<br>　今坐諸菩薩　　受別亦如是<br>　其意增歡喜　　得聞諸三昧<br>　便從一佛剎　　飛到諸佛前<br>　不動亦不搖　　驚動諸剎中<br>　花香自然來　　亂風自然生<br>　百種諸音樂　　悉住於座中<br>　龍王大歡喜　　即雨萬種香<br>　化為諸小池　　上到三千中　</p><p>如來謂文殊師利菩薩言。今自然華香從三千剎土來到是會。音樂悉具足。是為佛威神如來之神足。文殊師利菩薩語如來言。卿欲知佛之威神及諸菩薩威神者不可見知。是樂者所處無名之樂。有所在處法者無名處。若苦若樂。是樂處。所有如化耳。是其樂。法無二法。是其樂。於羅漢辟支佛悉欲度之。是其樂。所見五道悉欲令得佛。是其樂。諸所度無有生。是其樂。一切無處。無所起。是其樂。於三昧無煩荷。是其樂。一切處無有名。是其樂。諸所有皆如化。是其樂。非音處無所生處。是其樂。法所施無所施無所有。是其樂。三千中無常處。是其樂。一切人令得信無所得。是其樂。當來過去現在三處盡無有盡。是其樂。令還本無所見。是其樂。見法輪是為無所見。是其樂。三千剎一切等。是其樂。十方三千樹法之藏。是其樂。十方諸剎但有名。是其樂。色欲合。是其樂。於名字無有主。是其樂。無邊幅一切寂。是其樂。一切明與冥合。是其樂。諸所行不失戒。是其樂。諸所念不離三昧。是其樂。虛空實度無極。是其樂。諸慧覺無有處。是其樂。諸所可。是其樂。一切決無受者。是其樂。三界中無與等。是其樂。貪於法不惜命。是其樂。一切明合復明。是其樂。諸所有但倒見。是其樂。若布施無所望。是其樂。意無極作大船師。是其樂。無邊園脫無極。是其樂。意寂。是其樂。無所定。是其樂。諸三昧門無到者。是其樂。亦無聽亦無聞。是其樂。諸所念非正道。是其樂。一切人無極者。是其樂。諸所度譬如幻。是其樂。初發意三昧具。是其樂。諸菩薩所從來無有處。是其樂。諸菩薩在意生到十方。是其樂。非青黃及白黑無道徑。是其樂。文殊師利菩薩謂如來。欲知佛及諸菩薩威神及所樂。其諸所樂如是。文殊師利答如來菩薩所問樂五事。如來便說偈言<p class='lg'>　文殊師利意　　慧尊無有前<br>　所施蔽三千　　其智莫不尊<br>　威神所施行　　悉除三千中<br>　諸樂無所欲　　但為不奪施<br>　樂法為最大　　於化無度者<br>　所施樂法與　　若空無惡者<br>　法與樂俱行　　無有過是寶<br>　所樂不有主　　若空無處所<br>　深入諸微妙　　曉了一切人<br>　使之得大法　　斷滅勤苦根<br>　一切世間人　　悉有意不解<br>　以法為覺意　　以慧救一切　</p><p>佛是時說偈言<p class='lg'>　離空非想　　是想非空　　於法不起<br>　即為是起　　常當軟意　　淨無所有<br>　色欲同合　　無相入者　　所說無形<br>　不離形有　　因法如夢　　所欲無底<br>　是寂離寂　　無離不造　　眾法無主<br>　所可如化　　都無所受　　法無所捨<br>　所作倒見　　一切皆然　　非色離色<br>　是色所離　　其法如色　　其處如是<br>　非音是響　　無聞不見　　不聽不觀<br>　所有如是　　於禮無名　　自言為是<br>　法無是計　　所度如是　　於幻無見<br>　所見離見　　離貪著欲　　非法所議<br>　於欲無垢　　不著無離　　如是諦見<br>　無有見者　</p><p>如來菩薩知佛笑。便於宮中說偈言<p class='lg'>　疑本不解　　謂法自然　　本無常住<br>　疑慧無是　　於想無勞　　識念無苦<br>　舉名住字　　非求法者　　於本不爾<br>　不還不退　　所可無可　　遠離無可<br>　於生無滅　　是即為滅　　於義無想<br>　是為非滅　　於法無生　　亦非相滅<br>　所以者何　　眾法皆空　　亦不求言<br>　我離泥洹　　所以者何　　本末淨故<br>　不盡十方　　舉之為證　　有言是我<br>　是即是證　　不當遠念　　念於十方<br>　真法不煩　　是受無名　　法非思念<br>　可當還者　　起行如是　　不見尊法<br>　要當解慧　　於眇不恐　　漫行不至<br>　可謂慧門　</p><p>如來問文殊師利菩薩言。今日來會新發意者。我欲使得無極法。何以致之。文殊師利語如來言。於念無作即可得無極法。如來復問。何等為念無作者。文殊師利答如來。當建九法寶。何等為九法寶。一者意無處所。是即寶。二者觀法無主。是即寶。三者不見有當來過去。是即寶。四者於法無有造作者。是即寶。五者所施但施法音。是即寶。六者見五道勤苦於中意不轉。是即寶。七者所覺不遠漚和拘舍羅。是即寶。八者直見諸法不處有二法。是即寶。九者到於泥洹亦如化是即寶。如來語舍利弗言。是為九法寶。文殊師利菩薩說偈言<p class='lg'>　於可無所笑　　所作無常名<br>　若空無有垢　　佛笑無不可<br>　笑空不離末　　如本無所笑<br>　已住諸法名　　一切皆如笑<br>　本末皆自然　　無有往來者<br>　笑者有還報　　不還亦不笑<br>　法者皆是一　　已笑便有二<br>　於二無名字　　是故為是尊<br>　所笑無所可　　但為眾法施<br>　所動無所動　　是故無上尊　</p><p>文殊師利報如來偈<p class='lg'>　笑者無還報　　一切無有主<br>　其笑不離本　　是故天中天<br>　笑者無所趣　　但為倒見耳<br>　於法悉寂然　　寂然本無是<br>　笑者不離化　　以化大施與<br>　於化無舉名　　是故乃為法<br>　於法無有是　　但為不脫施<br>　已脫不為脫　　佛者皆如是<br>　故於大會中　　議度無度者<br>　於法作施與　　無有與比者<br>　是寂離寂　　無離不造<br>　眾法無主　　所向如化　</p><p>舍利弗復問如來言。欲使十方發意陀鄰尼行者。當行何等法。當行三十二法寶。何等為三十二法寶。文殊師利言。一法寶者。欲使十方未發意皆度之如化。二法寶者。未發阿耨多羅三耶三菩提者皆令住正法。三法寶者。欲使三千大千日月視之一切等。四法寶者。若在住意者皆令遠離眾欲。在慧門無動無搖至於泥洹。五法寶者。人說有天無天志不動還。六法寶者。意不動還。七法寶者。一切無來受生者視當來過去無有二。八法寶者。觀諸三昧禪寂然無處所。九法寶者。諸所度無有主一切從空引空。十法寶者。三千日月諸佛者我從得決。十一法寶者。十方諸佛三千日月。敢有來聽經者悉得佛[<a href='javascript:showpic("../fontimg/031017.gif")'>卄/別</a>]。即住虛空中亦如是。十二法寶者。諸佛剎土華香自然來。繒蓋來者亦不喜。不來者亦不求。十三法寶者。皆使敢有發意使得法住如其處。十四法寶者。當來過去無增減。所以者何。知本無二故。十五法寶者。悉欲使十方蜎飛蠕動持佛經戒令不毀傷。十六法寶者。無有邪念。在於十方轉意還本則向慧門。十七法寶者。常行忍辱。十八法寶者。從觀至觀無有度者。十九法寶者。本住無常住處。如是無常住處。二十法寶者。所度無有主名空。為眾欲施於欲無常處是故為道。二十一法寶者。施慧作施與無有舉名者。於欲無所可但為脫耳。二十二法寶者。所說不離對因作施與故。曰大法故獲度無脫者。二十三法寶者。常於無數佛剎飛到一佛前。二十四法寶者。十方諸剎等無得脫者。二十五法寶者。淨癡同合本淨無異。二十六法寶者。住於三千住作橋梁故。是進學如冥見光明。二十七法寶者。常於無邊水廣作大船師所度無有極。二十八法寶者。常作無邊蓋閉塞三千垢。二十九法寶者。常作無極慧不離十方。三十法寶者。常作大慈動於十方。未度悉度之。未脫悉脫之。故無字為天中天。三十一法寶者。等行無有雙於無有及與人。字為無上尊發意平等是故為佛。三十二法寶者。如來為是尊所說不離法。遍聞三千剎中虛空為自然王。故立華香中。菩薩三十二法寶如是<p class='lg'>　十方都大化　　一切名無常<br>　真法不煩荷　　即說度十方<br>　有想不離想　　一切諸寶空<br>　若華及於葉　　其色不可當<br>　一切眾欲所　　立之可意王<br>　諸寶無上尊　　號為天中天<br>　故於大會中　　議度無脫者<br>　其本無常住　　故字十方尊<br>　一切為倒見　　世間樂之具<br>　所可若如化　　能脫十方中<br>　虛空無常處　　佛藏悉在中<br>　已脫無脫者　　故教十方中<br>　十方諸佛剎　　合之為一國<br>　自然眾大會　　悉滿十方中<br>　佛者一切覺　　笑不離其容<br>　不離黃金色　　已示未脫人<br>　十方為作道　　意不離法王<br>　所施無所施　　華布施十方<br>　金色大蓮華　　周遍滿剎中<br>　起想起作行　　不住諸天中<br>　文殊師利意　　曠大無有雙<br>　譬如初得[<a href='javascript:showpic("../fontimg/031017.gif")'>卄/別</a>]　　住在虛空中<br>　如來慧意尊　　光明遍宮中<br>　可意諸天人　　悉得到法門<br>　十方諸菩薩　　驚動諸剎中<br>　今會諸天人　　得聞是尊經<br>　徹見諸一切　　乃到可意宮<br>　化為交露坐　　萬種天華香<br>　聽受諸三昧　　坐觀大眾中<br>　諸來宿功德　　發意供養尊<br>　道者不具見　　所有皆如是<br>　諸脫無有數　　三界不可極　</p><p>文殊師利菩薩。問如來菩薩言。眾音如化所作於法無想。亦不可盡極。故有自然當以何脫之。如來菩薩語文殊師利菩薩言。復有九法寶。何等為九法寶。一法寶者。自然無處亦如化。二法寶者。諸法無處亦如化。三法寶者。當來無處亦如化。四法寶者。諸所有皆世直處亦如化作。五法寶者。觀過去處亦如化。六法寶者。觀見諸法如幻耳。亦無有處亦如化。七法寶者。所可無處亦如化。八法寶者。得道無脫處亦如化。九法寶者。得於泥洹本無住處亦如化。文殊師利復問。如來。過於泥洹皆自然。誰為是化本者。誰是化主者。化為有本無化為所起。處無非道無處。如來菩薩謂文殊師利。復有九法。一者化無處化者非道無處。是即化。二者非處無想。是即化。三法寶者。非處化為作處。是即化。四法寶者。非常名所有無盡時。是即化。五法寶者。化處無處。是即化。六法寶者。於道無想。是即化。七法寶者。於起無起。是即化。八法寶者。於諸欲無諸欲處。是即化。九法寶者。於所度無所度。是即化。文殊師利菩薩。說偈答如來<p class='lg'>　十方無化者　　化化無有形<br>　一切無常寶　　是故為化生<br>　道者不化得　　亦不離其處<br>　所說無常形　　自然在其處<br>　諸法從化得　　本離從無有<br>　其本因化生　　是故人中尊<br>　欲者從化起　　法本無有是<br>　化而住五道　　無有見化主<br>　死生及五道　　與化不相連<br>　以世貪不斷　　故現正覺者<br>　如來及化主　　十方尊無極<br>　持化大施世　　世間無知者<br>　法輪無色轉　　於世無轉者<br>　繫色有思想　　深法無轉者<br>　想色化十方　　莫不受法者<br>　所施大智慧　　世間無聽者<br>　諸欲及羅漢　　不還與是寶<br>　故於眾會中　　度脫無上寶<br>　智慧不可極　　光明最無有<br>　十方作橋梁　　所說無有二<br>　十方諸佛剎　　悉令為平等<br>　亦不使其人　　發意有異心<br>　十方諸法園　　一切住脫垢<br>　亦不從世間　　於法無奪者<br>　於慧無有脫　　不見往來者<br>　於寂復見寂　　明中復見明<br>　法者非慧得　　自然無本是<br>　慧冥俱同合　　都無相識者<br>　癡慧不同合　　其慧眾冥明<br>　所施但為法　　若華在高山<br>　諸惡不可極　　色欲不可盡<br>　泥洹及生死　　一切皆如是<br>　十方諸佛慧　　無知無覺者<br>　所以見淨法　　故言世無有　</p><p>曇摩竭菩薩復問如來菩薩言。於化無起離於誰成主者。泥洹不生滅不遠五道。當使來發意轉住法輪無諸垢。令悉不生。誰為度者。如來言。曇摩竭所問。欲決斷十方生死根。乃如是當行九法寶。何等為九法寶。一者於無主。是即寶。二法寶者。於泥洹與生死初無相知者。是即寶。三法寶者。於死生於滅無滅。是即寶。四法寶者。上到三十六天使不還生死生處。是即寶。五法寶者。當起意未起意如處住。是即寶。六法寶者。三千大千佛剎觀了無得度者。是即寶。七法寶者。於念無起處。是即寶。八法寶者。悉使三千佛剎悉取泥洹意亦不喜。不取泥洹者意亦不怒。所以者何。諸法無處故。是即寶。九法寶者。隨願取羅漢。我悉令發意求願者不令復還是願。是即為寶。不起諸生無有還願。是即為菩薩法寶<p>如來答曇摩竭菩薩。說偈言<p class='lg'>　於可無所可　　於欲無所欲<br>　所度無見者　　法輪無常處<br>　慧者無所說　　因度無往者<br>　故見大正法　　世之最無有<br>　道者無常名　　故為十方寶<br>　已得無得者　　生死無有道<br>　四馬不可盡　　可意無有足<br>　世間悉樂者　　不捨不得道<br>　畏生無有脫　　不畏無脫者<br>　生死當舉名　　立之為五道<br>　有報無答者　　可謂為是法<br>　法者本無二　　所有諦已覺<br>　無邊亦無幅　　無極不可計<br>　本際如影響　　無有往來者<br>　於起無所起　　法無諸欲者<br>　生死本無處　　生死化如是<br>　於淨無有淨　　於垢無有垢<br>　悉為十方人　　斷絕諸五道<br>　淨意若如水　　一切無瑕垢<br>　青黃及白黑　　悉得見其形<br>　諸法不可荷　　即得無上寶<br>　吾我及與人　　世間無得者<br>　不住無住諦　　所有諦如是<br>　所覺無所見　　世間諦如是<br>　無度無不度　　世時誰不有<br>　十方立正覺　　悉得無上寶　</p><p>曇摩竭菩薩問如來言。欲使十方自然諸天人民。皆令得如其處。當行六法寶。何等六法寶。一者聞知是會時。是即寶。二法寶者。諸來會者得聞是經。是即寶。三法寶者。非今功德。是即寶。四法寶者。敢問是經法已得六萬三昧。但欲使十方人發無上意。是即寶。五法寶者。皆使十方會於佛樹下。是即寶。六法寶者。佛所說經法使十方人悉令得之。是即寶。說是三昧時會中有九十億萬菩薩諸天人民。有六十七億萬人。皆得無所從生法處。當是時九億萬菩薩皆得是三昧。三千大千佛剎土。復即九反大動。三十六天諸天王。在虛空中亂風音樂樂佛。諸大龍王諸阿須倫。皆得見是法。阿難正衣服頭面著地。叉手為佛作禮白佛言。是經名為何等經。我當云何奉行之。佛言阿難。是名為諸剎無極園自然華香自然。號為會無極寶。說是經時。無數諸天人民阿須倫人非人。聞經皆大歡喜。各前為佛作禮而去<p class='juan'>
佛說寶如來三昧經卷下</p>
</body></html>
