<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
月燈三昧經卷第三</p>
<p><span class='byline'>　　　　高齊天竺三藏那連提耶舍譯</span><br><p>爾時世尊。知月光童子心所默念而作偈問。告月光童子言。若菩薩與一法相應。皆悉能獲最勝功德。速成阿耨多羅三藐三菩提。何謂一法。童子。若菩薩於一切法體性如實了知。童子。云何於一切法體性如實了知。所謂一切法遠離於名。離於音聲。離於語言。離於文字。離於生滅因相緣相攀緣相。所謂無相遠離於相。非心遠離於心而知諸法。爾時世尊。即說偈曰<p class='lg'>　諸法但說一　　所謂法無相<br>　是智者所說　　如實而了知<br>　若說如是法　　菩薩了知者<br>　彼得無礙辯　　說億修多羅<br>　導師所加護　　顯示於實際<br>　不分別假名　　曾無有所說<br>　以一知一切　　以一切知一<br>　雖有種種說　　而不起於慢<br>　其心能了知　　一切法無名<br>　隨順學諸名　　而演說真實<br>　諸所聞音聲　　了知其聲本<br>　了知聲本已　　不為聲所染<br>　知音聲本際　　諸法相亦然<br>　若能解一法　　不復處胞胎<br>　一切法無生　　能了此無生<br>　知生說生者　　則能知宿命<br>　若得於宿命　　能知所作業<br>　若常知作業　　得堅固眷屬<br>　若於是空法　　菩薩能解了<br>　無有不知者　　此非煩惱際<br>　於非煩惱際　　凡愚妄分別<br>　是故於億劫　　數流轉生死<br>　不能知妄想　　猶如大導師<br>　彼不作惡業　　又不墮惡道<br>　是諸凡夫等　　不能知此義<br>　便起誹謗心　　如是滅苦法<br>　諸法不可得　　非無諸法想<br>　若能如是知　　彼想亦不見<br>　我知如是想　　凡夫妄分別<br>　於離分別法　　知者不迷惑<br>　此為智者地　　非是愚境界<br>　是菩薩所行　　謂空無分別<br>　此是菩薩地　　佛子之所行<br>　佛法妙莊嚴　　謂說寂滅空<br>　是諸菩薩等　　斷除諸有習<br>　不為色所壞　　安住於佛性<br>　一切法無住　　以無住處故<br>　若能如是知　　得菩提不難<br>　修施戒聞忍　　習近善知識<br>　若能知是業　　速證菩提道<br>　是人常為諸天敬　　乾闥夜叉摩[<a href='javascript:showpic("../fontimg/023523.gif")'>目*侯</a>]等<br>　龍鬼羅剎緊那羅　　是等常來供菩薩<br>　甯偷悁簼珘椇菕@　與諸世間興利益<br>　智慧相續樂寂滅　　勝妙菩薩悲愍身<br>　若有菩薩能知空　　利益無量億眾生<br>　柔和處眾演說法　　聞者欣樂而愛敬<br>　廣大智慧轉增明　　以是智慧能見佛<br>　亦睹莊嚴淨妙剎　　聽受諸佛所說法<br>　知一切法如幻化　　猶如虛空自性空<br>　能知體性是空無　　能如是行無所染<br>　其有修行菩提行　　於諸事中不生著<br>　知一切法如變化　　而於諸剎示變化<br>　能為諸佛所作事　　幻法體性無去來<br>　隨前所求得利益　　謂能安住菩提者<br>　琠壑@切如來恩　　願紹佛種不斷絕<br>　能得光耀精妙身　　成就三十二種相<br>　其餘無量種利益　　行勝菩提當能得<br>　成就大力不可動　　威德諸王無堪抗<br>　具足福德甚端嚴　　福與功德威光耀<br>　諸天睹威不面對　　謂行佛法智慧者<br>　住於堅固菩提心　　與諸眾生為善友<br>　是人無復諸闇冥　　顯示勝妙菩提道<br>　離語言道無所欲　　諸法寂滅如虛空<br>　其有能知如是業　　成就無量勝辯才<br>　演說百千修多羅　　能示彼法微細義<br>　智者琣巡L礙慧　　能知微細法體性<br>　常善知彼眾生信　　學習一切語言音<br>　為人顯示因果理　　能獲如上勝妙事<br>　具持力能無減少　　入眾無畏梵行者<br>　睅虳屨糷ㄖ悒╮@　善能悟解法性故<br>　耳初不聞非愛語　　痡`聽覽可樂音<br>　口常宣說悅意言　　是人善知法性故<br>　念慧法智悉成就　　其心清淨無穢濁<br>　說百千經無滯著　　若有所演不虛設<br>　字句差別已修學　　善解千億諸語言<br>　名味義趣皆善解　　由悟法性有斯德<br>　夜叉羅剎天修羅　　迦樓緊那摩[<a href='javascript:showpic("../fontimg/023523.gif")'>目*侯</a>]茶<br>　為彼八部常愛敬　　斯由悟解法性故<br>　惡心神眾毘舍闍　　飲血食肉極毒害<br>　其有持是寂定者　　是等常能作衛護<br>　聞於智者廣大言　　心喜踊悅身毛豎<br>　於彼菩提深愛樂　　能獲廣大難思福<br>　如是福報難可知　　於百千劫說不盡<br>　護持善逝法寶藏　　無量無邊無限數<br>　便為已供一切佛　　過去未來諸世尊<br>　及住現在十方者　　以能宣說寂定故<br>　若人為樂福德故　　供養十力大悲者<br>　無量無數億諸佛　　時逕大海諸沙數<br>　更有餘人樂福者　　於此勝義持一偈<br>　於彼劫盡惡世時　　如是福德最為勝<br>　若有能聽一偈者　　是人便供一切佛<br>　於此末代惡世時　　斯為最勝上供養<br>　是人便得最大利　　堪受世間所奉敬<br>　諸十力生最上子　　於其長夜已供養<br>　彼見我在耆闍山　　我即為授菩提記<br>　我已付囑彌勒尊　　彼佛亦為授記[<a href='javascript:showpic("../fontimg/031017.gif")'>卄/別</a>]<br>　是人復為彌陀佛　　為說無量勝利益<br>　或復往詣安樂國　　又欲樂見阿[<a href='javascript:showpic("../fontimg/041309.gif")'>門@(人/(人*人))</a>]佛<br>　無量無邊百千劫　　是人不墮諸惡道<br>　於此菩提行勝行　　成就無量諸快樂<br>　無量功德勝利益　　如是我今已宣說<br>　若欲如我功德者　　應末世中正持經　</p><p>童子。以是義故。菩薩摩訶薩能如是知不可思議諸法體性者。得如是功德之利。讚說如來真實功德。不謗如來言非真實。何以故。如來已得諸法為世所知。是人如實知於彼法。亦知無量如來功德。能知如實不可思議佛法。何以故。童子。佛有無量無邊功德。不可思議遠離於心。以是義故。餘不能思不能稱量。何以故。童子。其心無性又無形色不可睹見。童子。如是心體性。即是佛功德體性。如是佛功德體性。即是一切諸法體性。以是義故。童子。若菩薩說一切法體性一義如實知者。名為菩薩寂滅於心善解三界出離善根。如實了知如實知見。如實說無有異說。隨說而行無所執著。出過一切諸煩惱地。過於欲界色界。解脫無色界。過於名地過於聲地。善解離文字法。善解分別字智。善解離語言法。知於文字善於文字。善於字差別智廣知字智。善解一切法差別智。善於一切法廣差別智。善分別一切處法智。與不可思議佛法相應。魔王波旬及諸魔民所不能壞。說是法門時。有八億那由他諸天人等。得修無障法忍。一切皆為諸佛授阿耨多羅三藐三菩提記。過四百八十萬阿僧祇劫。得阿耨多羅三藐三菩提。種種名號國土差別壽命齊等。爾時世尊。而說偈言<p class='lg'>　若有智慧諸菩薩　　趣向勝妙菩提道<br>　善於法義諸言說　　能行一切法體性<br>　口常宣說真實語　　稱佛實德而演說<br>　能知一切諸佛法　　於三界尊無有疑<br>　一切諸法同一義　　以修空故如實知<br>　彼無種種別異相　　於此一義已修學<br>　無分別想分別想　　眾生壽命我人想<br>　盡與無盡如是想　　斷此諸想悉無餘<br>　不見如來有其色　　以知諸法自性無<br>　亦非諸想隨形好　　以斷一切顛倒故<br>　一切諸佛不思議　　遠離於心體寂滅<br>　若人能得如是知　　真見無上兩足尊<br>　若有能知神我想　　於中發起勝智慧<br>　如是知於諸法已　　彼便得名清淨眼<br>　是人無有諸障礙　　大智悟解出離道<br>　充滿具足二種因　　無有一切諸願樂<br>　於真實處如實見　　無有一切非實語<br>　是人所有諸言論　　隨順一切儀式法<br>　智者出過於欲界　　超色無色煩惱地<br>　能於三界離染著　　行在世間利眾生<br>　超過一切名字地　　及過音聲體性空<br>　雖經久時演說法　　於彼言說無所依<br>　遠離諸想及戲論　　斷除顛倒諸惡見<br>　於其智慧善決定　　是人勇健行如空<br>　若魔多億那由他　　為亂彼意作是言<br>　悉能映蔽是魔眾　　不從魔力自在攝<br>　棄捨一切諸魔業　　戒行清淨無熱惱<br>　若能深樂禪樂者　　彼則能知世間空<br>　若說五陰是世間　　已知彼法體空寂<br>　既無其滅亦無生　　一切諸法如虛空<br>　寧當棄捨自身命　　終不毀犯如來教<br>　於戒護持到彼岸　　隨其所願悉往生<br>　遊行無量諸佛剎　　見多那由他億佛<br>　終不悕欲生天上　　遠離一切諸願樂<br>　是人不捨勤精進　　於少時間行法行<br>　於其十方諸佛所　　善能讚詠而稱歎<br>　爾時月光童子身　　得聞如是寂滅定<br>　棄捨一切利養事　　修行諸佛所歎法<br>　若有欲得自然智　　我為一切世間上<br>　應當學是勝三昧　　若如是學人天最　</p><p>爾時世尊告月光童子言。童子。是菩薩摩訶薩於是顯說三昧智。應善修習為人顯示。童子。云何顯示。所謂於一切法起平等心。無有彼此無有分別無無分別。無造無起無生無滅。一切妄想分別憶想起想皆悉斷除。心所攀緣意所思作。及諸假名皆亦斷除。亦斷一切諸惡覺觀。於陰界入無有自性。斷貪瞋癡。謂念慧解脫慚愧堅固修行儀式所應行處。謂空閑地智慧地。絕於去來一切菩薩所學。一切如來行處。一切功德成就。童子。是謂顯說如是三昧。若能顯說如是三昧。便不離諸定。其心不失一切三昧無有迷惑。起大悲心。利益無量無邊眾生。爾時世尊即於是時。而說偈言<p class='lg'>　平等非嶮地　　微寂難可見<br>　斷除一切想　　故名為三昧<br>　非妄想分別　　離見不可取<br>　其心不可得　　是名為三昧<br>　正住如實定　　不取一切法<br>　如實不取故　　故說寂滅定<br>　法無少塵許　　亦無少可得<br>　無少可得故　　故名為三昧<br>　有得無得者　　此名為妄想<br>　於法離分別　　故名為三昧<br>　以聲故說義　　是聲事非有<br>　猶如響呼聲　　又亦如虛空<br>　眾生無所住　　住處不可得<br>　得與不得音　　自性不可得<br>　若去若墮落　　去道不可得<br>　去與不去音　　於道如是知<br>　存有定是取　　存無定亦然<br>　無著行菩提　　證聖道亦爾<br>　離嶮平等地　　是定慧無相<br>　佛子修習此　　善修定相應<br>　非文字所能　　入是深義趣<br>　捨諸語言事　　得定無所取<br>　得此定菩薩　　如說相應住<br>　設火焚世界　　於中不被燒<br>　無量劫火起　　如空本不然<br>　若知法如空　　是人火不燒<br>　若燒佛剎時　　在定作是願<br>　滅彼火無餘　　人及地不毀<br>　彼神足無邊　　遊空無罣礙<br>　隨學定而住　　菩薩獲是德<br>　若生若退沒　　無起亦無滅<br>　若能如是知　　得此定不難<br>　世間有生滅　　如來之所說<br>　若能知此定　　當知是世親<br>　於世間不染　　世法不能礙<br>　身若無礙者　　能往諸佛剎<br>　常見於淨土　　及見世導師<br>　彼得聞正法　　在諸剎演說<br>　彼不起無知　　而說法性時<br>　能通達諸法　　如隨於法性<br>　於億劫演說　　辯才而不斷<br>　能變作多身　　其餘諸菩薩<br>　變化諸菩薩　　往遊諸佛剎<br>　千葉蓮花上　　加趺而安坐<br>　顯示佛菩薩　　總持修多羅<br>　并餘億諸經　　修習寂定故<br>　唯除不退轉　　餘不思議人<br>　莫能盡其辯　　顯示佛菩提<br>　乘重閣而去　　種種寶嚴飾<br>　布散諸妙花　　氛馥甚可樂<br>　散布諸末香　　并燒勝妙香<br>　或散無量寶　　為於菩提故<br>　菩薩救濟者　　如是無量德<br>　斷除諸煩惱　　獲得勝神足<br>　不起於煩惱　　清淨甚光耀<br>　無為不可壞　　是菩薩境界<br>　寂靜深寂靜　　離惱無煩惱<br>　超過於戲論　　樂無戲論法<br>　文字無能入　　諸法無相故<br>　智知唯音聲　　是故名定者<br>　無盡勝寂滅　　無功用不見<br>　一切佛境界　　實際無家宅<br>　從諸佛修學　　一切法自性<br>　學是佛功德　　到功德彼岸<br>　非此亦非彼　　本際無分別<br>　是故一切佛　　到功德彼岸<br>　於未來不去　　已知法性故<br>　無功用戲論　　到功德彼岸　</p><p>爾時月光童子白佛言。希有世尊。如來應供正遍知。快能善說一切諸法體性平等。此說一切諸法體性平等菩薩所學。若菩薩於所說三昧能修學者。速得阿耨多羅三藐三菩提。世尊我復樂說。如來我復樂說。善逝我欲少有所說。佛言童子。樂說便說。爾時月光童子在於佛前。合十指爪掌向佛住立。稱佛實德。說偈讚曰<p class='lg'>　見生為老病死逼　　貪瞋癡等常迷惑<br>　佛本為發菩提心　　願成正覺解眾縛<br>　善哉無量劫修行　　住檀調柔護諸過<br>　持戒忍辱勤精進　　善修禪定及智慧<br>　以無悕望棄王位　　妻子寶貨悉能捨<br>　頭目手足及壽命　　其心初無有疲厭<br>　禁戒皎然淨無垢　　捐棄身命常護持<br>　善能禁制身口意　　歸命善逝調心者<br>　安住智礦忍力中　　設使剜身無忿怒<br>　以慈血變流出乳　　歸命如來甚奇特<br>　成就於力住十力　　以無量智擇諸法<br>　佛以悲愍於世間　　救濟利益諸異趣<br>　已知一切法體空　　見諸世間悉虛妄<br>　悟道契會性無我　　知彼解脫無所脫<br>　遠離煩惱及放逸　　降伏魔力及軍眾<br>　知道無垢無礙智　　說寂無礙清淨法<br>　假使虛空星宿落　　地海城邑悉壞滅<br>　虛空無為性變異　　如來終無不實語<br>　見於苦惱諸眾生　　安住取著分別中<br>　為彼顯示離取著　　所謂甚深寂滅空<br>　不可思議無數劫　　大雄勇猛久已學<br>　修學一切無著已　　是故佛無諸過失<br>　佛所修學一切法　　如所得法為他說<br>　此非愚癡凡夫地　　又非一切諸外道<br>　心常安住於我想　　是名過失諸凡夫<br>　若能善知無我法　　無有一切諸過失<br>　大雄所出真實語　　痡`安住於實法<br>　安住如是實法已　　復能演說於實語<br>　過去曾修真實行　　乃能稱述於本願<br>　獲得真實妙果報　　是以能說真實語<br>　具足所行真實行　　善能覺於真實際<br>　如是所修真實行　　歸命人尊大智慧<br>　其智最勝無倫匹　　智慧具足甚光明<br>　究竟到於勝智慧　　歸命智慧言說者<br>　能與眾生作親友　　久遠修習慈悲心<br>　善能安住而不動　　不動猶如須彌山<br>　天人所師備廣德　　教誡大眾群生類<br>　善逝甚深勝智慧　　處眾無畏而震吼<br>　如是無畏師子吼　　如師子王威雄猛<br>　降伏一切諸外道　　猶如師子摧野干<br>　大雄善能降不調　　所調復能善調御<br>　能令成就為善友　　安住堅固而不壞<br>　見彼苦惱諸眾生　　最極依止於我見<br>　為其演暢無我法　　無有貪愛及不愛<br>　不學愚癡凡夫人　　依止嶮難不善徑<br>　為彼顯示真實道　　所謂趣向涅槃路<br>　若有取著我想者　　彼即住於極苦惱<br>　以其不解無我法　　謂能滅除苦惱處<br>　不可思議劫數中　　大智久已曾修學<br>　修學遠離取著已　　是故無有諸過惡<br>　演說離過諸法句　　世尊遠離於諸過<br>　善說真實微妙語　　口能解脫百種畏<br>　無量那由百千億　　天龍夜叉住虛空<br>　愛樂無上最聖法　　聞者靡不合真義<br>　如來善美歡喜語　　溫潤合時稱悅意<br>　和合無量微妙音　　憐愍解脫無數人<br>　伎樂音聲百千種　　一時奏擊相和合<br>　悉是天中悅樂聲　　如來一音能映蔽<br>　迦陵頻伽諸鳥眾　　同時共發微妙聲<br>　能令他人生欣樂　　於佛音聲非少分<br>　擊發歡喜之音樂　　善合一切諸管弦<br>　吹貝鼓笛琴箜篌　　於佛音聲悉不現<br>　緊那羅王歌舞音　　已曾善學百千樂<br>　若得聞者咸歡喜　　於佛音聲悉不現<br>　拘翅鸚鵡舍利聲　　孔雀哀鸞鴛鴦等<br>　所有一切美音鳥　　於佛音聲悉不現<br>　可愛悅樂美妙音　　世間所有善歌詠<br>　悉來集聚同時發　　佛聲最勝殊過彼<br>　諸天夜叉修羅王　　三界所有群生類<br>　其中最勝上妙身　　佛放一光悉映蔽<br>　如來色身如花敷　　一切相好以映飾<br>　出生福果甚清淨　　光明顯照於十方<br>　鼛[<a href='javascript:showpic("../fontimg/073539.gif")'>鼓/賁</a>]蠡鼓箜篌音　　銅鈸笙簫美妙聲<br>　如是諸音相和合　　百分不及佛一音<br>　乾闥修羅摩[<a href='javascript:showpic("../fontimg/023523.gif")'>目*侯</a>]等　　夜叉所有美妙聲<br>　并及三界諸妙音　　於佛百分不及一<br>　梵天所有諸光明　　及諸有頂天身光<br>　世尊若放一光明　　餘光百分不及一<br>　身口意業皆清淨　　布施淨故世不染<br>　功德寶聚人中王　　自然功德無等等<br>　讚歎十力實語已　　童子歡喜作是言<br>　以我供養佛法王　　願此福成釋迦文<br>　佛知彼勝最淨行　　善逝于時起微笑<br>　彌勒睹笑而請問　　惟願人尊說笑緣<br>　其時大地六種動　　天龍歡喜住虛空<br>　欣悅瞻仰兩足尊　　請為我說笑因緣<br>　諸佛智慧所了知　　非佛弟子聲聞地<br>　今欲安誰最勝道　　惟願憐愍為我說<br>　惟除慈悲牟尼尊　　一切世間無堪者<br>　堪能授於法王位　　願為授於菩提記<br>　我今善問世導師　　釋迦牛王大威德<br>　已度智慧光明岸　　除斷貪瞋癡穢過<br>　不可思議琩F億　　導師爾所劫修行<br>　為求勝妙菩提行　　為何因緣而現笑<br>　能捨自身手足等　　妻子眷屬餘親愛<br>　常能修行是勝行　　是故我問牟尼尊<br>　象馬車乘及牛羊　　奴婢摩尼真珠金<br>　不見所有諸珍物　　行菩提時而不捨<br>　其智最勝悉顯現　　知諸眾生之所行<br>　心信性欲已善知　　願說何緣而現笑<br>　誰曾供養人中尊　　誰復今成廣大利<br>　誰能受行佛所行　　為誰而能現此笑<br>　其地于時六種動　　億妙蓮花從地出<br>　其花光耀具億葉　　金色熾盛甚可愛<br>　佛子處彼蓮花上　　菩薩第一大神足<br>　無量法師而雲集　　是以我作如是問<br>　擊鼓鳴鐃吹貝音　　伎樂億數如琩F<br>　如是等輩諸音樂　　佛聲於中最殊妙<br>　拘翅頻伽鵝鶴等　　眾鳥一時而雲集<br>　俱時各出美妙音　　於佛音聲非其比<br>　誰往行檀持禁戒　　無量億劫而修習<br>　誰復供養人中尊　　牟尼為誰而現笑<br>　誰昔起大恭敬心　　已曾請問兩足尊<br>　何因緣故得菩提　　而今便現是笑耶<br>　所有過去十力尊　　及今現在未來世<br>　天人導師悉了知　　是故我問人中塔<br>　能知眾生心次第　　於其神足而不減<br>　又知眾生心所樂　　是故我問牟尼師<br>　修行無上最勝行　　因相應法已善學<br>　佛菩提道云何得　　是故我問兩足尊<br>　諸法微細難可見　　空寂難稱不思議<br>　修行十力之所行　　是以我問世大師<br>　若能善修慈悲心　　於不思議眾生所<br>　常不起諸眾生想　　是故我問兩足尊<br>　所行境界難思議　　於其邊底不可得<br>　已能度於心境界　　是故我問兩足尊<br>　布施持戒已究竟　　智者明淨了三世<br>　遠離一切諸過惡　　為何義故現是笑<br>　舍利目連居律多　　及諸如來餘弟子<br>　非是彼等所行地　　惟佛境界最無上<br>　於一切法到彼岸　　諸有所學已究竟<br>　導師起發大悲愍　　宣暢微妙第一音<br>　過去無量僧祇劫　　亦曾問於如是義<br>　得為救世之親尊　　今既證果為我說<br>　夜叉羅剎龍槃荼　　瞻仰兩足最勝尊<br>　一切恭敬合掌住　　咸疑世尊何緣笑<br>　多菩薩眾悉雲集　　具足神通多億剎<br>　如來心生最長子　　一切恭敬而合掌<br>　世尊導師非無緣　　最勝丈夫而現笑<br>　微妙語言鼓音聲　　以何因緣而現笑<br>　香象菩薩東方來　　從彼阿[<a href='javascript:showpic("../fontimg/041309.gif")'>門@(人/(人*人))</a>]佛世界<br>　那由菩薩眾圍遶　　為問釋迦故來此<br>　又復安樂妙世界　　觀音菩薩大勢至<br>　那由菩薩眾圍遶　　來問兩足釋師子<br>　過去無量億佛所　　供養無邊諸如來<br>　猶如大海中沙數　　為行無上勝菩提<br>　一切諸佛所嗟歎　　於菩薩德已究竟<br>　十方世界悉聞知　　文殊師利住合掌<br>　遊行那由他佛剎　　如是勝徒難可見<br>　佛子功德已善學　　一切合掌恭敬住<br>　根器最勝餘更無　　如是調伏柔軟者<br>　能持一切佛法藏　　願為宣說和潤語<br>　世尊導師非無緣　　最勝丈夫而現笑<br>　微妙鼓音願演說　　以何因緣而現笑<br>　拘翅鴝鵒鵝孔雀　　雷霆牛王聲震吼<br>　願出天樂美妙音　　惟願演說增樂語<br>　善集慈悲離諸過　　智慧現前斷愚癡<br>　顯真實義離文字　　於百千劫已修持<br>　決定空寂知諸有　　顯示苦滅諸句義<br>　能壞一切外道智　　空無眾生及壽命<br>　諸佛修行百千行　　百千種福而莊嚴<br>　百千諸天咸讚歎　　百千諸梵亦復然<br>　夜叉羅剎等淨心　　摩[<a href='javascript:showpic("../fontimg/023523.gif")'>目*侯</a>]金翅龍欣喜<br>　口常宣說無滯礙　　淨妙業果之所起<br>　所有諸佛滅度者　　及今現在未來世<br>　一切了知無障礙　　從諸功德之所生<br>　大海大地及諸山　　一切咸皆六種動<br>　諸天修羅龍摩[<a href='javascript:showpic("../fontimg/023523.gif")'>目*侯</a>]　　散諸上妙勝香花<br>　斷除貪瞋及惛慢　　尸羅心意悉清淨<br>　寂靜音聲稱無想　　大聖如是師子吼<br>　具足辯才廣名稱　　於眼於法善平等<br>　世間無等亦無過　　惟願大悲說笑義<br>　拘翅頻伽及孔雀　　命命等鳥妙音聲<br>　一時共發甚可愛　　於佛少音非為譬<br>　大鼓金鉦及諸鼙　　蠡貝簫筑琴箜篌<br>　千種音樂俱時作　　於佛少音非為譬<br>　諸天千種美音樂　　及諸天女妙歌聲<br>　眾集相和生人愛　　於佛少音非為譬<br>　救世導師以一音　　隨信種種發異解<br>　一切皆謂佛為己　　願大沙門說笑緣<br>　諸天及龍妙音聲　　迦樓乾闥毘舍闍<br>　是等不能滅煩惱　　唯佛音聲能斷除<br>　雖復起愛心無染　　行慈便能離瞋過<br>　能生智慧離愚癡　　能如是者離諸垢<br>　佛音不出於眾外　　能斷百種諸所疑<br>　於其音聲無高下　　牟尼妙聲寂平等<br>　假使三千界散壞　　大海一念盡枯涸<br>　日月可令墜落地　　世雄終無不實語<br>　語言清淨六十種　　吼音深美無所畏<br>　如來梵言願為說　　寂靜何緣而現笑<br>　一切三有群生類　　悉能了知彼所行<br>　過去現在及未來　　人尊願為說笑緣<br>　所有如來大悲者　　於諸力中得究竟<br>　如來淨月圓滿面　　終非無緣而現笑　</p><p>爾時世尊。即於是時。以其偈頌。答彌勒菩薩摩訶薩曰<p class='lg'>　如是月光童子者　　讚歎如來愛無比<br>　如是讚歎如來已　　後還為世所稱美<br>　昔日於此王舍城　　已曾睹見多億佛<br>　於彼佛所常請問　　如是勝妙寂滅定<br>　修行菩提道行時　　於一切世為我子<br>　常能具足無礙辯　　痡`安住於梵行<br>　彼人末代可怖時　　惟是彌勒所證知<br>　一切時中住梵行　　能廣分別是三昧<br>　若欲求是勝三昧　　稱道所行則能得<br>　無量億佛所攝受　　供養最勝大導師<br>　我住智中故記說　　於此月光勝妙行<br>　末代世時無障礙　　於其梵行及壽命<br>　知於千億諸如來　　如觀掌中菴羅果<br>　又復過彼琩F數　　能於未來修供養<br>　諸天及龍有八億　　夜叉眾有七千億<br>　未來供養兩足尊　　是等悉能相佐助<br>　得聞如是授記已　　歡喜愛樂而充滿<br>　月光踊身七多樹　　住空發於希有言<br>　嗚呼佛說最無上　　安住解脫智神通<br>　安住決定勝智故　　一切異論莫能壞<br>　遠離二邊證解脫　　觀察於事不著事<br>　於三界中智無礙　　悉無一切諸戲論<br>　一切戲論而不染　　諸見覺觀悉斷除<br>　善修於道無所依　　不為他壞不違他<br>　又於三界無所依　　斷除諸結所行淨<br>　愛縛枝蔓悉捨離　　諸有相續皆盡滅<br>　悟解非有自體性　　離言說法悉了知<br>　於其顛倒無智者　　如師子吼摧野干<br>　佛今為現妙法藏　　我今獲得妙寶聚<br>　斷除一切諸惡趣　　我今得佛定無疑<br>　百福金色莊嚴手　　願此寶掌摩我頂<br>　對於天人大眾前　　惟願人尊灌我頂　</p><p class='lg'>　我念過去修行時　　於師子幢佛法中<br>　時有比丘甚聰叡　　名曰賢施為法師<br>　我作王子名黠慧　　身遇病苦甚困篤<br>　時彼賢施為我師　　柔軟淳直備儒德<br>　五百良醫無減少　　咸皆盡來為我治<br>　彼悉不能除我病　　親戚眷屬懷憂惱<br>　是時大師聞我患　　便至我所而慰問<br>　賢施即生悲愍心　　而為我說是三昧<br>　我得聞此三昧已　　不顧財寶心愛樂<br>　了知諸法體性故　　其時病苦即除愈<br>　比丘行於菩提行　　得成佛道號然燈<br>　我昔黠慧王子時　　以此三昧除苦惱<br>　以是因緣故童子　　我憶是事今付汝<br>　能忍罵詈毀辱等　　受持讀誦如是定<br>　末世比丘有無量　　放逸毀禁多慳吝<br>　堅著衣缽樂為惡　　於是三昧起誹謗<br>　嫉妒輕躁縱諸根　　止住俗家為貪利<br>　常依出入息利活　　是等當謗此三昧<br>　舒手展足奢縱誕　　趨步言笑自顧影<br>　伴黨挑臂隨路行　　若入聚落現異相<br>　如是不應儀式人　　晝夜繫心在童女<br>　於彼色聲常愛著　　遊行村邑現是儀<br>　心常貪嗜於美食　　戲笑歌舞及音樂<br>　販賣貿易痝W利　　喜樂飲醼及乘騎<br>　廣貯積聚飲食已　　命終墜墮三惡道<br>　專事墾殖及耕田　　保翫自己所住處<br>　受他教命傳書信　　棄捨禁戒及威儀<br>　親近白衣違佛教　　毀破禁戒住惡道<br>　常作佛不讚歎業　　所謂斗秤諸欺誑<br>　造作如是諸惡行　　以此惡行墮惡道<br>　多饒財寶珠金貝　　棄捨親愛而出家<br>　不能安住淨戒聚　　還為販肆作鄙業<br>　牛馬雄雌相孚乳　　惟恃財穀為勝想<br>　何為出家除鬚髮　　而不護戒及儀式<br>　我於過去行菩提　　於千劫中修苦行<br>　為求如是寂滅定　　愚人聞之生嗤笑<br>　行非梵行喜妄語　　常貪利養趣惡道<br>　披梵行服為標式　　毀戒謗定言非法<br>　彼此遞互相破壞　　不能應法求利養<br>　各欲共相求短失　　命終墮於三惡趣<br>　百千人中難得一　　謂能住於忍辱者<br>　朋黨鬥諍無量人　　棄捨忍辱琠謐v<br>　咸自稱歎是菩薩　　欲望聲流遍諸國<br>　若得虛名自欣慶　　尚無善行何況道<br>　我曾不聞亦不見　　無有淨行欲樂者<br>　誹謗此法無欣慕　　而能獲得菩提道<br>　為不活故多出家　　不求一切佛菩提<br>　愚人安住我見中　　聞說無我便驚怖<br>　彼此更互睍婼蛂@　我慢自舉相陵蔑<br>　自稱己是說他非　　常行不善妄歡喜<br>　成就淨戒諸功德　　安住慈心行忍辱<br>　調伏柔濡淳善者　　是等善人為彼欺<br>　若有當來起惡心　　極甚抵突為不善<br>　喜樂鬥諍行非法　　是等爾時得供養<br>　我今善相勸告汝　　汝當於我生淨信<br>　於此如來所說教　　彼惡人輩勿親近<br>　於極貪愛及重瞋　　多愚癡人惛慢者<br>　無慚無愧行不調　　汝於彼速起忍力<br>　我今所說無量德　　比丘於此不安住<br>　非但口言得菩提　　要須堅固行者得　</p><p class='juan'>
月燈三昧經卷第三</p>
</body></html>
