<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
月燈三昧經卷第四(丹如來出城品第一之二)</p>
<p><span class='byline'>　　　　高齊天竺三藏那連提耶舍譯</span><br><p>爾時婆伽婆在大眾中示教利喜已。即從坐起出王舍城。詣耆闍崛山敷座而坐。諸比丘眾。及諸天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽前後圍繞。爾時月光童子八百億人。并天龍八部諸鬼神等。及餘世界十那由他諸菩薩眾。持諸寶鬘塗香末香。衣服幡花種種音樂。建立幢蓋懸諸繒幡。出王舍城向耆闍崛山。詣如來所頭面禮足繞無量匝。以已所持花香衣服寶蓋幢幡。擊諸音樂設大供養。設供養已曲躬恭敬。為問法故卻坐一面<p>爾時月光童子作如是言。我於如來應供正遍知。欲有所問惟願聽許。爾時世尊告童子言。如來應正遍知。隨汝所欲恣汝問之。汝所問者則能利益無量眾生。吾當為汝分別解說令汝心喜。爾時月光童子既蒙聽許。即白佛言。菩薩摩訶薩成就幾法。能得如是一切諸法體性平等無戲論三昧。爾時佛告月光童子言。菩薩摩訶薩成就四法。能得如是一切諸法體性平等無戲論三昧。何等為四。一者善學柔軟同住安隱。到調伏地能忍毀辱。見法除慢是為初法。菩薩若能成就如是。便能得是一切諸法體性平等無戲論三昧<p>復次童子。菩薩摩訶薩成就善戒清淨戒第一善清淨戒不濁戒不缺戒。不穿戒不雜戒。無定色戒自在戒。不可呵戒不退落戒。無所依戒無所取戒無所得戒。聖所讚戒智所讚戒。童子是為第二。菩薩具足是法。能得一切諸法體性平等無戲論三昧<p>復次童子。菩薩摩訶薩深怖三界起驚畏心。厭離三界起不染心。不著三界起逼惱心。為脫三界苦眾生故起大悲心。趣向阿耨多羅三藐三菩提。發大精進心。童子是為第三。菩薩成就如是。能得一切諸法體性平等無戲論三昧<p>復次童子。菩薩摩訶薩求於多聞無有厭足。為重於法不求財利。為重於智不求名聞。隨聞受持為他廣說顯示其義。以悲愍故不為親屬。菩薩復作是念。云何能令前聽法眾生於無上菩提速得不退轉。是為第四。菩薩成就如是。能得一切諸法平等無戲論三昧。童子當知。此三昧法門無量諸佛之所演說。無量諸佛之所讚歎。無量諸佛之所諮嗟。無量諸佛之所顯示。無量諸佛之所修習。爾時世尊。而說偈言<p class='lg'>　我念不思那由劫　　有佛號曰音聲身<br>　彼音聲身如來尊　　在世壽命六千歲<br>　彼佛次前復有佛　　號智自在世所愛<br>　彼智自在正遍知　　壽命一萬二千歲<br>　彼佛次前有佛號　　威德自在大勢力<br>　彼威德佛人中尊　　壽命七萬六千歲<br>　彼佛次前復有佛　　號大自在自然智<br>　彼大自在天人師　　壽命滿足千萬歲<br>　彼佛次前復有佛　　其佛號曰梵聲師<br>　彼梵聲佛兩足尊　　壽命滿足一億歲<br>　彼佛次前復有佛　　號眾自在最勝離<br>　彼眾自在無比尊　　壽命滿足六億歲<br>　彼佛次前復有佛　　其佛號曰聲自在<br>　彼音自在婆伽婆　　壽命滿足千萬歲<br>　彼佛次前復有佛　　號曰聲上為世燈<br>　彼聲上佛世導師　　壽命一萬四千歲<br>　彼佛次前復有佛　　號滿月面普名稱<br>　彼滿月面普名稱　　住世壽命一日夜<br>　彼佛次前復有佛　　其佛號曰日面滿<br>　彼日面佛無比尊　　壽命一萬八千歲<br>　彼佛次前復有佛　　其佛號曰梵面親<br>　彼梵面親兩足尊　　壽命二萬三千歲<br>　彼佛次前復有佛　　其佛號曰梵婆藪<br>　彼梵婆藪天人師　　壽命一萬八千歲<br>　如是等佛同一劫　　其數二百世導師<br>　汝聽我今說佛名　　皆是三界世間親<br>　無毀身佛普音佛　　遍威德佛遍聲佛<br>　聲供養佛名聲佛　　聲身勇佛聲身淨<br>　智起智知善聰佛　　智光映蔽智等起<br>　智焰聚佛智勇佛　　梵上梵命梵善佛<br>　善梵天佛勝梵聲　　梵音梵天梵施佛<br>　威力威主善威佛　　威德自在起威佛<br>　威德眼佛善勝佛　　怖上怖慧善可怖<br>　可怖面佛怖起佛　　可怖怖上見實佛<br>　善眼月上勝導師　　深遠音佛無邊音<br>　淨音自在淨音佛　　無量音佛善現聲<br>　魔力音壞善眼佛　　善眼淨面淨眼佛<br>　無量眼佛普眼佛　　善普眼佛勝眼佛<br>　眼映蔽佛不毀眼　　調伏上佛調伏佛<br>　善調心佛善調佛　　寂根寂意寂上佛<br>　寂德極寂到定岸　　寂心無上如來尊<br>　住邊寂佛善調心　　善調寂根定意佛<br>　寂上寂德熾盛佛　　度寂彼岸定勇佛<br>　眾因陀羅王眾佛　　眾自在佛映蔽眾<br>　眾勝淨智大眾主　　眾主勇健大眾佛<br>　勝眾解脫正遍知<br>　見法法幢法起佛　　法體性起法力佛<br>　法佛妙法勇健佛　　自性法起決定佛<br>　如此自性法起佛　　合有八億皆同號<br>　是佛出於第二劫　　斯等如來我曾供<br>　自性法起決定佛　　若有得聞其名者<br>　聞已受持淨業人　　速能獲得是三昧<br>　我今所說牟尼王　　彼佛次後有餘佛<br>　不可思議無數劫　　佛號善勝音王佛<br>　彼善勝王如來尊　　壽命七萬六千歲<br>　是如來尊初會時　　有羅漢眾三十億<br>　六通三明根調伏　　具大威德四神足<br>　住最後身諸漏盡　　不為八法之所染<br>　爾時復有菩薩眾　　其數合有萬萬億<br>　得六神通具辯才　　於諸法空學究竟<br>　以神通力遊億剎　　展轉教化過琩F<br>　問諸如來所行道　　還復住於本世界<br>　博通一切修多羅　　遊於世間作燈明<br>　是謂佛子大神力　　為利眾生遊諸國<br>　遠離醜穢行梵行　　不為欲故造諸惡<br>　常為諸天所喜樂　　於諸有中無所依<br>　於空閑處常乞食　　住於空寂行頭陀<br>　多聞巧言大福德　　能於三界無所著<br>　樂於禪定無所畏　　於義決定獲辯才<br>　於辭句義已善學　　佛子一問悉究竟<br>　攝護一切諸善業　　於無量劫修行滿<br>　常為諸佛之所讚　　演說解脫道句義<br>　持戒清淨無穢污　　如花處水無所著<br>　於三界中常起厭　　不為世法之所染<br>　其心清淨業善淨　　少欲知足具威德<br>　安住當來聖德中　　亦住三明殊勝道<br>　要在修行非口言　　自安於法為他說<br>　為諸如來善攝受　　委付一切佛法藏<br>　於三界中起怖畏　　以寂靜心常修定<br>　常為諸佛所加護　　說千億種修多羅<br>　若說億種修多羅　　遠離一切世間教<br>　信於空寂說深義　　無量名稱德如海<br>　童子我於無量劫　　常讚歎彼無餘間<br>　我今但說其少分　　猶如大海水一渧<br>　彼時善勝音王佛　　說此寂滅最勝定<br>　是時三千大千界　　諸天及人悉充滿<br>　彼佛說此寂定時　　爾時大地六種動<br>　天人眾數如琩F　　安住不退菩提道<br>　有王最上人中尊　　號功德力大威神<br>　具足有於五百子　　顏貌端正甚壞麗<br>　有妙夫人數八億　　悉是王宮內眷屬<br>　彼功德王所生女　　合有一千四百億<br>　是王八月十五日　　方欲善受八戒齋<br>　共於八億那由人　　俱時往詣如來所<br>　稽首無上兩足尊　　即於佛前坐一面<br>　如來知彼心所樂　　即便為說勝三昧<br>　是王聞斯三昧已　　棄捨王位如涕唾<br>　并捨一切所親愛　　於彼佛所而出家<br>　夫人後宮調順子　　及諸女等皆出家<br>　後宮眷屬及親眾　　七十六萬那由他<br>　彼王妻子出家者　　安住勇猛常精進<br>　經行不住滿八年　　於經行時便命終<br>　此大聖王命終已　　還生本處王宮中<br>　忽然化生無胎染　　是時如來猶在世<br>　其父號曰堅固力　　其母號曰大智慧<br>　其王生已白父母　　勝音王佛住世不<br>　時彼勝音王如來　　曾為我說勝三昧<br>　非是因緣非無緣　　於諸有中唯說一<br>　一切諸法體性印　　出千萬億修多羅<br>　是諸菩薩無上財　　今佛猶說三昧不<br>　說法不壞於因果　　能修最勝八聖道<br>　如來智慧見世間　　了知諸法入真諦<br>　身業口業皆清淨　　意業清淨知見淨<br>　出過一切諸攀緣　　是佛猶說三昧耶<br>　能知諸陰界平等　　遠離一切諸入相<br>　證於無生寂滅忍　　是佛猶說三昧耶<br>　無礙辯才入寂智　　達解文字差別智<br>　能過一切取著事　　是佛猶說三昧耶<br>　知諸音聲得欣喜　　見諸佛已起深樂<br>　得於聖趣柔軟直　　佛猶說是三昧耶<br>　不起瞋怒睍桮翩@　發言美好常含笑<br>　見諸眾生先語慰　　佛猶說是三昧不<br>　恭敬尊長無懈倦　　禮拜供養睌今<br>　其身清淨具白法　　法王猶說三昧不<br>　於諸白法常無厭　　住於空閑離邪命<br>　憶念諸地不忘失　　法王猶說三昧不<br>　於陰善巧智神通　　遠離煩惱調伏地<br>　能斷凡夫語言道　　法王猶說三昧耶<br>　常能修進諸勝行　　遠離犯戒知持犯<br>　及離一切諸親愛　　法王猶說三昧耶<br>　出過一切諸有生　　自識宿命離諸疑<br>　其心敬法聞總持　　佛今猶說三昧耶<br>　出生深利勝智慧　　信樂不動如山王<br>　得總持門不退轉　　世親猶說三昧不<br>　常求一切白淨法　　於惡法中睇溘<br>　心不遊入煩惱朋　　如來猶說是法不<br>　諸學究竟得自在　　於諸禪定已窮盡<br>　智慧能令信欣喜　　說法牟尼猶在不<br>　勝智增長知生智　　無量智慧平等智<br>　知於諸趣隨生智　　牟尼王說是勝法<br>　信心出家捨俗地　　不著三界無所依<br>　制伏其心令欣喜　　是佛說是勝菩提<br>　於諸法中無執著　　常能攝受一切法<br>　於諸業果信不動　　最勝世尊說是法<br>　戒律持犯果報智　　滅於一切諸諍論<br>　能說非違非諍地　　兩足牟尼說是法<br>　受於忍辱無瞋怒　　於諸問答能善巧<br>　知諸法句差別智　　大悲世尊說是法<br>　知於過去未來際　　能知三世佛法性<br>　知於三世分段智　　自然世尊說是法<br>　常能係心於一處　　常能安身於聖地<br>　於諸威儀常不改　　人中牛王說是法<br>　有慚有愧自莊嚴　　知於世間應時語<br>　一切常舒布施手　　無上世親說是法<br>　常能攝心有慚愧　　亦常厭離惡不善<br>　隨順頭陀常分衛　　牟尼王尊說勝法<br>　常懷慚愧琲Y喜　　於尊供養畬扑q<br>　遠離憍慢修禮拜　　如來說是勝妙法<br>　策下劣心令其安　　自能測量智分齊<br>　遠離無知諸障礙　　如是勝人說是法<br>　能入心智語言智　　決定能知諸言辭<br>　遠離一切無利事　　法王如來說是法<br>　常得親近善知識　　遠離一切不善者<br>　常得信佛不放逸　　牟尼說是無上法<br>　知世假名但言說　　常厭一切世間苦<br>　於利得失無憂喜　　牟尼說是最勝法<br>　若得恭敬心不高　　不得恭敬心放捨<br>　得稱實歎心不喜　　是世間師說是法<br>　常捨一切諸惡道　　不與俗流相交通<br>　於出家眾亦不參　　自然智者說是法<br>　勇者遠離非行處　　於佛所行常安住<br>　威儀具足心善調　　如是法母佛所說<br>　常遠一切凡愚法　　亦遠一切污家法<br>　常護一切諸佛法　　是法大智之所說<br>　少言美妙善相應　　他於人處能軟語<br>　如法降伏諸怨敵　　大智慧日之教法<br>　知時節量諸飲食　　慎勿委信凡夫法<br>　若遇苦緣心不慼　　是為如來善勝教<br>　若見貧人令得財　　若見破戒起悲救<br>　以悲愍心為開曉　　如是勝法如來教<br>　常以法攝諸眾生　　及捨一切諸財物<br>　於諸八法無貯畜　　如來大聖所說教<br>　讚歎持戒訶破戒　　堅持淨戒不詐偽<br>　不積資財能棄捨　　此是如來最勝教<br>　深心啟請諸師長　　隨所言說悉能行<br>　常能親近諸法師　　如是如來最勝教<br>　心常愛樂畬扑q　　亦琣w住於正見<br>　於諸善業能決定　　如是如來最勝教<br>　造諸善行為上首　　善巧方便棄捨相<br>　遠離於想及事相　　是為如來無上教<br>　於修多羅能解知　　實諦句義善修學<br>　證解脫智常善巧　　是為如來最勝教<br>　發言出於揩正語　　心境相稱詞決定<br>　有所宣說無有疑　　是為如來最勝教<br>　常應修習諸法空　　安住戒力無所畏<br>　遊行一切寂定處　　是為如來最勝教<br>　不求親愛及利養　　其心無有諸諂曲<br>　遠離一切諸惡見　　是為如來最勝教<br>　於陀羅尼得勝辯　　智慧照明廣無邊<br>　說法不斷辯才淨　　是為如來最勝教<br>　於四法門久修習　　能入於行最賢善<br>　於此佛教奉修行　　是為如來最勝教<br>　於佛所說隨順忍　　安住彼忍離諸過<br>　遠離非智住於智　　是為如來最勝教<br>　以智住於方便地　　修習菩薩善巧行<br>　為善丈夫所修行　　是為諸佛最勝教<br>　常離不應方便者　　如來說此為佛地<br>　若與智和佛隨喜　　是名如來最勝教<br>　佛地廣大非二乘　　凡愚無智生毀謗<br>　智者諸佛所攝受　　是名如來最勝教<br>　如來善知此法門　　諸天恭敬所供養<br>　千億梵眾睎H喜　　如來猶說三昧不<br>　無量千龍睌妨禲@　緊那金翅常讚歎<br>　菩提樹下所得者　　如來猶說三昧不<br>　常為智人所求者　　是善勝法之資財<br>　非為財施無上藥　　如來猶說三昧不<br>　智慧腑藏辯無盡　　能出億妙修多羅<br>　善知三界如實智　　如來猶說三昧不<br>　說於船筏渡彼岸　　不為四瀑之所漂<br>　令名聞鬘得增長　　是以說此三昧定<br>　讚歎十種最勝力　　及讚人中大牛王<br>　菩薩功德勝無盡　　正由得是三昧故<br>　說於慈心除瞋恚　　行大悲人大喜捨<br>　於大乘者得穌息　　正由說此勝三昧<br>　為師子吼說勝行　　此是佛智勝阿含<br>　一切諸法體性印　　如是三昧佛所說<br>　能招一切種智智　　求菩提者之園苑<br>　此能破壞魔軍眾　　謂是佛說勝寂定<br>　能生正覺之功德　　是一切法自性印<br>　無生寂滅妙法印　　導師所說勝三昧<br>　於住法者作明術　　在怨讎中而不現<br>　如法降伏諸魔官　　導師說是勝三昧<br>　顯示無礙辯才地　　諸力解脫及諸根<br>　最勝十八不共法　　由斯三昧得是法<br>　求十力者之實法　　諸佛勝智之本因<br>　佛大丈夫所說法　　憐愍救護世間故<br>　最勝佛子所攝受　　求解脫者所欲樂<br>　聞是寂靜難見定　　為諸佛子之所愛<br>　諸佛滿足智慧處　　智慧菩薩起求心<br>　其心清淨無煩惱　　應修如是寂滅定<br>　身業清淨口亦淨　　如來為示解脫門<br>　無有雜穢愛欲縛　　應當勤修是三昧<br>　不生貪愛瞋恚地　　速能獲得大智慧<br>　能起於明滅無明　　是故應修寂滅定<br>　求解脫者令得滿　　求三昧者必剋獲<br>　離譏毀譽如來眼　　應當修習是三昧<br>　遊行通力多佛剎　　神足能見諸佛德<br>　陀羅尼門得不難　　應修如是勝寂定<br>　加持念根得菩提　　亦能加持見多佛<br>　以微細智說無生　　修是三昧得不難<br>　不應法者難覺悟　　遠離一切文字故<br>　不以音聲能了解　　曾不聞定故不知<br>　智慧菩薩已解了　　如法王說而能知<br>　寂滅無毀能測量　　但為救度世間故<br>　勇猛精進能善持　　堅固護念琱ㄔ<br>　盡苦智慧及滅智　　佛猶說是三昧不<br>　演說一切法無生　　亦說一切諸有生<br>　諸佛如來妙智最　　佛猶說是三昧不<br>　是法童子所顯示　　八十億千那由他<br>　得勝隨順音聲忍　　不退轉於勝菩提<br>　堅固力王報子言　　是佛世尊今猶在<br>　王問童子如是言　　汝於何處聞是法<br>　子言聽我剎利王　　我曾見於十億佛<br>　於一劫中悉供養　　具足諮問此寂定<br>　已於九十四劫中　　常得了知宿命智<br>　從此不生胞胎中　　正由修此三昧力<br>　於彼佛所硠左k　　聞已深信而修習<br>　我常堅固起此信　　必證菩提無有疑<br>　受持讀誦三昧時　　若有人來問於我<br>　乃至夢中無疑網　　要必成於無上道<br>　我從得於無貪愛　　自知決定必成佛<br>　亦常如是起欲樂　　不知何時得菩提<br>　為學受持勝三昧　　若有比丘教我者<br>　我於彼人生恭敬　　亦如恭敬於諸佛<br>　我於彼人教一偈　　修行菩薩順忍時<br>　好心瞻仰如善師　　卑形恭敬而供養<br>　老少中年比丘所　　慚愧謙下生恭敬<br>　恭敬於彼得現稱　　福德後世名增長<br>　於相違諍不忻樂　　我時安住於少事<br>　能知惡業趣惡道　　能知善業趣善道<br>　不應法說放逸者　　於彼聞於不愛語<br>　亦自思念己惡業　　凡作業者無失壞<br>　我時不瞋亦不慢　　佛說忍力勤修行<br>　諸佛痡`讚說忍　　修忍易得菩提道<br>　我本持戒痦M淨　　亦令眾生住淨戒<br>　痡`讚歎戒最上　　由住淨戒人信受<br>　痡`讚歎蘭若處　　亦自安住淨持戒<br>　勸人修行八戒齋　　亦復教彼學菩提<br>　勸人修習淨梵行　　亦復教彼住法義<br>　為他顯示菩提道　　於命終後見多佛<br>　我念過去世劫時　　有佛號曰妙聲身<br>　於彼佛前發弘誓　　琣w忍力不傾動<br>　本作如是要誓時　　歲經八億四千萬<br>　時魔譏毀來罵辱　　我心初無有變動<br>　爾時降伏魔官已　　知我慈忍堅固力<br>　以清淨心接足禮　　五百眾發菩提心<br>　我於往昔無慳吝　　痡`讚歎行布施<br>　大富豐財有譽聲　　於飢饉時為施主<br>　若有比丘持是定　　或能修習為他說<br>　即自痡`供養彼　　作是心者令得佛<br>　我時有彼無上業　　見佛世尊人中上<br>　生生琩具足戒　　得為比丘聽法師<br>　我常樂於頭陀行　　亦住空寂蘭若林<br>　不為飲食故諂曲　　少分所得皆知足<br>　我一切時無嫉妒　　亦常不著於居家<br>　既不著家不憎妒　　欣樂蘭若無退失<br>　我時琣磼騝O行　　設有毀罵不瞋恚<br>　以慈悲心善調柔　　名聞花鬘滿十方<br>　常習少欲而知足　　樂於苦行修蘭若<br>　亦琱擠瓣ㄨ蔬癒@　要誓堅固而不動<br>　習行信心常清淨　　於如來所信增上<br>　良由信佛有勝利　　諸根不缺睆搘<br>　如佛所說即能行　　成就如是堅固行<br>　是堅固行有何利　　諸天供養喜勸請<br>　我所演說之功德　　世間上德及餘德<br>　其有智人應修學　　為求菩提道行者<br>　我今憶念難行行　　本於往昔常修行<br>　若今演說時節久　　共汝相隨向佛所<br>　彼大利智勝菩薩　　獲得具足五神通<br>　以神足力亦詣佛　　與梵天王多千萬<br>　堅固力王心欣喜　　與諸眷屬億萬眾<br>　俱共往詣如來尊　　頂禮接足住佛前<br>　佛時知王心樂欲　　即為王說此三昧<br>　是王聞此三昧已　　棄捨王位而出家<br>　其出家已於此定　　受持讀誦為他說<br>　後時過於六千劫　　得佛號曰蓮花上<br>　王有眷屬六百億　　俱時從王詣佛者<br>　彼聞如是勝三昧　　欣喜踊躍亦出家<br>　其出家者於此定　　受持讀誦為他說<br>　劫過六十那由他　　同一劫中悉成佛<br>　號善調伏智上佛　　無量人天興供養<br>　一一諸佛大名稱　　度脫琲e沙數眾<br>　堅固力王我身是　　修行勝妙菩提行<br>　昔時我子五百人　　是彼最後護法者<br>　我於如是千億劫　　勇猛精進離懈怠<br>　專心求此勝三昧　　正為無上菩提故<br>　童子若有諸菩薩　　欲得如此勝定者<br>　精進勇猛不顧命　　應當學我勤精進　</p><p class='juan'>
月燈三昧經卷第四</p>
</body></html>
