<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
月燈三昧經卷第五</p>
<p><span class='byline'>　　　　高齊天竺三藏那連提耶舍譯</span><br><p>佛復告月光童子言。若菩薩摩訶薩於此三昧經典。受持讀誦為他解說如說修行。得四功德。何者為四。一者成就滿足福德。二者不為怨家所壞。三者成就無邊智慧。四者成就無量辯才。童子。若有菩薩摩訶薩。有能於此三昧經典。受持讀誦繫念思惟廣為人說。獲得如是四種功德。爾時世尊。而說偈言<p class='lg'>　福德成就睆”活@　於一切時常不斷<br>　受持如是三昧故　　得諸如來之境界<br>　勇健功德所守護　　於一切時常成就<br>　修行如是勝寂定　　必獲無上勝菩提<br>　彼無一切諸怨敵　　常不為怨之所害<br>　智慧成就悉滿足　　於一切時琱斷<br>　彼人成就無量智　　亦復具足無邊慧<br>　無量無邊勝辯才　　以持如是勝定故<br>　成就滿足福德聚　　亦成最妙菩薩行<br>　彼無一切諸怨敵　　以持寂滅勝定故<br>　彼智廣大無有邊　　亦成無邊勝辯才<br>　其音美妙甚可樂　　以說如是勝定故<br>　善友智者所愛樂　　謂能宣說自義故<br>　諸人皆知是福藏　　宣說如是勝定故<br>　得勝利養妙衣服　　亦獲勝妙上甘膳<br>　顏貌端正甚可愛　　以持如是寂定故<br>　多見諸佛世間親　　以無等供供養佛<br>　無有一切諸障難　　以持如是勝定故<br>　住於佛前而讚歎　　喜心說妙多百偈<br>　於其智慧而不損　　以說如是寂定故<br>　十力世尊在前坐　　相好莊嚴可愛身<br>　無垢鮮淨如金山　　以修如是勝定故<br>　彼智曾無有損減　　多聞智慧亦豐足<br>　成就最勝大法藏　　以說如是三昧故<br>　智慧廣大無有量　　多百劫說而不盡<br>　聞於如是深寂定　　如佛所說安住故<br>　不生一切諸難處　　如是佛子甯陘<br>　如法治國常安隱　　以持如是勝定故<br>　無量無邊億劫數　　十力說彼功德利<br>　說其少分不能盡　　猶如大海一渧水<br>　是時童子甚欣悅　　忽然從坐整服起<br>　合十爪掌面向佛　　生大欣喜而讚言<br>　世尊大雄甚奇特　　能為世親作光明<br>　大牟尼尊說功德　　顯示如是勝利益<br>　大聖世雄為我說　　願垂憐愍救護故<br>　何人能於末代時　　聽聞如是修多羅<br>　迦陵頻伽妙音聲　　深遠雷震悅樂聲<br>　具足無量勝智慧　　告月光童作是言<br>　汝今諦聽我當說　　無上最勝微妙行<br>　若欲護持於法者　　聽受如是三昧經<br>　虔心供養一切佛　　以清淨心求佛智<br>　復應修習慈愍心　　聽受如是修多羅<br>　成就頭陀離過行　　修行寂靜功德林<br>　安住大勝上妙智　　聽受如是三昧經<br>　行於惡行諸眾生　　及以毀破禁戒者<br>　如是諸惡比丘輩　　不能聞是三昧經<br>　勇猛修行諸梵行　　其心無有諸穢濁<br>　常為諸佛所加護　　此經當入彼人手<br>　若人於諸無量佛　　給侍恭敬修供養<br>　是人當生末世中　　此經墮在彼人手<br>　若人在於過去世　　於外道中行惡行<br>　彼人聞是修多羅　　其心不喜起嫌惡<br>　於佛法中得出家　　不為涅槃求活命<br>　以慳嫉妒而自纏　　彼必誹謗佛經典<br>　貪著他家起慳吝　　為魔波旬所加護<br>　專求利養破禁戒　　於佛法中必不信<br>　往昔不殖於善根　　未得智慧起高慢<br>　依止我見愚凡夫　　亦於末世心無信<br>　於其世間禪定中　　便謂已得果證想<br>　自謂羅漢食他供　　彼必謗佛勝菩提<br>　所有一切閻浮處　　毀壞一切佛塔廟<br>　若有毀謗佛菩提　　其罪廣大多於彼<br>　若有殺害阿羅漢　　其罪無量無邊際<br>　若有誹謗修多羅　　其罪獲報多於彼<br>　誰能於此起勇猛　　在於末代惡世中<br>　正戒正法毀壞時　　顯說如是修多羅<br>　童子悲號而起立　　叉手合掌發是言<br>　我於今朝師子吼　　在於最勝法王前<br>　我於如來滅度後　　在於末代惡世時<br>　棄捨身命不吝惜　　廣弘如是修多羅<br>　能忍愚夫語言道　　不實誹謗極損辱<br>　罵詈輕毀及恐怖　　勇猛精進而忍受<br>　除去一切諸惡業　　於過去世所造者<br>　內懷不生於瞋怒　　必當安住佛法中<br>　淨妙閻浮金色手　　摩彼月光童子頂<br>　如來發於和雅音　　月光童子大威德<br>　我今正當加護汝　　在於末代後世時<br>　不令汝有諸障難　　命難梵行諸障礙<br>　更有餘者一時起　　持法比丘八百人<br>　自言我於末世中　　必當護持是經典<br>　爾時多億夜叉龍　　即時從坐而起立<br>　更有餘八那由他　　啟請世尊如是言<br>　我等於此比丘所　　謂向從坐而起者<br>　在於惡世末代時　　我必擁護彼比丘<br>　當說如是經典時　　以佛神力加護故<br>　所有琲e沙數界　　無量佛剎悉震動<br>　隨其所動諸世界　　隨界應化作多佛<br>　悉是釋迦所變化　　演說如是修多羅<br>　一切所有諸佛剎　　不可思議億眾生<br>　悉得聽聞是勝法　　安住諸佛如來智<br>　於此世界佛剎中　　數有九億諸天眾<br>　一切悉發菩提心　　即於佛所散妙花<br>　所有比丘比丘尼　　優波婆素優婆夷<br>　其數七億六千萬　　悉得聞是修多羅<br>　牟尼王尊授彼記　　必當見彼兩足尊<br>　其數猶如琲e沙　　皆得修習菩提行<br>　供養恭敬彼諸佛　　為求如來智慧故<br>　悉能於彼諸佛所　　得聞如是妙經典<br>　過於八億劫數中　　皆當得成如來尊<br>　彼福德者於一劫　　度脫眾生令安樂<br>　於其彌勒如來所　　施設無上勝供養<br>　善持彼佛真妙法　　悉得往生安養國<br>　彼離垢穢如來尊　　其佛號曰阿彌陀<br>　於彼廣設勝供養　　為求無上菩提故<br>　於其七十阿僧祇　　滿足如是劫數中<br>　不墮一切諸惡趣　　得聞如是勝經典<br>　若有於後未來世　　聽聞如是修多羅<br>　聞已悲泣而淚落　　我已供養於彼人<br>　我今勸語汝一切　　我前所有現在者<br>　由此故得菩提道　　是以付囑此經典　</p><p>是以童子。菩薩摩訶薩若欲樂求如是三昧。不可思議諸佛所說之法應善巧知。於不思議佛法應當諮請。應當深信不思議佛法。應當善巧求於不思議佛法。聞不思議佛法。勿懷驚怖勿增怖畏勿琠え<p>爾時月光童子白佛言。世尊云何菩薩於不思議佛法應善巧知。云何於不思議佛法應求請問。云何於不思議佛法深信清淨。云何聞不思議佛法。不生驚怖不增怖畏不琠え。爾時有乾闥婆子。名曰般遮尸棄。共餘乾闥婆子五百同類俱。持音樂種種樂器。隨從佛後欲為供養佛。爾時般遮尸棄作如是念。如我於帝釋憍尸迦及三十三天前所設供養。今以此歌詠樂音供養如來天中之天應供正遍知。爾時般遮尸棄乾闥婆子。共餘五百乾闥婆子。皆各同時擊琉璃琴出妙歌音。爾時世尊作如是念。我以無作遊戲神力。令彼月光童子於不思議佛法中得一心住。復令般遮尸棄乾闥婆子等樂器歌音令現殊妙。爾時以佛神力故。令彼五百音樂善稱和雅發無欲音發順法音發應法音。所謂應不思議佛法偈言<p class='lg'>　於一毛道現多佛　　其數猶如琲e沙<br>　佛剎國土亦復然　　彼佛剎體空無相<br>　於一毛端現五趣　　所謂地獄諸畜生<br>　及諸餓鬼天人等　　皆悉清涼無逼窄<br>　彼毛道處現海池　　并諸河流及井泉<br>　皆悉不逼復不窄　　是謂佛法不思議<br>　彼一毛頭現諸山　　斫迦婆羅及須彌<br>　目真鄰陀大目真　　是曰佛法不思議<br>　彼一毛頭現地獄　　燋熱寒冰糞屎等<br>　有諸眾生生彼者　　受於無量極苦惱<br>　彼一毛頭現天宮　　妙宮廣大十六旬<br>　毛處諸天無量數　　具受諸天極快樂<br>　彼毛頭處佛出世　　其中佛法極熾盛<br>　彼無智者莫能睹　　如是宿業行不淨<br>　毛頭處聞佛涅槃　　或時復聞法滅盡<br>　彼毛頭處或復聞　　佛今現在演說法<br>　或復有人於毛端　　謂己壽命無窮極<br>　或復毛處聞短命　　生已即滅不久停<br>　或復毛道作是想　　我得見佛設供養<br>　佛亦不出不供養　　直自想心而欣喜<br>　譬如有人於夢中　　耽著五欲受快樂<br>　覺已不見其欲事　　但以夢故妄見此<br>　所見所聞憶念法　　猶如夢想無真實<br>　若有得此三昧者　　悉能了知如是法<br>　於其世間琩樂　　謂愛無愛不貪著<br>　常能愛樂於山林　　琩如此沙門樂<br>　若人無有諸取著　　遠離一切諸我所<br>　遊行世間猶犀牛　　如風行空無障礙<br>　修習於道起實智　　一切諸法空無我<br>　若有能修如是法　　彼人辯才無有邊<br>　此人琩於快樂　　其心不著於世間<br>　其心猶如空中風　　於愛不愛無所取<br>　於不愛者難共住　　於親愛者難遠離<br>　棄捨如此二種朋　　專求正法是人樂<br>　若有聞聲貪愛起　　是人必起於瞋怒<br>　愚癡惛慢所纏縛　　以慢力故得苦惱<br>　若有能住於平等　　善能謙下無高慢<br>　愛與不愛善得脫　　彼能常住欣喜行<br>　安住於戒善清淨　　以無垢心樂禪定<br>　痡`樂住山林中　　是人永離諸疑網<br>　若人懷惑有顛倒　　愚癡睄眯騣拲<br>　猶如鷲鳥貪尸肉　　是人必自隨魔力　</p><p>說此偈時。月光童子。於不思議甚深佛法中。得一心安住。堪能演說修多羅。爾時般遮尸棄乾闥婆等。得隨順音聲忍。無量無邊眾生。發阿耨多羅三藐三菩提心。無量眾生。於人天中得安樂利益<p>爾時佛告月光童子言。菩薩摩訶薩於諸善根功德法利。應善決定。應不多事。應離惡知識。應依善知識。善知識所應常諮問。樂聞於法無有厭足。應當欣喜。常應求法常攝於法。應說正法。應善巧諮問菩薩。於菩薩所起於師想。於法師所應當尊重如己師想。童子。若有菩薩能受行此法。是人得不思議具足辯才。得信深入不可思議佛法之海。於不思議甚深佛法心得決定。於人天中能作照明。爾時世尊。而說偈言<p class='lg'>　於過去世多億劫　　不可稱量不思議<br>　爾時有佛兩足尊　　號因陀羅幡幢王<br>　彼時佛說此三昧　　謂無眾生無壽命<br>　猶如泡沫及炎電　　諸法亦如水中月<br>　眾生壽命不可得　　於此界沒他世生<br>　所作之業無失壞　　黑白業報亦不亡<br>　因果相應勝法門　　微細難見佛境界<br>　文字句義不可得　　是妙菩提佛所說<br>　積聚總持大智慧　　億那由經從定出<br>　那由他佛所行道　　如此三昧佛所說<br>　善能滅壞諸病患　　集眾菩薩功德財<br>　一切諸佛咸稱讚　　億那由天所供養<br>　於諸凡夫說實語　　常遠一切外道法<br>　諸佛所讚勝戒財　　如空中電難可執<br>　過去無量億佛所　　智者修行於戒施<br>　久遠遠離惡知識　　得於無上父資財<br>　彼有比丘是法師　　修行梵行慧日子<br>　聞於此法而隨順　　發於最上菩提心<br>　彼因陀羅幡幢佛　　告彼法師比丘言<br>　比丘比丘第一難　　於彼菩提發心難<br>　護戒猶如摩尼珠　　習近善友順菩提<br>　於惡知識睇溘驉@　速得無上菩提果<br>　往昔於此閻浮提　　二不放逸長者子<br>　於佛法中而出家　　猶如犀牛依山林<br>　得於四禪有神通　　善諸偈論無所畏<br>　地及虛空相悉知　　於空中行如鳥飛<br>　於寒林中安住時　　林花繁茂甚奇特<br>　一切異鳥悉來歸　　二長者子共語言<br>　爾時有王出遊獵　　聞其語音至其所<br>　時王恭敬而聽法　　於彼法師深愛敬<br>　時王共相慰問言　　發是語已在前坐<br>　時王具有多眷屬　　從王行者滿六億<br>　二中有一是法師　　見王告言善諦聽<br>　諸佛出世甚難值　　惟願大王勿放逸<br>　壽命迅速不久停　　如山瀑水激川流<br>　為老病死所纏逼　　無有能救如己業<br>　惟願大王護正法　　建立諸佛十力法<br>　於後惡世末代時　　應當住於如法朋<br>　如是無量聰慧者　　以慈心故向王說<br>　王及六億諸眷屬　　咸發無上菩提心<br>　時王聞是淨法句　　調柔寂滅妙語言<br>　善心踊躍而愛樂　　頭面禮敬而辭去<br>　時有無量餘比丘　　為利養故入王宮<br>　王知彼眾行不端　　并於有德不恭敬<br>　過去導師法已盡　　未來惡世增長時<br>　德器之人甚尟少　　多有無量放逸者<br>　剛強慳慢諸比丘　　為求利養著諸見<br>　於佛法中不正解　　以諸非法向王說<br>　應當殺害彼法師　　本為王說空斷者<br>　勸王及我修空斷　　都不示王真涅槃<br>　於其業報悉散壞　　諂者說於陰空無<br>　若能殺害彼法師　　必令大法得久住<br>　爾時常有護王神　　是王過去善知識<br>　長夜護王令離惡　　彼天告王如是言<br>　願王慎勿起是心　　惡知識言甚可畏<br>　莫於聰慧法師所　　用惡人言興殺害<br>　大王可不憶念耶　　林間比丘所說者<br>　於後末代惡世時　　王應安住如法朋<br>　天為彼王說實語　　於諸佛法莫捨離<br>　時王更有餘惡弟　　在於邊方鎮國境<br>　時惡比丘往教化　　令殺法師說空斷<br>　勸我昔來久修行　　不欲令我求涅槃<br>　大王汝兄甚愚惡　　都自不欲令汝活<br>　有二比丘為惡師　　以神通力遊空行<br>　以我知故來至此　　今悉具向大王說<br>　汝可速殺二咒師　　必使及時勿後悔<br>　王弟尋時被鉀仗　　順惡人言故往彼<br>　并及一切諸軍眾　　詣彼林中比丘所<br>　依林所有龍夜叉　　知彼王弟惡心來<br>　雨沙礫石大可畏　　王及軍眾悉摧滅<br>　今當觀惡知識言　　摧滅如是大王眾<br>　於法師所起恚心　　於六十生墮阿鼻<br>　時彼取著惡比丘　　勸化如是剎利王<br>　於後滿足十億生　　受於無量地獄苦<br>　彼天勸導彼王者　　及餘擁護於法師<br>　見於琲e沙數佛　　覲佛供養及修行<br>　是王眷屬滿六億　　皆共王去聽法者<br>　其所發於道心者　　各別世界得成佛<br>　彼佛壽命多億歲　　智慧無等不思議<br>　彼人悉修是三昧　　說已皆當般涅槃<br>　得聞如是勝妙智　　能集尸羅功德法<br>　勇猛精進不放逸　　常遠一切惡知識　</p><p>童子。菩薩摩訶薩應不著於身能棄於命。何以故。童子。若著身者作不善法。是以菩薩應知色身及以法身。何以故。諸佛法身所攝非色身也。佛以法身顯現非色身也。童子。是故菩薩摩訶薩欲行佛所行。欲求如來身。欲求如來智。欲知如來身。欲知如來智。於此三昧經典。應當受持讀誦為他廣說修習相應。童子。彼如來身無量福德之所出生。如來說於一義。所謂諸法從因生故。是離諸相以甚深故。法無限量無分齊故。法無有相無相性故。法無有相離諸相故。法無動搖善安住故。法無有二惟一相故。法不可見過眼境故。法不可思過心地故。法無動轉離戲論故。法不可說過音聲故。法無居處離窟宅故。法無窟宅離言音故。法無所依過諸見故。法無諸漏過諸報故。以心堅固離諸欲故。以不壞心離諸瞋故。以堅正智過諸癡故。有所說說諸法空故。無有生斷諸生故。以無常但言說故。出離聲地寂滅於聲故。有音聲以思想故。同思想以和會故。以世俗第一義諦故。以清涼離熱惱故。第一義諦以如實語故。無熱惱以涅槃故。無有壞無能勝故。無取著滅戲論義故。無戲論離攀緣故。無有邊際以說福故。無有微塵說微細故。次第大神通本業出生故。得自由自在力故。無破壞以堅實故。無有邊際以名號無盡故。廣大說大悲本業故。是為如來身。爾時世尊。而說偈言<p class='lg'>　若有欲見世間親　　及知佛身云何耶<br>　於此三昧修習已　　即能知於如來身<br>　佛從福德所出生　　其身清淨甚光曜<br>　其相平等如虛空　　種種差別不可得<br>　諸佛菩提既如是　　其相狀貌亦復然<br>　其相狀貌不可得　　如來身相亦如是<br>　菩提相貌及以身　　諸佛世界亦復爾<br>　諸力諸禪諸解脫　　如是悉同其一相<br>　諸佛體性正如此　　如來世親亦復然<br>　無有能得見佛者　　肉眼何能見正覺<br>　無量多人作是說　　我曾得見於諸佛<br>　金色微妙無比身　　一切世間皆顯照<br>　諸佛如來之所加　　以其力能有神通<br>　便能得見於彼身　　種種妙相自莊嚴<br>　隨廣長相而能現　　世間無能見其相<br>　若有能知身相者　　佛與世間無有別<br>　若有能知其身量　　所謂一切諸如來<br>　佛身無身無差異　　人與修羅亦復然<br>　一切諸心悉空寂　　受諸異報相亦爾<br>　名色相貌既如是　　清淨具足有光明<br>　無有能知者　　修此寂滅定<br>　惟有世間親　　不思億劫修<br>　無量白淨法　　從此三昧出<br>　以定報力故　　他不見我身<br>　若有如是心　　名色亦復然<br>　心類各不同　　名色相亦爾<br>　若以麤大想　　名色來隨彼<br>　名色若麤細　　悉從憶想起<br>　若人想微細　　名色亦如此<br>　名色若不著　　其心身光照<br>　我念過去生　　七十阿僧祇<br>　此三種惡想　　從本未曾起<br>　以其無漏心　　不思議億劫<br>　利益眾生故　　他不見我身<br>　若有以此物　　心意得棄捨<br>　是人於彼物　　更不共和合<br>　我心得解脫　　一切種物中<br>　能體知其性　　而起於智慧<br>　於千億佛剎　　我於中現化<br>　為眾生說法　　是故不可見<br>　無相無狀貌　　猶如於虛空<br>　我身不可說　　語言道斷故<br>　法身大雄猛　　其身從法生<br>　曾無有色身　　說之以為佛<br>　若說於此身　　聞已生欣樂<br>　彼諸魔波旬　　不能得其便<br>　聞是深妙法　　而不生驚怖<br>　不以活命故　　誹謗佛菩提<br>　千億修多羅　　如實智演說<br>　為眾生照明　　彼彼所至處　</p><p>童子。是如來應正遍知。若欲知如來色身相業者。終不能知若青若青色若青相似若青相貌。若黃若黃色若黃相似若黃相貌。若赤若赤色若赤相似若赤相貌。若白若白色若白相似若白相貌。若紅紫若紅紫色若紅紫相似若紅紫相貌。若頗梨若頗梨色若頗梨相似若頗梨相貌。若火若火色若火相似若火相貌。若金若金色若金相似若金相貌。若電若電色若電相似若電相貌。若蘇若蘇色若蘇相似若蘇相貌。若毘琉璃若毘琉璃色若毘琉璃相似若毘琉璃相貌。若天若天色若天相似若天相貌。若梵若梵色若梵相似若梵相貌。童子。是為如來身。如來一切身相不可量。不可思議故亦不可說。所成就色身諸天世人莫能測量。如是長短廣狹一切種。無有限齊不可思議如是等不可數。爾時世尊而說頌曰<p class='lg'>　一切世界中　　所有諸微塵<br>　并及泉池源　　大海所有水<br>　設有巧算術　　無有知其邊<br>　亦不知塵數　　及與水渧者<br>　如來之導師　　引斯譬喻已<br>　其水渧無限　　微塵亦復然<br>　我觀一切生　　多於彼塵數<br>　發心及起信　　於一時悉知<br>　若於我自身　　顯現外皮色<br>　諸眾生信欲　　無有譬知者<br>　若相及與業　　其色像如是<br>　莫能知佛者　　我相正如是<br>　佛遠離於相　　顯示於法身<br>　甚深無限量　　是佛不思議<br>　正覺不思議　　如來身亦然<br>　是不思法身　　以顯法身故<br>　心業不能知　　無能思此身<br>　及與其身相　　都無測量者<br>　彼法無限量　　億劫所修習<br>　得此難思身　　發淨大光明<br>　眾生無能取　　取之不可得<br>　是故如來身　　難量不可思<br>　於諸無量法　　而取於限量<br>　無分別法中　　雖無有分別<br>　於分別限量　　說於無分別<br>　離念無分別　　是佛不思議<br>　無限如虛空　　莫能度量者<br>　佛身亦復爾　　猶如太虛空<br>　若有諸佛子　　如實知我身<br>　彼得成於佛　　世睹不思議　</p><p>童子。菩薩摩訶薩有四種言論不可思議。及其演說亦不可思議難可盡邊。何等為四。一者諸行言論不可思議。二者呵責有為言論不可思議。三者煩惱資助言論不可思議。四者清淨言論不可思議。童子。是為菩薩四種言論不可思議。及其演說亦不可思議難可盡邊。童子。菩薩摩訶薩復有四種法何等為四。一者諸行法不可思議。二者呵責有為法不可思議。三者煩惱法不可思議。四者清淨法不可思議。是為四種。童子。菩薩摩訶薩復有四種相應。何等為四。一者諸行相應不可思議。二者呵責有為相應不可思議。三者煩惱相應不可思議。四者清淨相應不可思議。是為四種。童子。菩薩摩訶薩復有四種門。何等為四。一者諸行門不可思議。二者呵責有為門不可思議。三者煩惱門不可思議。四者清淨門不可思議。是為四種。童子。菩薩摩訶薩復有四種行說。何等為四。一者諸行行說不可思議。二者呵責有為行說不可思議。三者煩惱行說不可思議。四者清淨行說不可思議。是為四種。童子。菩薩摩訶薩復有四種音聲。何等為四。一者諸行音聲不可思議。二者呵責有為音聲不可思議。三者煩惱音聲不可思議。四者清淨音聲不可思議。是為四種。童子。菩薩摩訶薩復有四種語。何等為四。一者諸行語不可思議。二者呵責有為語不可思議。三者煩惱語不可思議。四者清淨語不可思議。是為四種。童子。菩薩摩訶薩復有四種語言道。何等為四。一者諸行語言道不可思議。二者呵責有為語言道不可思議。三者煩惱語言道不可思議。四者清淨語言道不可思議。是為四種。童子。菩薩摩訶薩復有四種權密說。何等為四。一者諸行權密說不可思議。二者呵責有為權密說不可思議。三者煩惱權密說不可思議。四者清淨權密說不可思議。是為四種。童子。菩薩摩訶薩復有四種知於諸天。何等為四。一者諸行知於諸天不可思議。二者呵責有為知於諸天不可思議。三者煩惱知於諸天不可思議。四者清淨知於諸天不可思議。是為四種。童子。菩薩摩訶薩復有四種見知於人。何等為四。一者諸行知人不可思議。二者呵責有為知人不可思議。三者煩惱知人不可思議。四者清淨知人不可思議。是為四種。童子。菩薩摩訶薩復有四種知名字。何等為四。一者諸行知名字不可思議。二者呵責有為知名字不可思議。三者煩惱知名字不可思議。四者清淨知名字不可思議。是為四種。童子。菩薩摩訶薩復有四種辯才。何等為四。一者諸行辯才不可思議。二者呵責有為辯才不可思議。三者煩惱辯才不可思議。四者清淨辯才不可思議。是為四種。童子。菩薩摩訶薩復有四種決定。何等為四。一者諸行決定不可思議。二者呵責有為決定不可思議。三者煩惱決定不可思議。四者清淨決定不可思議。是為四種。童子。菩薩摩訶薩復有四種入。何等為四。一者諸行入不可思議。二者呵責有為入不可思議。三者煩惱入不可思議。四者清淨入不可思議。是為四種。童子。菩薩摩訶薩復有四種度。何等為四。一者諸行度不可思議。二者呵責有為度不可思議。三者煩惱度不可思議。四者清淨度不可思議。是為四種。童子。菩薩摩訶薩復有四種金剛句。何等為四。一者諸行金剛句不可思議。二者呵責有為金剛句不可思議。三者煩惱金剛句不可思議。四者清淨金剛句不可思議。是為四種。童子。菩薩摩訶薩復有四種咒術句。何等為四。一者諸行咒術句不可思議。二者呵責有為咒術句不可思議。三者煩惱咒術句不可思議。四者清淨咒術句不可思議。是為四種。童子。菩薩摩訶薩復有四種出。何等為四。一者諸行出不可思議。二者呵責有為出不可思議。三者煩惱出不可思議。四者清淨出不可思議。是為四種。童子。菩薩摩訶薩復有四種修多羅句。何等為四。一者諸行修多羅句不可思議。二者呵責有為修多羅句不可思議。三者煩惱修多羅句不可思議。四者清淨修多羅句不可思議。是為四種。童子。菩薩摩訶薩復有四種辭句何等為四。一者諸行辭句不可思議。二者呵責有為辭句不可思議。三者煩惱辭句不可思議。四者清淨辭句不可思議。是為四種。童子。菩薩摩訶薩復有四種施設句。何等為四。一者諸行施設句不可思議。二者呵責有為施設句不可思議。三者煩惱施設句不可思議。四者清淨施設句不可思議。是為四種。童子。菩薩摩訶薩復有四種明句。何等為四。一者諸行明句不可思議。二者呵責有為明句不可思議。三者煩惱明句不可思議。四者清淨明句不可思議。是為四種。童子。菩薩摩訶薩復有四種信義句。何等為四。一者諸行信義句不可思議。二者呵責有為信義句不可思議。三者煩惱信義句不可思議。四者清淨信義句不可思議。是為四種。童子。菩薩摩訶薩復有四種行句。何等為四。一者諸行行句不可思議。二者呵責有為行句不可思議。三者煩惱行句不可思議。四者清淨行句不可思議。是為四種。童子。菩薩摩訶薩復有四種不思議句。何等為四。一者諸行不思議句不可思議。二者呵責有為不思議句不可思議。三者煩惱不思議句不可思議。四者清淨不思議句不可思議。是為四種。童子。菩薩摩訶薩復有四種無邊句。何等為四。一者諸行無邊句不可思議。二者呵責有為無邊句不可思議。三者煩惱無邊句不可思議。四者清淨無邊句不可思議。是為四種。童子。菩薩摩訶薩復有四種無限量句。何等為四。一者諸行無限量句不可思議。二者呵責有為無限量句不可思議。三者煩惱無限量句不可思議。四者清淨無限量句不可思議。是為四種。童子。菩薩摩訶薩復有四種無窮句。何等為四。一者諸行無窮句不可思議。二者呵責有為無窮句不可思議。三者煩惱無窮句不可思議。四者清淨無窮句不可思議。是為四種。童子。菩薩摩訶薩復有四種不可稱句。何等為四。一者諸行不可稱句不可思議。二者呵責有為不可稱句不可思議。三者煩惱不可稱句不可思議。四者清淨不可稱句不可思議。是為四種。童子。菩薩摩訶薩復有四種阿僧祇句。何等為四。一者諸行阿僧祇句不可思議。二者呵責有為阿僧祇句不可思議。三者煩惱阿僧祇句不可思議。四者清淨阿僧祇句不可思議。是為四種。童子。菩薩摩訶薩復有四種無量句。何等為四。一者諸行無量句不可思議。二者呵責有為無量句不可思議。三者煩惱無量句不可思議。四者清淨無量句不可思議。是為四種。童子。菩薩摩訶薩復有四種不可測量句。何等為四。一者諸行不可測量句不可思議。二者呵責有為不可測量句不可思議。三者煩惱不可測量句不可思議。四者清淨不可測量句不可思議。是為四種。童子。菩薩摩訶薩復有四種不行句。何等為四。一者諸行不行句不可思議。二者呵責有為不行句不可思議。三者煩惱不行句不可思議。四者清淨不行句不可思議。是為四種。童子。菩薩摩訶薩復有四種智句。何等為四。一者諸行智句不可思議。二者呵責有為智句不可思議。三者煩惱智句不可思議。四者清淨智句不可思議。是為四種。童子。菩薩摩訶薩復有四種智聚。何等為四。一者諸行智聚不可思議。二者呵責有為智聚不可思議。三者煩惱智聚不可思議。四者清淨智聚不可思議。是為四種。童子。菩薩摩訶薩復有四種智性。何等為四。一者諸行智性不可思議。二者呵責有為智性不可思議。三者煩惱智性不可思議。四者清淨智性不可思議。是為四種。童子。菩薩摩訶薩復有四種辯聚。何等為四。一者諸行辯聚不可思議。二者呵責有為辯聚不可思議。三者煩惱辯聚不可思議。四者清淨辯聚不可思議。是為四種。童子。菩薩摩訶薩復有四種辯性。何等為四。一者諸行辯性不可思議。二者呵責有為辯性不可思議。三者煩惱辯性不可思議。四者清淨辯性不可思議。是為四種。童子。菩薩摩訶薩復有四種修多羅。何等為四。一者諸行修多羅不可思議。二者呵責有為修多羅不可思議。三者煩惱修多羅不可思議。四者清淨修多羅不可思議。是為四種。童子。菩薩摩訶薩復有四種修多羅聚。何等為四。一者諸行修多羅聚不可思議。二者呵責有為修多羅聚不可思議。三者煩惱修多羅聚不可思議。四者清淨修多羅聚不可思議。是為四種。童子。菩薩摩訶薩復有四種多聞。何等為四。一者諸行多聞不可思議。二者呵責有為多聞不可思議。三者煩惱多聞不可思議。四者清淨多聞不可思議。是為四種。童子。菩薩摩訶薩復有四種財。何等為四。一者諸行財不可思議。二者呵責有為財不可思議。三者煩惱財不可思議。四者清淨財不可思議。是為四種。童子。菩薩摩訶薩復有四種學。何等為四。一者諸行學不可思議。二者呵責有為學不可思議。三者煩惱學不可思議。四者清淨學不可思議。是為四種。童子。菩薩摩訶薩復有四種境界。何等為四。一者諸行境界不可思議。二者呵責有為境界不可思議。三者煩惱境界不可思議。四者清淨境界不可思議。是為四種。童子。菩薩摩訶薩復有四種業。何等為四。一者諸行業不可思議。二者呵責有為業不可思議。三者煩惱業不可思議。四者清淨業不可思議。是為四種。童子。菩薩摩訶薩復有四種安住。何等為四。一者諸行安住不可思議。二者呵責有為安住不可思議。三者煩惱安住不可思議。四者清淨安住不可思議。是為四種。童子。菩薩摩訶薩復有四種修道。何等為四。一者諸行修道不可思議。二者呵責有為修道不可思議。三者煩惱修道不可思議。四者清淨修道不可思議。是為四種。童子。菩薩摩訶薩復有四種斷煩惱智。何等為四。一者諸行斷煩惱智不可思議。二者呵責有為斷煩惱智不可思議。三者煩惱斷煩惱智不可思議。四者清淨斷煩惱智不可思議。是為四種。童子。菩薩摩訶薩復有四種煩惱智。何等為四。一者諸行煩惱智不可思議。二者呵責有為煩惱智不可思議。三者煩惱煩惱智不可思議。四者清淨煩惱智不可思議。是為四種。童子。菩薩摩訶薩復有四種惡道智。何等為四。一者諸行惡道智不可思議。二者呵責有為惡道智不可思議。三者煩惱惡道智不可思議。四者清淨惡道智不可思議。是為四種。童子。菩薩摩訶薩復有四種非智智。何等為四。一者諸行非智智不可思議。二者呵責有為非智智不可思議。三者煩惱非智智不可思議。四者清淨非智智不可思議。是為四種。童子。菩薩摩訶薩復有四種畢定智。何等為四。一者諸行畢定智不可思議。二者呵責有為畢定智不可思議。三者煩惱畢定智不可思議。四者清淨畢定智不可思議。是為四種。童子。菩薩摩訶薩復有四種無差失智。何等為四。一者諸行無差失智不可思議。二者呵責有為無差失智不可思議。三者煩惱無差失智不可思議。四者清淨無差失智不可思議。是為四種。童子。菩薩摩訶薩復有四種無明智。何等為四。一者諸行無明智不可思議。二者呵責有為無明智不可思議。三者煩惱無明智不可思議。四者清淨無明智不可思議。是為四種。童子。菩薩摩訶薩復有四種苦智。何等為四。一者諸行苦智不可思議。二者呵責有為苦智不可思議。三者煩惱苦智不可思議。四者清淨苦智不可思議。是為四種。童子。菩薩摩訶薩復有四種憂智。何等為四。一者諸行憂智不可思議。二者呵責有為憂智不可思議。三者煩惱憂智不可思議。四者清淨憂智不可思議。是為四種。童子。菩薩摩訶薩復有四種貧智。何等為四。一者諸行貧智不可思議。二者呵責有為貧智不可思議。三者煩惱貧智不可思議。四者清淨貧智不可思議。是為四種。童子。菩薩摩訶薩復有四種生智不可思議。何等為四。一者諸行生智不可思議。二者呵責有為生智不可思議。三者煩惱生智不可思議。四者清淨生智不可思議。是為四種。童子。菩薩摩訶薩復有四種內智。何等為四。一者諸行內智不可思議。二者呵責有為內智不可思議。三者煩惱內智不可思議。四者清淨內智不可思議。是為四種。童子。菩薩摩訶薩復有四種外智。何等為四。一者諸行外智不可思議。二者呵責有為外智不可思議。三者煩惱外智不可思議。四者清淨外智不可思議。是為四種。童子。菩薩摩訶薩復有四種慚智。何等為四。一者諸行慚智不可思議。二者呵責有為慚智不可思議。三者煩惱慚智不可思議。四者清淨慚智不可思議。是為四種。童子。菩薩摩訶薩復有四種愧智。何等為四。一者諸行愧智不可思議。二者呵責有為愧智不可思議。三者煩惱愧智不可思議。四者清淨愧智不可思議。是為四種。童子。菩薩摩訶薩復有四種實智不可思議。何等為四。一者諸行實智不可思議。二者呵責有為實智不可思議。三者煩惱實智不可思議。四者清淨實智不可思議。是為四種。童子。菩薩摩訶薩復有四種修習智。何等為四。一者諸行修習智不可思議。二者呵責有為修習智不可思議。三者煩惱修習智不可思議。四者清淨修習智不可思議。是為四種。童子。菩薩摩訶薩復有四種事智。何等為四。一者諸行事智不可思議。二者呵責有為事智不可思議。三者煩惱事智不可思議。四者清淨事智不可思議。是為四種。童子。菩薩摩訶薩復有四種富伽羅智。何等為四。一者諸行富伽羅智不可思議。二者呵責有為富伽羅智不可思議。三者煩惱富伽羅智不可思議。四者清淨富伽羅智不可思議。是為四種。童子。菩薩摩訶薩復有四種取著智。何等為四。一者諸行取著智不可思議。二者呵責有為取著智不可思議。三者煩惱取著智不可思議。四者清淨取著智不可思議。是為四種。童子。是菩薩四種取著智不可思議。及其演說亦不可思議。說不能盡。童子。菩薩摩訶薩復有四種離惡道智。何等為四。一者諸行離惡道智不可思議。二者呵責有為離惡道智不可思議。三者煩惱離惡道智不可思議。四者清淨離惡道智不可思議。是為四種。童子。菩薩摩訶薩復有四種斷無明智。何等為四。一者諸行斷無明智不可思議。二者呵責有為斷無明智不可思議。三者煩惱斷無明智不可思議。四者清淨斷無明智不可思議。是為四種。童子。菩薩摩訶薩復有四種陀羅尼不可思議。及其演說亦不可思議。說不能盡。何等為四。謂不可思議諸行言說。於彼中智是名初陀羅尼。不可思議呵責有為言說。於彼中智是名第二陀羅尼。不可思議煩惱資助言說。於彼中智是名第三陀羅尼。不可思議清淨資助言說。於彼中智是名第四陀羅尼。如是四種不可思議。及其演說亦不可思議。說不能盡。童子。菩薩摩訶薩復有四種法陀羅尼。何等為四。謂不可思議諸行法。於彼中智是名初陀羅尼。不可思議呵責有為法。於彼中智是名第二陀羅尼。不可思議煩惱法。於彼中智是名第三陀羅尼。不可思議清淨法。於彼中智是名第四陀羅尼。童子。是名菩薩四種陀羅尼不可思議。及其演說亦不可思議。說不能盡。童子。菩薩摩訶薩復有四種相應陀羅尼。何等為四。謂不可思議諸行相應。於彼中智是名初陀羅尼。不可思議呵責有為相應。於彼中智是名第二陀羅尼。不可思議煩惱相應。於彼中智是名第三陀羅尼。不可思議清淨相應。於彼中智是名第四陀羅尼。童子。是名四種陀羅尼不可思議。及其演說亦不可思議。說不能盡。童子。菩薩摩訶薩復有四種陀羅尼門。何等為四。謂不可思議諸行門。於彼中智是名初陀羅尼。不可思議呵責有為門。於彼中智是名第二陀羅尼。不可思議煩惱門。於彼中智是名第三陀羅尼。不可思議清淨門。於彼中智是名第四陀羅尼。童子。是為四種陀羅尼門不可思議。及其演說亦不可思議。說不能盡。乃至斷除無明智。皆有四種陀羅尼不可思議。及其演說亦不可思議。說不能盡。皆如上說<p>童子。是陀羅尼即是智慧。如是智慧則能了知一切諸法。但有名字是則名為法無礙智。如是法智能達於義是名義無礙。如是法智能知諸法言辭差別是名辭無礙。若說彼文字。若顯示若施設。若次第不斷。若開曉若廣。若分別若開示令淺。若平等普示。言不吃澀不瘖啞不怯訥。說不滯著言辭任放。任放中勝是名樂說無礙。爾時世尊即說偈言<p class='lg'>　言音所施設　　出聲亦復爾<br>　如所出音聲　　佛智亦復然<br>　所有諸佛智　　聲施設亦爾<br>　如是施設事　　聲光明亦然<br>　如是聲光明　　戒名亦如是<br>　如是戒名字　　佛名亦復然<br>　如是佛名號　　佛功德亦爾<br>　我知一眾生　　悉知爾許名<br>　佛無量語言　　我先已宣說<br>　戒名與佛名　　眾生名亦等<br>　有為多過患　　涅槃德亦然<br>　佛利益如是　　譬喻以顯示<br>　所有諸眾生　　發心已顯示<br>　導師一毛孔　　出光亦如是<br>　一切諸眾生　　名號及信欲<br>　如來過於彼　　以聲身說法<br>　一切眾生名　　顯示一眾生<br>　如是一人名　　顯示諸眾生<br>　一切平等入　　此是正覺說<br>　說於無量名　　為諸菩薩故<br>　我今云何能　　說億不思經<br>　受持是經典　　顯示不怯弱<br>　處眾無礙辯　　演說億經典<br>　如虛空無邊　　辯才亦如是<br>　是菩薩功德　　清淨導眾生<br>　受持是經典　　成於無盡智<br>　數數顯示說　　於法能信受<br>　彼增長智慧　　猶如雪山樹　</p><p>童子。是菩薩行法無礙。於法見法而得安住。童子。云何菩薩摩訶薩行法無礙。於法見法而得安住。童子。是菩薩摩訶薩。知非色不異色而說於法。知非色不異色而能修行。知非色不異色而求菩提。知非色不異色而教化眾生。知非色不異色而見如來。但不壞於色而見如來。非異色非異色性而見如來。色及色性及以如來等無有二。若能如是見諸法者。是名行法無礙。識想受行亦復如是。爾時世尊即說偈言<p class='lg'>　以色顯菩提　　以菩提顯色<br>　是不相似者　　最勝以顯說<br>　所說色相麤　　色性甚深奧<br>　色與菩提等　　差別不可得<br>　如涅槃甚深　　以聲故宣說<br>　涅槃不可得　　聲說亦復然<br>　音聲及所說　　彼二不可得<br>　如是空法中　　涅槃不可得<br>　說涅槃寂滅　　寂滅不可得<br>　一切法無生　　如前後亦爾<br>　一切法體性　　涅槃等相似<br>　知者真出家　　與佛法相應<br>　若睹佛色身　　說已見如來<br>　我身非色像　　無有能見者<br>　知於色自性　　是色相如是<br>　能知色性者　　為顯示大身<br>　如是諸五陰　　我已知相貌<br>　達法自體性　　安住於法身<br>　安住法身已　　為眾生說法<br>　如來微妙法　　不可以言宣<br>　理深不可知　　聞於正覺說<br>　但音聲語言　　我已得初果<br>　若除一切想　　遠離戲論事<br>　無有存想者　　而見世大師<br>　若人能知空　　即便知色相<br>　無有異空說　　別有色自性<br>　若能知色者　　是則能知空<br>　若能悟空者　　是則知寂滅<br>　若人能知色　　是色相如是<br>　不為億魔嬈　　退動彼菩提<br>　不能知此道　　取著則成失<br>　非物取物想　　物取於非物<br>　為親財利誑　　於法中有失<br>　非果取果想　　亡失沙門財<br>　懈怠少精進　　而不住戒聚<br>　不應行法人　　云此非佛說<br>　或復有人言　　我行於菩提<br>　無慧難調者　　更互不相敬<br>　悕求美名譽　　不善住禁戒<br>　琠嬰颾伀o　　名聞普周遍<br>　為求利養故　　廣集眾多人<br>　驁慢縱放逸　　專求覓利心<br>　樂在白衣舍　　為恭敬利養<br>　造寺及塔廟　　斯皆為名利<br>　依止取著心　　常求渴愛欲<br>　專營世俗業　　止住魔境界<br>　向彼白衣說　　愛欲如火焰<br>　若入俗人家　　當污他女歸<br>　白衣於是人　　琝@大師想<br>　伺候男夫行　　婦女相染合<br>　彼家以美膳　　供給是比丘<br>　反於彼妻所　　如自己婦想<br>　白衣於婦所　　尚不起嫉妒<br>　而出家比丘　　他妻生嫉忌<br>　俗人處居家　　善護持五戒<br>　況得出家已　　棄捨一切禁<br>　鼓貝諸音樂　　而以供養我<br>　行供養最勝　　末世莫能成<br>　自毀諸禁戒　　見他持律者<br>　向於世間說　　彼與我無異<br>　聞讚持戒者　　毀戒行惡境<br>　聞說真佛法　　云非佛所說<br>　心無有慚愧　　喪失沙門財<br>　若勸真實語　　誹謗我所說<br>　戒不完具者　　棄捨我道教<br>　毀謗於正法　　阿鼻獄為家<br>　我未曾見聞　　修習如是行<br>　愚癡住惡者　　能獲於佛智<br>　彼諸諛諂者　　及以多曲偽<br>　我悉知是人　　智矚琱ㄤ<br>　我若一劫中　　說彼諸過失<br>　自謂菩薩者　　但能說小分<br>　童子汝當知　　彼無惡不造<br>　於後末世時　　慎勿與親友<br>　以不亂濁心　　接引共語言<br>　承事而供給　　為求佛道故<br>　當問其夏臘　　若是耆宿者<br>　應供養恭敬　　頭面接足禮<br>　勿觀他過失　　彼必至道場<br>　莫生瞋怒意　　常起慈悲心<br>　若見彼過咎　　不對說其愆<br>　常念所作業　　必獲如是果<br>　若於老少所　　語言常含笑<br>　發言先慰問　　滅除己驁慢<br>　衣服及飲食　　常以奉供養<br>　作如是心施　　是等悉成佛<br>　若長宿請問　　為求法施故<br>　應先作是言　　我學習不廣<br>　又復作是言　　汝等甚黠慧<br>　於汝大人前　　豈敢輒宣說<br>　說時勿倉卒　　當簡器非器<br>　觀其機器已　　不請亦為說<br>　若於大眾中　　見他毀禁者<br>　勿歎持戒德　　當歎施等行<br>　若見少欲者　　與持戒相應<br>　起於大慈心　　讚少欲持戒<br>　若毀禁戒少　　持淨戒者多<br>　得彼勝伴黨　　便可歎持戒<br>　初觀察大眾　　悉樂諸善法<br>　所有善法者　　一切悉讚歎<br>　施戒多聞忍　　精進及少欲<br>　知足遠離行　　顯示如是法<br>　讚歎如是法　　盡說他世道<br>　諸無悲愍事　　慈心勿忿怒<br>　在空住禪樂　　遠離憒鬧眾<br>　汝當歎彼德　　此名總持門<br>　常樂空閑處　　勿專行施業<br>　一心修宴坐　　莫謂戒最勝<br>　住淨戒聚已　　能集多聞持<br>　求是三昧故　　常供佛舍利<br>　能以蓋幢幡　　花鬘塗末香<br>　為求是寂定　　而供養諸佛<br>　以勝上伎樂　　妙歌相和雅<br>　為供佛舍利　　勇健不劣心<br>　所有諸花鬘　　一切香衣服<br>　悉持供養佛　　為求佛智故<br>　眾生諸福分　　平等施無偏<br>　為求無礙智　　謂諸佛無上<br>　我曾先佛所　　施設不思供<br>　以無偏依心　　求此寂定故<br>　佛出甚難遇　　人身得亦難<br>　信佛法亦難　　出家具戒難<br>　汝今得值佛　　發於菩提心<br>　勿捨堅誓願　　安住其善行<br>　若受持此經　　於後末世時<br>　速得無礙辯　　受持不忘失<br>　若能持一偈　　福聚難思議<br>　況復悉能領　　如義具足受<br>　眾生盡得佛　　勇猛悉供養<br>　恭敬而尊重　　盡眾生數劫<br>　若於此三昧　　能受持一偈<br>　於彼前功德　　十六不及一<br>　我知佛智慧　　不思議利益<br>　受持此三昧　　一切佛所行　</p><p class='juan'>
月燈三昧經卷第五</p>
</body></html>
