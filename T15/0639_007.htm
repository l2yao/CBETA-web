<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
月燈三昧經卷第七</p>
<p><span class='byline'>　　　　高齊天竺三藏那連提耶舍譯</span><br><p>童子。若菩薩摩訶薩。應常樂修神通本業。云何菩薩摩訶薩大神通本業。謂攝一切善法。不取戒聚不著定聚。於智慧聚亦不戲論。於解脫解脫知見之聚亦不取著。童子。是為菩薩摩訶薩大神通本業。若成就神通本業得大神通者。菩薩摩訶薩於一切變現自在。便能為一切眾生說法為攝大乘故。是菩薩於此大神通本業應常修學。爾時世尊。而說偈言<p class='lg'>　神通本勝業　　顯示無果報<br>　悕果修諸行　　取我想不除<br>　所言神通者　　佛智不思議<br>　若住取著者　　彼人無智慧<br>　不思議諸法　　音聲而顯示<br>　若執於音聲　　不達方便說<br>　不曉方便教　　靡知方便說<br>　非法說為法　　於法寧覺了<br>　三千世界中　　我時說諸經<br>　義一種種味　　彼悉不可說<br>　所有十方佛　　顯說無量法<br>　諦思一句義　　便則一切解<br>　一切法無我　　若人學此義<br>　彼時習一句　　悟佛法不難<br>　諸法是佛法　　若人學此法<br>　如法而解了　　便順於空法<br>　諸語是佛語　　一切聲事無<br>　遍於十方求　　佛語不可得<br>　佛語最第一　　佛語無過上<br>　微細事悉無　　是為語最上<br>　彼法最無上　　顯現不斷絕<br>　無得微塵許　　諸佛之所說<br>　諸法不可得　　無有法可證<br>　如是知於法　　能解佛菩提<br>　彼若悟此法　　便轉於法輪<br>　轉於法輪時　　則暢勝甘露<br>　菩薩能解了　　無上佛菩提<br>　得為無等尊　　令他悟佛智<br>　無修及無願　　無相謂與空<br>　如斯四種門　　佛說為解脫<br>　眼耳及鼻舌　　身意諸根等<br>　此皆體性空　　憍陳最初見<br>　若能於此法　　如實知體性<br>　諍論彼便無　　了達法相故<br>　謂勇猛境界　　菩薩救護者<br>　悉無有疑惑　　了法體空故<br>　能達諸法性　　故得名為佛<br>　以難量法界　　覺悟應度者<br>　得諸佛之業　　皆由戒身造<br>　佛言及戒聲　　皆同平等相<br>　已說諸音聲　　謂下中上音<br>　平等悉一相　　佛能示法教<br>　佛法無所住　　亦不在諸方<br>　不生亦不滅　　是故名無漏<br>　非新亦非故　　非散亦非合<br>　非青亦非黃　　非白亦非黑<br>　難說不可取　　藉言乃昭暢<br>　此非音聲地　　諸佛巧智通<br>　彼是無漏法　　是說無所依<br>　不在十方所　　是法佛所說<br>　於佛滅度後　　思念佛身相<br>　即便睹佛身　　以佛神力故<br>　竟無有眾生　　證於寂滅者<br>　說於此法時　　無量眾滅度<br>　譬如彼日月　　影現於百川<br>　皆睹其像貌　　諸法相如是<br>　若知諸法性　　猶若諸影像<br>　終不以色身　　得睹於真佛<br>　諸法無形相　　求狀不可得<br>　如是無形法　　即是佛法身<br>　若人見法身　　是名見導師<br>　法身即正覺　　如是名見佛<br>　不得而示得　　不得而說得<br>　若欲求沙門　　應當知此道<br>　我已說真行　　知眾生樂欲<br>　若入祕密教　　彼便無執著<br>　若謂所證得　　彼便無所克<br>　此不得道果　　故名非沙門<br>　斯法甚深奧　　未達作此說<br>　彼教甚淵玄　　難可以宣示<br>　五眾事皆無　　悉從虛妄起<br>　無有能起者　　及與五眾法<br>　五眾之性相　　即一切法相<br>　佛說如是相　　其相不可得<br>　如虛空無物　　諸法亦如是<br>　前後及現在　　三際如實觀<br>　言說如虛空　　空中無取故<br>　如是法體性　　無取如虛空<br>　演說如是法　　曾無有所說<br>　於法無所見　　是乃不思議<br>　此法無自性　　法體不可得<br>　會佛菩提者　　定滅之境界<br>　若能如是知　　於法便無著<br>　若能不著法　　彼人了法想<br>　菩薩一切時　　棄捨一切想<br>　若人棄想者　　佛法則無著<br>　其際無可取　　是名為實際<br>　於際了達者　　億劫能不著<br>　本際妄分別　　愚癡輪生死<br>　十方遍推求　　本際不可得<br>　一切法空故　　菩薩無所著<br>　興行為菩提　　其行不可得<br>　如鳥飛虛空　　足跡不可得<br>　正覺性如是　　菩薩能解了<br>　如人善學幻　　幻作種種物<br>　示現諸色像　　而實不可得<br>　若取於得失　　彼便無所得<br>　其智猶如幻　　非即同其幻<br>　於是空法處　　愚者妄分別<br>　行於分別中　　彼人趣惡道<br>　眾生生老遷　　流轉無窮已<br>　沈沒生死中　　苦惱無有量<br>　世間生苦惱　　由愚妄分別<br>　未斷彼分別　　漂流久生死<br>　初樂及相應　　習著欲果報<br>　執取未能捨　　住業煩惱故<br>　眾生業不盡　　瀑流欲所漂<br>　數數而受生　　數數還死滅<br>　無智為魔嬈　　造作諸惡業<br>　處處而受生　　便感諸死報<br>　凡夫愚闇冥　　而獲於生死<br>　貧窮加楚切　　復向不善趣<br>　以刀鞭杖等　　遞互相加害<br>　造作此惡事　　增長諸苦惱<br>　我子及我財　　凡夫妄分別<br>　如是妄分別　　復增諸有漏<br>　彼增諸生死　　是則為凡夫<br>　流轉諸異趣　　故名為凡夫<br>　彼棄於佛法　　增長諸惡法<br>　則不得解脫　　繫屬魔網故<br>　愚因愛欲故　　隨事穢女色<br>　還趣於穢處　　墮於諸惡道<br>　欲染佛不歎　　及近於女色<br>　此怖畏諸罥　　女罥最可畏<br>　菩薩睇溘驉@　猶如惡毒蛇<br>　常不親女色　　知非是佛道<br>　修學菩提道　　如佛本所習<br>　修學佛道已　　速成無上道<br>　彼得最無上　　為世諸廟塔<br>　智慧無過者　　成於天中天<br>　令他住八戒　　戒身無垢染<br>　無量諸億眾　　勸教修菩提<br>　與眾作利益　　一切悉起悲<br>　彼健智慧者　　而擊於法鼓<br>　震動魔王宮　　及與魔眷屬<br>　無量諸億魔　　勸令修菩提<br>　降伏諸異論　　勝出諸外道<br>　震動於大地　　大海及眾山<br>　變現為多身　　種種諸雜類<br>　大智能顯示　　百千諸神變<br>　震動無量剎　　猶如琲e沙<br>　降伏彼魔輩　　便悟無上道<br>　復化作妙樹　　種種寶嚴飾<br>　花果奇茂盛　　芬芬甚可愛<br>　或化為臺榭　　樓觀及宮閤<br>　勇健為變化　　花池甚精明<br>　滿八功德水　　清冷無穢濁<br>　若有眾生飲　　滅除三種渴<br>　若有飲此水　　悉得於不退<br>　能得無上智　　堪為世導師<br>　無上寂滅道　　行者應當知<br>　不達此道者　　所謂是外道<br>　若人親近彼　　受行於言教<br>　墜於大惡處　　阿鼻難救拔<br>　受大極苦惱　　不可具論說<br>　唯我能知足　　及大勝菩薩<br>　甚深難可睹　　非愚凡夫地<br>　謂住取著者　　於此法生疑<br>　變作勝莊嚴　　無量種可愛<br>　一切悉得往　　無上諸佛剎<br>　一切諸佛土　　皆現諸異色<br>　菩薩大神力　　一切悉能現<br>　大力大勇猛　　被於堅勝鎧<br>　執大金剛杵　　摧滅於空法<br>　自身所放出　　無數大光明<br>　其數如琩F　　滅彼世間闇<br>　彼不染女色　　亦不隨順彼<br>　當離於此想　　女想甚可[<a href='javascript:showpic("../fontimg/035581.gif")'>言*亞</a>](烏故反)<br>　佛土常不空　　勇猛之所住<br>　惡魔波旬等　　不能為嬈亂<br>　住於惡見者　　不得遇諸佛<br>　忿怒之所制　　安住於慳貪<br>　彼為魔波旬　　生天及解脫<br>　與其作障礙　　是故墮惡道<br>　觀察一切想　　而住遠離想<br>　彼人能得知　　諸佛無上智<br>　能見前後際　　及與於現在<br>　演說如是義　　於中無所說<br>　假名和合言　　菩薩知如是<br>　利益於含識　　無量難思議<br>　想者測知義　　顯示能取故<br>　其相無可取　　便示寂滅義<br>　不寂者是想　　寂滅者是智<br>　若知想自性　　便離於諸想<br>　若有想可遣　　是則還有想<br>　彼行想戲論　　是人不離想<br>　若人作是心　　是想誰所造<br>　是想誰能證　　誰能滅是想<br>　起想之法者　　諸佛莫能得<br>　即於此處有　　無我離取著<br>　若其心不生　　何由得起想<br>　若心得解脫　　彼則無由起<br>　若證於解脫　　心則不思議<br>　心不思議故　　成就不思議<br>　我本作是念　　安住心地已<br>　棄捨一切心　　願成不思議<br>　白淨法果報　　睹見於無為<br>　一念能了知　　一切眾生念<br>　眾生即是心　　心即是如來<br>　諸佛不思議　　顯了於此心<br>　若人作是念　　云何得捨心<br>　思惟於無心　　能離一切心<br>　若於死滅時　　心隨於想轉<br>　是人起思心　　令心不解脫<br>　愚存於女想　　則便起愛欲<br>　若能滅除想　　便能無愛欲<br>　若思無上法　　是思最大思<br>　以思諸法故　　獲得真實心<br>　憶念無窮已　　長夜矞k緣<br>　諸邪異憶想　　思心不可極<br>　名心盡法者　　盡中本無智<br>　智慧非盡地　　以法無盡故<br>　假名語言道　　亡言而演說<br>　此法無差異　　智慧無有盡<br>　不生亦不滅　　無相無狀貌<br>　常於億劫中　　顯現無相法<br>　觀察一切有　　安住非有中<br>　未曾見有異　　亦不見無異<br>　假名有言說　　顯示非有無<br>　然彼一切佛　　有無無所見<br>　一切有為法　　顯示於非有<br>　若能知此法　　便能見非有<br>　常無有所證　　畢竟無有故<br>　若有可證者　　便名為世間<br>　若作如是心　　我於世成佛<br>　作此存有想　　終不悟菩提<br>　菩薩無畏者　　於法無所求<br>　自然無煩惱　　是名為菩提<br>　眾人作是言　　我趣於菩提<br>　以不知此道　　彼遠佛菩提<br>　以音聲說法　　一切諸行空<br>　音聲體自性　　精微不可見<br>　示大神通者　　說此修多羅<br>　利益諸菩薩　　諸佛之所明<br>　斷彼諸對治　　謂諸煩惱等<br>　彼住大神通　　善修四神足<br>　獲得於尸羅　　於空則究竟<br>　安住於神通　　神足不思議<br>　安住無願智　　修智善清潔<br>　求智無厭足　　無量不思議<br>　神通三昧中　　任運無功用<br>　是報琲霾L　　一切常寂滅<br>　是報神足力　　往遊億世界<br>　見佛世燈明　　猶如琲e沙<br>　彼人於生滅　　隨心而自在<br>　以心自在已　　其身得清淨<br>　佛諸弟子中　　若修神通力<br>　於此報通者　　十六不及一<br>　一切諸天眾　　不能見彼身<br>　惟除佛世尊　　及其同得者<br>　彼身無諸疾　　亦無髮白皺<br>　及與羸虛老　　臨終無苦切<br>　彼無有疑滯　　及與諸迷惑<br>　晝夜睆t說　　百億修多羅<br>　一切諸煩惱　　悉斷於習氣<br>　一切眾生所　　常起平等心<br>　於百千三昧　　無垢得自在<br>　修習大智慧　　為他而演說<br>　男女二根等　　一切遠離想<br>　安住非有想　　能說真決定<br>　以清淨智慧　　演說如實法<br>　稱於隨順法　　定慧之境界<br>　彼修諸定者　　不為有所滯<br>　常以真實言　　說法無不益<br>　彼善得人身　　遠離一切難<br>　能報諸佛恩　　常樂此經故<br>　彼於無量劫　　棄捨於世間<br>　若於此妙典　　乃至持一偈<br>　已曾見諸佛　　數數致供養<br>　以愛此經故　　速悟佛菩提<br>　彼即見諸佛　　琣b耆闍山<br>　悉授彼人記　　當見彌勒佛<br>　彼見彌勒佛　　若於末代時<br>　持於此經者　　得上愛樂心<br>　安住實際中　　成就不思議<br>　於不思議際　　無有諸疑惑<br>　彼人無有疑　　亦無微少惑<br>　於佛語決定　　菩提不難得<br>　末代怖畏時　　難可得修行<br>　若得聞此經　　便得無盡辯<br>　愛樂此經者　　無上佛法藏<br>　佛及諸聲聞　　彼便已供養<br>　轉讀此經人　　即是持法藏<br>　一切供養中　　法供最為上<br>　若能持此經　　難思佛菩提<br>　謂佛無上智　　彼智得不難<br>　若於先佛世　　曾持此經典<br>　乃後末代時　　身還遇此經<br>　詣於諸佛剎　　彼便能震吼<br>　作大師子吼　　佛吼不思議<br>　於彼億佛所　　釋師子所作<br>　能以無量辯　　演說無所畏<br>　甘蔗功德種　　而授彼人記<br>　及於後末代　　能護佛菩提<br>　妙色皆具足　　相好自莊嚴<br>　神力速能往　　悉見無量佛<br>　神力化作花　　端妙甚芬馥<br>　常以銀水精　　及諸琉璃等<br>　一切諸寶貨　　彼悉掌中出<br>　為求菩提故　　供養一切佛<br>　無量諸供養　　音樂及歌讚<br>　自身毛孔出　　猶如琲e沙<br>　億類眾生等　　若得聞是音<br>　便得不退轉　　無上佛智慧<br>　為佛所讚歎　　普聞其名號<br>　諸方傳其名　　自亦得聞見<br>　若聞其名者　　得滅一切想<br>　既滅其想已　　得見無量佛<br>　如是之智慧　　行於菩提行<br>　為利諸眾生　　故求菩提德<br>　彼行智慧者　　得於如是利<br>　復得餘利益　　能持此經故<br>　若有諸婦女　　聞持此經故<br>　即轉於女身　　能說甘露法<br>　彼更不復受　　如是女人身<br>　具足諸妙色　　成就相莊嚴<br>　若於此勝經　　顯示其功德<br>　悉獲是妙果　　速證於菩提<br>　常於一切生　　成就無所畏<br>　若人於此經　　菩薩之境界<br>　無盡勝三昧　　一切菩薩母<br>　速證菩提者　　應當持此經<br>　彼得親近佛　　亦近佛菩提<br>　不久於此經　　獲勝妙寂滅<br>　此地勇健者　　菩薩所安住<br>　見世燈明照　　猶如琲e沙<br>　能作大力轉輪王　　見佛十力寂定心<br>　無量百偈而讚歎　　得離垢地勝三昧<br>　彼設無等供養佛　　有大名號人中上<br>　棄捨王位如涕唾　　而修最上勝梵行<br>　於勝佛法而出家　　得此寂滅離垢定<br>　得於勝善美妙語　　演說不斷多億經<br>　空無相願微細法　　寂勝離垢無諸漏<br>　自性空寂語言斷　　出定能為多人說<br>　甚深智慧常無量　　廣大智慧無邊義<br>　得此甚深三昧已　　能為世間作照明<br>　常修梵行痦挺銦@　無諸腥臊及鄙穢<br>　無量眾生令安住　　使得寂定離諸垢<br>　常得聰利捷速辯　　多聞如海無量慧<br>　語言善妙達諸法　　持此寂定勝經故<br>　了知諸業及工巧　　曉於因論及醫方<br>　到彼一切勇健岸　　持此離垢寂定故<br>　於諸偈論及戲笑　　善於歌舞皆究竟<br>　常為世間作師法　　持此離垢寂定故<br>　常有上妙諸眷屬　　痡o一切上供養<br>　能修勝妙菩提行　　持此離垢寂定故<br>　憂惱毒箭逼切心　　彼智慧者無此患<br>　痤L病疾常安隱　　持此離垢寂定故<br>　世間所有諸病患　　一切身患及心患<br>　彼人常無如此患　　持此離垢寂定故<br>　所有身痛及心痛　　若有牙痛及頭痛<br>　智者常無是痛惱　　持此離垢寂定故<br>　心有無量餘痛惱　　從其意起燒其身<br>　彼無一切起煩惱　　持此離垢寂定故<br>　猶如虛空無所染　　自性無垢常清淨<br>　彼人心淨亦如是　　持此離垢寂定故<br>　亦如日月之光明　　其光頗執常清淨<br>　彼心清虛亦如是　　持此離垢寂定故<br>　如人執持諸彩色　　欲畫虛空不可得<br>　彼人心淨亦如空　　持此離垢寂定故<br>　譬如風行於十方　　遍遊諸方無所著<br>　其心流注猶如風　　不染世間得解脫<br>　風行速疾不可見　　不可罥網而繫縛<br>　彼人志意深難知　　持此離垢寂定故<br>　壁上光影不可取　　指水中像難可執<br>　得於三昧在身時　　無有能知彼人心<br>　十方世界諸眾生　　所有語言猶可算<br>　得此三昧在身時　　無能得知彼人心<br>　得於如是寂滅定　　其心無垢無染著<br>　三界眾生無與等　　惟除諸佛三界尊<br>　離貪愛欲不染色　　不以愚心著女人<br>　得於如是勝定時　　獲勝寂滅無所染<br>　於彼男女無戀情　　不染妻妾及眷屬<br>　得於寂滅勝定時　　善寂之行無所染<br>　於其貨賄無所寶　　不希天果不著財<br>　其心清淨無妄想　　由得此定獲勝益<br>　不為生天修梵行　　智者行檀不求報<br>　為菩提因修梵行　　得於離垢寂定故<br>　不求王位修戒行　　多人為此修梵行<br>　為利眾生求菩提　　專欲成就此定故<br>　諸欲已棄身不惱　　永不悕求婬欲事<br>　斷除婬欲及慢高　　由得如是寂定故<br>　彼常不為瞋恚惱　　瞋惱穢心永不生<br>　常以慈心除瞋怒　　由獲如是勝寂定<br>　彼常不為愚蔽心　　斯由智慧斷無明<br>　獲得無量無閡智　　由得斯定獲此利<br>　以不淨觀除愛欲　　慈心除瞋無有餘<br>　智慧除斷無明網　　獲此妙定照世間<br>　無有睡眠及懈怠　　離起煩惱及與地<br>　永得解脫無雜穢　　得斯三昧獲此利<br>　不為慳貪之所逼　　心常樂於惠施人<br>　一切皆捨悉與樂　　彼人能持三昧故<br>　具足威勢無與等　　一切常有大身力<br>　一切世間無倫匹　　菩薩由持勝定故<br>　亦復能為轉輪王　　具足七寶乘空行<br>　彼時一切悉歸奉　　是智慧者獲此報<br>　最勝賢善豪貴家　　資生眷屬悉豐備<br>　象馬車乘及輦輿　　豐饒金銀具眾寶<br>　琤芘Q族豪富家　　如是展轉生勝處<br>　於佛法僧深信樂　　生於彼處眾人敬<br>　閻浮提內不信家　　悉皆能令生正信<br>　能令建立菩提心　　亦復令彼得道果<br>　彼得無上菩提已　　轉於無上妙法輪<br>　若人知彼所說法　　悉皆獲得無生忍<br>　菩薩常樂慈愛育　　悉能長養於眾生<br>　甯做L量勝利益　　開眾生眼除闇冥<br>　若佛教導一菩薩　　無量百千億眾生<br>　彼悉於中殖善本　　聞已即發菩提心<br>　彼時剎土不空虛　　智者奉持佛法故<br>　佛子菩薩隨所住　　廣利無量諸眾生<br>　護戒無等持梵行　　於無量劫淨三昧<br>　於禪解脫常決定　　如是菩薩名佛子<br>　彼常修習勝神足　　能往無量諸佛剎<br>　於如來所聞正法　　隨所聞已悉憶念<br>　若住總持菩薩者　　能說無量修多羅<br>　又知過去諸眾生　　未來現在亦復爾<br>　曉悟含識諸生死　　亦復了達於未來<br>　無有從此向彼者　　推其少分不可得<br>　業既不至彼　　求之亦難得<br>　菩薩大名稱　　及能解了之<br>　最勝淨心者　　安住於空寂<br>　以無上大乘　　運載於群品<br>　彼不思惟念　　存有眾生想<br>　彼大名譽者　　能悟無生法<br>　彼雖有所說　　不取眾生想<br>　悟彼境界空　　住於堅固智<br>　顯說此三昧　　佛法之所住<br>　不起於思想　　謂諸男女等<br>　觀察於諸女　　而坐於道場<br>　坐於道場已　　摧壞諸魔軍<br>　於魔無所見　　降伏諸魔眾<br>　不見魔女來　　而至於我所<br>　坐於道場時　　遣除一切想<br>　以斷諸想故　　一切大地動<br>　須彌及大海　　十方亦復然<br>　於彼十方界　　悉知彼眾生<br>　菩薩神通力　　震動於大地<br>　六種震動時　　以證菩提道<br>　一切有為法　　及以無為法<br>　是法悉了達　　但有說法音<br>　無有能知者　　此是諸法道<br>　若知此道者　　名為世間解<br>　因緣故法生　　因緣故法滅<br>　因緣之體性　　如實悉了達<br>　若學一切法　　空法能究竟<br>　便知諸法道　　窮盡一切法<br>　彼所行法道　　菩薩求不得<br>　其有知此道　　正覺不思議<br>　若知一切道　　便能獲究竟<br>　遠離於惡道　　能知諸法相<br>　坐於道場已　　作大師子吼<br>　無邊億世界　　言音悉充滿<br>　復能動彼剎　　世雄大名稱<br>　善度眾生者　　謂聖調御士<br>　已證上菩提　　起於菩提樹<br>　無量諸億眾　　應度者已度<br>　然後能變化　　化作無邊佛<br>　往遊諸世界　　利益於眾生<br>　諸佛能安立　　無量諸億眾<br>　應化諸如來　　為說最勝法<br>　此為真大乘　　名為如來智<br>　能起眾生信　　而作得佛因<br>　此是真大眾　　如來最妙乘<br>　恭敬於如來　　加敬於菩薩<br>　於佛深加敬　　法僧亦復然<br>　欲證勝菩提　　其心不下劣<br>　敬奉於菩薩　　尊重勇猛者<br>　速皆登正覺　　不久成如來<br>　於千世界中　　菩薩悉往詣<br>　見於牟尼尊　　菩薩無所畏<br>　以諸勝寶末　　遍散於大雄<br>　糅以蔓陀羅　　樂求菩提故<br>　莊嚴於此界　　為求佛功德<br>　寶網以羅覆　　遍至於十方<br>　懸諸勝妙幡　　建億寶幢蓋<br>　無量種莊嚴　　光飾於世界<br>　變作勝臺閣　　及以妙宮殿<br>　廊廡盡端麗　　眾寶相間錯<br>　樓窗及宮室　　皆作半月形<br>　并雜香瓶等　　皆用妙寶飾<br>　種種諸馨物　　悉出妙雲臺<br>　於千世界中　　香熏甚可樂<br>　於彼普香雲　　雨以香花雨<br>　若有嗅之者　　成佛大道師<br>　便去於愛刺　　亦復除瞋惱<br>　碎壞於癡網　　遠離諸闇冥<br>　獲得勝神通　　及於根力覺<br>　諸禪與解脫　　應受於信施<br>　敷置億床座　　布以眾妙衣<br>　寶網羅覆上　　花鬘而莊嚴<br>　無畏諸菩薩　　勇猛大士坐<br>　具相莊嚴身　　備諸隨形好<br>　以諸妙寶床　　莊嚴於此界<br>　變作諸花池　　滿八功德水<br>　若飲彼水者　　遠離一切患<br>　速能離渴愛　　得為世支提<br>　復有餘世界　　大士悉來集<br>　讚歎佛功德　　導師釋師子<br>　若有得聞音　　能成世道師<br>　彼得不思議　　此經能顯示<br>　妙色金蓮花　　億葉而稠密<br>　最尊妙覺寶　　處此蓮花臺<br>　琉璃為莖葉　　真金為花鬚<br>　德藏摩尼間　　變作眾億花<br>　所出諸妙香　　聞者皆欣樂<br>　滅除一切病　　六根悉充悅<br>　貪愛及瞋癡　　悉皆一時盡<br>　除諸煩惱已　　決定得成佛<br>　此花出妙音　　讚歎佛功德<br>　法僧亦復然　　聲滿十方界<br>　空門與無相　　及以無願法<br>　那由眾聞已　　皆得於不退<br>　所出諸音聲　　往遍億世界<br>　無量眾聞已　　發於菩提心<br>　鴻鵠及孔雀　　鸚鵡鴛鴦等<br>　所出諸妙音　　佛音最為上<br>　以勝妙寶樹　　變現於此土<br>　端嚴最第一　　珠鬘以垂布<br>　所有莊嚴具　　一切諸佛剎<br>　於中最為勝　　而現於此剎<br>　妙衣瓔珞具　　樹懸諸樂音<br>　妙花怡悅心　　一切瓻咱<br>　是諸妙莊嚴　　眾生得安樂<br>　釋迦所住持　　由聖神力故<br>　如是要略說　　釋師子功德<br>　菩薩大名稱　　於此智無疑<br>　若能於此信　　其行不思議<br>　增長於智慧　　如川赴於海<br>　若欲量大海　　無有能知數<br>　我說菩薩法　　是皆不思議<br>　難思諸菩薩　　安住如此際<br>　演說美妙語　　猶如琲e沙<br>　無量諸劫中　　菩薩常無取<br>　若斷於取相　　得近於菩提<br>　假使法滅盡　　終不毀淨戒<br>　於行無殘缺　　菩薩眾之首<br>　良由愛欲故　　令戒有漏缺<br>　斷除於欲相　　得於不逸定<br>　常行寂滅定　　不著於定味<br>　無著無放逸　　不為世所染<br>　出過於世間　　能往諸佛國<br>　所謂安樂土　　得見彌陀佛<br>　復見諸菩薩　　具足相莊嚴<br>　到彼神通岸　　究竟總持門<br>　往遊億世界　　頭面禮佛足<br>　復能作照明　　無量諸佛剎<br>　遣除一切患　　及壞諸煩惱<br>　斷除諸結縛　　一生補佛處<br>　安樂諸眾生　　永不墮惡趣<br>　彼國諸眾生　　斷除諸惡道<br>　彌陀救護者　　修治佛世界<br>　本習不放逸　　不可思議劫<br>　汝等勿懷疑　　彼佛自在力<br>　能生增上信　　速得生彼剎<br>　女人聞歎國　　能生增上信<br>　得為男子身　　能往億佛剎<br>　那由他億剎　　所有諸供具<br>　悉供一切佛　　不及慈一分<br>　常修於戒定　　無量禪解脫<br>　修三解脫門　　速成人中上<br>　末法惡世中　　菩薩若持戒<br>　供佛常悲身　　此供為最勝<br>　是人供諸佛　　過去及現在<br>　未來最勝尊　　惡世持戒者<br>　十方佛悉見　　菩薩末法中<br>　護持佛禁戒　　善子能護法<br>　女人聞讚彼寶國　　若生增上信樂意<br>　便獲男子聰慧身　　能往遊於億佛剎<br>　那由他億佛剎中　　所有種種供佛具<br>　悉以供養於諸佛　　不及慈心一少分<br>　修持禁戒及三昧　　并習諸禪四無量<br>　亦修三種解脫門　　速得成於世無上<br>　供養諸佛常悲身　　如此供佛世無比<br>　若有菩薩不捨戒　　於彼末代惡世時<br>　是人能供一切佛　　過去諸佛及現在<br>　及以未來最勝尊　　若有惡世持禁戒<br>　十方諸佛見是人　　菩薩若於後惡世<br>　持於清禁佛所歎　　是為我子能護法　</p><p>爾時佛告月光童子。乃往過去無量無數不可思議曠大阿僧祇劫。于時有佛。號曰聲德如來應供正遍知明行足善逝世間解無上士調御丈夫天人師佛世尊。童子。彼聲德如來。安置無量不可思議數眾生於阿耨多羅三藐三菩提。令諸人天而修佛業已。然後入於無餘涅槃。童子。是時有王。名曰德音。彼王於佛如來應正遍知涅槃之後。為供養聲德如來故。起八十四千萬億塔。一一塔前然百千萬那由他燈明。以一切伎樂香花寶鬘塗香末香。復以一切衣服寶蓋幢幡皆為供養。諸佛如來。置於塔所。于時德音王。於如來舍利塔所獻供養已。會滿八十百千萬億那由他大菩薩眾集已。供給一切樂具。是諸菩薩皆為大法師。善能說法得無量辯才。善能顯示無量諸法真實功德。童子。爾時眾中有比丘。名安隱德。在彼會坐。年在弱冠。顏豔髮黑。住於童真賢妙之行。曾不受於色欲之樂。始受具戒初夏之時。童子。爾時德音王請大菩薩眾。為欲滿足六波羅蜜菩薩藏大陀羅尼善巧方便自在無礙。是故於其夜中請大菩薩眾在於佛前而為法會。時百千萬那由他燈皆悉熾明。掃灑堂宇散種種花敷種種妙衣。時德音王。與其後宮妃后婇女。及於輔相城邑人民與諸眷屬。以眾伎樂執持塗香末香花鬘衣服寶蓋幢幡。悉皆出已供養佛塔。供養已訖。共八萬宮人為聽法故皆昇高殿。爾時無量天人為聞法故悉來集會。爾時安隱德比丘。見百千億那由他燈熾然遍照。觀大眾會。即作是念。我亦行於大乘。樂求一切諸法體性平等無戲論三昧。若我今欲獲是三昧者。應當供養此佛廟塔。我今當作如斯供養。令諸天人阿修羅等生奇特想歡喜踊躍得法光明。令我供具映蔽彼王所有供具。令德音王及宮人眷屬見我供養皆悉歡喜。爾時安隱德菩薩。見於大眾在於塔前。為聽法故。即於其夜在佛塔前。衣纏右臂以油塗之。為供養佛故而熾然之。時安隱德菩薩住增上信。求阿耨多羅三藐三菩提。然右臂已其心無異顏色不變。童子。爾時安隱德比丘。然臂之時大地震動。其明映蔽無量百千行燈悉無光照。以此臂光遍照十方。爾時安隱德菩薩歡喜充滿。於一切諸法體性平等無戲論三昧。以和雅美妙辯正言音辭句而作歌頌。令諸大眾悉皆普聞。爾時眾中萬二千忉利天子。心生歡喜設種種供養。皆為法故而來會此。爾時德音王在高樓上。并後宮眷屬妃后婇女。見安隱德比丘然其右臂烔然紅焰遍照諸方。見已心作是念。此比丘必獲神足。乃作如斯希有變現。於其身命無有吝惜<p>爾時德音王。見安隱德比丘希有神變心生愛樂。以淨信心及自善根力之所熏資。與諸后妃八萬婇女。從千肘高殿放身投下。為欲見此菩薩比丘。恭敬善根之力得現果報。即為天龍夜叉乾闥婆阿修羅迦樓羅摩[<a href='javascript:showpic("../fontimg/023523.gif")'>目*侯</a>]羅伽之所護持不令墮落。以天龍夜叉乾闥婆阿修羅迦樓羅摩[<a href='javascript:showpic("../fontimg/023523.gif")'>目*侯</a>]羅伽護持力故。是德音王及后妃婇女雖墮高殿。而於身心無所傷損不疲不怖。爾時德音王。兩手抱臂而大號泣。一切大眾皆亦如是。以見安隱德比丘然其臂髆如瞻波花鬘。臂復纖長如象王鼻。一切眾人見者奇歎。莫不呼嗟悲泣雨淚。爾時安隱德比丘。見此大王及諸人眾皆悉悲泣懊惱。而問王言。大王。何故悲號墮淚。及諸大眾悲啼乃爾。于時德音王。以偈答曰<p class='lg'>　大智安隱德　　聰慧勝法師<br>　見汝然身分　　以是故哀泣<br>　汝顏甚端妙　　猶如熾火聚<br>　見汝毀身分　　故增我憂惱<br>　汝然右臂時　　光耀十方界<br>　映蔽於諸燈　　星月復不現<br>　大地悉震動　　汝心無傾搖<br>　我心起於敬　　知汝非凡夫<br>　於其千肘殿　　共八萬宮人<br>　我身自投下　　身竟無諸患<br>　善哉汝淨智　　善哉意無上<br>　善哉精進士　　善哉成大信<br>　汝然身臂時　　其心無動異<br>　發於歡喜心　　兼復說妙法<br>　猶若圓滿月　　復如淨空日<br>　如須彌山王　　端妙亦如是<br>　我作如是願　　滿足大精進<br>　故捐所愛身　　利益於眾生<br>　愛法故悲啼　　喜樂廣無垢<br>　汝已毀身分　　故我極憂惱<br>　天人所供者　　無邊勝辯才<br>　安隱德報王　　便說是偈言<br>　不以無身手　　故名闕身分<br>　若不持戒者　　是名身分缺<br>　以此臭穢身　　我已供如來<br>　難思議福田　　一切世間塔<br>　若人三千界　　滿中七寶沙<br>　於佛世尊所　　為菩提故施<br>　雖有施此供　　餘供復勝此<br>　若能知法空　　便能捨身命<br>　我今說實語　　大王願諦聽<br>　并及此眾會　　一切聽我言<br>　若我審決定　　得成無上者<br>　如此實不虛　　令地六種動<br>　說於此語時　　大地便震動<br>　見於希有事　　諸天大歡喜<br>　人天歡喜已　　發於菩提心<br>　無量難思眾　　皆趣無上智<br>　安隱德比丘　　利益一切眾<br>　安處億眾生　　置於無上智<br>　以此實法言　　推體皆無實<br>　此語審不虛　　令臂還如故<br>　若此法審實　　安隱名亦無<br>　十方悉推求　　空故不可得<br>　諸法猶如響　　聲出於其中<br>　求聲不可得　　如是知諸法<br>　畢竟了達者　　於空無所畏<br>　彼人語真實　　相火不能燒<br>　所有世眾生　　天人夜叉龍<br>　一切智威力　　悉令悟寂定<br>　若人及與天　　所有世苦難<br>　不退轉威德　　一切速能壞<br>　說於此語時　　身臂還如本<br>　安隱德比丘　　身相具莊嚴<br>　諸天千億數　　住淨虛空中<br>　信心以曼陀　　散彼比丘身<br>　此皆過人花　　遍滿閻浮界<br>　天女億那由　　伎樂諸歌詠<br>　安隱德比丘　　作大師子吼<br>　牟尼如來尊　　令餘億佛土<br>　各各於己剎　　彼清淨大士<br>　安隱德比丘　　傳說其名號<br>　比丘比丘尼　　清信士男女<br>　天龍及夜叉　　乾闥緊羅等<br>　彼聞決定業　　安隱得離垢<br>　信心求道者　　其數如琩F<br>　安隱德比丘　　聰慧得自在<br>　為於佛智故　　然臂不為憂<br>　彼人於千剎　　變身如琩F<br>　臂光遍照曜　　猶如劫盡火<br>　雨以眾香末　　遍滿一切土<br>　下至於大地　　上天悉來集<br>　一切供養具　　莊嚴於此剎<br>　其地滿真珠　　供養安隱德<br>　一切眾寶花　　莊嚴於此剎<br>　龍雨妙真珠　　供養安隱德<br>　復以一切寶　　嚴飾於此剎<br>　龍雨寶莊嚴　　為供安隱德<br>　最勝釋師子　　住於耆闍山<br>　於諸比丘前　　而作師子吼<br>　安隱德我是　　德音是彌勒<br>　於彼千億劫　　共修菩提行<br>　時見持戒者　　安隱德智慧<br>　無量諸女人　　悉變為男子<br>　諸佛悉授記　　終無有疑惑<br>　彼速得成就　　證世自然智<br>　聞於此經已　　說決定功德<br>　於己不生著　　應學如是法　</p><p class='juan'>
月燈三昧經卷第七</p>
</body></html>
