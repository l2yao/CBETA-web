<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T15 </TITLE>
</head>
<BODY>

<p class='juan'>
月燈三昧經卷第九</p>
<p><span class='byline'>　　　　高齊天竺三藏那連提耶舍譯</span><br><p>爾時世尊。即說偈言<p class='lg'>　我於往昔修行時　　為王號曰勇健得<br>　爾時有城名珍寶　　彼王出城詣園林<br>　乘駕寶車遇比丘　　端正殊特甚微妙<br>　三十二相以莊嚴　　光明普照於十方<br>　善花月名遍諸域　　安住慈悲能利益<br>　為救眾生故入城　　功德威勢極端嚴<br>　我時顏貌不如彼　　遂起增上妒嫉心<br>　愛欲[<a href='javascript:showpic("../fontimg/006479.gif")'>女*甚</a>]荒所纏結　　恐彼比丘奪王位<br>　昔具千子為眷屬　　乘駕寶車從我後<br>　種種寶冠自莊嚴　　行如忉利諸天子<br>　於彼子中五百子　　悉著妙寶摩尼履<br>　寶冠瓔珞自嚴飾　　金網彌覆於車上<br>　婇女眷屬有八萬　　一切端妙悉嚴麗<br>　昇於寶輿見比丘　　端正猶如須彌山<br>　彼見悉皆如父想　　各發無上菩提心<br>　從彼受於淨梵行　　脫勝瓔珞散比丘<br>　我尋起上嫉妒意　　便生瞋怒穢濁心<br>　豪富惑亂敕子言　　可殺我前立比丘<br>　諸子聞父教敕已　　深懷憂惱白父曰<br>　願王勿作如是語　　我終不能殺此人<br>　若有割截我身分　　經於琩F多億劫<br>　終不能殺是法師　　以從彼發道心故<br>　於彼尊所發是心　　願我得佛人中勝<br>　趣菩提者不為惡　　我等悉是佛日子<br>　王聞諸子如是語　　即敕奴言喚旃陀<br>　速呼魁膾殺比丘　　在我宮人前立者<br>　尋時將於殺者來　　號曰難提極暴惡<br>　手執利刀而鑒治　　截此比丘為八分<br>　比丘被斬身無血　　割處流出千種光<br>　亦有功德吉祥輪　　是文肉堿接M現<br>　作斯尤重惡業已　　我時為戲詣園林<br>　一切歌舞都不樂　　思念花月法師故<br>　于時匆速出彼園　　還來歸入珍寶城<br>　於是乘車詣其所　　到彼割截比丘處<br>　即時空中聞惡聲　　無量那由天號叫<br>　咸言惡王造重業　　死墮阿鼻受極苦<br>　王時聞彼諸天音　　心懷憂惱大怖畏<br>　我為無量重罪過　　以殺善花比丘故<br>　如來具足無量智　　是彼最勝真佛子<br>　諸根調柔心寂滅　　我為愛欲故殺彼<br>　若有能持如來法　　於正法藏滅壞時<br>　能於世間然智燈　　我為欲故殺是人<br>　於諸世間為大醫　　療治眾生煩惱病<br>　復以甘露令轉下　　為愛欲故而殺彼<br>　受持導師勝法藏　　黑闇眾生為燈明<br>　持陀羅尼法王者　　我為欲故而殺彼<br>　為世演說勝妙法　　甚深微細難可見<br>　顯說趣於道場路　　我為愛故殺彼人<br>　其智清淨無穢雜　　凝靜寂滅琣b定<br>　為愛所盲遂便殺　　欲是苦因應棄捨<br>　過去未來所有佛　　及今現在人中尊<br>　功德無量如大海　　一切合掌歸命彼<br>　此死趣惡阿鼻獄　　於彼無有能救者<br>　不愛果業既自造　　正由殺害勝法師<br>　咄哉惡心造苦業　　咄哉王位自傲慢<br>　此處究竟無堅實　　當捨一切而獨去<br>　初無欲染修淨業　　悲心愛語真佛子<br>　獨為世親離諸過　　我善花月何處去<br>　嗚呼聖者具忍財　　嗚呼妙色德相應<br>　無諂戲論功德聚　　汝今捨我何處去<br>　我今始知大仙言　　世間為欲之所壞<br>　身心熱惱惡道因　　如是知已捨欲行<br>　此死趣惡地獄中　　無有能得救濟者<br>　造於極重之惡業　　正由害彼比丘故<br>　捨怖疲勞王位處　　奉持禁戒修梵行<br>　我今為彼自在者　　歡喜淨心造大塔<br>　為供無惱智慧人　　智慧之藏慚愧者<br>　勿令我墮三惡趣　　亦離惡名及譏毀<br>　妃后宮人諸親慼　　最勝輔相及僮僕<br>　剎利長者并諸官　　王時哀泣向彼言<br>　汝等為我速具辦　　種種勝妙諸香木<br>　名衣上服及蘇油　　俟用燒此比丘身<br>　汝今於斯速積集　　一切勝妙眾香薪<br>　隨時栴檀沈香汁　　蘇卑力迦及龍腦<br>　百千衣服蘇油塗　　悉皆纏彼尊者身<br>　我以增上信重心　　種種供具而供養<br>　聞彼大王教敕已　　第一輔相城中民<br>　以諸香油塗香木　　種種勝妙眾香末<br>　諸末香水而洗之　　復用眾香塗其身<br>　以蘇油衣纏彼體　　置於此身香[<a href='javascript:showpic("../fontimg/032436.gif")'>卄/積</a>]上<br>　古昔牟尼尊妙軀　　舍利三斛有六斗<br>　彼王造作勝妙塔　　種種供養睌妨<br>　塗末香鬘百種讚　　懸諸妙鈴及幢蓋<br>　妃后宮人并子孫　　從此出城而往彼<br>　王於一日三供養　　然後乃從塔所還<br>　勝妙花鬘以供養　　寶幢幡蓋而莊嚴<br>　正以癡故造眾罪　　於彼塔所悉懺悔<br>　乃經九十五億歲　　痡`懺悔不疲倦<br>　智慧所攝勝清淨　　堅持禁戒無缺漏<br>　日夜長受八戒齋　　清淨護持不毀犯<br>　王為愛欲所纏蔽　　自身造作不善業<br>　身壞命終墮地獄　　在於極苦阿鼻中<br>　從昔以來不值遇　　九十五億諸如來<br>　於其九十五億劫　　爾所世中常生盲<br>　六十二億那由劫　　雖得眼根還復壞<br>　又於一億那由生　　設令得眼還復失<br>　亦復痝Q截手足　　及以耳鼻脣舌等<br>　人中經億那由劫　　諸餘生處亦如是<br>　其王造作無量惡　　於諸世間琩苦<br>　若有欲得安樂者　　念已莫作少惡業<br>　其王雖復懺先罪　　而不得免昔所作<br>　造斯如是惡業已　　死後當墮阿鼻獄<br>　斬截身首及四支　　亦復割耳而劓鼻<br>　挑其兩目不可算　　無量億劫為欲故<br>　廣造惡業酬盡已　　後自剜身施他人<br>　所謂斬頭并手足　　捨王及子為菩提<br>　所愛之妻多財產　　宮人婇女象馬等<br>　車乘船舫眾妙寶　　無量億生為道施<br>　勇健得王我身是　　彼昔千子賢劫佛<br>　蓮花上佛花月是　　魁膾即是寂王佛<br>　宮人妃后及城民　　親戚知友并僕使<br>　勝妙剎利與城主　　爾許眾人我眷屬<br>　若有於彼持禁戒　　以信敬心供養者<br>　一切悉皆般涅槃　　以好心故證菩提<br>　童子我昔無量劫　　得見離垢無惱佛<br>　修於勝上菩提行　　往昔尚受如是苦<br>　若有菩薩住總持　　善修慈行安不動<br>　彼終不墮諸惡處　　供養離垢無惱佛<br>　若欲得佛為法王　　三十二相而莊嚴<br>　應當護戒無穢動　　說法不斷住總持　</p><p>是故童子。若菩薩作是念。我今云何安樂而得阿耨多羅三藐三菩提耶。彼諸菩薩應當安住淨戒之聚。於一切菩薩所起於師想。爾時世尊。而說偈言<p class='lg'>　若有菩薩住戒聚　　以利益心行菩提<br>　彼人速往可樂剎　　能獲上忍為法王<br>　是以心和安不動　　痡`造作可愛業<br>　然後得見多佛日　　速得菩提離疑網<br>　聞我如是最勝教　　見諸比丘持淨戒<br>　無諂曲心而奉事　　然後不久得是定<br>　若以琩F諸伏藏　　悉以七寶滿其中<br>　彼藏如是極廣大　　猶如無量琩F剎<br>　若有菩薩樂惠施　　於其日夜常無間<br>　勇猛布施不暫停　　經於無量琩F劫<br>　若有聞此三昧者　　便持一切牟尼藏<br>　此為無量福德聚　　過於前施難思議<br>　如此福德廣無邊　　能令滅於世間苦<br>　是為最上功德聚　　比於施福廣難量<br>　隨順菩提第一藏　　智慧菩薩能受持<br>　若有持是三昧者　　名具大財勝菩薩<br>　是為佛法多聞海　　彼人福德難盡邊<br>　於此勝妙難思法　　便名菩薩真護持<br>　若有能說寂滅定　　彼人菩提便增長<br>　惟除世師調御士　　具足大悲自然智<br>　能獲無量諸功德　　福德成就轉增上<br>　於其三千大千界　　無有能與其比者<br>　餘人福德無與等　　智所讚智亦復然<br>　若人聞是三昧者　　有能受持而讀誦<br>　為求諸佛勝菩提　　如是輩人乃與等<br>　出生多聞猶如海　　彼人福德不可量<br>　受持讀誦此三昧　　如是之人所攝福<br>　童子若福是色者　　一切世界莫能容<br>　是故童子若菩薩　　若欲供養一切佛<br>　過現未來清淨者　　應當受持是三昧<br>　此是諸佛勝菩提　　童子汝當信我言<br>　如來所說無有異　　我等諸佛言不虛<br>　昔於難思百劫中　　我為是故消渴身<br>　常修最妙菩提行　　為求如是勝定故<br>　是故汝應受法藏　　那由他經從斯出<br>　此福聚廣不思議　　以能獲得諸佛智<br>　一切眾經此為首　　出生無量諸善業<br>　痡`無畏說是經　　彼法邊際不可得<br>　碎壞三千以為末　　或可能知諸塵數<br>　常說難思百千經　　無有能得測量者<br>　此佛剎中諸眾生　　出入氣息猶可知<br>　菩薩常所演說經　　無有能知其畔際<br>　若佛剎土如琩F　　其中六趣諸群生<br>　有能測量其心數　　無有知彼所說經<br>　無量諸億世界剎　　彼界大海河池沙<br>　此諸沙數可算知　　無能知彼所說法<br>　析一毛端為百分　　可以渧數多億剎<br>　所有一切諸水聚　　彼諸言音不可知<br>　過去無量億劫中　　所有一切諸眾生<br>　其身塵數猶可算　　不能知彼所說經<br>　十方一切諸眾生　　彼之音聲可算知<br>　其所演說不斷絕　　不能知彼修多羅<br>　言詞句義已善學　　復能演說一切法<br>　廣大捷利之智慧　　了知實法并問答<br>　智慧通達深廣義　　應常知心不思議<br>　悉知音聲自體性　　是故言說無罣礙<br>　名為無礙大法師　　為世說法無所著<br>　問答解釋已善習　　了達第一義諦故<br>　於一句中億論釋　　不思議說無滯著<br>　學於無礙之句義　　處眾演說無擁滯<br>　若有常住此三昧　　成就無畏不動轉<br>　已得法力行勝行　　能利無量億眾生<br>　猶如須彌安不動　　諸有猛風莫能壞<br>　法師比丘亦如是　　一切諸論無能異<br>　三千大千世界剎　　其中所有諸山等<br>　一切風吹或動搖　　比丘住空莫能動<br>　若能與空甯衈部@　是佛決定所住處<br>　若人定知諸法空　　一切異論無能勝<br>　諸餘邪說不傾動　　一切外論無能壞<br>　無有侵陵毀蔑者　　由說如是寂定故<br>　彼人窮盡於空法　　痡`安住無量智<br>　於一切法無有疑　　持是最勝三昧故<br>　諸力道品得不難　　神足無礙辯才等<br>　及獲勝通亦復然　　受持讀誦是經故<br>　死此生彼不為難　　能見最勝無量智<br>　不思議億那由佛　　持是經者悉得見<br>　於斯一切諸佛所　　得聞如是離垢定<br>　成就最勝相應智　　能到四種辯才岸<br>　於諸三千大千界　　從其下際至有頂<br>　諸天可愛光摩尼　　及以七寶悉充滿<br>　十方無量諸佛剎　　下從大地至有頂<br>　閻浮提金皆充滿　　悉以此寶奉牟尼<br>　一切世間所有寶　　經無量劫用布施<br>　奉施如來琱ㄤ插@　深信為求菩提故<br>　若有比丘愛樂空　　一念合掌而禮佛<br>　比前廣施福德聚　　施福不及迦羅分<br>　若人得彼廣多物　　信心為福故行施<br>　為求無等佛菩提　　我知世間已校量<br>　若人於此三昧所　　聞已受持四句偈<br>　是人所集之功德　　前福百分不及一<br>　最勝菩薩行布施　　未能速得無上道<br>　若有聞是勝寶定　　彼速得於上菩提<br>　假使得於珍寶藏　　遍滿無量琩F剎<br>　種種寶物悉充滿　　菩薩不以為富足<br>　若斷渴愛修功德　　又能得是三昧者<br>　便具一切諸資生　　庫藏盈滿備大財<br>　設令獲于四天下　　智者於此不為喜<br>　若得如斯離垢定　　歡喜踊躍利眾生　</p><p>爾時彌勒菩薩摩訶薩被於甲冑。便讚歎此三昧利益。亦為當來菩薩受持讀誦得歡喜故。助其勢力。而說偈言<p class='lg'>　彼彼能持智人法　　功德威勢救護者<br>　亦於諸佛能受持　　廣大勝妙之法眼<br>　末世惡時多貪瞋　　捨不放逸常放逸<br>　實義滿足勝經典　　誰有能得受持者<br>　彼彼戒定忍聞財　　善學威儀而莊嚴<br>　愛樂法智解脫樹　　能被慚愧勝上服<br>　持大智慧樂出離　　是為大地法山王<br>　觀於世間無導師　　為彼趣詣佛菩提<br>　彼彼調伏心寂滅　　是人趣向一切智<br>　不調眾生令調伏　　是一切智最勝子<br>　自證解脫令他到　　於愛枝條而得脫<br>　於常放逸睡眾生　　便能令彼得覺悟<br>　彼彼睄硉蝸掍鞢@　亦常喜樂於法施<br>　不與一切妒嫉俱　　好行惠施無愛吝<br>　見彼逼切貧眾生　　常令充足資生具<br>　是滿功德第一道　　智者一切畯袉<br>　彼彼勝妙大法鼓　　以歡喜心而擊之<br>　斷除疑網解妙法　　智慧堅固如金剛<br>　住勝聖法處眾中　　能知眾生心樂欲<br>　演說最上甘露法　　所謂勝要修多羅<br>　彼彼自住勝神通　　能施世間最勝眼<br>　遣除癡闇猶如日　　能生智慧亦如礦<br>　顯示真實除怖畏　　增上智慧修禪定<br>　彼說最妙微細法　　是名寂滅勝出離<br>　彼彼聞持智人敬　　建立信義增上福<br>　能知世間勝法藏　　痡`宣說美妙言<br>　善巧言語達儀式　　是法燈明之所依<br>　常以善心利眾生　　修行最上微妙法<br>　彼住法道離塵染　　及以潤益寂靜信<br>　以法教化諸世間　　得為最勝大法王<br>　能為無上之法尊　　住於第一上恭敬<br>　痡`護持妙正覺　　隨順轉於勝法輪<br>　彼彼愚癡自縱者　　睹見如是惡眾生<br>　見心惑亂趣嶮道　　臨惡趣門難越度<br>　興大慈悲清淨心　　起已能除世間苦<br>　演說最勝微妙道　　謂彼八正之勝路<br>　是為彼法廣堅固　　造作無上勝法船<br>　能於生死煩惱海　　濟渡怖畏諸世間<br>　觀道品空為鎧甲　　得為勇健大船師<br>　彼岸離怖常安樂　　安置眾生彼勝處<br>　彼彼持咒威儀行　　解脫一切苦逼迫<br>　到於明術智彼岸　　智者能知眾生欲<br>　睹煩惱病無所歸　　諸惡過患惱世間<br>　以其法藥令轉瀉　　如法為彼而療治<br>　彼彼勝說摧異論　　言辭上妙而自在<br>　知諸言音達法義　　勇健住於勝智地<br>　忍辱之力智戰具　　而被慈愍堅鎧甲<br>　聖者以慧悅智人　　安住法中無諂曲<br>　彼彼三有最勝尊　　於諸眾生得自在<br>　見諸群生依魔道　　遊行迷於正真路<br>　彼道最上聖無垢　　而能顯示無所畏<br>　無量百千那由眾　　往詣此道無憂處<br>　彼彼為世作燈明　　為救為歸為洲宅<br>　怖畏眾生施無畏　　安慰一切諸群生<br>　見斯百苦之所惱　　猶如生盲無所睹<br>　然於最勝大法炬　　演說顯示真實義<br>　彼學工巧利眾生　　能獲名聞功德樂<br>　住於如法之技藝　　令諸眾生得安樂<br>　一切皆得到彼岸　　能為最勝大導師<br>　為愍世間趣菩提　　令其安住無畏處<br>　牟尼痡`無厭足　　所謂智慧及福德<br>　已到戒忍禪定岸　　安住甚深微妙法<br>　於其他所無有厭　　演說最勝寂滅法<br>　猶如天雨遍大地　　法雨充滿亦復然<br>　若有眾生往其所　　求解深法及名義<br>　於其彼所聞法寶　　能除無量無邊苦<br>　彼之廣大諸疑惑　　速以法刀而斷截<br>　到於戒忍三昧岸　　能知眾生多信樂<br>　大士至彼究竟智　　已善了知群生欲<br>　觀察眾生心所行　　如心所行決定知<br>　其有聞彼智慧言　　令那由眾得淨眼<br>　度於禪定解脫岸　　能入安住真實道<br>　億那由他諸魔眾　　莫能測知其心行<br>　猶如虛空中鳥跡　　眾人悉不能測知<br>　調伏寂滅智慧力　　安住最上聖法中<br>　自在摧壞諸魔力　　悟解最上勝菩提<br>　常得達彼神通岸　　能速往詣百千界<br>　見彼那由多億佛　　其數亦如琲e沙<br>　淨眼無有諸障礙　　悉睹十方眾導師<br>　守護諸根無所染　　自在往於無量剎<br>　設令十方諸眾生　　一時悉成為導師<br>　於彼那由他劫數　　痡`讚說不斷絕<br>　無礙辯才而不盡　　所歎之德亦無窮<br>　於此無等離垢定　　持在心者能如是　</p><p>爾時世尊。復欲顯示此三昧功德利益。說其菩薩本昔所行。亦為顯現增長月光童子力故。說己本緣。以偈頌曰<p class='lg'>　童子汝今當善聽　　我於百千劫所行<br>　供養百千諸如來　　為求如是勝寂定<br>　過去不可思議劫　　所有百剎塵沙數<br>　汝當知是所說事　　有佛號曰眾自在<br>　彼佛如來有眷屬　　滿足六十億千數<br>　一切漏盡無煩惱　　於八解脫善決定<br>　是時一切諸大地　　安隱豐樂無濁亂<br>　一切眾人悉安樂　　遊行往來適悅滿<br>　大富饒財悉充滿　　備受一切諸天樂<br>　持戒調伏小煩惱　　色貌端正樂忍力<br>　猶如天宮諸天子　　智者戒行功德具<br>　於彼時世有一王　　名聞廣大號善化<br>　是時彼王有諸子　　滿足五百具念慧<br>　爾時勝王於佛所　　捨彼六百萬園林<br>　妙花果樹而莊嚴　　奉佛具足大悲者<br>　造寺備滿六百萬　　經行床座亦復然<br>　袈裟衣服億百千　　敷置經行止息處<br>　如是無量百千種　　沙門一切所須具<br>　彼時勝王信敬心　　悉皆奉施於善逝<br>　成就一切福德力　　形色端嚴甚可愛<br>　彼王常以十善道　　自己及他悉安住<br>　眾人百千那由他　　隨從於王詣佛所<br>　手執妙花及塗香　　勝蓋幢幡并音樂<br>　供養最勝佛世尊　　合掌在頂而住立<br>　千比丘眾默然住　　人天修羅龍夜叉<br>　一切恭敬而觀佛　　善哉自然說何法<br>　牟尼世尊知彼欲　　亦知勝王最上心<br>　佛能了達彼信樂　　而為宣說此三昧<br>　善逝演說是語時　　大地諸山皆震動<br>　念頃虛空雨眾花　　百千蓮花從地出<br>　已善了知妙義句　　佛知彼欲為記說<br>　為王說是寂滅定　　汝聽往昔所分別<br>　一切有無妄想起　　空如野馬亦如沫<br>　如雲電動皆空無　　一切無我無眾生<br>　過去未來法亦空　　無去無住離處所<br>　常無堅實如幻性　　一切勝淨如虛空<br>　非青非黃非赤白　　名字空無但聲性<br>　其心離心無心性　　離諸音聲而空無<br>　演說句味而不住　　雖不說時字不空<br>　文字亦不往諸方　　亦復不從餘處來<br>　其字無盡斯盡藏　　若說不說痤L盡<br>　常說句味而不盡　　如是知者得無盡<br>　若知此法無盡者　　彼常能說無盡法<br>　雖說千種修多羅　　琲噬悛k離文字<br>　諸佛百千已過去　　亦曾說於百千法<br>　於一切法而無盡　　法無所得故無盡<br>　若人為他演說法　　而不執著於文字<br>　法本無我無眾生　　彼能演說而無盡<br>　智者演說一切言　　不以語言易彼心<br>　知諸言音如谷響　　是故於言無取著<br>　以諸言音說是法　　是言念頃即壞滅<br>　斯諸言音如是相　　一切諸法相亦然<br>　諸法無相亦離相　　痡`無相相空寂<br>　空寂無欲無取捨　　是以寂定不可得<br>　有為無為悉遠離　　如是大仙無分別<br>　遠離一切惡見道　　了達諸趣悉無為<br>　痡`無染無瞋癡　　是以心體痡I滅<br>　以此三昧力最上　　是故能知斯法空<br>　如空山河及溪谷　　聞於勝妙響音聲<br>　有為流轉因緣起　　一切世空猶如幻<br>　智力愛樂功德法　　安住智慧神通仙<br>　發於語言能善巧　　能說如是寂滅定<br>　所言覺觀但妄想　　世間不可得其邊<br>　本際從來無有相　　而為未來因緣道<br>　造業所為有所起　　隨上中下有所生<br>　此法自性無知覺　　法空無我應當知<br>　黑白之業不壞滅　　自所作者還自受<br>　業不能到於果所　　而業能為彼作因<br>　諸佛演說世諦法　　有為無為如是觀<br>　無有真實及我人　　一切世間相如是<br>　一切諸有皆虛妄　　猶如幻化水中月<br>　空無亦如水聚沫　　以聲顯說痡I滅<br>　一切悉捨無所取　　持戒威儀亦無依<br>　不著忍力諸眾生　　如是行者得寂定<br>　隨其王意所樂欲　　如來稱機而演說<br>　王聞世尊所說法　　王及眷屬悉受戒<br>　勝王聞斯三昧已　　歡喜踊躍作是言<br>　善哉能說此三昧　　是故歸依佛世尊<br>　彼時人眾具八萬　　聞是最勝法體性<br>　演說真實第一義　　悉皆獲得無生忍<br>　眾生無有其生滅　　諸法無生琲鑄I<br>　王及眷屬如是知　　咸各獲於無生忍<br>　爾時善花棄王位　　投彼佛法而出家<br>　其王所有五百子　　悉皆從王而出家<br>　王及諸子出家時　　餘人乃有無量數<br>　一切為求佛法故　　亦於彼法皆出家<br>　自在如來為說法　　具足滿於二千歲<br>　王及其子并眷屬　　二千年中修法行<br>　過於如是年數已　　彼佛世尊入涅槃<br>　時諸聲聞悉滅度　　正法於後甚衰微<br>　彼王善花有勝子　　號曰福慧具正信<br>　王有法師為師導　　受持如是勝寂定<br>　聰明黠慧有念力　　無量百千人供養<br>　諸天百億俱侍從　　往詣處處而讚歎<br>　言語柔軟不麤獷　　調伏樂戒善防護<br>　其音和雅語可愛　　智力總持悉具足<br>　得勝袈裟百億數　　比丘號曰名稱光<br>　彼人福力無敵對　　無量比丘起妒嫉<br>　具足福德及色力　　亦具智慧與神通<br>　護持淨戒禪定力　　比丘法力之所起<br>　在家出家四眾等　　眾人戀仰而愛樂<br>　若於佛法得信者　　愛重敬心而供養<br>　其昔善花王勝子　　號曰福慧淨信者<br>　知彼比丘起惡心　　於己師所便守護<br>　時有五十萬軍眾　　悉被鎧甲手持刀<br>　常令擁護是法師　　演說菩提寂滅行<br>　於大眾中說是法　　謂空無我無壽命<br>　其有計我執著者　　彼不喜樂法師說<br>　不信空法比丘眾　　尋時即起手持刀<br>　言此妄說於非法　　殺之便獲大福德<br>　法師見刀不怖畏　　以其思念空法故<br>　無有眾生而可殺　　空無我人如石壁<br>　法師比丘即合掌　　發言稱於南無佛<br>　若其空法審不虛　　令刀願為曼陀花<br>　護持戒者願欲故　　發言空中便雨花<br>　大地諸山皆震動　　刀即變為妙香花<br>　爾時取見持刀者　　彼眾比丘咸恥悔<br>　令手執刀不能動　　驚懼恐怕大怖畏<br>　其有於佛得信者　　所有愛樂空法眾<br>　發大音聲而號泣　　一切衣服悉奉散<br>　法師比丘起慈心　　於大眾前作是言<br>　若人於我起瞋者　　我為彼故行菩提<br>　其法朋黨甚微少　　法師甯骨憤I陵<br>　聞於一切不喜言　　忍辱之力轉增上<br>　時彼法師八十年　　演說如來空法藏<br>　無量百千惡比丘　　彼王力故令退散<br>　是彼法師於餘時　　利益無量百千眾<br>　思量戒行無缺漏　　即便往詣福慧所<br>　王見法師甚恭敬　　便即問彼比丘言<br>　不令於我大師所　　惱亂其心不喜悅<br>　彼便答王願賜聽　　諸佛忍力之所起<br>　若於我所興惡言　　便起增上勝忍辱<br>　已於無量百千劫　　過去世中修忍辱<br>　稱光比丘我身是　　釋迦如來作是說<br>　彼昔福慧之王子　　擁護稱光法師者<br>　其於千生為我友　　我已記彼為慈尊<br>　其昔供養自在佛　　為造勝妙塔寺者<br>　時彼出家善花王　　得佛名為蓮花上<br>　我亦無量百千劫　　受持如來最勝法<br>　我已積集於忍力　　童子汝應隨順學<br>　吾般涅槃去世已　　於後正法滅盡時<br>　比丘樂於外典籍　　彼便毀謗我勝法<br>　輕躁調戲無慚恥　　貪嗜飲食不護罪<br>　乃於衣缽而戀著　　彼人謗我最勝法<br>　常樂鬥諍無反復　　於其貧窮下劣姓<br>　在我法中而出家　　彼不樂於空寂滅<br>　順其魔意癡眾生　　隨魔自在而執著<br>　貪欲自縱凡愚者　　彼不樂於空寂滅<br>　在家出家四眾等　　讒佞愚癡起惡心<br>　隨順如是惡黨者　　彼人末世謗空法<br>　童子汝聞我教已　　應常奉給蘭若僧<br>　所謂樂於空寂者　　如是輩人持佛法<br>　我佛法中容彼人　　出家受戒及布薩<br>　離諸過染消信施　　如是人能持菩提<br>　乃至棄捨於身命　　修習空法樂寂滅<br>　於其空法心相應　　樂住蘭若如野鹿<br>　以幢幡蓋及花香　　於諸佛所設供養<br>　供養無等勝支提　　速能獲得是三昧<br>　建立無比勝塔廟　　以諸金銀而塗飾<br>　造諸形像無量種　　為於菩提起慈心<br>　所有一切供養具　　天上人中淨妙者<br>　汝應悉求供養佛　　為求無上佛智故<br>　應當如法觀諸佛　　謂住十方諸如來<br>　現前無量住法者　　一切佛子能證知<br>　心常利益喜布施　　持戒清淨住忍力<br>　樂行忍辱及遠離　　能知一切諸法空<br>　精進勇猛無懈退　　務修禪定戒多聞<br>　智慧了達常清淨　　不久成於大悲者<br>　以不淨觀除貪染　　慈力能治於瞋恚<br>　因緣之法破愚癡　　便得最上無上道<br>　觀身猶如水聚沫　　一切皆空無堅實<br>　觀察五陰悉空無　　速得成於最勝智<br>　離取一切諸惡見　　不依壽命及我人<br>　了知一切諸法空　　速得成彼牟尼王<br>　於諸利養不貪著　　不得利養勿生憂<br>　聞他讚毀心莫異　　猶如須彌山不動<br>　為求法故起恭敬　　勿得聞已而報著<br>　安住一切佛行處　　速能遊於百世界<br>　於諸世間悉平等　　莫起憎愛差別心<br>　慎勿求利及名聞　　速得成於天人師<br>　痡`讚說佛功德　　以言辭句如實歎<br>　眾生聞是讚歎者　　於佛功德生愛樂<br>　父母師長及眾生　　如是一切悉恭敬<br>　而不隨順於魔力　　便獲三十二種相<br>　常離一切諸憒鬧　　住於寂靜空閑林<br>　既能自利亦利他　　為求解脫速施作<br>　常樂修習慈悲心　　乃以喜捨亦復然<br>　調伏寂滅應讚歎　　速得成於利世間<br>　若有欲得寂滅定　　趣向無上菩提者<br>　慎勿習近惡知識　　痡`親近於善人<br>　又莫願欲聲聞地　　亦勿愛彼所修行<br>　勇猛志樂佛功德　　速得成佛當如我<br>　睇＊u實清淨語　　慎勿妄言及惡口<br>　常說可愛美妙言　　能得最勝佛菩提<br>　於其身命莫顧戀　　慎勿自譽輕毀他<br>　但自思念己功德　　莫觀他人之所行<br>　常樂觀空及解脫　　於諸趣中勿願樂<br>　捨一切相悉無餘　　心琣w住於無相<br>　常能遠離於二邊　　於有於無莫分別<br>　觀諸眾生但因緣　　若能知此為大師<br>　棄捨一切愛欲行　　悉皆斷離穢濁心<br>　剪除一切愚癡闇　　得為寂滅人師子<br>　睄秶[察於無常　　離諸有中苦樂等<br>　穢污不淨及無我　　如是修者為人尊<br>　佛於世間作燈明　　而能說此勝正法<br>　彼亦降伏於魔力　　已到無上勝菩提<br>　我向所說諸功德　　及示無量百千過<br>　應當離過修功德　　童子如是必得佛　</p><p class='juan'>
月燈三昧經卷第九</p>
</body></html>
