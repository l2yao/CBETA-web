<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p class='juan'>
菩薩瓔珞經卷第六(一名現在報)</p>
<p><span class='byline'>　　　　姚秦涼州沙門竺佛念譯</span><br><p><b>　　<A NAME="n25"></A>無量逕品第十八</b><p>佛告。善男子善女人奉持修習三禪行者。便獲具足諸善功德。遊諸佛國供養承事諸佛世尊。爾時世尊在大眾中便說斯偈<p class='lg'>　過去琩F佛　　皆由三禪法<br>　無相不願法　　乃應聖律行<br>　三禪根本法　　自致得泥洹<br>　正使無量誦　　未能盡其法<br>　若使一士夫　　住壽無量劫<br>　於中欲宣說　　不盡三禪本<br>　自觀過去識　　非意所能宣<br>　未來識亦然　　非有非無識<br>　無形不可見　　然種生死病<br>　思惟九地法　　後乃得覺[宋-木+悟]<br>　梵行清淨法　　擁護如來教<br>　欲一一分別　　未暢如來身<br>　三世無等尊　　破有諸欲網<br>　牽連諸縛著　　永盡而無餘<br>　觀世諸有變　　生生不常停<br>　況欲知識本　　現身六窠窟<br>　本我不造有　　染有乃生垢<br>　皆由三禪法　　乃坐道樹下<br>　若有族姓子　　施心欲量計<br>　分別如來身　　來悉如毫毛<br>　過去諸法界　　一一不思議<br>　斯由此三禪　　乃得稱名號<br>　若欲計識本　　分別非有法<br>　所趣無數變　　乃應三禪行<br>　我生既自安　　亦能安眾人<br>　然人思想多　　我導引使知<br>　我從本等定　　行觀覺三禪<br>　非有地識想　　超越過去行<br>　生本從我人　　流轉趣五道<br>　能盡一生垢　　乃謂應三禪<br>　究竟有三法　　審鑒本染要<br>　二為現在慧　　道觀是謂三<br>　能盡此義趣　　三禪無量行<br>　此亦不可思　　究盡三法行<br>　又知恩愛本　　漸漸轉入定<br>　既自從師受　　後乃成道覺<br>　或現三千世　　如人掌觀珠<br>　一一入淨觀　　洗浴諸塵勞<br>　若人圖度定　　欲以斗斛量<br>　雖可建此心　　豈當有此理<br>　心念無邊涯　　生生無有息<br>　如水趣于海　　不見有增減<br>　況人欲得量　　心之本根原<br>　欲尋心所念　　豈當有此理<br>　聖人所以降　　示現出於世<br>　故欲量度空　　令知斛斗量<br>　分別念生生　　前後及中間<br>　一一悉能知　　斷種生死本<br>　人心非一類　　造行若干種<br>　自墜墮本際　　遂自陷於淵<br>　過去諸琩F　　諸法悉同等<br>　皆由三禪行　　得成無上道<br>　將來諸如來　　亦當執此行<br>　安處諸眾生　　俱同成道覺<br>　如我今成佛　　王此諸世界<br>　亦由三世慧　　得成無上道　</p><p>爾時世尊說此偈已。便告善男子善女人。過去無數琩F劫中有佛出現。名曰見無如來至真等正覺明行成為善逝世間解無上士道法御天人師號佛世尊。亦於此處成佛時有國王名曰吉滿。於此治化人民熾盛。五穀豐熟七寶成就。所謂七寶者。珠寶輪寶玉女寶馬寶象寶典藏寶典兵寶。復有千子多伎勇捍六藝備具。爾時吉滿大王。年既衰末。欲捨王位。從彼如來至真等正覺淨修梵行。即授王位與第一太子。便詣見無佛所。求修梵行追尋彼佛十二年中修此三禪。時猶未解一句之義。復從彼佛去世已來。中間二十大劫無佛。後有佛出復詣彼佛修於梵行。如是經歷十二億那術諸佛。一一諸佛所淨修梵行。復從彼來供養無數諸佛。久久後乃遇光明如來至真等正覺。從彼受三禪慧至今方乃得之。佛告諸來會者。爾時吉滿國王者豈異人乎。莫造斯觀。何以故。爾時吉滿國王今我釋迦文佛。如來至真等正覺。是從彼已來今乃獲此三禪。本行自致成佛坐于道場。爾時世尊。復說頌曰<p class='lg'>　念我積功德　　經歷無數佛<br>　遭遇諸塵勞　　未能自拔濟<br>　其間復供養　　琩F無數佛<br>　妻子國財施　　未獲此三法<br>　後遇光明尊　　始得此尊慧<br>　其間修淨行　　始寤三禪法<br>　澹然無憂畏　　無生無染污<br>　眾相自嚴飾　　故號人中尊<br>　由我平等慧　　不起眾想著<br>　化此天世人　　典領三界尊　</p><p>爾時世尊說此偈已。時座上百千億眾生皆發無上正真道意。復有諸天世人隨所念道各自成就。爾時有菩薩名曰淨。白佛言。夫轉輪聖王典四天下。便能具足七寶。然後乃名為轉輪聖王。如來至真等正覺有七法度無極。然後乃名為至真等正覺。今問如來七法為有形為無形。佛言。止止族姓子。吾今解汝機辯。如族姓子所問。如來七法則無有形。何以故。此法甚深不可窮盡。但為眾生故現有窮盡。然此七法無有窮盡。爾時淨菩薩白佛言。轉輪七寶復有形耶。無有形耶。佛言。亦有形有情。亦有形亦無情。云何有形有情。玉女寶象寶馬寶典藏寶典兵寶。是為有形有情。云何有形無情。輪寶珠寶。是為有形無情。爾時淨菩薩白佛言。世尊。如轉輪聖王在天之坐。意有所念尋念即至。爾時有形有情王念便至。為有情而至無情而至。佛言。此雖有情王念便至。非彼知王意至。淨菩薩白佛言。彼雖有情何異輪寶珠寶乎。佛言。云何族姓子。輪寶珠寶亦由念至。然此二者。有音響言教不乎。淨菩薩言。無有言教。佛言。如是族姓子。雖有情以念故則至。不取言教。淨菩薩復白佛言。云何世尊。若轉輪聖王心念便至。欲使輪寶珠寶有言教者得不乎。佛言得。何以故。轉輪王威力使然便有言教。淨菩薩言。轉輪聖王非通非感。云何使無情而有言教。佛言。轉輪聖王得世俗通。能使世物如念所應。但未能使有情之物令至無情。淨菩薩復言。云何使有情之物令至無情。佛言。族姓子。今當為汝一一分別。有情之物令至無情。無情之物令至有情。善思念之今當為汝說。如轉輪聖王觀彼有形有情眾生。愛而樂者未能捨離。欲使永存終無變易。自念己身受王聖位。但睹其福不睹磨滅。是謂無形之物欲使有情。如善男子善女人已成道跡。琣菻銆屆C我今捨故不復愛樂。欲滅此形無染於識。是謂有形而滅於情。佛言。族姓子。如四法界。一法界增諸界有損。諸界悉增一界有損。此由有情而增。不由無情而增。淨菩薩復白佛言。如世尊言。我今當說有情至無情。無情至有情。今如來但說有情至無情。不聞如來說無情至有情。佛言。善哉善哉。族姓子。今發汝問者皆佛威神。我今反問汝。當一一報我。云何族姓子。若有善男子善女人。初在學地成就學法七無漏觀。是時復有凡夫過去當來現在心不乎。答曰。無也世尊。佛言。如是如是。族姓子。是謂無情於有情。佛復問淨菩薩。云何族姓子。如今無學修九清淨道。爾時復有七無漏觀不乎。答曰。無也世尊。佛復言。族姓子。不退轉菩薩得虛空觀修十六聖行。爾時無學修九清淨道不乎。答曰。不也世尊。佛言。如是如是族姓子。是謂無情於有情。佛復問。云何族姓子。如今八住菩薩得佛形相獲三十二聖諦。爾時復有九清淨道不乎。答曰。無也世尊。佛言。如是如是族姓子。是謂無情於有情。佛復問淨菩薩曰。云何族姓子。九地菩薩。爾時復有三十二聖諦不乎。答曰。無也世尊。佛言。如是如是族姓子。是謂無情於有情。佛復問淨菩薩曰。云何族姓子。如今如來至真等正覺最後降伏十四諸塵垢。爾時復有三禪行不乎。答曰。無也世尊。佛言。如是如是族姓子。是謂無情於有情。佛復告淨菩薩。今已為汝說有情於無情無情於有情。便能具足如來道教。上菩薩位進趣道場。猶如月光眾星中明普曜一切莫不蒙照。菩薩摩訶薩具此有情於無情。無情於有情者。便能具足如來聖行。身黃金色眾德巍巍。猶紫磨金山眾智自在。爾時淨菩薩白佛言。世尊。今日如來至真等正覺。有情於無情耶。無情於有情耶。爾時世尊。聞淨菩薩問此義已。便放身支節光明普照無量諸佛剎土。盡令金色還攝光明。便告淨菩薩曰。善哉善哉。族姓子。今以無相之法而問如來此義。如來至真等正覺已過九地故。有情於無情至成得佛乃至道場。是謂無情於有情。何以故。皆由眾生有想著故。爾時淨菩薩復白佛言。如世尊所說。以眾生故無情於有情。如來今日未離耶佛言。已離。雖處亦不染。又問云何世尊。如來別情乃使無情於有情。唯有無情於有情耶。佛言。族姓子。如來無復別情。更有無情於有情。但以第一義故。無情於有情。淨菩薩復問。云何於無情云何於有情。佛言。族姓子。我無辟支佛阿羅漢心。然有慈悲喜護。是謂無情於有情。淨菩薩言。如來今日無情於有情。頗有無情於無情乎。佛言有。淨菩薩問曰。何者是。佛言。我今心滅託在無為。是謂無情於無情。淨菩薩問曰。無為亦有情無情亦有情名假號耶。云何世尊言我今心滅託在無為。佛言。族姓子。如是如是。如汝所言。一切諸法皆悉假號。是亦有情於無情。無情於有情。淨菩薩復白佛言。如世尊所說。諸法亂諸法不定諸法無常。云何於假號法中。復說無情於有情。有情於無情。佛言。云何族姓子。我今當以第一義問汝。汝當以一一報我。汝今有情耶無情耶。答曰。有情。佛言。汝情何所立。答曰。立於無情。佛言。汝今有情。云何立於無情。答曰。捨有趣無故立於無情。佛言。無情既無為何所立。答曰。立無所立。佛言。汝今用何等法立無所立。答曰。我今不見有情不見無情。故立無所立。佛言。族姓子。汝言一切諸法假號。云何於假號法中。說有情於無情。說無情於有情。若當爾者。諸法亂諸法不定諸法無常。汝今復說。亦不有情亦不無情故立無所立。爾時淨菩薩默然不報。佛言。族姓子。汝觀何等義默然不報。淨菩薩言。我觀第一義中無言無說故默然耳。佛言。如是如是。族姓子。一切諸法皆悉假號。於假號法中非真非有。以染污心故眾生不達。各自稱說此是泥洹此是生死。以第一義清淨觀者亦無泥洹亦無生死。爾時世尊便說斯偈<p class='lg'>　一切諸法界　　本無無所有<br>　生死不達觀　　謂為法自爾<br>　經歷三世俗　　進求菩薩道<br>　退轉如琩F　　豈有達本無<br>　十力哀現世　　愍念群品等<br>　為演假號法　　令知至道明<br>　解脫無等侶　　速疾演法音<br>　無量眾生類　　充以法甘露<br>　大道無形像　　非有情無情<br>　但生染污心　　不獲三禪本<br>　若欲修習本　　清淨七無漏<br>　宣暢九淨地　　是謂趣道門<br>　初欲趣道場　　繫著十四心<br>　得佛乃當滅　　然後成道果<br>　十六諸聖諦　　菩薩諸法印<br>　授[<a href='javascript:showpic("../fontimg/031017.gif")'>卄/別</a>]甘露慧　　因號為如來<br>　三十二法本　　菩薩神通慧<br>　消滅三世患　　漸至於泥洹<br>　夫欲求佛道　　莊嚴佛剎土<br>　聲遍十方世　　修禪乃得獲<br>　無漏三禪行　　諸佛深奧藏<br>　為眾生立誓　　為說無死法<br>　行盡不造行　　果亦無果報<br>　道從平等慧　　心一無邪念<br>　四信如來寶　　六種為世塵<br>　七覺清淨鬘　　八道具乃成<br>　世俗五通道　　如鳥逝虛空<br>　係命在地大　　不免生死難<br>　六通大乘道　　遊戲虛空淵<br>　至竟不退轉　　斯安非有餘<br>　慧觀達清淨　　悉照闇冥中<br>　無著亦不染　　故號為天尊<br>　道生不自生　　因緣乃有道<br>　法法不自知　　虛寂何為道<br>　人本處生死　　流浪不自覺<br>　精進不懈怠　　漸漸應聖律<br>　心珠素自明　　不假外光明<br>　日月有五翳　　何能有所照<br>　佛本行清淨　　心慧無瑕塵<br>　自濟復濟彼　　所至無罣礙<br>　能斷諸悕望　　蠲除諸縛著<br>　照以諸法光　　莫知愚冥闇<br>　泥洹性清淨　　不見有往還<br>　深微不可睹　　澹然不變易<br>　入禪一定意　　感動諸十方<br>　神足道力強　　八等不虧損<br>　所以發弘誓　　雨淚愍眾生<br>　咸念代受苦　　此為實奇特<br>　人不計無常　　貪著三界榮<br>　如風吹落葉　　流轉隨所趣<br>　虛空無邊際　　道行亦無邊<br>　空報以音響　　虛寂無根本<br>　人本出母胎　　隨行染五趣<br>　善惡追人形　　如影隨其身<br>　若能滅五陰　　神識還歸空<br>　不復生老死　　是處實快樂<br>　若知諸佛藏　　深奧不可睹<br>　越界超三世　　顧眄生死岸<br>　本我為愚惑　　入此然熾鑊<br>　今得離此災　　遊戲清淨淵<br>　我今雖免苦　　自離彼不離<br>　獨善非弘誓　　何必取滅度<br>　復來還現生　　權化處塵勞<br>　曠濟無有涯　　不厭劫數期<br>　日度如琩F　　如己無等侶<br>　不計如毫釐　　宣暢自功勳<br>　不念度者近　　未度者為遠<br>　心識澹然一　　至竟無罣礙<br>　色相是身具　　容好無雙比<br>　諸根遂純熟　　乃至為大喜<br>　利根具足行　　覺寤猶復漸<br>　會值愚癡者　　此乃甚為難<br>　菩薩入定意　　不念有無想<br>　獨步無所畏　　德過諸山岳<br>　行者有五品　　進退中間法<br>　立志如安明　　心堅不可動<br>　六度大神慧　　神足通往來<br>　法界無三念　　故能轉法輪<br>　本積無量善　　自致仁中聖<br>　道等無三本　　心計內外淨<br>　性行有若干　　行法無有異<br>　但為世辯者　　分別有差品<br>　過行有累劫　　未曾起想念<br>　故遊心無疆　　虛空無有滯<br>　地為至誠本　　能忍穢不穢<br>　慧心所含容　　不見度不度<br>　聖人行甚奇　　能忍此眾苦<br>　億劫行功德　　乃成一法本<br>　三定空無相　　無願行諸法<br>　眾智十力慧　　超越無生處<br>　本修音響慧　　八聲甚淨妙<br>　分別五陰行　　蠲除思想貪<br>　沈湮生死本　　不求出要路<br>　三本不捨本　　乃出於道要<br>　自識宿命通　　法身不思議<br>　壞有成無等　　是力不可沮<br>　虛空無量界　　非一非二三<br>　隨行本誓願　　淨修眾妙道<br>　生死滓濁法　　愚士所貪樂<br>　慧觀無染著　　永除愚惑法<br>　菩薩樂寂靜　　思惟無量法<br>　現在不生滅　　非有非不有<br>　自識宿命智　　觀本生死根<br>　如人臨江海　　爾乃戰慄懼<br>　弘誓度無極　　平正道地行<br>　坐臥入深藏　　常離穢污行<br>　地水火風空　　神識猗著住<br>　欲求禪窟處　　不知神識趣<br>　人亦信復然　　因緣共合會<br>　識離四大空　　不知各所趣<br>　法海無有涯　　受入內外塵<br>　本性自清淨　　不識別污染<br>　大道本無法　　觀法內外淨<br>　不念去來今　　世智無等雙<br>　曉眾一切音　　有量無量法<br>　劫數磨滅法　　豈有常存者<br>　能斷眾生厄　　永離四魔地<br>　貪嫉本無性　　爾乃應淨觀<br>　本坐樹王下　　初夜中亦然<br>　一心一意止　　定意無復亂<br>　七日體不傾　　咸察三世法<br>　滅一無復一　　從是乃覺寤<br>　今既得成佛　　愍念未度者<br>　興轉無上法　　在於鹿野苑<br>　先說四明慧　　苦習盡道慧<br>　為未覺寤者　　三說乃成就<br>　一切無量眾　　初聞甘露法<br>　皆得無生心　　無復有生滅<br>　雖現於此生　　神遊無量界<br>　在在轉法輪　　處處現變化<br>　於此現作佛　　十月處母胎<br>　聖人無塵垢　　不耽在五欲<br>　是故精進學　　念離有無識<br>　體性行自然　　不毀於法界<br>　過者不可量　　來者亦無盡<br>　現在復變易　　神識為所在<br>　識為生死本　　流浪無窮已<br>　欲至無為岸　　三禪為第一<br>　願得無色法　　染以無形服<br>　於無自娛樂　　不願處三有<br>　念我本牢誓　　為本際眾生<br>　故復隨俗人　　不闕弘誓心<br>　菩薩行三本　　互有勝負心<br>　我今乃自達　　為精進中最<br>　如來所現變　　無有能思量<br>　或處巖石間　　寂默無言說<br>　分別內六塵　　無我無人想<br>　外法亦當爾　　常想非常想<br>　吾從初發意　　立行不為己<br>　今雖得先寤　　豈不為餘者<br>　所以力勤學　　恐負本所願<br>　故度未度者　　是謂如來誓<br>　佛本初發願　　不念劫數難<br>　雖處於塵欲　　此苦亦不久<br>　正法本無一　　差品有三號<br>　道如日月照　　無有高下心<br>　一智及一慧　　本從一願成<br>　我今不捨一　　故號第一尊<br>　二觀從一法　　從念過三苦<br>　本無苦境界　　法身自分別<br>　菩薩執權慧　　教人無法想<br>　真人意常淨　　不念起無起<br>　琤H大慈心　　不念眾生闕<br>　由是自瓔珞　　法義具足慧<br>　道本自無我　　此出眾生口<br>　不可為眾生　　說本自無我<br>　今當說有行　　漸令見道跡<br>　令知無常想　　久當自覺寤<br>　在世修聖行　　終不失義本<br>　不以文字故　　顯現於世人<br>　從諸佛受教　　遊戲諸定意<br>　人中神龍步　　獲四無所畏<br>　如來別有諦　　一一不思議<br>　無猗無所染　　故號人中尊<br>　凡人學世典　　齊可至無想<br>　不如一句義　　不與生死處　</p><p>爾時世尊說此偈已。云何族姓子。審解此義有情無情不乎。答曰如是。世尊。實無等倫。若有善男子善女人。諷誦受持有情於無情無情於有情義者。便能具足一切諸法。何以故。諸佛世尊一切賢聖皆由此義而得成佛。自今已後我等善男子善女人。皆當擁護是善男子善女人。受<span class='corr'>持</span>諷誦有情於無情無情於有情者。何以故。如我所觀如來所說。過去當來今現在佛。皆由此義而得成就。我等亦當逮此法義。爾時有菩薩名曰無觀。即從座起偏露右臂叉手長跪。白佛言。世尊。我等八人於此賢劫中。當擁護是善男子善女人受持諷誦是句義者。便當獲十功德福。云何為十。一者得無形相法。二者深入法藏。三者辯才第一。四者得無量法。五者獲捷疾智。六者不捨弘誓心。七者定意自在。八者逆知眾生念。九者立無生心。十者行本自然。若善男子善女人受持諷誦此句義者。便當獲十功德。若使三千大千剎土滿中善男子善女人。皆令成就得菩薩道故。不如是善男子善女人受持諷誦此一句義。何以故。諸善功德皆由是生。爾時世尊告淨菩薩。云何族姓子。令三千大千剎土眾生盡為釋提桓因。其功德福寧為多不。淨菩薩白言。甚多甚多世尊。佛言。故不如立信善男子善女人修三禪本。其功德福甚多甚多。佛言。云何族姓子。若三千大千剎土眾生盡為梵天。一一梵天神德無量。其功德福寧為多不。淨菩薩白佛言。甚多甚多世尊佛言。故不如一地菩薩摩訶薩修三禪行。其功德福不可稱量。不可以譬喻為比。佛復告淨菩薩曰。云何族姓子。若善男子善女人已在一地得菩薩號。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如二地菩薩摩訶薩修三禪行其功德福不可稱量。何以故。二地三禪行非一地所能及。佛復告淨菩薩曰。云何族姓子。若二地菩薩皆令成就。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如三地菩薩摩訶薩修三禪行。其功德福不可稱量。何以故。三地菩薩非二地所及。佛復告淨菩薩曰。云何族姓子。若三地菩薩摩訶薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如四地菩薩摩訶薩修三禪行。其功德福不可稱量。何以故。四地三禪非三地三禪所及。佛復告淨菩薩曰。云何族姓子。四地菩薩摩訶薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如五地菩薩修三禪行。其功德福不可稱量。何以故。五地三禪非四地三禪所及。佛復告淨菩薩曰。云何族姓子若五地菩薩摩訶薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如六地菩薩修三禪行。其功德福不可稱量。何以故。六地三禪非五地三禪所及。佛復告淨菩薩曰。云何族姓子。六地菩薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如七地菩薩修三禪行。其功德福不可稱量。何以故。七地三禪。非六地三禪所及。佛復告淨菩薩曰。云何族姓子。若七地菩薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如八地菩薩修三禪行。其功德福不可稱量。何以故。八地三禪非七地三禪所及。佛復告淨菩薩曰。云何族姓子。九地菩薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如十地菩薩摩訶薩修三禪行。其功德福不可稱量。何以故。十地三禪非九地三禪所及。佛復告淨菩薩曰。云何族姓子。十地菩薩具足三禪。遍滿三千大千世界。其功德福寧為多不。淨菩薩白佛言。甚多甚多世尊。佛言。故不如一生補處菩薩摩訶薩。何以故。一生補處三禪非十住三禪所及。佛復告淨菩薩曰。云何族姓子。一生補處菩薩修三禪行。遍滿三千大千世界。云何族姓子。其功德福寧為多不。淨菩薩白佛言。甚多甚多世尊。佛言。故不如如來至真等正覺須臾之間念三禪得其功德。其功德福不可稱量。一切諸佛世尊由是三禪而得具足一切諸法。爾時世尊便說斯偈<p class='lg'>　三禪諸佛母　　出生一切法<br>　拔濟眾生苦　　得為人中尊<br>　十地菩薩種　　所獲禪不同<br>　本慧無若干　　息心為第一<br>　現在十六法　　於中自娛樂<br>　不猗三毒本　　乃應十句義<br>　超越無量界　　不失本觀行<br>　度脫諸眾生　　是謂三禪行<br>　諸法如夢幻　　非有非不有<br>　盡化一切類　　是謂三禪行<br>　雖未在十地　　能施作佛事<br>　能現種種變　　是謂三禪行<br>　無等十二輪　　暢演本無行<br>　受入諸根本　　是謂三禪行<br>　生死無有量　　不滯三有道<br>　識神自然轉　　是謂三禪行<br>　人既知非常　　不著世榮寵<br>　真人斷彼此　　是謂三禪行<br>　有情非有情　　無情亦復然<br>　道行過三界　　是謂三禪行<br>　生死本無兆　　因緣有諸法<br>　彼彼不相知　　是謂三禪行<br>　慈愍普育養　　不著身想本<br>　法性無高下　　是謂三禪行<br>　菩薩根本行　　惟空無相願<br>　得趣泥洹門　　是謂三禪行<br>　道從四等心　　弘誓不可動<br>　十慧超眾道　　是謂三禪行<br>　具檀度無極　　拯濟下劣人<br>　隨所充其念　　是謂三禪行<br>　守戒無所犯　　如護吉祥瓶<br>　念念不雜想　　是謂三禪行<br>　忍辱行之本　　受對心不變<br>　無想如虛空　　是謂三禪行<br>　無數劫精進　　終不懷懈怠<br>　教訓眾生類　　是謂三禪行<br>　正受三禪行　　一意念不變<br>　感動十方界　　是謂三禪行<br>　智慧大海淵　　平等無有二<br>　蠲除諸妄想　　是謂三禪行<br>　善權無方法　　變現無有量<br>　不計有貴賤　　是謂三禪行　</p><p>爾時世尊說此偈已。百千億眾生皆發無上心。得三禪行<p><b>　　<A NAME="n26"></A>菩薩瓔珞經隨行品第十九</b><p>爾時天龍鬼神阿須倫迦留羅旃陀羅摩休勒人與非人。及諸菩薩摩訶薩。比丘比丘尼優婆塞優婆夷。各自生念我等欲觀如來神智變化無量。遊諸世界還復故處無覺知者。時有梵天名曰尊復尊。從他方佛剎來。行過三禪無所復畏。即從座起偏露右臂。叉手長跪而作頌曰<p class='lg'>　天尊三達智　　悉觀三世本<br>　斷惑去狐疑　　為現神智道<br>　如爾性自然　　行過超三有<br>　菩薩瓔珞慧　　為總何等行<br>　道樹諸法本　　無生心第一<br>　自寤無師受　　為隨何行得<br>　超越下劣地　　上慕菩薩道<br>　宣暢四要法　　梵行清淨本<br>　天世眾生類　　念念各不同<br>　滅想令不起　　何由而得成<br>　法界本自空　　受慧有若干<br>　一行得作佛　　復由何等辦<br>　生死十二海　　流轉尚不停<br>　佛慧無邊際　　尋究而度之<br>　道本從一相　　斷滅無所生<br>　觀外身塵勞　　內法亦復然<br>　來處去此遠　　願樂欲聞法<br>　唯尊一一演　　永令無塵湮　</p><p>爾時世尊告尊復尊曰。善哉善哉族姓子。能於如來前而問斯義。今當以偈一一分別<p class='lg'>　本從無數世　　親近善知識<br>　不見本末空　　是謂隨行得<br>　思惟無量法　　分別本末空<br>　道果不染污　　是謂隨行得<br>　所念不處邪　　不離正法本<br>　一相本自寂　　是謂隨行得<br>　十力王三千　　永度彼此岸<br>　修行本無法　　消滅五陰苦<br>　慧明所照處　　上徹空無際<br>　善化隨本教　　是謂隨行得<br>　空性澹然安　　無願相亦然<br>　三定等有伴　　是謂隨行得<br>　當其入定時　　諸法無所有<br>　捨身染一身　　是謂隨行得<br>　諸佛法不異　　分別隨其人<br>　過去已滅行　　豈復有根兆<br>　人智所修習　　守信為權法<br>　自滅吾我想　　是謂隨行得<br>　從久遠以來　　眾生染著有<br>　有竟不自知　　豈識無想法<br>　但為大聖人　　分別隨其類<br>　導引以正要　　是謂隨行得<br>　劫數亦不難　　令可如彈指<br>　難寤癡惑人　　就善乃為難<br>　一身復一身　　經歷億萬垓<br>　愍以無念想　　不度終不捨<br>　行本由自然　　利鈍各有品<br>　今蒙大光明　　是謂隨行得<br>　本我自造行　　今復受其報<br>　行盡無三界　　獨立無所猗<br>　人想眾常想　　非是聖律教<br>　能捨彼此想　　是謂隨行得<br>　計身本自無　　況有識神念<br>　愚惑眾生類　　初不能捨離<br>　道忍有五行　　初念中亦然<br>　思惟不淨觀　　是謂隨行得<br>　身淨無瑕垢　　終不造邪業<br>　所以口真誠　　由本無欺故<br>　道潤所及處　　輒得有所濟<br>　由前有麤澀　　豈怨潤不及<br>　弘誓琤音央@　不念麤以細<br>　行等無彼此　　是謂隨行得<br>　人知超其難　　自守無他念<br>　自濟復濟彼　　是謂隨行得<br>　如人視五色　　自起其識想<br>　痛陰由是滋　　不離大災患<br>　識法不可見　　緣生若干念<br>　一生復一滅　　欲免甚為難<br>　道慧有五相　　分別成敗法<br>　行盡無窠窟　　時識竟所在<br>　一形受一形　　身身不磨滅<br>　夫欲伐其樹　　欲盡勿捨根<br>　識根為蔓莚　　所至無有礙<br>　力士諸仙道　　誰能尋其本<br>　唯有三界尊　　能攝使不逸<br>　燒以智慧火　　莫知闇冥處<br>　無明眾行災　　抑遏善根本<br>　洗以八解水　　除垢無塵堙<br>　生死往來苦　　今世就後世<br>　咄嗟此苦惱　　非聖孰能濟<br>　諸天受福堂　　四梵亦復然<br>　行由清淨果　　德為人中上<br>　思惟古昔來　　本無三惡趣<br>　本造今自受　　何為復有疑<br>　若使諸世尊　　不顯曜道教<br>　便於如來所　　可譏說其過<br>　吾亦愍念汝　　受生不達本<br>　如此眾生類　　不受聖訓教<br>　過佛無有量　　汝由不睹聞<br>　將來琩F佛　　豈從得蒙濟<br>　人心霍然寤　　不待劫數期<br>　一聞便成佛　　不歷諸法界<br>　但念群品黨　　不慇勤於道<br>　所以自墜落　　永處五道淵<br>　如鳥飛虛空　　憑翅乃得逝<br>　人無止觀定　　何由獲空慧<br>　生死無限齊　　道力過百行<br>　染以無形服　　自致道果成<br>　五陰本無形　　為作形色相<br>　德過諸釋梵　　為說無相法<br>　行人觀外色　　內識往分別<br>　彼色非我造　　我心自往染<br>　色本非我本　　色性竟有無<br>　計我識亦爾　　本從何所生<br>　爾乃自覺悟　　外色自空寂<br>　內識亦復爾　　澹然本無生<br>　人念非常空　　自觀身本法<br>　爾乃得至彼　　永處無為岸<br>　本受五陰身　　欲脫未能離<br>　受胎是大患　　未離有何益<br>　五分法身具　　戒定慧解成<br>　熏以道德香　　蠲除世臭穢<br>　人解修明慧　　億劫不懈怠<br>　眾德自然具　　故號無等倫<br>　戾意隨習俗　　處尊不為憍<br>　隨行從高下　　令立永處安<br>　或入三塗苦　　為現權慧智<br>　外如代受苦　　內心無所染<br>　吾昔無數世　　修行菩薩道<br>　以獲盡信忍　　行過二住地<br>　爾時諸佛集　　普從十方來<br>　為一下劣故　　欲令免無救<br>　諸佛各伸手　　障令不至罪<br>　罪力難可蔽　　攘手牽入獄<br>　諸佛尋其後　　復到地獄中<br>　欲救彼罪人　　令離眾苦惱<br>　如來神智力　　身放大光明<br>　普曜地獄中　　晃若同一色<br>　罪人見光明　　無復身痛想<br>　皆悉蒙光明　　得離地獄難<br>　唯彼一眾生　　諸佛不能救<br>　五逆不慎行　　乃致是苦惱<br>　吾從是以來　　進行不懈怠<br>　不以生死苦　　中有變悔心<br>　今既得成佛　　號字釋迦文<br>　壞敗五陰身　　眾德普備具<br>　受罪無終竟　　不識善根原<br>　行盡超眾德　　乃應虛空性<br>　恐今亦當有　　受罪無救者<br>　非神力所能　　制住令不往<br>　空性雖清淨　　行滿乃得具<br>　神足五通法　　未能離此惱<br>　五陰各有性　　所造非一品<br>　忍智度無極　　行具乃得成<br>　道生諸法本　　滋長無有法<br>　立志如安明　　終不可沮壞<br>　譬如有士夫　　為空施畔齊<br>　此由冀可得　　欲免罪甚難<br>　七寶諸宮室　　象馬國財寶<br>　斯盡如幻化　　暫有不常停<br>　轉輪聖王位　　統領四天下<br>　是亦磨滅法　　無常不久存<br>　如彼修行人　　分別色根原<br>　解知本自爾　　是謂成色陰<br>　身痛有百八　　內外中間法<br>　知痛所出生　　是應痛陰法<br>　想如野馬遊　　壞有無所有<br>　抑制想不生　　是謂應想陰<br>　三行成三法　　滅三乃應三<br>　拔斷三毒根　　不染三世有<br>　五法已成具　　不受識無識<br>　無內外六塵　　是謂為識陰<br>　執四方便道　　乘四無畏慧<br>　超四道果證　　故應四聚要<br>　生死海無疆　　曠大無邊涯<br>　乘六神足道　　乃得遊其淵<br>　愍念愚惑種　　忨習不捨離<br>　形如芭蕉樹　　有皮媯L實<br>　我今樹王下　　瓔珞諸道品<br>　功勳超百億　　世雄尊第一<br>　今日無等倫　　現生於五濁<br>　不為塵垢染　　如蓮華無著<br>　當守護其心　　不為塵勞惑<br>　內以八正覺　　瓔珞身心法<br>　外以諸相好　　莊嚴諸國土<br>　明慧修二觀　　相好自嚴飾<br>　本從四大成　　成敗無所有<br>　前念非後念　　新新成塵勞<br>　施心於一切　　高下無所逆<br>　內具度無極　　無猗無所處<br>　守戒常一心　　觀彼無所犯<br>　擁護眾道德　　不闕戒性行<br>　三地有十法　　無形不可見<br>　權詐入生死　　示現世徑路<br>　生世眾苦患　　憂畏無數變<br>　聖人能往來　　不以此為危<br>　大道本無形　　非有無生慧<br>　相相度無極　　而自瓔珞身<br>　眼視上下眴　　遠睹無有疆<br>　修淨度無極　　獲此無礙報<br>　腳跟細平正　　修治大聖座<br>　今獲無垢報　　具道度無極<br>　[跳-兆+專]如布重金　　亦不受塵水<br>　舉足如旋風　　機關無觸礙<br>　心華不著塵　　內悅色外發<br>　皆由忍辱報　　故號度無極<br>　執心如金剛　　演布道地法<br>　知過無量世　　具足無礙度<br>　口演八種音　　悉布諸言教<br>　至誠不染有　　是謂不欺度<br>　道由三觀想　　能逮平等慧<br>　心不著是非　　應於無生度<br>　初發弘誓心　　不為少許人<br>　自然成道覺　　是名具空度<br>　神足遊佛土　　身心無限礙<br>　一意無移易　　神足度無極<br>　本由色墮有　　知色非有常<br>　今受此色身　　眾好度無極<br>　痛法有內外　　非苦非有樂<br>　蠲除內外法　　無行度無極<br>　五根有五法　　要由十八持<br>　分別除去五　　無報度無極<br>　守護身口意　　攝令無放逸<br>　淨響普照曜　　八道度無極<br>　不猗三覺觀　　亦無生起滅<br>　息意不復生　　無言度無極<br>　清淨如蓮華　　博聞無所染<br>　常訓化眾生　　淨教度無極<br>　平等無二想　　不懷偏局心<br>　如日照虛空　　慧觀度無極<br>　仁智不可量　　無生不可見<br>　施心無量慧　　道智度無極<br>　觀三千世界　　起滅無所有<br>　善覺寤一切　　無想度無極<br>　知生本無主　　因緣生諸法<br>　成就有無道　　平等度無極<br>　總持無礙道　　解脫成就慧<br>　分別無我想　　空淨度無極<br>　生死有五難　　染著世俗塵<br>　遊空無量境　　權智度無極<br>　已脫生死縛　　遊戲解脫中<br>　清淨無亂想　　果報度無極<br>　在世現苦行　　執心如金剛<br>　已超三有道　　自然度無極<br>　或在虛空界　　念法無亂想<br>　如空有所容　　無形度無極<br>　快哉無生道　　永斷諸塵勞<br>　不見有往來　　無行度無極<br>　神足有四事　　盚C十方剎<br>　身心俱虛寂　　明慧度無極<br>　本從平等心　　一意無所染<br>　心超無量界　　微妙度無極<br>　觀了生世苦　　一相無所起<br>　道心不可轉　　金剛度無極<br>　無學修梵行　　超越九次第<br>　行盡不熾然　　瓔珞度無極<br>　道從三慧觀　　分別定意行<br>　自息心不起　　無量度無極<br>　濟拔四惡道　　越次不受證<br>　自然滅無明　　等分度無極<br>　道教實微妙　　精進不可踰<br>　平等無二法　　眾行度無極<br>　生世眾苦難　　常習無上道<br>　不見有無跡　　眾想度無極<br>　生死多限礙　　不睹智慧光<br>　道力以宣暢　　積行度無極<br>　成就九禪法　　不染世俗智<br>　一一分別想　　戒訓度無極<br>　所以顯現法　　愍念一切人<br>　不見度無度　　寂意度無極<br>　遊至無量界　　承事諸賢聖<br>　受教不忽忘　　總持度無極<br>　復能現變化　　感動諸佛剎<br>　亦不自貢高　　滅意度無極<br>　追念過去世　　普修菩薩道<br>　不著內諸漏　　觀行度無極<br>　修治諸佛土　　清淨無瑕垢<br>　度脫無量人　　法界度無極<br>　眾生根無量　　身體極清淨<br>　內外不染有　　了法度無極<br>　知生不足貪　　權現無有方<br>　不生眾想念　　無等度無極<br>　身法若干種　　亦不生塵垢<br>　莊嚴身體相　　功德度無極<br>　從無央數劫　　積累修法本<br>　積累不為己　　神通度無極<br>　六情不著有　　分別無量慧<br>　得過虛空際　　一心度無極<br>　生在人中難　　受身無有量<br>　眼不著外色　　無念度無極<br>　執意無貪著　　生生亦不息<br>　自滅內眾行　　空觀度無極<br>　無畏無所著　　不見內外法<br>　道意無若干　　神智度無極<br>　佛身本自淨　　不為塵垢染<br>　智達過百劫　　無心度無極<br>　前心非今心　　生生而不絕<br>　一意無所起　　大智度無極<br>　億百千眾生　　度亦不見度<br>　心念無非邪　　娛樂度無極<br>　行盡受苦證　　達知三世本<br>　不有小乘意　　本末度無極<br>　於苦不念苦　　了知四非常<br>　盡生更無身　　聖諦度無極<br>　本從無量佛　　受決當作佛<br>　亦不自歡慶　　等施度無極<br>　心本不思議　　德超無有量<br>　分別有無觀　　靜寂度無極<br>　五道眾苦原　　不生清白法<br>　八等過道行　　現身度無極<br>　人體本無法　　不見法界相<br>　上智過百行　　無畏度無極<br>　一心一念頃　　受證無有難<br>　永離諸漏法　　大聖度無極<br>　本末永自離　　亦不見吾我<br>　神力如虛空　　知足度無極<br>　自攝持威儀　　不著諸相好<br>　自守無所犯　　親近度無極<br>　吾從無數世　　供養諸世尊<br>　不毀諸法界　　無願度無極<br>　亦不有悕望　　僥倖於諸法<br>　非有無所生　　積行度無極<br>　不念彼此岸　　超越生死海<br>　究盡一切根　　無盡度無極<br>　十六不思議　　亦名十六慧<br>　從苦至無法　　無著度無極<br>　生死無有底　　或出或隱沒<br>　盡能觀了知　　性空度無極<br>　身法三十二　　污染不淨行<br>　一一能分別　　無著度無極<br>　眼識有內外　　不受外身入<br>　無畏無所動　　慈心度無極<br>　如我坐佛樹　　莊嚴金剛座<br>　降魔無所畏　　大慈度無極<br>　愍念眾生類　　度人不見度<br>　曠濟無有疆　　自離度無極<br>　過去不復生　　不染當來塵<br>　慧心無內外　　無疑度無極<br>　內外陰持入　　不生諸塵垢<br>　守一不放逸　　神足度無極<br>　眼不著外色　　舌亦復知味<br>　除去貪著想　　無形度無極<br>　分別菩薩心　　淨觀無所著<br>　道從平等慧　　威儀度無極<br>　自識宿命智　　知本所從來<br>　不復興想念　　現生度無極<br>　智者在世化　　盡苦無有餘<br>　拔斷生死本　　苦行度無極<br>　愍過慈母育　　慧普無高下<br>　內不自見身　　無貪度無極<br>　德遊無量境　　無有覺知者<br>　亦不自稱歎　　法身度無極<br>　復從諸佛受　　空慧無量法<br>　自然盡苦際　　不起度無極<br>　道從平等慧　　不染三有想<br>　從是獲神足　　無我度無極<br>　凡夫縛著四　　不離三界患<br>　盡生更不造　　通慧度無極<br>　從無央數劫　　定意不錯亂<br>　意亦無移易　　本際度無極<br>　神智無邊涯　　永除貪著有<br>　逮得不起忍　　寂滅度無極<br>　道慧觀七品　　法界無參差<br>　一相不可見　　無形度無極<br>　泥洹無生滅　　行跡無所有<br>　能離彼此中　　隨行度無極<br>　無明眾行本　　流轉十二海<br>　不為識所染　　無著度無極<br>　如爾四聖諦　　出生諸道果<br>　滅意由四禪　　定意度無極<br>　如來八解脫　　無苦亦無樂<br>　能滅現在結　　無患度無極<br>　不猗著三界　　造立於塵勞<br>　修習神通慧　　快樂度無極<br>　無住無往來　　亦不壞法性<br>　永滅塵勞疇　　無變度無極<br>　如色本無色　　色性常自然<br>　了知三世苦　　滅意度無極<br>　不受外塵垢　　定意無他想<br>　生盡更不造　　無受度無極<br>　現變無央數　　終不自為己<br>　道慧無三礙　　本際度無極<br>　入定除三想　　不見我人壽<br>　執信無馳騁　　眾智度無極<br>　空無相願法　　三昧聖道觀<br>　寂然滅一意　　懷來度無極<br>　道生無量法　　從是得到彼<br>　玄達三世苦　　受樂度無極<br>　知生為大災　　穿漏諸法界<br>　捨一不染著　　眾妙度無極<br>　慈悲四等心　　普潤於一切<br>　化導無尊卑　　大智度無極<br>　四大因緣形　　體性不可轉<br>　欲達解脫門　　三向度無極<br>　若劫欲盡燒　　不懷恐懼心<br>　自然通道力　　無想度無極<br>　亦不自生念　　分別若干想<br>　佛慧無有窮　　大海度無極<br>　功勳過眾行　　本業無有量<br>　無一不見一　　離群度無極<br>　弘誓具足願　　觀身無形相<br>　破壞四魔患　　莊嚴度無極<br>　無念諸法本　　泥洹寂然淨<br>　諸佛所遊處　　深藏度無極<br>　無相不可見　　從一乃成佛<br>　去離心本法　　一義度無極<br>　究盡諸道果　　不有三窠窟<br>　慧照無邊涯　　立本度無極<br>　生死諸艱難　　無為澹然安<br>　不生五塵垢　　總持度無極<br>　遍遊無量世　　教化眾生類<br>　經歷生死苦　　斷苦度無極<br>　現處母胞胎　　實不染著有<br>　心淨如虛空　　本慧度無極<br>　不見有受報　　果證諸明慧<br>　分別四道本　　修荷度無極<br>　本從無量世　　法界不思議<br>　平等無二心　　廣慧度無極<br>　佛法甚深妙　　非二乘所及<br>　超越無量行　　無疑度無極<br>　先淨其眼根　　淨修心本行<br>　慕及菩薩道　　淨意度無極<br>　執意如金剛　　清淨無瑕穢<br>　永離有無界　　道果度無極<br>　古昔諸世尊　　坐此元吉樹<br>　降伏四魔怨　　忍力度無極<br>　神識在虛空　　初無恚怒心<br>　亦不生塵垢　　超越度無極<br>　神力超無量　　一切諸世界<br>　亦不著可欲　　無垢度無極<br>　夫欲究盡空　　內淨外亦然<br>　分別非常想　　因緣度無極<br>　光明照諸界　　蠲除諸闇昧<br>　不起若干想　　斷垢度無極<br>　慧觀有三法　　永除欲怒癡<br>　不為色所染　　智行度無極<br>　設從億千劫　　意志弘誓心<br>　不見眾生類　　淨教度無極<br>　八等大道行　　內外無我想<br>　佛界法界淨　　無量度無極<br>　人本修其行　　拔斷十二緣<br>　除貪不著有　　一意度無極<br>　欲修人道行　　先護身口意<br>　十善眾行本　　應法度無極<br>　我本不造癡　　根本為所在<br>　十慧無量智　　本無度無極<br>　法界不思議　　成就無畏法<br>　盡生死根本　　重擔度無極<br>　如來慈慧等　　養育無高下<br>　除去染污心　　無望度無極<br>　發趣大乘意　　接度諸有礙<br>　不見生死本　　遠離度無極<br>　弘誓執勤苦　　遊戲諸定意<br>　常懷反復心　　忘報度無極<br>　眾生平等慧　　盡知諸根本<br>　不懷塵欲心　　權慧度無極<br>　大道甚為妙　　不為塵欲動<br>　三空捨本意　　究意度無極<br>　於此賢劫中　　諸佛興出世<br>　拔苦無三礙　　周旋度無極<br>　身放平等光　　接度無數眾<br>　知生不染生　　善友度無極<br>　欲成無上道　　親近善知識<br>　能盡苦本際　　無盡度無極<br>　四道無往來　　住壽無數劫<br>　究盡道根本　　無變度無極<br>　欲究盡生死　　勿懷退轉心<br>　勇健不可壞　　立志度無極<br>　行施無所愛　　亦不興三想<br>　本末悉自空　　解慧度無極<br>　道力如虛空　　不計五陰身<br>　色本非有色　　清淨度無極<br>　無生眾慧本　　常想非有真<br>　不見有教化　　智力度無極<br>　過去無數劫　　有佛如我號<br>　修平等法本　　無形度無極<br>　大辯如來出　　消滅愛欲塵<br>　教訓眾生類　　信根度無極<br>　有佛名無礙　　苦行無量劫<br>　攝意不放逸　　守戒度無極<br>　次名弘誓佛　　教化無高下<br>　意等如虛空　　忍辱度無極<br>　有佛名大願　　究盡生死根<br>　變化無數身　　慇懃度無極<br>　道本自清淨　　不見虛空慧<br>　無形不可見　　慈悲度無極<br>　更樂八十六　　菩薩所修行<br>　無有三毒本　　不起度無極<br>　賢聖十六心　　悉知無所有<br>　不壞諸法界　　無身度無極<br>　一心一念中　　不離禪定觀<br>　復從一意起　　無想度無極<br>　虛空無邊涯　　寂意無染污<br>　捨一不著一　　定意度無極<br>　吾本應此行　　寂然無想念<br>　息意處現在　　無礙度無極<br>　禪定自滅意　　淨觀滅三想<br>　道慧自然淨　　除染度無極<br>　佛境不思議　　眾生界亦然<br>　法性自然寂　　無形度無極<br>　能度生死難　　不念三界苦<br>　忍意不起想　　澹泊度無極<br>　入三世定意　　盡知眾生根<br>　自觀內外身　　無願度無極<br>　八部鬼神界　　隨彼而教化<br>　為現神足力　　滅跡度無極<br>　善權教眾生　　不離本末空<br>　分別四無畏　　無我度無極<br>　思惟內外身　　分別空無慧<br>　不觀有吾我　　法意度無極<br>　生遇賢聖樂　　八解無所著<br>　不興眾想念　　如幻度無極<br>　正法無男女　　意由思想生<br>　深法不可見　　惡露度無極<br>　分身無量形　　復還合為一<br>　無能覺知者　　身密度無極<br>　如來眾相具　　色身遊世間<br>　神足而教化　　無猗度無極<br>　凡夫未入學　　不觀內外身<br>　聖慧甚深妙　　相好度無極<br>　本從神足起　　意法無高下<br>　菩薩無形觀　　安樂度無極<br>　禪定無念待　　息心無所著<br>　遊戲八解池　　至誠度無極<br>　人知五苦法　　仰修無為道<br>　六通無漏法　　賢聖度無極<br>　神通遊世間　　常習聖賢律<br>　不觀內外法　　無名度無極<br>　習行無憍慢　　不懷顛倒心<br>　不起諸結縛　　無穢度無極<br>　若復死尸觀　　不念淨不淨<br>　內外無所著　　無慢度無極<br>　威儀如法律　　舉動不虛妄<br>　眾智自衛護　　無對度無極<br>　無身為道要　　不為塵所染<br>　坐臥心常定　　自守度無極<br>　聖人愍念俗　　為雨甘露法<br>　演暢無量慧　　受化度無極<br>　博施多恩惠　　覺觀除心本<br>　蠲除苦惱患　　挌戰度無極<br>　心念無量法　　示現無量變<br>　尋憶通慧本　　奮迅度無極<br>　內法無所念　　甯陞~塵染<br>　以彼無生智　　從願度無極<br>　眾定自瓔珞　　眼識不起想<br>　彼亦不自有　　無移度無極<br>　修習眾智慧　　解脫度知見<br>　欲飲不死漿　　甘露度無極<br>　淨觀無貪著　　慧度空無異<br>　分別四道果　　流轉度無極<br>　猶如有士夫　　堪忍受塵勞<br>　心慧無塵染　　隨願度無極<br>　相相各有報　　非有行有法<br>　超越四禪行　　生盡度無極<br>　前世由本行　　無恚怒於人<br>　自然離八難　　超越度無極<br>　常人之所念　　合會有別離<br>　非聖弘誓心　　分別度無極<br>　以無照本有　　徹睹無有外<br>　形累自然滅　　無見度無極<br>　往詣虛空界　　速疾無所礙<br>　不念中間法　　應律度無極<br>　了本為一法　　志趣各有別<br>　隨世染其色　　解縛度無極<br>　分別三毒本　　行盡乃應行<br>　知本非我有　　身本度無極<br>　心遊得自在　　觀慾如熾然<br>　消滅五道趣　　清涼度無極<br>　無願在三有　　貪著五欲法<br>　永離八無閑　　言說度無極<br>　起滅無有定　　總持不忽忘<br>　一切智慧足　　博聞度無極<br>　受慧有四品　　他覺自不知<br>　緣是逮七空　　捷疾度無極<br>　佛道難究盡　　非心所能測<br>　悉知無道觀　　七覺度無極<br>　分別三十七　　如來聖道徑<br>　一意不起想　　名身度無極<br>　包識遠近法　　不念無礙道<br>　十號一一異　　無數度無極<br>　講授深要法　　心不懷怯弱<br>　不願求無相　　智力度無極<br>　入正八等慧　　不壞空性行<br>　內自思惟法　　逮果度無極<br>　名色若干變　　愛入塵勞病<br>　不能達本無　　善察度無極<br>　十法空無變　　意念縛著想<br>　不念去外入　　限齊度無極<br>　愍念世苦人　　憂畏無端數<br>　建立權方便　　現化度無極<br>　心堅如金剛　　非有為能壞<br>　灌以甘露法　　深要度無極<br>　本因虛空慧　　解脫無所礙<br>　智明去塵垢　　見聞度無極<br>　知奉賢聖律　　戒聞慧定心<br>　道意志力強　　無闕度無極<br>　知身本無形　　煎熬生死法<br>　澹然歸虛寂　　解縛度無極<br>　智者隨俗變　　終不著更樂<br>　除結斷苦本　　尊上度無極<br>　人中世雄師　　行過無量世<br>　至誠不懷欺　　言應度無極<br>　心念不思議　　究盡深法藏<br>　分別如來界　　道覺度無極<br>　如來十句義　　各各無形相<br>　寂然無音聲　　授決度無極<br>　觀身空無形　　清淨無所染<br>　增上本無法　　行盡度無極<br>　如來授記[<a href='javascript:showpic("../fontimg/031017.gif")'>卄/別</a>]　　如如不變易<br>　不見生滅本　　本淨度無極<br>　正覺所教授　　不捨一切眾<br>　盡令得覆護　　無比度無極<br>　為人作橋梁　　究盡一切法<br>　漸漸入深藏　　離苦度無極<br>　教化眾生類　　不離法境界<br>　進趣於道場　　自守度無極<br>　眾生所歸趣　　盡向於道門<br>　眾智自在慧　　無患度無極<br>　與世作炬明　　為眾生作眼<br>　令知所歸趣　　大道度無極<br>　十力所現世　　拔斷憂苦人<br>　智慧壞諸有　　神慧度無極<br>　樂在閑靜處　　修習本所行<br>　能變現眾生　　徑路度無極<br>　於無量劫中　　守苦不捨苦<br>　具足十法寶　　無離度無極<br>　觀定如空等　　普能有所照<br>　自觀復觀彼　　等性度無極<br>　觀諸佛剎土　　眾智自瓔珞<br>　遍遊十方界　　寂然度無極<br>　復有無量法　　如來所宣暢<br>　消滅非法本　　牢固度無極<br>　眾生應受化　　聞法便得寤<br>　斯等宿識利　　捷疾度無極<br>　一切諸法本　　非有亦不無<br>　道從無想生　　八法度無極<br>　智慧照無量　　如師子無畏<br>　觀見無常法　　無生度無極<br>　說法不有說　　度人無有度<br>　善權過百劫　　無染度無極<br>　不沒亦不盡　　照曜一切人<br>　宣暢如來慧　　無欲度無極<br>　說法無法想　　不見吾我人<br>　大慈度有無　　轉輪度無極<br>　眾鳥樂于池　　青蓮芙蓉間<br>　禪寂永除想　　無事度無極<br>　說法有三事　　除其本末空<br>　度此無量界　　無猗度無極<br>　念察人根源　　觀彼心識意<br>　不離菩薩誓　　畢竟度無極<br>　隨時行方便　　不以苦經心<br>　永捨增減意　　如法度無極<br>　幻術著眼識　　不見有出生<br>　耳識聞彼聲　　解空度無極<br>　若彼大幻師　　現化諸飲食<br>　鼻識而分別　　香熏度無極<br>　如化之所造　　其義不可思<br>　欲得究盡者　　味識度無極<br>　本我造更樂　　身想諸法本<br>　攝意自然伏　　權現度無極<br>　以清淨音響　　周遍十方界<br>　戒德香亦爾　　無犯度無極<br>　幻術不真實　　誑惑愚癡等<br>　導引真實法　　真際度無極<br>　推尋眾生根　　非聖無能測<br>　權化大聖人　　立教度無極<br>　清淨如蓮華　　終不受塵垢<br>　越次眾行表　　撿意度無極　</p><p class='juan'>
菩薩瓔珞經卷第六</p>
</body></html>
