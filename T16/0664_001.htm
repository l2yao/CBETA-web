<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p><p></li><p><b>　　<A NAME="n173"></A>No. 664 [Nos. 663, 665]</b><p><b>　　<A NAME="n174"></A>合部金光明經序</b><p>金光明經者。教窮滿字。金鼓擊於夢中。理極真空。寶塔踊於地上。三身果備。酬昔報之無虧。十地因圓。顯曩修之具足。所以經王之號。得稱於斯。將知能弘贊人。其位難量者也<p>大興善寺沙門釋寶貴者。即近周世道安神足。伏膺明匠。寔曰良才。翫閱群經。未嘗釋手。可謂瞿曇身子。孔氏顏淵者焉。然貴睹昔晉朝沙門支敏度。合兩支兩竺一白五家首楞嚴五本。為一部作八卷。又合一支兩竺三家維摩三本。為一部作五卷。今沙門僧就又合二讖羅什耶舍四家大集四本。為一部作六十卷。非止收涓添海。亦是聚芥培山。諸此合經文義宛具。斯既先哲遺蹤。貴遂依承。以為規矩。而金光明。見有三本。初在涼世。有曇無讖。譯為四卷。止十八品。其次周世。闍那崛多。譯為五卷。成二十品。後逮梁世。真諦三藏。於建康譯。三身分別。業障滅。陀羅尼最淨地。依空滿願等四品。足前出沒。為二十二品。其序果云。曇無讖法師。稱金光明經。篇品闕漏。每尋文揣義。謂此說有徵。而讎校無指。永懷寤寐。寶貴每歎。此經祕奧。後分云何。竟無囑累舊雖三譯。本疑未周。長想梵文。願言逢遇<p>大隋馭寓。新經即來。帝敕所司。相續[<a href='javascript:showpic("../fontimg/044009.gif")'>番*飛</a>]譯。至開皇十七年。法席小間。因勸請<p>北天竺揵陀羅國三藏法師。此云志德。重尋後本。果有囑累品。復得銀主陀羅尼品。故知法典源散。派別條分。承注末流。理難全具。賴三藏法師。慧性沖明。學業優遠。內外經論。多所博通。在京大興善寺。即為[<a href='javascript:showpic("../fontimg/044009.gif")'>番*飛</a>]譯。并前先出。合二十四品。寫為八卷。學士成都費長房筆受。通梵沙門日嚴寺釋彥琮校練。寶珠既足。欣躍載深。願此法燈。傳之永劫<p class='juan'>
</p>
<p><b>　　<A NAME="n176"></A>合部金光明經序品第一</b><p><span class='byline'>　　　　隋沙門釋寶貴合北涼三藏曇無讖譯</span><br><p>如是我聞。一時佛在王舍大城耆闍崛山。是時如來遊於無量甚深法性諸佛行處。過諸菩薩所行清淨。是金光明諸經之王。若有聞者。則能思惟無上微妙甚深之義。如是經典。常為四方四佛世尊之所護持<p class='lg'>　東方阿[<a href='javascript:showpic("../fontimg/041309.gif")'>門@(人/(人*人))</a>]　　南方寶相　　西無量壽<br>　北微妙聲　</p><p>我今當說懺悔等法。所生功德為無有上。能壞諸苦盡不善業<p class='lg'>　一切種智　　而為根本　　無量功德<br>　之所莊嚴　　滅除諸苦　　與無量樂<br>　諸根不具　　壽命損減　　貧窮困苦<br>　諸天捨離　　親厚鬥訟　　王法所加<br>　各各忿諍　　財物損耗　　愁憂恐怖<br>　惡星災異　　眾邪蠱道　　變怪相續<br>　臥見惡夢　　晝則愁惱　　當淨洗浴<br>　聽是經典　　至心清淨　　著淨潔衣<br>　專聽是經　　甚深行處　　是經威德<br>　能悉消除　　如是諸惡　　令其寂滅<br>　護世四王　　將諸官屬　　并及無量<br>　夜叉之眾　　悉來擁護　　是持經典<br>　大辯天神　　尼連河神　　鬼子母神<br>　地神堅牢　　大梵尊天　　三十三天<br>　大神龍王　　緊那羅王　　迦樓羅王<br>　阿修羅王　　與其眷屬　　悉共至彼<br>　擁護是人　　晝夜不離　　我今所說<br>　諸佛世尊　　甚深祕密　　微妙行處<br>　億百千劫　　甚難得值　　若得聞經<br>　若為他說　　若心隨喜　　若設供養<br>　如是之人　　於無量劫　　常為諸天<br>　八部所敬　　如是修行　　生功德者<br>　得不思議　　無量福聚　　亦為十方<br>　諸佛世尊　　深行菩薩　　之所護持<br>　著淨衣服　　以上妙香　　慈心供養<br>　常不遠離　　身意清淨　　無有垢穢<br>　歡喜悅豫　　深樂是典　　若得聽聞<br>　當知善得　　人身人道　　及以正命<br>　若聞懺悔　　執持在心　　是上善根<br>　諸佛所讚　</p><p><b>　　<A NAME="n177"></A>金光明經壽量品第二</b><p>爾時王舍城中有菩薩摩訶薩。名曰信相。已曾供養過去無量億那由他百千諸佛種諸善根。是信相菩薩作是思惟。何因何緣。釋迦如來壽命短促方八十年。復更念言。如佛所說有二因緣壽命得長。何等為二。一者不殺。二者施食。而我世尊。於無量百千億那由他阿僧祇劫。修不殺戒具足十善。飲食惠施不可限量。乃至己身骨髓血肉。充足飽滿飢餓眾生。況餘飲食。大士如是至心念佛。思是義時其室自然廣博。嚴事。天紺琉璃種種眾寶。雜廁間錯以成其地。猶如如來所居淨土。有妙香氣過諸天香。煙雲垂布遍滿其室。其室四面各有四寶上妙高座自然而出。純以天衣而為敷具。是妙座上各有諸佛。所受用華眾寶合成。於蓮華上有四如來<p class='lg'>　東方名阿[<a href='javascript:showpic("../fontimg/041309.gif")'>門@(人/(人*人))</a>]　　南方名寶相<br>　西方無量壽　　北方微妙聲　</p><p>是四如來自然而坐師子座上放大光明。照王舍城及此三千大千世界。乃至十方琲e沙等諸佛世界。雨諸天華作天伎樂。爾時三千大千世界所有眾生。以佛神力受天快樂。諸根不具即得具足。舉要言之。一切世間所有利益。未曾有事悉具出現<p>爾時信相菩薩。見是諸佛及希有事歡喜踊躍。恭敬合掌向諸世尊。至心念佛作是思惟釋迦如來無量功德。唯壽命中心生疑惑。云何如來壽命如是方八十年<p>爾時四佛以正遍知告信相菩薩。善男子。汝今不應思量如來壽命短促。何以故。善男子。我等不見諸天世人魔眾梵眾沙門婆羅門人及非人有能思算如來壽量知其齊限。惟除如來。時四如來將欲宣暢釋迦文佛所得壽命。欲色界天諸龍鬼神乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽。及無量百千億那由他菩薩摩訶薩。以佛神力悉來聚集信相菩薩摩訶薩室。爾時四佛於大眾中。略以偈喻說釋迦如來所得壽量。而作頌曰<p class='lg'>　一切諸水　　可知幾渧　　無有能數<br>　釋尊壽命　　諸須彌山　　可知斤兩<br>　無有能量　　釋尊壽命　　一切大地<br>　可知塵數　　無有能算　　釋尊壽命<br>　虛空分界　　尚可盡邊　　無有能計<br>　釋尊壽命　　不可計劫　　億百千萬<br>　佛壽如是　　無量無邊　　以是因緣<br>　故說二緣　　不害物命　　施食無量<br>　是故大士　　壽不可計　　無量無邊<br>　亦無齊限　　是故汝今　　不應於佛<br>　無量壽命　　而生疑惑(自下五行丹本無)　</p><p>爾時信相菩薩摩訶薩。聞是四佛宣說如來壽命無量。深心信解歡喜踊躍。說是如來壽命品時。無量無邊阿僧祇眾生。發阿耨多羅三藐三菩提心。時四如來忽然不現(下崛多譯補)<p>爾時信相菩薩。彼諸佛邊聞說釋迦牟尼世尊壽量已。白彼諸佛言。諸世尊。云何彼釋迦牟尼如來。顯示如是短少壽量。如是語已。彼諸世尊告信相菩薩言。然彼釋迦牟尼如來。五濁世時出現於世壽百歲生中。於下信解眾生。少善根眾生。我見眾生見命見。養育富伽羅見邪見。我我所執著等中。為利益諸凡夫眾生。及外道尼乾陀。波梨婆闍迦等故。世尊釋迦牟尼如來。顯示如是短少壽量成熟眾生。善男子。然彼釋迦牟尼如來。顯示如是短少壽量。彼等眾生。若知如來入涅槃已。發生苦想希有想未曾有想憂愁想。速當受如是等修多羅。當持讀誦。當不毀謗。是故如來顯示如是短少壽量。彼等眾生若見如來不入涅槃。不生希有想憂愁想未曾有想。彼當不受如來所說諸修多羅。亦當不持讀誦。所以者何。謂常見故。善男子。譬如有一丈夫。父母多有錢財果報。然彼丈夫諸子知財聚已。不生希有想未曾有想。所以者何。謂多果報故。善男子。如是如是。彼等眾生。若知如來不入涅槃已。不生希有想未曾有想難得想。所以者何。謂常見故。善男子。譬如有一丈夫。父母貧窮少有果報。彼等或詣王及王大臣家中。彼於彼處見滿倉庫種種眾寶。彼於彼處得希有行得未曾有想。當生難得想。亦為彼財聚故。勤劬發精進意。欲得彼財聚故。所以者何。謂少果報故。善男子。如是如是。彼等眾生若見如來已入涅槃。當得希有得未曾有當生苦想。於無量時諸佛世尊乃出於世。譬如優曇婆羅華於無量時乃出於世。如是如是。諸佛世尊於無量時乃當出世。彼等眾生得希有行。得未曾有當得踊躍。彼等見如來已則當信向。若聞如來實語言時。當受如是等修多羅當不違競。善男子。以是義故。如來不久住世速當涅槃。善男子。諸佛世尊如是方便善巧成熟眾生。爾時彼等諸佛世尊隱沒不現<p>爾時信相菩薩與無量百千菩薩。及無量俱致那由多百千眾生。詣耆闍崛山釋迦牟尼如來正遍知所。到已頂禮佛足卻住一面。住一面已信相菩薩摩訶薩。白佛如上所說諸事。乃至彼等諸佛世尊。詣耆闍崛山釋迦牟尼如來所。到已各各隨方。各各於座而坐。爾時彼等諸佛世尊。各各告侍者菩薩言。汝善男子。去詣釋迦牟尼如來所。到已為我等問訊。少病輕起氣力安樂行不。復作是言。善哉釋迦牟尼如來。今欲說金光明法本。我等當隨喜<p>爾時彼等諸菩薩摩訶薩。詣釋迦牟尼如來所到已頂禮釋迦牟尼如來足。禮已卻住一面。住一面已彼等諸菩薩摩訶薩白佛言。世尊。四方四佛世尊問訊。世尊。少病輕起氣力安樂行不。復作是言。善哉世尊。願說金光明修多羅法本。為諸眾生利益安樂故。乃至除滅飢儉等故<p>爾時世尊釋迦牟尼如來。讚諸菩薩眾言。善哉善哉。善男子。汝等乃能為諸眾生勸請如來。爾時世尊而說偈言<p class='lg'>　我不離此山　　常說此經寶<br>　成熟眾生故　　示現般涅槃<br>　凡夫染著見　　不信我所說<br>　彼等成熟故　　我現般涅槃　</p><p>是時大會有婆羅門。姓憍陳如。名曰聖記。在於眾中諦心安坐。無量百千婆羅門眾。前後圍遶而共恭敬供養如來。聞佛世尊壽命八十應般涅槃涕淚悲泣。與於百千婆羅門眾。俱從坐起頂禮佛足白言。世尊。若佛如來憐愍利益一切眾生。大慈大悲欲令皆悉得大安樂。為眾生作真實父母。最上無等及無等等。為世間作歸依覆護。令諸眾生快樂清涼。如淨滿月作大光明。如日照於優陀延山。若佛世尊等觀眾生如羅[<a href='javascript:showpic("../fontimg/023523.gif")'>目*侯</a>]羅。願佛為我施一恩德。是時如來默然不答。於此會中有栗車毘國王童子。名曰一切眾生喜見。在大眾中具足辭辯善能問答。是時王子承佛神力。語婆羅門憍陳如言。大婆羅門。汝於世尊求何恩德。我能為汝施如意恩。婆羅門言。善哉王子。我等願欲恭敬供養世尊之身。是故欲得如來舍利是芥子許。所以者何。如我所聞若善男子及善女人。恭敬供養如來舍利。六天帝主富貴安樂必得無窮。是時王子即便答言。大婆羅門。汝一心聽。若欲願求無量功德及六天報。此金光明諸經之王。難思難解福報無窮。聲聞緣覺所不能知。此經攝持如是功德。無邊福報不可思議。我今為汝略說之耳。婆羅門言。善哉王子。如是金光明微妙經典功德無邊難解難覺。乃至如此不可思議。我等邊國婆羅門等作如此說。若善男子及善女人。得佛舍利如芥子許置小塔中。暫時禮拜恭敬供養功德無邊。是人命終作六天主。受上妙樂不可窮盡。汝今云何而不願樂供養舍利求此報耶。如是王子。以是因緣我今從佛欲求一恩<p>是時王子即以偈答婆羅門言<p class='lg'>　設河駛流中　　可生拘物華<br>　世尊身舍利　　畢竟不可有<br>　假使烏赤色　　拘枳羅白形<br>　世尊真實身　　不可成舍利<br>　設使閻浮樹　　能生多羅果<br>　佉受羅樹等　　轉生菴羅實<br>　如來身無滅　　不可生舍利<br>　設使龜毛等　　可以為衣裳<br>　佛身非虛妄　　終無有舍利<br>　假令蚊蚋腳　　可以作城樓<br>　如來寂靜身　　無有舍利事<br>　假令水蛭蟲　　口中生白齒<br>　如來解脫身　　終無繫縛色<br>　兔角為梯橙　　從地得昇天<br>　邪思惟舍利　　功德無是處<br>　鼠登兔角梯　　蝕月除修羅<br>　依舍利盡惑　　解脫無是處<br>　如蠅大醉酒　　不能造窠穴<br>　於佛無正行　　不能至三乘<br>　如驢但飽食　　終無有伎能<br>　歌舞令他樂　　凡夫二乘等<br>　能說及能行　　自他無是處<br>　假使烏與鴟　　同時一樹栖<br>　和合相愛念　　如來真實體<br>　舍利虛妄身　　俱有無是處<br>　如波羅奈葉　　不能遮風雨<br>　於佛起虛妄　　生死終不滅<br>　如海大舶船　　具足諸財寶<br>　新生女人力　　執持無是處<br>　法身無邊際　　不淨地煩惱<br>　不能攝如來　　其義亦如是<br>　譬如諸鳥雀　　不能銜香山<br>　煩惱依法身　　不為煩惱動<br>　如是如來身　　甚深難思量<br>　若不如法觀　　所願不成就　</p><p>時婆羅門聞此義已。即便說偈答王子言<p class='lg'>　善哉善哉　　汝真佛子　　大吉祥人<br>　善巧方便　　於理不動　　已獲正記<br>　王子聽我　　今次第說　　度世依處<br>　佛德難思　　如來境界　　無能知者<br>　一切諸佛　　不與他共　　一切諸佛<br>　本來寂靜　　一切諸佛　　所修行同<br>　一切諸佛　　後際常住　　一切諸佛<br>　同共一體　　如是等義　　是如來法<br>　如來真身　　非所造作　　所以者何<br>　諸佛無生　　金剛不毀　　內外無礙<br>　示現身相　　隨化眾生　　如來大仙<br>　無有色像　　如是身者　　非於血肉<br>　云何而得　　有於舍利　　為化眾生<br>　方便示現　　一切正覺　　真法為身<br>　法界清淨　　是名如來　　王子當知<br>　佛身如是　　如如來說　　如是之義<br>　我已聞知　　為請如來　　廣演分別<br>　真實之義　　故求舍利　　開方便門　</p><p>是時會中三萬二千天子。聞說如來如是甚深壽量義已。一切皆於無上菩提。發堅固心歡喜踊躍。異口同音說偈讚言<p class='lg'>　一切如來　　不般涅槃　　一切諸佛<br>　身無破壞　　但為成熟　　諸眾生故<br>　方便勝智　　示現涅槃　　前際如來<br>　不可思議　　後際如來　　常無破壞<br>　中際如來　　種種莊嚴　　眾生法界<br>　皆為利他　</p><p>是時信相菩薩從諸如來及二大士。聞說釋迦壽命義已。得滿所願心無疑惑。踊躍歡喜身心快樂內外遍滿<p>爾時復有無量阿僧祇等諸眾生類聞說是義。於無上道皆得發心。時四如來忽然不現。是大會中惟釋迦在<p><b>　　<A NAME="n178"></A>金光明經三身分別品第三</b><p><span class='byline'>　　　　梁三藏真諦譯</span><br><p>爾時虛空藏菩薩摩訶薩。在大眾中從座而起。偏袒右肩右膝著地。合掌恭敬頂禮佛足。以上微妙金寶之華寶幢幡蓋悉以供養。而白佛言。世尊。云何菩薩摩訶薩於諸如來如法正修行<p>佛言。善男子。諦聽諦聽善思念之。吾當為汝分別解說。善男子。菩薩摩訶薩。一切如來有三種身。菩薩摩訶薩皆應當知。何者為三。一者化身。二者應身。三者法身。如是三身攝受阿耨多羅三藐三菩提<p>云何菩薩了別化身。善男子。如來昔在修行地中。為一切眾生修種種法。是諸修法至修行滿。修行力故而得自在。自在力故隨眾生心。隨眾生行。隨眾生界。多種了別不待時不過時。處所相應。時相應。行相應。說法相應。現種種身。是名化身<p>善男子。是諸佛如來。為諸菩薩得通達故說於真諦。為通達生死涅槃一味故。身見眾生怖畏歡喜故。為無邊佛法而作本故。如來相應如如如如智願力故。是身得現具足三十二相八十種好項背圓光。是名應身<p>善男子。云何菩薩摩訶薩了別法身。為欲滅除一切諸煩惱等障。為欲具足一切諸善法故。惟有如如如如智。是名法身。前二種身是假名有。是第三身名為真有。為前二身而作本故。何以故。離法如如。離無分別智。一切諸佛無有別法。何以故。一切諸佛智慧具足故。一切煩惱究竟滅盡故。得清淨佛地故。是故法如如如如智。攝一切佛法故<p>復次善男子。一切諸佛利益自他至於究竟。自利益者是法如如。利益他者是如如智。於自他利益處。而得自在種種無邊用故。是故分別佛法無量無邊種種故。善男子。譬如依妄想思惟。說種種煩惱。說種種業。說種種果報。依如是法如如如如智。說種種佛法。說種種緣覺法。說種種聲聞法。依法如如。依如如智。一切佛法得自在成就。是為第一不可思議。譬如畫空作莊嚴具亦難思議。如是於法如如如如智。攝成佛法亦難思議<p>善男子。云何法如如如如智。二種無分別而得自在事。善男子。譬如如來已般涅槃。願自在故種種事未盡。故如是法。如如如如智。而得自在事<p>復次菩薩摩訶薩入無心定。依前願力從禪定起事。如是二法無有分別得自在事故。善男子。譬如日月無有分別。亦如水鏡無有分別。光明亦無分別。三種和合故得有影。如是法如如如如智。亦無分別。以願自在故眾生有感。故應化二身。如日月影和合出生。復次善男子。譬如無量無邊水鏡。依於光故空影得現種種異相。空者即是無相<p>善男子。如是受化之眾諸弟子等是法身影。以願力故應於二身現種種相貌。於法身地無有異相。善男子。依此二身一切諸佛說有餘涅槃。依法身者說無餘涅槃。何以故。一切餘究竟盡故。依此三身一切諸佛說無住處涅槃。何以故。為二身故不住涅槃。離於法身無有別佛。何故二身不住涅槃。二身假名不實念念滅不住故。數數出現以不定故。法身不爾。是故二身不住涅槃。法身者不二。是故不住於般涅槃。依三身故說無住涅槃。善男子。一切凡夫為三相故。有縛有障遠離三身不至三身。何者為三。一者思惟分別相。二者依他起相。三者成就相。如是諸相不能解故不能滅故。不能淨故。是故不得至於三身。如是三相能解能滅能淨。是故諸佛具足三身。善男子。諸凡夫人未能拔除於三心故。遠離三身不能至故。何者為三。一者起事心。二者依根本心。三者根本心。依諸伏道起事心盡。依法斷道依根本心盡。依勝拔道根本心盡。起事心滅故得顯化身。依根本心滅故得顯應身。根本心滅故得至法身。是故一切如來具足三身。善男子。一切諸佛於第一身與諸佛同事。於第二身與諸佛同意。於第三身與諸佛同體。善男子。是初佛身隨眾生意。有多種故現種種相。是故說多。是第二佛身弟子一意。故現一相。是故說一。是第三佛身過一切種相。非執相境界。是故說名不一不二。善男子。是第一身。依於應身。是故得顯。是諸應身依於法身。故得顯現。是法身者是真實有。無依處故。善男子。如是三身以有義故而說於常。以有義故說於無常。化身者睌鄋k輪。處處如如方便相續不斷故。是故說常。非是本故。具足之用不顯現故。故說無常。應身者從無始生死相續不斷。一切諸佛不共之法能攝持故。眾生未盡。用亦不盡故。是故說常。非是本故。以具足用不顯現故。故說無常。法身者非是行法。無有異異。是自本故猶如虛空。是故說常。善男子。離無分別智更無勝智。離法如如無勝境界。是法如如如如智。是二種如如如如不一不異。是故法身。慧清淨故。滅清淨故。是二清淨。是故法身具足清淨。復次善男子。分別有四種身。有化身非應身。有應身非化身。有化身亦應身。有非化身亦非應身。何者化身非應身。如來已般涅槃。以願自在故。如是之身即是化身。何者應身非化身。是地前身。何者化身亦應身。住有餘涅槃如來之身。何者非化身非應身。是如來法身。善男子。是法身者二無所有顯現故。何者名為二無所有。於此法身相及相處。二皆是無。非有非無。非一非二。非數非非數。非明非闇。如是如如智。不見相及相處。不見非有非無。不見非一非異。不見非數非非數。不見非明非闇。是故境界清淨智慧清淨。不可分別無有中間。為滅道本故。於此法身顯現如來。善男子。是身因緣境界處所。果依於本難思量故。若了義說是身即是大乘。是如來性。是如來藏。依於此身得發初心。修行中心而得顯現。不退地心亦皆得現。一生補處心。金剛之心。如來之心。而悉顯現。無量無邊如來妙法皆悉顯現。依此法身不可思議摩訶三昧而得顯現。依此法身得現一切大智。是故二身依於三昧依於智慧而得顯現。如此法身。依於自體說常說實。依大三昧故說於樂。依於大智故說清淨。是故如來常住自在安樂清淨。依大三昧一切禪定首楞嚴等。一切念處大法念等。大慈大悲。一切陀羅尼。一切六神通。一切自在。一切法平等攝受。如是佛法皆悉出現。依此大智佛大十力四無所畏四無礙辯。一百八十不共之法。一切希有不可思議法皆悉顯現。譬如依如意寶珠出無量無邊種種諸寶悉皆得現。如是依大三昧寶。依大智慧寶。出種種無量無邊諸佛妙法之寶。善男子。如是法身三昧智慧。過一切相不著於相。不可分別非常非斷。是名中道。雖有分別無體分別。雖有三數而無三體。不增不減猶如夢幻。亦無所執亦無能執。法體如如是解脫處。過死王境界。越生死闇。一切眾生不能修行所不能至。一切諸佛菩薩之所住處。善男子。譬如有人願欲得金處處求覓即見金礦。既得見已即便破礦。選擇取金以內爐中。加以銷治得清淨金。隨意迴轉作諸鐶釧種種嚴具。雖復諸用金性不改。若善男子善女人。求勝解脫修行世善。得見如來及弟子眾。得親近已而白佛言。世尊。何者為善。何者不善。何者正修行。而得清淨離於不淨。諸佛如來及弟子眾如是思惟。是善男子善女人。欲求清淨欲聽正法。如是知已即說正法。是善男子善女人。已聞正法正念憶持發心修行。得精進力破懶惰障。破懶惰障已滅除一切罪障。破罪障已於菩薩學處破無尊重障。破無尊重障已破掉悔心。破掉悔心已入於初地。依於初地拔利益障。拔利益障已得入二地。依於二地破不逼惱困苦障。破此障已入於三地。依此三地破心軟淨障。破心軟淨障已入於四地。依此四地破善方便障。破善方便障已入於五地。依此五地破見真俗障。破見真俗障已入於六地。依此六地破見行相障。破見行相障已入於七地。依此七地破不見滅相障。破不見滅相障已入於八地。依此八地破不見生相障。破不見生相障已入於九地。依此九地破六通障。破六通障已入於十地。依此十地破一切所知障。破一切所知障已拔除本心入如來地。如來地者為三種淨故得極清淨。何者為三。一者煩惱淨。二者苦淨。三者相淨。譬如有金鎔銷鍊治既燒打已無復塵垢。為顯金體本清淨故。是金清淨不為無金。譬如水界澄渟清淨無復穢濁。為顯水性清淨。不為無水。如是法身煩惱本起悉皆清淨。是法身清淨不為無體。譬如空中煙雲塵霧皆悉已淨。是空清淨。不為無空。如是法身一切諸苦悉皆滅盡。故說清淨。不為無體。譬如有人於臥寐中夢見大水流泛其身。運手動足逆流而上。以其心力不懈退故。從於此岸得至彼岸。夢既覺已。不見有水彼此之岸。生死妄想既滅盡已。是覺清淨不為無覺。如是法界一切妄想不復更生。故說清淨。不為無體說於清淨。復次善男子。是法身者煩惱障清淨故能現應身。業障清淨故能現化身。智障清淨故能現法身。譬如依空出電依電出光。如是依於法身故出應身。依於應身故出化身。是故性極清淨攝受法身。智慧清淨攝受應身。三昧清淨攝受化身。是三清淨是法如如。是不異如如。一味如如。解脫如如。究竟如如。是故諸佛體一不異。善男子。若有善男子善女人。說於如來是我大師。當知是善男子善女人。悉知悉見如來之身無有別身。善男子。是故於一切境界不正思惟悉除斷故。而於此法無有二相無有分別。聖所修行於如如無二相法中以修行故。如是如是一切種障悉皆除滅。如如一切障滅。如是如是法如如如如智。最得清淨。如如法界智慧清淨。如是如是一切自在具足攝受故。得一切自在者一切諸障悉滅除故。一切種清淨故。是如如智相。如是見者是名聖見。是則名為真實見佛。何以故。如如得見如如故。是故如來見一切如來。何以故。聲聞緣覺已出三界。覓於真境不能知見。如是聖人所不知見。一切凡夫皆生疑惑。顛倒分別不能得度。譬如兔子欲度大海。何以故。不能通達法如如故。復次善男子。一切如來無分別心。於一切法得大自在。無礙清淨智慧見故。是自境界不共他故。是故於無量無邊阿僧祇劫不惜身命難行能行。為得此身。如此之身最上無比。是處最勝不可思議。過言說界。是方寂靜過一切怖畏。善男子。如是知見如如。不生不老不死壽命無限。無有寢臥無有食。身心常在定無有散動。若於如來起諍訟心。則不能得見於如來。如來所說皆能利益。有聽聞者皆蒙解脫。若有惡人惡象惡禽獸等不相逢值。於佛起業果報無邊。一切如來無無記事。一切境界無欲知心。生死涅槃無有異心。如來所記無不決定。諸佛如來四威儀中無非智攝。一切諸法無有不為。慈悲所攝無有不為。利益一切諸眾生者<p>善男子。若有善男子善女人。於此金光明經聽聞信解。不墮地獄餓鬼畜生阿修羅道。常生人天不為下劣。痡o親近諸佛如來聽受正法。常生諸佛清淨國土。何以故。是甚深法得入於耳。是善男子。如來已見已記當得不退阿耨多羅三藐三菩提。是善男子。如是甚深之法得經於耳。當知是人不謗如來。不謗正法。不謗聖僧。一切眾生未種善根令得種故。已種善根令增長成熟故。一切世界所有眾生。皆悉能行六波羅蜜<p>是時虛空藏菩薩。梵釋四王諸天眾等即從坐起。偏袒右肩合掌恭敬。頂禮佛足而白佛言。世尊。若有處處國土講說是金光明微妙經典。於其國土四種利益。何者為四。一者國王軍眾強盛無諸怨敵。離於疾疫壽命修長。吉祥安樂正法興隆。二者輔相大臣和悅無諍王所敬愛。三者沙門婆羅門及國邑人民。修行正法多所利益。年命長遠富逸安樂。於諸福田悉得修立。四者三時之中四大調適。是諸人天增加守護。慈悲平等心無傷害。令一切眾生誠心歸仰。皆悉修行菩提之行。如是四種利益功德。我等皆當處處為作利益。佛言。善哉善哉。善男子。如是如是。汝等應當如是修行如此經典。則法久住於世<p class='juan'>
合部金光明經卷第一</p>
</body></html>
