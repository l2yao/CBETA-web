<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p class='juan'>
入楞伽經卷第十<p><span class='byline'>　　　　元魏天竺三藏菩提留支譯</span><br><p><b>　　<A NAME="n308"></A>總品第十八之二</b></p>
<p class='lg'>　依諸佛住持　　諸願力清淨<br>　受職及三昧　　功德及十地<br>　虛空及兔角　　及與石女兒<br>　分別法如是　　無而說名字<br>　因熏種世間　　非有非無處<br>　能見得解脫　　解於法無我<br>　實體分別名　　他體從因生<br>　我說是成就　　諸經常說是<br>　字句名身等　　於名身勝法<br>　愚癡人分別　　如象沒深泥<br>　天乘及梵乘　　及於聲聞乘<br>　如來及緣覺　　我說如是乘<br>　諸乘不可盡　　有心如是生<br>　心轉滅亦無　　無乘及乘者<br>　心分別及識　　意及於意識<br>　阿梨耶三有　　思惟心異名<br>　命及於煖識　　阿梨耶命根<br>　意及於意識　　是分別異名<br>　心住持於身　　意常覺諸法<br>　識自心境界　　共於識分別<br>　我說愛是母　　無明以為父<br>　識覺諸境界　　是故說名佛<br>　諸使是怨家　　眾和合是陰<br>　無於相續體　　斷彼名無間<br>　二無我煩惱　　及二種無我<br>　不可思議變　　無生死名佛<br>　意相應法體　　我法是內身<br>　若能如是見　　彼不隨妄覺<br>　實無於諸法　　如愚癡分別<br>　依虛妄無法　　云何得解脫<br>　生滅和合縛　　見於有為法<br>　增長於二見　　不失因緣法<br>　芭蕉夢幻等　　是世間如是<br>　惟是一法實　　涅槃離意識<br>　有貪及與瞋　　及有癡無人<br>　從愛生諸陰　　陰有亦如夢<br>　何等夜證法　　何等夜入滅<br>　於此二中間　　我不說一字<br>　內身證於法　　我依如是說<br>　彼佛及我身　　無有說勝法<br>　實有神我物　　五陰離彼相<br>　陰體是實有　　彼陰中無我<br>　各各見分別　　隨煩惱及使<br>　得世間自心　　離苦得解脫<br>　諸因及因緣　　世間如是生<br>　是四法相應　　彼不住我教<br>　非有無生法　　離有無不生<br>　愚云何分別　　從因及諸緣<br>　有無四句離　　若能見世間<br>　爾時轉心識　　即得無我法<br>　諸法本不生　　是故因緣生<br>　諸緣即是果　　果中生於有<br>　果中生二種　　果中應有二<br>　而二中無果　　果中不見物<br>　離於觀可觀　　若見有為法<br>　離心惟是心　　故我說惟心<br>　量實體形相　　離於緣實體<br>　究竟第一淨　　我說如是量<br>　如假名為我　　無實法可見<br>　如是陰陰體　　是假名非實<br>　平等有四種　　相因及於生<br>　無我亦平等　　四修行者法<br>　轉諸一切見　　分別可分別<br>　不見及不生　　故我說惟心<br>　無法亦非無　　離於有無體<br>　真如離於心　　故我說惟心<br>　真如空實際　　涅槃及法界<br>　意生身及心　　故我說惟心<br>　分別依熏習　　種種生種種<br>　眾生心見外　　故我說惟心<br>　可見無外物　　見心種種見<br>　身資生住持　　故我說惟心<br>　諸聲聞盡智　　諸佛如來生<br>　一切辟支佛　　無和合而生<br>　無外諸色相　　自心見外法<br>　覺知於自心　　愚分別有為<br>　愚人不知外　　自心種種見<br>　譬喻遮愚人　　著於四種法<br>　無因無分別　　譬喻五種論<br>　自心體形相　　能知是黠慧<br>　依分別可別　　此是分別相<br>　依止於分別　　分別於現生<br>　一一別和合　　是一種子因<br>　客二法是二　　故人心不生<br>　分別心心法　　住於二界中<br>　現生於諸法　　彼體是虛妄<br>　因依現和合　　故有十二入<br>　依因觀和合　　我不說是法<br>　如鏡中見僧　　眼[<a href='javascript:showpic("../fontimg/065445.gif")'>目*壹</a>]見毛輪<br>　如是依熏心　　愚癡人心見<br>　共分別可別　　而生於分別<br>　如外道分別　　無如是外相<br>　如人不識繩　　而取以為蛇<br>　不識自心義　　分別於外法<br>　而乘於乘體　　離於一二中<br>　以分別於乘　　是自心過失<br>　依何法何體　　分別不能見<br>　不得言彼無　　諸法體如是<br>　依有故言無　　依無故言有<br>　故不得言無　　亦不得言有<br>　即分別分別　　此非彼法體<br>　云何見無體　　而生於分別<br>　色體無色身　　如瓶及疊等<br>　可見是無法　　云何有分別<br>　若分別是迷　　有為法無始<br>　何法迷眾生　　牟尼為我說<br>　諸法無法體　　而說惟是心<br>　不見於自心　　而起於分別<br>　若分別是無　　如愚癡分別<br>　彼法無異體　　而智不能覺<br>　若聖有彼法　　非凡妄分別<br>　若聖妄有彼　　聖愚癡無別<br>　聖人無迷惑　　以得心清淨<br>　愚人無信心　　故分別分別<br>　如母為諸子　　虛空將果來<br>　汝取果莫啼　　兒取種種果<br>　我於諸眾生　　分別種種果<br>　令貪種種說　　離有無朋黨<br>　若本無法體　　非因非從因<br>　本不生始生　　亦無其身體<br>　無身亦非生　　離因緣無處<br>　生滅諸法體　　離因緣處無<br>　略觀察如是　　有無非餘處<br>　從因緣生法　　智者莫分別<br>　說一體二體　　外道愚癡說<br>　世間如幻夢　　不從因緣生<br>　依言語境界　　大乘無上法<br>　我依了義說　　而愚癡不覺<br>　聲聞及外道　　依嫉妒說法<br>　於義不相應　　以依妄覺說<br>　相體及形相　　名是四種法<br>　觀於如是法　　故生於分別<br>　分別一二多　　彼隨梵天縛<br>　日月及諸天　　是見非我子<br>　聖人見正法　　以如實修行<br>　能轉虛妄相　　亦離於去來<br>　此是解脫印　　我教諸佛子<br>　離於有無法　　亦離去來相<br>　轉種種色識　　若滅一切業<br>　不應常無常　　無世間生法<br>　於轉時若滅　　色離於彼處<br>　離於無過失　　業住阿梨耶<br>　色是滅體相　　識中有亦爾<br>　色識共和合　　而不失諸業<br>　若共彼和合　　眾生失諸業<br>　若滅和合業　　無縛無涅槃<br>　若共於彼滅　　生於世間中<br>　色亦共和合　　無差別應有<br>　有別亦無別　　但是心分別<br>　諸法無滅體　　離有無朋黨<br>　假名因緣法　　迭共無差別<br>　如色中無常　　迭共生諸法<br>　離於彼此相　　分別不可知<br>　無有有何成　　如色中無常<br>　若善見分別　　即不起他力<br>　是於他力法　　亦不起分別<br>　若滅於分別　　是滅於我法<br>　於我法中作　　亦謗於有無<br>　是諸謗法人　　於何時中有<br>　是滅我法輪　　不得共彼語<br>　智者不共語　　不共比丘法<br>　已滅於分別　　妄見離有無<br>　見如毛輪幻　　如夢乾闥婆<br>　亦見如陽焰　　時見於有無<br>　彼人不覺佛　　若有人攝彼<br>　彼人墮二邊　　亦壞於餘人<br>　若知寂靜法　　是實修行者<br>　離於有無法　　應攝取彼人<br>　如有處可出　　金銀諸珍寶<br>　無業作種種　　而眾生受用<br>　眾生真如性　　不由於業有<br>　不見故無業　　亦非作業生<br>　諸法無法體　　如聖人分別<br>　而有於諸法　　如愚癡分別<br>　若法無如是　　如愚癡分別<br>　無有一切法　　眾生亦無染<br>　諸法依心有　　煩惱亦如是<br>　生死諸世間　　隨於諸根轉<br>　無明愛和合　　而生於諸身<br>　餘人痤L法　　如愚癡分別<br>　若人法不生　　行者不見根<br>　若諸法是無　　能作世間因<br>　愚人離於作　　自然應解脫<br>　愚聖無差別　　有無云何成<br>　聖人無法體　　以修三解脫<br>　五陰及人法　　有同有異相<br>　諸因緣及根　　我為聲聞說<br>　無因惟於心　　妙事及諸地<br>　內身真如淨　　為諸佛子說<br>　於未來世有　　謗於我法輪<br>　身披於袈裟　　說有無諸法<br>　無法因緣有　　是聖人境界<br>　分別無法體　　妄覺者分別<br>　未來世有人　　噉糠愚癡種<br>　無因而邪見　　破壞世間人<br>　從微塵生世　　而微塵無因<br>　九種物是常　　邪見如是說<br>　從物生於物　　功德生功德<br>　此法異於法　　分別是體是<br>　若本無始生　　世間應有本<br>　我說於世間　　無有於本際<br>　三界諸眾生　　是本無始生<br>　狗駝驢無角　　必應生無疑<br>　眼本無始有　　色及識亦爾<br>　席冠白疊等　　泥團中應生<br>　於疊中無瓶　　蒲中亦無疊<br>　一於一中實　　何故因不生<br>　即命即是身　　是本無始生<br>　此是他說法　　我說諸法異<br>　我領因緣法　　然後遮他法<br>　遮彼邪見者　　後說於自法<br>　故領外道法　　然後說正法<br>　恐諸弟子迷　　立於有無法<br>　從勝人生世　　迦毘羅惡意<br>　為諸弟子說　　諸功德轉變<br>　非實非不實　　非從緣即緣<br>　以無諸因緣　　無實法不生<br>　離於有無法　　離因亦離緣<br>　離於生滅法　　自法離可見<br>　世間如幻夢　　離諸因緣法<br>　立因緣者見　　是故生分別<br>　如禽獸愛水　　乾闥婆毛輪<br>　離於有無法　　離因及於緣<br>　見三有無因　　如是見淨心<br>　何等人無事　　但有於內心<br>　遠離於心事　　不得說惟心<br>　若觀於外事　　眾生起於心<br>　云何心無因　　不得說惟心<br>　真如惟心有　　何人無聖法<br>　有及於非有　　彼不解我法<br>　能取可取法　　若心如是生<br>　此是世間心　　不應說惟心<br>　身資生住持　　若如夢中生<br>　應有二種心　　而心無二相<br>　如刀不自割　　指亦不自指<br>　如心不自見　　其事亦如是<br>　非他非因緣　　分別分別事<br>　五法及二心　　寂靜無如是<br>　能生及於生　　及二種法相<br>　我意無能生　　說法無自相<br>　種種形相體　　若生於分別<br>　虛空兔角等　　彼體無應生<br>　若有諸法相　　應有於外事<br>　以無外分別　　離心更無法<br>　於無始世間　　無有外諸法<br>　以心無生因　　而見於外義<br>　若無因生長　　兔角亦應生<br>　以無因增長　　云何生分別<br>　如現在無法　　如是本亦無<br>　無體體和合　　云何心能生<br>　真如空實際　　涅槃及法界<br>　一切諸法生　　是第一義法<br>　凡夫墮有無　　分別因及緣<br>　無因本不生　　不知於三有<br>　心見於可見　　無始因異見<br>　無始亦無法　　云何見異生<br>　若無物能生　　貧人應多財<br>　云何生無物　　牟尼為我說<br>　此一切無心　　而不無諸法<br>　乾闥婆夢幻　　諸法無因有<br>　無生無體相　　空法為我說<br>　離於和合法　　是不見諸法<br>　爾時空無生　　我說無法相<br>　夢及毛輪幻　　乾闥婆愛水<br>　無因而有見　　世間法亦爾<br>　如是和合一　　離於可見無<br>　非諸外道見　　和合無如是<br>　降伏依無因　　成就於無生<br>　若能成無生　　我法輪不滅<br>　說於無因相　　外道生怖畏<br>　云何為何人　　何處來諸法<br>　何處生於法　　無因而生法<br>　生於無因中　　而無於二因<br>　若能智者見　　爾時轉邪見<br>　說生一切法　　無生為無物<br>　為觀諸因緣　　爾時轉邪見<br>　為有法有名　　為無法無名<br>　而無法不生　　亦非待因緣<br>　名非依於法　　而名非無體<br>　聲聞辟支佛　　外道非境界<br>　住七地菩薩　　彼則無生相<br>　轉於因緣法　　是故遮因義<br>　惟說依於心　　故我說無生<br>　無因生諸法　　離分別分別<br>　離立於有無　　故我說無生<br>　心離於可見　　亦離於二體<br>　轉於依止法　　故我說無生<br>　不失外法體　　亦不取內心<br>　離一切邪見　　此是無生相<br>　如是空無相　　一切應觀察<br>　非生空空法　　本不生是空<br>　諸因緣和合　　生及與於滅<br>　離於和合法　　不生亦不滅<br>　若離和合法　　更無實法體<br>　一體及異體　　如外道分別<br>　有無不生法　　非實生不生<br>　離於諸因緣　　生及與不生<br>　惟是於名字　　彼此迭共鎖<br>　可生體畢無　　差別因緣鎖<br>　離可生無生　　是離諸外道<br>　我說惟是鎖　　而凡夫不知<br>　而可生法體　　離鎖更無別<br>　彼人無說因　　破滅壞諸鎖<br>　如燈了諸物　　鎖亦應能了<br>　若更有別法　　離於鉤鎖體<br>　無體亦不生　　自性如虛空<br>　離於鉤鎖法　　愚癡異分別<br>　此是異不生　　聖人所得法<br>　彼法生不生　　不生是無生<br>　若見諸世間　　即是緣鉤鎖<br>　世誰是鉤鎖　　爾時心得定<br>　無明愛業等　　是內鉤鎖法<br>　幢泥團輪等　　子四大外法<br>　依於他法體　　是從因緣生<br>　非惟鉤鎖體　　不住量阿含<br>　若可生法無　　智何法為因<br>　彼法迭共生　　非是諸因緣<br>　煖濕動及堅　　愚癡分別法<br>　此鉤鎖無法　　是故無體相<br>　如醫師依病　　說治病差別<br>　而論無差別　　依病故差別<br>　我依眾生身　　為說煩惱濁<br>　知諸根及力　　我為愚法說<br>　煩惱根差別　　我教無差別<br>　我惟有一乘　　清涼八聖道<br>　瓶疊冠及角　　兔角無是因<br>　無因依彼生　　而無彼因法<br>　而彼是無法　　汝不得取無<br>　依有因故無　　依無不相應<br>　有法對於無　　是共相待法<br>　若依少有法　　見於少有法<br>　無因見少法　　少法是無因<br>　若彼依餘法　　彼此迭共見<br>　如是無窮過　　少亦無少體<br>　依於色木等　　如幻可見法<br>　如是依止事　　人見有種種<br>　幻師非色等　　非木亦非石<br>　愚癡見如幻　　依止於幻身<br>　依止於實事　　若見於少事<br>　見時無二法　　云何見少事<br>　分別無分別　　而非無分別<br>　若分別無法　　無縛無解脫<br>　以分別無法　　故不生分別<br>　若不生分別　　不得說惟心<br>　種種心差別　　法中無實法<br>　以無實法故　　無解脫世間<br>　無外物可見　　愚癡妄分別<br>　如鏡像現心　　因熏心迷沒<br>　一切法不生　　非有似有生<br>　此一切惟心　　離於諸分別<br>　愚人說諸法　　從因非智者<br>　實體離於心　　聖人心是淨<br>　僧佉毘世師　　裸形婆羅門<br>　及於自在天　　無實墮邪見<br>　無體亦無生　　如空幻無垢<br>　諸佛為何說　　佛為何人說<br>　修行清淨人　　離邪見覺觀<br>　諸佛如法說　　我說亦如是<br>　若一切惟心　　世間何處住<br>　去來依何法　　云何見地中<br>　如鳥虛空中　　依止風而去<br>　不住不觀察　　於地上而去<br>　如是諸眾生　　依分別風動<br>　自心中去來　　如空中飛鳥<br>　見身資生器　　佛說心如是<br>　云何因現見　　惟心為我說<br>　身資生住持　　現見依熏生<br>　無修行者生　　現見生分別<br>　分別境界體　　心依境界生<br>　知於可見心　　不復生分別<br>　若能見分別　　離於覺所覺<br>　名名不相合　　是說有為法<br>　此惟是可覺　　名名不相離<br>　離於知可知　　是說有為法<br>　此惟是可覺　　名名中不離<br>　若人異覺知　　不自覺他覺<br>　五法實法本　　及於八種識<br>　二種無我法　　攝取於大乘<br>　若見知可知　　寂靜見世間<br>　名名中分別　　爾時不復生<br>　作名字分別　　見彼不復生<br>　不見於自心　　是故生分別<br>　四陰無諸相　　彼則無數法<br>　云何色多種　　四大異異相<br>　捨於諸相法　　無諸大及大<br>　若有異色相　　何故陰不生<br>　若見如是相　　不見諸陰入<br>　依境根及識　　故生八種識<br>　依相有三種　　寂滅無如是<br>　阿梨耶意我　　我所及於智<br>　因取於二法　　知彼法即滅<br>　離於彼此法　　若見不相離<br>　世間惟心分　　世尊為我說<br>　不復分別二　　我及於我所<br>　不增長分別　　亦無意識因<br>　離於因及緣　　非物亦非生<br>　分別但是心　　世尊為我說<br>　離於諸因緣　　離能見可見<br>　見自心種種　　可見妄分別<br>　不知自心見　　不覺異心義<br>　無見邪見成　　若於智不見<br>　彼何故不有　　彼人心取有<br>　分別非有無　　故不生有心<br>　不知惟心見　　是故生分別<br>　無分別分別　　是滅已無因<br>　遮四種朋黨　　若諸法有因<br>　此異名字相　　彼人作不成<br>　彼應異自生　　不爾應因生<br>　因緣應和合　　以遮因生法<br>　我遮於常過　　若諸緣無常<br>　是不生不滅　　愚癡無常見<br>　滅相法無法　　不見作於因<br>　故無常生有　　云何人不見<br>　我攝取眾生　　依持戒降伏<br>　智慧滅邪見　　依解脫增長<br>　一切諸世俗　　外道妄語說<br>　依因果邪見　　自法不能立<br>　但成自立法　　離於因緣果<br>　說諸弟子眾　　離於世俗法<br>　惟心可見無　　心見於二種<br>　離可取能取　　亦離於斷常<br>　但有心動轉　　皆是世俗法<br>　不復起轉生　　見世是自心<br>　來者是事生　　去者是事滅<br>　如實知去來　　不復生分別<br>　常無常及作　　亦不作彼此<br>　如是等一切　　是皆世俗法<br>　天人阿修羅　　畜生鬼夜摩<br>　眾生去彼處　　我說於六道<br>　上中下業因　　能生於彼處<br>　善護諸善法　　得勝處解脫<br>　佛說念念生　　生死及於退<br>　為比丘眾說　　何意為我說<br>　心不至第二　　已滅壞不續<br>　我為弟子說　　念展轉生滅<br>　色色分別有　　生及滅即已<br>　分別即是人　　離分別無人<br>　我說於念法　　依彼我說竟<br>　離於取色相　　不生亦不滅<br>　因緣從緣生　　無明真如等<br>　依於二法生　　真如無是體<br>　因緣從緣生　　若爾無異法<br>　從常生於果　　果即是因緣<br>　無異於外道　　因果共相雜<br>　佛及諸佛說　　大牟尼無異<br>　此一尋身中　　苦諦及集諦<br>　滅及於道諦　　我為諸弟子<br>　取三為實者　　取可取邪見<br>　世間出世法　　凡夫人分別<br>　我領於他法　　是故說三法<br>　為遮彼邪見　　莫分別實體<br>　說過無定法　　亦復無心生<br>　實亦不二取　　真如無二種<br>　無明及愛業　　識等從邪生<br>　無窮過不作　　作中不生有<br>　諸法四種滅　　無智者所說<br>　分別二種生　　有物無有物<br>　離於四種法　　亦離四種見<br>　二種生分別　　見者更不生<br>　諸法本不生　　起於智差別<br>　現生於諸法　　平等莫分別<br>　願大牟尼尊　　為我及一切<br>　如法相應說　　離二種二見<br>　我離於邪見　　及諸餘菩薩<br>　常不見有無　　以不見彼法<br>　離外道和雜　　離聲聞緣覺<br>　佛證法諸聖　　為我說不失<br>　顛倒因緣因　　無生及一切<br>　異名諸迷惑　　智者所遠離<br>　譬如雲雨樓　　宮閣及於虹<br>　陽焰毛輪幻　　有無從心生<br>　諸外道分別　　世間自因生<br>　不生真如法　　及與實際空<br>　是諸異法名　　莫分別無物<br>　於色上種種　　莫分別無法<br>　如世間．手．瓜．　　自在．能．破物<br>　如是一切法　　莫分別無法<br>　離色空不異　　亦無生法體<br>　莫分別無異　　分別著邪見<br>　分別可分別　　攝取於諸事<br>　長短方圓等　　是攝分別相<br>　分別是心法　　可分別是意<br>　若能如法知　　離能相可相<br>　外道說不生　　及取於我法<br>　分別如是相　　此二見無差<br>　何意如是說　　若能如是知<br>　彼人入於量　　能解我說法<br>　因見是沈沒　　無生是不依<br>　知是二種義　　故我說無生<br>　諸法無有生　　牟尼為我說<br>　無因不相當　　無有有法雜<br>　無因亦無生　　異因見外道<br>　離有無無法　　是故說惟心<br>　生及於不生　　離法是邪見<br>　說無因無生　　說有是著因<br>　自然無作者　　作者是邪見<br>　方便諸願等　　是見為我說<br>　若諸法是無　　云何生三世<br>　離可取能取　　不生亦不滅<br>　從物見異物　　依彼法生心<br>　諸法不生化　　云何為我說<br>　實有而不知　　是故我說法<br>　牟尼諸法中　　前後自相違<br>　離諸外道過　　離於顛倒因<br>　生及與不生　　大師為我說<br>　離有及於無　　不失於因果<br>　地及於次第　　為說一無相<br>　世間墮二邊　　為諸見迷惑<br>　無生無生等　　不知寂滅因<br>　我無三世法　　我亦不說法<br>　有二畢有過　　諸佛二清淨<br>　諸法空剎那　　無體亦不生<br>　說邪法覆心　　分別非如來<br>　生及與不生　　惟願為我說<br>　云何何等法　　離於境界生<br>　色具足和合　　從於戲論集<br>　聚於外色相　　從分別而生<br>　知於彼法者　　是如實解義<br>　隨順聖人性　　而心不復生<br>　離於一切大　　生法不相應<br>　心虛妄觀大　　觀如是無生<br>　莫分別可別　　智者不分別<br>　分別於分別　　是二無涅槃<br>　立於無生法　　如幻不見法<br>　從幻等因生　　所立諸法破<br>　見心如鏡像　　無始熏習因<br>　似義而無義　　觀諸法亦爾<br>　如鏡中色像　　離於一二相<br>　可見無非無　　諸相亦如是<br>　乾闥婆幻等　　依於因緣觀<br>　如是諸法體　　生非不生法<br>　分別似如人　　二種相而現<br>　說我及於法　　而愚人不知<br>　相違及無因　　聲聞諸羅漢<br>　自成及佛力　　是五種聲聞<br>　時攝及於滅　　第一離第一<br>　是四種無常　　愚無智分別<br>　愚癡墮二邊　　功德及微塵<br>　不知解脫因　　以著有無法<br>　譬如愚癡人　　取指即是月<br>　如是樂名字　　不知我實法<br>　諸大各異相　　無色體相生<br>　而諸大和合　　無大無依大<br>　火能燒諸色　　水能爛諸物<br>　風能動諸色　　云何大相生<br>　色陰及於識　　是法二無五<br>　是諸陰異名　　我說如帝釋<br>　心心數差別　　現轉諸法生<br>　四大彼此別　　色心非從依<br>　依青等有白　　依白有青等<br>　依因果可生　　空有及於無<br>　能作可作作　　寒熱見等見<br>　如是等一切　　妄覺不能成<br>　心意及餘六　　諸識共和合<br>　離於一異體　　生死虛妄生<br>　僧佉毘世師　　裸形自在天<br>　墮有無朋黨　　離於寂靜義<br>　形相貌勝生　　四大生非塵<br>　是外道說生　　四大及四塵<br>　餘者無處生　　外道分別因<br>　愚癡而不覺　　以依有無黨<br>　生共心相應　　死不共相應<br>　清淨實相法　　共智相應住<br>　業及於色相　　五陰境界因<br>　眾生無因體　　無色界不住<br>　佛說法無我　　無色同外道<br>　說無我是斷　　識亦不應生<br>　心有四種住　　無色云何住<br>　內外諸法相　　而識不能行<br>　妄覺者計有　　中陰有五陰<br>　如是無色生　　有而是無色<br>　自然應解脫　　無眾生及識<br>　是外道無疑　　妄覺不能知<br>　若彼處無色　　是故見無色<br>　彼無非立法　　非乘無乘者<br>　識從種子生　　共諸根和合<br>　八種色一分　　於念時不取<br>　色不住於時　　根不共根住<br>　是故如來說　　諸根念不住<br>　若不見色體　　識云何分別<br>　若智不生者　　云何生世間<br>　即生時即滅　　佛不如是說<br>　一時亦不念　　虛妄分別取<br>　諸根及境界　　愚癡非智者<br>　愚癡聞名取　　聖人如實知<br>　第六無依止　　以無因可取<br>　不善知於我　　離於有法過<br>　愚於有無法　　覺者離實智<br>　有為無為我　　愚癡不能知<br>　一中有施法　　異中亦如是<br>　共心中一體　　意識能覺知<br>　若施是心者　　心數是名字<br>　云何離能取　　分別於一異<br>　共因依止見　　業．生．作業等<br>　如火如是說　　相似相似法<br>　如火一時間　　可燒能燒異<br>　如是我依因　　妄覺何不爾<br>　生及與不生　　而心常清淨<br>　妄覺者立我　　何故不說喻<br>　迷於識稠林　　離於真實法<br>　妄覺東西走　　覓神我亦爾<br>　內身修實行　　我是清淨相<br>　如來藏佛境　　妄覺非境界<br>　可取及能取　　差別五陰我<br>　若能知於相　　爾時生真智<br>　外道說意識　　阿梨耶藏體<br>　共於我相應　　我法說不爾<br>　若如實知法　　實諦得解脫<br>　修行於見道　　斷煩惱清淨<br>　心自性清淨　　如來淨法身<br>　是法依眾生　　離於邊無邊<br>　如金及與色　　石性與真金<br>　陶冶人能見　　眾生於陰爾<br>　非人亦非陰　　佛是無漏智<br>　無漏常世尊　　是故我歸依<br>　心自性清淨　　煩惱及意作<br>　共五陰相應　　說中勝者說<br>　心自性清淨　　意等是因緣<br>　彼能作諸業　　故彼二種染<br>　意等客塵法　　煩惱我清淨<br>　彼依煩惱染　　如垢依清淨<br>　如依離於垢　　亦如金離垢<br>　有而不可見　　我離過亦爾<br>　如琴及[<a href='javascript:showpic("../fontimg/045143.gif")'>骨*可</a>]鼓　　種種美妙聲<br>　陰中我亦爾　　愚癡覓一異<br>　地中諸寶藏　　及與清淨水<br>　陰中我亦爾　　實有不可見<br>　心及心數法　　功德陰和合<br>　陰中我亦爾　　無智不能見<br>　如女人胎藏　　雖有而不見<br>　我於五陰中　　無智故不見<br>　如香藥重擔　　火及於諸薪<br>　陰中我亦爾　　無智不能見<br>　一切諸法中　　無常及與空<br>　陰中我亦爾　　無智有不見<br>　諸地及自在　　通及於受位<br>　無上妙諸法　　及餘諸三昧<br>　及諸勝境界　　若陰中無我<br>　而此諸法等　　一切亦應無<br>　有人破壞言　　若有應示我<br>　智者應答言　　汝心應示我<br>　說無真如我　　惟是虛妄說<br>　作比丘業者　　不應共和合<br>　是人立有無　　墮於二朋黨<br>　破壞諸佛法　　彼不住我法<br>　離諸外道過　　焚燒無我見<br>　令我見熾然　　如劫盡火炎<br>　如石蜜蒱桃　　乳酪蘇油等<br>　彼處所有味　　不嘗者不知<br>　取於五種中　　五陰我亦爾<br>　愚癡人不見　　智見得解脫<br>　明等諸譬喻　　心法不可見<br>　何處何因緣　　和合不可見<br>　諸法異體相　　一心不能取<br>　無因亦無生　　虛妄覺者過<br>　實行者見心　　心中不見心<br>　可見從見生　　能見何因生<br>　我姓迦旃延　　首陀會天出<br>　為眾生說法　　趣於涅槃城<br>　是過去行路　　我及彼諸佛<br>　三千修多羅　　說於涅槃法<br>　欲界及無色　　佛不彼成佛<br>　色界中上天　　離欲成菩提<br>　境界非縛因　　因境界是縛<br>　依智斷煩惱　　修行者利劍<br>　有我有幻等　　法有無云何<br>　愚不見如是　　云何有無我<br>　以有作不作　　無因而轉生<br>　一切法不生　　愚癡不覺知<br>　諸因不能生　　諸緣亦不作<br>　彼二不能生　　云何分別緣<br>　先後及一時　　妄覺者說因<br>　虛空瓶弟子　　一切諸物生<br>　佛非有為作　　諸相相莊嚴<br>　是轉輪功德　　非諸佛得名<br>　諸佛是智相　　離諸邪見過<br>　內身是智見　　離諸一切過<br>　聾瞎盲及啞　　老少懷惡人<br>　是等一切人　　名無梵行者<br>　廣大勝妙體　　是轉輪王相<br>　出家或一二　　餘者是放逸<br>　毘耶娑迦那　　及於梨沙婆<br>　迦毘羅釋迦　　我入涅槃後<br>　未來世當有　　如是等出世<br>　我滅後百年　　毘耶娑圍陀<br>　及於般荼婆　　鳩羅婆失羅<br>　然後復更有　　及於毛釐等<br>　次毛釐掘多　　次有無道王<br>　次有刀劍亂　　次刀劍末世<br>　次於末世世　　無法無修行<br>　如是等過未　　如輪轉世間<br>　日火共和合　　焚燒於欲界<br>　復成妙世界　　彼器世間生<br>　四姓及國王　　諸仙人及法<br>　供養大會施　　時法還如本<br>　話笑本如是　　長行及子註<br>　子註復重作　　種種說無量<br>　如是我聞等　　迷沒諸世間<br>　不知真實法　　何者為是非<br>　衣裳如法染　　擣治令潔淨<br>　清泥牛糞等　　壞色而受用<br>　諸香塗身衣　　離於外道相<br>　流通我法輪　　是諸如來相<br>　不漉水不飲　　腰繩及內衣<br>　依時行乞食　　離於下賤家<br>　生於妙天境　　及人中勝處<br>　諸寶相成就　　天人中自在<br>　依法修行者　　生天四天下<br>　多時而受用　　依多貪還滅<br>　正時及三災　　及於二惡世<br>　我及餘正時　　釋迦末世時<br>　釋種悉達他　　八臂及自在<br>　如是等外道　　我滅出於世<br>　如是我聞等　　釋迦師子說<br>　曾有如是事　　毘耶娑說是<br>　八臂那羅延　　及摩醯首羅<br>　說如是等言　　我化作世間<br>　我母名善才　　父名梵天王<br>　我姓迦旃延　　離於諸煩惱<br>　生於瞻波城　　我父及祖父<br>　父名為月護　　從於月種生<br>　出家修實行　　說於千種句<br>　授記入涅槃　　付慧轉法輪<br>　大慧與法勝　　勝與彌佉梨<br>　彌佉無弟子　　於後時法滅<br>　迦葉拘留孫　　拘那含及我<br>　離於諸煩惱　　一切名正時<br>　過彼正法後　　有佛名如意<br>　於彼成正覺　　為人說五法<br>　無二三災中　　過未世亦爾<br>　諸佛不出世　　正時出於世<br>　無人奪有相　　衣裳不割裁<br>　納衣碎破雜　　如孔雀畫色<br>　二寸或三寸　　間錯而補納<br>　若不如是者　　愚人所貪奪<br>　常滅貪欲火　　智水常洗浴<br>　日夜六時中　　如實修行法<br>　如放箭石木　　勢極則還下<br>　放一還下一　　善不善亦爾<br>　一中無多種　　以相無如是<br>　如風取一切　　如田地被燒<br>　若一能作多　　一切無作有<br>　不爾一切失　　是妄覺者法<br>　如燈及種子　　云何多相似<br>　一能生於多　　是妄覺者法<br>　如麻不生豆　　稻不生[<a href='javascript:showpic("../fontimg/072304.gif")'>麩-夫+黃</a>]麥<br>　小麥等種子　　云何一生多<br>　波尼出聲論　　阿叉波太白<br>　末世有梵藏　　說於世俗論<br>　迦旃延作經　　夜婆伽亦爾<br>　浮稠迦天文　　是後末世論<br>　婆梨說世福　　世人依福德<br>　能護於諸法　　王婆離施地<br>　彌迦摩修羅　　阿舒羅等說<br>　迷惑及王論　　末世諸仙現<br>　悉達他釋種　　浮單陀五角<br>　口力及黠慧　　我滅後出世<br>　阿示那三掘　　彌佉羅澡罐<br>　我住阿蘭若　　梵天施與我<br>　汝當未來世　　名大離塵垢<br>　能說真解脫　　是諸牟尼尊<br>　梵天共梵眾　　及餘諸天眾<br>　鹿皮等施我　　還沒自在天<br>　諸雜間錯衣　　及為乞食缽<br>　帝釋四天王　　閑處施與我<br>　說無生及因　　生及與不生<br>　欲成於不生　　是但說言語<br>　若無明等因　　能生於諸心<br>　未生於色時　　中間云何住<br>　即時滅於心　　而更生餘心<br>　色不一念住　　觀何法能生<br>　依於何因緣　　心是顛倒因<br>　彼不能成法　　云何知生滅<br>　修行者合定　　金安闍那性<br>　光音天宮殿　　世間法不壞<br>　住於所證法　　是諸一切佛<br>　如來等智慧　　比丘證於法<br>　及餘所證法　　彼法常不壞<br>　云何虛妄見　　諸法念不住<br>　乾闥婆幻色　　何故念不住<br>　諸色無四大　　諸大何所為<br>　因無明有心　　無始世界習<br>　依生滅和合　　妄覺者分別<br>　僧佉有二種　　從勝及轉變<br>　勝中有於果　　果復成就果<br>　勝是大體相　　說功德差別<br>　因果二種法　　於轉變中無<br>　如水鏡清淨　　諸塵土不染<br>　真如如是淨　　依止於眾生<br>　如興求及蔥　　女人懷胎藏<br>　鹽及鹽中味　　種子云何有<br>　異體不異體　　二體離二法<br>　有法無因緣　　非無於有為<br>　如馬中無牛　　陰中我亦爾<br>　說有為無為　　是法無可說<br>　惡見量阿含　　依邪覺垢染<br>　不覺說有我　　非因不離因<br>　五陰中無我　　取我是過失<br>　一中及異中　　妄覺者不覺<br>　水鏡及眼中　　如見鏡中像<br>　遠離於一異　　陰中我亦爾<br>　可觀及能觀　　禪道見眾生<br>　觀察是三法　　離於邪見法<br>　即滅於知見　　如孔中見空<br>　諸法轉變相　　愚人妄分別<br>　涅槃離有無　　住如實見處<br>　遠離生滅法　　亦離有無體<br>　離能見可見　　觀察轉變法<br>　離諸外道說　　離名相形體<br>　依內身邪見　　觀察轉變法<br>　諸天及地獄　　觸及於逼惱<br>　無有中陰法　　云何依識生<br>　胎卵濕化等　　生於中陰中<br>　眾生身種種　　應觀於去來<br>　離量及阿含　　能生煩惱種<br>　諸外道浪言　　智慧者莫取<br>　先觀察於我　　後觀於因緣<br>　不知有說有　　故石女兒勝<br>　般若離肉眼　　妙眼見眾生<br>　離於有為陰　　妙身體眾生<br>　住好惡色中　　出離縛解脫<br>　妙體住有為　　能見妙法身<br>　在於六趣中　　妄覺非境界<br>　我過於人道　　非餘妄覺者<br>　而無生我心　　何因如是生<br>　如河燈種子　　何不如是說<br>　而識未生時　　未有無明等<br>　離於闇無識　　云何相續生<br>　三世及無世　　第五不可說<br>　是諸佛境界　　妄覺者觀行<br>　行中不可說　　以離智行中<br>　取於諸行中　　智離於行法<br>　依此法生此　　現見是無因<br>　諸緣不可見　　離於無作者<br>　依風火能燒　　因風動能生<br>　風能吹動火　　風還能滅火<br>　愚者不分別　　云何生眾生<br>　說有為無為　　離於依所依<br>　云何成彼法　　風火愚分別<br>　彼此增長力　　彼此法不及<br>　云何而生火　　惟言語無義<br>　眾生是誰作　　而分別如火<br>　能作陰入軀　　意等因能生<br>　如常無我義　　共心常轉生<br>　二法常清淨　　離於諸因果<br>　火不能成彼　　妄覺者不知<br>　心眾生涅槃　　自性體清淨<br>　無始等過染　　如虛空無差<br>　外道邪見垢　　如白象床城<br>　依意意識覆　　大等能清淨<br>　彼人見如實　　見已破煩惱<br>　捨譬喻稠林　　彼人取聖境<br>　知能知差別　　彼分別異體<br>　朦鈍人不覺　　復言不可說<br>　譬如栴檀鼓　　愚人作異說<br>　如栴檀沈水　　諸佛智亦爾<br>　愚人不覺知　　以依虛妄見<br>　中後不受食　　以缽依量取<br>　離口等諸過　　噉於清淨食<br>　此是如法行　　不能知相應<br>　依於法能信　　莫分別邪行<br>　不著世間物　　能取於正義<br>　彼人取真金　　能然於法燈<br>　癡有無因緣　　邪見網分別<br>　一切煩惱垢　　離於貪瞋恚<br>　爾時不復生　　以無一切染<br>　諸如來身手　　而授於佛位<br>　外道迷因果　　餘者迷因緣<br>　及無因有物　　斷見無聖人<br>　受於果轉變　　識及於意識<br>　意從本識生　　識從於意生<br>　一切識從本　　能生如海波<br>　一切從熏因　　隨因緣而生<br>　念差別鉤鎖　　縛自心取境<br>　似於形體相　　意眼等識生<br>　無始來過縛　　依熏生取境<br>　外見心諸法　　遮諸外道見<br>　依彼更生餘　　及依彼觀生<br>　是故生邪見　　及世間生死<br>　諸法如夢幻　　如乾闥婆城<br>　陽焰水中月　　觀察是自心<br>　行差非真如　　正智幻三昧<br>　依首楞嚴定　　及餘諸三昧<br>　入於初地得　　諸通及三昧<br>　智及如意身　　受位入佛地<br>　爾時心不生　　以見世虛妄<br>　得觀地餘地　　及得於佛地<br>　轉於依止身　　如諸色摩尼<br>　亦如水中月　　作諸眾生業<br>　離有無朋黨　　離二及不二<br>　出於二乘地　　及出第七地<br>　內身見諸法　　地地中清淨<br>　離外道外物　　爾時說大乘<br>　轉於分別識　　離於變易滅<br>　如兔角摩尼　　得解脫者說<br>　如依結相應　　依法亦如是<br>　依相應相應　　莫分別於異<br>　眼識業及受　　無明及正見<br>　眼色及於意　　意識染如是<br>　佛說此妙經　　聖者大慧士<br>　菩薩摩訶薩　　羅婆那大王<br>　叔迦婆羅那　　甕耳等羅叉<br>　天龍夜叉等　　乾闥婆修羅<br>　諸天比丘僧　　大歡喜奉行　</p><p class='juan'>
入楞伽經卷第十</p>
</body></html>
