<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p class='juan'>
大乘密嚴經卷中<p><span class='byline'>　　　　唐天竺三藏地婆訶羅奉　制譯</span><br><p><b>　　<A NAME="n389"></A>妙身生品第二之餘</b></p>
<p>爾時普賢眾色大光菩薩摩訶薩。與諸同類持世菩薩。持進菩薩。文殊師利菩薩。神通王菩薩。得大勢菩薩。聖者月菩薩。金剛齊菩薩。大樹王菩薩。虛空藏菩薩等。乃至摩尼寶殿無量諸天。密嚴土中諸佛子眾。并餘佛國來聽法者。聞說密嚴微妙功德於法尊重。決定轉依琠~此土不生餘處。然皆愍念未來眾生。普欲為其而作利益遂共同心。白金剛藏菩薩摩訶薩言。尊者願為我說。一切世間若干色像誰之所作。如陶工埏埴而造瓶等世間眾像。為如是作為不然耶。又如伶人擊動絲竹匏木之類繁會成音。一切世間豈亦如是。如隨一物有三自性。世間眾物已成體相。若未成者。此豈咸在一物中乎。為夜摩天兜率陀天他化自在及以大樹緊那羅作。為是善現色究竟天螺髻梵王無色天作。為是一切諸天主等同心戮力而共作耶。為是此方及他方中諸佛菩薩以變化力。作是一切世間眾像。而於此中起諸迷惑。是迷惑見如陽焰水。譬如瓶處為德所依。一切世間住於處者。非諸德者繫屬於德。亦非是德依於德者。展轉合故眾德集成。如是世間若干色像。為唯惑亂為有住耶。或有言是大梵天王那羅延天自在天作。或謂力沙迦拏提那劫比羅仙自力而作。或有妄執從於勝性自然及時。無明愛業而得生起。諸天仙等及餘一切修世定人悉懷疑惑。為無有體如幻如夢。如熱時焰如乾闥婆城。無始分別有能所取。如蛇二首如起屍行。亦如木人因機動轉。空中垂髮旋火輪耶。爾時金剛藏菩薩摩訶薩。以偈答曰<p class='lg'>　世間眾色像　　不從能作生<br>　非是矩鞞羅　　因陀羅等作<br>　亦非大施會　　祠祭之福果<br>　毘陀所說因　　互違無定義<br>　亦復非無有　　能持世間因<br>　所謂阿賴耶　　第八丈夫識<br>　運動於一切　　如輪轉眾瓶<br>　如油遍在麻　　鹽中有鹹味<br>　亦如無常性　　普遍於諸色<br>　沈麝等有香　　日月光亦爾<br>　非能作所作　　非有亦非無<br>　遠離諸外道　　一異等眾見<br>　非智所尋求　　不可得分別<br>　定心無礙者　　內智之所證<br>　若離阿賴耶　　即無有餘識<br>　譬如海波浪　　與海雖不異<br>　海靜波去來　　亦不可言一<br>　譬如修定者　　內定清淨心<br>　神通自在人　　所有諸通慧<br>　觀行者能見　　非餘之所了<br>　藏識亦如是　　與轉識同行<br>　佛及諸佛子　　定者常觀見<br>　藏識持於世　　猶如線貫珠<br>　亦如車有輪　　隨於業風轉<br>　陶師運輪杖　　器成隨所用<br>　藏識與諸界　　共力無不成<br>　內外諸世間　　彌綸悉周遍<br>　譬如眾星象　　布列在虛空<br>　風力之所持　　運行常不息<br>　如空中鳥跡　　求之不可見<br>　然鳥不離空　　頡頏而進退<br>　藏識亦如是　　不離自他身<br>　如海起波濤　　如空含萬象<br>　藏識亦如是　　蘊藏諸習氣<br>　譬如水中月　　及以諸蓮花<br>　與水不相離　　不為水所著<br>　藏識亦復然　　習氣莫能染<br>　如目有童子　　眼終不自見<br>　藏識住於身　　攝藏諸種子<br>　遍持壽煖識　　如雲覆世間<br>　業用曾不停　　眾生莫能見<br>　世間妄分別　　見牛等有角<br>　不了角非有　　因言兔角無<br>　分析至微塵　　求角無所有<br>　要待於有法　　而起於無見<br>　有法本自無　　無見何所待<br>　若有若無法　　展轉互相因<br>　有無二法中　　不應起分別<br>　若離於所覺　　能覺即不生<br>　譬如旋火輪　　翳幻等眾事<br>　皆因少所見　　而生是諸覺<br>　若離於所因　　此覺即無有<br>　名相互相繫　　習氣無有邊<br>　一切諸分別　　與意而俱起<br>　證於真實境　　習氣心不生<br>　從於無始來　　沈迷諸妄境<br>　戲論而熏習　　生於種種心<br>　能取及所取　　眾生心自性<br>　瓶衣等諸相　　離心無所有<br>　一切唯有覺　　所覺義皆無<br>　能覺所覺性　　自然如是轉<br>　習氣擾濁心　　凡愚不能見<br>　如海風所擊　　波浪無停止<br>　心為境風動　　識浪生亦然<br>　種種諸分別　　自內而執取<br>　如地無分別　　庶物依以生<br>　藏識亦復然　　眾境之依處<br>　如人以己手　　還自摩握身<br>　亦如象以鼻　　取水自霑沐<br>　復似諸嬰兒　　以口含其指<br>　如是自心內　　現境還自緣<br>　是心之境界　　普遍於三有<br>　久修觀行者　　而能善通達<br>　內外諸世間　　一切唯心現　</p><p>爾時金剛藏菩薩摩訶薩。說此語竟默然而坐。住無處所微妙之禪。遊法界門入諸佛境。見有無量佛子當來此國住修行地。便從定起放大光明。其光普照欲色無色無想天宮。是光明中復現無量殊勝佛土。有無量佛相好莊嚴。隨諸世間之所欲樂而為利益。皆使受持密嚴名號。彼諸佛子互相觀察而作是言。密嚴佛土能淨眾福滅一切罪。諸觀行人所住之處。於諸佛國最上無比。我等聞名心咸悅樂可共俱往。時諸佛子各從所住而來此國。爾時淨居諸天與阿迦尼吒螺髻梵王同會一處。咸於此土佛及菩薩生希有心請梵王言。天主。我等今者咸興是念。何時當得陪侍天王詣密嚴土。爾時梵王聞是語已。與諸天眾遽即同行。中路遲迴罔知所適。梵王先悟作是思惟。密嚴佛國觀行之境。若非其人何階可至。非是欲色無色諸天及外道神通所能往詣。我今云何而來至此。復自念言。或天中天。假吾威力而能亟往。作是念已發聲歸命。即時見有無量諸佛在於道中威光照曜。時螺髻梵王即白佛言。世尊。我等今者當何所作。而能速詣密嚴佛土。佛告之言。汝可退還。所以者何。密嚴佛國觀行之境。得正定人之所住處。於諸佛剎最勝無比。非有色者所能往詣。時螺髻梵王聞佛語已。與諸天眾尋還天宮。爾時淨居諸天共相議言。螺髻梵王。有大威力而不能往。當知此土最為殊勝。但是得如幻三昧。諸觀行人所行之境。如是稱揚密嚴功德。其聲展轉靡不傳聞。爾時諸佛子眾來此會者。聞是語已益加欣敬。白金剛藏菩薩摩訶薩言。我等於法深懷渴慕。惟願大明為我宣說。金剛藏言。佛所說法誰能具演。唯除如來之所護念。夫如來者於觀行中最勝自在。所有境界不可思議。云何可為非觀行人開示演說。時持進菩薩及須夜摩諸佛子等。復共同聲請言速說。爾時神通王菩薩。文殊師利菩薩。慈氏菩薩。緊那羅菩薩。及餘無量諸菩薩眾。復作是言。善哉仁者。願速為說。是時復有無量諸天。於虛空中作天妓樂同心勸請。當爾之時螺髻梵王。承佛威力而來此會向金剛藏菩薩摩訶薩。而說偈言<p class='lg'>　今此諸大會　　嚴飾未曾有<br>　悉是尊弟子　　聰慧無等倫<br>　皆於尊者處　　渴仰而求法<br>　我今猶未知　　所問為何等<br>　為問憍羅婆　　勝墮及頂生<br>　乃至盛年馬　　轉輪王所作<br>　為問甘蔗種　　千弓持國王<br>　欲色無色中　　人天等之法<br>　為問菩薩行　　獨覺及聲聞<br>　乃至阿修羅　　星象等眾論<br>　惟願如其事　　次第而演說<br>　我等及天人　　一心咸聽受　</p><p>爾時金剛藏菩薩摩訶薩告諸大眾。汝豈不聞螺髻梵王淨居天眾。及諸佛子勤心請法。爾時解脫月菩薩。無盡慧菩薩。虛空王菩薩。持世菩薩。得大勢菩薩。觀自在菩薩。陀羅尼自在菩薩。寶髻菩薩。天冠菩薩。金剛手菩薩。寂靜慧菩薩。寶手菩薩。及餘無量諸億土中俱來佛子。咸共瞻仰金剛藏尊。而說偈言<p class='lg'>　過去及未來　　如來清淨智<br>　尊於佛親受　　明了心不疑<br>　此眾皆樂聞　　願尊時演說　</p><p>爾時金剛藏三昧王。普觀大眾。以偈答曰<p class='lg'>　如來所說法　　非我具能演<br>　唯除佛菩薩　　威神之所護<br>　我今至心禮　　自在清淨宮<br>　摩尼寶藏殿　　佛及諸佛子<br>　我以敬心說　　如來清淨智<br>　紹隆佛種姓　　汝等應聽受<br>　非說過去等　　最勝諸王法<br>　但示於密嚴　　如來之種姓<br>　佛智甚微妙　　牟尼勝功德<br>　正觀之所行　　離諸心妄計<br>　是故非我力　　能演此甚深<br>　但以佛威神　　從佛而聽受<br>　此智最微妙　　是諸三昧花<br>　佛在密嚴中　　正受而開演<br>　遠離諸言說　　及以一切見<br>　若有若無等　　如是四種邊<br>　是名最清淨　　中道之妙理<br>　密嚴諸定者　　於此能觀察<br>　離著而轉依　　速入如來地　</p><p>爾時會中諸佛子眾。聞金剛藏菩薩摩訶薩說是語已。稽首恭敬而白之言。我等於法深生愛樂。如渴思漿如蜂念蜜。今此會中諸佛子眾。於深定智皆得自在有大神力王諸世界。願聞如來所說之法。唯願尊者以梵音聲因陀羅聲。及以如來眾所悅可深遠之音。演殊勝義令得顯了。金剛藏菩薩言。如來所說語義真實希有難見。譬如空中無樹等物而見其影甚為希有。如來所說希有亦然。如空中風及以鳥跡無能見者。牟尼所說種種義趣。難可得見亦復如是。世間之法有智慧者。能以譬喻分明顯說。佛口所宣過諸譬喻非言所及。我之所見譬如夢境乾闥婆城。今此會中諸觀行者有大智慧。於真實義已得明了。我今云何能為是人。說不思議諸佛境界。雖然當承如來威神之力為眾宣述。汝諸佛子咸應諦聽。如來所說文義相應。出過心意非喻所及。譬如妙花眾蜂競採。先至之者取其精粹。後來至者但味其餘。如是如來得法精粹。我味其餘為眾說耳。即說偈言<p class='lg'>　天中天境界　　增悅諸明智<br>　非心口所能　　度量分別說<br>　為欲普降伏　　世間憍慢心<br>　云同人之形　　佛相為嚴飾<br>　圓光及足輪　　種種皆成就<br>　遊處諸宮殿　　人天具所瞻<br>　如來四時中　　常依密嚴住<br>　而於諸世界　　現生及涅槃<br>　淳善少減時　　惡生及濁亂<br>　隨諸眾生類　　所應而利益<br>　業用無暫停　　密嚴琱ㄟ<br>　密嚴無垢處　　觀行者所依<br>　惡生濁亂時　　顯示如來相<br>　譬如淨滿月　　影遍於眾水<br>　如是諸色像　　普現於世間<br>　如來淨智境　　智者所觀見<br>　以諸眾生類　　所樂各不同<br>　佛以種種身　　隨宜而應化<br>　或見大自在　　或見毘紐天<br>　或見迦毘羅　　住空而說法<br>　或見毘陀者　　或復見常行<br>　或見娑旦那　　鳩摩及尸棄<br>　羅[<a href='javascript:showpic("../fontimg/023523.gif")'>目*侯</a>]熟部等　　乃至緊那羅<br>　甘蔗月種王　　一切所瞻奉<br>　金剛等眾寶　　乃至於鉛錫<br>　皆由佛威力　　隨應而出生<br>　天女及龍女　　乾闥婆之女<br>　治容而進趣　　不能惑其心<br>　欲界中諸境　　如來已降伏<br>　色無色亦然　　無有能迷動<br>　無想諸定者　　未離於惑纏<br>　非安非清淨　　退墮而流轉<br>　有身者所生　　非如密嚴國<br>　密嚴微妙土　　清淨福為嚴<br>　解脫知見人　　最勝之依處<br>　十種大自在　　力通三昧法<br>　如佛而嚴飾　　意生之妙身<br>　修行於十地　　施等波羅蜜<br>　眾相以莊嚴　　其身甚清淨<br>　遠離於分別　　亦非無覺了<br>　無有我意根　　慧根常悅樂<br>　施等諸功德　　淨業悉圓滿<br>　得佛勝所依　　密嚴之淨國<br>　此土最微妙　　不以日為明<br>　諸佛及菩薩　　舒光而普照<br>　其光甚威曜　　逾於百千日<br>　無有晝夜時　　亦無老死患<br>　密嚴最勝處　　諸天所希仰<br>　最上修行者　　地地而進修<br>　了知一切法　　皆以心為性<br>　善說阿賴耶　　三性法無我<br>　其身轉清淨　　而來生此國　</p><p><b>　　<A NAME="n390"></A>大乘密嚴經胎生品第三</b><p>爾時金剛藏菩薩摩訶薩。復告螺髻梵天王言。天主當知。眾生之身九物為性。有為眾相琣@遷動。大種諸色微塵之聚。以諸不淨精血合成。為無量業常所纏覆。譬如毒樹扶疏蓊鬱。貪恚及癡而共增長。經於九月或十月餘。業力驅馳生機運動。從於產門倒首而出。煩冤逼迫受無量苦。天主。此諸眾生或從人中。或從畜生餓鬼羅剎阿修羅等而來生此。或有曾作轉輪之王。乃至天中威力自在。或是持咒外道仙人并其眷屬。或修禪者退失禪定。從如是等處而生此中。既生之已諸根長大。隨所親近宿習因緣而造諸業。復因此業輪迴諸趣。若有智者遇善知識聞法思惟而得解悟。不著文字離諸分別。入三脫門見法真理。最上清淨最上上清淨。而來住此<span class='corr'>密</span>嚴佛國。於無量億諸佛土中隨宜應現。天主。如是生者永得解脫生死險趣。名為丈夫名為智者。亦復說名天中之天。諸佛子眾所共圍繞。天主。胎藏之身虛偽不實。非自性生亦非無明愛業所生。何以故。無明愛業因相而有。若能了達悉滅無餘。亦無名字及以分別。斯人即生密嚴佛土。天主。若諸定者住於三昧。心有攀緣即為色聲之所誑惑。而生取著不能堅固。此即名為散動之道。是三昧力生於欲界及色無色。乃至無想眾生之處。是人即為三昧所縛。若住三昧善調其心離能所取。離二取已心即不生。是名真實觀行之者。若欲生於密嚴佛國。常當住此真實三昧<p><b>　　<A NAME="n391"></A>大乘密嚴經顯示自作品第四</b><p>爾時金剛藏菩薩摩訶薩。復告螺髻梵天王言。天主。心有八種或復有九。與無明俱為世間因。世間悉是心心法現。是心心法及以諸根。生滅流轉為無明等之所變異。其根本心堅固不動。天主。世間因緣有十二分。若根若境能生所生剎那壞滅。從於梵世至非非想皆因緣起。唯有如來離諸因緣。天主。內外世間動不動法。皆如瓶等壞滅為性。天主。諸識微細遷流速疾。是佛境界非諸世間仙人外道所能知見。眾仙外道為愛所纏。不能了知心相差別。天主。假使有人勉意勤行。歌讚祠祀毘陀之法而祭於天。經於一月或滿四月。如是一歲至于千歲。生於梵境終亦退還。天主。汝不知耶。三毘陀行所得之果。譬如芭蕉性不堅固。天主。密嚴佛土是諸如來解脫之處從智定得。若樂解脫應善修行。天主。密嚴中人無有眷屬生死之患。其心不為諸業習氣之所染著。如蓮花出水。如虛空無塵。如日月高昇淨無雲翳。一切諸佛琣@攝受。沐淨戒流飲智慧液。得真實解度生死岸。天主。眾生身中諸界五蘊識等眾法。皆無所有。眼色為緣而生於識。譬如因木火得熾然。天主。一切境界隨妄識轉。如鐵動移逐於磁石。又如陽焰乾闥婆城。是諸渴鹿愚幻所取。此中無有能造等物。但是凡夫心之變異。天主。如乾城之中人眾往來馳騖所作見而非實。眾生之身進止云為亦復如是。如夢中所見寤即非有。世間之人見蘊等法。覺心明照本來寂靜。天主。地等和合微塵之聚。若離於心即無所得。世間諸物可持舉等。孰非大種之所合成。譬如風痰病緣惑亂見種種物。又如起屍無能作者。世間諸法悉亦如是。汝諸佛子應勤觀察。天主。一切世間動植之物。譬如水沫共聚成形。瓶衣等想同於陽焰。苦樂諸受猶如浮泡。行如芭蕉中無有堅。識如幻事虛偽不實。天主。三界之中動不動法。同於夢境迷心所現。亦如幻事乾闥婆城但誑愚夫。若諸佛子於如是法。能正覺知心無所畏。以智慧火焚燒一切。諸患因緣。即生妙樂密嚴之土。天主。一切世間皆無有相。相為繫縛無相即解。相是心境心境不實。真實之法是智境界。遠離眾相非心所行。天主。一切諸相是三界法。色聲等法名之為相。諸根境界一切眾生繫縛之因。若能於相而不貪著。眾縛悉除安樂自在<p>爾時寶髻菩薩摩訶薩。在大眾中坐殊妙座。向金剛藏菩薩摩訶薩而作是言。尊者。於諸億佛國菩薩眾中最為上首。成最上智了所知法。無量悉檀皆已明見。在瑜祇眾能淨彼疑。善知眾生身之本起。能於一劫或一劫餘。以妙音詞演而不倦。何故不為諸仁等說。離諸逆順似非似因。真實之法令諸智者心淨無疑。捨蘊因緣疾得解脫。法與非法是蘊因緣。生於此身及後身故。智能脫苦愛為堅縛。尊者。眾生之心因色與明。作意等緣馳散於境。其心速疾難可覺知。無明愛業以之濁亂。尊者。眾生身中種種諸法。意為先導意最速疾意為殊勝。隨所有法與意相應。彼法皆以意為其性。如摩尼珠顯現眾彩。如是之義仁何不說。又如眾色摩尼之寶。隨所相應種種明現。仁亦如是。具如來像住自在宮。諸佛子眾所共圍繞。亦應如是隨宜說法<p>爾時金剛藏菩薩摩訶薩言。密嚴佛土是最寂靜是大涅槃。是妙解脫是淨法界。亦是智慧及以神通。諸觀行者所止之處。本來常住不壞不滅。水不能濡風不能燥。非如瓶等勤力所成尋復破壞。非諸似因及不似因之所成立。何以故。宗及諸分是不定法。諸宗及因各差別故。密嚴佛土。是轉依識超分別心。非諸妄情所行之境。密嚴佛土是如來處。無始無終非微塵生。非自性生非樂欲生。不從摩醯首羅而生。亦非無明愛業所生。但是無功用智之所生起。出過欲界及色無色無想天中闇冥之網。密嚴佛土阿若悉檀。非因明者所量境界。亦非勝性自在聲論毘陀如是等宗之所顯示。乃至於資糧位智慧之力不能照了。唯是如來十地所修清淨智境。諸仁者。一切凡夫迷於世間為業非業。我今當說業非業義。令諸定者獲於安樂。即說偈言<p class='lg'>　內外一切物　　所見唯自心<br>　眾生心二性　　能取及所取<br>　心體有二門　　即心見眾物<br>　凡夫性迷惑　　於自不能了<br>　所見眾境界　　皆是自所為<br>　瓶等相現前　　求之悉無體<br>　諸仙智微劣　　不能明了知<br>　捨於真實理　　而行分別路<br>　是心有二性　　如鏡含眾像<br>　亦如水現月　　翳者見毛輪<br>　毛輪瓔珞珠　　此皆無所有<br>　但從病翳眼　　若斯而顯現<br>　瓶衣皆自識　　眾生亦復然<br>　虛妄計著人　　不知痚鶢<br>　眾生及瓶等　　種種諸形相<br>　內外雖不同　　一切從心起<br>　此密嚴妙定　　非餘之所有<br>　若有能修行　　生於眾福地<br>　或生欲自在　　及以色界天<br>　乃至無想宮　　阿迦尼吒處<br>　空識無所有　　非想非非想<br>　如是諸地中　　漸次除貪欲<br>　住彼非究竟　　尋來生密嚴<br>　佛子眾圍遶　　自在而遊戲<br>　汝應修此定　　何為著親屬<br>　眷屬相羈縛　　輪迴生死因<br>　男女相耽愛　　精血共和合<br>　如蟲生臭泥　　此中生亦爾<br>　九月或十月　　諸根漸成就<br>　時至出母胎　　譬如蟲蠕動<br>　從此而長大　　乃至心了知<br>　我觀諸眾生　　生生悉如此<br>　父母無有數　　妻子亦復然<br>　一切諸世間　　無處不周遍<br>　譬如石女人　　夢已忽生子<br>　捧對方歡樂　　尋又見其亡<br>　悲哀不自勝　　忽然從睡覺<br>　不見有其子　　初生及後終<br>　又夢山川中　　田野村城邑<br>　人眾悉充滿　　共營諸業務<br>　彼此互相見　　猶如世所為<br>　及從於睡覺　　一切皆非有<br>　復有多欲人　　夢瞻於女色<br>　姿容極姝麗　　服玩皆珍綺<br>　在夢極歡娛　　覺已即無見<br>　一切世間事　　當知悉如是<br>　王位及軍旅　　父母等宗親<br>　但誑於凡夫　　體性皆非實<br>　汝於如是定　　何故不勤修<br>　無量諸聲聞　　獨覺及菩薩<br>　在於空閑處　　山林痡I靜<br>　或住於乳海　　及以摩羅延<br>　須彌與臏陀　　摩醯因陀羅<br>　雞羅婆利師　　乃至雪山等<br>　或在劫波樹　　波利耶多羅<br>　拘鞞羅樹下　　半柱婆羅上<br>　食閻浮果味　　及諸不死食<br>　具足諸神通　　而常修此觀<br>　過去未來世　　常坐於蓮花<br>　結跏身不動　　正定硤[察<br>　諸根善調攝　　不散於眾境<br>　譬如象得鉤　　離欲而三昧<br>　世間若出世　　一切諸定中<br>　佛定淨無垢　　貪愛皆除遣<br>　遍處無色定　　無想等禪中<br>　見日月蓮花　　水火虛空相<br>　若離是分別　　其心不動搖<br>　即於三昧中　　見無量諸佛<br>　一時共舒手　　以水灌其頂<br>　如是入佛地　　一切皆明覺<br>　具足眾色身　　隨宜而普現<br>　力通諸自在　　三昧陀羅尼<br>　如是等功德　　莫不皆成就<br>　分析於諸色　　乃至觀微塵<br>　自性無所有　　譬如彪兔角<br>　無分無分者　　蘊有蘊亦然<br>　同於幻所作　　一切皆如是<br>　此中無業果　　亦無作業人<br>　無能作世間　　設有非能作<br>　能作待於作　　何名能作人<br>　此言成過失　　說者非清淨<br>　若謂云何有　　水輪與地輪<br>　及眾生世間　　次第而安布<br>　諸趣各差別　　彼此互往來<br>　誰復作諸根　　隨情取於境<br>　此等皆分別　　展轉而變異<br>　同於乳酪酥　　如是生住滅<br>　若業若非業　　於斯生妄計<br>　定者常觀此　　如夢與乾城<br>　眾生無始來　　戲論所熏習<br>　生起於分別　　種種眾過咎<br>　諸根猶如幻　　境界同於夢<br>　能作作及業　　定者不分別<br>　智慧微劣者　　妄生諸惡見<br>　計有於能作　　作一切世間<br>　或謂摩尼珠　　金銀等眾礦<br>　鳥獸色差別　　刺端纖以利<br>　此等誰所為　　當知無作者<br>　世間非勝性　　微塵等緣作<br>　亦非無有因　　自然而得有<br>　惑心妄計者　　不知其體性<br>　為業為非業　　如是而分別<br>　如毒入於乳　　隨變與相應<br>　諸法亦復然　　分別常俱起<br>　法性非是生　　亦非是滅壞<br>　惑者不能了　　種種異分別<br>　定者應觀察　　世間唯積聚<br>　若業若非業　　於此勿思惟<br>　諸趣互來往　　譬如於日月<br>　在空無所依　　隨風而運轉<br>　業性甚微隱　　密嚴者能見<br>　修行觀行人　　不為其所縛<br>　譬如火燒木　　須臾作灰燼<br>　智火焚業薪　　當知亦如是<br>　又如燈破闇　　一念盡無餘<br>　諸業之闇冥　　多劫所熏聚<br>　牟尼智燈照　　剎那悉除滅　</p><p><b>　　<A NAME="n392"></A>大乘密嚴經分別觀行品第五</b><p>爾時金剛藏菩薩摩訶薩復告大眾。諸仁者。譬如有人在空閑地。以泥瓦草木葺之成宇。既而諦觀一一物中無舍可得。又如多指共合成拳。離指求拳即無所有。軍徒車乘城邑山林。瓶衣等物一切皆是和合所成。智者觀之悉如夢事。凡夫身宅亦復如是。諸界積集。譬如高山危脆不安同於朽屋。不生不滅非自非他。如乾闥婆城。如影如雲如陽焰如繢像。雖可現睹性常清淨。遠離一切有無分別。如盲與跛相假而行無決定性。乃至分析至於微塵。但有空名都無實物。若諸定者作是思惟。即於色聲等法不生覺念。誰覺念已心得休息。泰然解脫不受諸有。常樂修行甚深禪定。諸天仙等端正女人而來供養。如觀夢事不生染著。身雖在此。諸仙外道持咒之人。乃至梵天不能見頂。是人不久生摩尼寶藏宮殿之中。遊戲神通具諸功德。此觀行法是大心者所行境界。仁應速發廣大之心。大心之人疾得生於光明宮殿。離諸貪欲瞋恚愚癡。乃至當詣密嚴佛土。此土廣博微妙寂靜。無諸老死衰惱之患。遠離眾相非識所行。妄計之人所不能得。諸仁者。此土清淨觀行所居。若懷希仰當勤修習。斷貪瞋癡離我我所。何以故。貪等煩惱取諸境界。若取於境即三覺生。如有女人端正可喜。有多欲者見已生著欲心迷亂。若行若坐飲食睡眠。專想思惟更無餘念。彼女容相常現於心。此心即為境界淤泥之所濁亂。是故於境不應貪著。諸仁者。譬如有人見牛鹿山羊有角之獸。即於彪兔生無角解。若使不見牛等有角。於彪兔等決定不生無角之見。世間妄見悉亦如是。妄有所得起有分別。後求其體不可得故。便言諸法決定是無。乃至未離分別之心。常生如是不平等覺。諸仁者。應以智慧審諦觀察。心之所行一切境界。皆如妄計見牛兔等。若諸佛子作如是觀。隨其意樂或生人中為轉輪王。有大威力騰空來往。或生日月星宿之宮。四天王天三十三天。夜摩天兜率陀天。乃至自在天主摩尼藏殿。或生色界梵身等天。修行定者十梵之處。無煩無熱善見善現阿迦尼吒。空處識處無所有處非想非非想處。住於彼已漸除貪欲。從此而生清淨佛土。常遊妙定至真解脫。爾時金剛藏菩薩摩訶薩。復說偈言<p class='lg'>　如因瓶破　　而成於瓦　　剎那各別<br>　甯O無常　　因種生芽　　芽生種壞<br>　又如陶匠　　以泥作瓶　　泥是奢摩<br>　瓶如其色　　若復兼用　　餘色泥作<br>　火燒熟已　　各雜色生　　箭竹生蔥<br>　角生於蒜　　不淨之處　　蠅生於蟲<br>　世間之中　　有果似因　　或有諸物<br>　不似因者　　皆因變壞　　而有果生<br>　微塵等因　　體不變壞　　不應妄作<br>　如是分別　　無能作我　　內我勝我<br>　亦無我意　　境界諸根　　和合為因<br>　而生於識　　智者方便　　善知眾境<br>　破煩惱等　　一切諸魔　　世有貪愛<br>　如淡得蜜　　貪愛若除　　眾縛悉解<br>　如蛇螫物　　瞋毒亦然　　生死趣中<br>　多所惱害　　諸仁若欲　　令彼除盡<br>　宜各勤心　　修於觀行　</p><p><b>　　<A NAME="n393"></A>大乘密嚴經阿賴耶建立品第六</b><p>爾時金剛藏菩薩摩訶薩復告眾言。諸仁者。我念昔曾蒙佛與力而得妙定。廓然明見十方國土修世定人。及佛菩薩所住之處。於如是處中密嚴佛土安樂第一。諸佛菩薩數如微塵處蓮華藏。我於爾時一心瞻仰。尋從定出即自見身。與諸菩薩在密嚴土。復於爾時見解脫藏住在宮中。其量大小如一指節。色相明潔如阿怛斯花。亦如空中清淨滿月。我時見已便生念言。此為是誰。而有如是不思議事。作是念時。即見我身在其身內。於中普見一切世間。爾時蓮花藏中無量菩薩。以佛神力亦如是見咸生是念。此為希有不可思議。時天中天所為事畢還攝神力。諸菩薩等悉復如故。我時見此希有事已。知諸菩薩種種變現。是佛境界不可思議諸仁者。如來昔為菩薩之時。從初歡喜至法雲地。得陀羅尼句義無盡。及首楞嚴等諸大三昧。意生之身八種自在。如應而現遊戲神通名稱光明。如是等一切功德悉已成就。轉復清淨逮成正覺。住密嚴土隨宜變化。佛及菩薩種種色像。自然周遍一切世間轉妙法輪。令諸眾生速滅癡闇修行善法。或有菩薩見佛身相尸利婆蹉等。具足莊嚴自然光明猶如盛火。與諸菩薩住如蓮華清淨之宮。常遊妙定以為安樂。或見大樹緊那羅王。現百千億種種變化。如月光明遍諸國土。或見無量佛子。智慧善巧眾相莊嚴。頂飾寶冠身佩瓔珞。住兜率陀等諸天之宮。或見普賢有大威力。得一切智無礙辯才。身相光明獨無倫比。所居宮殿如淨滿月。雖住密嚴正定之海。而現眾色像靡不周遍。一切賢聖所共稱譽。無量天仙乾闥婆等。國王王子并其眷屬圍繞侍衛。或復見有觀行之師。諸佛子眾所共圍繞。住禪寂靜猶如睡眠。而離惛沈懈怠等過。悉曾侍奉無量諸佛。或復有見為大導師。降神誕生出家苦行。一心正定乃至涅槃。於虛空中行住坐臥現諸神變。令閻浮提至色究竟。諸天人等莫不瞻仰。諸仁者。諸佛體性唯佛所知。佛之智慧最上無比。如釋迦牟尼人中師子之所已得。汝諸佛子咸當得之。是故仁等應生淨信。信為佛體必當解脫。斯人或作轉輪聖王及諸小王。乃至或生梵天等宮而為天主。是諸佛子轉復精進。於蓮花藏清淨佛土。與諸菩薩蓮花化生。入一乘道離貪等習。乃至降伏欲界天魔。夫精進者志無怯弱。光隆佛家王諸國土。諸仁者。若欲作佛當淨佛種性。淨種性已必為如來之所授記成無上覺。利益一切諸修行者。譬如大地與諸眾生而作所依。又如良醫善調眾藥。周行城邑普心救療。佛亦如是。平等教化心無分別。設有眾生割截肌膚心亦不動。諸仁者。內外境界心之所行。皆唯是識惑亂而見。此中無我亦無我所。能害所害害及害具。一切皆是意識境界。依阿賴耶如是分別。譬如有人置珠日中。或因鑽燧而生於火。此火非是珠燧所生亦非人作。心意識亦復如是。根境作意和合而生。此性非如陽焰夢幻迷惑所取。亦不同於龜蛙之毛及以兔角。如霹靂火。為從水生為從電生為雷生耶。無能定知此所從生。如見陶師造於瓶等。欲等心法與心共生。亦復如是。諸仁者。心之體性不可思議。密嚴中人善能知見。諸仁者。一切眾生阿賴耶識。本來而有圓滿清淨。出過於世同於涅槃。譬如明月現眾國土。世間之人見有虧盈。而月體性未嘗增減。藏識亦爾。普現一切眾生界中。性常圓潔不增不減。無智之人妄生計著。若有於此能正了知。即得無漏轉依差別。此差別法得者甚難。如月在雲中性琠潔。藏識亦爾。於轉識境界習氣之中而常清淨。如河中有木隨流漂轉。而木與流體相各別。藏識亦爾。諸識習氣雖常餘俱不為所雜。諸仁者。阿賴耶識睇P一切染淨之法而作所依。是諸聖人現法樂住三昧之境人天等趣。諸佛國土悉以為因。常與諸乘而作種性。若能了悟即成佛道。諸仁者。一切眾生有具功德威力自在。乃至有生險難之處。阿賴耶識琣磻鉹之@所依止。此是眾生無始時界。諸業習氣能自增長。亦能增長餘之七識。由是凡夫執為所作能作內我。諸仁者。意在身中如風速轉。業風吹動遍在諸根。七識同時如浪而起。外道所計勝性微塵自在時等。悉是清淨阿賴耶識。諸仁者。阿賴耶識由先業力及愛為因。成就世間若干品類。妄計之人執為作者。此識體相微細難知。未見真實心迷不了。於根境意而生愛著。爾時金剛藏菩薩摩訶薩。復說偈言<p class='lg'>　汝等諸佛子　　云何不見聞<br>　藏識體清淨　　眾身所依止<br>　或具三十二　　佛相及輪王<br>　或為種種形　　世間皆悉見<br>　譬如淨空月　　眾星所環繞<br>　諸識阿賴耶　　如是身中住<br>　譬如欲天主　　侍衛遊寶宮<br>　江海等諸神　　水中而自在<br>　藏識處於世　　當知亦復然<br>　如地生眾物　　是心多所現<br>　譬如日天子　　赫奕乘寶宮<br>　旋繞須彌山　　周流照天下<br>　諸天世人等　　見之而禮敬<br>　藏識佛地中　　其相亦如是<br>　十地行眾行　　顯發大乘法<br>　普與眾生樂　　常讚於如來<br>　在於菩薩身　　是即名菩薩<br>　佛與諸菩薩　　皆是賴耶名<br>　佛及諸佛子　　已受當受記<br>　廣大阿賴耶　　而成於正覺<br>　密嚴諸定者　　與妙定相應<br>　能於阿賴耶　　明了而觀見<br>　佛及辟支佛　　聲聞諸異道<br>　見理無怯人　　所觀皆此識<br>　種種諸識境　　皆從心所變<br>　瓶衣等眾物　　如是性皆無<br>　悉依阿賴耶　　眾生迷惑見<br>　以諸習氣故　　所取能取轉<br>　此性非如幻　　陽焰及毛輪<br>　非生非不生　　非空亦非有<br>　譬如長短等　　離一即皆無<br>　智者觀幻事　　此皆唯幻術<br>　未曾有一物　　與幻而同起<br>　幻焰及毛輪　　和合而可見<br>　離一無和合　　過未亦非有<br>　幻事毛輪等　　在在諸物相<br>　此皆心變異　　無體亦無名<br>　世中迷惑人　　其心不自在<br>　妄說有能幻　　幻成種種物<br>　幻師[<a href='javascript:showpic("../fontimg/057507.gif")'>專*瓦</a>]瓦等　　所作眾物類<br>　動轉若去來　　此見皆非實<br>　如鐵因磁石　　所向而轉移<br>　藏識亦如是　　隨於分別轉<br>　一切諸世間　　無處不周遍<br>　如日摩尼寶　　無思及分別<br>　此識遍諸處　　見之謂流轉<br>　不死亦不生　　本非流轉法<br>　定者勤觀察　　生死猶如夢<br>　是時即轉依　　說名為解脫<br>　此即是諸佛　　最上之教理<br>　審量一切法　　如稱如明鏡<br>　又如大明燈　　亦如試金石<br>　遠離於斷滅　　正道之標相<br>　修行妙定者　　至解脫之因<br>　永離諸雜染　　轉依而顯現　</p><p class='juan'>
大乘密嚴經卷中</p>
</body></html>
