<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p class='juan'>
大乘密嚴經卷下</p>
<p><span class='byline'>　　　　唐天竺三藏地婆訶羅奉　制譯</span><br><p><b>　　<A NAME="n395"></A>目識境界品第七</b><p>爾時金剛藏菩薩摩訶薩。遍觀十方從髻珠中放大光明。其光普照一切國土及密嚴中諸菩薩眾。放斯光已即告如實見菩薩言。仁主。雪山之中有一惡獸名為能害。變詐百千以取諸獸殺之而食。若見牝鹿有子之者。便為子聲悲鳴相呼。若有牝鹿便現有角。與其相似而往親附。彼無驚懼殺而食之。見牛馬等種種諸獸。悉同彼形而肆其惡。仁主。一切外道。於阿賴耶所生我見。亦復如是。如彼惡獸變種種形。著我之人所執我相。各各差別乃至極小。猶如微塵。仁主。是諸我執於何而住。不住於餘但住自識。計我之人言。我與意根境和合。意等和合而有識生本無有我。如衣與花和合而有香氣。未和合時無香可得。是故當知。但唯有識心及心法。無別有我如盤中果。如籠中燈。如伊尸迦文闍之草而可得者。但以因緣心心法生。此中無我亦無有生。微妙一相本來寂靜。是諸佛菩薩觀行之人內證境界。諸外道等不了唯識生於我見。無知法智而強分別執著有無。若一若多我我所論。如彼惡獸多所傷殺。此亦如是。令諸眾生於生死中馳騖往來。不肯親近佛及菩薩諸善知識。展轉遠離無歸向時。違背聖道失於己利。於三乘中乃至不得一乘之法。為取所縛不見真諦。不得預於密嚴之土。乃至名字亦不得聞。仁主。諸觀行人咸於此識淨除我見。汝及諸菩薩摩訶薩亦應如是既自勤修。復為人說令具速入密嚴佛土<p><b>　　<A NAME="n396"></A>大乘密嚴經阿賴耶微密品第八</b><p>爾時眾中有菩薩名曰寶手。白眾色最勝王言。王應請問金剛藏。住三昧者。一切世間所有眾法。離諸分別及以名字不相應名相應之名。彼法自性於何而住。此諸佛子專心願聞。時眾色最勝王。即隨其義而問之曰<p class='lg'>　名想等境界　　一切世間法<br>　為唯是分別　　為離分別有<br>　如其所立名　　是名何所住<br>　金剛自在者　　願為我宣說　</p><p>爾時金剛藏菩薩摩訶薩。以偈答曰<p class='lg'>　世間種種法　　一切唯有名<br>　但想所安立　　離名無別義<br>　四蘊唯名字　　是故說為名<br>　如名摩納婆　　但名無有體<br>　佛及諸佛子　　說名唯在相<br>　離相而有名　　不作是分別<br>　是故依於相　　分別種種名<br>　譬如祑吐等　　此皆無有實<br>　凡夫所分別　　莫不皆依相<br>　是故世間法　　離相即皆無<br>　瓶衣車乘等　　名言所分別<br>　色相雖可說　　體性無所有<br>　世間眾色法　　但相無有餘<br>　唯依相立名　　是名無實事<br>　王應觀世法　　離名無所有<br>　但以分別心　　而生於取著<br>　若離於分別　　取著即不生<br>　無生即轉依　　證於無盡法<br>　是故大王等　　常應觀想事<br>　但是分別心　　離此即無有<br>　形相體增長　　散壞質與身<br>　如是等眾名　　皆唯色之想<br>　想名及分別　　體性本無異<br>　隨於世俗義　　建立而不同<br>　若捨離名字　　而求於物體<br>　過去及未來　　此皆無所得<br>　能知諸識起　　無有所知法<br>　所知唯是名　　世法悉如是<br>　以名分別法　　法不稱於名<br>　諸法性如是　　不住於分別<br>　以法唯名故　　想即無有體<br>　想無名亦無　　何處有分別<br>　若得無分別　　身心痡I靜<br>　如木火燒已　　畢竟不復生<br>　譬如人負擔　　是人名擔者<br>　隨其擔有殊　　擔者相差別<br>　名如所擔物　　分別名擔者<br>　以名種種故　　分別各不同<br>　如見杌為人　　見人以為杌<br>　人杌二分別　　但有於名字<br>　諸大和合中　　分別以為色<br>　若離於諸大　　色性即無有<br>　如德依瓶處　　瓶依名亦然<br>　捨名而取瓶　　瓶終不可得<br>　瓶不住瓶體　　名豈住於名<br>　二合生分別　　名量亦非有<br>　住於如是定　　其心不動搖<br>　譬如金石等　　本來無水相<br>　與火共和合　　若水而流動<br>　藏識亦如是　　體非流轉法<br>　諸識共相應　　與法同流轉<br>　如鐵因磁石　　周迴而轉移<br>　二俱無有思　　狀若有思覺<br>　賴耶與七識　　當知亦復然<br>　習繩之所繫　　無人而若有<br>　普遍眾生身　　周行諸險趣<br>　如鐵與磁石　　展轉不相知<br>　或離於險道　　而得住諸地<br>　神通自在力　　如幻首楞嚴<br>　乃至陀羅尼　　莫不皆成滿<br>　讚佛實功德　　以之為供養<br>　或現無量身　　一身無量手<br>　肩頭口及舌　　展轉皆無量<br>　往詣十方國　　供養諸如來<br>　或雨眾妙花　　寶衣及瓔珞<br>　其積甚高廣　　如須彌等山<br>　供養於如來　　及以諸菩薩<br>　或作寶宮殿　　如雲備眾彩<br>　化現諸天女　　遊處於其中<br>　妓樂眾妙音　　供養於諸佛<br>　或與佛菩薩　　遊止常共俱<br>　一切眾魔怨　　自在而降伏<br>　得自證三昧　　已轉於所依<br>　闡揚五種法　　八識及無我<br>　相續無暫停　　一心而供養<br>　或現身為小　　其量如微塵<br>　復現為大身　　無邊不可測<br>　種種諸色相　　以供養如來<br>　或於自身中　　普納諸世界<br>　復以諸世界　　置之於芥子<br>　大海為牛跡　　牛跡海亦然<br>　是中諸眾生　　身心無所嬈<br>　一切所資用　　平等而饒益<br>　如日月如地　　如水及火風<br>　又如大寶洲　　亦如良妙藥<br>　諸法不生滅　　不斷亦不常<br>　一異及來出　　如是悉無有<br>　妄立種種名　　是為遍計性<br>　諸法猶如幻　　如夢與乾城<br>　陽焰水中月　　火輪雲電等<br>　此中妄所取　　是為遍計性<br>　種種諸名字　　說於種種法<br>　此皆無所有　　是為遍計性<br>　一切世間法　　不離於名色<br>　斯皆但有名　　離名無別義<br>　如是遍計性　　我說為世間<br>　眼色等為緣　　而起三和合<br>　聲依桴鼓發　　芽從地種生<br>　宮殿及瓶衣　　無非眾緣起<br>　眾生若諸法　　此悉依他性<br>　若法是無漏　　其義不可捨<br>　證智所從生　　此性名真實<br>　諸法相差別　　已說其自性<br>　若離自性門　　諸法不明了<br>　如人以眾物　　幻作種種形<br>　色相雖不同　　性皆無決定<br>　世事悉如是　　種種皆非實<br>　妄情之所執　　遍計無有餘<br>　譬如摩尼寶　　隨色而像現<br>　世間亦復然　　但隨分別有<br>　體用無所在　　是為遍計性<br>　如乾闥婆城　　非城而似城<br>　亦非無有因　　而能如是現<br>　世間種種物　　應知悉亦然<br>　日月及諸山　　屋宅煙雲等<br>　體相各差別　　未嘗有雜亂<br>　自他及與共　　體性皆不成<br>　但是所分別　　遍計之自性<br>　諸物非因生　　亦非無有因<br>　若有若非有　　此皆情所執<br>　名依於相起　　二從分別生<br>　正智及如如　　遠離於分別<br>　心如相顯現　　相為意所依<br>　意及五心生　　猶如海波浪<br>　習氣無有始　　境界亦復然<br>　心因習氣生　　境令心惑亂<br>　依止賴耶識　　一切諸種子<br>　心如境界現　　是說為世間<br>　七識阿賴耶　　展轉力相生<br>　如是八種識　　不常亦不斷<br>　一切諸世間　　似有而安布<br>　有計諸眾生　　我等三和合<br>　發生種種識　　了別於諸境<br>　或有妄計言　　作者業因故<br>　生於梵天等　　內外諸世間<br>　世間非作者　　業及微塵作<br>　但是阿賴耶　　變現似於境<br>　藏識非緣作　　藏亦不作緣<br>　諸識雖流轉　　無有三和合<br>　賴耶體常住　　眾識與之俱<br>　如輪與水精　　亦如星共月<br>　從此生習氣　　新新自增長<br>　復增長餘識　　餘識亦復然<br>　如是常輪轉　　悟者心方息<br>　譬如火燒木　　漸次而轉移<br>　此木既已燒　　復更燒餘木<br>　依止賴耶識　　無漏心亦然<br>　漸除諸有漏　　永息輪迴法<br>　此是現法樂　　三昧之境界<br>　眾聖由斯道　　普詣十方國<br>　如金在礦中　　無有能見金<br>　智者善陶鍊　　其金乃明顯<br>　藏識亦如是　　習氣之所纏<br>　三昧淨除已　　定者常明見<br>　如酪未攢搖　　酥終不可得<br>　是故諸智者　　攢酪而得酥<br>　藏識亦復然　　諸識所纏覆<br>　密嚴諸定者　　勤觀乃能得<br>　密嚴是大明　　妙智之殊稱<br>　佛子勤修習　　常生此國中<br>　色及無色界　　空識非非想<br>　於彼常勤修　　而來生此處<br>　此中諸佛子　　威光猶日月<br>　住於修行地　　演說相應旨<br>　如來所證法　　隨見而轉依<br>　一切佛世尊　　灌頂授其位<br>　雖住密嚴土　　應物隨所宜<br>　在空而變化　　若見或聞法　</p><p>爾時金剛藏菩薩摩訶薩復告大眾。諸仁者。阿賴耶識。從無始來為戲論熏習諸業所繫輪迴不已。如海因風起諸識浪。琤厘皕壑斷不常。而諸眾生不自覺知。隨於自識現眾境界。若自了知如火焚薪。即皆息滅入無漏位名為聖人諸仁者。阿賴耶識變似眾境。彌於世間染意攀緣執我我所。諸識於境各各了別。諸仁者。心積集業意亦復然。意識了知種種諸法。五識分別現前境界。如翳目者見似毛輪。於似色心中非色計色。諸仁者。如摩尼寶體性清淨。若有置於日月光中。隨其所應各雨其物。阿賴耶識亦復如是。是諸如來清淨之藏。與習氣合變似眾色周於世間。若無漏相應即雨一切諸功德法。如乳變異而成於酪乃至酪漿。阿賴耶識亦復如是。變似一切世間眾色。如翳目者以翳病故見似毛輪。一切眾生亦復如是。以習氣翳住藏識眼生諸似色。此所見色譬如陽焰遠離有無。皆阿賴耶之所變現。諸仁者。依於眼色有似色識。如幻而生住於眼中。其相飄動如熱時焰。諸仁者。一切眾色皆阿賴耶。與色習相應變似其相非別有體。同於愚夫妄所分別。諸仁者。一切眾生若坐若臥若行若立。惛醉睡眠乃至狂走。莫不皆是阿賴耶識。譬如盛日舒光燭地氣蒸飄動。猶如水流渴獸迷惑向之奔走。阿賴耶識亦復如是。體性非色而似色現。分別之人妄生取著。如磁石力令鐵轉移。雖無有心似有心者。阿賴耶識亦復如是。為生死法之所攝持。往來諸趣非我似我。如水中有物。雖無思覺而隨於水流動不住。阿賴耶識亦復如是。雖無分別依身運行。如有二象捔力而鬥。若一被傷退而不復。阿賴耶識應知亦然。斷諸染分更不流轉。譬如蓮花出離淤泥。皎潔清淨離諸塵垢。諸天貴人見之珍敬。阿賴耶識亦復如是。出習氣泥而得明潔。為諸佛菩薩大人所重。如有妙寶世所希絕。在愚下人邊常被污賤。智者得已獻之於王。用飾寶冠為王所戴。阿賴耶識亦復如是。是諸如來清淨種性。於凡夫位痝Q雜染。菩薩證已斷諸習氣。乃至成佛常所寶持。如美玉在水蛙衣所覆。阿賴耶識亦復如是。在生死海為諸惡習覆而不現。諸仁者。阿賴耶識有能取所取。二種相生如蛇有二頭。所樂同往此亦如是。與色相俱世間之人取之為色。或計我我所若有若無。能作世間於世自在。諸仁者。阿賴耶識雖種種變現而性甚深。無智之人不能覺了譬如幻師幻作諸獸。或行或走。相似眾生都無定實。阿賴耶識亦復如是。幻作種種世間眾生而無實事。凡愚不了妄生取著。起微塵勝性自在丈夫有無等見。諸仁者。意能分別一切世間。是分別見如畫中質如雲中形。如翳夢者所見之物。如因陀羅弓。如乾闥婆城。如谷響音。有陽焰水。如川影樹。如池像月。分別之人於阿賴耶如是妄取。若有於此能正觀察。知諸世間皆是自心。是分別見即皆轉滅。諸仁者。阿賴耶識是意等諸法習氣所依。為分別心之所擾濁。若離分別即成無漏。無漏即常猶如虛空。若諸菩薩於阿賴耶而得三昧。則生無漏禪定解脫方便力自在神通。如是等諸功德法。十究竟願意生之身。轉於所依識界常住。同虛空性。不壞不盡。諸仁者。如來普見一切世間無有增減。般涅槃者非是壞滅。亦無非眾生而今始生。十方國土同一法性。諸佛出世不出世間。一切諸法住於法性不常不斷。若解脫者眾生界滅即壞如來一切智性。去來今佛所知之法不得平等。又若涅槃眾生滅者誰離於苦。有餘無餘降魔等事皆是妄說。是故當知。諸觀行者證於解脫其身常住。離眾有蘊滅諸習氣。譬如熱鐵投之冷水。熱勢雖除而鐵不壞。此亦如是。諸仁者。阿賴耶海為戲論麤重所擊。五法三性諸識波浪相續而生。所有境界其相飄動。於無義處中似義而現。諸仁者。阿賴耶識行於諸蘊稠林之中意為先導。意識決了色等眾境。五識依根了現境界。所取之境莫不皆是阿賴耶識。諸仁者。阿賴耶識與壽命煖觸和合而住。意住於此識復住意。所餘五識亦住自根。諸仁者。心意及識住於諸蘊。為業所牽流轉不息。諸所有業因愛而起。以業受身身復造業。捨此身已更受餘身如步屈蟲行。心及心法生於諸趣。復更積集稠林之蘊。諸仁者。壽煖及識。若捨於身身無覺知同於木石。諸仁者。藏識是心執我名意。取諸境界說之為識。諸仁者。心能持身意著諸趣。意識遍了五現分別。諸仁者。藏識為因生於諸識。意及意識又從所緣無間而起。五識復待增上緣生。以同時自根為增上故。諸仁者。身如起屍亦如陽焰。隨於諸行因緣而轉。非是虛妄亦非真實。為愛所牽性空無我。諸仁者。意等諸識與心共生。五識復與意識同生。如是畬氻j地俱轉。諸仁者。阿賴耶識為愛所熏而得增長。自增長已復增餘識如輪不絕。以諸識故眾趣得生。於諸趣中識復增長。識與世間更互為因。如河中流前後不斷。如芽與種相續而生。各各差別分明顯現。識行亦爾。三和合已復更和合。差別而生無有斷絕。內外眾法因茲而起。一切凡夫不了自心。汝諸佛子應勤觀察。爾時眾色最勝王等。復向金剛藏菩薩摩訶薩。而作是言<p class='lg'>　金剛三昧藏　　得無所畏者<br>　善入於密嚴　　能演一切法<br>　佛及諸佛子　　三昧正思惟<br>　所見諸法相　　微妙最無比<br>　惟願大智者　　為我等宣說<br>　尊者琣w住　　摩尼月藏宮<br>　坐於師子座　　菩薩眾圍遶<br>　願為諸瑜祇　　說密嚴定法<br>　此是月幢佛　　為眾所開演<br>　彼眾當來此　　願說而無倦　</p><p>爾時月幢世尊。無量分身在於欲色諸天宮殿。有無央數菩薩及諸天等圍遶供養。說密嚴中諸無畏者所修觀行實相之法。彼諸菩薩聞說是已。得內證智相應三昧。心不樂於正位之樂不住實際。即於定中互相觀察。心各念言其誰已見。證於實相觀行之首。云何而得見斯人乎。心生渴仰僉然而住。彼諸佛子復更思惟。何者是定。云何非定。於何所定孰是其定。所待之緣。作是念已。以三昧力見密嚴土中菩薩之王。首戴寶冠三十二相以為嚴飾。彼諸菩薩便從定起著上好衣。從他方無量佛國而來此會。一心瞻仰金剛藏尊。爾時金剛藏菩薩摩訶薩。周顧四方見諸大眾。便生覺念將欲說法。熙怡微笑發和雅音。而說偈言<p class='lg'>　汝等諸佛子　　咸應一心聽<br>　定境難可思　　非分別所了<br>　定及於定者　　定緣亦復然<br>　離諸欲不善　　而有於覺觀<br>　寂靜生喜樂　　是謂入初禪<br>　如是漸次第　　四八至于十<br>　外道著我者　　常修此諸定<br>　一切聲聞眾　　辟支佛亦然<br>　了知於世間　　諸法之自相<br>　蘊處如空宅　　此中無有我<br>　無思無動作　　如機關起屍<br>　但有三和合　　本無能作者<br>　外道修定人　　起於定性見<br>　此人迷法相　　壞於一切法<br>　若有能修行　　如來微妙定<br>　善知蘊無我　　諸見悉除滅<br>　一切唯有識　　諸法相皆無<br>　無能相所相　　無界亦無蘊<br>　分析至微塵　　此皆無所住<br>　地水等眾物　　皆從分別生<br>　不知其性者　　取於如是相<br>　惡色與好色　　似色餘亦然<br>　譬如虛空中　　雲霓等眾彩<br>　思惟如骨璅　　遍滿於世間<br>　及遍處想觀　　觀於諸大等<br>　身有色無色　　定者常諦思<br>　若於緣一心　　即緣說清淨<br>　如其所分別　　即彼成所緣<br>　非定非定者　　妄計以為定<br>　定者在定中　　了世皆藏識<br>　法及諸法相　　一切皆除遣<br>　獲於勝定者　　善說於諸定<br>　破諸修定人　　妄智所知法<br>　若人生小智　　取法及於我<br>　自謂誠諦言　　善巧說諸法<br>　計著諸法相　　自壞亦壞他<br>　無能相所相　　妄生差別見<br>　甜性能除熱　　苦醋鹹止痰<br>　辛物變於冷　　鹹能已風疾<br>　身中有痰熱　　共生於瘧病<br>　或復但因風　　或三和合起<br>　以病各差別　　良醫說眾方<br>　石蜜并六分　　庾沙諸食等<br>　能除眾生身　　種種諸瘧疾<br>　若法有自性　　及以諸相者<br>　藥無除病能　　病者不應差<br>　云何世人見　　服藥病除愈<br>　定者觀世間　　但是賴耶識<br>　變異而流轉　　譬如眾幻獸<br>　無能相所相　　蘊與於蘊者<br>　亦無支分殊　　及以有支分<br>　世中無能作　　而作於世間<br>　亦非散十方　　微塵之所聚<br>　非初最微細　　漸次大如指<br>　二指或復三　　諸物轉和合<br>　求那各差別　　如是義皆無<br>　非時非勝性　　及三法所作<br>　亦非無有因　　自然而得有<br>　斯由業習氣　　擾濁於內心<br>　依心及眼根　　種種妄分別<br>　意與於意識　　及以阿賴耶<br>　普現於世間　　如幻作眾物<br>　瓶等眾境界　　悉以心為體<br>　非瓶似瓶現　　是故說為空<br>　世間所有色　　諸天宮殿等<br>　皆是阿賴耶　　變異而可見<br>　眾生身所有　　從頭至手足<br>　頓生或漸次　　無非阿賴耶<br>　習氣濁於心　　凡愚不能了<br>　此性非是有　　亦復非是空<br>　如人以諸物　　擊破於瓶等<br>　物體若是空　　即無能所破<br>　譬如須彌量　　我見未為惡<br>　憍慢而著空　　此惡過於彼<br>　空性隨應說　　不應演非處<br>　若演於非處　　甘露即為毒<br>　一切諸眾生　　生於種種見<br>　欲令斷諸見　　為說於空理<br>　聞空執為實　　不能斷諸見<br>　此見不可除　　如病醫所捨<br>　譬如火燒木　　木盡火不留<br>　見木若已燒　　空火亦應滅<br>　生於智慧火　　諸見得滅時<br>　普燒諸煩惱　　一切皆清淨<br>　牟尼以此智　　密嚴而解脫<br>　不見以兔角　　觸壞於大山<br>　曾無石女兒　　執箭射於物<br>　未聞欲鬥戰　　而求兔角弓<br>　誰復須宮室　　令石女兒造<br>　一切法空性　　與法常同體<br>　始於胎藏時　　色生便滅壞<br>　離空無有色　　離色無有空<br>　如月與光明　　始終琱ㄡ<br>　諸法亦如是　　空性與之一<br>　展轉無差別　　所為皆得成<br>　是身如死屍　　本來無自性<br>　甯健R繩縛　　境界所牽動<br>　佛說於空理　　為欲斷諸見<br>　汝等有智人　　宜應一心學<br>　譬如工幻者　　以諸咒術力<br>　草木等眾緣　　隨意之所作<br>　依於眼及愛　　作意色與明<br>　如是眼識生　　如幻亦如焰<br>　是識無來處　　去亦無處所<br>　諸識性如是　　不應著有無<br>　譬如石女兒　　兔角毛輪等<br>　本來無有體　　妄立於名字<br>　師子熊羆類　　此皆無有角<br>　何故不分別　　唯言兔角無<br>　善巧談論者　　豈不能宣說<br>　古先諸智人　　但說兔無角<br>　惑者妄分別　　如瘖及聾瞽<br>　斯人無現智　　不能自證法<br>　但隨他語轉　　何用分別為<br>　若離於分別　　當生密嚴土<br>　一心正定中　　普現十方國<br>　譬如天宮殿　　眾星及日月<br>　依止須彌山　　風力所持運<br>　七識亦如是　　依於阿賴耶<br>　習氣之所持　　處處甯y轉<br>　譬如依大地　　發生種種物<br>　一切諸含情　　乃至眾珍寶<br>　藏識亦如是　　眾識之所依<br>　譬如孔雀鳥　　毛羽多光色<br>　雄雌相愛樂　　鼓舞共歡遊<br>　定者觀賴耶　　應知亦如是<br>　種子及諸法　　展轉相依住<br>　譬如百川流　　日夜歸大海<br>　川流無有盡　　海亦不分別<br>　藏識亦如是　　甚深無有涯<br>　諸識之習氣　　日夜常歸往<br>　如地有眾寶　　及餘種種物<br>　給施諸眾生　　隨其所資用<br>　藏識亦如是　　與諸分別俱<br>　增長於生死　　轉依成正覺<br>　善行清淨行　　出過於十地<br>　入如來地中　　十力皆圓滿<br>　正住於真際　　常琱壞滅<br>　如地無分別　　應化無有窮<br>　如春眾花發　　人鳥皆欣翫<br>　執持識亦然　　定者多迷取<br>　如是諸佛子　　無慧離真實<br>　於義不善知　　妄言生決定<br>　非法離間語　　誑惑於眾生<br>　諸法別異住　　而別起言說<br>　譬如工幻師　　善用於咒術<br>　於無花果處　　現種種花果<br>　如是佛菩薩　　善巧方便智<br>　世間別異住　　別異而安立<br>　說種種教門　　誘誨無終已<br>　決定真實法　　密嚴中顯現<br>　六界與十八　　十二處丈夫<br>　意繩之所牽　　眾生以流轉<br>　八識諸界處　　共起而和合<br>　從於意繩轉　　前身復後身<br>　佛說此丈夫　　隨世因流轉<br>　是一切身者　　續生無斷絕　</p><p>爾時金剛藏菩薩摩訶薩說諸界處丈夫義已。摩尼寶藏清淨宮中已得無畏諸大菩薩皆前頂禮。又有無量佛菩薩眾。從諸國土來此會者。同聲讚曰。善哉善哉。眾中復有無量菩薩諸天及諸天女。皆從座起。合掌而立遞相瞻顧。而說偈言<p class='lg'>　一切定者中　　唯仁為上首<br>　今為諸菩薩　　說微妙丈夫<br>　遠離於外道　　著我等之論<br>　如仁所宣示　　六界淨丈夫<br>　但是諸界合　　隨因以流轉<br>　譬如虛空中　　有鳥跡明現<br>　亦如離於木　　而火得熾然<br>　空中鳥跡現　　離木而有火<br>　我及諸世間　　未曾見是事<br>　鳥飛以羽翰　　空中無有跡<br>　仁者說丈夫　　與鳥跡相似<br>　云何於諸有　　得有輪迴義<br>　而說界丈夫　　常流轉生死<br>　受諸苦樂果　　所作業無失<br>　如農夫作業　　未嘗不得果<br>　此果成熟已　　後果當復生<br>　身者亦復然　　住身修善行<br>　前生後生處　　琩人天樂<br>　或常修福德　　資糧為佛因<br>　解脫及諸度　　逮成於正覺<br>　生天自在果　　觀行見真義<br>　若離趣丈夫　　一切悉無有<br>　有丈夫流轉　　在於生死中<br>　下從阿鼻獄　　上至諸天處<br>　是業必生果　　所作不唐捐<br>　若內外世間　　互力而生起<br>　此法似於彼　　彼從於此生<br>　雖離趣丈夫　　得有輪迴者<br>　如言石女子　　威儀而進退<br>　兔角有銛利　　沙中能出油　</p><p>爾時會中諸菩薩天及天女說是語已。皆共供養所應供者金剛藏尊并諸菩薩。供養畢已。復共同心。而說偈言<p class='lg'>　法眼具無缺　　因喻皆莊嚴<br>　能伏他人論　　顯示自宗德<br>　是故大精進　　宜應速開演<br>　此會天人等　　一心皆願聞　</p><p>爾時金剛藏菩薩摩訶薩。以偈答曰<p class='lg'>　此法深難思　　分別不能及<br>　瑜伽清淨理　　因喻所開敷<br>　密嚴修定處　　於中我宣說<br>　汝等諸天人　　咸應一心聽　</p><p>爾時金剛藏菩薩摩訶薩說是語已。復向大樹緊那羅王。而說偈言<p class='lg'>　大樹緊那羅　　汝應知法性<br>　諸法云何住　　性空無所有<br>　如是見相應　　於定不迷惑<br>　如飯一粒熟　　餘粒即可知<br>　諸法亦復然　　知一即知彼<br>　譬如攢酪者　　嘗之以指端<br>　如是諸法性　　可以一觀察<br>　法性非是有　　亦復非是空<br>　藏識之所變　　藏以空為相　</p><p>爾時大樹緊那羅王。以偈問曰<p class='lg'>　云何心量中　　而有界丈夫<br>　云何生諸界　　堅濕及煖動　</p><p>爾時金剛藏菩薩摩訶薩。聞是語已。偈答之言<p class='lg'>　善哉大樹王　　汝今作是問<br>　欲令修行者　　其心詣真實<br>　我今為汝說　　琴師應善聽<br>　汝昔乘宮殿　　并諸眷屬俱<br>　鼓樂從空下　　而來詣佛所<br>　汝手所鳴琴　　琉璃以為飾<br>　撫奏聲和雅　　悅動於眾心<br>　無量諸聲聞　　在佛所觀聽<br>　不能持本志　　各自起而舞<br>　時天冠大士　　告迦葉等言<br>　汝等離欲人　　云何而舞戲<br>　是時大迦葉　　白彼天冠士<br>　菩薩有大力　　譬如旋嵐風<br>　聲聞無定智　　如黑山搖動<br>　雖離惑分別　　尚染習氣泥<br>　彼捨諸習氣　　心淨當成佛<br>　汝於微細境　　其心已通達<br>　種種世論中　　明了而決定<br>　善於諸地相　　及佛清淨法<br>　汝在宮殿中　　眷屬所圍遶<br>　清淨而嚴好　　譬如盛滿月<br>　能於修觀行　　自在之眾中<br>　問我界丈夫　　云何從心起<br>　汝及諸佛子　　咸應一心聽<br>　如其諸界內　　心名為丈夫<br>　諸界因此生　　是義我當說<br>　津潤生於水　　炎盛生於火<br>　動搖諸作業　　因斯起風界<br>　從於色分齊　　有地及虛空<br>　境界與諸習　　識生而會聚<br>　眼及於色等　　相狀各不同<br>　此為生廣門　　諸有甯裗礡@</p><p>爾時摩尼寶藏自在宮中持進菩薩與無量菩薩俱。從座而起稽首作禮。持諸妙供而以供養金剛藏尊。復張寶網彌覆其上。同聲讚曰善哉善哉。而說頌言<p class='lg'>　尊者住法雲　　善入於佛地<br>　能為諸菩薩　　開示如來境　</p><p>爾時大樹緊那羅王并諸婇女。復持種種妙好供具。以為供養。供養畢已。偈讚之曰<p class='lg'>　善哉金剛藏　　得無所畏者<br>　為我等開演　　如來微妙法<br>　今此摩尼殿　　清淨最吉祥　</p><p>爾時聖者觀自在菩薩。慈氏菩薩。得大勢菩薩。文殊師利菩薩。寶髻菩薩。天冠菩薩。總持王菩薩。一切義成菩薩。如是等菩薩摩訶薩。及餘無量修觀行者皆是佛子有大威德。善能開示觀行之心。悉從座起互相觀察。向金剛藏菩薩摩訶薩。而說偈言<p class='lg'>　惟願金剛尊　　顯示於法眼<br>　尊者善地相　　一切咸綜知<br>　如來常念持　　佛子所宗敬<br>　今此大力眾　　同心而勸請<br>　瑜伽自在者　　顯示於密嚴<br>　普令諸世<span class='corr'>間</span>　　得所未曾有<br>　此法最清淨　　遠離於言說<br>　化佛諸菩薩　　經中未開演<br>　諸聖現法樂　　見真無漏界<br>　自覺智所行　　清淨最無比<br>　具足眾三昧　　及以陀羅尼<br>　諸自在解脫　　意生身十種<br>　嚴淨佛國土　　不可思議數<br>　佛及諸菩薩　　身量如微塵<br>　乃至如毛端　　百分中之一<br>　密嚴佛國土　　諸土中最勝<br>　如是觀行者　　來生於是間<br>　此皆何所因　　佛子願宣說　</p><p>爾時金剛藏菩薩摩訶薩三十二相八十種好莊嚴其身。為欲宣示無分別離分別。先佛法眼如師子王。普觀眾會知其智力堪能聽受。即以梵聲迦陵伽聲廣長舌相清美之聲。其聲決定眾所悅可。無有麤獷調柔簡暢。鍵羅摩聲。烏拖多聲。悉利多聲。離沙婆聲。般遮摩聲。毘嵐弭儋度路等聲。皆悉具足無量功德而共相應。不令聽者其心迷著。善能了達音聲之相。一切天人乾闥婆等莫不欣樂。金剛藏菩薩摩訶薩口無言說。以本願力。於其身上眉額頂鼻乃至肩膝。猶如變化自然而出如是之音。為諸大眾演說法眼。譬如鵝王群鵝翼從在沙汀上素潔嚴好。金剛藏大精進者。住於自在清淨之宮。諸佛子眾所共圍繞嚴潔亦爾。如空中朗月光映眾星。金剛藏菩薩亦復如是。處師子座映蔽一切。諸修行者如月與光無有差別。佛與金剛藏菩薩。亦復如是等無有異。爾時如實見菩薩摩訶薩住修行地眾中上首。從座而起合掌恭敬觀諸菩薩。說是偈言<p class='lg'>　嗚呼大乘法　　微妙不思議<br>　如來之境界　　佛子應頂禮<br>　無思離垢法　　希有甚難遇<br>　一切國土中　　諸佛所觀察<br>　大乘真實義　　清淨無等倫<br>　遠離諸分別　　轉依之妙道<br>　八種識境界　　諸自性不同<br>　五法及無我　　差別而開示<br>　五種習所纏　　生諸惡分別<br>　見此微妙法　　清淨如真金<br>　得於清淨者　　即住佛種性<br>　如來性微妙　　非外道聲聞<br>　一切國土中　　密嚴為最上<br>　種性成就已　　而來生此國<br>　尊者金剛藏　　已得何三昧<br>　所說清淨法　　是何三昧境　</p><p>爾時會中有無量菩薩眾。稽首作禮而說偈言<p class='lg'>　大智金剛藏　　願為我開演<br>　住何三昧中　　而能說是法<br>　此諸佛子等　　一切皆願聞　</p><p>爾時金剛藏菩薩大無畏者。普觀眾會智慧之力。為任聽受不思議法為不任耶。諦觀察已。知諸佛子堪受斯法。即說偈言<p class='lg'>　汝等諸佛子　　咸應一心聽<br>　我今為汝說　　轉依之妙道<br>　我所得三昧　　名大乘威德<br>　菩薩住是中　　能演清淨法<br>　亦見拘胝剎　　所有諸如來<br>　塵數那由他　　在前而讚歎<br>　善哉汝所說　　此是瑜伽道<br>　我等諸如來　　皆行此三昧<br>　於斯得自在　　清淨成正覺<br>　未曾有一佛　　非此三昧生<br>　是故此三昧　　思惟不能及<br>　若有諸菩薩　　住是三昧中<br>　即住不思議　　諸佛之境界<br>　證於自智境　　及見於諸佛<br>　變化百千億　　乃至如微塵<br>　內證之妙理　　諸佛所安住<br>　此法無諸相　　遠離於聲色<br>　名從於相生　　相從因緣起<br>　此二生分別　　諸法性如如<br>　於斯善觀察　　是名為正智<br>　名為遍計性　　相是依他起<br>　名相二俱遣　　是為第一義<br>　藏識住於身　　隨處而流轉<br>　習氣如山積　　染意之所纏<br>　末那有二門　　意識同時起<br>　五境現前轉　　諸識身和合<br>　猶如有我人　　住在於身內<br>　藏識瀑流水　　境界風所飄<br>　種種識浪生　　相續痤L斷<br>　佛及諸菩薩　　能知法無我<br>　已得成如來　　復為人宣說<br>　分析於諸蘊　　見人無我性<br>　不知無有法　　是說為聲聞<br>　菩薩善能觀　　人法二無我<br>　觀已即便捨　　不住於真際<br>　若住於真際　　便捨大悲心<br>　功業悉不成　　不得成正覺<br>　希有難思智　　普利諸群生<br>　如蓮出淤泥　　色相甚嚴潔<br>　諸天聖人等　　見之生愛敬<br>　如是佛菩薩　　出於生死泥<br>　成佛體清淨　　諸天所欣仰<br>　從初菩薩位　　或作轉輪王<br>　天主阿修羅　　乾闥婆王等<br>　了悟大乘者　　獲於如是身<br>　漸次而修行　　決定得成佛<br>　是故諸佛子　　宜應一心學<br>　世間諸眾生　　染淨等諸法<br>　皆依於藏識　　為因而得生<br>　此因勝無比　　證實者宣示<br>　非與於能作　　自在等相似<br>　世尊說此識　　為除諸習氣<br>　了知解脫已　　此亦無所得<br>　賴耶有可得　　解脫非是常<br>　如來清淨藏　　亦名無垢智<br>　常住無始終　　離四句言說<br>　佛說如來藏　　以為阿賴耶<br>　惡慧不能知　　藏即賴耶識<br>　如來清淨藏　　世間阿賴耶<br>　如金與指環　　展轉無差別<br>　譬如巧金師　　以淨好真金<br>　造作指嚴具　　欲以莊嚴指<br>　其相異眾物　　說名為指環<br>　現樂諸聖人　　證於自智境<br>　功德轉增勝　　自共無能說<br>　現法諸定者　　了境唯是識<br>　得第七地已　　轉滅不復生<br>　心識之所行　　一切諸境界<br>　所見雖差別　　但識無有境<br>　瓶衣等眾物　　境界悉皆無<br>　心變似境生　　謂能取所取<br>　譬如星月等　　依須彌運行<br>　諸識亦復然　　琩抰酯C轉<br>　當知賴耶識　　即名為密嚴<br>　譬如好真金　　光色常充滿<br>　自證清淨境　　非分別境界<br>　性與分別離　　不可得分別<br>　體實而是常　　定者能觀見<br>　意識所行境　　但縛於凡夫<br>　聖見悉清淨　　譬如陽焰等　</p><p>爾時世尊說是經已。金剛藏等無量菩薩摩訶薩。及從他方來此會者無央數眾。聞佛所說皆大歡喜信受奉行<p class='juan'>
大乘密嚴經卷下</p>
</body></html>
