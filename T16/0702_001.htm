<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p><p></li><p><b>　　<A NAME="n451"></A>No. 702</b><p class='juan'>
佛說施燈功德經</p>
<p><span class='byline'>　　　　高齊天竺三藏那連提耶舍譯</span><br><p>如是我聞。一時佛在舍衛國祇樹給孤獨園。爾時世尊告舍利弗言。舍利弗。佛有四種勝妙善法。能令眾生得無量果。無量光明。無量妙色。無量福藏。無量樂藏。無量戒定智慧解脫解脫知見辯才之藏。一切無著無漏之法。舍利弗。何等為四。一者謂如來應正遍知。得尸波羅蜜具無量戒。二者得禪波羅蜜具無量定。三者得波若波羅蜜具無量慧及廣智慧。觀達慧。如性慧。無數慧。決定慧。畢定知見。四者得無濁心善勝作心。具妙解脫第一解脫。是為四種勝妙善法。舍利弗。是佛如來應正遍知。於一切惡皆悉遠離。一切善法皆悉成就。眾行備滿具如實見。遠離闇冥能為光曜。具足無量福智資糧。隱蔽世間。不為世間之所映奪。獲得戒定智慧解脫解脫知見。具足十力四無所畏。得一切諸佛法力。能具諸佛法力。得具諸佛大慈悲力及辯才力。本願方便皆悉滿足。善修本業具智慧寶。精進無量終不休息。離諸憂慼無有逼惱。無有取著。能善調伏。為大龍王無有餘習。為一切眾生無上福田。舍利弗。若比丘比丘尼沙彌沙彌尼優婆塞優婆夷。發清淨心為求福故。為愛樂福故。思念如來。無上方便本行滿足。盡未來際一切生死。於現在世成就無量無著戒定智慧解脫解脫知見。乃至念佛一種功德。念功德已。於無量億那由他百千劫中。所習善根三明福田所。清淨戒所。無等等戒所。無量真實功德所。或於塔廟諸形像前。而設供養故。奉施燈明乃至以少燈炷。或蘇油塗然持以奉施。其明唯照道之一階。舍利弗。如此福德非是一切聲聞緣覺所能了知。唯佛如來乃能知也。舍利弗。求世報者福德尚爾。何況以清淨深樂心。不求果報安住恭敬。相續無間念佛功德。善男子善女人等所生福德。舍利弗。照道一階福德尚爾。何況全照一階道也。或二階道。或二階道。或四階道。或及塔身一級二級乃至多級。一面二面乃至四面及佛形像。舍利弗。彼所燃燈。或時速滅。或風吹滅。或油盡滅。或炷盡滅。或俱盡滅。譬如諸龍以瞋恚故。出雲垂布於中起電起已尋滅。舍利弗。如是少時於佛塔廟奉施燈明。若彼比丘比丘尼沙彌沙彌尼優婆塞優婆夷。若復餘人不受戒者。為樂善故。護己身故。信佛法僧。如是少燈奉施福田。所得果報福德之聚。唯佛能知。一切世間天人魔梵沙門婆羅門。乃至聲聞辟支佛等所不能知。如是然少燈明。所受福報不可得說。舍利弗。諸佛境界不可思議。唯有如來乃知此義。舍利弗。彼施燈者。所得福聚。無量無邊不可算數。唯有如來乃能了知。舍利弗。然少燈明福德尚爾不可算數。況我滅後於佛塔寺。若自作若教他作。或然一燈二燈乃至多燈。香花瓔鬘寶幢幡蓋。及餘種種勝妙供養。舍利弗。有四種法應當信受。何等為四。一者佛法無量應當信受。二者少修善根獲無量報應當信受。三者若於三寶深生敬信。善修業行所得福報。汝等聲聞現得見我。尚不能得具足知之。亦復不能思惟測度。況我滅後聲聞弟子遠離我者。能得現知及能測度。若有能知及測度者。無有是處。應當信受。四者是諸聲聞不能得知及能測量。一切眾生所有作業及業果報。舍利弗。汝等聲聞於此事中不須思量。何以故。舍利弗。如來常說一切眾生業行果報不可思量。過去諸佛應正遍知。已如是說。眾生業報不可思量。未來諸佛應正遍知。當如是說。眾生業報不可思量。眾生心信及心自性。亦不可知不可思量。如是之義應當信受。舍利弗。汝等聲聞住聖種者。於一切眾生業報之中。無有實眼及巧方便。況餘輕微薄劣心者。離戒定慧解脫解脫知見者。失正念者。無明闇冥厚翳目者。於自己身內外諸法而不能知。我竟是誰。我是誰許。我住何處。我之功德為大為小。我當云何為與戒相應。為與戒不相應。我為正念戒。我為失念戒。我所作業為作智人業。為作愚人業。為從何來。為何處去。舍利弗。諸凡夫人顛倒見者。於自己身如是等事尚自不知。況能得知一切眾生種種業報。若能知者無有是處。舍利弗。如來應正遍知。戒無減。定無減。智無減。解脫無減。解脫知見無減相無減。舍利弗。如來應正遍知。無量戒。無礙戒。不思議戒。無等戒。究竟戒。清淨戒。彼如來於一切眾生若業若業報。皆如實知。舍利弗。云何如來於一切眾生業報得如實知。舍利弗。佛如是知。或有眾生善業盡不善業增。或有眾生不善業盡善業增。或有眾生善業當生不善業當滅。或有眾生不善當生善業當滅。舍利弗。如來如是入一切眾生業及業報。種種差別皆如實知。彼彼眾生或有無知。或有愚闇。或有善者或不善者。舍利弗。我有如是智。有如是善巧。於諸眾生不可思議種種業報。皆能記說。舍利弗。若有眾生成就信心。彼能信我。若復眾生無有信心遠離我法。不信我語誹謗於我。彼於長夜無義無利墜墮苦惱。舍利弗。若彼眾生於佛塔廟奉施燈明。以此奉施所作善業。能獲安樂可樂之果彼施燈明作善業時。欣喜相應從信心起。於現在世得三種淨心。何等為三。彼諸善男子善女人作是念。我於如來已設供養。知身不堅攝堅身想。知財過患攝堅財想。舍利弗。是名供養佛塔第一淨心。復次舍利弗。彼諸善男子善女人。起如是心。我於如來無上福田最勝福田。能受最勝供養者所。已作供養。我今不畏墮於地獄畜生餓鬼。我此善根已作人天善道之因。得於妙色資生眾俱。又得智慧安隱快樂。乃至能得菩提之果。舍利弗。是名供養佛塔第二淨心。復次舍利弗。彼諸善男子善女人。作如是想。我於諸佛已作捨施。已作福德。已捨慳貪。已除慳過。作是念已。施心無慳施心增長。舍利弗。是名供養佛塔第三淨心。復次舍利弗。若善男子善女人。於佛塔廟施燈明已。臨命終時得三種明。何等為三。一者彼善男子善女人臨命終時。先所作福悉皆現前。憶念善法而不忘失。舍利弗。是為一明。因此便能念知自己。先於佛所殖諸善業。復次舍利弗。彼善男子善女人。於命終時得如是念。我於佛像塔廟等前。已曾供養。作是念已心生踊悅。舍利弗。是為二明。因此便能起念佛覺。復次舍利弗。彼善男子善女人。於命終時見餘眾生奉行布施。見他作已起如是念。我亦曾於佛支提所奉施燈明。我今亦當復行布施。念於布施得欣喜心。得喜心已無有死苦。舍利弗。是為三明。因此便得念法之心。復次舍利弗。佛塔廟中布施燈明。彼善男子善女人。於臨終時更復得見四種光明。何等為四。一者於臨終時。見於日輪圓滿涌出。二者見淨月輪圓滿涌出。三者見諸天眾一處而坐。四者見於如來應正遍知坐菩提樹垂得菩提。自見己身尊重如來合十指掌恭敬而住。舍利弗。是名於佛塔廟布施燈已臨命終時得見如是四種光明。爾時世尊。說此義已。復說偈言<p class='lg'>　無上法王大仙人　　若人奉施彼塔廟<br>　彼智慧者作業已　　獲得無邊最勝樂<br>　臨命終時不失念　　能見自昔布施燈<br>　得四種喜離諸罪　　於彼死時不惑亂<br>　臨死時見十方明　　現睹日月從地出<br>　見天千萬那由他　　為彼天眾說佛法<br>　父母妻子及親屬　　皆悉圍繞大悲號<br>　死者不念亦不視　　彼人正念常不亂<br>　現前得睹天宮殿　　對諸天女心安隱<br>　復見莊嚴諸園林　　是中具足勝五欲<br>　又見佛座菩提樹　　天人修羅悉圍繞<br>　自見合掌住佛前　　於勝牟尼修供養<br>　既見導師深敬重　　其心欣喜請如來<br>　世尊見彼心欣喜　　於是不違受彼請<br>　是人稱願喜充遍　　於捨命時無苦惱<br>　彼於佛所心喜已　　無有臨終大怖畏<br>　臨命終時不失念　　彼睹十方皆大明<br>　見未曾有勝妙色　　此是施燈之果報<br>　死已必得生天上　　自見己身坐天床<br>　有諸天女圍繞之　　供養佛故得此果　</p><p>復次舍利弗。於佛塔廟施燈明已。死便生於三十三天。生彼天已。於五種事而得清淨。舍利弗。云何彼天於五種事而得清淨。一者得清淨身。二者於諸天中得殊勝威德。三者常得清淨念慧。四者常得聞於稱意之聲。五者所得眷屬常稱彼意心得欣喜。舍利弗。是名彼天於五種事而得清淨。爾時世尊。欲重宣此義。而說偈言<p class='lg'>　彼天獲得光明身　　具足功德他尊重<br>　與千天子為上首　　以燈施佛支提故<br>　所聞天聲常稱意　　哀美殊妙勝餘天<br>　具足第一勝念慧　　復得最上勝眷屬<br>　隨彼天子所行處　　一切諸天皆欽仰<br>　本昔修習何等業　　今得如是熾然身<br>　有樹皆名上歡喜　　周匝光照猶如月<br>　彼天感得是妙樹　　持此莊飾天宮園<br>　無量諸天皆驚怪　　今此樹花名何等<br>　猶如燈明光照曜　　普出如意妙熏香<br>　彼天所有諸眷屬　　以彼樹花莊嚴身<br>　彼於無量億天中　　光明照曜猶如日　</p><p>復次舍利弗。於佛塔廟布施燈明。生三十三天已。彼天自知。如是時中我住於此。如是時中我當命終。彼勝天子臨命終時。於其眷屬及餘天眾。說法勸化令其欣喜。於彼天宮捨壽命已不墮惡趣。生於人中最上種姓信佛法家。是時世間。若無佛者亦復不在輕取吉凶邪見家生。爾時世尊。欲重宣此義。而說偈言<p class='lg'>　彼天生得如是智　　知爾許時天中住<br>　彼天亦復能自知　　我今未幾當命盡<br>　五種死相出現時　　彼天壽命臨欲絕<br>　即為億天眾說法　　遠離愚癡心不憂<br>　於天眾中作是言　　諸有無常亦無樂<br>　或有生者或有死　　不念將死說是法<br>　彼諸眷屬皆悲惱　　無量天眾亦復然<br>　雖復見已五種相　　自念功德不憂愁<br>　在彼天宮命絕已　　尋即下來人間生<br>　住胎出胎念不亂　　常受快樂無苦惱<br>　生已便得宿命通　　悉能憶念本來處<br>　念人中苦不貪樂　　須臾死來見逼切<br>　彼念天中果報已　　於此人間不為樂<br>　天中尚苦況復人　　諸有不堅常流動<br>　彼人及其成立已　　必當捨家而出家<br>　心常不行惡覺觀　　彼當獲得如是果<br>　世世痡o宿命通　　亦常不作諸惡業<br>　必定出家持淨戒　　此是彼施燈明果<br>　痡`不盲及攣躄　　眼一切時不闇昧<br>　身亦無病無惡聲　　心常黠慧不愚惑<br>　又復痡`無眼患　　所在受生眼不眇<br>　不無一眼及瞎眼　　彼眼亦常不濁亂<br>　眼目修長黑白分　　猶如淨妙青蓮葉<br>　眼淨能見微細物　　如彼明徹摩尼珠<br>　無量阿僧祇劫中　　得淨肉眼不失壞<br>　彼亦常無眼諸病　　此是奉施燈明果<br>　善印善根善諸論　　於諸工巧悉究了<br>　彼有智人善觀察　　妙慧能見第一義<br>　善觀諸有不自在　　於佛法中得照明<br>　普見一切佛世尊　　見已恭敬修供養<br>　生生得勝端正色　　親戚眷屬皆敬愛<br>　得大財寶力自在　　及得不壞諸眷屬<br>　如彼燈明能破闇　　熾燃照曜遍諸方<br>　彼人光明亦如是　　不為闇冥所隱蔽<br>　若於佛塔起信心　　施勝燈鬘及瓔珞<br>　施燈明時心清淨　　獲得人中最勝尊<br>　端正殊妙甚可愛　　一切世間所喜樂<br>　心不輕取於吉凶　　亦不樂於世左道<br>　世間所有諸惡見　　及邪道等不信受<br>　若為國王琲儘活@　不貪他土興戰諍<br>　常無苦惱亦無憂　　亦復無有諸惱熱<br>　彼無一切諸退失　　復無惡名無衰惱<br>　若為王臣所發言　　王及國人無不信<br>　身常無有羸瘠病　　不作黃門不非道<br>　身相具足安樂住　　患苦不能著其身<br>　亦復不見諸惡夢　　臥覺一切常安隱<br>　生生能得諸伏藏　　供養一切佛支提<br>　諸佛功德無有邊　　彼人所得亦如是　</p><p>舍利弗。若有眾生於佛塔廟施燈明者。得於四種可樂之法。何等為四。一者色身。二者資財。三者大善。四者智慧。舍利弗。若有眾生於佛支提施燈明者。得如是等可樂之法。爾時如來欲重宣此義。復說偈言<p class='lg'>　身傭圓滿具大力　　不與他人共戰諍<br>　遍遊諸方無惱者　　由燈奉施佛支提<br>　生於大富上族家　　具足功德人所敬<br>　生生痡o宿命智　　由燈奉施佛支提<br>　於諸眾生常悲念　　發言眷屬皆敬受<br>　心無損害睍晙X　　常不造作惡道業　</p><p>復次舍利弗。若有眾生供養佛塔得四種清淨。何等為四。一者身業清淨。二者口業清淨。三者意業清淨。四者善友清淨。舍利弗。云何得於身業清淨。若善男子善女人。於彼彼生處。遠離殺生無殺害意。亦常遠離偷盜邪婬。於己妻所尚不邪行。況餘人妻。亦不飲酒放逸自縱。不以刀杖及餘苦具加逼眾生。離不善法及諸惡業。舍利弗。遠離是等。是名身業清淨。舍利弗。云何口業清淨。是人世世常不妄語。若不見聞終不妄說。若見若聞合時諮問。然後乃語。為利自他不作異說。設若有人教令妄語。為護實語終不妄言。不以此語向彼人說。不持彼事向此人道。二朋先壞不令增長。有所發言能善和諍。若痛心語若麤語。若苦惡語。不喜語。不樂語。不愛語。不入心語。惱他語。結怨語。悉皆遠離。有所發言潤語軟語。意樂語。不麤語。悅耳語。美妙語。入心語。多人愛語。多人樂語。可愛語。可樂語。能除怨語。琝@如是種種美妙語。復離綺語。不作異想異語。不作異印異期。覆障實事不煩廣說。不非時語。琩s竟語。舍利弗。如是遠離不清淨口業。成就清淨口業。舍利弗。是名口業清淨。舍利弗。云何意業清淨。於他所有珍寶資財。不起貪著。不起瞋心。遠離害心。又離邪見無諸惡見。舍利弗。遠離是等。是名意業清淨。舍利弗。云何得善友清淨。若諸善友遠離妄語。亦不飲酒。離諸麤獷。調伏正見。往詣其所親近諮受。又詣諸佛菩薩緣覺聲聞等所。親近供養諮受未聞。舍利弗。是名第四善友清淨。舍利弗。若善男子善女人。於佛支提施燈明已。得如是等四種清淨。爾時世尊欲重宣此義。而說偈言<p class='lg'>　為欲照塔故然燈　　身口意業善調伏<br>　遠離邪見具淨戒　　由是獲得如意眼<br>　猶如淨日照十方　　速能獲得於漏盡<br>　彼大智慧具威德　　得淨天眼離塵漏<br>　智者能了眾生意　　亦得通明及辯才<br>　求二乘道得不難　　由施佛燈獲是報<br>　若求無上佛菩提　　天眼智慧及財物<br>　於此三事痤L減　　由燈奉施佛支提　</p><p>舍利弗。若善男子善女人住於大乘。於佛塔廟施燈明已。彼世世中得於八種可樂勝法。何等為八。一者獲勝肉眼。二者得於勝念無能測量。三者得於勝上達分天眼。四者為於滿足修集道故得不缺戒。五者得智滿足證於涅槃。六者先所作善得無難處。七者所作善業得值諸佛。能為一切眾生之眼。八者若善男子善女人。以彼善根得轉輪王所得輪寶。不為他障。其身端正。或為帝釋得大威力具足千眼。或為梵王善知梵事得大禪定。舍利弗。以其迴向菩提善根。得是八種可樂勝法。復次舍利弗。住於大乘善男子善女人。復得八種無量勝法。一者得於無量佛眼。二者得於無量如來神通。三者得於無量佛戒。四者得於無量如來三昧。五者得於無量如來智慧。六者得於無量如來解脫。七者得佛無量解脫知見。八者得入一切眾生心所樂欲。舍利弗。善男子善女人。於佛塔廟奉施燈明。能攝如是無量勝報。復次舍利弗。若有眾生見說法者作如是念。云何令彼常得宣說顯示佛法。以燈施彼。施油燈故。令說法者得施法燈。作是念已。持燈奉施。以此布施燈明善根。得於八種無量資糧。何等為八。一者得於無量正念資糧。二者得於無量大智資糧。三者得於無量信心資糧。四者得於無量精進資糧。五者得於無量大慧資糧。六者得於無量三昧資糧。七者得於無量辯才資糧。八者得於無量福德資糧。舍利弗。是名施燈八種資糧。亦復得於四無礙辯。乃至次第得一切種智。復次舍利弗。若有善男子善女人。於如來前見他施燈。信心清淨合十指掌起隨喜心。以此善根得於八種增上之法。何等為八。一者得增上色。二者得增上眷屬。三者得增上戒。四者於人天中得增上生。五者得增上信。六者得增上辯。七者得增上聖道。八者得阿耨多羅三藐三菩提。舍利弗。是名八種增上之法。舍利弗。何故能得此等八種增上勝法。舍利弗。佛有無量戒定智慧解脫解脫知見故。供養彼者。所得果報所得利益亦復無量。爾時世尊。欲重宣此義。而說偈言<p class='lg'>　造作出離行　　勤修於佛法<br>　棄捨死軍眾　　如象碎花林　</p><p>爾時佛告慧命舍利弗。有五種法最為難得。一者得人身難。二者於佛正法得信樂難。三者樂於佛法得出家難。四者具淨戒難。五者得漏盡難。舍利弗。一切眾生。於是五法最為難得。汝等已得。爾時世尊欲重宣前義。勸舍利弗等。而說偈言<p class='lg'>　如來支提修布施　　為利眾生求菩提<br>　智者造作此勝因　　生生常得最勝報<br>　於天人中受勝生　　為人天等修供養<br>　譬如須彌安不動　　光明普遍照十方<br>　彼天眾見皆恭敬　　亦復愛樂生信心<br>　彼興供養亦讚美　　一切皆喜數數見<br>　奇哉是天福德相　　猶梵天光照梵宮<br>　此天曾作何等業　　身光明炎得如是<br>　見是誰不修習善　　誰不修學聖種戒<br>　誰見牟尼生厭心　　誰聞妙法而放逸<br>　彼昔在於人間時　　常以燈施如來塔<br>　曾佛法中設供養　　善得福利生天中<br>　願我痡o於人身　　於佛法中生淨信<br>　常不放逸住佛道　　寧棄身命不捨法<br>　獲得人身最為難　　愚人云何不為福<br>　徒費資財不為法　　死已便墮大嶮坑<br>　天見無垢威德已　　心自悔責發願言<br>　願我常得人間生　　精勤修習於梵行<br>　願我最後臨終時　　於佛法中得淨信<br>　願得正念不忘失　　得見無量諸如來<br>　為千億天所供養　　與諸天女相娛樂<br>　諸天女眾皆敬愛　　天女莊嚴戲園林<br>　諸方天香皆來熏　　耳聞一切妙音聲<br>　是天隨所遊行處　　痡o睹見上妙色<br>　所可見色皆可愛　　彼常不睹諸惡色<br>　亦復常得勝妙觸　　皆由持燈施支提<br>　從彼沒已生人道　　正念處於父母胎<br>　生已憶彼天中事　　智慧之力不退失<br>　彼人造作如是業　　得於大力轉輪王<br>　其王形貌極端嚴　　施燈獲得如是報<br>　由彼業故得命長　　一向清淨安樂器<br>　其身無有諸患痛　　然燈獲得如是果<br>　無有王難怨賊難　　他人不敢侵其妻<br>　不為惡人之所惱　　由持燈明施佛故<br>　安隱豐足無所畏　　豪富自在饒財寶<br>　得勝瓔珞及園林　　斯由然燈奉施佛<br>　當得睹見佛世尊　　見已心便生敬信<br>　以欣喜心供養佛　　棄捨王位而出家<br>　佛無量智究竟智　　具可歎德能化人<br>　於此佛塔施燈已　　其人身光如燈照<br>　牟尼牛王清淨眼　　以好燈明照彼塔<br>　得於無漏無上道　　其身光明照十方<br>　見四真諦具十力　　不共之法亦究竟<br>　得遍見眼成善逝　　此果皆由布施燈<br>　設令一切諸眾生　　昔曾供養無量佛<br>　具大威德見實義　　億劫來成緣覺道<br>　十方所有諸世界　　悉布燈鬘無有餘<br>　以是世界諸燈鬘　　若人信心供養彼<br>　是人如是修供養　　於無量劫常不斷<br>　若人一燈奉施佛　　得福過前無有量<br>　燈油譬如大海水　　其炷猶如須彌山<br>　有人能然如是燈　　遍照一切諸世界<br>　是人深心懷敬信　　其志惟求緣覺道<br>　十方遍置如是燈　　一心恭敬而供養<br>　若人發於菩提心　　手執草炬暫奉佛<br>　是人得福過於彼　　我見實義作是說<br>　十方一切諸眾生　　一一供具皆如上<br>　然經無量琩F劫　　其心唯求緣覺道<br>　若有人於佛塔廟　　然於一燈或一禮<br>　求無上道為眾生　　此福過前無有量<br>　難見難思佛境界　　智者聞即生欣喜<br>　無信心者聞不樂　　彼愚癡魔壞正法<br>　證淨法界甚為難　　一切世間獨善逝<br>　是故汝等應欣喜　　於佛功德當願求　</p><p>爾時世尊說此法已。慧命舍利弗等。無量天人阿修羅乾闥婆緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等聞佛所說。皆發無上菩提之心。欣喜無量作禮而去佛說施燈功德經<p class='juan'>
</p>
</body></html>
