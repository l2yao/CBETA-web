<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T16 </TITLE>
</head>
<BODY>

<p><p></li><p><b>　　<A NAME="n491"></A>No. 720</b><p class='juan'>
無明羅剎集卷上(或為一卷或為二卷今此三卷)</p>
<p><span class='byline'>　　　　失譯人名附秦錄</span><br><p>十二緣者。生死之本一切眾生之所窟宅。天魔波旬所居境界。若有智慧能觀因緣種種過患。永斷生死過。魔界者天魔。爾時生大憂惱。因緣大海深廣無際智者入中。譬如商主觀察性相能解了已。即便獲得一切種智。無上珍寶於諸咒中最良最妙。諸佛世尊於無量劫。修六波羅蜜集諸善行斷眾結使。與陰魔死魔煩惱魔。作堅誓竟永斷生死超出三界。成就十力四無所畏。於一切法得無礙智。為一切眾生作大明證。證寂滅者為三界眾生真善親友。能轉法輪吹大法蠡擊大法鼓然大法燈。施大法橋汎大法船。舉大法帆高聲唱言。令度彼岸者究盡弘誓。摧伏一切諸外道眾。度脫一切諸有緣者。使諸人天皆生信解。如是大人於諸餘法。皆不生於未曾有心。於因緣法乃起甚深希有之想。唯佛如來乃能究盡解甚深義。其餘智人所不能了。正使大仙黃頭之等。恃己智慧生大憍慢。猶為無明之所障翳。以有漏智造諸經論。亦不能免邪見倒惑。雖復草衣斷食空閑獨靜百千苦行。終不能於生死之中得少解脫。一切眾生為無明覆故生於貪。貪因緣故入於大海。惡風迴覆遠涉曠野懸嶮之路。置死戰場互相殘害。具受種種無量苦惱。若能深解十二緣者。見是因緣於此三界五道之中。造諸業行受種種形。譬如世間善作樂者。能使八音宮商和諧。聲律相應同時俱作。又如巧畫善布眾彩殊形異像森然顯著。十二因緣亦復如是。能善和諧造作業果轉輪生死無有窮已。如緊那蟲有三時變。初作土色中作赤色後作黑色。十二因緣亦復如是。能變眾生作老病死三有五趣四大毒蛇五陰惡賊六入空聚。又能變作轉輪聖王釋梵四天及以小王受諸快樂。或作人身貴賤貧富愚智壽夭。或作地獄餓鬼畜生之形。備受苦毒不可稱數。世尊於此無師獨覺以智慧藥錍。抉開驕陳如等無明眼瞙。以大法雨滅優樓迦葉等煩惱熾火。以智因緣最上智藥治舍利弗大目連等結使之病。以此智鉤鉤摩訶迦葉入佛正道。以法梯橙令大石婆羅門趣解脫堂。以此智斧斫尊者摩訶迦旃延阿[<a href='javascript:showpic("../fontimg/060797.gif")'>少/兔</a>]樓大富樓那摩訶拘絺羅難陀孫陀羅難陀諸羅漢等有身之樹。以此真智能除梵王生一切智想。以此智力能令天帝求為弟子。以此法財分與頻婆娑羅王將從八萬四千人。悉令充足而無損減。以此正智使白淨王作法王子。以此大智救拔極惡殃掘魔羅阿鼻之苦。能迴婆羅門居士向於正道。能作如是大莊嚴事。使淺智女人入深覺意。以如是力能摧伏長爪梵志。能壞薩遮尼揵勇猛之力。能使菴木吒婆羅門生大恐怖。能止息尸羅匐婆羅門大智之想。以此甘露嬰愚之人飲服之者皆成大智。以此咒力使四大毒蛇所不能螫。陰拔刀賊不能隨逐。以此法眼見六入空聚。以此法軍破五蓋怨。能護智首不畏五欲。以此智舡度於結使波浪大海到涅槃岸。以此智慧度大灰河。不令燒煮內外諸入。能使苦受惡刺<span class='corr'>刺</span>而不入。能於無明大黑闇中而不迷沒。若有眾生能觀察者為作照明。能安立眾生戒之平地。得於念處以為止息。涉正勤路上如意堂。登五根樓入五力室。嗅七覺香飲八正水。坐於有餘涅槃之狀。觸於四禪無漏涼風。能如此者即是眾生真善知識。不毀淨戒能修禪定。增長覺慧能壞惡趣。得解脫道觀四諦方。焚諸見草破身見石。摧滅戒取大阿修羅。明見於魔五欲之弶度於曠野險惡之路。入涅槃城絕貪欲網。破於嫉妒毘舍遮鬼。洗除慳貪吐出我慢。下我我所拔三毒根。滅諸結使止生死輪。斷愛身索壞因緣鎖。能摧三有茂盛大樹。永離胞胎度老病死憂悲苦惱大苦之海<p class='lg'>　欲知因緣　　體性幽微　　若以少智<br>　說其實相　　如人以頭　　欲壞石山<br>　是最大網　　彌綸三界　　此是邪林<br>　迷惑行者　　此是惡罥　　罥凡夫鹿<br>　入此罥者　　善法消滅　　摩旃陀羅<br>　毒箭所射　　此是智攢　　攢因緣海<br>　誰攢緣海　　釋迦牟尼　　成就大智<br>　涅槃甘露　</p><p>此十二緣。唯佛能見能除己惑及以化他。如昔所聞折吒王在鬱禪耶城。精勤修施好行忍辱恭敬宿長。勇猛大力兵眾強盛威伏四海。明於治斷綏撫黎庶如母牛念犢。後於異時鬱禪耶城疾疫大行死者過半。城中人民遂致希少。雖復咒藥欲禳災患。如蘇注火倍增熾劇。死亡者眾路少人跡。狐狼野干滿於里巷亦入人舍。鵰鷲群飛。翳障日月。舉城悲號涕泣盈路。積屍城中猶如塚墓。時折吒王見國人民死喪者眾。心懷憂惱如入戰陣為怨所擒。愁悴憂怖發憤忘死。於夜靜時獨設方計。立志確然思趁疫病鬼。以阿伽陀藥遍塗身體。咒索結身著如意寶鎧。手捉利劍單己獨步。即從殿下出于宮門。往到城中四衢道頭神寺塔廟。遍觀井中及橋梁下。處處林樹及市肆間。見有諸鬼色貌不同言音各異。殘害凶惡殺害無度。死人屍骸羅列其前髑髏為器盛人血髓。手探腸肚糞血沾污。或以人腸交絡身體。諍食死人鬥諍牽掣。如是惡鬼魑魅魍魎充滿城中。王見是已如金翅鳥欲取龍時。即入鬼中呾叱鬼言何以故是。以偈問曰<p class='lg'>　何故以人腸　　交絡汝身體<br>　手捉髑髏器　　盛滿血髓腦<br>　生為惡疫病　　常斷人命根<br>　噉食人血肉　　用自充飽足　</p><p>諸鬼即時以偈答曰<p class='lg'>　我是夜行鬼　　法食人髓肉<br>　肪膏及五藏　　盡皆所甘嗜<br>　汝民今災患　　實是我所作　</p><p>王復問言。如是災患實汝作也。羅剎答言。是我所作。王復語鬼。汝今何不速捨此事。諸鬼答言。我不能捨所以者何<p class='lg'>　刺法頭尖　　火體性熱　　羅剎之性<br>　法食人肉　</p><p>王語鬼言。汝今云何不欲捨耶。汝不見我刀色如青雲亦如優缽華。亦如毒蛇大瞋恚時。以我臂力捉此利劍足能令汝捨此惡事。羅剎答言。人帝汝得自在設以利刀切割我身猶如胡麻。雖能如是災患之火猶不可滅。王言云何不滅。羅剎即時。指南大樹而答王言。今彼樹下有大羅剎。面有三眼顧眄揮霍狀貌兇醜。手摩目視能為災厲死亡。疾病皆由彼作。令諸眾生死斃都盡。汝大丈夫可先降彼。彼若伏者我等隨順。王聞此語疾走往趣叱言汝名字誰。羅剎答言。我名乘腹隨欲現形以我之力使汝人民悉被災患。王聞是已便自唱言。我今得息。羅剎問曰。云何言息。王言。我久思惟誰苦世間。今始得汝便為不復疲苦也。羅剎問言。汝今欲作何等。王言。我此利劍未曾嘗血。今為國人必以此刀當飲汝血如飲甘露。羅剎言。徒為此事不能解汝疲勞之果。王問言。云何不解疲勞之果。羅剎答言。汝今且觀南三門埵傢鼠b名曰大鼓。須勇健力乃可降伏。我今住此不棄汝走先可降彼。王聞其言。於大闇中奮劍直進即到南門。見大鼓羅剎高視卻偃翹腳而坐。身有三頭著于甲冑。捉三歧戟其色青黑甚可怖畏。王即念言。彼鬼今日作惡已竟自得閑樂。唯我慘悴以我威武。能使諸王頂戴我足為此羅剎之所陵惱。羅剎見王威德嚴厲。驚惶而起叉手合掌。舉著頂上而作是言。善來大王。威德尊重如似帝釋。悲救世人來至我所。王言羅剎。汝為我民作大衰患。詐稱讚我所作極惡。羅剎言。王若信我語者聽我所說。世間災患及非災患非我所作。今城外有鬼名摩訶舍涅。於夜行中最為自在。四頭四面有大威力是我之主。若能伏彼得大名稱。王聞此語疾走出城見彼羅剎。以髑髏為鬘繫四頭上。以大象濕皮而作衣服。復以蟒蛇縈繫其腰。種種毒蛇以為瓔珞。鋸牙雙出用懸人腹。其身洪壯以血塗之。手足支節如赤栴檀。復以髑髏盛滿血膿安置于前。吁吸啜噉以為飽足。手捉利戟繞死人屍王睹是已儀容嚴肅雄心振動。譬如暴風吹鼓大樹。如兩師子共相見時。即奮威猛譀[<a href='javascript:showpic("../fontimg/035999.gif")'>言*萬</a>]而言。叱夜行主欺我何甚。縱放毒惡傷害我民。咒藥醫療如蘇注火。汝於今者死時到矣。羅剎答言。地主且莫速忿聽我且說。為災患者先問我過然後加罪。百姓災患非我所作。而我微弱不得自在為他使役。於此前路有婦女鬼。為彼驅策制不由己。王復問言。彼婦女者狀貌云何。答言。極惡外詐善軟心懷毒虐。須臾變惑若干色像須降伏彼我當隨從。王即思惟此不自在但當求彼。時羅剎女捨己身相。而化作王所重夫人。在王後行語於王言。我常為王最所愛重。何以棄我夜行至此更愛誰耶。王於爾時卒聞其言未體真偽迴首顧瞻。尋知是鬼。王語其言。大德且住汝噉一城人民都盡。而於今者欲食我耶。譬如暴河力能漂沒。唯不能浮大石重山。王捉其手而語之言。捨汝幻惑復汝本形。汝作大惡今我執汝非枉橫也。羅剎即時合掌作禮而言。我今誠心歸命於王。王時即更聞有異聲顧望四方。羅剎問言。何以顧望。王復問言。是何妙聲。羅剎答言。我過欲導發此歌音聲。彈琴聲者是我根本。一切災患彼女所為。坐彼女人使我住此。王時即便知此羅剎為他所使。復捉歌女而問之言。汝名為誰。羅剎答言。我名三垂髮。復作是言。我更有王名曰四牙。王聞此語即捨歌女。求彼四牙羅剎即擒獲之。時此四牙語於王言。亦非我過。去此不遠有六羅剎。一名雲盧。二名山岳。三名甕腹。四者金剛主。五者見毒。六名擲罥。此六羅剎童子是我之主。王聞此語往趣其所。即復捉得彼六羅剎。羅剎復言。我亦為他使。王即問言。誰使於汝。六羅剎言。有二羅剎。一名牛耳。二名手戟。能使於我。王即推得。復語王言。我不自在我更有主。問言是誰。羅剎答言。名速疾金翅鳥。即時復捉彼金翅鳥。金翅鳥言。有三男子是我之主。一名極惡。二名火髮。三名栴檀。王即思惟我今求鬼欲滅災患。而此諸鬼展轉相示曠路長遠。雖復長遠若不推得。其根本者終不休息。王復前進見三羅剎。彼羅剎等遙見王來即便避走。王即言住。我此利劍未曾施用。我為擁護國民。跋涉遠路故來至此。汝等云何返捨我走。羅剎聞王安慰之言。尋便迴還合掌而言。離此不遠有浪叢塚諸惡禽獸樔穴。彼中狐狼野干豺狸羆虎鵰鷲鴟梟互相搏食。出大惡聲交橫充滿。王復問言。彼有何物。答言。彼有羅剎。形貌麤大癰踵肥脹笑渴皴剝。色若黑雲搖動。兩目光如掣電。利牙重出銜脣瞋怒。種種鬼神以為眷屬。諸惡鬼神無不率從。世間非法皆是彼作。兇黨熾盛最難調伏。若能降伏大力鬼者。王之威德流聞天下。我等亦當屈折隨順。王聞此語勇猛奮發不能自制。如海濤波即到彼所。塵霧晦暝猛風絕炎吹死人段。障蔽昏暗都無所見。見彼羅剎形容狀貌如向所說。繞其左右臭穢盈積。處處皆有髑髏之[<a href='javascript:showpic("../fontimg/032436.gif")'>卄/積</a>]髮爪之聚積如山岳。弊壞故衣散壞在地[<a href='javascript:showpic("../fontimg/021447.gif")'>土*瓦</a>]甕破瓦無可行處。或見[<a href='javascript:showpic("../fontimg/029820.gif")'>月*逢</a>]脹疽蟲爛壞。惡聲怪戰遍滿其中。如刀兵劫甚可怖畏。復有諸鬼皆食肉血以自肥飽。都是兇險殘害之眾。眼如電光頭上火然。鼻大皰凸雙牙鋒出。其耳如箕。形狀醜惡說不可盡。虎狼之皮以為衣服。髑髏盛脂置于右手寫著火中。王見是已即便憂愁唱言。咄哉云何自恃己力暴惡乃爾。我不摧滅不得自立。若以咒藥之力鬼皆走散。我今應當疾走直前。以其左手捉羅剎髮。我為國民除災患故。必當滅此羅剎之主。作是語已遍觀四方。即時騰踊如師子吼。上歸諸天四方神祇。國中災患毒樹之本我當拔去即頓其髮。羅剎自恃力[<a href='javascript:showpic("../fontimg/004390.gif")'>口*果*瓦</a>][<a href='javascript:showpic("../fontimg/004390.gif")'>口*果*瓦</a>]笑言。誰於暴河乃欲截流。誰人虎口欲數其齒。而故來觸猛惡毒蛇。一切世間雄猛丈夫。數千億萬我皆摧滅。云何敢爾頓掣我髮且置勿言。而一切世間大力雄猛都無有能與我敵者。唯除折吒。是誰小[<a href='javascript:showpic("../fontimg/067333.gif")'>監-皿+豆</a>]敢捉我髮。王聞稱已即時喜勇而語鬼言。善哉賢士。言折吒者即我身是。鬼聞是語驚喜而言。聽我悔過願王垂愍莫加瞋忿。自今已後一切災患為王除去。作是語已忽然不現。王威力故鬼神退散。國中人民倍復熾盛。無諸災患同於諸天<p class='juan'>
無明羅剎集卷上</p>
</body></html>
