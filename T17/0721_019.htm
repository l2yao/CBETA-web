<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
正法念處經卷第十九<p><span class='byline'>　　　　元魏婆羅門瞿曇般若流支譯</span><br><p><b>　　<A NAME="n41"></A>畜生品之二</b></p>
<p>復次比丘。云何觀羅[<a href='javascript:showpic("../fontimg/023523.gif")'>目*侯</a>]阿修羅王第二住處。彼以天眼智慧觀察阿修羅王所住之處縱廣一萬三千由旬。園林浴池。蓮華鬱茂。遊戲之處。異類眾鳥。以為莊嚴。阿修羅城。黃金為地。處處多有摩尼寶珠。珂貝嚴飾。多眾婇女。端正殊妙。羅[<a href='javascript:showpic("../fontimg/023523.gif")'>目*侯</a>]阿修羅王之所主領。不相諍訟。隨意憶念。能有所至。所住境界。有十三處。何等十三。一名遮迷。二名勇走。三名憶念。四名珠瓔。五名蜂旋。六名赤魚目。七名正走。八名水行。九名住空。十名住山窟。十一名愛池。十二名魚口。十三名共道。若諸世間。不孝父母。不供養沙門及婆羅門。不行正法。諸天眾減。增長阿修羅眾。若諸世間。供養沙門及婆羅門。修行正法。減損阿修羅。增益諸天眾。以法非法二因緣故。令諸天阿修羅增長損減<p>復次比丘。知業果報。觀羅[<a href='javascript:showpic("../fontimg/023523.gif")'>目*侯</a>]阿修羅王所住境界。諸阿修羅業法果報。彼以聞慧。知此眾生。見漁獵者。張圍設網。罝罟遮截。為利眾生。令其活命。破彼魚堰。或有勢力。逼令放生。或為自利。或求名譽。或為王者。或為大臣。遮斷屠殺。或護種族。先世相習。行不殺法。不行諸善。是人身壞命終墮阿修羅道。受阿修羅身。壽命長遠。經五千歲。阿修羅中。一日一夜。比於人間經五百歲如是壽命。滿五千歲。少出多減。亦有中夭。以下中心。因緣力故。身相威德。如業得報。比丘當知。觀眾生心。種種信解<p>復次比丘。知業果報。觀大海底羅[<a href='javascript:showpic("../fontimg/023523.gif")'>目*侯</a>]阿修羅地。彼以聞慧第一清淨利智。觀於地下第二地。有地名月鬘。在羅[<a href='javascript:showpic("../fontimg/023523.gif")'>目*侯</a>]阿修羅下二萬一千由旬。有阿修羅。名曰陀摩[<a href='javascript:showpic("../fontimg/023523.gif")'>目*侯</a>](魏言骨咽)阿修羅王。名曰花鬘。彼有大城。名雙遊戲。縱廣八萬由旬。園林鬱茂。清流浴池。蓮花映飾。金山巖崿。山窟幽邃。多有禽獸。周遍莊嚴。青毘琉璃。以為其地。地生綠草。柔軟可愛。種種眾鳥。音聲和雅。諸阿修羅眾。悉住其中。充滿國界。豐樂安隱。周遍奇特。甚可愛樂。七寶林樹。莊嚴園觀。亦如上說。復有眾樹。殊特倍前。那伽龍樹。無憂龍樹。陀婆樹。佉提樹。無憂力樹。復有眾樹。勝前樹林。謂夜光樹。夜開敷樹。婆究吒樹。尼單多樹。重花樹。普愛樹。集花樹。繁花樹。柔軟花樹。五歲花樹。蜂愛樂樹。瞿流瞿流音聲樹。眾鳥遊戲樹。白齒樹。那羅葉樹。雙遊戲城。住四山中。其山金色。一名歡喜山。二名金焰光山。三名不見頂山。四名可愛光山。其山高廣五千由旬。種種林樹。流泉浴池。河水清冷。群獸異類。種種雜色。隨色周遊。眾婇女等。歡娛受樂。種種眾寶。莊嚴門戶。牛頭栴檀樹。香風涼冷。觸身悅樂。常遊香林。遊戲自娛。種種眾寶。以為光明。無所障蔽。種種妙花。莊嚴其身。無量百千。孔雀音聲。大阿修羅王之所守護。寒暑調適。多諸人眾。歡樂常悅。音聲伎樂。歌舞喜笑。以自娛意。星鬘城中。有大池水。縱廣五百由旬。第一清淨。最上美味。無有泥濁。亦無垢污。湛然無減。端嚴可愛。猶如滿月。星鬘城中。其池名曰一切觀見。以池勢力。陀摩[<a href='javascript:showpic("../fontimg/023523.gif")'>目*侯</a>]阿修羅王。若欲鬥戰。莊嚴器仗。圍遶彼池。自觀其身。如視明鏡。自觀其相。知戰勝負。於池水中。如明淨鏡。自見退走。知天必勝。若於池中。見身偃臥。知為死相。時陀摩[<a href='javascript:showpic("../fontimg/023523.gif")'>目*侯</a>]阿修羅王。勇健阿修羅王。於池水中。自見其身。若走若墮。時阿修羅作是思惟。以何事故。於此池中。見如是事。我與天鬥。退墮破壞。即皆還歸。所止之處。或至十年。或至百年。或五百年。時勇健阿修羅王。以眾器仗。種種鉾鎧。塗香末香。花鬘莊嚴。復至一切觀池。圍遶自觀。何因緣故。見我破壞。即於池中。見閻浮提人。孝養父母。恭敬沙門婆羅門。修行正法。樂生天上。命終之後。生諸天中。是故天眾增長。阿修羅眾虧損減少。以於池中見如是相。時陀摩[<a href='javascript:showpic("../fontimg/023523.gif")'>目*侯</a>]勇健阿修羅王。作是思惟。以人修行孝養父母。供養沙門婆羅門。行法因緣。以人力故。天得勝力。我今當與世間之人作不安樂不饒益事。令天減劣我等增長。時陀摩[<a href='javascript:showpic("../fontimg/023523.gif")'>目*侯</a>]勇健阿修羅王。復自思惟。以人因緣。天有勝力。我當云何令此眾人失其所食。令天亦破。人以食故而得壽命。得修法行。今當方便斷人所食。思惟是已。即向海中惡龍王所。是惡龍王。不順法行。含毒多瞋。常為他人作大衰損不利益事。我今當往至彼住處。惱亂龍王。奮迅龍王。迦羅龍王。如是等龍。不順正法。時陀摩[<a href='javascript:showpic("../fontimg/023523.gif")'>目*侯</a>]阿修羅王。既至龍所。作如是言。汝於世人。快得自在。人今助天。令我損減。人依食故而得壽命。汝當為我斷彼人食。汝若能爾。則無復人。若無人民。天則損減。如婆修吉龍王。德叉迦龍王。是汝大怨。我於諸天。亦復如是。吾之怨敵。汝可為我殄滅人界。爾時惡龍。聞陀摩[<a href='javascript:showpic("../fontimg/023523.gif")'>目*侯</a>]勇健阿修羅王如是說已。答言。甚善。我當與汝共為伴侶。朋翼佐助。是時龍王。自入其宮。起大瞋恚。震動大水。或百由旬。二百由旬。三百由旬。地住水上。以水動故。大地亦動。非法惡龍。動大地已。世間邪見諸論師等。咸作是說。如是相者。國土災儉。或言豐樂。或言王崩。大臣受殃。或言王者靈瑞吉祥。或言兵起。或言安隱。或言水災。或言元旱。世間相師如是說於地動之相。而不能知動之因緣。復有異因緣故。令大地動。隨諸眾生行善不善業因緣故。令地大動。地下有風。名為持風。持風動故。令大水動。大水動故。令大地動。五十由旬。或百由旬。或二百由旬。或三百由旬。或四百由旬。隨風廣狹。水動亦爾。如水廣狹地動亦然。以何因緣。風動故水動。水動故地動。即以聞慧天眼觀察。風持於水。水持於地。以風動故。大水則動。以水動故。大地則動。是為二因緣。故令地大動。彼比丘觀二種動。若善因緣動。眾生豐樂。無諸衰患。若諸眾生作不善行因緣動者。眾生則有不善事起。善不善等一切諸業。從因緣生。非無因生。非有作者。因果相似。而得果報。邪見相師。不識因果。作是說言。天帝動地。或言風動。災禍豐樂。飢儉荒壞。王者吉凶。風雨旱澇。兵革軍陣。或起不起。天牛婆羅門。或善或惡。世間相師占相吉凶。觀星宿者。不識因果。但作此說。記說百災。一言有徵。愚人皆謂我此書記。最勝無比<p>復次比丘。知業果報。觀陀摩[<a href='javascript:showpic("../fontimg/023523.gif")'>目*侯</a>]阿修羅勇健阿修羅王。非法惱亂惡龍王等。具觀察已。為利一切諸世間故。思惟觀察。云何惡龍弊阿修羅。何因緣故。損減不勝。不作衰損。壞諸世間。即以聞慧。知閻浮提人若修行正法。孝養父母。供養沙門婆羅門。及諸耆老。若王大臣。修行正法。爾時地神諸夜叉等。見彼惡龍惡阿修羅欲行非法壞諸世間。即向大海。至婆修吉龍王德叉迦龍王等諸龍王所。說如是事。復告虛空諸夜叉號。說如上事。時虛空中諸夜叉等。聞諸地神說是語已。即以大身大神通力。生大瞋恚。口中出煙。乘空上行。往詣四天王所。說如是言。提婆天王。惱亂惡龍弊阿修羅。今欲破壞閻浮提中順法修行孝養之人。閻浮提中邪見論師。見彼夜叉口中出煙。謂彗星出。言是閻羅王一百一子。不知乃是一百一大力夜叉。時彼世人。或有見者。有不見者。世俗相師說言。是閻羅王一百一子。不如實知。妄生分別。言彗星出。或言豐樂。或言飢饉。或言王者吉祥。或言王崩或說兵起。或言不起。或言牛婆羅門吉與不吉。或言水旱災異。或言某國凶衰。或言某國無事。雖作此說。虛妄不實<p>復次比丘。知業果報。觀於惡龍惡阿修羅所行之法。彼以聞慧。見彼大身大神通力行使夜叉。告諸天眾。說如上事。時四天王告夜叉曰。汝莫怖畏。汝莫怖畏。諸天尊勝。阿修羅眾。怯弱下劣。何所能為。所以者何。閻浮提人。修行正法。孝養父母。供養沙門婆羅門。恭敬長宿。以是義故我眾增長。阿修羅弱。無所能為。時虛空神諸大神通。大夜叉等。聞天所說。歡喜踊躍。於彼惡龍阿修羅所。生大瞋恚。即下欲詣法行龍王。婆修吉德叉迦等諸龍王所。說上因緣。從空而下。一切身分。光焰騰赫。見是相者。皆言憂流迦下(魏言天狗下)。若其夜下。世人皆見。若晝下者。或見不見。下入大海。至彼法行大龍王所。說上因緣。見是相已。世間邪見諸咒術師。咸作異說。是相出者。或言豐樂。或言飢饉。或言王者吉凶。或言兵起。或言不起。或言人民喪歿。或言不死。或言牛婆羅門有吉不吉。雖作此說。不知業果。隨相似說。無有真實<p>復次比丘。觀憂流迦天火下者。復有因緣。憂流迦下。諸天欲行。宮殿隨身。其行速疾。二殿並馳。互相研磨。令火熾焰。光明騰赫。從上而下。世人見已。諸咒術師及占星者。作如是說。世間飢饉。或言豐樂。或言王者吉凶災祥。或言國土安寧。或言荒壞。或言畜生疫病流行。民遭重疾。或言人畜安吉。無為諸世邪論。雖作此說。而不能知相之因緣。何以故。但隨相說。不識業果故。所以者何。一切世間沙門婆羅門。若天魔梵。若阿修羅。不能如是知微細業因緣果報。不能思惟我此法律十善業道。唯除如來<p>復次比丘。知業果報。觀於空行大力夜叉。云何而得此大勢力。能行天上。能至大海。法行龍王所。彼以聞慧。見空行夜叉大神通力入大海中。至婆修吉德叉迦隨順法行大龍王所。說如是言。陀摩[<a href='javascript:showpic("../fontimg/023523.gif")'>目*侯</a>]阿修羅。勇健阿修羅王。至一切觀池。自觀其身。如上所說。時婆修吉德叉迦等。諸大龍王。聞夜叉說。告夜叉曰。非法惡龍。我當呵責。令其折伏。我當於彼閻浮提中。降澍時雨。令閻浮提人。百穀苗稼。悉得增長。豐樂安隱。夜叉聞已。歡喜而去。時大龍王。婆修吉德叉迦諸龍王等。自莊嚴已。往至非法惡龍惱亂龍王奮迅龍王諸惡龍所。作如是言。汝行非法。好作眾惡。我行正法。隨順眾善。汝於我等。非為善伴。我今欲與汝鬥。決其勝負。時惱亂龍奮迅龍等。聞是語已。即起莊嚴。震雷耀電。霹靂起火。降澍大雨。若閻浮提人。孝養父母。供養沙門及婆羅門。耆舊長宿。時婆修吉德叉迦龍王等。則得勝力。惱亂奮迅惡龍王等。破壞還退。令閻浮提雨澤以時。人民豐樂。時諸咒師占星宿者。妄作邪說。言八曜等功德相故。二十八宿功德相故。是故依時降澍大雨。牛婆羅門力故。令天降雨。非餘因緣。若闇浮提人。不孝父母。不供養沙門婆羅門。不敬尊長。不行正法。婆修吉德叉迦如法龍等。退沒不如。時惱亂龍奮迅龍等。得大勢力。令閻浮提雨澤不時。災旱水澇。人民飢饉。世間邪見咒術占星諸相師等。作如是說。八曜過故。時節過故。卦相過故。諸外道等。不識業果。不知以眾人行惡。令國災儉。更作異說。非如實見。何以故。若天世間。若魔世間。若梵世間。若沙門婆羅門。非其境界。唯除如來及我弟子諸沙門等。聞我所說諸業果報。及餘業報決定之相。非是餘人能知此業<p>復次比丘。知業果報。觀陀摩[<a href='javascript:showpic("../fontimg/023523.gif")'>目*侯</a>]阿修羅所住之處。若如法龍王。婆修吉等。得大勢力。非法者壞。陀摩[<a href='javascript:showpic("../fontimg/023523.gif")'>目*侯</a>]阿修羅。住星鬘城。或住林中。心懷憔悴。光明威德悉亦損減。羞愧愁慼。自入其宮。作如是念。我今何時。能破諸天。時陀摩[<a href='javascript:showpic("../fontimg/023523.gif")'>目*侯</a>]。思惟是已。即往羅[<a href='javascript:showpic("../fontimg/023523.gif")'>目*侯</a>]阿修羅所。作如是言。阿修羅王。汝當強力。無得怯弱。不久我當破彼天眾。羅[<a href='javascript:showpic("../fontimg/023523.gif")'>目*侯</a>]阿修羅王。聞是語已。告陀摩[<a href='javascript:showpic("../fontimg/023523.gif")'>目*侯</a>]勇健阿修羅言。汝莫愁怖。且自安意。不久我能壞彼天眾。及其天主帝釋天王。時陀摩[<a href='javascript:showpic("../fontimg/023523.gif")'>目*侯</a>]勇健阿修羅王。聞是語已。復更歡喜。還其所止<p>復次比丘。知業果報。觀星鬘城已。次觀陀摩[<a href='javascript:showpic("../fontimg/023523.gif")'>目*侯</a>]阿修羅王餘地園林。彼以聞慧。觀陀摩[<a href='javascript:showpic("../fontimg/023523.gif")'>目*侯</a>]有異園林。縱廣一萬三千由旬。園林流池。眾鳥異類遊戲之處。蓮華浴池。鳧鴈鴛鴦。周遍莊嚴。歡娛受樂。其地住處。有七園林。一名雲鬘林。二名常林。三名戲樂林。四名果常集林五名風樂林。六名伎樂林。七名雜寶林。是為七種大林。陀摩[<a href='javascript:showpic("../fontimg/023523.gif")'>目*侯</a>]阿修羅之所住處多諸眾侶。以自業力。皆受富樂。悉滿其中<p>復次比丘。知業果報。觀陀摩[<a href='javascript:showpic("../fontimg/023523.gif")'>目*侯</a>]阿修羅受業報果。以何業故生於彼處。即以聞慧。知此眾生。於前身時。作大施會。供養外道。行不淨施。雜漏不堅。以種種食施於破戒雜行之人。心無正思。如是施已。命終生於畜生之中。受陀摩[<a href='javascript:showpic("../fontimg/023523.gif")'>目*侯</a>]阿修羅身。以下中上業。所得樂報。亦下中上。因果相類<p>復次比丘。知業果報。觀勇健阿修羅王業之果報。以何業報。得阿修羅王。彼以聞慧。見此眾生。於人中時。喜作賊盜。偷竊他物。以不正思。施離欲外道。充足飲食。以是因緣。生阿修羅中<p>復次比丘。觀陀摩[<a href='javascript:showpic("../fontimg/023523.gif")'>目*侯</a>]阿修羅壽命脩促。彼以聞慧。天眼觀察。見阿修羅壽六千歲。於閻浮提中六百歲。以為陀摩[<a href='javascript:showpic("../fontimg/023523.gif")'>目*侯</a>]阿修羅中一日一夜。如是壽命。滿六千歲。少出多減。命亦不定。以善不善業因緣故。為畜生道業果所攝。於阿修羅為第二地。觀第二地已。隨順法行。觀一切眾生。順法眾生。法護眾生。一切生死所攝眾生。善業生於人天之中。惡不善業。生於地獄餓鬼畜生<p>復次比丘。知業果報。觀天使者。聞虛空中神通夜叉。說是事已。為何所作。彼以聞慧。知天使者。往詣護世鬘持天所。作如是言。阿修羅眾。不順法行。教諸惡龍。為閻浮提順法行善諸福德人。作不饒益衰害惱亂。所以者何。恐彼行善順法之人。命終生天。彼作是念。閻浮提人。以食因緣。能行布施持戒智慧。汝當往至閻浮提中。降澍惡雨。害民百穀。空行順法諸夜叉等。來至我所。說如是事。我今語汝。汝可展轉告餘天眾。若軍持天。三箜篌天。常恣意天。說如是事。普令得聞。時四大天王。聞其所說。往詣善見城中善法堂上。五欲功德眷屬具足。憍尸迦天王所。廣說上事。天主憍尸迦。即告護世四天王言。汝當往詣閻浮提。觀諸眾生。有信佛寶法寶比丘僧寶。供養沙門婆羅門耆舊長宿。知恩報恩。質直有信。孝養父母。受持齋戒。不諂不佞。不以斗秤欺誑於人互相陵易<p>爾時護世四大天王。聞是語已。為利眾生。下閻浮提。一一國土。一一聚落。一一城邑。軍營村柵。一一觀察修行法教。遍行普觀。爾時護世四大天王。見閻浮提人隨順法行。孝養父母。敬信三寶。見此事已。即詣大海大龍王宮戲樂城內婆修吉德叉迦等大龍王所。作如是言。法行龍王。勿怖勿怖。非法減少。正法增長。破壞闇冥。顯發光明。動魔軍眾。天眾增長。天人龍王樂行正法。能擊法鼓。歌頌法音。增益天眾。減損諸魔非法惡龍及阿修羅。時婆修吉德叉迦等。諸大龍王。聞已歡喜。即白護世四天王言。我今歡喜天王。我今不畏非法惡龍非法惡行弊阿修羅。不能惱亂閻浮提中法行眾生。唯願仁者。為我啟白釋迦天王時諸龍王說此語已。護世天王至帝釋所。具說上事。時天帝釋聞是語已。歡喜踊躍。伽陀頌曰<p class='lg'>　牟尼真知說實道　　若人能行生天上<br>　諦行布施修慈心　　護諸眾生說愛語<br>　正見清淨心離垢　　佛說三十三天道<br>　淨修眾善行相應　　能以善心正依止<br>　從此樂處至樂處　　復從光明還入明<br>　譬如朝落光明花　　亦如一燈燃異燈<br>　若人欲得如彼燈　　莫行放逸自壞心<br>　若有常行淨善心　　離垢明淨如寶珠<br>　是人智慧離塵垢　　能至諸天所生處<br>　持戒習禪及三昧　　若人有能心修行<br>　是人智慧如真金　　必得往生諸天宮<br>　若有捨離於殺生　　於諸眾生起慈悲<br>　愍哀質直心寂靜　　如是之人生天宮<br>　於一切人施軟語　　捨離眾惡不善業<br>　惡業不能污其心　　如是之人生天宮<br>　若人視金如草木　　觀諸愛欲如火毒<br>　如是離欲智慧人　　則生天宮受快樂<br>　若有不為欲境惑　　不隨愛欲之因緣<br>　得脫三惡道怖畏　　如是之人生天上<br>　若見鬥諍能勸喻　　知識親族及兄弟<br>　能善和解令無諍　　如是之人生天上<br>　若人離惡出欲泥　　常施一切眾生樂<br>　離垢寂滅心解脫　　則能破壞魔軍眾<br>　若能調伏於心意　　不為心意之所使<br>　是人清淨破怨敵　　則得上生諸天宮<br>　若有人能淨身業　　遠離眾惡不善法<br>　離欲修習禪定樂　　如是之人生天宮<br>　捨離放逸惡知識　　斷除愛毒諸煩惱<br>　不為女人欲所縛　　如是之人生天宮<br>　若人於法勤精進　　布施持戒及三昧<br>　志意勇猛心堅固　　是人則生於天上<br>　若人能於眾結縛　　智刀斬之而不礙<br>　自在離縛無所滯　　如是之人生天宮<br>　離諸欲垢不貪著　　滅眾過惡除染愛<br>　勇健離垢斷悕望　　則得受於自果報<br>　若有眾生受人報　　能常修行眾善法<br>　如是善人業果報　　令天世間得增長<br>　以人力故天增勝　　以天擁護人安隱<br>　各各迭互增勢力　　得住正法隨順道<br>　天之善道人世界　　人之善道天世間<br>　諸惡道地有三種　　行善之人所遠離<br>　汝應勇猛勤精進　　當樂親近善知識<br>　如是常應增長法　　勉力勤加昇天宮<br>　法為眾樂之根本　　以法因緣得涅槃<br>　眠睡眾生法常覺　　法為最勝第一道　</p><p>時天帝釋如是教敕。護世四大天王。為護閻浮提人增長正法。得利益故。遍行觀察<p>復次比丘。知業果報。觀天心行已內自思惟。隨順法行<p>復次比丘。知業果報。觀阿修羅第二地已。次觀第三阿修羅地。何等為第三阿修羅地。彼以聞慧。見第三地。在第二地下二萬一千由旬。有阿修羅地。名修那婆。縱廣一萬三千由旬。樹林鬱茂。浴池流泉。眾花常敷。伎樂充滿。城名鋡毘羅。縱廣八千由旬。於彼城中。有阿修羅王。名曰花鬘。阿修羅民。名遊戲行。彼阿修羅鋡毘羅城。種種眾寶。以為莊嚴。園林遊戲。清流浴池。蓮花具足。遊戲阿修羅眾。悉滿其中。有四大林。以為莊嚴。於六時中。花常鮮榮。何等為四。一名鈴鬘。一一林樹。皆有寶鈴。出妙音聲。二名黃鬘。其林皆悉是真金樹。三名焰鬘。其樹花色。猶如火焰。四名雜林。諸雜花果。以為莊嚴。此四種林。莊嚴阿修羅鋡毘羅城。遊戲阿修羅住處。快樂如天無異。以眾塗香末香。自塗其身。常樂遊戲。歌舞戲笑。百千婇女圍遶衛護。花鬘阿修羅王。常遊園林而相娛樂。種種眾寶。莊嚴其身。是名遊戲阿修羅所受樂處。時第二地勇健阿修羅王遣使。名曰閻婆。來詣花鬘阿修羅所。作如是言。閻浮提人。供養父母。知恩報恩。恭敬沙門及婆羅門。如法行故。令天有力。我當竭力破壞人天所行正法。是時第三地花鬘阿修羅王。聞是說已。如上所說。心懷瞋恚。作如是言。我當云何壞彼人天。因人故天人天即是我之大怨。時第三地遊戲阿修羅。即時莊嚴種種鉀冑。執持器仗。欲詣樂城龍王宮殿。時婆修吉德叉迦大龍王等。聞阿修羅聲。生大瞋恚。身出電光。赫焰大明。雨大熾電。無量百千億龍從海中出。共阿修羅興大鬥諍。若閻浮提人修行正法。龍則得勝。阿修羅眾四散破壞。若世間人。不順正法。則阿修羅勝。龍眾破壞。既被破已。往白天使者曰。大仙。我今被破。汝應竭力破阿修羅。時天使者聞是事已。心生瞋恚。口中煙出。往告四天王白言。天王。阿修羅勝。龍今破壞。閻浮提中邪見相師。見煙相已。咸作是說。彗星出現。或豐或儉。或水或旱。亦如上說。是為第二因緣彗星出現。若天龍勝。則時雨數降。疫氣不行。兵革不起。邪見相師。復作此說。是八曜力之所作為。廣說上事。若諸世間。不修正法。不順法行。不孝父母。不敬沙門及婆羅門。則阿修羅勝。以阿修羅勝故。雨澤不時。人民飢饉。兵刃數起。世間邪見諸相師等。作是思惟。八曜所作。為世人說星宿之過。廣說如上。如是一切諸外道等。不知正法。及以非法。以愚癡心。憶想分別。不如實說。以阿修羅勝龍王不如。時護世四天王。即向四天眾。伽陀頌曰<p class='lg'>　法勝非法減　　增實離妄語<br>　天勝阿修羅　　光明勝黑闇<br>　布施勝慳貪　　持戒莫毀犯<br>　佛勝非外道　　不動勝退沒<br>　實語莫諂曲　　悲心勝怨害<br>　慈心勝瞋恚　　天王勝修羅<br>　上勝下莫增　　豐勝勿飢饉<br>　智勝滅愚癡　　法戒滅眾惡<br>　精進離懈怠　　丈夫勝女人<br>　長者勝小人　　忍勝於瞋恚<br>　人勝非惡龍　　白日勝於夜<br>　月勝非餘曜　　五穀勝菅苗<br>　滅苦樂增長　　離病常安樂<br>　柔軟勝麤惡　　解脫滅眾縛<br>　法戒勝一切　　善法常增勝<br>　不善常消滅　</p><p>護世四天王如是說已。即擊天鼓。作如是言。諸天大眾。龍王退弱。阿修羅勝。時諸天眾聞是語已。莊嚴器仗。於須臾頃。至大海上。若世間人。孝養父母。敬事沙門。阿修羅眾。見諸天來。即時退散。還入其宮。若諸世人。不孝父母。不敬沙門及婆羅門。於須臾時。與天共鬥。天亦得勝。花鬘阿修羅王。敗散還宮。比丘。如是觀阿修羅與天共鬥。如實見已。生厭世心。順法修行<p>復次比丘。知業果報。觀第二地花鬘阿修羅王所受業報。以何業故。生第三地。彼以聞慧。見此眾生。因節會日。相撲射戲。樗蒱圍痋C種種博戲。因此事故。行不淨施。無心無思。亦無福田。是人身壞。墮於惡道。生遊戲行阿修羅中。壽七千歲。以人中七百歲。於阿修羅中一日一夜。如是壽命。滿七千歲。亦有中夭。命亦不定<p>復次比丘。知業果報。觀察思惟花鬘阿修羅王。即以聞慧。知此阿修羅王。以食施於破戒病人。心無淨思。以此業緣。生阿修羅中。於鋡毘羅城。作阿修羅王。名曰花鬘。其所食味。如天所食須陀之味。一切樂具。如前所說<p class='juan'>
正法念處經卷第十九</p>
</body></html>
