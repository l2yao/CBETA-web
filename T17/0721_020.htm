<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
正法念處經卷第二十<p><span class='byline'>　　　　元魏婆羅門瞿曇般若流支譯</span><br><p><b>　　<A NAME="n43"></A>畜生品第五之三</b></p>
<p>復次比丘。知業果報。觀於第四阿修羅地。彼以聞慧。見有畜生阿修羅地。在三地下二萬一千由旬。名曰不動。其地廣博。六萬由旬。城名鋡毘羅。縱廣一萬三千由旬。莊嚴妙好。阿修羅王。名缽呵娑。阿修羅眾。名一切忍。是阿修羅王於諸阿修羅中。得勝自在。安樂勇健。光明威德。自在無畏。尚不畏於帝釋天王。況於餘天。有大力勢。放逸憍慢。住一切地下。從此以下。更無住處。是阿修羅王所住之處。摩尼寶珠。以為其地。心常歡悅。如人節會。喜樂自娛。多諸愛慢。以眾蓮花。流泉浴池。周遍莊嚴。鋡毘羅城。七寶宮殿。以為莊嚴。離諸怨敵。互相親善。無他怖畏。受第一樂。此第四地鋡毘羅城。園林流池。蓮花莊嚴。七寶宮殿。端嚴殊妙。如星處空。端嚴殊妙。亦復如是。伽他頌曰<p class='lg'>　心能造作一切業　　由心故有一切果<br>　如是種種諸心行　　能得種種諸果報<br>　心為一切巧畫師　　能於三界起眾行<br>　為心所使遍諸趣　　處處受生無窮已<br>　心為繫縛解脫本　　是故說心為第一<br>　為善則能得解脫　　造惡不善則被縛<br>　如是心意使眾生　　流轉行於三界海<br>　愚癡愛結自在故　　心使眾生流轉行<br>　不能到彼涅槃城　　如生盲人失正路　</p><p>如是眾生。作種種業。是故彼城受種種報。是第四地。於其城外園林流池。周匝圍遶。河泉蓮花。眾鳥異類莊嚴。第四阿修羅地所住之處。一切忍阿修羅等。勇健無畏。第一端正。莊嚴其身。共相娛樂。不相惱亂。心常悅樂。猶如節會。與眾婇女。種種莊嚴。一一徒眾。眷屬圍遶。或百或千。遊戲嬉樂。其地皆以摩尼真珠以為婇女。光明晃燿。諸阿修羅。恭敬尊重。缽呵娑阿修羅王。瞻仰無厭。雖受樂報。無常敗散<p>復次比丘。知業果報。觀一切忍阿修羅王所受果報。以何業故。生於彼處。即以聞慧。見此眾生。於人中時。邪見覆心。不識業果。離佛法僧。見第一精進持戒之人。欲有所須。來從乞求。辛苦乞索。乃施一食。既施食已。而作是言。我施汝食。有何福德。我以癡故。施汝此食。汝下賤人。不應出家。以食施汝。如以種子投之沙鹵。如是難施。身壞命終。以此難施。墮於惡道。不淨布施。以福田功德。生於第一安樂之處。眾寶莊嚴。受畜生報。生不動界。作阿修羅。名一切忍。謂與天等。勝餘一切阿修羅王。一切樂具。皆悉具足。以施福田。得如是報。非自心生<p>復次比丘。知業果報。觀一切忍阿修羅眾。業及果報。以何業報。生一切忍阿修羅地。即以聞慧。知此眾生。愛著美味。住林樹間。護此林樹。非為眾生。自活命故。非有悲心。為自利益。身命因緣。護一切林。以是因緣。身壞命終。生一切忍阿修羅中<p>復次比丘。知業果報。觀阿修羅與天共鬥。即以聞慧。觀法行龍王住戲樂城。龍王頂上有七頭。其名曰婆修吉龍王。德叉迦龍王。跋陀龍王。樓醯龍王。雲鬘龍王。婆都龍王。一切道龍王。缽呵娑龍王。婆利沙龍王。此諸龍王。正見順法。樂離放逸。如上所說。時不順法非法惡龍王。缽摩梯龍王。毘諶林婆龍王。迦邏龍王。[<a href='javascript:showpic("../fontimg/023523.gif")'>目*侯</a>]樓[<a href='javascript:showpic("../fontimg/023523.gif")'>目*侯</a>]樓龍王等既為如法龍王所壞。即走往趣第一住處雙遊戲阿修羅所。作如是言。速來速來。同伴當知。婆修吉龍王。德叉迦龍王。及四天王。破壞我等。汝今是我之所親友。何不相助。時遊戲阿修羅。聞是語已。即詣光明城。至羅[<a href='javascript:showpic("../fontimg/023523.gif")'>目*侯</a>]阿修羅所。到已具說上事。若羅[<a href='javascript:showpic("../fontimg/023523.gif")'>目*侯</a>]阿修羅王。知世間人。修行正法。供養沙門。知恩報恩語缽摩梯等惡龍王言。且住一月。遮彼婆修吉德叉迦龍王。我當告彼第二住處阿修羅王無惱汝等。廣說如上。時陀摩[<a href='javascript:showpic("../fontimg/023523.gif")'>目*侯</a>]阿修羅。聞是語已。入星鬘城。至阿修羅王所。作如是言。大王。羅[<a href='javascript:showpic("../fontimg/023523.gif")'>目*侯</a>]阿修羅王。遣使告我。作如是言。婆修吉龍王。德叉迦諸龍王。及四天王。惱亂缽摩梯。時第二地勇健阿修羅王。聞是事已。即自觀察。有力無力。若閻浮提人。修行正法。供養沙門及婆羅門。自知無力。答彼使言。天有大力。所以者何。閻浮提人。修行正法。我今當往告第三處。為一切行阿修羅。廣說上事。時勇健阿修羅。即往告彼第三住處阿修羅眾。時一切行阿修羅。聞是語已。入鋡毘羅城。至花鬘阿修羅王所。復說上事。花鬘阿修羅王。即觀閻浮提人。若有供養沙門婆羅門者。告一切行阿修羅言。我當告彼第四住處阿修羅等。時第三地阿修羅。即向第四地阿修羅所。說如是言。婆修吉德叉迦。與四天王。共破我伴。諸龍王等。我今當為彼諸天眾作大衰惱。時第四處阿修羅眾。聞是語已。即向鋡毘羅城。至缽呵娑阿修羅王所。時缽呵娑告諸阿修羅。何故速行。即答如上。時缽呵娑告諸阿修羅眾。羅[<a href='javascript:showpic("../fontimg/023523.gif")'>目*侯</a>]阿修羅等。無所能為。令四天王破壞缽摩梯諸龍王等。世間順法。供養沙門及婆羅門。何所能為。我能壞之。時缽呵娑阿修羅王至大眾阿修羅所。告言。速疾莊嚴。我今欲往婆修吉德叉迦等四天王所。破其軍眾。時諸阿修羅王以無等力。率諸軍眾。與天共鬥。時缽呵娑阿修羅王。告諸阿修羅言。汝等何故無有勇力。不能破彼諸龍王等。而自破壞。我今當往。自以身力。破彼龍天。時缽呵娑阿修羅王。敕其軍眾。速疾莊嚴。執諸器仗。我今不久。與天共鬥。汝等先見與天怨敵。不久當發。我已告諸阿修羅眾。天不可忍。當與彼戰。時諸阿修羅。知是事已。即自莊嚴種種器仗。是時大力波羅呵娑阿修羅王。自以勇力大心無畏。不量自力他力優劣。自出其城。至第三地。詣鋡毘羅城。到花鬘阿修羅王所。時缽呵娑阿修羅王。與無量億那由他諸阿修羅。到花鬘阿修羅所。作如是言。速起速起。為鬥戰故。我等能破婆修吉德叉迦等諸龍王。及天王等。時花鬘阿修羅王。聞是語已。告諸軍眾。今非鬥時。所以者何。閻浮提人。孝養父母。恭敬沙門。修行正法。以是事故。天有大力。是故我今非是鬥時。時缽呵娑阿修羅王。聞花鬘阿修羅王說是語已。告言。速起速起。我能獨破婆修吉等。及諸天眾。何況汝等。為我同伴。時花鬘阿修羅王。聞其所說。威力增長心生歡喜。及其無量億那由他阿修羅眾。詣第二地。時缽呵娑阿修羅王。勇健阿修羅王。花鬘阿修羅王。相隨往詣羅[<a href='javascript:showpic("../fontimg/023523.gif")'>目*侯</a>]阿修羅所。告言。速起速起。阿修羅王為鬥戰故。破諸天故。時羅[<a href='javascript:showpic("../fontimg/023523.gif")'>目*侯</a>]阿修羅王。告諸阿修羅王言。我等今者。非是鬥時。所以者何。閻浮提人。孝養父母。恭敬沙門婆羅門。生於天上。令天大力。是故不得與天共鬥。阿修羅王。以非時故。時諸阿修羅王。語羅[<a href='javascript:showpic("../fontimg/023523.gif")'>目*侯</a>]阿修羅言。速起速起。我為鬥故而來至此。欲與天鬥。時羅[<a href='javascript:showpic("../fontimg/023523.gif")'>目*侯</a>]阿修羅王。即隨其意。起欲往詣大海。告缽摩梯惡龍王等。說如是言。諸阿修羅王。今欲破彼婆修吉德叉迦諸龍王等。時缽摩梯。聞是語已。心大歡喜。即往婆修吉德叉迦所。告言。汝來同伴。汝今可出。吾共汝戰住何處鬥。時婆修吉德叉迦龍王即出其城。與缽摩梯惡龍共戰。非法龍王。破壞還退。時無量億阿修羅眾。速疾馳奔。詣龍王所。欲共鬥戰。時婆修吉德叉迦。復出其城。與阿修羅。在大海上。交陣鬥戰。不可稱說。於虛空中。或雨大火。或雨刀戟。互相攻伐。愛毒自燒。以愚癡故。如是鬥諍。若閻浮提人。順法修行。孝養父母。恭敬沙門婆羅門。一法行龍。則能獨破一切阿修羅軍。若世間人。行法者少。則阿修羅勝。法行龍退。若龍破壞。即往詣於天使者所。告言。速來速來。一切阿修羅眾。悉來伐我。我與彼戰。敗失不如。時天使者。聞是語已。種種器仗。而自莊嚴。向婆修吉德叉迦龍王所。作如是說。我聞汝為阿修羅王之所破壞。是故至此。破阿修羅軍。時天使者。與龍王俱詣阿修羅所。欲共鬥戰。時羅[<a href='javascript:showpic("../fontimg/023523.gif")'>目*侯</a>]阿修羅王。聞是事已。亦向天所。在大海上。列陣而戰。若世間人。順法修行。時天使者。即能速疾破阿修羅眾。時阿修羅。既被破已。還其宮城。時第二地阿修羅眾。聞是事已。告諸軍眾。汝等勿怖。我身尚存。能討彼天。汝何所畏。時阿修羅。即復疾走。詣天使者。興大鬥戰。於大海中。交陣共鬥。天復得勝。壞阿修羅軍。阿修羅軍既被破壞。時第三地阿修羅眾。聞其被破。即向天所。與天共戰。迭互相害。若天破壞。即向護世四天迦留天所。作如是言。提婆天王。速疾馳赴。阿修羅眾。嬈亂我等。時迦留天持諸器仗。即往詣彼阿修羅所。時阿修羅。見天眾來。生大瞋恚。疾詣天所。與迦留天眾。合陣大鬥。見者毛豎。一切世間。鬥戰大者。無過天與阿修羅戰。無可喻者。若諸世間。順法修行。迦留天則得大勝。壞阿修羅。如是諸天。與阿修羅無量大眾。鬥於大海。無可喻者。以法非法因緣力故。有勝有退。非其自力若迦留天。為彼所壞。時護世天。即往告彼鬘持天眾。時鬘持天。與迦留天及天使者。及德叉迦婆修吉等無量大眾。和合共集。時羅[<a href='javascript:showpic("../fontimg/023523.gif")'>目*侯</a>]阿修羅王。住光明城。第一地雙遊戲阿修羅。陀摩[<a href='javascript:showpic("../fontimg/023523.gif")'>目*侯</a>]阿修羅。與無量億那由他阿僧祇阿修羅眾。同為一軍。與天共鬥。不可稱說。若世間人。順法修行。天眾則勝。阿修羅軍。退散破壞。一切皆由法之力勢。令天得勝。不由非法。若無順法行人。則阿修羅勝。護世四天。見是事已。往詣常恣意天所。作如是言。速疾莊嚴。阿修羅軍。勝於天眾。常恣意天。聞是語已。與無量百千天眾。持種種器仗。欲詣大海與阿修羅鬥。住大海中。厲聲大叫。欲望速破阿修羅軍。更互合戰。經於多時。大惡鬥戰。無量苦惱。若阿修羅。為天所破。即往向彼羅[<a href='javascript:showpic("../fontimg/023523.gif")'>目*侯</a>]阿修羅所具說上事。時羅[<a href='javascript:showpic("../fontimg/023523.gif")'>目*侯</a>]阿修羅王。安慰諸阿修羅言。汝今莫怖。汝今莫畏。我有大力能壞天眾。天力劣弱。我力勝彼。阿修羅。汝等可迴。諸阿修羅。聞羅[<a href='javascript:showpic("../fontimg/023523.gif")'>目*侯</a>]阿修羅王說是語已。即復還迴。欲與天鬥。是時諸天。與阿修羅列陣大戰。無量刀戟互相打斫。如是大戰。時第一地雙遊戲阿修羅。第二地陀摩[<a href='javascript:showpic("../fontimg/023523.gif")'>目*侯</a>]阿修羅。與諸天眾。對敵共戰。若諸世間。不順法行。阿修羅勝。天眾則退。若諸世間。修行正法。天眾則勝。悉能破壞阿修羅軍。如是法者。是天勝幢。法為第一。法為能救。若行非法。行非法者。非法不救。一切阿修羅行非法故。天作是念。阿修羅王。惱亂我等。既不勝天。不與天等。何以故。閻浮提人。孝養父母。隨順法行。恭敬種姓耆舊有德。淨修八齋。布施持戒修行福德。不行放逸。不近惡友。是人命終。生於天上。阿修羅非法無法。救護一切天眾。思惟是已。時天使者。鬘持天。常恣意天。一切天眾。持天法幢。速疾馳往。向阿修羅軍。而語之言。住住。阿修羅。我住天中。汝等何故。數惱我等。汝既不能勝諸天力。又非第一。非汝兵戈能勝諸天。我今為欲破汝軍眾。故來至此。以汝惡心。於諸天故。不得至汝所住宮城。以汝一切不行正法。不得安樂。不得寂滅。如是說已。直趣其所。一切決勇。雨大刀戟。婆修吉等。雨大焰火。墮阿修羅軍。時阿修羅。見是事已。即喚缽摩梯諸惡龍等。汝為我伴。當與德叉迦婆修吉大龍王等雨火共戰。時缽摩梯。聞是語已。即走往趣婆修吉所。時二部龍。雨火相燒。天與阿修羅。大興鬥戰。天復得勝。破阿修羅軍。時阿修羅。皆共相率。往至羅[<a href='javascript:showpic("../fontimg/023523.gif")'>目*侯</a>]阿修羅所。憂慼憔悴。以求救護。羅[<a href='javascript:showpic("../fontimg/023523.gif")'>目*侯</a>]阿修羅王。見是事已。安慰之言。勿怖勿畏。以有我故。若獨一身。尚不畏彼帝釋天王。況有汝等。以為翼從。諸天劣弱。何所能為。汝何所畏。我今當告大仙勇健阿修羅王花鬘阿修羅王。缽呵娑毘摩質多羅阿修羅王等。為彼說已。我當自往破彼天眾。時羅[<a href='javascript:showpic("../fontimg/023523.gif")'>目*侯</a>]阿修羅王。即往告彼三地阿修羅王。到其所已。說如是言。一切天眾。四天王天。皆共和合。來至我所。與我共鬥。今當思惟。設何方便。破彼諸天。時諸阿修羅。聞是語已。即答羅[<a href='javascript:showpic("../fontimg/023523.gif")'>目*侯</a>]阿修羅言。我當莊嚴。與彼三十三天王帝釋共戰。汝今可去。天當破壞。阿修羅勝。時羅[<a href='javascript:showpic("../fontimg/023523.gif")'>目*侯</a>]阿修羅王。即往戰處。欲與天鬥。時諸阿修羅眾。向羅[<a href='javascript:showpic("../fontimg/023523.gif")'>目*侯</a>]阿修羅王說言。大王。天有大力。天有大力。不可共戰。時羅[<a href='javascript:showpic("../fontimg/023523.gif")'>目*侯</a>]阿修羅王。即趣天眾。雨諸刀戟。與天共戰。是時諸天。見阿修羅雨諸刀戟。使龍雨火。疾走往趣。欲破羅[<a href='javascript:showpic("../fontimg/023523.gif")'>目*侯</a>]阿修羅軍。天雨劍戟。猶如金剛。交陣鬥戰。不可稱說。若閻浮提人。順法修行。孝事父母。供養沙門及婆羅門。恭敬耆舊。天眾則勝。阿修羅軍。退沒不如。若諸世人。不順法教。天則退弱。阿修羅勝。如是法力非法力故。天與阿修羅。無等鬥戰。若阿修羅勝。天眾破壞。一切天眾。互相告曰。提婆提婆。當念於法。以有法故。天眾得勝。以法因緣。天得增長。是故諸天。當起信敬。思惟念法。復往趣彼阿修羅軍。一切天眾。以念法故。為法所護。光明威德。皆悉增長。勝前百倍。時阿修羅。見諸天眾光明威德。即生怯弱。告諸軍眾。汝今何故生怯弱心。天之威德。不與吾等。及其刀戟兵刃相撲。吾悉勝彼。汝今何故而生怯弱。時諸軍眾。聞阿修羅王安慰之音。氣力增長。是時羅[<a href='javascript:showpic("../fontimg/023523.gif")'>目*侯</a>]阿修羅軍。還向天眾。時諸天等。身得法力。速疾馳奔。向阿修羅。交陣大戰。時大力羅[<a href='javascript:showpic("../fontimg/023523.gif")'>目*侯</a>]阿修羅王。處其軍中。猶如第二須彌山王。天以法力。即破羅[<a href='javascript:showpic("../fontimg/023523.gif")'>目*侯</a>]阿修羅軍。諸救護中。法為第一。一切光明。法光第一。時羅[<a href='javascript:showpic("../fontimg/023523.gif")'>目*侯</a>]阿修羅。見其軍眾破壞退散。皆悉怯弱。阿修羅王。復安慰言。汝等阿修羅。勿怖勿怖。何故丈夫。怯如烏鳥。自於己舍。云有勇健是大丈夫。汝等亦皆解知論法。無所畏懼。曾已具見無量軍眾破壞退散。汝今何故。而生愁怖。時諸阿修羅。聞安慰已。心生歡喜。以憍慢故。即迴復返。欲與天鬥。時羅[<a href='javascript:showpic("../fontimg/023523.gif")'>目*侯</a>]阿修羅王。以憍慢心。在其軍前。一切阿修羅。依止羅[<a href='javascript:showpic("../fontimg/023523.gif")'>目*侯</a>]。羅[<a href='javascript:showpic("../fontimg/023523.gif")'>目*侯</a>]所護。以羅[<a href='javascript:showpic("../fontimg/023523.gif")'>目*侯</a>]王。為最第一。一切阿修羅。皆往向彼四天王所。諸阿修羅。以依羅[<a href='javascript:showpic("../fontimg/023523.gif")'>目*侯</a>]阿修羅力。得生氣力。羅[<a href='javascript:showpic("../fontimg/023523.gif")'>目*侯</a>]阿修羅王。在我前行。此王之力。尚能破彼。釋迦天主。況四天王。即復對敵。雨諸刀戟。又雨大石。猶如大山。從空而下。欲壞天眾。時護世天。見羅[<a href='javascript:showpic("../fontimg/023523.gif")'>目*侯</a>]阿修羅王雨大石山。告諸天眾。羅[<a href='javascript:showpic("../fontimg/023523.gif")'>目*侯</a>]阿修羅王。雨大石山。汝等當雨刀戟鉾槊。莫令天眾得大衰惱。時護世天。說是語已。及諸天眾。直趣羅[<a href='javascript:showpic("../fontimg/023523.gif")'>目*侯</a>]阿修羅王。共羅[<a href='javascript:showpic("../fontimg/023523.gif")'>目*侯</a>]阿修羅。合陣大戰。雨刀雨石從空而下。墮大海中。令海涌沸。天雨刀劍。傷害海中無量百千眾生之類。或死或怖。逃走畏避。遍大海中。皆生泡沫。羅[<a href='javascript:showpic("../fontimg/023523.gif")'>目*侯</a>]阿修羅。與天共戰。餘天阿修羅。見是事已。皆作是念。未曾有也。天與阿修羅。如是大戰。戰鬥不止。若世間人。修行順法。一切阿修羅。多諸伎術。刀槊矛劍。大力勇健。心無所畏。雖有此術。即時破壞。若世間人。不順正法。羅[<a href='javascript:showpic("../fontimg/023523.gif")'>目*侯</a>]阿修羅王。則勝天眾。是故法為第一。法為最勝。一切諸法。非無因緣。若羅[<a href='javascript:showpic("../fontimg/023523.gif")'>目*侯</a>]阿修羅王。破壞失力。諸阿修羅。皆悉愁悴。厭離鬥心。時羅[<a href='javascript:showpic("../fontimg/023523.gif")'>目*侯</a>]阿修羅王。見諸軍眾。皆悉愁悴。生厭離心。而告之曰。阿修羅。莫自愁悴令心劣弱。勿怖勿怖。我若與汝至本宮城。不安樂住。莫作是意。欲還宮城。奮迅威武。令增身力。迴詣戰場。莫歸本處。時阿修羅。聞是語已。復往趣彼四天王所。更共鬥戰。雨大石山。雷電注雨。黑雲黤霮列陣大鬥。見者毛豎。天復得勝。破阿修羅軍。一切諸阿修羅。作是思惟。天有大力。我當歸彼第二住處星鬘城中。阿修羅王以求救護利益安樂破諸天眾。彼城之中。有阿修羅王。名曰勇健。自性勇健。已曾百千與天共戰。乃至天主釋迦提婆彼亦能勝。如是阿修羅。勝過一切。思惟是已皆共往詣勇健阿修羅所。說如是言。阿修羅王。天眾大力。羅[<a href='javascript:showpic("../fontimg/023523.gif")'>目*侯</a>]阿修羅王與之共鬥。不能令伏。今可疾往。以力利益。為作救護。佐助勝力王若執仗。帝釋天王。亦不能壞阿修羅軍。況餘天眾。王曾伏彼。於諸鬥戰。阿修羅中。得大名稱。速疾詣彼。馳奔急趣。手執兵戈。奮動武器。與天共戰。破彼天眾。汝先已曾百千破彼金剛之手。於彼天中。汝以勝力。奮威振武。時阿修羅王。聞是語已。即向花鬘阿修羅。毘摩質多缽呵娑阿修羅所。作如是言。天軍力勝。破壞羅[<a href='javascript:showpic("../fontimg/023523.gif")'>目*侯</a>]阿修羅王及其軍眾。王今聽我。與天共鬥。令我得勝。時花鬘阿修羅王。毘摩質多羅阿修羅王。缽呵娑即告勇健阿修羅曰。速去速去。我為汝伴。能壞天眾。汝助羅[<a href='javascript:showpic("../fontimg/023523.gif")'>目*侯</a>]阿修羅王。則能破壞一切天眾。況四天王。時勇健阿修羅王。聞是語已。即向羅[<a href='javascript:showpic("../fontimg/023523.gif")'>目*侯</a>]阿修羅所。為助戰故。時諸阿修羅眾。見勇健來。皆大歡喜。悉生勇力。手執武器。刀鉾箭槊。直詣天眾。設諸鬥具。箭如雨墮。時天見此二阿修羅將大軍眾。各作是言。此阿修羅。如是數數。無有羞恥。來惱天眾。以畜生故。我數破之。猶來不止。作是說已。牢自莊嚴。奮迅勇力。向阿修羅軍。欲共交戰。時勇健羅[<a href='javascript:showpic("../fontimg/023523.gif")'>目*侯</a>]阿修羅王。見天眾已。作如是言。天今下此。必共戰諍。我當與天列陣大戰。時二阿修羅王。籌量此已。速疾往詣四大王所。決意欲鬥。各望得勝。若日在天後。阿修羅軍。日在其前。以日光明照其目故。不能加害。亦不能雨刀仗劍戟。不能以目正視諸天。各各相謂日光晃昱。照我眼目。是故不得與天鬥戰。是時羅[<a href='javascript:showpic("../fontimg/023523.gif")'>目*侯</a>]阿修羅王。即以一手。障彼日光。是第三因緣。世人見已。以愚癡心。咸作是言。今者日蝕。或言當豐。或說當儉。或言水災。或言旱災。或言。王者吉凶災祥。或言。眾人有疫無疫。如是無實。妄生分別。不如實知。隨愚癡說。如是羅[<a href='javascript:showpic("../fontimg/023523.gif")'>目*侯</a>]阿修羅王。障蔽日光。而語勇健阿修羅言。天今易見。天今易見。可以刀劍種種武器兵戈矛戟破彼諸天。勇健阿修羅王。在其前面。速疾馳走。雨諸刀戟。向諸天所。天眾見之。莊嚴種種鬥戰之具。亦疾往趣。勇健阿修羅王。雨眾武器刀劍矛槊。向鬘持天。鬘持天眾。見是事已。讚言。善哉善哉。阿修羅王。我諸天眾。數數破汝。而汝無恥。不生厭心。我以法力。以行法故。以歸法故。以修法故。不離法故。是故我勝。汝多貪故。貪著他物。望為己用。多行貪故。汝無法行。云何於此十善業道順法諸天。欲望破壞。黑闇不能。覆障光明。明力勝故。勇健阿修羅王。聞是說已。告諸天曰。何須多言。我見汝等神通威德。不能忍之。我等自依己力。破壞天眾。以見諸天威德勝故。不能忍之。作是語已。直前往趣鬘持天所。時鬘持天。見是事已。雨種種箭。射阿修羅身。無空缺處。當於勇健阿修羅上。雨眾刀劍。時鬘持天。告阿修羅曰。何故多貪阿修羅。汝以惡業。而自破壞。何用與天共相攻伐。非法不能破壞如法。我不為汝作諸衰惱。汝等何故數惱天眾。雖作此說。然阿修羅。猶復馳奔走趣天眾。時鬘持天。告婆修吉德叉迦等諸龍王曰。今此勇健阿修羅王。以憍慢故。自恃己力。猶不調伏。汝今可於阿修羅上降澍大火。令彼失力破壞還退。時婆修吉。聞是語已。即於空中。雨大猛火。燒缽摩梯諸惡龍等。復疾走趣勇健阿修羅上。放大熾電。霹靂猛火。雨阿修羅軍。時阿修羅王。被龍火已。生大瞋恚。手擎大石。廣八百里。擲鬘持天。時迦留天。見是事已。即雨大火。燒滅此山。是時勇健阿修羅王。見山被燒。即失威力。告諸天曰。此山已燃。我當更以大山擲汝身上。爾時勇健阿修羅王。手擎大山。復欲擲天。時諸天眾。告阿修羅言。汝既無法。而作非法。不能壞我。我住正法。汝住非法。諸天如是。毀呰阿修羅王。是時羅[<a href='javascript:showpic("../fontimg/023523.gif")'>目*侯</a>]阿修羅王。聞是語已。將諸軍眾。疾走向天。天眾見已。皆亦馳赴。欲與阿修羅交陣大戰。以諸兵刃種種刀戟戈矛箭槊。互相攻伐。天說法已。誠心憶念。歸命三寶。直趣阿修羅軍。天眾既至。阿修羅軍。皆悉退散。為百千分。欲向海下。非法惡龍。缽摩梯等。語阿修羅言。勿怖勿怖。汝今捨我。欲何所至。德叉迦婆修吉諸龍王等。我能遮之。汝當獨與諸天共鬥。破諸天眾。汝若畏者。汝本何故。自出宮城。來至於此。汝不自審力之強弱。何故乃與諸天作怨。若汝捨怨。還本宮城。我等龍眾。為何所趣。德叉迦婆修吉。是吾怨家。我何所趣時阿修羅。聞是語已。復還天所。與天共鬥。時諸惡龍。不能遮彼如法龍眾。阿修羅軍。尋復退散。還歸海下。入本宮城。時阿修羅。見其軍眾如是破已。遣阿修羅。向第三地花鬘阿修羅所。白言。大王。速起速起。天眾力勝破壞一切阿修羅軍。分散四趣。逃避迸走。大王。久已與天共戰。得大名稱。今亦如是。當起厲意。破諸天眾。王若去者。帝釋天王。不得為敵。況餘天眾。是時花鬘阿修羅王。聞是語已。思惟籌量。即與無量億阿修羅眾。而自圍遶。以種種器仗刀戟鉾槊。牢自莊嚴。往詣戰場。大聲震吼。聲滿十方。時羅[<a href='javascript:showpic("../fontimg/023523.gif")'>目*侯</a>]阿修羅王。見是事已。語勇健阿修羅言。花鬘阿修羅王。今來向此。益我威力。破諸天眾。汝今可迴。汝今可迴。花鬘阿修羅來。我今大力軍眾聞已。還詣戰場。欲與天鬥。時四大天王。語阿修羅言。汝畜生法。天數破汝。而復還迴。汝愚癡心。自失軍眾。說是語已。向阿修羅眾。速疾馳走。花鬘阿修羅。見諸天來。告其軍眾。汝等阿修羅。勿怖勿畏。與天共戰。何故聚住破彼天眾。莫生怯弱。以有我故。汝何所畏。獨我一身。能壞諸天。何況勇健阿修羅王。為我朋侶。師子兒羅[<a href='javascript:showpic("../fontimg/023523.gif")'>目*侯</a>]阿修羅王。為我同伴。汝等鬥戰。莫生怖畏。莫生怖畏。增長威力。破彼諸天。令阿修羅增長得勝。奮怒大力。與之共戰。時花鬘阿修羅。如是敕已。即與諸阿修羅。往詣鬘持天。常恣意天。迦留足天。三箜篌天。所住之處。毘琉璃地。周遍嚴飾。心生喜悅。而作是說。我等不須三十三天。帝釋天王。能數數壞。阿修羅軍。以法力故。以法為伴。時阿修羅處在大海。遍於海上。欲與天鬥。集在大海。是時諸天。見阿修羅大眾集已。各共議曰。一切第三地花鬘阿修羅。宿大力者。今皆來集。說是語已。阿修羅眾。皆至其所。時天見已。即告阿修羅曰虛來至此。望壞天眾。我有大力。何以故。閻浮提人。隨順法行。孝養父母。供養沙門婆羅門。喜樂善法。修行善法。命終生天。是故我今。勝於汝等。有大力勢。第一無比。我等如法。順法修行。不惱汝等。汝行非法。惱亂我等。時阿修羅。聞是語已。不受天語。即與天鬥。時諸天等。從其所住。滿虛空中。從空而下。欲破阿修羅軍。兩軍交戰。聲震大海。魚鱉黿鼉。摩竭大魚。那迦錯魚。心皆大怖。散為百分。或百千分。天等大鬥。雨諸器仗。矛槊刀戟。天與阿修羅。如是大戰。時花鬘阿修羅王。告諸天曰。前軍鬥戰。我時未至。令汝破之。我今至此。當摧汝眾。獨我一身。能伏帝釋。何況汝等四天王眾。是故我能破汝天眾。說是語已。即向鬘持天。時迦留天。見其來已。即向花鬘阿修羅所。時阿修羅。欲破其軍。於大海邊。拔取大石。方四百里。或三百里。或二百里。或一百里。或一由旬。大火熾燃。欲以此山擲迦留天。時天見之。即歸三寶。思惟念法。以箭射之。碎如沙末。墮大海中。時阿修羅。見事無功。即取大戟。與迦留天。對敵共戰。天既見已。於虛空中。雨金剛雹。碎其刀戟。阿修羅軍。皆悉散壞。時勇健阿修羅王。復走往趣常恣意天。欲共鬥戰。取大圍山。名波利佉。廣五百由旬。告諸天曰。我今破汝。一切諸天。令汝天眾至閻羅王所。說是語已。直向常恣意天。時護世天。見是事已。接取圍山。以打阿修羅胸。即時破壞。走入海下。還本住處。時諸軍眾。見阿修羅退。陀摩[<a href='javascript:showpic("../fontimg/023523.gif")'>目*侯</a>]阿修羅軍。皆亦散走。困乏垂死。還入本處。時羅[<a href='javascript:showpic("../fontimg/023523.gif")'>目*侯</a>]阿修羅。及其軍眾。復疾往趣三箜篌天自以己力。欲與鬥戰。諸天見已。於羅[<a href='javascript:showpic("../fontimg/023523.gif")'>目*侯</a>]阿修羅上。雨大猛火。燒阿修羅軍。阿修羅王。及其軍眾。退走散壞。還歸海下。是時諸天。見阿修羅軍皆悉退散。心大歡喜。阿修羅王。憂慼愁惱。丈夫之力。皆悉散壞。還走水下。從門而入。欲求救護。求歸依處。時諸天眾。知阿修羅悉入水下。還本山頂。住毘琉璃山。恐阿修羅復來至此。何以故。毘摩質多羅阿修羅王。缽呵娑。於阿修羅中。最為大力。第一最勝。能救一切諸阿修羅。猶未來此。彼若破壞。一切阿修羅皆悉破壞。說是語已。皆大歡喜。氣力增長。皆共遙視阿修羅軍。決意欲戰。時婆修吉德叉迦法行龍王。破缽摩梯等。被傷殘餘。還入戲樂城。望缽呵娑阿修羅王破壞諸天。救護我等。若不能壞天還得勝天眾增長。如是阿修羅。伴惡龍王。缽摩梯等。愁毒苦惱。住本城中。阿修羅軍。亦復如是。愁憂苦惱。住於本處<p class='juan'>
正法念處經卷第二十</p>
</body></html>
