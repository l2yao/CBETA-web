<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><b>　　<A NAME="n144"></A>No. 722</b><p class='juan'>
妙法聖念處經卷第一</p>
<p><span class='byline'>　　　　大宋西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p>如是我聞。一時世尊。在大眾中。天人圍遶。瞻仰尊顏。目不暫捨。時諸大眾。即於佛前。而說偈言<p class='lg'>　歸命一切智　　三界第一尊<br>　敷演微妙音　　廣利諸群生　</p><p>爾時世尊。告諸大眾。即說頌曰<p class='lg'>　若有諸眾生　　不殺施無畏<br>　慈心能忍辱　　端嚴壽無比<br>　若於有情所　　如同父母想<br>　能離不與取　　智慧福無量<br>　若行善身業　　離欲心堅固<br>　不觀女妙色　　解脫諸惡趣<br>　世間應遠離　　解脫忻可證<br>　似金礦覆藏　　體性本清淨<br>　煩惱不能伏　　上妙觸生愛<br>　善惡事不分　　浮生苦最大<br>　苦樂猶心起　　得失事亦然<br>　善惡友離合　　因果理無偏<br>　降伏諸根亂　　平等心要行<br>　利益諸有情　　是名苾芻行<br>　沙門婆羅門　　煩惱伏應斷<br>　智慧修增長　　令心不散亂<br>　涅槃理須證　　諸苦應遠離<br>　勤發正見心　　佛說此難比<br>　解脫諸輪迴　　須彌愛不動<br>　等彼栴檀香　　甘露味無比<br>　雖獲上供養　　嬌奢耶妙衣<br>　貪愛不染著　　知足心歡喜<br>　如草被火焚　　了知不究竟<br>　供養興福慧　　水火不能侵<br>　白業真智果　　河水終無盡<br>　不貪諸境界　　佛說苾芻行<br>　樂求種種智　　相應痦{前<br>　了達真實法　　不墮諸輪迴<br>　若人求白法　　令心不散亂<br>　惠施諸境界　　劫火不能壞<br>　無明諸有本　　輪迴從此生<br>　煩惱勤伏除　　真正牟尼行<br>　樂行於忍辱　　端嚴離冤害<br>　能仁妙相因　　見者心歡喜<br>　林野離憒亂　　愛樂心歡喜<br>　持缽琱@食　　是名苾芻行<br>　解脫最安樂　　三塗最為苦<br>　真如離彼此　　思惟不可得<br>　利他平等業　　柔和常質直<br>　正行甯衈部@　遠離諸邪執<br>　意根樂執著　　意根稱最勝<br>　意根能速疾　　意根能歡喜<br>　伽陀演說此　　能作亦能說<br>　抖擻諸煩惱　　業果善了知<br>　了知得失事　　能趣妙菩提<br>　一切諸有情　　六根中第一<br>　林間樂止住　　遠離諸冤賊<br>　了知是六根　　正行從此出<br>　常處等引位　　抖擻諸業障<br>　譬如於虛空　　風雲不能染<br>　善護身口意　　正見甯衈<br>　智慧如燈明　　魔眾不能壞<br>　不害物名善　　慈悲利益深<br>　威儀無缺犯　　方住苾芻心<br>　眼被色境縛　　礙之餘非轉<br>　煩惱縛有情　　三界不能出<br>　真俗智微妙　　善巧事還希<br>　諸佛同共讚　　運用叵難思<br>　多聞求解脫　　貪恚不能違<br>　善護身三業　　伏除令不生　</p><p>爾時世尊。說此偈已。告諸大眾。若有眾生。煩惱纏縛。三界輪迴。受諸苦惱。若行十善。感果人天。愛樂歡喜。譬如圓月。離諸障礙。清淨無比。睹之歡喜。又如柴薪。火能焚燒。如是惡業。應當伏除。離於三界生死輪迴。解脫諸苦。又如飛禽。得離繫縛。自在無礙。若諸有情。不造諸業。出離三界。證二空理。苦惱不侵。貪恚非染。了達輪迴。譬如燈明。照了物像。正智相應。痤L間斷。離諸邪執。愛樂寂靜。塚間樹下。捨離諸惡。親近善友。比丘如是。修出家行。一切可愛。諸境界等。不應貪著。不樂房舍。離於貨易。及虛妄語。不樂歌舞。捨離憎愛。林中一食。最上菩提。常樂趣求。離不與取。持糞掃衣。歡喜知足。止住林野。寂靜思惟。離散亂想。及貪恚等。常行慈心。利樂有情。遠離愚闇。修習智慧。離煩惱業。解脫生死。修八聖道。寂靜現前。破壞一切諸煩惱苦。苾芻如是。應當修習。堅固善根。遠離染欲。專心一境。愛樂真如。種種智慧。增長圓滿無漏淨法。了知有漏虛幻不實<p>爾時佛告諸苾芻言。若有苾芻。安住梵行。清淨柔和。善修止觀。愛樂靜慮。林間遊戲。遠離諸染。了達迷妄。亦如飛鳥。虛空影隨。比丘亦爾。三衣隨身。善修平等。瓻銗羲k。伏滅煩惱。智慧相應。趣求見道。乃至彼岸。究竟涅槃。比丘應知。如是觀察。安住歡喜。而於輪迴及老病死。常乃怖畏。如阿蘇囉及餘天眾。歡喜恭敬。獲得上妙僧伽胝缽。不假餘器。守護梵行。不令毀犯。清淨無垢。不著諸味。及利養等<p>爾時佛告諸苾芻言。若諸有情。捨離悲心。我慢放逸。焚燒諸善。難盡諸漏<p>爾時世尊。乃說偈言<p class='lg'>　若捨悲精進　　無明慢相應<br>　寂靜不現前　　無由漏除滅　</p><p>爾時佛告諸比丘言。若復有人。於諸臥具上妙細軟。不應愛樂。覺悟無明。迷闇根本諸惑隨生。謂此無明遍諸染心。彼若無時應非迷闇了達諸法。等持靜慮。應盡諸漏<p>於是佛告諸比丘言。若欲經行。在於林中。寂靜不亂。於諸非法酒色等境。不應愛樂。比丘如是若諸魔眾。由業繫縛。惱亂修善。如人飲毒。自作自受。汝今破戒。行於邪命。煩惱繫縛。墮大地獄。受種種苦<p>比丘當知。行乞食時。若見女人。如毒蛇想。專注一心。思惟正法。不求名利。及諸妙境。離業繫縛。令心平等。不行毀謗。若入聚落。如林野想。乞飲食時。如療病想。起煩惱時。焚燒林想。求妙法時。趣正路想。處床臥時。鹿驚怖想。入諸禪定。遊園觀想。見阿羅漢。作福田想。不樂境界。語言戲論。琩D解脫。國王大臣。利益親近。上妙飲食。勿希貪想。施主名利。瓻D欺誑。心行方便。不起瞋恚。貪樂房舍。親近豪族如魚樂水。安住不捨。遠離知識。迷背真實。希求虛幻。如燈夢電。作解脫想。尊重邪道。琣畾扑q。最上真實。不能了悟。爾時佛告諸比丘言。應知省覺。愛樂經行。禪定智慧。琣瘛O心。趣求最上真實解脫。獲於正見。了達諸法。痡`修習忍辱精進。捨離貪恚及諸散亂<p>佛告比丘。應當愛樂一切有情。憶念憐愍。令離顛倒及諸纏縛。解脫眾苦。苾芻應知。於諸境界。離染侵害。譬如金體。性離塵垢<p>比丘當知。若至親友。及往非親。應離貪恚。了知損益。若罪非罪。安隱艱辛。方便降伏。為說法要。隨彼利鈍。聰明愚昧。導以勝劣。誡之正說<p>比丘應知。林間經行。寂處習定。捨離過非。睄眽u如。了信因果。勝劣差別。遠離諸毒。降伏諸根。不起過非。智慧相應。令心歡喜。止息毀謗。如海甚深。相應無盡。心意堅固。不起疑慮。不貪妙色。聰愍平等。應時善說。欲色無色虛妄真實。不說世間是非語言。遠離過患諸境界等。譬如諸毒及以淤泥。勿令侵害。解脫輪迴。無明遠離。禪定智慧。辯才宣演。法義最上。離妄顛倒。一切塵垢。不令染污。一切所作。皆為利益。於眾僧處。不起違背。身語意業。離彼纏縛。不求人天。修諸善業。不為名利。趣向涅槃<p>苾芻應知。睌鰲c友。不作諸非。常以慈心平等觀察。心意調柔。護戒清潔。隨順真實。離妾怖畏。不迷輪迴。及諸靜慮。了達無常。空智自在。梵眾諸天。安住靜慮。趣向涅槃。聽聞妙法。了悟誠實。歡喜踴躍<p>爾時世尊。說伽陀曰<p class='lg'>　業果善不善　　所作受決定<br>　自作自纏縛　　如蠶等無異<br>　苦澀及甘美　　諸苦并煩惱<br>　如影睎H逐　　飲毒自侵害　</p><p>爾時世尊。說此偈已。告諸比丘。若有眾生。善修智慧。破煩惱火。安住梵行。愛樂三寶。見聞隨喜。不起貪恚。作解脫想。了達不動。趣向真實。安住最上。離老病死及諸輪迴煩惱冤家。相續不斷<p>爾時世尊告諸比丘。若於靜處。修習梵行。趣自然智。諸天梵眾。琩蚇邞鞢C禮事供養。所以者何。愛樂梵行。能壞輪迴。遠離煩惱。令心調伏。捨離黑暗及諸冤家。勿令侵害。猶如乾草離火焚燒。捨離煩惱。亦復如是<p>佛告比丘。若復有人。迷諸境界。恣縱諸根。違背涅槃。心不平等。琣甇W因。邪見纏縛。一切諸惑。不能伏除。廣集資具。貪心熾然。最上福田。愚迷障蔽。曾無省悟。若遇法師。方便開化。遠離諸惑及貪等染。息除猛焰。及離諸觸。趣向最上甘露妙法。安住最上。善友知識。愛樂靜慮。修習智慧。煩惱如山。而能破壞。安住淨慧。捨諸愚闇。及離輪迴。獲妙果報。聰慧最上。修諸勝行。心意相續。少欲知足。息除邪執。繫縛攀緣悉皆遠離。如魚吞鉤。貪味自縛。有情亦爾。愛樂五欲。畬氻ㄠ芊C廣興諸業。輪轉生死。無有止息。迷昧染因。諸趣差別。無有窮盡<p>爾時世尊。乃說頌曰<p class='lg'>　若人作惡業　　輪迴地獄苦<br>　餓鬼及傍生　　淪沒無窮盡　</p><p class='lg'>　等活與黑繩　　眾合并號叫<br>　燒然極燒然　　阿毘大地獄　</p><p class='lg'>　艱辛惡業苦　　刺長十六指<br>　四壁并四門　　悉皆鐵所造　</p><p>爾時世尊告諸比丘。彼諸地獄。焰火熾盛。暴惡甚多。相續無間。百踰善那。難可調伏。形色毛豎。甚大怖畏。極惡之聲。聞皆酸楚。有情惡業。墮此獄時。頭下足上。剎那生彼。受種種苦。展轉焚燒。晝夜啼泣。出大惡聲。如魚穿炙。皮肉糜爛。遍滿黑暗。心意迷亂。罪人見彼琰魔羅界。大火焚燒。迷亂悶絕。造業同者。處之一獄。人人纏縛。獄卒牽挽。受苦難當。而無間斷。若人少智。虛妄造罪。由此輪轉。冤家聚會。受地獄苦<p>時諸比丘。而白佛言。此琰魔羅。受罪之人。云何纏縛。受苦無量<p>爾時佛告諸苾芻言。此人痡`。毀謗正法。不生信受。因果不了。迷諸地獄。不生怖畏。起煩惱火。焚燒諸善。以此業因。墮琰魔界。受如是苦。最上火難。而無間斷。瞋恚冤家。愚癡黑暗。隨業而受。業盡方出<p>佛告比丘。若復有人。欺罔虛詐。於他妻女。耽染不捨。纏縛生盲。睌苭明。不能了悟<p>時諸比丘。復白佛言。處人卑賤。愚昧無智。復作何因。感果如是<p>佛告比丘。此於過去。我慢心高。輕毀賢善。慳貪嫉妒。故受斯報。若復有人。離間彼此。及作惡業。由此因緣。墮諸地獄。若生人中。乏少男女。財物散失。知識遠離。命欲終時。顛狂怕怖。眷屬守護。迷諸境界。不能了達<p>爾時世尊。即說頌言<p class='lg'>　自作還自受　　殘害罪有情<br>　暴惡苦器多　　業盡方能免<br>　世間造諸業　　善不善睎H<br>　譬如花有香　　遠近皆相逐　</p><p>爾時世尊告諸比丘。譬如飛禽棲止林樹。聚散非琚C父母親族。亦復如是<p>佛告比丘。若復有人。於寂靜處。繫念思惟。修習善業。捨離愚暗。彈竿罥索。暴惡非法。臨命終時。身心無惱。離諸驚怖。獲報天上。飲食衣服。隨心自在。眷屬宮殿。悉皆圓滿。聰明智慧。資具園林。無所乏少。壽命形色。圓滿具足。若復有人。自心欺詐。誑惑世間。男女眷屬。朋友知識。訶罵毀辱。廣造諸非。命終之後。墮諸惡道。受苦無量。從彼出已。若生人中。貧窮下賤。衣食乏少。男女眷屬。皆悉厭離。虛妄愚迷。不了因果。貪瞋等惑。相應無間。於諸善事。不曾修習。惡友非法。畬刐邞<p>爾時世尊。而說頌曰<p class='lg'>　地獄受諸苦　　焚燒從業生<br>　人中因苦纏　　皆隨自心造<br>　輪迴三界內　　往來如蟻環<br>　業果互為緣　　相續無窮盡　</p><p>爾時世尊。說此偈已。告諸苾芻。若獲聖果。方免輪迴。無所繫屬。自在安樂。業及業果。不能傾動。若復有人。起貪瞋惑。及造諸非。墮於地獄。猛焰焚燒。一切身體。受種種苦。發聲號哭。思惟方便。不能得脫。如是苦澀。不善之業。愚迷自造。譬如猛火焚燒林野。一切草木無由得免。惡業亦爾。輪迴地獄。受諸苦惱。不能遠離。若復有人。捨離惡友。不造諸非。了悟因果。離諸疑謗。修習正見。信樂真如。寂靜安樂。遠離輪迴。及諸苦惱。最上無比。無相無為。離妄顛倒。常樂我淨。自在無礙。離諸繫縛。善不善業。皆悉遠離<p class='juan'>
妙法聖念處經卷第一</p>
</body></html>
