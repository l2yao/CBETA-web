<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
妙法聖念處經卷第四</p>
<p><span class='byline'>　　　　大宋西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p>爾時世尊。四眾圍繞。樂聞深法。瞻仰踊躍。時諸苾芻白世尊言。若復有人。愛樂諸天。受勝妙樂。不墮三塗。修何因行。獲此勝報。願佛演說。利益未來<p>爾時世尊告諸苾芻。若復有人。畯蚰洵I。持戒靜慮。作意堅固。修習增長。遠離繫縛。染欲諸纏。不起過非。令智增明。廣修眾善。命終之後。諸天化生。自在無礙。形相具足。富樂無比。多諸眷屬。善友知識。互相和順。謙敬離慢。愛樂深法。畯聖賢。說法勸導。遠離三毒。諸不善業。睄皏羲k。內心寂靜。離於睡眠。覺悟虛妄。趣求勝法。了達深信。猶如眾星處於虛空。種種光彩。嚴麗殊妙。若諸天身。宮殿樓閣。亦復如是。眾妙珍寶。種種莊嚴。光明照耀。圓滿色相。具足無比。言不能盡<p>爾時世尊。乃說頌曰<p class='lg'>　世及出世間　　一切由心造<br>　猶如工畫師　　巧善皆成就　</p><p class='lg'>　沈溺於三有　　出離亦由心<br>　如蠶自纏縛　　迷執諸境界　</p><p>爾時世尊。說此偈已。告諸苾芻。一切有情。輪轉三有。迷染境界。散亂纏縛。於諸正道。而非覺悟。法及非法。真實虛妄。勝慧邪執。亦皆不了。於阿素囉。眷屬妓樂。眾多圍繞。愛樂嬉戲。迷亂耽染。恣縱淫逸。琱ㄠ饃<p>比丘應知。觀察於彼。勿生迷執。應修施戒守護清淨。能得諸天宮殿五欲。父母親友。珍寶財物。皆悉具足。及諸庫藏。受用無盡。眾所愛樂<p>比丘當知。有智之人。能護淨戒。能趣善道。及能稱讚。最勝無比。寂靜安樂。能離沈溺。所獲根形。勝妙具足。光明照耀。稱歎無盡。護戒最勝。水火強賊。不能侵毀。護戒最勝。能離卑賤。趣向圓寂<p>護戒最勝。福德增長。恭敬尊重。護戒最勝。美名流布。聞皆歡喜。護戒最勝。貪忿遠離。煩惱輕微。護戒最勝。圓寂速證。護戒最勝。痝B人天。護戒最勝。成就三昧。護戒最勝。能息諸障。護戒最勝。身心安樂。護戒最勝。堅固福德。護戒最勝。傍生遠離。護戒最勝。裸形棄捨。護戒最勝。園苑自在。護戒最勝。眷屬圓滿。護戒最勝。潔淨三業。護戒最勝。諸天適悅。護戒最勝。所願皆成。護戒最勝。畯善友。護戒最勝。遠離飢饉。及諸怖畏。護戒最勝。三災八難。皆悉遠離。護戒最勝。譬如利器。能斷不善。護戒最勝。寬廣自在。離諸繫縛。比丘應知。護戒清淨。獲如是等。無量功德。<p>佛告比丘。若復有人。護戒清淨。諸天化生。痝B摩尼宮殿樓閣。園林浴池。愛樂遊戲。極妙境界。觀察無窮。自在無礙<p>爾時世尊。乃說頌曰<p class='lg'>　六根緣諸境　　惑業從此生<br>　沈淪三惡道　　相續無間斷　</p><p class='lg'>　猶如於野火　　能滅諸柴薪<br>　根識緣於境　　善滅亦如是　</p><p>爾時世尊。說此偈已。告諸比丘。若復有人。毀犯淨戒。趣求人天。安樂勝報。終不能得。所有宮殿。珍寶眷屬。亦皆離散<p>比丘應知。若有智者。護戒清淨。捨離三塗。痝B諸天。七寶階道。遊戲往來。自在快樂。珍寶無量。見者歡喜。最勝園林。歡娛自在。身光照耀。猶如燈燭。經行宮殿。種種殊妙。勝報難窮。不可稱歎<p>爾時世尊告諸比丘。殷勤護戒。潔淨澡浴。於一切處。寬廣無礙。天鬘瓔珞。琣蛢躟Y。天諸音樂。相續不絕。受諸快樂。於一切時。上妙之境。思念即至。園苑種種。花果茂盛。又於一切。若人若天。恭敬供養。清淨奉事<p>是故比丘。守護淨戒。悲愍三惡。受苦有情。濟拔出離。若復有人。琣瘣f施。於諸有情。困苦飢貧。復離殺生。廣修眾善。獲報天上。遠離邪欲。痚_正信。愛樂圓寂。不貪世間。所有利名。及諸酒色。虛幻不實。皆悉遠離。於諸有情。捨離毀犯及業煩惱<p>爾時世尊。乃說頌曰<p class='lg'>　果從業或有　　如樹依根生<br>　或業互為緣　　相續無窮盡<br>　善惡因心造　　如影不離身<br>　蜜毒互相和　　衰損亦如是　</p><p>爾時世尊。說此偈已。告諸比丘。若復有人。諸天福盡。衰相現前。所有眷屬。皆悉捨離。如燈將滅。光明必暗。諸天亦爾。當於此時。福命欲盡。眾苦所逼。憂惱纏縛。恐怖無量。身心逼迫。起諸煩惱。由此非久。必當命終。隨於宿業。墮於三塗。或處人中。輪轉不息。猶如枷鎖繫縛有情。沈溺諸有。不得解脫。迷惑正信。遠離寂靜。親近惡友。及結宿冤<p>比丘應知。如是三界輪轉諸趣。皆由惑業。不能伏除亦非省悟。由此業惑。隨逐有情。焚燒不息。猶如柴薪被火焚燒焰猛增盛。此三毒火能燒眾善。亦復如是<p>比丘應知。此貪瞋癡。猶如大河。漂溺有情。令不出離。又此貪等。猶如罥索繫縛眾生。不得解脫。又此貪等。亦如塵垢。染污有情。不得清淨。是故智者。應當除斷。若復有人。護佛淨戒。及行惠施。捨離諂誑。伏除貪癡。漸令輕微。了達諸法。不起執著<p>比丘當知。若復有人。貪等諸惑。苦種若現。不能伏除。而<span class='corr'>不出</span>離三有諸苦。譬如渴人。飲於鹽水。渴無由免<p>比丘應知觀察無上解脫快樂趣向圓寂。修習靜慮。滅除諸染。勿著繫縛。墮落泥梨。琩眾苦。違背正道。天阿素囉悉皆捨離。諸龍瞋怒非時風雨。四時不順穀米不熟。人民飢饉。所有快樂。皆悉遠離。可愛宮殿。及諸園林。極妙境界。壞滅非有庫藏財物皆悉隳散互相殘害。迷妄顛倒。而非省悟。最上利益。曾無修習。三乘正法。毀謗非有。迷於三界。妄執真實。以為究竟。日月星辰。亦皆妄計。乃至一切有情所有罪福。妄撥非有。甘露正法。不能了達。琤芞邑。猶如冤毒厭棄捨離。比丘應知。愚迷有情。於諸世間苦中執樂。不淨計淨歸依邪道。妄執最上極惡之處。愛樂修習。於無常等。不能了達。妄計邪法。以為最上愛樂決定精勤修習。義利非有。不免輪迴。苦澀畬氶C智者觀察。不應迷執。了達虛妄。顯現是非。悟省醉迷。令心不亂。時諸大眾。圍遶世尊。聞法歡喜。娛樂慶快。繫縛捨離。瞻仰如來。目不暫捨<p>爾時比丘。乃說頌曰<p class='lg'>　譬如蘇彌盧　　莊嚴四寶成<br>　七金周圍遶　　八海湛然清<br>　世尊相無比　　理智離言詮<br>　萬行因修滿　　三身果德圓<br>　人天瞻仰望　　願說宿因緣　</p><p>時諸比丘。偈讚佛已。白世尊言。欲色諸天。形量福德。差別有殊。願佛演說。利益未來<p>爾時世尊告諸比丘。善哉善哉。應當諦聽。吾為汝說。若復有人。奉持淨戒。善護諸根。令無毀犯。三業清淨。於諸有情。悲愍饒益。勤修方便。捨離散亂。趣求靜慮。於所修因。勝劣不等有上中下。果感亦殊。乃至外器。宮殿莊嚴。高下狀貌。隨宿因緣。皆悉有異<p>佛告比丘。由護淨戒及行惠施。痝B諸天捨離諸垢。所有纏縛。伏除不起。於彼諸天。內身外器。愛樂趣求。不生毀謗。破壞厭離。命終之後。決定生彼。獲報勝劣。隨因有異<p>比丘應知。護佛淨戒。諸天宮殿。琣菃祤痋C護佛淨戒。捨離諸苦。解脫無染。護佛淨戒。天鬘瓔珞。琣蛢躟Y護佛淨戒。烏缽羅花。妙香適意。護佛淨戒。極妙境界。悅暢無盡。護佛淨戒。龍天八部。畬玊U祐。護佛淨戒。眾寶莊嚴。離諸垢故。護佛淨戒。種種天花。色妙開敷。隨心自在。護佛淨戒。微妙香風。悅意無盡。護佛淨戒。房室園林。慶快隨意。護佛淨戒。獲於種種。摩魯迦花。瞻波迦花。計多迦花。出妙香氣。最上無比。痦{在前。護佛淨戒。遠離諸橫。護佛淨戒善種增長護佛淨戒犯戒之緣。皆悉遠離。護佛淨戒。圓滿忍行。護佛淨戒。妙寶階道。成就現前。護佛淨戒。工巧種種。及可愛具。悉得成就<p>比丘應知。護佛淨戒。於當來世。獲果如是。猶如畫師。世及出世。種種形像。皆能成就。護戒亦爾。於當來世。所有一切。隨意成就<p>若復有人。毀犯淨戒。於當來世。沈淪惡道。受種種苦。捨離人天可愛之境。亦如彩畫。風雨煙塵。而能破壞。貪瞋等垢。能壞淨戒。亦能捨離。世及出世。可愛之果<p>復次比丘。貪等諸惑。能壞有情。所有善業。亦能增長。諸不善業。如世之火猛焰增長能壞柴薪<p>比丘應知。有情根識。攀緣六塵。迷惑不了。虛妄執著。境界纏縛。起於貪瞋。諸業隨生輪轉諸有。受苦無量。不能遠離。貪欲諸毒。愚迷不了。貪火盛猛。損壞眾善。及諸可愛宮殿林池。眾妙果實。悉皆散壞。[<a href='javascript:showpic("../fontimg/013022.gif")'>打-丁+羅</a>]娑囉迦。勝妙福報。珍寶無量。庫藏盈滿。娛樂自在。父母眷屬。福德最上。世所希有。快樂無礙。比丘應知。若復有人。修習檀度。於當來世。財物具足。離諸損壞。檀度最勝。快樂自在。檀行最勝。福報隨形。如影不捨。檀行最勝。人天可愛。莊嚴歡喜。檀行最勝。能離貧乏。檀行最勝。慳吝不起。檀行最勝。能伏愚癡。出離三塗。檀行最勝。見者歡喜。檀行最勝。諸根無缺。檀行最勝。傍生樂見。檀行最勝。遠離愛憎。檀行最勝。邊地不生。檀行最勝。諸天快樂。檀行最勝。離苦纏縛。檀行最勝。超越輪迴。檀行最勝。娛樂自在。檀行最勝。能趣三乘。究竟解脫<p>復次比丘。應當觀察。輪迴諸苦。眾多逼迫。應當厭離。審諦觀察。彼非究竟。無常敗壞。如夢如焰。芭蕉非實。乃至色界。及無色界。所有境界。虛幻不實。而非究竟。應當厭離。不應封著。妄為最勝。令心愛樂<p>佛告比丘。圓寂安樂。遠離諸相。體非一異。亦非三世。彼此俱非。離諸繫縛。究竟圓滿。汝當趣求。勿應棄捨。自在無礙。寂靜無染。應當速證<p class='juan'>
妙法聖念處經卷第四</p>
</body></html>
