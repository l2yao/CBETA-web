<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
妙法聖念處經卷第五</p>
<p><span class='byline'>　　　　大宋西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p>爾時天主帝釋。而白眾言。汝所作善。守護增長。如意歡喜。即說伽陀曰<p class='lg'>　三種善作已　　三種三因緣<br>　三位次三地　　三德三大果<br>　不殺施最上　　此法汝愛樂<br>　得真實忍辱　　獲生一切天<br>　隨身有宮殿　　快樂受無極<br>　若人好不善　　生處無安樂<br>　邪法被增纏　　云何而出離<br>　作此人天善　　熏修本識中<br>　彼業感果時　　得生人天界<br>　於彼生愛樂　　心自住安樂　</p><p>爾時天主帝釋。而復白言。汝等具大福德。獲生天界。受天快樂。隨其福果。勝劣各異。若種種作福。薰識身中。後生天界。得種種快樂。如是一切林木花果。悅適人意。入彼林中。彼天飛鳥。演說言音。令人樂聞。為彼天子。即說伽陀曰<p class='lg'>　善來汝賢敏　　宿習於上善<br>　堅持七律儀　　成就最勝果<br>　生彼天界中　　受天快樂報<br>　廣持於禁戒　　得離沈淪苦<br>　猶戒清淨故　　感天勝妙池<br>　隨意而洗浴　　復雨紫金花<br>　散布於身上　　及彼功德池<br>　以彼戒種子　　念念為防非<br>　天中上妙樂　　隨意而受用<br>　若人意決定　　守護於禁戒<br>　生彼天界時　　快樂無邊際<br>　以此戒莊嚴　　得趣善逝果<br>　而受解脫樂　　破戒罪惡深<br>　如刀及火毒　　是故堅持戒<br>　而修施法財　　遠離於毀禁<br>　業有上中下　　感果亦復然<br>　今成勝報身　　常戴光明鬘<br>　受天種種樂　　皎潔身無垢<br>　若人造惡業　　苦果自纏身<br>　展轉受沈淪　　生死無窮盡<br>　汝既來生此　　受天眾娛樂<br>　出遊諸園苑　　勿著於放逸<br>　逸蕩過失深　　如來常說此<br>　是故放逸者　　三毒中最上<br>　精進如甘露　　心頂自清涼<br>　永超生死輪　　究竟菩提岸<br>　彼時我如來　　演說微妙言<br>　離我速修行　　莫著顛倒想<br>　若有違背者　　貪等諸惑生<br>　斷彼解脫緣　　漂沈諸苦海　</p><p>爾時天主帝釋。速疾往彼善法堂中。諸天妓女。及一切天眾。皆來善法堂中。到已娛樂。種種遊戲。于時天帝。觀察娛樂。而知天眾。虛妄耽著。增長煩惱。即說伽他曰<p class='lg'>　虛妄境界中　　貪愛而無足<br>　有情迷執深　　增長諸煩惱<br>　被境縛根識　　如毒藏在食<br>　於後若消時　　迷悶無安樂<br>　無前後中間　　非今世後世<br>　因緣會遇時　　業報誰能避　</p><p>爾時天主帝釋。說此伽他已。而復告言。假使少年。強力未必長生。四相推遷。速歸散滅。顯現快樂。無實自性。樂受盡時。逼迫身心。無暫安隱。汝等勿得信任癡迷愚惑諂誑。若於一切境界。染著不足。後致大患。譬如熾火焚燒草葉。貪著境界。增諸過失。亦復如是。被煩惱火。燒煮身心。棄背正道。衰相現時。墮落天界。是故我今教化汝等。割截煩惱。去除迷惑。一切天眾。自此琝@利益。於最上行法。志固修習後得寂靜。最上安樂。汝今勿得慢易。速作良田。於當當世。而得最上報應。適意無盡。若作惡業。種種隨身。墜墮天宮。沈淪惡趣。一切宮殿樓閣。悉皆隱沒<p>爾時天主帝釋見其天子。須臾命終。墮於惡趣。而說伽他曰<p class='lg'>　微妙香蓮花　　種種生峰頂<br>　最上適意寶　　處處作莊嚴<br>　流泉與浴池　　雜色花果樹<br>　及紫金劫樹　　靈鳥群集上<br>　常出微妙音　　悅樂諸天眾<br>　無垢琉璃寶　　間雜金色光<br>　最上妙樓臺　　莊嚴睅A意<br>　群生不遠離　　寧知是幻化<br>　如泡如水沫　　如電如浮雲<br>　亦如尋香城　　須臾即散滅<br>　虛妄若生貪　　墜墮輪迴路<br>　癡愛毒如火　　焚燒於善根<br>　減損於天眾　　去一切菩提　</p><p>又復告言。若天愚癡。愛人誑惑。為天阿素落羅剎等之所降伏。後墮地獄。復為龍蛇。遠離諸天。長處三界。如繩繫縛。而不自在。若離癡愛。明了通達。利益有情。歸依佛道。永出世間。斷有愛支。得一切智。平等無礙。得三解脫。證悟苦空。到真實際。遠離輪迴。不受後有。色香味觸。而不染著。時彼天帝。見多天眾。念念無常。增諸過失。深生悲愍。發誠實言。而說伽他曰<p class='lg'>　如是天道終　　沈淪百千劫<br>　猶如旋火輪　　生死何窮盡<br>　見他受無常　　不觀於自己<br>　後自命終時　　違害亦如是<br>　若捨垢穢心　　不著於境界<br>　生死莫能侵　　常住真寂樂<br>　戒行若違犯　　如醉飲藥毒<br>　非天魔死軍　　纏縛誰救濟<br>　微塵坌面上　　自心何知見<br>　命謝臥林間　　誰悟從貪愛<br>　若生於貪愛　　同住苦無常<br>　永處於生死　　現離於安樂<br>　大惡不斷除　　輪迴從此得<br>　譬如暴惡風　　能吹山頂葉<br>　自業得生天　　娛樂果自受<br>　潔戒不愚迷　　安樂自充足<br>　貪愚招墜墮　　如火而起煙<br>　後自墮泥黎　　業報亦如是　</p><p>爾時有天。名烏波[<a href='javascript:showpic("../fontimg/072766.gif")'>革*(卄/(ㄇ@人)/戍)</a>]踰。宿善業力。生忉利天。彼有苾芻。為其天王。而說伽他曰<p class='lg'>　若作種種業　　處處妄攀緣<br>　以心迷惑力　　一切業成就<br>　前心最勝故　　後心相續生<br>　無間引生彼　　三界因無盡<br>　一切業報身　　離心不可得<br>　是故降伏心　　當獲無盡果<br>　汝速勤修進　　調伏離執迷<br>　滿善得隨心　　究竟獲安樂<br>　心若睍掍鞢@　永不增諸過<br>　智者善伏心　　諸苦不能害<br>　若心得彼苦　　苦苦後相續<br>　一切境界中　　而得輕心報<br>　天人阿素落　　龍鬼羅剎等<br>　不離於一心　　心為三有主<br>　三有自心生　　地獄與人天<br>　隨心生罪福　　流浪任漂沈<br>　壞善因迷境　　愚癡貪愛生<br>　住苦廣無邊　　沈溺而難出<br>　難調心力大　　奔馳速若風<br>　天眼勿緣形　　識相皆如是<br>　智者善調伏　　遠離魔羅縛<br>　超度生死河　　速到於彼岸<br>　疑惑不正直　　無底惡難止<br>　一多微細行　　不住剎那中<br>　行相密難窮　　無身一切處<br>　世間誰牽引　　往者復是誰<br>　藏伏甚法中　　造作於身業<br>　雖見行表差　　莫睹相應法<br>　云何調伏難　　無色無形相<br>　陋惡損眾生　　取境明如眼<br>　善惡作雖見　　譬如幻化士<br>　本性狀難窮　　往復誰能睹<br>　牽引於群生　　諸趣甯y轉<br>　利劍不能截　　猛火燒非斷<br>　一切有情心　　業力相如是<br>　業繩而堅固　　纏縛於群生<br>　三性而不琚@　須臾善非善<br>　亦復捨受俱　　攀附六根門<br>　妄求於塵境　　染著世間故<br>　不悟生滅法　　如鏡唯照前<br>　而不鑒於後　</p><p>爾時天子聞彼苾芻說如是事。昔作純善今獲勝身。而說伽他曰<p class='lg'>　昔修靜妙心　　慎護於戒行<br>　以此微妙因　　得住安樂道<br>　善護持戒者　　防非發律儀<br>　當得斷諸惑　　證圓寂滅樂<br>　戒有大威德　　能超諸有苦<br>　乃至命謝時　　無彼惡道畏<br>　惡道無能救　　戒力救最上<br>　若有持戒者　　萬善皆依怙<br>　後果得生天　　永離諸嶮難<br>　佛法聖眾師　　三界咸尊重　</p><p>爾時諸天子等。五體投地。歸命作禮生尊重心。彼時天主帝釋。倍生忻慶。歎美至深。而說伽他曰<p class='lg'>　解脫貪瞋毒　　群生親道友<br>　能到於彼岸　　我今歸命禮<br>　降伏愚癡失　　無為無比等<br>　一切眾所尊　　我今歸命禮　</p><p>時彼天中。有諸飛鳥。或在空中。翱翔上下。或集寶池。嬉戲水內。有諸天子。樂逸縱蕩。與諸飛禽。同共遊行。耽樂欲樂。不怖惡道。爾時苾芻。為彼天子。宣說伽他曰<p class='lg'>　傍生耽欲樂　　遊戲恣愚迷<br>　天眾亦復然　　等彼飛禽類<br>　正教師宣說　　汝等心顛倒<br>　不怖於罪業　　耽樂著世間<br>　若天有罪業　　墜墮於地獄<br>　業力如是毒　　智者常遠離<br>　薄德少慧人　　但觀前欲樂<br>　不復返思惟　　成就諸苦果<br>　若有智慧人　　照觀一切惡<br>　求斷諸惡業　　利益於群生<br>　罪業生諸苦　　勝因得離縛<br>　善惡行不同　　報相亦復爾<br>　迷苦妄為樂　　求安不可逢<br>　具智勿為非　　不久至寂滅<br>　善修諸業靜　　巧便集善根<br>　三昧自現前　　速到無生位<br>　勿復戀傍生　　遊嬉於園苑<br>　懈怠轉增多　　後墜飛禽類<br>　若復無少智　　善惡業不分<br>　餓鬼阿素囉　　地獄亦如是<br>　於業能分別　　於報亦通達<br>　彼於諸業中　　深窮垢靜相<br>　晝夜常精進　　思惟三脫門<br>　永不墜泥黎　　究竟獲安樂<br>　天子汝當知　　自樂自善成<br>　自惑生自苦　　苦樂不離心<br>　於過應遠離　　染著諸塵境<br>　縱逸癡所盲　　不覺死王催<br>　沈淪於地獄　　苦惱而無極　</p><p>爾時彼天。有百千天女。色相端嚴。隨意自在。於彼林間。歌唱遊戲。彼有飛禽。知天宿善。而說伽他曰<p class='lg'>　勤修宿善業　　今復得生天<br>　若行非善因　　而復沈惡趣<br>　業報既決定　　諸天皆平等<br>　安樂非安樂　　汝等今當知<br>　愛染為害本　　業繩隨繫縛<br>　輪轉而不窮　　還因業繩力<br>　上至非想處　　下及於三途<br>　往返疾如風　　生數復如雨<br>　諸趣而循環　　無始長如此<br>　若人心寂靜　　如水湛然清<br>　離礙如虛空　　而獲最上樂<br>　五識緣塵境　　三惡業相牽<br>　一法捨盡時　　不得生天界<br>　殺盜婬妄毒　　常為惡道友<br>　燒煮如炎火　　智者應觀察<br>　真實忍辱慈　　出世善良友<br>　親近若修習　　當得三天果<br>　制伏邪亂意　　慎護觸等貪<br>　後有定生天　　成就白業果<br>　若於生死業　　而不求解脫<br>　焰魔殺鬼來　　云何得遠離　</p><p>爾時天主帝釋。而復白言。若有眾生不怖諸惡。於一切處心所染著。以染著故隱沒智慧。妄言綺語虛誑邪諂。惱亂有情。棄背正教。親近邪師。不孝父母。乃至善根間斷。業繩繫縛。如箭速疾。死入地獄種種治罰。受諸極苦無有休息。汝等從今於生死罪緣。速須棄捨莫復貪著。於自身命分限短長。審諦觀察。有為諸行。剎那生滅。何得久住。如水浮漚。如鏡影像。如電剎那。如雲散滅。若天福盡樂受捨位。一切衰相不覺現前。逼迫身心。如何當忍。是故我今宣示言爾。汝今當須勤行精進。忍辱柔和。慈愍有情。守護六根。修行四諦。不取怨親而修平等。智慧增長深入義味。背妄照真。導引禪定。業惑盡時。後有不生。得俱解脫<p>爾時天主帝釋。欲重宣此義。復說伽他曰<p class='lg'>　如是十二處　　六境及六根<br>　識等生滅時　　相應成妄想<br>　智者善修心　　不住色等法<br>　而入寂靜門　　湛然無一相<br>　勤求寂靜故　　不墮魔羅界<br>　以此靜妙心　　畬犰蚞虳<br>　若行如是慧　　惑苦云何生<br>　於其三世中　　自在無驚怖<br>　煩惱縛自解　　罪垢不可染<br>　慧眼得圓明　　常住真寂行<br>　天身大快樂　　尚被罪垢摧<br>　云何人愚迷　　廣造十惡業<br>　若人修智慧　　了達罪福因<br>　怖業若死侵　　永出苦根本　</p><p>爾時帝釋。昔聞世尊所說惡趣之事。即為天眾宣說。佛言若人得脫生死罪根常值善友。植諸善本。若生天界受妙快樂。宮殿莊嚴報應無量。若不怖惡道貪著娛樂。福善盡時必當墮落。譬如燈燭須假膏油。膏油既盡燈焰即滅。如是墮已。而被業風急速吹轉。往返世間輪迴不止。若諸智者正定相應。無明業繩不能牽動。譬如藕絲牽妙高山而不能動<p>爾時彼天聞於天帝說是法已。即說伽他讚天帝曰<p class='lg'>　汝今說此法　　息除一切障<br>　我依天帝語　　安住無怖畏<br>　與彼諸群生　　而作慈悲父<br>　宣示涅槃城　　令彼得利樂<br>　法本無分別　　天帝善能宣<br>　今遇正教師　　得至無上道　</p><p>爾時天帝又復白言。世間財物勿生貪著。若人捨離智慧出生。若復愛著破壞善根。七種聖財漸漸隱沒經百千生沈淪惡道。又復世財而不堅久。水火盜賊王等勢力皆可侵奪若彼法財。水火等災終不能壞。汝諸天眾。雖有勢力諸根具足身帶光明。衰相現時生其愁惱。墮下虛空過百千踰繕那入其惡趣<p>爾時帝釋。即說伽他曰<p class='lg'>　如汝大快樂　　富貴不可量<br>　衰相若現前　　決定沈惡趣<br>　如現所作業　　隨業果復生<br>　業相善殊勝　　異熟果亦然<br>　業有上中下　　善惡品類同<br>　成彼有報時　　勝劣亦如是<br>　汝等審思惟　　色力身最上<br>　生滅未能逃　　云何而不墮<br>　譬如麥等種　　而被大火燒<br>　隨燒即破壞　　云何芽得生<br>　浮虛假偽身　　四相遷流速<br>　如燈而生焰　　不住剎那中<br>　心相亦復爾　　虛幻無真實<br>　痝Q漏隨增　　云何得安樂<br>　棄捨於妄境　　勿自愛其身<br>　決定脫輪迴　　速至於彼岸　</p><p>爾時彼天有其飛鳥而復說言。我等今者居烏缽羅林。於其林間有大浴池。多生紅蓮長時芬馥。鳥身翅翼諸色間雜。狀如七寶。眼有光明言音妙好。於彼林中長時戲樂。觀察天子耽著迷醉。即說伽他曰<p class='lg'>　我痧堀葝痋@　天人愛亦然<br>　天雖與禽別　　愛染而無二<br>　不能守行法　　云何得解脫<br>　天等若如是　　飛禽何所別<br>　今復告汝等　　勿著五慾樂<br>　而修勝法行　　當得大解脫<br>　生老病死苦　　永不害其身<br>　天與禽類身　　平等獲善利　</p><p>爾時天帝又復白言。若有智者離垢清淨。世間罪染普遍此天亦不能著<p>何以故。為彼智者於生苦因緣而能解了。又於彼天朋友知識恩愛眷屬無所戀著。汝等諸天癡愚貪染不離輪迴。與彼飛禽等無有異。復有眾生耽著飲酒得罪甚多。所以者何。為彼有情心識迷亂破犯琣h。酒力雖消業報不滅。於五趣中輪迴不絕。於一切罪中最為增上。乃至於俱胝劫流浪不絕沈淪惡趣。煩惱纏縛佛所言說<p>爾時彼天帝釋園中有妙法堂。種種珍寶殊妙莊嚴。時諸天眾詣彼堂中。彼時帝釋。觀察天眾。而說伽他曰<p class='lg'>　汝等諸天眾　　過去修微善<br>　獲生天界中　　若天報應盡<br>　定墮於輪迴　　業力難思議<br>　牽引於眾生　　三界五趣中<br>　處處而出生　　汝等勤精進<br>　審諦細思惟　　生滅須臾間<br>　云何不省覺　　怖畏邪嶮路<br>　而依眾律儀　　堅固七覺支<br>　勤行八聖道　　善住於五根<br>　增長於五力　　四念與正勤<br>　及彼四神足　　如是而不退<br>　必至涅槃城　　琩寂滅樂　</p><p class='juan'>
妙法聖念處經卷第五</p>
</body></html>
