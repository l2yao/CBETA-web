<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
妙法聖念處經卷第六</p>
<p><span class='byline'>　　　　西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p class='lg'>　於罪不怖畏　　彼人無智慧<br>　後至命終時　　苦惱睊N燃<br>　周遍天界中　　墮落誰能見<br>　彼痝g婬樂　　於此莫能知<br>　婬慾生虛誑　　迷惑於有情<br>　牽引落三途　　如繩而繫縛<br>　生滅琣p是　　有情須自利<br>　調柔身口意　　煩惱勿令生<br>　法境等須息　　一切著婬者<br>　增癡墮無常　　不覺欲火燒<br>　遠離於親眷　　朋友善知識<br>　骨肉并眷屬　　大苦死來時<br>　波吒何能說　　初至無常位<br>　如山忽倒摧　　須臾不可停<br>　剎那而滅謝　　若處一切智<br>　無罪無輪迴　　究竟出苦源<br>　諸天皕R樂　　欲海深無底<br>　何能有足期　　增長愛貪心<br>　如酥油灑火　　種種莊嚴貌<br>　破壞出世因　　流轉四趣中<br>　人傍地獄鬼　　生死痤L間<br>　往復如陶輪　　群品大愚癡<br>　不了煩惱性　　若彼諸有情<br>　永離於貪愛　　當獲最上因<br>　解脫無繫絆　　智者除煩惱<br>　諸苦病不侵　　降伏於貪瞋<br>　長獲安樂道　　生苦不能染<br>　罥索不能縛　　智慧漸圓明<br>　照知一切事　　若於圓寂理<br>　而起無相心　　離垢絕囂塵<br>　究竟到彼岸　　於彼苦樂境<br>　洞然無所得　　而入大解脫<br>　常住空寂舍　　復起慈悲心<br>　愍念有情故　　示苦智真如<br>　遠離於罥索　　令意斷疑慮<br>　永除於貪愛　　解脫苦惱怖<br>　獲得最上慧　　悟彼集散空<br>　設壽八萬劫　　亦復墮無常<br>　此可琣w住　　天界永無失<br>　見惡而生慢　　於罪不思惟<br>　愚迷無方便　　琩D於快樂<br>　喻如砂聚中　　求油終不得<br>　若作罪業行　　痡`而逼迫<br>　苦樹罪根深　　一切惡生長<br>　我說此真如　　定為法非法<br>　彼意恥作罪　　後復無煩惱<br>　利益廣無邊　　獲至真如際　</p><p>若復愚迷。於佛言教。而不信受。後至無常。自得苦惱。經無數百千俱胝那由他阿沒那等。破壞人天。無常罪火。決定焚燒。此不盡劫。瞿曇告言。天復云何而得久住。喻如水沫芭蕉。無有纖毫真實。幻化非久。若皕R此快樂。無有是處<p>爾時彼佛。問彼天眾。知此義不。天意歡喜。如聞五樂。多獲快樂。得五功德。而復說言。彼有飛禽。名曰嬉戲。能善說法。為彼天眾。即說伽他曰<p class='lg'>　有欲愛不足　　無因人意足<br>　發起不足心　　如是無知死<br>　一切眾生界　　形類有多般<br>　長遠時分中　　不能修方便<br>　永不受安樂　　決定墮輪迴<br>　痝B於地獄　　生生亦如是　</p><p>若實宣說。帝釋境界。富貴殊勝。異於諸天。於此輪迴。亦不能免。決定無常。乃普遍天上。未有微妙之處。可避無常。而皆墮落<p>是時天帝。善解法相。名憍尸迦。為彼天父。種種精進。說多因行。而諸天眾。猶不省悟。誰能樂修靜行。遠離罪垢。唯縱愚迷。心著放逸。於斯教誨。而不受持。久遠無邊。云何不覺。彼諸愚人。樂作惡因。於彼後身。而被罪惡。種種破壞。寧知惡業隨眠纏縛<p>爾時苾芻。而說頌曰<p class='lg'>　若行善利　　以其臥具　　飲食衣等<br>　供給供養　　尊卑之眾　　不為自身<br>　而求福利　　或觀自身　　誰作主宰<br>　乃遇惡境　　作罪怨家　　固來欺陵<br>　而起真實　　離相忍辱　　智者審觀<br>　都無病痛　　苦惱之難　　唯有現在<br>　不靜之物　　作如是身　　而復此身<br>　剎那不住　　盛壯亦然　　破壞何身<br>　眾生迷醉　　於自財物　　不作利益<br>　增長罪業　　不受教命　　亦不行施<br>　於一切處　　心不受用　　賊等窺壞<br>　云何護持　　若心迴向　　布施師等<br>　彼財殊妙　　而復棄捨　　如棄草木<br>　心不愛著　　貧劣有情　　琣瘙洢<br>　離垢無著　　今世後世　　獲七眾戒<br>　救度最上　　戒護於人　　當生天上<br>　智慧廣大　　彼能截斷　　一切煩惱<br>　病等枷鎖　　過大嶮惡　　輪迴之橋<br>　到彼堅牢　　涅槃彼岸　　心淨離垢<br>　得無生忍　　喻如擔負　　其物輕少<br>　遠出長途　　而不疲乏　　若人擔負<br>　惡業輕少　　遐歷世間　　而不沈沒<br>　又如飛禽　　兩翼壯健　　高往虛空<br>　遠疾可到　　若人持戒　　守護堅牢<br>　欲往生天　　亦復如是　</p><p>復有飛禽。名現真如。住彼白山。而能觀察。即說頌曰<p class='lg'>　喻我形色　　不住剎那　　快樂亦然<br>　愚迷不覺　　若一切類　　善相多般<br>　輪迴生時　　定隨破壞　　彼福破壞<br>　一生亦然　　死王得便　　罪意何免<br>　琣瑽祤痋@　無財黑繩　　摧壞有情<br>　無病強力　　安樂遠離　　死王近來<br>　近則心迷　　群生命壞　　罪破長時<br>　天人輪轉　　不覺根迷　　遠離安樂<br>　墮閻羅界　　方知業果　　快樂剎那<br>　而身衰朽　　悅諸塵境　　不覺貪著<br>　快樂受盡　　老死王侵　　諸根對境<br>　戀著不足　　彼後無常　　自生煩惱<br>　若無慧燈　　照見塵境　　受行境界<br>　執我分別　　樂著虛妄　　欲火琤<br>　境力如風　　吹欲火盛　　智覺真如<br>　思惟成妄　　一切愚迷　　嬉戲不覺<br>　琣皝珙氶@　吹於欲火　　天人行欲<br>　墮彼天界　　彼具天德　　實得天樂<br>　衰相現前　　不壞何往　　剎那不住<br>　念念生滅　　暫住非久　　彼命如是<br>　此境屬他　　一心不覺　　五德天樂<br>　壞苦速離　　帝釋天王　　抖擻煩惱<br>　三障垢靜　　歸依三寶　　三業廓然<br>　悟得最上　　三佛菩提　　雖生罪地<br>　罪垢不染　　留心作善　</p><p>彼有焰魔獄卒。為彼眾生。而說頌曰<p class='lg'>　意懷貪欲　　嫌棄善緣　　不離輪迴<br>　得此苦果　　不依天行　　而作罪因<br>　彼後無常　　反恨作惡　　利刀割體<br>　猛火燒身　　猶未為傷　　五根得罪<br>　苦不可忍　　眼觀美色　　如實得樂<br>　寧知畯W　　聞聲耽味　　其過亦然<br>　作罪冤家　　是故捨離　　彼三冤家<br>　纏縛罪人　　破人安樂　　貪癡和合<br>　遠離戒品　　因墮地獄　　若行戒律<br>　後得福善　　若違戒律　　後得煩惱<br>　飲酒殺命　　離他婦女　　邪見兩舌<br>　不守威儀　　縱情放逸　　破壞有情<br>　因沈惡道　　貪著邪行　　而復惡口<br>　今世後世　　無彼安樂　　遠離惡人<br>　親近善友　　滅此罪根　　不信此業<br>　無得業果　　無眾安樂　　惡果根本<br>　煩惱後燒　　若作妄語　　本非法師<br>　我解深法　　彼後無常　　得魔業果<br>　轉此人身　　而生惡趣　　是故如來<br>　說此無明　　一切貪欲　　何得快樂<br>　知足無貪　　身離煩惱　　欲生快樂<br>　是名快樂　　解脫相應　　得最上樂<br>　若貪快樂　　如毒和水　　解脫快樂<br>　如乳和水　　欲火燒害　　愚盲不覺<br>　又復貪愛　　度量財利　　酤賣酒肉<br>　得財無數　　心猶未足　　無常殺鬼<br>　速來牽引　　若耽欲樂　　樂住境界<br>　得不快樂　　如來說此　　夢覺法喻<br>　如乾闥城　　如空無實　　如水上沫<br>　如芭蕉堅　　如彼火毒　　欲境亦然<br>　若味因果　　知欲過罪　　不迷真如<br>　成就智慧　　獲靜思惟　　去其貪愛<br>　苦惱不生　　壞欲亦然　　欲為罪主<br>　如世毒藥　　彼意不足　　墮落天界<br>　復墮地獄　　欲賺愚迷　　喻彼懸河<br>　亦如電閃　　世間毒力　　莫勝女色<br>　思想欲增　　如火熾盛　　是故智者<br>　離欲寂靜　　無前無後　　亦無中間<br>　如如而行　　增長亦爾　　彼得欲苦<br>　等觸大焰　　知如是過　　智者遠離<br>　速離欲故　　定得安樂　　無數百千<br>　那由他天　　以欲行故　　墮火毒獄<br>　器杖治罰　　其毒如火　　遠離快樂<br>　不行欲因　　如上地獄　　不見不聞<br>　若貪欲人　　斷其欲貪　　亦無苦惱<br>　是故無垢　　得意清淨　　於一切處<br>　滅欲火焰　　入彼種種　　最上善業<br>　彼行無染　</p><p>爾時帝釋。觀察飛禽住莊嚴樹。色喻檀金。彼法因果。正見善業。而說頌曰<p class='lg'>　正見善業　　如彼大樹　　鬱茂金色<br>　種種莊嚴　　智者所說　　如善果報<br>　處處出生　　不善若善　　得彼人身<br>　復行善業　　得生天上　　不善亦然<br>　下沈地獄　　慾迷善意　　而復不得<br>　最上良藥　　若知果報　　意不愛慾<br>　眾生境界　　迷醉味著　　若琣瘜g<br>　惡定同生　　女生煩惱　　如世間火<br>　若此火生　　煩惱如是　　女人煩惱<br>　生眾生心　　破壞世間　　一切法滅<br>　為地獄因　　大仙所說　　女人姦媚<br>　口甜心毒　　情愛不琚@　愛戀須臾<br>　棄背亦爾　　彼性浮囂　　可喻掣電<br>　誑詀有情　　詐行恩愛　　天人龍鬼<br>　羅剎眷屬　　境界亦爾　　女人鄙惡<br>　譬彼黑毒　　種姓不擇　　勢力不顧<br>　愛恚不琚@　姓如風火　　唯募財物<br>　殊無終始　　如有嶮難　　嫌棄遠離<br>　如是富人　　彼即愛樂　　若住貧賤<br>　急急離別　　譬如遊蜂　　花卉芬芳<br>　競來採食　　若樹乾朽　　一切遠離<br>　無財亦然　　女人遠離　　女人黑暗<br>　心縱顛狂　　破壞勝因　　罔知良善<br>　如女人縛　　天縛亦爾　　若值女縛<br>　定墮地獄　　若貪女色　　貪中第一<br>　若有眾生　　雖曉慾業　　而猶耽著<br>　是故無知　　迷人不覺　　又復女人<br>　詐吐心誠　　惑他信己　　身雖同處<br>　心則差殊　　損壞有情　　毒如蛇蝎<br>　方便多求　　一切養育　　女人行德<br>　而不能為　　如是自性　　殊無測度<br>　智者不著　　心琩M定　</p><p>忉利天宮。有善法堂。爾時諸天。會善法堂。有如是散亂者。飛禽為彼。而說頌曰<p class='lg'>　譬如飛禽　　隨其自性　　樂厭不同<br>　而有二種　　一見蓮華　　而復樂著<br>　若見林野　　而自厭離　　一見林野<br>　意欲樂住　　如見蓮華　　卻思遠離<br>　眾生亦爾　　林如靜善　　華喻欲貪<br>　智者樂林　　而深適意　　天人顛倒<br>　反募蓮華　　如出暖日　　能去大寒<br>　解脫之樂　　亦復如是　　貪中生苦<br>　樂謝何安　　智者不迷　　而求解脫<br>　於一切處　　為最上樂　　住牟尼林<br>　能善觀察　　住意無貪　　天人最上<br>　住此欲貪　　而不久遠　　若行無貪<br>　樂中最上　　居林寂靜　　行中第一<br>　一切苦斷　　受甜惡行　　誑賺有情<br>　適意林巒　　宜善觀察　　心善觀察<br>　痝B安樂　　心行無貪　　樂處林野<br>　彼人樂林　　心痧繕翩@　離欲無貪<br>　得寂靜樂　　若人煩惱　　怖見林間<br>　貪愛倍增　　而自燒煮　　棄背貪愛<br>　無垢清淨　　心定生生　　常獲安樂<br>　如具富貴　　福盡成空　　盛處少年<br>　老侵頓易　　一切恩愛　　定有別離<br>　一切有為　　和合暫爾　　此世間法<br>　正覺正說　　若覺愚迷　　捨愛知足<br>　入寂靜林　　獲最上樂　　衒己俊利<br>　思愛多方　　遠離善林　　永失利樂<br>　林間默觀　　寂靜相應　　適意無貪<br>　善心成滿　　是故聚落　　散亂琤<br>　若處山林　　離諸貪愛　　汝意速疾<br>　厭離愚迷　　最上靜林　　相應住處<br>　心行若靜　　永離煩惱　　行若相應<br>　善根增盛　　假使有人　　得千帝釋<br>　報壽若終　　亦歸生滅　　琣瘜g欲<br>　一切不見　　被欲降伏　　而生眾苦<br>　欲愛之樂　　須臾暫住　　不久即滅<br>　心如怨家　　能離彼樂　　彼欲無得<br>　煩惱苦果　　皆從欲生　　解脫生樂<br>　彼樂真實　　於善逝行　　縱任相應<br>　離欲無貪　　獲樂無盡　　五欲之樂<br>　先甜後苦　　樂相壞時　　而沈地獄<br>　無貪之善　　初後中間　　離垢清淨<br>　受樂無窮　　是真善母　　愚迷欲樂<br>　云何離彼　　過失琤矷@　中後深苦<br>　罪行云何　　不見快樂　　喻如世間<br>　有其毒花　　其色鮮豔　　其體有毒<br>　人若觸花　　毒害於身　　罪行欲樂<br>　其毒亦然　　又如當風　　執彼火炬<br>　亦如飛蛾　　投其燈焰　　欲樂之火<br>　燒害亦然　　是故欲毒　　痗溶溘<br>　天著欲故　　積惡虛生　　人募愛貪<br>　愚盈罪行　　是故欲火　　焚燒善根<br>　賺失天人　　沈斯惡趣　　若未命謝<br>　速迴心意　　於一切善　　修令增長<br>　貪等惑亂　　三過生塵　　三毒作一<br>　罪網猶大　　若起三惑　　相續不盡<br>　歌舞唱妓　　耳目順情　　天意如石<br>　而被牽動　　一切欲境　　蓋覆靜心<br>　沈溺愛河　　無時超度　　天何愚迷<br>　欲賺不覺　　譬如毒樹　　開其毒花<br>　蜂蛾採食　　毒殞其命　　貪欲之毒<br>　損害亦爾　　而墮三途　　如火燒木<br>　天人不覺　　生此罪地　　受苦終盡<br>　方離泥黎　　天人愚迷　　不思作善<br>　罪惡境界　　彼無一信　　智者審觀<br>　真如幻夢　　愚人非夢　　為地獄因<br>　是故離欲　　得解脫善　　棄背惡行<br>　利益善因　　彼利若行　　永離諸惡<br>　天無黑行　　彼有智者　　正見決定<br>　不樂散亂　　獲種種福　</p><p>爾時世尊。教受天子行不散亂行。而說頌曰<p class='lg'>　天人宮殿　　散亂之根　　迷醉樂著<br>　而墮輪迴　　若離散亂　　輪迴亦脫<br>　彼散亂根　　即是無明　　自性黑暗<br>　如人無眼　　我觀彼過　　迷火不別<br>　愚癡深廣　　散亂亦然　　眾生愚迷<br>　積聚財寶　　而自育養　　復更散亂<br>　墜墮惡趣　　天亦愚癡　　愛著女色<br>　本望離苦　　悅意快樂　　寧知命殞<br>　得大苦惱　　集欲之樂　　不久即散<br>　一切眾生　　業壽有限　　少壯剎那<br>　即當衰老　　善惡業縛　　誰得自在<br>　譬如樂主　　撚弄木人　　須假線絲<br>　方成作用　　有情亦爾　　須假惑業<br>　方處輪迴　　若離愛貪　　則無作用<br>　非久業行　　智者不信　　遠離一切<br>　散亂方便　　若離散亂　　不生三界<br>　譬如有人　　墜墮深崖　　其中猶有<br>　不失命者　　若人散亂　　墮三界崖<br>　其中未有　　得出離者　　一切惑業<br>　散亂最上　　於晝夜中　　琱ㄕw樂<br>　若世間人　　纖毫散亂　　破壞有情<br>　出世之意　　是故遠離　</p><p>彼世尊座如實說已。天主帝釋。發尊重心。敷其座具。頭面禮足。起立合掌。見伽他書。心生怖畏。頌曰<p class='lg'>　若不散亂　　如彼甘露　　若行散亂<br>　而墮無常　　不散亂人　　天中最上<br>　散亂之行　　輪迴之根　　清淨之行<br>　安樂之本　　是故正定　　於一切處<br>　獲最上樂　　若於欲樂　　如怖極苦<br>　散亂大毒　　同壞眾善　　迷毒散亂<br>　人行惡作　　不從散亂　　能得安樂<br>　若彼智者　　平等宣說　　德與無德<br>　一切執我　　為苦樂根　　如我世尊<br>　伽他書典　　離欲清淨　　獲益安樂　</p><p class='juan'>
妙法聖念處經卷第六</p>
</body></html>
