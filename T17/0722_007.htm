<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
妙法聖念處經卷第七</p>
<p><span class='byline'>　　　　西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p>爾時有飛禽。名未曾有見。彼行不散亂。而說頌曰<p class='lg'>　貪瞋癡意　　甯偶o友　　為地獄種<br>　貪瞋癡心　　琣皜o人　　落三途崖<br>　彼後方覺　　貪瞋癡毒　　無得不怖<br>　智者制伏　　不令散亂　　若縱貪癡<br>　飲酒妄語　　殺生偷盜　　無信因果<br>　意瞋惡業　　而不防護　　天上不生<br>　而沈惡趣　　琣瘙愛　　愛具大力<br>　役使有情　　慵懶懈怠　　痤L彼善<br>　又如雲翳　　障智慧眼　　於其戒律<br>　多諸缺犯　　設得人身　　而獲下劣<br>　若意住罪　　黑暗無邊　　若意住覺<br>　如晝大明　　如是眾法　　佛所宣說<br>　天生散亂　　如酒迷醉　　彼散亂故<br>　如行地獄　　輪轉人間　　皆得滅壞<br>　如是決定　　生實無常　　散亂障重<br>　墮境界海　　成枷鎖因　　天多嬉戲<br>　彼生若盡　　永絕快樂　　天不思惟<br>　心生散亂　　改轉善根　　深著樂境<br>　心猶不足　　天人不知　　為苦惱本<br>　無莫護多　　無須臾頃　　無剎那間<br>　不被愛降　　欲境間斷　　百般不悟<br>　天琩用　　耽著放逸　　被欲降伏<br>　如地獄火　　焚燒有情　　而不揀擇<br>　欲火亦然　　焚燒天眾　　亦不揀擇<br>　又如餓鬼　　口出火炬　　燒彼飲食<br>　傍生之類　　飢火亦然　　天人自作<br>　如是欲火　　普遍世間　　焚燒一切<br>　有情不覺　</p><p>彼有飛禽。名具足德。覺彼散亂善不能行。後墮彼天。而說頌曰<p class='lg'>　善業斷盡　　此壽剎那　　眾生調伏<br>　人得最上　　一切少年　　須臾命盡<br>　一切富貴　　須臾破壞　　天人不<br>　富貴不琚@　剎那不住　　勿作亂意<br>　是故早行　　勤修利益　　護律儀法<br>　寂靜理處　　塵過不生　　天何不見<br>　意若散亂　　行法不琚@　此去不迴<br>　快樂亦然　　守護戒根　　天人快樂<br>　彼諸眾生　　若無此戒　　後必煩惱<br>　是故戒行　　如是琣獢@　樂中最上<br>　彼戒清淨　　而得大果　　愚人無戒<br>　不生天上　　若天行欲　　散亂迷毒<br>　於五欲境　　受其快樂　　心不思惟<br>　一切不久　　彼命破壞　　無數百千<br>　那由他天　　迷欲散亂　　被五欲火<br>　置害焚燒　　一切散亂　　人所樂著<br>　彼後無常　　得果方覺　　心馳境界<br>　動極大苦　　得苦見迷　　心著愛境<br>　苦惱不知　　苦惱續生　　於後悔恨<br>　煩惱疑惑　　從境界生　　我心無知<br>　行輪迴行　　那覺輪迴　　隨逐人心<br>　互相愚迷　　展轉三界　　智者證真<br>　見輪迴住　　無常苦空　　彼苦非有<br>　若耽女色　　琣瘙染　　彼後不見<br>　諸天境界　　法非法行　　惡中最上<br>　一切世間　　無別救者　　唯如正法<br>　是故依法　　法若遠離　　人樂非法<br>　非法既作　　苦火熾然　　永離天界<br>　善業滅盡　　不覺墜墮　　思彼快樂<br>　無常無有　　業繩繫縛　　誰有安樂<br>　貪愛轉增　　牽入惡趣　　永離天上　</p><p>爾時帝釋。見諸天眾受百般福德。而大驚怖。即說頌曰<p class='lg'>　作善快樂　　天受善報　　天人上因<br>　彼作前善　　如日行空　　明照世間<br>　無二重輪　　其智慧光　　明照邪暗<br>　亦復如是　　而無二種　　欲往天宮<br>　行悲愍行　　悲與群生　　為出生母<br>　依憑斯善　　人生天上　　又復悲心<br>　饒益利樂　　一切有情　　得天愛樂<br>　悲者痤翩@　一切眾生　　及諸賢聖<br>　普皆歸命　　又復行悲　　如清涼月<br>　去彼煩惱　　炎苦之熱　　是故悲心<br>　為快樂本　　一切欲心　　天人業主<br>　於其色聲　　香味觸法　　攀緣不足<br>　苾芻觀察　　而說頌言<br>　譬如劫壞　　日火盛時　　大海江河<br>　普皆乾竭　　眼識根等　　觀攀色境<br>　經彼俱胝　　百千萬劫　　貪癡欲海<br>　而不能竭　　人之貪心　　勝龍不足<br>　散亂之因　　生一切惡　　勿行散亂<br>　散亂過人　　障真如理　　若行散亂<br>　彼痤L善　　人若離善　　牽墜三途<br>　離一切樂　　不生天界　　命琤芛<br>　為煩亂根　　意通知此　　苦中最上<br>　若前根境　　不了輪迴　　而執決定<br>　如空中花　　如乾闥城　　如水上泡<br>　如水聚沫　　迷彼聚沫　　為臥具等<br>　迷彼幻化　　為自集動　　天龍藥叉<br>　及阿修羅　　迦魯拏等　　虛幻亦然<br>　誰救無常　　若但作業　　而不早怖<br>　極惡死王　　速來逼害　　是故作善<br>　後無煩惱　　我覺汝等　　勿行放逸<br>　彼復生愛　　而被境牽　　境縛有情<br>　如牢枷鎖　　為地獄因　　永離解脫<br>　是故不實　　汝須遠離　　此真實法<br>　世尊所說　　諦聽奉行　　得益無盡　</p><p>爾時帝釋。忽然之間。睹佛影像。與諸天眾。發尊重心。頭面作禮。而說頌曰<p class='lg'>　彼佛世尊　　正遍知者　　現救度像<br>　善開解脫　　若人歸禮　　解脫輪迴<br>　心獲勝善　　此善調適　　無垢清淨<br>　佛說此法　　成涅槃道　　言此行人<br>　得無畏力　　受寂滅樂　　住真空地<br>　過輪迴海　　度三界難　　開智慧眼<br>　放最勝光　　普見世間　　非如土木<br>　凡愚之類　　無其光明　　遊行妄境<br>　若人貪垢　　心不清淨　　口過等毒<br>　復以智水　　洗蕩離染　　一切外道<br>　執我無知　　於斯諦理　　而不能見<br>　彼無垢言　　為汝解說　　佛在因地<br>　不行散亂　　救度汝等　　今到彼岸<br>　復度他人　　利樂一切　　於其世間<br>　唯一佛住　　無利為利　　利人最上<br>　如是造惡　　墮大地獄　　如是修善<br>　當生天上　</p><p>彼時帝釋。觀察天眾。即說頌曰<p class='lg'>　譬如飛禽　　順風吹急　　輪轉人天<br>　往復亦爾　　皆因業感　　如其苦樂<br>　聚集散壞　　隨業勝劣　　其義亦然<br>　是故造作　　皆成因果　　牟尼宣說<br>　真如無邊　　平等所依　　業習種子<br>　一切心作　　而難調伏　　唯佛如來<br>　而為開覺　　若業種種　　從一至十<br>　從十至百　　從百至千　　至那由他<br>　無數有情　　若干種類　　墮大業網<br>　莊畫世間　　譬如飛鳥　　連繩繫絆<br>　欲往虛空　　終不能去　　有情亦爾<br>　但造諸業　　被業繫縛　　欲出輪迴<br>　而不得去　</p><p>彼時帝釋。見天散亂互相嬉戲樂著快樂。觀彼天眾。即說頌曰<p class='lg'>　五樂歌舞　　普遍天中　　若不思惟<br>　決定墮落　　汝貪女人　　自性堅著<br>　無暫捨離　　他意不琚@　隨情進退<br>　富者戀愛　　常獲財物　　詐親適悅<br>　如有固吝　　輕棄遠離　　貪癡之人<br>　追逐欲樂　　譬如渴鹿　　競奔陽炎<br>　而求於水　　耽欲亦爾　　虛妄不實<br>　彼諸女人　　無恩無義　　無疏無親<br>　尊卑不分　　種姓不顧　　譬如遊蜂<br>　其花芳盛　　而即採食　　若見萎花<br>　而即捨去　　又復女人　　矯誑惑亂<br>　如彼蜜內　　隱藏毒藥　　違害亦爾<br>　有智之人　　心正決定　　於斯欲妄<br>　而皆不著　　迷人見喜　　深自樂著<br>　如蟻聚羶　　如蜂護蜜　　天龍神鬼<br>　諸惡夜叉　　毘舍遮等　　魔護囉[<a href='javascript:showpic("../fontimg/035509.gif")'>言*我</a>]<br>　及羅剎娑　　亦被迷惑　　欲性不實<br>　生妄境界　　喻如幻法　　誑賺有情<br>　得無常時　　衰壞不覺　　彼天妙地<br>　一切林木　　花果莊嚴　　為生死繩<br>　牽繫汝等　　如繩繫犢　　而不自在<br>　快樂境界　　男女眷屬　　於無常時<br>　誰能救護　　若人得住　　多聞智慧<br>　善業之舍　　適心最上　　我今當去<br>　南閻浮提　　泉流河海　　園苑亭臺<br>　悉皆具足　　如是種種　　有如法者<br>　不如法者　　論義慧學　　法與非法<br>　我今悉知　　虛妄怨心　　迷賺有情<br>　彼有苾芻　　復說頌曰<br>　心怨下劣　　生五根毒　　咬螫眾生<br>　如五頭蛇　　虛懷悔恨　　色等五境<br>　為大愛河　　無到彼岸　　彼岸寂靜<br>　離諸邪妄　　邪見無利　　迷墮地獄<br>　彼邪見人　　無因計因　　墮惡邪見<br>　障覆靜心　　謬解因果　　行輪迴難<br>　得苦惱身　　業果生滅　　善惡亦然<br>　若見真空　　即到彼岸　　永離生滅<br>　汝等應知　　愚癡迷欲　　欲覆迷人<br>　若住正見　　微妙清淨　　戒行律儀<br>　出世及天　　求不難得　　若著邪見<br>　修邪難業　　我願長壽　　非自愚迷<br>　而復迷他　　所行黑暗　　墮大輪迴<br>　成就苦因　　逼迫自性　　如佛所說<br>　利樂之要　　反照正性　　根塵境空<br>　我山自摧　　煩惱清淨　　出生死難<br>　住涅槃城　　是真解脫　　汝等世間<br>　一切有情　　深著欲樂　　邪毒入心<br>　涅槃彼岸　　終不能到　　假使百劫<br>　輪沒世間　　如被枷鎖　　不可得脫<br>　智者所說　　出世法財　　微妙經典<br>　信受奉行　　快得善利　　邪見無因<br>　橫執下劣　　虛妄典教　　迷謬有情<br>　普墮輪迴　　眾生云何　　虛誑真法<br>　無因妄見　　不愍含生　　自墮墮他<br>　俱入惡趣　</p><p>彼有飛禽。名曰蜜行。於其樹林。食蜜嬉戲。而說頌曰<p class='lg'>　眾生飲酒癡迷醉　　愛味誰知癡索牽<br>　墜墮無常惡趣中　　是故勿飲無明酒<br>　輪迴因觸生癡見　　非法皆從貪愛生<br>　一切塵勞業海深　　是名如來大智說<br>　汝知飲酒壞名色　　善惡無分譬目盲<br>　乃至身倒不覺知　　可喻木石人恥笑<br>　飲酒無琣h過失　　三十六失作乖違<br>　智者染著為大暗　　是故遠離於飲酒<br>　迦捨花輕等彼人　　浮囂不定無忠信<br>　增長貪瞋生死續　　要摧此力勤救護　</p><p>爾時帝釋天主。復說頌曰<p class='lg'>　無瞋破瞋　　忍辱破怨　　法破非法<br>　光破黑暗　　實破妄語　　定破兩舌<br>　善破惡口　　親破非親　　慈破殺生<br>　施破慳吝　　念破非念　　明破無明<br>　晝破於夜　　白破黑月　　邪欲思惟<br>　真覺智破　　惡趣難業　　八聖道破<br>　四無礙智　　破諸訥鈍　　智破無智<br>　安住寂靜　　破彼攀緣　　風破於山<br>　火破一切　　海吞江河　　日破星宿<br>　富破貧窮　　火破於寒　　水破於渴<br>　食破於飢　　足破不足　　硤g於悲<br>　不讚無悲　　妄語惡業　　破墜有情<br>　善說真如　　破有為慧　　如佛世尊<br>　能破外道　　天諸勢力　　破阿修羅<br>　帝釋告言　　我降汝等　　一切天眾<br>　所以者何　　住正法者　　威勢若斯<br>　若復輪迴　　奴僕之類　　如處地眠<br>　一切居下　　若復一心　　奉行正法<br>　如登床座　　一切居上　　行迷智慧<br>　好行非法　　天自業果　　不墮何去<br>　被業風吹　　輪轉地獄　　餓鬼傍生<br>　誰同代受　　如是一切　　天男天女<br>　及諸愚迷　　一切眾生　　自作惡業<br>　受大破壞　</p><p>爾時帝釋。而說頌曰<p class='lg'>　譬如大風　　吹空中水　　聚散不<br>　輪迴有情　　隨業聚散　　不定亦然<br>　又如花敷　　開結應時　　茂盛凋殘<br>　隨時不住　　時亦如是　　過去未來<br>　亦復不住　　人作福善　　嬉戲得時<br>　福樂若盡　　往而不復　　如樹生葉<br>　繁茂甚多　　若值霜雹　　墮而不復<br>　天人亦爾　　受天快樂　　若值輪迴<br>　無復快樂　　譬如天雨　　不住虛空<br>　快樂亦然　　不住幻體　　譬如大風<br>　吹壞雲雷　　快樂亦爾　　吹壞生命<br>　譬如朽木　　墮大焰中　　永不復故<br>　迷愛亦然　　經百千生　　墜墮泥黎<br>　不復人天　　虛妄迷愛　　廣遍一切<br>　魔滅善行　　遠離人天　　守護此戒<br>　七佛所說　　戒定第一　　思念生生<br>　得人業地　　思念多劫　　父母業地<br>　得生天上　</p><p>爾時帝釋。復說偈言<p class='lg'>　若得人中生　　由宿行多善<br>　今奉諸律儀　　而復生天上<br>　人中難得生　　得者針投芥<br>　迷惑若散亂　　復墮於地獄<br>　善行三業已　　寂靜審觀心<br>　煩惱自消除　　定得生天上<br>　煩惱伏令盡　　內生適悅心<br>　清淨離貪瞋　　而得生天上<br>　斷除於憎愛　　摩訶苦不生<br>　種種復行檀　　而得生天上<br>　盚B慈悲心　　救護於含識<br>　如護自身命　　而得生天上<br>　他行不善心　　害物毒如火<br>　所求皆施與　　而得生天上<br>　若睹他妻妾　　不生邪染心<br>　如母敬愛觀　　而得生天上<br>　若人觀妄語　　如火生舌頭<br>　禁戒若真實　　而得生天上<br>　兩舌而不作　　親友使和合<br>　愛語絕乖離　　而得生天上<br>　惡口言無度　　傷人利若刀<br>　善語離前非　　而得生天上<br>　綺語而增過　　加言飾說多<br>　如理稱實談　　而得生天上<br>　此戒宜持護　　七佛同所宣<br>　無畏戒法圓　　而得生天上<br>　一切諸眾生　　若生增上慢<br>　如被枷鎖縛　　不得於解脫　</p><p>爾時有一苾芻。而說頌曰<p class='lg'>　若此女人索　　縛人最堅固<br>　輪迴受報時　　惡果居第一<br>　若此女人索　　非縛項頸索<br>　纏縛有情心　　生苦為第一<br>　女索縛人切　　人間無有比<br>　地獄鬼畜生　　為彼女縛去<br>　大色索縛身　　可見索形量<br>　女索心非色　　縛大無形量<br>　女索雖悅意　　迷生不解脫<br>　縛彼一切人　　不出輪迴難<br>　六塵俱縛人　　女索力最大<br>　降伏於眾生　　此縛居最上<br>　若此女人縛　　愚迷心愛戀<br>　為妻妾眷屬　　堅牢不可解　</p><p>彼帝釋天主。如是一千天子。一切皆見。心生歡喜。歌舞作唱。稱讚天王。而說頌曰<p class='lg'>　帝釋忉利王　　娑婆世父母<br>　行天梵善行　　不著於欲樂<br>　正法救世間　　非法令除斷<br>　以法適其心　　此樂未曾有<br>　最上最勝智　　慈心真實言<br>　快樂法非常　　清淨而無染<br>　所有世間德　　及彼出世德<br>　天王自在行　　一切見無異<br>　救度恐怖者　　離苦獲安樂<br>　天人阿修羅　　世間常持護<br>　此處忉利天　　彼諸林木樹<br>　種種<span class='corr'>寶</span>莊嚴　　密覆如繒蓋<br>　地布琉璃渠　　宮殿眾寶色<br>　蓮華琣蛩禳@　莊嚴適其意<br>　天人業因盡　　劫火破壞時<br>　妙高一切無　　未有不空者<br>　何況諸天眾　　如泡如水沫<br>　纔生又復無　　無明迷不覺<br>　帝釋天中尊　　彼琠韖明<br>　照耀於我等　　一切皆依住　</p><p>爾時帝釋。而說頌曰<p class='lg'>　妙高眾山王　　光明真金色<br>　瑩淨體分明　　喻彼水中月<br>　若此金光明　　喻彼持戒者<br>　無垢戒光明　　十六分虧一<br>　自業得生天　　莊嚴而具足<br>　業有上中下　　感果亦復然<br>　隨自禁戒心　　遠離於散亂<br>　住此正法位　　睎簼顜祤<br>　若生無垢戒　　身有大光明<br>　如彼千日輪　　共聚光無異<br>　佛說七種戒　　歡喜若受持<br>　彼為最上人　　當獲第一果<br>　種種作善業　　彼定有後身<br>　無作無彼行　　無業無破壞<br>　愚迷不信因　　無因亦無果<br>　如覓水中酥　　不受於安樂<br>　迷罪心行暗　　非善非安樂<br>　煩惱互相增　　見彼未曾有　</p><p class='juan'>
妙法聖念處經卷第七</p>
</body></html>
