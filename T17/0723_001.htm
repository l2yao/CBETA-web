<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n153"></A>No. 723</b><p class='juan'>
分別業報略經</p>
<p><span class='byline'>　　　　大勇菩薩撰</span><br><p><span class='byline'>　　　　宋天竺三藏僧伽跋摩譯</span><br><p class='lg'>　最勝無上尊　　知見悉具足<br>　是故稽首禮　　及法應真僧<br>　我今撰安住　　知見具足說<br>　五趣所緣起　　由淨不淨業<br>　普為諸世間　　開示契經義<br>　隨智力所及　　分別業果報<br>　佛以法自覺　　諸天咸勸請<br>　即至波羅奈　　演暢真諦義<br>　謂苦及苦因　　苦集究竟滅<br>　八正悉具足　　盡苦清淨道<br>　無上人中尊　　說苦業果報<br>　從是轉相生　　煩惱及諸業<br>　種種相煩惱　　無量諸業行<br>　次第略分別　　隨順大仙說<br>　契經所顯示　　不違諸法相<br>　真實決定義　　慧者當受持<br>　非自在所作　　果報非無因<br>　亦非自性起　　亦不從時生<br>　自在天無因　　自性及與時<br>　以果有勝劣　　當知彼非因<br>　無知生煩惱　　從是起諸業<br>　因業開眾趣　　今當說差別<br>　造諸不善業　　隨業入惡道<br>　彼諸罪眾生　　閻王慈哀說<br>　生老病死苦　　王法所拘執<br>　汝見彼天使　　何不生勝覺<br>　惠施清淨戒　　能調身口意<br>　汝為何所求　　而不發上願<br>　不幸遇惡友　　唯聞非法事<br>　增我貪恚癡　　何由起淨業<br>　汝曾不修善　　但作諸惡行<br>　不覺罪報至　　今來入地獄<br>　爾時諸獄卒　　即執罪眾生<br>　驅向地獄門　　恐怖身毛豎<br>　等活若黑繩　　眾合二叫呼<br>　無擇大地獄　　燒熱及大熱<br>　土海及糞池　　鋒利劍葉林<br>　刀道劍枝樹　　灰河鐵鑊獄<br>　造諸惡業者　　生此泥黎中<br>　今當說彼業　　苦報差別相<br>　等活死復生　　經歷億千劫<br>　今聞結怨憎　　互相傷害故<br>　陷人以非道　　兩舌離親友<br>　讒謗及妄語　　死墮黑繩獄<br>　屠捕及餘殺　　死入眾合獄<br>　諸山所磨切　　身碎血髓流<br>　為政無慈惻　　峻法多因緣<br>　廣設諸方便　　種種加楚毒<br>　亦入眾合獄　　隨業受苦報<br>　輪轉崩山芒　　鐵石所磨擣<br>　隨貪恚癡怖　　聽訟違[<a href='javascript:showpic("../fontimg/011859.gif")'>打-丁+王</a>]直<br>　亦入眾合獄　　鐵輪斷其身<br>　自恃強力勢　　嶮暴陵孤弱<br>　亦入眾合獄　　黑象競來踐<br>　逼迫多人眾　　令彼大呼泣<br>　死墮叫呼獄　　舉身常洞燃<br>　斗秤欺誑人　　心惡而口善<br>　言行無誠實　　入大叫呼獄<br>　呼哉大呼獄　　見者身毛豎<br>　於中受劇苦　　寄付不還故<br>　非法言是法　　見法言非法<br>　邪見無因果　　悔傲謗賢聖<br>　如是諸人等　　死入無擇獄<br>　父母賢善人　　沙門婆羅門<br>　犯忤令憂惱　　死入熱地獄<br>　父母賢善人　　沙門婆羅門<br>　惡心加苦痛　　死入大熱獄<br>　出家修淨行　　虧犯律儀戒<br>　展轉相形毀　　死入熱土獄<br>　越禁捨正命　　邪諂營穢生<br>　死入熱糞池　　毒虫貫骨髓<br>　田獵焚林澤　　燒害陸眾生<br>　死入火劍獄　　燒剝斷支節<br>　誘取諸眾生　　詐親害其命<br>　烏鴟群餓狗　　競來食其肉<br>　毀壞正法橋　　導人非法行<br>　死經利刀道　　截足斷肌骨<br>　長身百足虫　　貌像端正女<br>　纏身唼髓腦　　由彼邪婬故<br>　於他婦女身　　摩觸深染著<br>　驅上劍枝樹　　往還貫身體<br>　種種設方便　　殺諸水虫類<br>　死入沸灰河　　舉身悉糜爛<br>　吞食熱鐵丸　　融銅灌其口<br>　鐵釘釘其身　　盜竊他財故<br>　增上十不善　　神逝入地獄<br>　次罪墮畜生　　餘則入餓鬼<br>　恚憎不善行　　心常樂惡法<br>　見他苦隨喜　　死作閻羅卒<br>　已說諸業行　　重者入地獄<br>　今當說畜生　　餓鬼業果報<br>　身三口四過　　及意三不善<br>　此業若非增　　死墮畜生趣<br>　多欲生鵝鴿　　孔雀鴛鴦鳥<br>　愚癡業所生　　蛆蟻飛蛾等<br>　無智好打縛　　報生象馬中<br>　或復作牛羊　　獐鹿諸野獸<br>　瞋恨作蚖蛇　　蜂蠍毒虫類<br>　憍慢自矜高　　惡心密懷害<br>　報生合羅婆(八腳獸)<br>　及作虎師子　　虛傲疏嶮報<br>　豬狗驢狐狼　　慳吝不惠施<br>　疾忌多憎惡　　輕躁心不住<br>　死墮猿猴中　　強顏少羞恥<br>　無節多言說　　隨業獲果報<br>　後受烏鳥身　　邪貪無厭足<br>　兩舌離親友　　後受貓狸身<br>　或作熊羆身　　修行大布施<br>　急性多瞋怒　　不依正憶念<br>　後作大力龍　　能修大布施<br>　高心陵蔑人　　由斯業行生<br>　大力金翅鳥　　劫盜賢善人<br>　飲食諸餚膳　　墮富單那鬼<br>　食糞及死屍　　欺怖愚尪劣<br>　疾病諸貧乞　　後作富提鬼<br>　常食諸胎網　　顰蹙鄙陋行<br>　慳惜多貪求　　死作賤餓鬼<br>　形體甚黑瘦　　慳貪不布施<br>　或施還自毀　　死墮食吐鬼<br>　唯膳膿涕唾　　自不修福慧<br>　毀他行布施　　慳惜甘麤澀<br>　樂習鄙穢行　　居伏竇下流<br>　畯厭悀ㄡb　　常希他人物<br>　有財不食用　　寧棄不行施<br>　死墮瞋餓鬼　　好發他陰私<br>　害人取財物　　餘罪墮餓鬼<br>　常食人精氣　　麤言觸惱人<br>　好發他陰私　　剛強難調伏<br>　生焰口餓鬼　　熾然他鬥訟<br>　積財常恐盡　　無慈性剛強<br>　後作食虫鬼　　常噉諸蛾蟻<br>　舉身皆火然　　抑止他人施<br>　有財不肯捨　　生作巨身鬼<br>　腹大咽如針　　不施不自食<br>　積聚為子孫　　以此業緣故<br>　後生輕餓鬼　　子孫為修福<br>　因是得信食　　若為聚落主<br>　逼取他財施　　死作鳩槃茶<br>　飲食常隨意　　若多殺眾生<br>　以肉為施惠　　餘罪作羅剎<br>　常得眾美食　　微恚少憂慼<br>　常作修布施　　香華自嚴身<br>　好作諸伎樂　　後作乾闥婆<br>　為天執樂神　　為利而行施<br>　多瞋好兩舌　　後作毘舍闍<br>　其身甚醜陋　　髼髮而赤眼<br>　利爪長牙齒　　逼他取財物<br>　而以廣行施　　性樂心輕躁<br>　生為負多鬼　　多瞋性難滿<br>　好樂修布施　　嗜酒喜歌舞<br>　後生作地神　　輿乘獻父母<br>　給施親善人　　稟性多慳吝<br>　生作遊空神　　宅舍乘飲食<br>　以此修惠施　　生作虛空神<br>　常與宮殿俱　　我已略分別<br>　畜生餓鬼趣　　今當次第說<br>　善道人天果　　修種種淨行<br>　後生善趣中　　隨業受果報<br>　今當如實說　　天人阿修羅<br>　欲求長壽者　　不害生為本<br>　慧者應當知　　慈愍不害生<br>　樂修諸功德　　堅固不傾動<br>　所生離諸難　　於諸群生類<br>　不捶打繫縛　　由斯不惱業<br>　所生常無病　　未曾修布施<br>　亦不盜他財　　所生常短乏<br>　多求而少獲　　能廣行布施<br>　而復奪他物　　所生常得財<br>　隨得尋復失　　常不盜他物<br>　時復行少施　　方便獲財利<br>　所得琱ㄔ╮@　常不盜他物<br>　兼復廣行施　　所生輒大富<br>　得財常不失　　決定修齋戒<br>　所生遇正法　　眾見悉愛樂<br>　名聞普流布　　身心常安樂<br>　易滿知止足　　夷泰無憂惱<br>　質直修正行　　欲報所生恩<br>　信心修福業　　隨其所生處<br>　常得父餘財　　若以飲食施<br>　長壽好色力　　辯慧多財寶<br>　無病心安樂　　施衣得慚愧<br>　神儀高勝尊　　人相悉具足<br>　睹者莫不欣　　其身常安隱<br>　心適痝萲w<br>　施屋得舍宅　　宮殿極嚴麗<br>　寶藏悉盈滿　　眾具隨所欲<br>　若施井浴池　　及與淨水漿<br>　生生無渴乏　　所欲常隨意<br>　橋船濟未渡　　履屣施徒跣<br>　常得象馬車　　是則人中天<br>　若以園林施　　常獲勝妙果<br>　一切所依蔭　　心安無熱惱<br>　眾人所愛樂　　眷屬悉具足<br>　若人施醫藥　　後生得無病<br>　長壽常安樂　　具足色力財<br>　無量百千世　　不經疫疾劫<br>　終遇法醫王　　永拔生死根<br>　造廁除眾穢　　後無便利患<br>　身心常清淨　　見者莫不歡<br>　緣是離諸垢　　究竟獲大安<br>　若為生天上　　或復求名聞<br>　酬恩及望報　　恐怖故行施<br>　獲果不清淨　　所受多麤澀<br>　祖先建立施　　子孫續不絕<br>　所生蒙遺慶　　無量餘財寶<br>　常歎施功德　　有財而不捨<br>　所生痝h匱　　欲施無財物<br>　常歎布施德　　愍念常周恤<br>　所生得大富　　不樂修福業<br>　常樂修智慧　　而不行布施<br>　所生常聰哲　　貧窶無財產<br>　唯樂行布施　　而不修智慧<br>　所生得大財　　愚闇無知見<br>　施慧二俱修　　所生具財智<br>　二俱不修者　　長夜處貧闇<br>　布施無正信　　後得饒財物<br>　所受悉麤澀　　其心常樂著<br>　深信行施惠　　生得上財寶<br>　所受皆莊嚴　　其心常愛樂<br>　善知良福田　　恭敬歡喜施<br>　所生眷屬和　　俱受安樂報<br>　心常輕布施　　慢意供福田<br>　後生多財物　　雖得不能用<br>　凡品無異聞　　眾所不敬慕<br>　心不輕布施　　恭敬修福慧<br>　生得殊勝財　　親族悉宗敬<br>　隨所應惠施　　其心常歡喜<br>　生得如意財　　以道而受用<br>　乘理獲財物　　智慧修布施<br>　財寶自然至　　所得皆不失<br>　時施無留難　　明解修福惠<br>　少求多所獲　　常得應時物<br>　若人修淨行　　遠離他所愛<br>　生得賢良妻　　容德悉具足<br>　慧者常遠離　　非處非時行<br>　心安身無過　　具足丈夫法<br>　清淨修梵行　　賢聖所稱讚<br>　受身常鮮潔　　令聞遠流布<br>　眾人所瞻仰　　諸天咸供養<br>　若人於此世　　遠酒離迷亂<br>　強志不忘誤　　義辯得無異<br>　若人不妄語　　至誠不虛欺<br>　受身悉具足　　不染惡名稱<br>　若人不兩舌　　方便善和諍<br>　生為人中尊　　眷屬常不壞<br>　若人不惡口　　美言悅眾聽<br>　睇D清淨音　　宣揚勝妙法<br>　若人於此世　　遠離無義語<br>　誠實及應時　　知量饒益說<br>　後生言常正　　聞者樂信行<br>　若不貪他物　　未曾起求想<br>　所生心安樂　　常得天勝財<br>　若不起瞋恚　　打縛惱逼心<br>　常好修慈忍　　後生昇梵天<br>　若人於今世　　深信具正見<br>　有無真實說　　習近善知識<br>　後生天中天　　慧光踰日月<br>　如上所宣說　　無量清淨業<br>　隨行各受生　　世間種種報<br>　若欲求大利　　名稱生天樂<br>　無常求堅固　　當勤修德本<br>　作淨不淨業　　莊嚴種種果<br>　若生人道中　　雜受黑白報<br>　童子及盛壯　　中年衰老時<br>　斯各隨本緣　　迭受苦樂報<br>　諸業作已增　　是則次第受<br>　雖作不增長　　久乃獲果報<br>　若人施不琚@　中間致貧匱<br>　若常修惠施　　富樂無窮已<br>　若人多瞋恚　　後生睋酯<br>　慈忍無忿怒　　受身常端正<br>　若人不修慧　　所生癡闇冥<br>　好智習多聞　　明哲遇賢聖<br>　若能伏憍慢　　轉身生勝族<br>　愚惑自矜高　　常生卑賤中<br>　諂諛致身曲　　訛言形矬陋<br>　見聖心不喜<br>　所生常愚<span class='corr'>憃</span>　　瘖啞不能言<br>　目盲無所見　　尊長師善友<br>　慈心安慰說　　厭捨不聽受<br>　所生當聾聵　　洗浴諸有德<br>　供養妙香花　　斯人所受生<br>　身相悉端嚴　　肌體極柔軟<br>　淨如煉真金　　污所不應污<br>　邪行犯非處　　害形毀眾生<br>　由斯受閹身　　若人於今世<br>　愛欲心熾然　　身口及諸根<br>　盡習婦人法　　後常受女身<br>　多欲不聰慧　　若人施燈燭<br>　演說清淨道　　迷者示正路<br>　等愛視眾生　　後得清淨眼<br>　明徹無障礙　　子愛視眾生<br>　哀愍諸貧病　　所生多子孫<br>　如月在眾星　　慈母乳嬰兒<br>　奉齋修淨行　　懷妊他所愛<br>　一切悉不犯　　由斯淨業故<br>　生得多婇女　　圍繞自娛樂<br>　猶如天帝釋　　愛敬禮父母<br>　恭肅諸所尊　　後生常高貴<br>　身體極柔軟　　若人於今世<br>　堅固持律行　　後得不動財<br>　猶如雪山王　　若人於今世<br>　常不越儀法　　若彼求不求<br>　等施令滿足　　後生得妙相<br>　師子方頰車　　具足無盡財<br>　如海珍寶渚　　身口意清淨<br>　兼復行布施　　於他無嫉心<br>　己財不守護　　由斯業行報<br>　後生鬱單越<br>　若人慕名聞　　及求生天樂<br>　依憑善師學　　身口意清淨<br>　所有諸財物　　愛樂加守護<br>　由斯業緣故　　後生四王家<br>　若人於今世　　志強不隨人<br>　所行多幻偽　　亦修諸善法<br>　樂觀他鬥訟　　兼行好布施<br>　由斯業緣故　　後作阿修羅<br>　孝順淨供養　　父母諸尊長<br>　忍辱少瞋恨　　不樂觀鬥訟<br>　由斯業緣故　　後生忉利天<br>　若人自不鬥　　亦不觀他諍<br>　精勤修善法　　得作夜摩天<br>　於身善觀察　　好學集多聞<br>　專精思惟義　　樂修淨功德<br>　由斯業緣故　　後生兜率天<br>　修習勝布施　　樂誦諸經典<br>　方便行善法　　自力不由他<br>　慇懃精進故　　後生化樂天<br>　修行勝布施　　善攝護諸根<br>　精勤不退轉　　欣樂他功德<br>　由斯業緣故　　後生他化天<br>　捨離熾然欲　　修習四梵行<br>　離生欣樂俱　　轉身生梵宮<br>　又離覺觀心　　亦度離生喜<br>　定生喜樂俱　　上生光音天<br>　離定生喜樂　　一向與樂俱<br>　捨念三摩提　　生彼遍淨天<br>　悉已度苦樂　　不苦不樂俱<br>　捨及清淨念　　得生廣果天<br>　覺知離想過　　及厭五種有<br>　深愛著無想　　生彼無想天<br>　世俗及無漏　　修習諸熏禪<br>　熏禪正受力　　生五淨居天<br>　修習軟中品　　無煩無熱天<br>　修習上三品　　次生三淨天<br>　如是次第上　　乃至色究竟<br>　依色無常想　　超修無量空<br>　次觀無量識　　捨至無所有<br>　又離無所有　　乃至非非想<br>　我已說生死　　有有果報等<br>　於彼業果報　　慧者當觀察<br>　應修清淨業　　離苦疾受樂<br>　已說諸生死　　種種業差別<br>　非自在天生　　亦非自然有<br>　非時非無因　　唯從煩惱起<br>　觀彼有無常　　慧者不染著<br>　出離諸繫縛　　永到安隱處　</p>分別業報略經<p class='juan'>
</p>
</body></html>
