<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><b>　　<A NAME="n157"></A>No. 725</b><p class='juan'>
佛說六道伽陀經</p>
<p><span class='byline'>　　　　西天中印度摩伽陀國那爛陀寺三藏傳教大師賜紫沙門臣法天奉　詔譯</span><br><p class='lg'>　歸命一切佛　　及諸菩薩眾<br>　願開正智慧　　憶念佛功德<br>　歸依三界尊　　身口意三業<br>　所作善不善　　為彼作分別<br>　彼人受果報　　無有主宰者<br>　三界天中尊　　願起於悲智<br>　廣為世間說　　我今聞彼說<br>　如依於輪迴　　觀察業果報<br>　佛說惡道因　　貪瞋癡為本<br>　若人行殺害　　彼業隨纏縛<br>　決定墮等活　　五百歲方出<br>　彼彼等活者　　重重受生死<br>　是故說等活　　父母及親姻<br>　眷屬善知識　　欺慢若憎嫌<br>　墮落於黑繩　　熾焰麤澀繩<br>　纏縛有情體　　如鋸解樹木<br>　是故名黑繩　　若墮於炎熱<br>　猛火競來燒　　焰焰相接續<br>　令彼罪業人　　奔聚都一處<br>　燒燃苦惱深　　是故說炎熱<br>　修習非法行　　惱亂於大眾<br>　說彼無有盡　　墮彼極炎熱<br>　入此惡道已　　熾極火燒煮<br>　熱苦受長時　　是名極炎熱<br>　豬羊狼兔等　　及餘諸物命<br>　如是行殺害　　而墮於眾合<br>　墮彼惡趣已　　眾山合身碎<br>　痛苦不可當　　故得名眾合<br>　若起身口意　　而發諸煩惱<br>　欺誑於有情　　墮落於號叫<br>　入彼惡道已　　暴惡火燒身<br>　叫苦聲不絕　　是故名號叫<br>　聖賢淨行師　　所有財寶等<br>　若貪若偷盜　　而墮大號叫<br>　若諸偷盜業　　感大火燒身<br>　叫喚出大聲　　是名大號叫<br>　作大功德人　　及與父母等<br>　毀謗而返恩　　決定墮無間<br>　持罰骨髓碎　　受苦純無間<br>　身命報等爾　　是故名無間<br>　互相愛憎嫉　　并及相殺害<br>　感彼惡趣身　　手生鋒刃甲<br>　如是鐵爪甲　　甲長十六指<br>　暴惡熾焱身　　抓擭相損害<br>　故名鋒刃甲　　愚癡邪婬者<br>　登彼鐵叉樹　　大身鐵牙鬼<br>　醜惡身炎熾　　逼惱痤L盡<br>　復有鐵烏鳥　　獯狐諸惡獸<br>　食啗彼有情　　復生劍葉林<br>　割截於罪人　　叫喚出惡聲<br>　痛苦不可忍　　諂誑妄言者<br>　吞食熱鐵丸　　而復飲洋銅<br>　重重無暫住　　輕慢若欺他<br>　鐵牙惡獸等　　來食身上肉<br>　受苦俱胝歲　　愛行非法行<br>　墮入洋銅河　　大熾洋銅汁<br>　燒煮或浮沈　　又復自愚迷<br>　勸作非法行　　往彼鐵輪獄<br>　而被鐵火輪　　碾拶身無數<br>　或以鐵磨磨　　或上刀山等<br>　若人說邪道　　破正法為非<br>　滿道排鋒刃　　令彼往來行<br>　業力令身大　　驅逐聚一處<br>　四面山石合　　如指甲拶虱<br>　若壞修習行　　遠離正等因<br>　僻執心意邪　　定入由增獄<br>　暴惡蛆蟲類　　琠~糞穢中<br>　罪者遊履時　　食啗於雙足<br>　種植壓油等　　蠕動多傷殺<br>　重重臥鐵槽　　熱鐵棒捶打<br>　若起極瞋怒　　造彼諸惡罪<br>　死墮焰魔剎　　具受一切苦<br>　破結善種子　　身口意俱罪<br>　智者勿作罪　　地獄相如是　</p><p>地獄品頌竟<p class='lg'>　牛驢猿猴等　　鳩鴿鵝鴨身<br>　行恚與貪婬　　獲報斯如是<br>　豺狼猛虎[<a href='javascript:showpic("../fontimg/020249.gif")'>狗-口+、</a>]　　蝮蝎及毒蛇<br>　瞋忿我慢深　　獲報斯如是<br>　烏鵲鵰鷲等　　蜈蚣路多蟲<br>　羆熊貓牛馬　　龍魚[<a href='javascript:showpic("../fontimg/006890.gif")'>薛/女</a>]路荼<br>　如是傍生等　　增益惡三業<br>　墜墮焰魔界　　獲報斯如是　</p><p>傍生品頌竟<p class='lg'>　障他布施福　　偷盜於飲食<br>　墮在布怛那　　飢虛為餓鬼<br>　愚癡慳鄙人　　我慢乏禮樂<br>　求食又無慚　　死為大癭鬼<br>　自不行檀度　　勸他作慳貪<br>　而墮餓鬼中　　腹大咽如針<br>　慳貪深厚者　　護財如眼睛<br>　貧病與佛僧　　不能施少分<br>　亦復不自用　　父母莫能得<br>　死墮餓鬼身　　漿飲永不遇<br>　若盜他財物　　施已心生悔<br>　亦墮餓鬼身　　常食於膿唾<br>　口出惡言語　　謗毀於賢善<br>　墮彼餓鬼中　　口生於火炬<br>　慳貪與諍訟　　惡意窺他財<br>　墮彼餓鬼中　　微獲祭祀食<br>　或入聚落處　　見彼遺棄食<br>　嘔吐涎唾等　　而甯鬲饌<br>　自行慳障礙　　離間他行施<br>　為鬼恭槃荼　　惡形生膿血<br>　傷殺群生類　　自食與他食<br>　墮鬼羅剎娑　　愛食鬘香粖<br>　雖然施飲食　　少分懷瞋恚<br>　墮鬼健闥婆　　作樂諸天愛<br>　若愛於兩舌　　鬥亂行瞋恚<br>　墮鬼畢舍佐　　頭面而醜惡<br>　雖愛行檀施　　而畯W惱人<br>　墮彼惡趣中　　為彼母馱鬼<br>　自行猛利殺　　教他猛利殺<br>　墮彼藥叉身　　亦復惡猛利<br>　父母師長等　　所欲多違背<br>　墮彼藥叉宮　　勇健行暴惡<br>　慳貪瞋果報　　餓鬼藥叉等<br>　苦樂隨自因　　諸惡不須作　</p><p>餓鬼品頌竟<p class='lg'>　天及修羅人　　福壽有差等<br>　樂求生天者　　堅持八齋戒<br>　快樂壽命長　　遠離疾病苦<br>　於禁若破犯　　少分樂生天<br>　而墮於修羅　　部多為眷屬<br>　雖不盜他財　　纖毫不行施<br>　吝惜廣慳貪　　而為守財鬼<br>　不盜亦不施　　不慳亦不貪<br>　決定得人身　　衣食多辛苦<br>　不盜不貪瞋　　守分而安住<br>　美味施聖賢　　彼得生人世<br>　壽命具色力　　吉祥而無病<br>　畬犰甈I食　　淨信具慚愧<br>　得富貴端嚴　　廣饒資畜等<br>　若施田宅等　　及造僧伽藍<br>　令彼心歡喜　　於自彼身中<br>　一切隨所欲　　若施於鞋履<br>　供養佛僧等　　遊行得安樂<br>　常獲車騎乘　　若於曠野中<br>　施水作泉井　　而復作陰涼<br>　令彼無疲渴　　當獲於妙花<br>　吉祥廣嚴飾　　柔軟身圓滿<br>　若於傳法人　　捨施童子等<br>　後復得為人　　聰明多智慧<br>　若施於藥餌　　當離一切病<br>　若施於燈明　　眼目長清淨<br>　若施於音樂　　口生美妙音<br>　若施臥具等　　當感身安樂<br>　若施傍類食　　長壽多色力<br>　若放女出家　　眷屬獲增長<br>　若以田地施　　得花果流泉<br>　若怖於輪迴　　親覲於賢聖<br>　所須隨供養　　精進常恭敬<br>　善破於煩惱　　當得安樂果<br>　悲愍不慳吝　　輟己而施他<br>　定感富饒果　　衣食自豐足<br>　如彼四時中　　隨時行布施<br>　崇重具儀式　　當獲一切福<br>　偷盜他財物　　自己作所須<br>　違背於真空　　煩惱不捨離<br>　不作有相心　　依如行布施<br>　如是布施果　　無為大安樂<br>　如人離婬慾　　童男等不生<br>　遠出至他方　　無思無罣礙<br>　若人著婬慾　　心行無返復<br>　狂亂自耽著　　永墮於三塗<br>　嫌棄於女人　　修戒薄癡愛<br>　復至命終時　　猶如破毒氣<br>　若行正等因　　不捨於梵行<br>　精進得吉祥　　天人琩挩i<br>　堅固不迷亂　　無飲酒妄言<br>　出語常真實　　獲名聞安樂<br>　種種造飲食　　供養和合眾<br>　當感善眷屬　　同生不動國<br>　互相作承事　　歡喜意無違<br>　觀察諦理空　　不欺不顛倒<br>　苦惱永已盡　　安樂而解脫<br>　若好於戲論　　歌舞著頑愚<br>　我慢恃端嚴　　欺夌於貧賤<br>　當受背傴身　　瘖啞形痤陋<br>　疾病鎮纏縛　　語言而不遜<br>　罪苦轉彌深　　無因得安樂<br>　寂靜心恬澹　　一切善出生<br>　報應果不虛　　速成離苦道　</p><p>人趣品頌竟<p class='lg'>　諂誑行毀禁　　毒害鬥諍深<br>　廣縱於無明　　必墮修羅趣　</p><p>修羅品頌竟<p class='lg'>　棄名利歡樂　　遠離於親眷<br>　持禁中下品　　生彼四王天<br>　父母親族等　　種種作供養<br>　遠諍奉律儀　　獲生忉利天<br>　慈喜無傷殺　　和顏離愛憎<br>　純善守尸羅　　得生夜摩界<br>　多聞持法教　　修慧求解脫<br>　積德具威儀　　獲生於睹史<br>　若人自出家　　布施堅持戒<br>　令彼大安樂　　得生變化天<br>　上根有情類　　持戒亦最上<br>　功德超越前　　生他化自在<br>　持戒生天上　　禪定亦如是<br>　智慧若薰修　　牽引復生慧<br>　善惡業果報　　我說無虛謬<br>　由善得安樂　　作惡獲苦惱<br>　老病死輪轉　　果報自如是<br>　審觀此三種　　勿愛須棄捨<br>　求福遠離罪　　了絕於色聲<br>　通達真實義　　必至大解脫　</p>佛說六道伽陀經<p class='juan'>
</p>
</body></html>
