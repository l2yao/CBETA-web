<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
本事經卷第二<p><span class='byline'>　　　　大唐三藏法師玄奘奉　詔譯</span><br><p><b>　　<A NAME="n302"></A>一法品第一之二</b></p>
<p>吾從世尊。聞如是語。苾芻當知。若有於貪未如實知。未正遍知。未能永斷。彼於自心。未離貪故。不能通達。不能遍知。不能等覺。不能涅槃。不能證得無上安樂。若有於貪已如實知。已正遍知。已能永斷。彼於自心。已離貪故。即能通達。即能遍知。即能等覺。即能涅槃。即能證得無上安樂。是故於貪應如實知。應正遍知。應求永斷。於佛法中。當修梵行。爾時世尊。重攝上義。而說偈言<p class='lg'>　若於貪未知　　彼去涅槃遠<br>　於貪已知者　　去涅槃不遙<br>　我觀諸有情　　由貪之所染<br>　還來墮惡趣　　受生死輪迴<br>　若能正了知　　永斷此貪者<br>　得上沙門果　　畢竟不受生　</p><p>吾從世尊。聞如是語。苾芻當知。若有於瞋未如實知。未正遍知。未能永斷。彼於自心。未離瞋故。不能通達。不能遍知。不能等覺。不能涅槃。不能證得無上安樂。若有於瞋已如實知。已正遍知。已能永斷。彼於自心。已離瞋故。即能通達。即能遍知。即能等覺。即能涅槃。即能證得無上安樂。是故於瞋應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於瞋未知　　彼去涅槃遠<br>　於瞋已知者　　去涅槃不遙<br>　我觀諸有情　　由瞋之所染<br>　還來墮惡趣　　受生死輪迴<br>　若能正了知　　永斷此瞋者<br>　得上沙門果　　畢竟不受生　</p><p>吾從世尊。聞如是語。苾芻當知。若有於癡未如實知。未正遍知。未能永斷。彼於自心。未離癡故。不能通達。不能遍知。不能等覺。不能涅槃。不能證得無上安樂。若有於癡已如實知。已正遍知。已能永斷。彼於自心。已離癡故。即能通達。即能遍知。即能等覺。即能涅槃。即能證得無上安樂。是故於癡。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於癡未知　　彼去涅槃遠<br>　於癡已知者　　去涅槃不遙<br>　我觀諸有情　　由癡之所染<br>　還來墮惡趣　　受生死輪迴<br>　若能正了知　　永斷此癡者<br>　得上沙門果　　畢竟不受生　</p><p>吾從世尊。聞如是語。苾芻當知。若有於覆未如實知。未正遍知。未能永斷。彼於自心。未離覆故。不能通達。不能遍知。不能等覺。不能涅槃。不能證得無上安樂。若有於覆已如實知。已正遍知。已能永斷。彼於自心。已離覆故。即能通達。即能遍知。即能等覺。即能涅槃。即能證得無上安樂。是故於覆。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於覆未知　　彼去涅槃遠<br>　於覆已知者　　去涅槃不遙<br>　我觀諸有情　　由覆之所染<br>　還來墮惡趣　　受生死輪迴<br>　若能正了知　　永斷此覆者<br>　得上沙門果　　畢竟不受生　</p><p>吾從世尊。聞如是語。苾芻當知。若有於惱未如實知。未正遍知。未能永斷。彼於自心。未離惱故。不能通達。不能遍知。不能等覺。不能涅槃。不能證得無上安樂。若有於惱已如實知。已正遍知。已能永斷。彼於自心。已離惱故。即能通達。即能遍知。即能等覺。即能涅槃。即能證得無上安樂。是故於惱。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於惱未知　　彼去涅槃遠<br>　於惱已知者　　去涅槃不遙<br>　我觀諸有情　　由惱之所染<br>　還來墮惡趣　　受生死輪迴<br>　若能正了知　　永斷此惱者<br>　得上沙門果　　畢竟不受生　</p><p>吾從世尊。聞如是語。苾芻當知。若有於忿未如實知。未正遍知。未能永斷。彼於自心。未離忿故。不能通達。不能遍知。不能等覺。不能涅槃。不能證得無上安樂。若有於忿。已如實知。已正遍知。已能永斷。彼於自心。已離忿故。即能通達。即能遍知。即能等覺。即能涅槃。即能證得無上安樂。是故於忿。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於忿未知　　彼去涅槃遠<br>　於忿已知者　　去涅槃不遙<br>　我觀諸有情　　由忿之所染<br>　還來墮惡趣　　受生死輪迴<br>　若能正了知　　永斷此忿者<br>　得上沙門果　　畢竟不受生　</p><p>吾從世尊。聞如是語。苾芻當知。若有於恨未如實知。未正遍知。未能永斷。彼於自心。未離恨故。不能通達。不能遍知。不能等覺。不能涅槃。不能證得無上安樂。若有於恨。已如實知。已正遍知。已能永斷。彼於自心。已離恨故。即能通達。即能遍知。即能等覺。即能涅槃。即能證得無上安樂。是故於恨。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於恨未知　　彼去涅槃遠<br>　於恨已知者　　去涅槃不遙<br>　我觀諸有情　　由恨之所染<br>　還來墮惡趣　　受生死輪迴<br>　若能正了知　　永斷此恨者<br>　得上沙門果　　畢竟不受生　</p><p>吾從世尊。聞如是語。苾芻當知。若有於嫉未如實知。未正遍知。未能永斷。彼於自心。未離嫉故。不能通達。不能遍知。不能等覺。不能涅槃。不能證得無上安樂。若有於嫉已如實知。已正遍知。已能永斷。彼於自心。已離嫉故。即能通達。即能遍知。即能等覺。即能涅槃。即能證得無上安樂。是故於嫉。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於嫉未知　　彼去涅槃遠<br>　於嫉已知者　　去涅槃不遙<br>　我觀諸有情　　由嫉之所染<br>　還來墮惡趣　　受生死輪迴<br>　若能正了知　　永斷此嫉者<br>　得上沙門果　　畢竟不受生　</p><p>吾從世尊。聞如是語。苾芻當知。若有於慳未如實知。未正遍知。未能永斷。彼於自心。未離慳故。不能通達。不能遍知。不能等覺。不能涅槃。不能證得。無上安樂。若有於慳已如實知。已正遍知。已能永斷。彼於自心。已離慳故。即能通達。即能遍知。即能等覺。即能涅槃。即能證得無上安樂。是故於慳。應如實知。應正遍知應求永斷。於佛法中。當修梵行。爾時世尊。重攝上義。而說頌曰<p class='lg'>　若於慳未知　　彼去涅槃遠<br>　於慳已知者　　去涅槃不遙<br>　我觀諸有情　　由慳之所染<br>　還來墮惡趣　　受生死輪迴<br>　若能正了知　　永斷此慳者<br>　得上沙門果　　畢竟不受生　</p><p>吾從世尊。聞如是語。苾芻當知。若有於耽未如實知。未正遍知。未能永斷。彼於自心。未離耽故。不能通達。不能遍知。不能等覺。不能涅槃。不能證得無上安樂。若有於耽已如實知。已正遍知。已能永斷。彼於自心。已離耽故。即能通達。即能遍知。即能等覺。即能涅槃。即能證得無上安樂。是故於耽。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於耽未知　　彼去涅槃遠<br>　於耽已知者　　去涅槃不遙<br>　我觀諸有情　　由耽之所染<br>　還來墮惡趣　　受生死輪迴<br>　若能正了知　　永斷此耽者<br>　得上沙門果　　畢竟不受生　</p><p>吾從世尊。聞如是語。苾芻當知。若有於慢未如實知。未正遍知。未能永斷。彼於自心。未離慢故。不能通達。不能遍知。不能等覺。不能涅槃。不能證得無上安樂。若有於慢已如實知。已正遍知。已能永斷。彼於自心。已離慢故。即能通達。即能遍知。即能等覺。即能涅槃。即能證得無上安樂。是故於慢。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於慢未知　　彼去涅槃遠<br>　於慢已知者　　去涅槃不遙<br>　我觀諸有情　　由慢之所染<br>　還來墮惡趣　　受生死輪迴<br>　若能正了知　　永斷此慢者<br>　得上沙門果　　畢竟不受生　</p><p>吾從世尊。聞如是語。苾芻當知。若有於害未如實知。未正遍知。未能永斷。彼於自心。未離害故。不能通達。不能遍知。不能等覺。不能涅槃。不能證得無上安樂。若有於害已如實知。已正遍知。已能永斷。彼於自心。已離害故。即能通達。即能遍知。即能等覺。即能涅槃。即能證得無上安樂。是故於害。應如實知。應正遍知。應求永斷。於佛法中。當修梵行。爾時世尊。重攝上義。而說頌曰<p class='lg'>　若於害未知　　彼去涅槃遠<br>　於害已知者　　去涅槃不遙<br>　我觀諸有情　　由害之所染<br>　還來墮惡趣　　受生死輪迴<br>　若能正了知　　永斷此害者<br>　得上沙門果　　畢竟不受生　</p><p>吾從世尊。聞如是語。苾芻當知。若於一切。未如實知。未正遍知。未能永斷。彼於自心。未離一切故。不能通達。不能遍知。不能等覺。不能涅槃。不能證得無上安樂。若於一切。已如實知。已正遍知。已能永斷。彼於自心。已離一切故。即能通達。即能遍知。即能等覺。即能涅槃。即能證得無上安樂。故於一切。應如實知應正遍知。應求永斷。於佛法中。當修梵行。爾時世尊。重攝此義。而說頌曰<p class='lg'>　若一切未知　　彼去涅槃遠<br>　一切已知者　　去涅槃不遙<br>　我觀諸有情　　由一切所染<br>　還來墮惡趣　　受生死輪迴　</p><p>重攝前經嗢拖南曰<p class='lg'>　食恚及愚癡　　覆藏惱忿恨<br>　嫉慳與耽嗜　　慢害將一切　</p><p>吾從世尊。聞如是語。苾芻當知。一切修習。福業事中。慈心解脫。最為第一。所以者何。慈心解脫。威德熾盛。映蔽一切諸福業事。以彼諸事所有威德。欲比所修。慈心解脫。十六分中。亦不及一。苾芻當知。譬如小大諸國王中。轉輪聖王。最為第一。所以者何。轉輪聖王。威德熾盛。映蔽一切小大諸王。以彼諸王所有威德。比轉輪王。十六分中。亦不及一。諸福業事。亦復如是。欲比所修慈心解脫。十六分中。亦不及一。又如小大諸星之中。其滿月輪。最為第一。所以者何。是滿月輪。威光熾盛。映蔽一切小大諸星。以彼諸星所有威光。比滿月輪。十六分中。亦不及一。諸福業事。亦復如是。欲比所修慈心解脫。十六分中。亦不及一。爾時世尊。重攝此義。而說頌曰<p class='lg'>　一切福業事　　比慈心解脫<br>　於十六分中　　亦不能及一<br>　於一有情所　　能修慈善心<br>　其福尚無邊　　何況於一切<br>　諸有大國王　　威伏於大地<br>　世間祠施會　　一切無不為<br>　如是祠施福　　比所修慈心<br>　於十六分中　　亦不能及一<br>　如轉輪聖帝　　威德蔽諸王<br>　亦如滿月輪　　其光映諸宿<br>　如是諸所修　　一切福業事<br>　皆為慈善心　　威德之所覆<br>　修慈心解脫　　若人若非人<br>　一切諸有情　　皆不能為害　</p><p>吾從世尊。聞如是語。苾芻當知。我觀世間。無別一法。為諸有學未得心者。希求無上安樂果時。作外強緣。如善知識。所以者何。彼諸有情。因善知識。所求皆遂。謂斷眾惡。修習諸善。得無雜染真淨之身。爾時世尊。重攝此義。而說頌曰<p class='lg'>　我觀諸世間　　無別有一法<br>　學未得心者　　求無上果時<br>　為作外強緣　　如彼善知識<br>　親近善知識　　所求無不成<br>　恭敬受其教　　無放逸奉行<br>　速證於涅槃　　離怖常安樂　</p><p>吾從世尊。聞如是語。苾芻當知。我觀世間。無別一法。為諸有學未得心者。希求無上安樂果時。作內強緣。如正作意。所以者何。彼諸有情。因正作意。所求皆遂。謂斷眾惡。修習諸善。得無雜染真淨之身。爾時世尊。重攝此義。而說頌曰<p class='lg'>　我觀諸世間　　無別有一法<br>　學未得心者　　求無上果時<br>　為作內強緣　　如彼正作意<br>　修習正作意　　所求無不成<br>　如理審觀察　　無放逸修行<br>　速證於涅槃　　離怖常安樂　</p><p>吾從世尊。聞如是語。苾芻當知。若諸有情。能知惠施。所感果報。明了現前。如我知者。必無慳吝。纏染其心。設彼唯有所食一摶。要分施他。然後自食。以不知故。為諸慳吝纏染其心。雖有無量飲食財寶。而不施他唯自食用。所以者何。惠施果報。生人天中。無量往返。受諸快樂。爾時世尊。重攝此義。而說頌曰<p class='lg'>　世間諸有情　　若了知惠施<br>　能感大果報　　明見似如來<br>　其心必不為　　慳吝所纏染<br>　唯有食一摶　　而亦能分施<br>　由不知施果　　明見似如來<br>　雖有多財食　　慳吝不能捨<br>　若於凡聖田　　三時心喜施<br>　感人天果報　　往返量無邊　</p><p>吾從世尊。聞如是語。苾芻當知。若諸有情。能知犯戒。所感果報。明了現前。如我知者。行住坐臥。皆不能安。言笑飲食。都無思念。其心驚惶。狂亂吐血。身形萎悴。如被刈蘆。以不知故。安然無畏。所以者何。諸犯戒罪。能感惡趣。增上猛利。諸苦果報。爾時<span class='corr'>世</span>尊。重攝此義。而說頌曰<p class='lg'>　世間諸有情　　若了知犯戒<br>　能感苦果報　　明見似如來<br>　四威儀不安　　不思言笑等<br>　心驚狂吐血　　身悴如刈蘆<br>　由不知犯戒　　能感惡趣苦<br>　明見似如來　　安然不驚懼<br>　諸有犯戒人　　定墮於惡趣<br>　受增上猛利　　苦果報無邊　</p><p>吾從世尊。聞如是語。苾芻當知。若諸有情。能知持戒。所感果報。明了現前。如我知者。彼於自身。深生厭離。欣樂當來。堅持禁戒。以不知故。樂著自身。毀犯禁戒。所以者何。諸持戒福。能感善趣。增上猛利。諸樂果報。爾時世尊。重攝此義。而說頌曰<p class='lg'>　世間諸有情　　若了知持戒<br>　能感樂果報　　明見似如來<br>　便於不淨身　　深能生厭離<br>　求當來勝果　　堅守淨尸羅<br>　由不知持戒　　能感善趣樂<br>　明見似如來　　故毀犯淨戒<br>　諸有持戒人　　得生於善趣<br>　受天諸妙樂　　證無上涅槃　</p><p>吾從世尊。聞如是語。苾芻當知。若諸有情。知而妄語。無慚無愧。無改悔心。我說彼於惡不善業無不能造。爾時世尊。重攝此義。而說頌曰<p class='lg'>　知而故妄語　　無慚愧悔心<br>　如是諸有情　　無惡而不造　</p><p>吾從世尊。聞如是語。苾芻當知。若諸有情。知而妄語。深生慚愧。有改悔心。我說彼於白淨善法無不能造。爾時世尊。重攝此義。而說頌曰<p class='lg'>　知而故妄語　　有慚愧悔心<br>　如是諸有情　　無善而不造<br>　精勤不放逸　　如說正修行<br>　得無上涅槃　　永離諸怖畏　</p><p>吾從世尊。聞如是語。苾芻當知。有一最勝補特伽羅。彼於世間。若不出現。無量有情。退失聖慧。云何為一補特伽羅。所謂如來應正等覺。所以者何。若諸如來應正等覺。不現世間。無能宣說修聖慧法。故諸有情退失聖慧。苾芻當知。諸有退失親友財位。名小退失。退失聖慧。名大退失。所以者何。若諸有情。退失聖慧。於現法中。多諸憂苦。無喜樂住。有災有患。有惱有燒。及於當來長夜受苦。及受種種猛利災害。增長血滴。常遊死路。數墮地獄餓鬼傍生阿素洛趣。數受人天生死憂苦。所以者何。由彼有情。於其聖慧。未能隨覺。未能通達。故於六趣。生死輪迴。若諸有情。證得聖慧。便能出離。正盡苦邊。是故汝等。應如是學。我當云何修習聖慧。令不退失。我當云何於諸聖慧。隨覺通達。汝等苾芻。應如是學。爾時世尊。重攝此義。而說頌曰<p class='lg'>　如來不出現　　世間諸有情<br>　無救無歸依　　皆退失聖慧<br>　失親友財位　　是名小退失<br>　若失真聖慧　　是名大退失<br>　我觀諸世間　　失無上聖慧<br>　輪轉於生死　　受諸名色身<br>　彼於現法中　　有苦無上樂<br>　於當來長夜　　久生死輪迴<br>　若欲求聖慧　　正盡眾苦邊<br>　當願諸如來　　數出現於世　</p><p>吾從世尊。聞如是語。苾芻當知。有一最勝補特伽羅。彼於世間。若出現者。無量有情。增長聖慧。云何為一補特伽羅。所謂如來應正等覺。所以者何。若諸如來應正等覺。出現世間。有能宣說修聖慧法。令諸有情增長聖慧。苾芻當知。諸有增長親友財位。名小增長。增長聖慧。名大增長。所以者何。若諸有情。增長聖慧。於現法中。多諸喜樂。無憂苦住。無災無患。無惱無燒。不於當來長夜受苦。不受種種猛利災害。不增血滴。不遊死路。不墮地獄餓鬼傍生阿素洛趣。不受人天生死憂苦。所以者何。由彼有情。於其聖慧。已能隨覺。已能通達。不於六趣生死輪迴。若諸有情。未增聖慧。無能出離正盡苦邊。是故汝等。應如是學。我當云何修習聖慧。令其增長。我當云何於諸聖慧。隨覺通達。汝等苾芻。應如是學。爾時世尊。重攝此義。而說頌曰<p class='lg'>　如來若出現　　世間諸有情<br>　有救有歸依　　皆增長聖慧<br>　得親友財位　　是名小增長<br>　若得真聖慧　　是名大增長<br>　我觀諸世間　　得無上聖慧<br>　不流轉生死　　定取於涅槃<br>　彼於現法中　　離苦常安樂<br>　於當來長夜　　離生死輪迴<br>　若欲增聖慧　　正盡眾苦邊<br>　當願佛世尊　　長久住於世　</p><p>吾從世尊。聞如是語。苾芻當知。世有一法。於生長時。令諸有情愚癡增益顛倒堅固。垢穢隨增。惡趣成滿。與多眾生為不利益。為不安樂。令諸世間人天大眾。無義無利。增長憂苦。云何一法。所謂邪見。所以者何。由邪見故。令諸有情愚癡增益。顛倒堅固。垢穢隨增。惡趣成滿。與多眾生為不利益。為不安樂。令諸世間人天大眾。無義無利。增長憂苦。如是名為世有一法。於生長時。令諸有情愚癡增益。廣說乃至。令諸世間。人天大眾。無義無利。增長憂苦。爾時世尊。重攝此義。而說頌曰<p class='lg'>　邪見生長時　　令愚癡增益<br>　及顛倒堅固　　諸垢穢隨增<br>　成滿諸惡趣　　為無利樂等<br>　邪見害愚夫　　如火燒眾物　</p><p>吾從世尊。聞如是語。苾芻當知。世有一法。於生長時。令諸有情愚癡損減。顛倒除滅。淨法隨增。脫諸惡趣。善趣成滿。與多眾生為大利益。為大安樂。令諸世間人天大眾。有義有利。增長喜樂。云何一法。所謂正見。所以者何。由正見故。令諸有情愚癡損減。顛倒除滅。淨法隨增。脫諸惡趣。善趣成滿。與多眾生為大利益。為大安樂。令諸世間人天大眾。有義有利增長喜樂。如是名為世有一法。於生長時。令諸有情愚癡損減。廣說乃至。令諸世間人天大眾。有義有利。增長喜樂。爾時世尊。重攝此義。而說頌曰<p class='lg'>　正見生長時　　令愚癡損減<br>　及顛倒除滅　　諸淨法隨增<br>　脫惡滿善趣　　為有利樂等<br>　正見現在前　　速證涅槃樂　</p><p>吾從世尊。聞如是語。苾芻當知。我觀世間。無別一法。速疾迴轉。猶如其心。所以者何。是心於境。速疾迴轉。世出世間。無可為喻。汝等應取如是心相。善取相已。應善思惟。善思惟已。應善觀察。善觀察已。應善安住。善安住已。若不覺有內貪欲纏。汝等復應審諦觀察。我今為有內貪欲纏。而不覺耶。我今為無內貪欲纏。而不覺耶。審觀察已。復應作意。思惟隨一可愛境相。如是作意。思惟隨一可愛相時。若心隨順趣向喜樂可愛境相。當知此心。隨順諸欲。違背出離。汝等爾時。應自覺了。我今猶有內貪欲纏。而不能覺。非為無有。我今未斷五欲貪纏。所證與前未有差別。我今猶未證所修果。譬如有人。於駛流水。牽重船筏。逆上而行。此人爾時。多用功力。若暫懈慢。便順下流如是汝等。思惟隨一可愛相時。若心隨順趣向喜樂可愛境相。當知此心。隨順諸欲。違背出離。汝等爾時。應自覺了。我今猶有內貪欲纏。而不能覺。非為無有。我今未斷五欲貪纏。所證與前未有差別。我今猶未證所修果。汝等作意。思惟隨一可愛相時。若心隨順趣向喜樂。出離之相。當知此心。隨順出離。違背諸欲。汝等爾時。應自覺了。我今無有內貪欲纏。非彼猶有。而不能覺。我今已斷五欲貪纏。所證與前已有差別。我今已能證所修果。如以筋羽投置火中。便即焦卷。而不舒緩。如是汝等。思惟隨一可愛相時。若心隨順趣向喜樂出離之相。當知此心。隨順出離。違背諸欲。汝等爾時。應自覺了。我今無有內貪欲纏。非彼猶有。而不能覺。我今已斷五欲貪纏。所證與前已有差別。我今已能證所修果是故汝等。應如是學。我當云何善轉自心。令其調伏。違背諸欲。隨順出離。汝等苾芻。應如是學。爾時世尊重攝此義。而說頌曰<p class='lg'>　無別有一法　　性躁動如心<br>　難調御難防　　大仙之所說<br>　譬如有智人　　以火等眾具<br>　調直於利箭　　令遠有所中<br>　如是諸苾芻　　應善學方便<br>　調直於心性　　令速證涅槃　</p><p>重攝前經嗢拖南曰<p class='lg'>　修慈修二緣　　施犯戒持戒<br>　二妄二聖慧　　邪見正見心　</p><p class='juan'>
本事經卷第二</p>
</body></html>
