<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p class='juan'>
本事經卷第三</p>
<p><span class='byline'>　　　　大唐三藏法師玄奘奉　詔譯</span><br><p><b>　　<A NAME="n304"></A>二法品第二之一</b><p>吾從世尊。聞如是語。苾芻當知。若有苾芻。成就二分。於現法中。多諸憂苦。無喜樂住。有災有患。有惱有燒。有罪有責。為諸有情同梵行者之所訶毀。身壞命終。生諸惡趣。云何為二。一於根門。不能守護。二於飲食。不善知量。諸有苾芻。成就此二。於現法中。多諸憂苦。無喜樂住。有災有患。有惱有燒。有罪有責。為諸有智同梵行者之所訶毀。身壞命終生諸惡趣。爾時世尊。重攝此義。而說頌曰<p class='lg'>　若不能守護　　眼等六根門<br>　飲食不知量　　成不信懈怠<br>　彼於現法中　　身心多受苦<br>　及有災有患　　有惱有燒然<br>　行住與坐臥　　若覺若夢中<br>　由彼二因緣　　琣雩o有責<br>　居聚落空閑　　眾中及靜處<br>　有智常訶責　　當生惡趣中　</p><p>吾從世尊。聞如是語。苾芻當知。若有苾芻。成就二分。於現法中。多諸喜樂。無憂苦住。無災無患。無惱無燒。無罪無責。為諸有智同梵行者之所稱讚。身壞命終。生諸善趣。云何為二。一於根門。能自守護。二於飲食。能善知量。諸有苾芻。成就此二。於現法中。多諸喜樂。無憂苦住。無災無患。無惱無燒。無罪無責。為諸有智同梵行者之所稱讚。身壞命終。生諸善趣。爾時世尊。重攝此義。而說頌曰<p class='lg'>　若自能守護　　眼等六根門<br>　飲食善知量　　成就信精進<br>　彼於現法中　　身心多受樂<br>　及無災無患　　無惱無燒然<br>　行住與坐臥　　若覺若夢中<br>　由彼二因緣　　痤L罪無責<br>　居聚落空閑　　眾中及靜處<br>　有智常稱讚　　當生善趣中　</p><p>吾從世尊。聞如是語。苾芻當知。有二種法。能生焦惱。云何為二。謂有一類補特伽羅。唯造眾惡。唯作凶狂。唯起雜穢。不修眾善。不習調柔。不救怖畏。彼於後時。身嬰重疾遍體發生增上猛利。嚴切苦受。楚毒垂終。不可醫療。受此苦時。呻吟怨歎。作是念言。我從昔來。唯造眾惡。唯作凶狂。唯起雜穢。本修眾善。不習調柔。不救怖畏。若諸有情。唯造眾惡。唯作凶狂。唯起雜穢。不修眾善。不習調柔。不救怖畏。彼之所趣。我定當往。彼由唯造眾惡等故。心生焦惱。及以不修眾善等故。心生焦惱。如是名為有二種法。能生焦惱。爾時世尊。重攝此義。而說頌曰<p class='lg'>　有二法能生　　愚者心焦惱<br>　謂唯作罪業　　及不修福因<br>　後遭病苦時　　呻吟而怨歎<br>　恨有罪無福　　心悔惱焦然<br>　有罪無福人　　所生諸惡趣<br>　我亦當隨往　　決定無有疑　</p><p>吾從世尊。聞如是語。苾芻當知。有二種法。心不焦惱。云何為二。謂有一類補特伽羅。唯修眾善。唯習調柔。唯救怖畏。不造眾惡。不作凶狂。不起雜穢。彼於後時。身嬰重疾。遍體發生增上猛利。嚴切苦受。楚毒垂終。不可醫療。受此苦時。雖有呻吟。而無怨歎。作是念言我從昔來。唯修眾善。唯習調柔。唯救怖畏。不造眾惡。不作凶狂。不起雜穢。若諸有情唯修眾善。唯習調柔。唯救怖畏。不造眾惡。不作凶狂。不起雜穢。彼之所趣。我定當往。彼由唯修眾善等故。心不焦惱。及以不造眾惡等故。心不焦惱。如是名為有二種法。心不焦惱。爾時世尊。重攝此義而說頌曰<p class='lg'>　有二法能生　　智者心歡喜<br>　謂唯修福業　　及不作罪因<br>　後遭病苦時　　呻吟無怨歎<br>　慶有福無罪　　不悔惱焦然<br>　有福無罪人　　所生諸善趣<br>　我亦當隨往　　決定無有疑　</p><p>吾從世尊。聞如是語。苾芻當知。為汝略說二速通行。云何為二。一者樂行。二者苦行。謂由樂行。證彼速通。及由苦行。證彼速通。所修加行。無澀難故。所得諸根。皆猛利故。是則名為樂速通行。所修加行。有澀難故。所得諸根。皆猛利故。是則名為苦速通行。是名略說二速通行。爾時世尊。重攝此義。而說頌曰<p class='lg'>　今為汝略說　　二種速通行<br>　謂樂行苦行　　因斯證速通<br>　無澀難加行　　有猛利諸根<br>　由是大仙尊　　名樂速通行<br>　有澀難加行　　有猛利諸根<br>　由是大仙尊　　名苦速通行　</p><p>吾從世尊。聞如是語。苾芻當知。為汝略說二遲通行。云何為二。一者樂行。二者苦行。謂由樂行。證彼遲通。及由苦行。證彼遲通。所修加行。無澀難故。所得諸根。皆羸鈍故。是則名為樂遲通行。所修加行。有澀難故。所得諸根。皆羸鈍故。是則名為苦遲通行。是名略說。二遲通行。爾時世尊。重攝此義。而說頌曰<p class='lg'>　今為汝略說　　二種遲通行<br>　謂樂行苦行　　因此證遲通<br>　無澀難加行　　有羸鈍諸根<br>　由是大仙尊　　名樂遲通行<br>　有澀難加行　　有羸鈍諸根<br>　由是大仙尊　　名苦遲通行　</p><p>吾從世尊。聞如是語。苾芻當知。若有一類補特伽羅。成就二法。不能發生白淨善法。設已發生。不能決定。設已決定。不能圓滿。彼於如是白淨善法。能為障礙。能作衰損。能生憂悔。身壞命終。如棄重擔。墮於地獄。受諸劇苦。云何為二。一者惡戒。二者惡見。諸有一類補特伽羅。成就如是所說二法。定不能生白淨善法。設復已生。不能決定。廣說乃至。身壞命終。如棄重擔。墮於地獄。受諸劇苦。爾時世尊。重攝此義。而說頌曰<p class='lg'>　若成就二法　　謂惡戒惡見<br>　彼人終不能　　生白淨善法<br>　雖生而不定　　設定不圓滿<br>　於白淨善法　　能衰損障礙<br>　彼臨命終時　　有憂悔悲惱<br>　如棄捨重擔　　定生地獄中　</p><p>吾從世尊。聞如是語。苾芻當知。若有一類補特伽羅。成就二法。定能發生白淨善法。若先已生。能令決定。若先已定。能令圓滿。彼於如是白淨善法。不為障礙。不作衰損。不生憂悔。身壞命終。如棄重擔。生天趣中。受諸快樂。云何為二。一者善戒。二者善見。諸有一類補特伽羅。成就如是所說二法。決定能生白淨善法。若先已生。能令決定。廣說乃至。身壞命終。如棄重擔。生天趣中。受諸快樂。爾時世尊。重攝此義。而說頌曰<p class='lg'>　若成就二法　　謂善戒善見<br>　彼人終定能　　生白淨善法<br>　若生而決定　　決定必圓滿<br>　於白淨善法　　不衰損障礙<br>　彼臨命終時　　無憂悔悲惱<br>　如棄捨重擔　　定生天趣中　</p><p>吾從世尊。聞如是語。苾芻當知。若有一類補特伽羅。成就二法。臨命終時。能生憂悔。身壞命終。墮諸惡趣。生地獄中。云何為二。謂作不作。云何為作。謂身惡行。語惡行。意惡行。是名為作。云何不作。謂身妙行。語妙行。意妙行。是名不作。諸有一類補特伽羅。成就如是所說二法。臨命終時。能生憂悔。身壞命終。墮諸惡趣。生地獄中。爾時世尊。重攝此義。而說頌曰<p class='lg'>　諸有愚癡人　　作三種惡行<br>　不作三妙行　　引餘過令生<br>　彼臨命終時　　決定有憂悔<br>　死墮諸惡趣　　生於地獄中　</p><p>吾從世尊。聞如是語。苾芻當知。若有一類補特伽羅。成就二法。臨命終時。不生憂悔。身壞命終。昇於善趣。生天界中。云何為二。謂作不作。云何為作。謂身妙行。語妙行。意妙行。是名為作。云何不作。謂身惡行。語惡行。意惡行。是名不作。諸有一類補特伽羅。成就如是所說二法。臨命終時。不生憂悔。身壞命終。昇於善趣。生天界中。爾時世尊。重攝此義。而說頌曰<p class='lg'>　諸有智慧人　　作三種妙行<br>　不作三惡行　　引餘德令生<br>　彼臨命終時　　決定無憂悔<br>　死昇諸善趣　　生於天界中　</p><p>吾從世尊。聞如是語。苾芻當知。有二妙智。應修令生。能得未得。能觸未觸。能證未證。能超愁歎。能滅憂苦。能會正理。能獲甘露。能證涅槃。云何為二。一者法智。二者類智。法智生時。便能無倒。遍知有為。於有為法。既遍知已。便能令彼感後有因不得生起增長廣大。類智生時。便能如實斷滅無明。滅無明故。便無戲論。無戲論故。便無尋伺。無尋伺故。便無樂欲。無樂欲故。便無愛憎。無愛憎故。便無慳嫉。無慳嫉故。便無種種執持刀杖。違害鬥諍。互相罵辱。不真實語。相離間語。諸雜穢語。及餘無量惡不善法。無彼諸惡不善法故。感後有業。便不增長。感後有業。不增長故。諸業滅盡。業滅盡故。眾苦滅盡。苦滅盡故。生死路絕。此路絕已。便自了知。我生已盡。梵行已立。所作已辦。不受後有。如是名為有二妙智。應修令生。能得未得。能觸未觸。能證未證。能超愁歎。能滅憂苦。能會正理。能獲甘露。能證涅槃。爾時世尊。重攝此義。而說頌曰<p class='lg'>　有二種妙智　　應修習令生<br>　能得未得等　　謂法智類智<br>　若法智生時　　遍知有為法<br>　便能令後有　　因不生不增<br>　若類智生時　　無明便斷滅<br>　由此展轉法　　絕生死輪迴<br>　自知我生盡　　及梵行已立<br>　所作皆已辦　　更不受後有　</p><p>吾從世尊。聞如是語。苾芻當知。有二妙智。應正尋思。應善稱量。應審觀察。能得未得。能觸未觸。能證未證。能超愁歎。能滅憂苦。能會正理。能獲甘露。能證涅槃。云何為二。謂世間智。及出世智。世間智者。謂於色蘊。能正了知。此為色蘊。於受想行及識蘊中。亦復如是。於其地界。能正了知。此為地界。於水火風及空識界。亦復如是。於其眼界。能正了知。此為眼界。於其色界及眼識界。亦復如是。於其耳界。能正了知此為耳界。於其聲界及耳識界。亦復如是。於其鼻界。能正了知。此為鼻界。於其香界及鼻識界。亦復如是。於其舌界。能正了知。此為舌界。於其味界。及舌識界。亦復如是。於其身界。能正了知。此為身界。於其觸界及身識界。亦復如是。於其意界。能正了知。此為意界。於其法界及意識界。亦復如是。於如此等世俗法中。如是如是。如實了知。智見通慧。現觀等覺。周遍照了。名世間智。諸聖弟子。於此所說世間智中。應正尋思。應善稱量。應審觀察。此世間智。正修習時。為能令生生法有情永脫生不。為能令彼老法有情永脫老不。病法死法。愁法歎法。憂法苦法。不安隱法。亦復如是。既審察已。能正了知。此世間智。正修習時。不能令彼生法有情永脫於生。不能令彼老法有情永脫於老。病法死法。愁法歎法。憂法苦法。不安隱法。亦復如是。所以者何。此世間智。非賢聖法。非能永出。非趣涅槃。非能永厭。非能永離。非能永滅。非能永寂。非真通慧。非正等覺。不證涅槃。是感生法。是感老法病法死法愁法歎法憂法苦法不安隱法。彼於如是。尋思稱量。審觀察時。於世間法。住怖畏想。於出世法。住安靜想。以於世間生怖畏故。都無執受。無執受故。不生渴愛。不渴愛故。便自內證究竟涅槃。證涅槃已。便自了知。我生已盡。梵行已立。所作已辦。不受後有。是名於此世間智中應正尋思應善稱量應審觀察。出世智者。謂於一切蘊界處中。能正了知。如是諸法。是無常性。苦性病性。癰性箭性。惱性害性。怖性熱性。壞性滅性。災性橫性。有疫癘性。虛性偽性。空性妄性。無實我性。難保信性。於如是等諸法性中。如實了知。智見通慧。現觀等覺。周遍照了名出世智。諸聖弟子。於此所說出世智中。應正尋思應善稱量應審觀察。此出世智。正修習時。為能令彼生法有情永脫生不。為能令彼老法有情永脫老不。病法死法。愁法歎法。憂法苦法。不安隱法。亦復如是。既審察已。能正了知。此出世智。正修習時。定能令彼生法有情永脫於生。定能令彼老法有情永脫於老。病法死法。愁法歎法。憂法苦法。不安隱法。亦復如是。所以者何。此出世智。是賢聖法。是能永出。是趣涅槃。是能永厭。是能永離。是能永滅。是能永寂。是真通慧。是正等覺。能證涅槃。非感生法。非感老法。病法死法愁法歎法憂法苦法不安隱法。彼於如是尋思稱量審觀察時。於出世法。生珍寶想。於世間法。生下賤想。以於出世。生珍寶故。便生歡喜。生歡喜故。其心安適。心安適故。身得輕安。身輕安故。便受悅樂。受悅樂故。心得寂定。心寂定故。能實知見。實知見故。能深厭背。深厭背故。能正離欲。正離欲故。能得解脫。得解脫已。便自了知。我生已盡。梵行已立。所作已辦。不受後有。是名於此出世智中。應正尋思應善稱量應審觀察。如是名為有二妙智。應正尋思應善稱量應審觀察。能得未得。能觸未觸。能證未證。能超愁歎。能滅憂苦。能會正理。能獲甘露。能證涅槃。爾時世尊。重攝此義。而說頌曰<p class='lg'>　有二種妙智　　知者應尋思<br>　謂世出世間　　能正盡眾苦<br>　應觀世間智　　發生怖畏想<br>　都無有執受　　展轉證涅槃<br>　應觀出世智　　發生珍寶想<br>　由此生歡喜　　便得身輕安<br>　輕安故悅樂　　悅樂故心定<br>　由心得定故　　便能生覺支<br>　覺支觀聖諦　　永斷諸疑網<br>　無疑無所取　　永脫眾苦邊　</p><p>重攝前經嗢柁南曰<p class='lg'>　二根二焦惱　　二行二戒見<br>　二作及不作　　二智有二種　</p><p>吾從世尊。聞如是語。苾芻當知。若有苾芻。為欲矯誑諸眾生故。為求名譽遠所聞故。為求利養及恭敬故。而出家者。不名真實。於如來所。修行梵行。若有苾芻。為通達故。為遍知故。而出家者。是名真實。於如來所。修行梵行。所以者何。是諸苾芻。為通達故。為遍知故。而出家已。便能如實。通所通達。知所遍知。既能如實。通所通達。知所遍知。便能如實。斷所應斷。修所應修。證所應證。既能如實斷修證已。便自了知。我生已盡。梵行已立。所作已辦。不受後有。如是若有為通達故。為遍知故。而出家者。是名真實。於如來所。修行梵行。爾時世尊。重攝此義。而說頌曰<p class='lg'>　為矯誑名譽　　利養及恭敬<br>　非真修梵行　　是虛妄出家<br>　為通達遍知　　速證最上義<br>　是真修梵行　　非虛妄出家　</p><p>吾從世尊。聞如是語。苾芻當知。若有苾芻。為欲矯誑諸眾生故。為求名譽遠所聞故。為求利養及恭敬故。而出家者。不名真實。於如來所。修行梵行。若有苾芻。為律儀故。為正斷故。而出家者。是名真實於如來所。修行梵行。所以者何。是諸苾芻。為律儀故。為正斷故。而出家已。便能如實。守護六根。不虧禁戒及能速證最上正斷。既能如實。守護六根。不虧禁戒及能速證最上正斷。便能如實。斷所應斷。修所應修。證所應證。既能如實斷修證已。便自了知。我生已盡。梵行已立。所作已辦。不受後有。如是若有為律儀故。為正斷故。而出家者。是名真實。於如來所。修行梵行。爾時世尊。重攝此義。而說頌曰<p class='lg'>　為矯誑名譽　　利養及恭敬<br>　非真修梵行　　是虛妄出家<br>　為正斷律儀　　速證最上義<br>　是真修梵行　　非虛妄出家　</p><p>吾從世尊。聞如是語。苾芻當知。若有苾芻。為欲矯誑諸眾生故。為求名譽遠所聞故。為求利養及恭敬故。而出家者。不名真實。於如來所。修行梵行。若有苾芻。為求厭背。為求離欲。而出家者。是名真實。於如來所。修行梵行。所以者何。是諸苾芻。為厭背故。為離欲故。而出家已。便能如實厭背離欲。既離欲已。便得解脫。既解脫已。便自了知。我生已盡。梵行已立。所作已辦。不受後有。如是若有。為厭背故。為離欲故。而出家者。是名真實。於如來所。修行梵行。爾時世尊。重攝此義。而說頌曰<p class='lg'>　為矯誑名譽　　利養及恭敬<br>　非真修梵行　　是虛妄出家<br>　為厭背離欲　　速證最上義<br>　是真修梵行　　非虛妄出家　</p><p>吾從世尊。聞如是語。苾芻當知。一切如來應正等覺。所說法門。略有二種。云何為二。一者於惡應正了知。二者於惡應深厭背一切如來應正等覺。略說如是二種法門。所以者何。諸修行者。於諸惡法應正了知。既於惡法。正了知已。便能厭背。既厭背已。便能離欲。既離欲已。便得解脫。得解脫已。便自了知。我生已盡。梵行已立。所作已辦。不受後有。如是行者。永斷諸愛及眾結縛。無倒現觀。正盡苦邊。爾時世尊。重攝此義。而說頌曰<p class='lg'>　當知諸如來　　應正等覺者<br>　哀愍眾生故　　說二種法門<br>　於眾惡正知　　及厭背離欲<br>　心解脫自在　　正盡眾苦邊　</p><p>吾從世尊。聞如是語。苾芻當知。有二種法。若修若習。若多修習。能斷二法。云何二法。若修若習。若多修習。能斷二法。謂不淨觀及慈悲觀。能斷貪欲及與瞋恚。所以者何。一切已貪現貪當貪。皆由作意思惟淨相。一切已瞋現瞋當瞋。皆由作意思惟怨相。一切已斷現斷當斷所有貪欲。皆由作意修不淨觀。一切已斷現斷當斷所有瞋恚。皆由作意修慈悲觀。於不淨觀。若修若習。若多修習。決定能斷一切貪欲。於慈悲觀。若修若習。若多修習。決定能斷一切瞋恚。若欲決定斷貪欲者。當勤精進修不淨觀若欲決定斷瞋恚者。當勤精進修慈悲觀。修不淨觀。無有貪欲。而不能斷修慈悲觀。無有瞋恚。而不能斷。如是名為有二種法。若修若習。若多修習。能斷二法。爾時世尊重攝此義。而說頌曰<p class='lg'>　修習多修習　　二法斷二法<br>　謂不淨慈悲　　斷貪欲瞋恚<br>　是故有智者　　當觀自饒益<br>　修不淨慈悲　　斷貪欲瞋恚　</p><p>吾從世尊。聞如是語。苾芻當知。其涅槃界。略有二種。云何為二。一者有餘依涅槃界。二者無餘依涅槃界。云何名為有餘依涅槃界。謂諸苾芻。得阿羅漢。諸漏已盡。梵行已立。所作已辦。已捨重擔。已證自義。已盡有結。已正解了。心善解脫。已得遍知。宿行為緣。所感諸根。猶相續住。雖成諸根。現觸種種好醜境界。而能厭捨。無所執著。不為愛恚纏繞其心。愛恚等結。皆永斷故。彼於諸色。求欲見時。雖復以眼觀於諸色。而不發起貪瞋癡等。雖復有眼及好醜色。而無貪欲。亦無瞋恚。所以者何。愛恚等結。皆永斷故。彼於諸聲。求欲聞時。雖復以耳聽於諸聲。而不發起貪瞋癡等。雖復有耳及好醜聲。而無貪欲。亦無瞋恚。所以者何。愛恚等結。皆永斷故。彼於諸香。求欲嗅時。雖復以鼻嗅於諸香。而不發起貪瞋癡等。雖復有鼻及好醜香。而無貪欲。亦無瞋恚。所以者何。愛恚等結。皆永斷故。彼於諸味。求欲嘗時。雖復以舌嘗於諸味。而不發起貪瞋癡等。雖復有舌。及好醜味。而無貪欲。亦無瞋恚。所以者何。愛恚等結。皆永斷故。彼於諸觸。求欲覺時。雖復以身覺於諸觸。而不發起貪瞋癡等。雖復有身及好醜觸。而無貪欲。亦無瞋恚。所以者何。愛恚等結。皆永斷故。彼於諸法。求欲知時。雖復以意知於諸法。而不發起貪瞋癡等。離諸貪欲證得究竟寂滅涅槃。作是思惟。世尊。為彼怖畏諸有阿賴耶者。甯兜_見所繫縛者。令知業果無失壞故。所說正法。現見應時。易見饒益。智者內證一切世間真實對治。謂能除滅憍慢渴愛害阿賴耶。斷諸徑路。證真空性。離諸貪欲。證得究竟寂滅涅槃。如是名為有慧眼者。能正觀察。如是名為由二纏故。令諸天人。一類怯劣。一類勇猛。有慧眼者。能正觀察。爾時世尊。重攝此義。而說頌曰<p class='lg'>　由二纏所纏　　令諸天人眾<br>　一類有怯劣　　一類有勇猛<br>　有慧眼聲聞　　能如實觀察<br>　能除慢厭離　　究竟證涅槃<br>　復如實了知　　佛所說正法<br>　能滅斷常見　　及二愛無餘<br>　有慧眼龍王　　能普雨法雨<br>　滅諸煩惱焰　　令證大清涼　</p><p class='juan'>
本事經卷第三</p>
<p><b>　　<A NAME="n305"></A>挍正後序</b><p>此一卷經宋鄉則同。同有四十三段。丹本唯有十八段耳。多少如是不同文義。始終迥異如何去取。今撿宋鄉本經有四大錯。丹有二事以知其正。何則此卷品名既是二法。則應始終唯說二法。而宋鄉本經四十三段皆是一法。則名義不相當。是一錯也。又宋鄉本卷初二段及第三段前六行文。則是諸本初卷三幅。心義經一段十二行耳。宋鄉於此三重重寫。是二錯也。第三段中一類有情已下。即是諸本初卷七幅。破僧經一段十七行耳。宋鄉於此重重寫之。其乃至於四十一重。是三錯也。其卷末頌云。貪欲瞋恚癡。覆藏及惱忿。不恨嫉與慳。耽嗜慢將害者。即是諸本第二卷九幅結經頌。正云貪恚及愚癡。覆藏惱忿恨。嫉慳與貪嗜。慢害將一切。之小訛變耳。宋鄉於此閑重寫之。是四錯也。故知大錯耳。今此丹本十八段經始從成就二分。終至二果二纏。皆是二法即與品目名義相當。是一正也。又按諸本第四卷中七幅有結頌云。為通達律儀。厭知不淨果。纏覺悟宴坐。愧所作尋求者。則結十二經為一頌。其覺悟已下五經。即是諸本萬四卷卷初五經。其纏經果經已上七經。即是丹本此卷卷末七經耳。則列結相應。是二正也。餘本則非。故今取此丹本為正云<p>雖復有意及好醜法。而無貪欲。亦無瞋恚。所以者何。愛恚等結。皆永斷故。乃至其身。相續住世。未般涅槃。常為天人。瞻仰禮拜。恭敬供養。是名有餘依涅槃界。云何名為無餘依涅槃界。謂諸苾芻。得阿羅漢。諸漏已盡。梵行已立。所作已辦。已捨重擔。已證自義。已盡有結。已正解了。已善解脫。已得遍知。彼於今時。一切所受。無引因故。不復希望。皆永盡滅。畢竟寂靜。究竟清涼。隱沒不現。惟由清淨。無戲論體。如是清淨。無戲論體。不可謂有。不可謂無。不可謂彼亦有亦無。不可謂彼非有非無。惟可說為不可施設究竟涅槃。是名無餘依涅槃界。苾芻當知。如是名為略有二種涅槃之界。爾時世尊。重攝此義。而說頌曰<p class='lg'>　漏盡心解脫　　任持最後身<br>　名有餘涅槃　　諸行猶相續<br>　諸所受皆滅　　寂靜永清涼<br>　名無餘涅槃　　眾戲論皆息<br>　此二涅槃界　　最上無等倫<br>　謂現法當來　　寂靜常安樂　</p><p>吾從世尊。聞如是語。苾芻當知。由二纏故。令諸天人。一類怯劣。一類勇猛。有慧眼者。能正觀察。云何二纏。謂有見纏。無有見纏。云何天人一類怯劣謂有天人。愛有樂有。欣有喜有。為滅有故。說正法時。不能恭敬。攝耳聽受。亦復不能住奉教心。不能隨順。修如實見。惟生怯劣。退轉驚怖。我等爾時當何所有。我等爾時當如何有。如是天人一類怯劣。云何天人一類勇猛。謂有天人。怖有厭有。欣求無有。彼彼苦法。所逼切故。攝受執著。如是如是。諸惡見趣。作是念言。我若斷壞隱沒不現。爾時乃名寂靜微妙。如是天人一類猛盛。云何名為有慧眼者。能正觀察。謂聖聲聞。如實觀察既觀察已。不於如實而生憍慢。不依如實而生憍慢。不因如實而生憍慢。不恃如實而生憍慢。如實見已。便生厭背。既厭背已。便能離欲。既離欲已。便得解脫。得解脫已。便自了知。我生已盡。梵行已立。所作已辦。不受後有。作是思惟。世尊為彼喜樂諸有阿賴耶者。甯停`見所繫縛者。令滅有故。所說正法。微細甚深。難見難悟。寂靜勝妙。非諸尋思所行境界。是諸審諦慧者。所證一切世間。真實對治。謂能除滅憍慢渴愛害阿賴耶。斷諸徑路。證真空性</body></html>
