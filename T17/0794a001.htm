<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n373"></A>No. 794</b><p class='juan'>
佛說時非時經</p>
<p><span class='byline'>　　　　天竺三藏若羅嚴譯</span><br><p>如是我聞。一時佛在王舍城鵲封竹園。是時佛告諸比丘。我當為汝說時與非時。善思念之。諸比丘言。如是世尊。當受教聽。佛告諸比丘。是中何者為時。何者為非時。比丘當知<p>冬分八月十六日至三十日七腳為時。五腳半非時。九月一日至十五日八腳為時。六腳八指為非時。九月十六日至三十日九腳為時。七腳六指為非時。十月一日至十五日十腳為時。八腳三指為非時。十月十六日至三十日十一腳為時。九腳三指為非時。十一月一日至十五日十二腳為時。十腳六指為非時。十一月十六日至三十日十一腳半為時。十腳一指為非時。十二月一日至十五日十一腳為時。九腳四指為非時<p>春分十二月十六日至三十日十腳為時。八腳少一指為非時。正月一日至十五日九腳半為時。七腳少三指為非時。正月十六日至三十日九腳為時。六腳少三指為非時。二月一日至十五日八腳為時。五腳為非時。二月十六日至三十日七腳為時。四腳少三指為非時。三月一日至十五日六腳為時。三腳少四指為非時。三月十六日至三十日五腳為時。三腳少六指為非時。四月一日至十五日四腳為時。二腳少一指為非時<p>夏分四月十六日至三十日三腳為時。二腳少四指為非時。五月一日至十五日二腳為時。少三指為非時。五月十六日至三十日二腳半為時。一腳少為非時。六月一日至十五日四腳為時。二腳少二指為非時。六月十六日至三十日四腳半為時。二腳半為非時。七月一日至十五日五腳為時。三腳少為非時。七月十六日至三十日五腳半為時。三腳少為非時。八月一日至十五日六腳為時。四腳少為非時。八月十六日至三十日六腳半為時。四腳半少為非時<p>如是諸比丘。我已說十二月時與非時。為諸聲聞之所應作。憐愍利益故說。我所應作已竟。汝等當行。若樹下空處。露坐思惟。諸比丘莫為放逸後為悔恨。是我所教誡。佛說經竟。時諸比丘。皆大歡喜。勸助受持<p class='lg'>　因緣輕慢故　　命終墮惡道<br>　因緣修善者　　於此生天上<br>　緣斯修善業　　離惡得解脫<br>　不善觀因緣　　身壞入惡道　</p><p>外國法師若羅嚴。手執胡本。口自宣譯。涼州道人。干填城中寫訖<p>被褐懷玉深智作愚。外如夷人內懷明珠。千億萬劫與道同體佛說時非時經<p class='juan'>
</p>
</body></html>
