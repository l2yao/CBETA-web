<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p class='juan'>
佛說時非時經</p>
<p><span class='byline'>　　　　天竺三藏法師若羅嚴譯</span><br><p>如是我聞。一時佛住王舍城迦蘭陀竹林園精舍。時佛告諸比丘。我當為汝說時非時經。善思念之。諸比丘言。如是世尊。當受教聽。佛告諸比丘。是中何者為時。何者為非時。比丘當知<p>冬初分<p>第一十五日七腳為時。四腳半非時<p>從八月十六日至三十日<p>第二十五日。八腳為時。六腳八指非時<p>從九月一日至十五日<p>第三十五日。九腳為時。七腳六指非時<p>從九月十六日至三十日<p>第四十五日。十腳為時。八腳三指非時<p>從十月一日至十五日<p>第五十五日。十一腳為時。九腳四指非時<p>從十月十六日至三十日<p>第六十五日。十二腳為時。十一腳六指非時<p>從十一月一日至十五日<p>第七十五日。十一腳半為時。十腳三指非時<p>從十一月十六日至三十日<p>第八十五日。十一腳為時。九腳四指非時<p>從十二月一日至十五日<p>春初分<p>第一十五日。十腳為時。八腳少三指非時<p>從十二月十六日至三十日<p>第二十五日。九腳半為時。七腳少三指非時<p>從正月一日至十五日<p>第三十五日。九腳為時。六腳少三指非時<p>從正月十六日至三十日<p>第四十五日。八腳為時。五腳少三指非時<p>從二月一日至十五日<p>第五十五日。七腳為時。三腳少三指非時<p>從二月十六日至三十日<p>第六十五日。六腳為時。三腳少四指非時<p>從三月一日至十五日<p>第七十五日。五腳為時。三腳少三指非時<p>從三月十六日至三十日<p>第八十五日。四腳為時。二腳少一指非時<p>從四月一日至十五日<p>夏初分<p>第一十五日。三腳為時。二腳少四指非時<p>從四月十六日至三十日<p>第二十五日。二腳為時。一腳少五指非時<p>從五月一日至十五日<p>第三十五日。二腳半為時。一腳少三指非時<p>從五月十六日至三十日<p>第四十五日。三腳半為時。二腳少二指非時<p>從六月一日至十五日<p>第五十五日。四腳半為時。二腳半非時<p>從六月十六日至三十日<p>第六十五日。五腳為時。三腳非時<p>從七月一日至十五日<p>第七十五日。五腳半為時。三腳半非時<p>從七月十六日至三十日<p>第八十五日。六腳為時。四腳半非時<p>從八月一日至十五日<p>如是諸比丘。我已說十二月時非時。為諸聲聞之所應行。憐愍利益故說。我所應作已竟。汝等當行。若樹上空處。露坐思惟。諸比丘莫為放逸後致悔恨。是我所教戒。佛說經竟。時諸比丘。皆大歡喜。勸助受持佛說時非時經<p class='juan'>
</p>
<p class='lg'>　因緣輕慢故　　命終墮地獄<br>　因緣修善者　　於此生天上<br>　緣斯修善業　　離惡得解脫<br>　不善欲因緣　　身壞入惡道　</p><p>天竺三藏法師若羅嚴。手執梵本。口自宣譯。涼州道人。于闐城中寫訖<p class='lg'>　披褐懷玉　　深智作愚　　外如夷人<br>　內懷明珠　　千億萬劫　　與道同軀　</p></body></html>
