<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n383"></A>No. 798</b><p class='juan'>
佛說進學經</p>
<p><span class='byline'>　　　　宋居士沮渠京聲譯</span><br><p>聞如是。一時佛遊舍衛祇樹之園須達精舍。大賢眾千二百五十人。佛告諸比丘。有四雅行。智者常遵。丈夫所修。達士琠^。不才愚夫所不好樂。何等為四。孝事父母悅色養足。守仁行慈終始不殺。惠施濟乏未曾吝逆。遭值聖世捐榮履道。是四雅行。智者所遵。丈夫所修。達士所奉。不才愚夫所不好樂。佛時頌曰<p class='lg'>　智者稱孝　　愍命慈活　　放施普給<br>　超俗崇寂　　如是正業　　明士所習<br>　聖見已具　　定至無為　</p><p>佛告比丘。復有二法。若在閑宴。或處大眾。心行莫懈。一者靜寂賢聖默定。二者博學講論邃義。又有二施。飲食美味以安身命。敷散經典開微悅聽。食施安身。法施遷神。一事雖快法施為最。是以比丘。念演妙法宣慧莫癡。既自洗濯并淨塵著。如是道法永度無窮。乃名出家具足覺了。佛說經竟。比丘歡喜。作禮受教佛說進學經<p class='juan'>
</p>
</body></html>
