<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n385"></A>No. 799</b><p class='juan'>
佛說略教誡經</p>
<p><span class='byline'>　　　　大唐三藏義淨奉　制譯</span><br><p>如是我聞。一時佛在室羅伐城。逝多林給孤獨園。與無量苾芻眾俱。爾時佛告諸苾芻。汝等當知。於我法中。有少欲知足活命之事。謂我弟子。剃髮染衣。持缽巡家。乞食自濟。世間愚人之所輕慢。若有淨信。善男子。離俗出家。修行此事。不為王難所逼迫故。不為賊怖負債驚恐不存活故。但為發心。於生老病死憂悲苦惱。生厭離故。欲斷苦蘊。煩惱纏縛。盡其邊際。求解脫故。汝等豈非為此事故。而求出家。時諸苾芻白佛言。世尊。如是如是。為解脫故。而求出家。汝等苾芻。如有一類罪惡苾芻。雖復出家。性多貪染。於五欲境。深生戀著。或起瞋恚。生惡尋思。心琠騅h。不勤策勵。常多妄念。不習定門。攀緣諸境。樂下劣事。不希勝行。終無所獲。此之惡人。猶如何等。汝諸苾芻。聽說譬喻。如野田中。焚死屍木。兩頭俱燒。中間穢污。此木不堪聚落中人及野田人之所受用。我今以此。喻彼一類出家懈怠愚癡之人。棄捨俗間諸快樂事。沙門義利。復不修習。琤秅T種不善思惟。所謂思惟五欲。思惟瞋害。思惟欺誑。此之三種不善思惟。因何而起。當知皆以無明為因。而得生起。身壞命終。墮三惡趣。是故汝等。應勤修習。除斷無明。我是大師。汝是弟子。於我教中。要略之事。今為汝說。由大悲故。由哀愍故。為利益故。為勝樂故。如我所說。汝等應修。若在山林蘭若樹下。或露地。汝可善思不應放逸。勿於後時心生悔恨。如說修行。當得解脫。爾時世尊。說是語已。諸苾芻眾。歡喜奉行佛說略教誡經<p class='juan'>
</p>
</body></html>
