<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n389"></A>No. 801</b><p class='juan'>
佛說無常經(亦名三啟經)</p>
<p><span class='byline'>　　　　大唐三藏法師義靜奉　制譯</span><br><p class='lg'>　稽首歸依無上士　　常起弘誓大悲心<br>　為濟有情生死流　　令得涅槃安隱處<br>　大捨防非忍無倦　　一心方便正慧力<br>　自利利他悉圓滿　　故號調御天人師<br>　稽首歸依妙法藏　　三四二五理圓明<br>　七八能開四諦門　　修者咸到無為岸<br>　法雲法雨潤群生　　能除熱惱蠲眾病<br>　難化之徒使調順　　隨機引導非強力<br>　稽首歸依真聖眾　　八輩上人能離染<br>　金剛智杵破邪山　　永斷無始相纏縛<br>　始從鹿苑至雙林　　隨佛一代弘真教<br>　各稱本緣行化已　　灰身滅智寂無生<br>　稽首總敬三寶尊　　是謂正因能普濟<br>　生死迷愚鎮沈溺　　咸令出離至菩提　</p><p class='lg'>　生者皆歸死　　容顏盡變衰<br>　強力病所侵　　無能免斯者<br>　假使妙高山　　劫盡皆壞散<br>　大海深無底　　亦復皆枯竭<br>　大地及日月　　時至皆歸盡<br>　未曾有一事　　不被無常吞<br>　上至非想處　　下至轉輪王<br>　七寶鎮隨身　　千子常圍遶<br>　如其壽命盡　　須臾不暫停<br>　還漂死海中　　隨緣受眾苦<br>　循環三界內　　猶如汲井輪<br>　亦如蠶作繭　　吐絲還自纏<br>　無上諸世尊　　獨覺聲聞眾<br>　尚捨無常身　　何況於凡夫<br>　父母及妻子　　兄弟并眷屬<br>　目觀生死隔　　云何不愁歎<br>　是故勸諸人　　諦聽真實法<br>　共捨無常處　　當行不死門<br>　佛法如甘露　　除熱得清涼<br>　一心應善聽　　能滅諸煩惱　</p><p>如是我聞。一時薄伽梵。在室羅伐城逝多林給孤獨園。爾時佛告諸苾芻。有三種法。於諸世間。是不可愛。是不光澤。是不可念。是不稱意。何者為三。謂老病死。汝諸苾芻。此老病死。於諸世間。實不可愛。實不光澤。實不可念。實不稱意。若老病死。世間無者。如來應正等覺。不出於世。為諸眾生說所證法及調伏事。是故應知。此老病死。於諸世間。是不可愛。是不光澤。是不可念。是不稱意。由此三事。如來應正等覺。出現於世為諸眾生。說所證法及調伏事。爾時世尊。重說頌曰<p class='lg'>　外事莊彩咸歸壞　　內身衰變亦同然<br>　唯有勝法不滅亡　　諸有智人應善察<br>　此老病死皆共嫌　　形儀醜惡極可厭<br>　少年容貌暫時住　　不久咸悉見枯羸<br>　假使壽命滿百年　　終歸不免無常逼<br>　老病死苦常隨逐　　睇P眾生作無利　</p><p>爾時世尊。說是經已。諸苾芻眾。天龍藥叉揵闥婆阿蘇羅等。皆大歡喜。信受奉行<p class='lg'>　常求諸欲境　　不行於善事<br>　云何保形命　　不見死來侵<br>　命根氣欲盡　　支節悉分離<br>　眾苦與死俱　　此時徒歎恨<br>　兩目俱[<a href='javascript:showpic("../fontimg/044009.gif")'>番*飛</a>]上　　死刀隨業下<br>　意想並慞惶　　無能相救濟<br>　長喘連胸急　　短氣喉中乾<br>　死王催伺命　　親屬徒相守<br>　諸識皆昏昧　　行入險城中<br>　親知咸棄捨　　任彼繩牽去<br>　將至琰魔王　　隨業而受報<br>　勝因生善道　　惡業墮泥犁<br>　明眼無過慧　　黑闇不過癡<br>　病不越怨家　　大怖無過死<br>　有生皆必死　　造罪苦切身<br>　當勤策三業　　畯蚸騢硒<br>　眷屬皆捨去　　財貨任他將<br>　但持自善根　　險道充糧食<br>　譬如路傍樹　　暫息非久停<br>　車馬及妻兒　　不久皆如是<br>　譬如群宿鳥　　夜聚旦隨飛<br>　死去別親知　　乖離亦如是<br>　唯有佛菩提　　是真歸仗處<br>　依經我略說　　智者善應思<br>　天阿蘇羅藥叉等　　來聽法者應至心<br>　擁護佛法使長存　　各各勤行世尊教<br>　諸有聽徒來至此　　或在地上或居空<br>　常於人世起慈心　　晝夜自身依法住<br>　願諸世界常安隱　　無邊福智益群生<br>　所有罪業並消除　　遠離眾苦歸圓寂<br>　琤峓棜辣蹓體　　常持定服以資身<br>　菩提妙華遍莊嚴　　隨所住處常安樂　</p>佛說無常經<p class='juan'>
</p>
<p>若苾芻苾芻尼。若鄔波索迦鄔波斯迦。若見有人將欲命終。身心苦痛。應起慈心。拔濟饒益。教使香湯澡浴清淨。著新淨衣。安詳而坐。正念思惟。若病之人。自無力者。餘人扶坐。又不能坐。但令病者。右脅著地。合掌至心。面向西方。當病者前。取一淨處。唯用牛糞香泥塗地。隨心大小。方角為壇。以華布地。燒眾名香。四角燃證。於其壇內。懸一綵像。令彼病人。心心相續。觀其相好。了了分明。使發菩提心。復為廣說三界難居。三塗苦難。非所生處。唯佛菩提。是真歸仗。以歸依故。必生十方諸佛剎土。與菩薩居。受微妙樂。問病者言。汝今樂生何佛土也。病者答言。我意樂生某佛世界。時說法人。當隨病者<span class='corr'>心</span>之所欲。而為宣說佛土因緣十六觀等。猶如西方無量壽國。一一具說。令病者心樂生佛土。為說法已。復教諦觀。隨何方國。佛身相好。觀相好已。復教請佛及諸菩薩。而作是言。稽首如來應正等覺。并諸菩薩摩訶薩。願哀愍我。拔濟饒益。我今奉請為滅眾罪。復將弟子。隨佛菩薩。生佛國土。第二第三。亦如是說。既教請已。復令病人稱彼佛名。十念成就。與受三歸。廣大懺悔懺悔畢已。復為病人。受菩薩戒。若病人困不能言者。餘人代受。及懺悔等。除不至心。然亦罪滅。得菩薩戒。既受戒已。扶彼病人。北首而臥。面向西方。開目閉目。諦想於佛三十二相八十隨形好。乃至十方諸佛亦復如是。又為其說四諦因果十二因緣。無明老死。苦空等觀。若臨命終。看病餘人。但為稱佛。聲聲莫絕。然稱佛名。隨病者心稱其名號。勿稱餘佛。恐病者心而生疑惑。然彼病人命漸欲終。即見化佛及菩薩眾。持妙香花。來迎行者。行者見時。便生歡喜。身不苦痛。心不散亂。正見心生。如入禪定。尋即命終。必不退墮地獄傍生餓鬼之苦。乘前教法。猶如壯士屈伸臂頃。即生佛前。若在家鄔波索迦鄔波斯迦等。若命終後。當取亡者新好衣服及以隨身受用之物。可分三分。為其亡者。將施佛陀達磨僧伽。由斯亡者業障轉盡。獲勝功德福利之益。不應與其死屍著好衣等將以送之。何以故。無利益故。若出家苾芻苾芻尼。及求寂等。所有衣物。及非衣物。如諸律教。餘同白衣。若送亡人。至其殯所。可安下風置令側臥。右脅著地。面向日光。於其上風。當敷高坐。種種莊嚴。請一苾芻。能讀經者。昇於法座。為其亡者。讀無常經。孝子止哀。勿復啼哭。及以餘人。皆悉至心。為彼亡者。燒香散花。供養高座。微妙經典。及散苾芻。然後安坐。合掌恭敬。一心聽經。苾芻徐徐應為遍讀。若聞經者。各各自觀<span class='corr'>己</span>身無常。不久磨滅。念離世間。入三摩地。讀此經已。復更散花。燒香供養。又請苾芻。隨誦何咒。咒無蟲水滿三七遍灑亡者上。復更咒淨黃土滿三七遍散亡者身。然後隨意。或安窣堵波中。或以火焚。或屍陀林乃至土下以此功德因緣力故。令彼亡人。百千萬億俱胝那庾多劫。十惡四重五無間業。謗大乘經。一切業報等障。一時消滅。於諸佛前。獲大功德。起智斷惑。得六神通及三明智。進入初地。遊歷十方。供養諸佛。聽受正法。漸漸修集無邊福慧。畢當證得無上菩提。轉正法輪度無央眾。趣大圓寂成最正覺<p>臨終方訣</body></html>
