<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><b>　　<A NAME="n395"></A>No. 804</b><p class='juan'>
佛說解憂經</p>
<p><span class='byline'>　　　　西天譯經三藏朝散大夫鴻臚卿傳教大師臣法天奉　詔譯</span><br><p class='lg'>　稽首歸依正等覺　　能度無邊大苦海<br>　琤H甘露潤群生　　令得涅槃我頂禮<br>　稽首歸依正法藏　　能止無邊苦惱因<br>　顯示過失利眾生　　令獲寂靜我頂禮<br>　稽首歸依大苾芻　　能與世間為福聚<br>　發行勤修安樂因　　善斷輪迴我頂禮　</p><p class='lg'>　愛別離最苦　　憂火鎮燒然<br>　若欲自安心　　端居作觀想<br>　譬如群鳥獸　　暫聚各分飛<br>　生死人亦然　　云何懷憂苦<br>　只自一有死　　眾人皆長生<br>　別離痛不任　　親姻須啼泣<br>　三界大輪迴　　無有免斯者<br>　平等受無常　　云何懷憂苦<br>　若人生貪愛　　孰知貪火燒<br>　如彼犛牛身　　愛尾遭人殺<br>　世人多迷醉　　欲逃嶮惡道<br>　設盡方便心　　不能免離苦<br>　如彼野獐鹿　　常被師子逐<br>　究竟不能逃　　云何懷憂苦<br>　大地及天上　　三界與四生<br>　未曾得見聞　　不受無常者<br>　亦如山野火　　焚燒草木時<br>　不擇花果林　　俱時成灰燼<br>　愚癡諸眾生　　顛倒生妄想<br>　身繫無常繩　　無人能可解<br>　色界梵世中　　禪味為安樂<br>　亦如樹臨河　　不久風水壞<br>　百億轉輪王　　千萬天帝釋<br>　念念即無常　　如風吹燈焰<br>　過去大神仙　　五通心自在<br>　往復騰空行　　猶被無常取<br>　金剛堅固身　　尚自示寂滅<br>　凡識如芭蕉　　云何欲久住<br>　大地妙高山　　及以四大海<br>　劫壞亦歸空　　何況眾生趣<br>　龍居深海堙@　眷屬常圍繞<br>　金翅鳥能食　　別離苦亦爾<br>　或人往他界　　欲避於無常<br>　如入磨竭魚　　口中求安隱<br>　如是欲色界　　及彼非非想<br>　未有於一物　　不被無常吞<br>　唯有正等覺　　是真依仗處<br>　信受汝諦聽　　能解諸憂惱　</p><p>如是我聞。一時佛在舍衛國祇樹給孤獨園。爾時世尊告苾芻言。眾生無數。輪迴無邊。如蟻循環。無有窮盡。眾生貪愛無明障閉。如陷泥中。而不能出。過去有情。輪迴往復。數不能知。苾芻。所有大地之土。都聚一處。和為泥丸。大小如豆數彼眾生。無始劫來所生父母子孫。每一人下一泥丸如是泥丸下盡。父母子孫數不能盡。苾芻。如是無邊輪迴眾生。貪愛無明。顛倒陷愛欲泥中。生死輪迴。不知其數。是知令汝學斷輪迴。佛言。苾芻。如是補特伽羅。輪迴眾生。以骨作聚。如妙高山。不壞不爛。如是無學聲聞。證四聖諦。了知此苦真實為苦。苦滅證苦聖諦。彼補特伽羅。見此屍骨不知是苦。亦不能滅三界煩惱。若滅三界煩惱。證須陀洹不空法。決定得菩提。由於七生天人之中。作斷輪迴。除滅煩惱。七生滿已。聖諦現前。正見智慧。滅盡餘惑。到涅槃寂靜。彼補特伽羅。方得解脫輪迴之苦<p>佛言。苾芻。如人眷屬。互相愛樂。以貪愛故。廣造諸業。生死輪迴。譬如野象陷泥坑中。無有出期。又彼眷屬。如琲e沙。父母養育。皆如親子。至後世中。隨其報應。各各不同。或為僕從。或為冤家。互相瞋恨。欺辱打罵。或為傍類。互相食噉。或被殺害。如是種種。諸趣輪迴。如七仙眾。或聚或散。亦如天雨生其水漚。或生或滅。如是眾生。愚癡大力。迷惑顛倒。不了輪迴。於其眷屬。妄生樂想。造種種業。未有須臾得清淨住。又彼有情。無始輪迴。入地獄中。所飲銅汁。過大海水。如彼豬狗。食不淨物如妙高山。又彼有情。生死別離。愛戀泣淚。亦如海水。又彼有情。更相殺害。積聚彼頭。過梵天界。虫食膿血。亦如海水。又餓鬼趣。以宿慳貪。受飢渴苦。如遇飲食即成煙焰。鬼報滿已。設生人中。貧窮飢困。種種苦惱。說不能盡。又彼有情。以修福善。生忉利天等境界殊勝。琩快樂。貪愛熾盛。如火燒乾草。報壽盡時。即墮惡趣。譬如飛禽折其兩翼。剎那落地受種種苦。是故汝等。學斷輪迴。速求解脫<p>佛言。苾芻。譬如江河大地日月星辰須彌盧山及諸聚落世界。未壞而得久住。常在世間。今此經典。亦復如是。世界未壞。法亦久住。於意云何。為與一切有情止息輪迴故。苾芻聞已。信受奉行佛說解憂經<p class='juan'>
</p>
</body></html>
