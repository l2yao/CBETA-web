<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n399"></A>No. 806</b><p class='juan'>
佛說枯樹經一卷</p>
<p>僧伽尼城北。迦葉佛時偷婆。陷在下方金剛際。佛從天上為母說法。還於此城下。阿難問佛。佛從天下以何為幟。佛言。今當現證。即申手下方。執迦葉佛偷婆出。此偷婆以雜色玉石作偷婆。名僧伽尸。迦葉佛父。名說立婆留言慈造。高三百肘方三里半。本真七寶合。故有七種色。現城即以此偷婆為稱也。迦葉阿難等。所以於此地集經者。有二事不得涅槃處出。一者不在人中。二者天人四輩來者。皆當悲感心亂。不靖聽故也。集訖。諸王於其處。造僧伽藍名諸王寺。在偷婆北。後群茶王。慊偷婆當城門。王欲壞之。敕城內嚴銚[<a href='javascript:showpic("../fontimg/040641.gif")'>金*斫</a>]明。當除之。夜半偷婆便移。從城上過音聲振國。去城南二十里。在林樹間止。所勸王破寺臣者。即誅五族。王睹變知。改為清信士。自移來可四十年許。諸王寺朽壞。後有橫王出更修飾之。今日現在佛說枯樹經<p class='juan'>
</p>
</body></html>
