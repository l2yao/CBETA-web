<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T17 </TITLE>
</head>
<BODY>

<p><p></li><p><b>　　<A NAME="n422"></A>No. 816 [No. 815]</b><p class='juan'>
佛說道神足無極變化經卷第一</p>
<p><span class='byline'>　　　　西晉安息三藏安法欽譯</span><br><p>聞如是。一時佛遊於忉利天上。在巴質樹下紺琉璃石。佛坐其上為母說法盡夏三月。與大比丘僧眾俱。比丘八千皆得羅漢。諸垢已盡神足備具能在所作。為菩薩七萬二千人。神通已達皆得陀鄰尼。悉知一切人心之所行所欲。自在遍至諸無央數佛剎。時佛與無央數之眾眷屬圍遶而為說法。爾時諸天眾中。有二天子。一名曰月天子。二名曰月星天子。在眾會中坐。於是月天子從座起。更整衣服前下右膝。叉手長跪白佛言。願欲說者今欲所問。佛言。恣所欲問。於是月天子踊躍。即說偈問佛言<p class='lg'>　為一切大悲　　純厚而得利<br>　立之得至道　　甚淨施甘露<br>　既已得自安　　滅除諸垢穢<br>　復能安一切　　是故願欲問<br>　於無數劫中　　所行甚勤苦<br>　悉捨諸所有　　布施無厭足<br>　為一切等心　　等憂於眾人<br>　今願用是故　　欲問人中尊<br>　其有見佛身　　眾好自莊嚴<br>　皆發踊躍意　　所得因福田<br>　廣長無邊際　　無量過大海<br>　是故今欲問　　其德無過者<br>　亦無有異意　　復無有異心<br>　三界將中雄　　了知一切念<br>　其身所當行　　未曾隨他人<br>　是故今欲問　　於世之大智<br>　若有德無德　　歎譽及毀謗<br>　有名若無名　　若苦及與樂<br>　皆知世八事　　分別而具了<br>　是故願欲問　　已離於諸畏<br>　復護一切人　　自身守無異<br>　於是無增減　　三界皆悉爾<br>　有慈於他人　　不疑無瞋恨<br>　是故願欲問　　持行譬如地<br>　布施與持戒　　其心甚清淨<br>　寧自沒身命　　終不犯於戒<br>　如身口所行　　意亦復如是<br>　是故願欲問　　過度於世者<br>　忍辱調其意　　堅立而自損<br>　是皆智所造　　悉見勤苦處<br>　諸好惡瞋恚　　一切皆能忍<br>　是故願欲問　　所為皆辦訖<br>　精進力甚強　　超越於諸議<br>　為世作勤苦　　未曾自為身<br>　晝夜常仍求　　如駃流入海<br>　是故願欲問　　其德知與天<br>　於是諸欲事　　三界不復為<br>　一切諸恩愛　　皆悉能降伏<br>　禪旬皆已具　　神足亦復然<br>　是故願欲問　　人中之猛雄<br>　於是大智慧　　已度無所樂<br>　劫劫諸惡事　　皆悉為捨離<br>　若在於空閑　　自在知諸法<br>　是故願欲問　　別於俗而作<br>　神足功德智　　滅諸不可行<br>　從是到他剎　　不譽慈心想<br>　供養於諸佛　　於佛亦無想<br>　是故願欲問　　愛世人示現<br>　是時魔皆來　　悉共大聚會<br>　即以道法力　　眾魔皆自壞<br>　於是降魔已　　自致道乃成<br>　是故願欲問　　其功為最勝<br>　一切住於地　　金座地踊出<br>　即時逮覺道　　佛智不可量<br>　便起到他處　　皆悉解諸議<br>　是故願欲問　　人中之最上<br>　一切智功德　　為尊中復尊<br>　已得如佛意　　如法說經行<br>　合會為已度　　導師為一切<br>　以故問其議　　三界皆蒙恩　</p><p>於是月天子說偈讚佛已。白佛言。世尊。云何菩薩摩訶薩逮大神通智之持得最度無極。云何菩薩得不可思議善權方便。得知他人心之所議。云何菩薩得知一切法。為一行為一味為一入為一教說云何得智自恣為他人說。云何菩薩得甚深戒。不有放逸行。自致無上正真道而不離佛。所問如是。世尊。願為解說之<p>佛告月天子。善哉善哉。天子。欲習如來業。欲被大僧那僧涅。欲入大戰中作大導師。欲度一切。欲作大船。欲轉大法輪。欲作大布施。欲作大法身。欲作大法雨。欲然大法火。欲擊大法鼓。欲舉大法幡。欲說大法界。欲放大法聲。欲治大法英。欲現大法智。欲斷邪見祀祠。欲建立滿大祠。乃欲作如是狀貌不可計數事。乃為一切故。持是議以問如來。佛語天子。諦聽諦聽善思念之。吾當為汝說之。菩薩摩訶薩得大智至甚深微戒。自致無上正真之道成最正覺。如是天子。聽佛世尊所說。於是月天子。與諸大眾叉手受教而聽。佛語天子。菩薩有四事法。逮得第一差別大通之持。何等為四。一者得知一切法狀貌無所增減。二者求索一切法。三者一切法無有盡。得定安隱得學之證。四者不見一切諸法離於法性者。不於餘法界有所悕望而想視。是為四事。云何天子知法之狀貌。知過去亦空當來亦空。今現在亦空。諸所有亦皆空如空。如是天子。長坐三昧索空各不知處。是名為悉了知。如是天子。知是處名為分別曉了。曉了諸決便持轉相教授。是處知處造立處分別處。如是處。解議處展轉相傳是名曰功德。如是天子。云何得一切法。法亦不想我我亦不想法。法起則起法住則住。天子。一切法如是。是我所非我所悉已無。菩薩如是者為轉前。為轉前者便不復樂起滅處。所以者何。諸所有無所有故。於無所有於餘法而思惟。雖思惟不於餘法有所學。亦不有所說亦不有所住。雖於餘法作大明。於法亦不為亦不學。如是天子。云何菩薩得知諸法等如虛空心。天子。造作三界。如是天子。心無有形。亦不可見無住止處。亦不可知如幻。是心心法。求心亦不可得。如是心心法。求心了不可得。是心復不可知。如是心一切法。亦不可得復不可得。持法了無所有視諸所有審如化如影。如是知一切法已為過。已過者一切諸不學而自知。如是知諸法等如虛空。如是天子。如虛空不可見。亦無有生亦無有長者。知一切諸法亦復如是。如是虛空亦如。虛空寂而淨。如是諸法亦寂而清淨。如是天子。云何菩薩得知一切諸法法性。如是天子。菩薩作是學。諸法亦不見。亦不可得。眼亦不見耳。耳亦不知耳。耳亦不見眼。眼亦不知眼。鼻亦不見舌。舌亦不知舌。舌亦不見鼻。鼻亦不知鼻。鼻亦不見身。身亦不知身。身亦不見意。意亦不知意。一切諸法若行若住。法當云何而等知法性為在所。如是眼見知分別於法。不言是不是亦不隨。以是故得知常住處。亦不於法作衰。所以者何。外亦不入內亦不受。於衰不衰當作如是知如是見。亦不於法有所生有所住。如是住為悉見。如是天子。是為法性。如是法性亦不起亦不滅。於是處無所有。然復現諸法。以住無所生無所起。是止處如是審諦。如當眼所見智亦爾。亦不於法性亦無所脫。而興隆而住止。彼諸法法性以畢足。如是天子。是為四事法。菩薩得大神通智之持得最度無極。如是天子。云何為神通。云何為智。天子。神通者。於一切諸法要義悉知。彼一一之智皆悉了。是故天子。名為神通。於一切諸法而自知我我名。天子。我者而不佷是為法黠。如是天子。菩薩用是故疾得大神通之持。智於所願而無厭。所以者何。欲滿所願故。如是智。天子。過於人眼逮得天眼淨。悉見十方不可計無央數億千萬諸佛剎中。於諸剎中見諸佛世尊及諸弟子眾。持天耳悉聞諸佛世尊所說法皆悉聞知。諸佛剎土中一切人民學不學上中下事皆悉了知。能持神足遍遊到諸佛剎。悉知前世無央數劫中所更。索知一切人意中所念。所從來生本末皆悉逮知。持是智以自證。便能為一切說法。如是智。天子。菩薩摩訶薩逮得一切智。佛所作者皆得住。疾逮得諸佛法。成無上正真之道最正覺。佛爾時便說偈言<p class='lg'>　於是大神通　　悉為已滿足<br>　善權之所施　　見則功德相<br>　如是皆從一　　悉了知諸法<br>　甚深淨戒德　　亦皆由是致<br>　以如是之故　　皆悉知諸法<br>　終不於是行　　念有踰過者<br>　一切無所有　　其法亦如是<br>　譬之如虛空　　法義無差特<br>　於是審諦法　　爾乃得見法<br>　不疑於法界　　用是曉了知<br>　不以服法故　　而悉具足知<br>　分別而曉了　　自致得神通<br>　其諸過去法　　皆悉為虛空<br>　諸有當來法　　亦復無所有<br>　今諸現在法　　亦等悉如空<br>　如是所見者　　一切皆同等<br>　是三世諸法　　皆悉如虛空<br>　亦非是我所　　亦不非是我<br>　以自知一生　　一切亦復爾<br>　如是諸所見　　便為得轉信<br>　於彼如是知　　功德不復同<br>　為一切說法　　亦不想於法<br>　亦無有恚恨　　不言是與非<br>　亦不有所疑　　亦復無所覺<br>　其已如是者　　便為立諸法<br>　於是諸所習　　為皆無有餘<br>　於是無餘法　　諸法皆悉爾<br>　亦不於異法　　而復有所見<br>　如是亦不生　　亦不為復有<br>　於是無所入　　亦復無所得<br>　便為逮得德　　為一切說法<br>　普演於法義　　於道無所念<br>　其心於三界　　為已甚佳快<br>　心已如是者　　為都不可見<br>　無色若如影　　其像亦如是<br>　於法有所求　　其心為已止<br>　若有於是法　　欲求索其心<br>　法亦不見心　　心亦不見法<br>　其於如是心　　心而復求心<br>　心已如是者　　悉已見諸習<br>　諸法亦如是　　無能黠法者<br>　諸所有思想　　不能作妨礙<br>　一切未成法　　我當悉辦之<br>　其法如虛空　　常住無增減<br>　譬若如虛空　　所生無所有<br>　其已如是者　　為見一切法<br>　亦不於虛空　　而有所作為<br>　如是名為好　　諸法亦如是<br>　眼亦不見耳　　耳亦不見眼<br>　舌亦不見鼻　　鼻亦不見舌<br>　身亦不見意　　意亦不見身<br>　各各在其處　　處處不相見<br>　若從他人聞　　或自從己知<br>　如是而悉能　　為人說法界<br>　法界如是者　　乃為悉平等<br>　六衰不知我　　我亦不知衰<br>　如是皆悉知　　所學諸法事<br>　學已如是者　　其慧無有量<br>　為悉見十方　　無數億千佛<br>　乃與弟子眾　　尊說法悉聞<br>　其有於是法　　廣普為人說<br>　於是無量慧　　為已甚清淨<br>　善說戒之德　　而具足得聞<br>　曉了於諸議　　分別為皆滿<br>　皆悉知一切　　其心之所念<br>　便以神足力　　遊於億剎土<br>　巨億千萬劫　　無數矞鋮F<br>　前世之所行　　皆悉見了知<br>　而便於是行　　為已逮五通<br>　便因是前近　　安隱無上覺<br>　佛之所住者　　皆為已得住<br>　其未逮道者　　當道求其議<br>　於是視諸法　　皆空無所見<br>　便發踊躍意　　歡喜無過者<br>　一切諸魔眾　　無能動其毛<br>　疾逮得正覺　　無上之最尊　</p><p>天子。復有四事法。菩薩摩訶薩逮得不可思議善權方便之功德。何等為四。一者逮前世智慧功德。二者其有無所依者。寒凍者苦者。苦痛者愁憂者。若見是輩眾苦毒者。便發意踊躍欲救之。皆教令求佛道。三者以諸法持佛意繫於一切。持前世久遠功德福祐勸助。復持一切過去諸佛福祐功德勸助。皆令解脫憂苦放赦去離。都持是功德奉上諸勤苦厄難者。四者未曾發意不滿一切願。亦未曾發意漏脫。使人不至道。亦未曾令一切不至道。如我心欲至道道亦迎我心。如是智便迎於心。心便逮道智持漚和拘舍羅。於功德而增益不於法界有所壞。於所可思議法所學無有厭足。於諸功德亦不厭足。如是作諸功德倍復無厭足。不於心法有所亡。心於功德亦無所亡。常奉行於布施心清淨無所悕望。常奉持禁戒而不缺減。於忍辱力而不動轉。加於精進而不懈怠。於禪三昧而不亂。於智慧而不愚。常供養於一切而無所貪。以慈報恩而無所憂。思惟所生逮無所生。憂其所說法憂欲令皆度脫。天子。菩薩行如是。其有知小福者以漚和拘舍羅所作無央數不可量。如是天子。菩薩於是一切法。逮得不可計智。於諸法無所不知無所不了。何以故。天子。一切法空無想不願。如是空不可計。心逮得不可計。作小功德。持漚和拘舍羅所作無央數不可量。何以故。如是道不可量心亦如是。如是行不可量。無邊際不可量法。隨無邊際不可量法。如是諸佛世尊道法。亦復無邊際不可量。復次天子。菩薩以漚和拘舍羅。於一切行皆悉過上。過上已隨一切人所喜樂。布施者。所求者。說法者。以法而度脫之。復次天子。菩薩已如是者。逮得無央數不可計所行法。則於布施持戒忍辱精進一心智慧皆悉具足。於勤苦人無有輕易之心。於戒無缺減以戒有所長益為一切人忍辱。若罵詈輕易者皆悉忍之。於精進合會諸善德。於禪逮得諸定於智慧無所罣礙。復次天子。菩薩以漚和拘舍羅。於弟子而現行。隨其法教化之。自於內無所悕望。於辟支佛而現行。以其法教化之。於其內無所悕望。如是天子。菩薩以是四事法。得不可思議善權慧。佛爾時說偈言<p class='lg'>　其苦凡有二　　謂我及他人<br>　自滅於我苦　　并復能滅彼<br>　憂念一切人　　令心了道事<br>　於法心亦爾　　皆使解一議<br>　用福一切人　　三世勤苦行<br>　諸佛所行福　　一切皆勸助<br>　以是功德福　　奉上施一切<br>　於諸心所願　　疾逮得佛慧<br>　令一切發意　　皆學正真道<br>　心不於餘道　　而復有所求<br>　心不悕望道　　視亦不可見<br>　道相心如是　　心相亦俱然<br>　法等如是等　　於我亦無我<br>　自知見功德　　增益淨功德<br>　於身無所增　　法界難思議<br>　常住於道處　　是乃為求佛<br>　其心未曾念　　豪尊以自益<br>　心琣s於道　　精進而不懈<br>　布施而無厭　　常堅護於戒<br>　忍辱亦如是　　不造立人根<br>　日日行精進　　常自念身空<br>　於禪而寂靜　　慧能度一切<br>　養育於一切　　所作如蓮花<br>　施與持清淨　　不望於他人<br>　常願求佛慧　　諸法具了知<br>　曉習一切法　　其慧難思議<br>　為一切說法　　而無有諸礙<br>　若有應此行　　是則為菩薩<br>　皆悉解了空　　施少報無量<br>　不想有與無　　心未曾放恣<br>　悉知一切行　　如所願度脫<br>　布施隨所欲　　說法種隆化<br>　既施而無悔　　於戒不虧缺<br>　忍辱及精進　　禪慧不自大<br>　布施與持戒　　忍辱及精進<br>　於禪定三昧　　慧施而降調<br>　其於聲聞行　　及與辟支佛<br>　隨所樂度脫　　於內而不隨<br>　堅住於是法　　菩薩無所著<br>　權慧難思議　　疾逮降一切　</p><p>復次天子。菩薩有四事法。一切法為一味為一入為一說。其智皆解達於眾議。何等為四。如是天子。菩薩於法界得一切智功德。而無所破壞。信一切諸法皆空。亦不於法界言是我作非我作。何以故。是我作亦非。不是我作皆非。所以者何。壞諸不可習便逮得皆知一切法智。天子。是為四事法。菩薩得知一切法為一味為一入為一說。如是智為悉解達眾智議。如是知如是視。若於俗若於道。便以慈轉法教。若有行者行之。若有恩者恩之。若有住立者立之。便以法住立之。以法大悲而轉之。不於眾法言念是尊者是為卑。亦不於入法亦不於行法。亦不於若干法而有所見。習知凡人法便復行凡人法。於凡人法亦無所舉亦無所下。於是一事壞習法亦爾。便廣說一切法。於諸法界不見有所壞。何以故。為得一忍為忍於空。於忍空而不疑。如一入諸法入亦爾。如無所生入。天子。如是菩薩為親近佛世尊無上正真之道。亦不想念近佛不近佛。何以故。亦不見壞一事。所以者何。亦不見一切人異。亦不見道異。亦不見一切人。亦復不見於道。佛爾時說偈言<p class='lg'>　不於法界言是非　　不於法界無所壞<br>　法界如是一切如　　若不思惟不了義<br>　已信於法一切空　　六衰久長與空會<br>　一切法寂得自在　　若一處空餘皆爾<br>　於法無見無能視　　亦復無我不可獲<br>　若我學得如是者　　如為審諦曉道意<br>　行應寂靜逮空藏　　止與相隨諸法處<br>　皆知諸法為寂然　　於是寂淨無不可<br>　世最世間法皆知　　於是不疑不轉還<br>　不斷於願願來願　　聞法常念不懈慢<br>　於無央數不可計　　其身所作不自見<br>　展轉五道不見法　　凡人羅漢乃能知<br>　凡人所習常念說　　如是之事羅漢法<br>　亦復不舉亦不下　　寂靜不受爾乃知<br>　一切法數皆悉知　　不於法界有所壞<br>　忍辱虛空等無異　　諸法虛空皆如是<br>　忍辱如空無所念　　一切諸法入一智<br>　如無從生不生習　　如是所行道不難<br>　如是親近無量道　　於是心念無懈倦<br>　若我他人法如是　　所求無得則覺道　</p><p>天子。菩薩復有四事法。於甚深戒行不放逸。何等為四。如是天子。菩薩自思惟。何等名為戒。如是自視身所行。皆知身所行善口所言善心所念善。是名曰為戒。云何身所行口所言心所念。不犯身事。不殺不盜不婬。是名為身行善。云何口所言善。不惡口不兩舌不妄言不綺語。是為口所言善。云何意所念善。不嫉不恚不邪見。是名為意所念善。如是為自視悉見。用是故。皆具得如身口意所行。不作是事無有能普說其德者。亦不青黃赤白紅不離色。亦不眼識而可識。如是亦不意識分別而可識。何以故。於是不生無所生。於起無所起。如是不生無所生不起無所起。於是便逮得無能說普演之德。是時心安住而不搖。如是不相逢無能普演。如是無有能普演說。亦不自言我能作是說作是行者。心亦不可見。如是說心。戒亦復不可見跡。如是天子。菩薩逮得甚深戒之德<p>復次天子。菩薩逮知離所見身功德。知於所見無所起。若戒若惡戒等無所作。復次天子。菩薩逮得住入甚深法要。作如是祠。諸所學事深遠之行皆悉行。於一切諸乘行皆悉行。是名曰為戒。如是行為不自欺亦不欺他人。如是者名曰甚深戒。復次天子。菩薩得不犯戒不虧戒不亡戒。云何菩薩不犯於戒不虧於戒不亡於戒。天子。能自護者便能護於戒。天子。自知者便能知戒不輕易於戒。於所學無所缺。於戒而不亡。用是故不亡於戒。一切他人法皆悉知。何所是他人。我為在何所。亦不佷他人亦爾。天子。用是故能度脫一切人。天子。是為四法菩薩得甚深戒而不放逸。佛爾時便說偈言<p class='lg'>　身口意所行　　法潔淨復淨<br>　其行勝珍寶　　是戒應菩薩<br>　是十無過上　　黠持護菩薩<br>　身口意不虧　　是戒為最黠<br>　不作亦不生　　於生而無生<br>　無種無處住　　無智云何得<br>　不會不作戒　　眼視不可見<br>　亦非耳鼻口　　非身意所識<br>　不造六情根　　所住亦無處<br>　是戒甚清淨　　戒亦無所住<br>　守戒不放逸　　於戒無我想<br>　護戒無戒想　　以是得深戒<br>　於是見身行　　離於諸所見<br>　不隨望見處　　於戒無想念<br>　如律入深法　　諸行皆辦畢<br>　滅有便能護　　於戒無異想<br>　有我便有戒　　無我亦無戒<br>　是說為恐畏　　知我則有戒<br>　空寂戒無念　　寂靜戒無著<br>　空寂戒無時　　寂戒不思惟<br>　不虧戒無上　　於戒不貢高<br>　戒亦無我想　　是則甚深戒<br>　於戒甚勇悍　　不為不善哉<br>　一戒具眾行　　一切法叵得<br>　戒有想為癡　　無戒言守戒<br>　是為滅戒果　　不脫於五道<br>　遠離諸所見　　我所皆不見<br>　戒亦無所見　　不畏於五道<br>　視不見為見　　不增不善戒<br>　於我而無病　　習戒皆悉見　</p><p class='juan'>
佛說道神足無極變化經卷第一</p>
</body></html>
