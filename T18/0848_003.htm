<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
大毘盧遮那成佛神變加持經卷第三</p>
<p><span class='byline'>　　　　大唐天竺三藏善無畏共沙門一行譯</span><br><p><b>　　<A NAME="n10"></A>世間成就品第五</b><p>爾時世尊復告執金剛祕密主而說偈言<p class='lg'>　如真言教法　　成就於彼果<br>　當字字相應　　句句亦如是<br>　作心想念誦　　善住一洛叉<br>　初字菩提心　　第二名為聲<br>　句想為本尊　　而於自處作<br>　第二句當知　　即諸佛勝句<br>　行者觀住彼　　極圓淨月輪<br>　於中諦誠想　　諸字如次第<br>　中置字句等　　而想淨其命<br>　命者所謂風　　念隨出入息<br>　彼等淨除已　　作先持誦法<br>　善住真言者　　次一月念誦<br>　行者前方便　　一一句通達<br>　諸佛大名稱　　說此先受持<br>　次當隨所有　　奉塗香花等<br>　為成正覺故　　迴向自菩提<br>　如是於兩月　　真言當無畏<br>　次滿此月已　　行者入持誦<br>　山峰或牛欄　　及諸河潬等<br>　四衢道一室　　神室大天室<br>　彼漫茶羅處　　悉如金剛宮<br>　是處而結護　　行者作成就<br>　即以中夜分　　或於日出時<br>　智者應當知　　有如是相現<br>　[<a href='javascript:showpic("../fontimg/020011.gif")'>合*牛</a>]聲或鼓音　　若復地震動<br>　及聞虛空中　　有悅意言辭<br>　應知如是相　　悉地總如意<br>　諸佛兩足尊　　宣說於彼果<br>　住是真言行　　必定當成佛<br>　應一切種類　　常念持真言<br>　古佛大仙說　　故應當憶念　</p><p><b>　　<A NAME="n11"></A>悉地出現品第六</b><p>爾時世尊。復觀諸大眾會。為欲滿足一切願故。復說三世無量門決定智圓滿法句<p class='lg'>　虛空無垢無自性　　能授種種諸巧智<br>　由本自性常空故　　緣起甚深難可見<br>　於長畬仵穖荈i　　隨念施與無上果<br>　譬如一切趣宮室　　雖依虛空無著行<br>　此清淨法亦如是　　三有無餘清淨生<br>　昔勝生嚴修此故　　得有一切如來行<br>　非他句有難可得　　作世遍明如世尊<br>　說極清淨修行法　　深廣無盡離分別　</p><p>爾時毘盧遮那世尊說是偈已。觀察金剛手等諸大眾會。告執金剛言。善男子各各當現法界神力悉地流出句。若諸眾生見如是法。歡喜踊躍得安樂住。如是說已諸執金剛。為毘盧遮那世尊。作禮。如是法主依所教敕復請佛言。惟願世尊哀愍我等。示現悉地流出句何以故。於尊者薄伽梵前。而自宣示所通達法。非是所宜。善哉世尊。惟願利益安樂未來眾生故。時薄伽梵毘盧遮那。告一切諸執金剛言。善哉善哉善男子。如來所說法毘柰耶稱讚一法所謂有羞。若有羞善男子善女人。見如是法。速生二事。謂不作所不應作。眾所稱讚。復有二事。謂所未至令至。得與佛菩薩同處。復有二事。謂住尸羅。生於人天。善哉諦聽善思念之。我當宣說真言成就流出相應句。諸流出相應句。真言門修菩提諸菩薩。速於是中。當得真言悉地。若行者見漫茶羅。尊所印可。成就真語。發菩提心。深信慈悲。無有慳吝。住於調伏。能善分別從緣所生。受持禁戒。善住眾學。具巧方便。勇健。知時非時。好行惠捨。心無怖畏。勤修真言行法。通達真言實義。常樂坐禪。樂作成就。祕密主譬如欲界。有自在悅滿意明。乃至一切欲處天子。於此迷醉。出眾妙雜類戲笑。及現種種雜類受用遍受用。授與自所變化他化自在天等。而亦自受用之。又善男子如摩醯首羅天。有勝意生明。能作三千大千世界眾生利益。化一切受用遍受用。授與淨居諸天。亦復自受用之。又如幻術真言能現種種園林人物。如阿修羅真言。現幻化事。如世咒術。攝毒及寒熱等。摩怛哩神真言。能作眾生疾疫災厲。及世間咒術。攝除眾毒及寒熱等。能變熾火而生清涼。是故善男子。當信如是流出句真言威德。此真言威德。非從真言中出。亦不入眾生。不於持誦者處而有可得。善男子真言加持力故。法爾而生。無所過越。以三時不越故。甚深不思議緣生理故。是故善男子。當隨順通達不思議法性。常不斷絕真言道<p>爾時世尊。復住三世無礙力依如來加持不思議力依。莊嚴清淨藏三昧。即時世尊。從三摩缽底中。出無盡界無盡語表。依法界力無等力正等覺信解。以一音聲四處流出。普遍一切法界。與虛空等。無所不至。真言曰<p>南麼薩婆怛他(引)[<a href='javascript:showpic("../fontimg/032478.gif")'>薛/木</a>]帝[<a href='javascript:showpic("../fontimg/067455.gif")'>口*驃</a>](毘庾反一)微濕[<a href='javascript:showpic("../fontimg/004555.gif")'>口*縛</a>](二合)目契弊(毘也反二)薩婆他(三)阿阿(引)闇噁(四)<p>正等覺心。從是普遍。即時一切法界諸聲門從正等覺[<a href='javascript:showpic("../fontimg/009053.gif")'>巾*票</a>]幟之音。而互出聲。諸菩薩聞是已。得未曾有開敷眼。發微妙言音。於一切智離熱者前。而說頌曰<p class='lg'>　奇哉真言行　　能具廣大智<br>　若遍布此者　　成佛兩足尊<br>　是故勤精進　　於諸佛語心<br>　常作無間修　　淨心離於我<br>　爾時薄伽梵　　復說此法句<br>　於正等覺心　　而作成就者<br>　於園苑僧坊　　若在巖窟中<br>　或意所樂處　　觀彼菩提心<br>　乃至初安住　　不生疑慮意<br>　隨取彼一心　　以心置於心<br>　證於極淨句　　無垢安不動<br>　不分別如鏡　　現前甚微細<br>　若彼常觀察　　修習而相應<br>　乃至本所尊　　自身像皆現<br>　第二正覺句　　於鏡漫茶羅<br>　大蓮華王座　　深邃住三昧<br>　總持髮髻冠　　圍繞無量光<br>　離妄執分別　　本寂如虛空<br>　於彼中思惟　　作攝意念誦<br>　一月修等引　　持滿一洛叉<br>　是為最初月　　持真言法則<br>　次於第二月　　奉塗香華等<br>　而以作饒益　　種種眾生類<br>　又復於他月　　捨棄諸利養<br>　時彼於瑜伽　　思惟而自在<br>　願一切無障　　安樂諸群生<br>　樂欲成如來　　所稱讚圓果<br>　或滿足一切　　有情眾希願<br>　應理無障蓋　　而生是攀緣<br>　傍生相噉食　　所有苦永除<br>　常令諸鬼界　　飲食皆充滿<br>　地獄中受苦　　種種諸楚毒<br>　當願速除滅　　以我功德故<br>　及餘無量門　　數數心思惟<br>　發廣大悲愍　　三種加持句<br>　想念於一切　　心誦持真言<br>　以我功德力　　如來加持力<br>　及與法界力　　周遍眾生界<br>　諸念求義利　　悉皆饒益之<br>　彼一切如理　　所念皆成就　</p><p>於是薄伽梵。即於爾時說虛空等力虛空藏轉明妃曰<p>南麼薩婆怛他(引)蘗帝[<a href='javascript:showpic("../fontimg/067455.gif")'>口*驃</a>](毘庾反一)微濕[<a href='javascript:showpic("../fontimg/004555.gif")'>口*縛</a>](二合)目契弊(毘也反二)薩婆他(三)欠(四)嗢弩[<a href='javascript:showpic("../fontimg/032478.gif")'>薛/木</a>]帝薩叵(二合)囉係門(五)伽伽娜劍(六)莎訶(七)<p>持此三轉。隨彼所生。善願皆亦成就<p class='lg'>　行人於滿月　　次入作持誦<br>　山峰牛欄中　　寒林或河洲<br>　四衢獨樹下　　忙怛哩天室<br>　一切金剛色　　嚴淨同金剛<br>　彼中諸障者　　攝伏心迷亂<br>　四方相周匝　　一門及通道<br>　金剛互連屬　　金剛結相應<br>　門門二守護　　不可越相向<br>　擬手而上指　　朱目奮怒形<br>　慇懃畫隅角　　輸羅焰光印<br>　中妙金剛座　　方位正相直<br>　其上大蓮華　　八葉鬚蕊敷<br>　當結金剛手　　金剛之慧印<br>　稽首一切佛　　數數堅誓願<br>　應護持是處　　及淨諸藥物<br>　於此夜持誦　　清淨無障礙<br>　或於中夜分　　或於日出時<br>　彼藥物當轉　　圓光普暉焰<br>　真言者自取　　遊步於大空<br>　住壽大威德　　於生死自在<br>　行於世界頂　　現種種色身<br>　具德吉祥者　　展轉而供養<br>　真言所成物　　是名為悉地<br>　以分別藥物　　成就無分別　</p><p>祕密主。一切世界諸現在等如來應正等覺。通達方便波羅蜜。彼如來知一分別本性空。以方便波羅蜜力故。而於無為以有為為表。展轉相應。而為眾生。示現遍於法界。令得見法安樂住。發歡喜心。或得長壽。五欲嬉戲而自娛樂。為佛世尊而作供養。證如是句一切世人所不能信。如來見此義利故。以歡喜心。說此菩薩真言行道次第法則。何以故。於無量劫勤求。修諸苦行所不能得。而真言門行道諸菩薩。即於此生而獲得之。復次祕密主。真言門修菩薩行菩薩如是計都朅伽。傘蓋。履屣。真陀摩尼。安膳那藥。盧遮那等。持三洛叉而作成就。亦得悉地。祕密主若具方便。善男子善女人。隨所樂求而有所作。彼唯心自在而得成就。祕密主諸樂欲因果者。祕密主非彼愚夫。能知真言諸真言相。何以故<p class='lg'>　說因非作者　　彼果則不生<br>　此因因尚空　　云何而有果<br>　當知真言果　　悉離於因業<br>　乃至身證觸　　無相三摩地<br>　真言者當得　　悉地從心生　</p><p>爾時金剛手白佛言。世尊惟願復說此正等覺句悉地成就句。諸見此法。善男子善女人等。心得歡喜。受安樂住。不害法界。何以故。世尊法界者。一切如來應正等覺。說名即不思議界。是故世尊。真言門修菩薩行諸菩薩。得是通達法界不可分析破壞。如是說已。世尊告執金剛祕密主言。善哉善哉祕密主。汝復善哉。能問如來如是義。汝當諦聽善思念之。吾今演說。祕密主言。如是世尊願樂欲聞。佛告祕密主。以阿字門而作成就。若在僧所住處。若山窟中。或於淨室。以阿字遍布一切支分時持三洛叉。次於滿月。盡其所有而以供養。乃至普賢菩薩。文殊師利。執金剛等。或餘聖天現前。摩頂唱言。善哉行者。應當稽首作禮。奉閼伽水。即時得不忘菩提心三昧。又以如是身心輕安。而誦習之。當得隨生。心清淨。身清淨。置於耳上持之。當得耳根清淨。以阿字門作出入息。三時思惟。行者爾時能持。壽命長劫住世。願囉闍等之所愛敬。即以訶字門作所應度者。授與缽頭摩華。自持商佉而互相觀。即生歡喜<p>爾時毘盧遮那世尊。復觀一切大會。告執金剛祕密主言。金剛手有諸如來意生。作業戲行舞。廣演品類。攝持四界安住心王。等同虛空。成就廣大見非見果。出生一切聲聞。及辟支佛。諸菩薩位。令真言門修行諸菩薩。一切希願皆悉滿足。具種種業。利益無量眾生。汝當諦聽善思念之。吾今演說。祕密主云何行舞。而作一切廣大成壞果。持真言者一切親證耶。爾時世尊而說偈言<p class='lg'>　行者如次第　　先作自真實<br>　如前依法住　　正思念如來<br>　阿字為自體　　并置大空點<br>　端嚴遍金色　　四角金剛標<br>　於彼中思念　　一切處尊佛<br>　是諸正等覺　　說自真實相<br>　修行不疑慮　　自真實相生<br>　當得為世間　　一切眾利樂<br>　具廣大希有　　住於如幻句<br>　無始時宿殖　　無智諸有迫<br>　行者成等引　　一切皆消除<br>　若觀於彼心　　無上菩提心<br>　持真言業故　　於淨非淨果<br>　應理常無染　　如蓮出淤泥<br>　何況於自體　　得成仁中尊　</p><p>爾時毘盧遮那世尊。又復住於降伏四魔金剛戲三昧。說降伏四魔解脫六趣。滿足一切智智金剛字句<p>南麼三曼多勃馱喃(一)阿(去急呼)味囉[<a href='javascript:showpic("../fontimg/020011.gif")'>合*牛</a>]欠<p>時金剛手祕密主等諸執金剛。普賢等諸菩薩。及一切大眾。得未曾有開敷眼。稽首一切薩婆若。而說偈言<p class='lg'>　此諸佛菩薩　　救世諸庫藏<br>　由是一切佛　　菩薩救世者<br>　及與因緣覺　　聲聞害煩惱<br>　能遍所行地　　起種種神通<br>　彼得無上智　　正覺無上智<br>　是故願廣說　　此教諸方便<br>　及與布想等　　種種眾事業<br>　諸志求大眾　　無上真言行<br>　見法安住者　　當得歡喜住<br>　說如是偈已　　大日世尊言<br>　普皆應諦聽　　一心住等引<br>　大金剛地際　　時加持下身<br>　為說此法故　　而現菩提座<br>　最勝阿字同　　大因陀羅輪<br>　當知內外等　　金剛漫茶羅<br>　中思惟一切　　說名瑜伽座<br>　阿字第一命　　是為引攝句<br>　常安大空點　　能攝授諸果<br>　行者於一月　　結金剛慧印<br>　三時作持誦　　摧毀無智城<br>　得不動堅固　　天脩羅莫壞<br>　乃至隨自意　　增益事成就<br>　行者一切常　　漫茶羅中作<br>　金色光明身　　上持髮髻冠<br>　正覺住三昧　　名大金剛句<br>　金剛蓮華刀　　素鵝及金地<br>　真陀末尼寶　　是等眾器物<br>　觀大因陀羅　　而作諸悉地<br>　今說攝持法　　一切一心聽<br>　行者一緣想　　八峰彌盧山<br>　上觀妙蓮華　　立金剛智印<br>　瑜伽者於上　　字門威焰光<br>　而用置其頂　　安住不傾動<br>　百轉所持藥　　行者應服之<br>　先世業生疾　　是等悉除愈<br>　佛子應復聽　　第一[<a href='javascript:showpic("../fontimg/004555.gif")'>口*縛</a>]字門<br>　雪乳商佉色　　而自臍中起<br>　鮮白蓮華臺　　而於彼中住<br>　甚深寂然定　　秋夕素月光<br>　如是漫茶羅　　諸佛說希有<br>　思惟以純白　　輪圓成九重<br>　住於霏霧中　　除一切熱惱<br>　淨乳猶珠鬘　　水精與月光<br>　普遍而流注　　一切處充滿<br>　行者心思惟　　出離諸障毒<br>　如是於圓壇　　等引作成就<br>　乳酪生熟酥　　頗胝迦珠鬘<br>　藕水等眾物　　次第成悉地<br>　當得無量壽　　應現殊特身<br>　一切患除息　　天人咸愛敬<br>　多聞成總持　　善慧淨無垢<br>　由斯作成就　　速證悉地果<br>　是名寂災者　　吉祥漫茶羅<br>　第一攝持相　　安以大空點<br>　囉字勝真實　　佛說火中上<br>　所有眾罪業　　應受無擇報<br>　瑜祇善修者　　等引皆消除<br>　所住三角形　　悅意遍形赤<br>　寂然周焰鬘　　三角在其心<br>　相應觀彼中　　囉字大空點<br>　智者如瑜伽　　以此成眾事<br>　日曜諸眷屬　　及作一切火<br>　攝取發怨對　　消枯眾支分<br>　是等所應作　　皆於智火輪<br>　訶字第一實　　風輪之所生<br>　及與因業果　　諸種子增長<br>　彼一切摧壞　　并以大空點<br>　今說彼色像　　深玄大威德<br>　示現暴怒形　　焰鬘普周遍<br>　住漫茶羅位　　智者觀眉間<br>　深青半月輪　　吹動幢幡相<br>　而於彼中想　　最勝訶字門<br>　住彼漫茶羅　　成就所應事<br>　作一切義利　　應現諸眾生<br>　不捨於此身　　逮得神境通<br>　遊步大空位　　而成身祕密<br>　天耳眼根淨　　能開深密處<br>　住此一心壇　　而成眾事業<br>　菩薩大名稱　　初坐菩提場<br>　降伏魔軍眾　　諸因不可得<br>　因無性無果　　如是業不生<br>　彼三無性故　　而得空智慧<br>　大德正遍知　　宣說於彼色<br>　佉字及空點　　尊勝虛空空<br>　兼持慧刀印　　所作速成就<br>　法輪及罥索　　朅伽那刺遮<br>　并目竭嵐等　　不久成斯句　</p><p>爾時毘盧遮那世尊。觀大眾會。告執金剛祕密主。而說偈言<p class='lg'>　若於真言門　　修行諸菩薩<br>　阿字為自身　　內外悉同等<br>　諸義利皆捨　　等礫石金寶<br>　遠離眾罪業　　及與貪瞋等<br>　當得俱清淨　　同諸佛牟尼<br>　能作諸利益　　離一切諸過<br>　復次於[<a href='javascript:showpic("../fontimg/004555.gif")'>口*縛</a>]字　　行者依瑜伽<br>　解作業儀式　　利益眾生故<br>　內身救世者　　一切皆如是<br>　心水湛盈滿　　潔白猶雪乳<br>　當生決定意　　出於一切身<br>　悉遍諸毛孔　　流注極清淨<br>　從此內充溢　　遍滿於大地<br>　以是悲愍水　　觀世苦眾生<br>　諸有飲用者　　或復身所觸<br>　一切皆決定　　得成就菩提<br>　思惟在等引　　一切囉字門<br>　周輪生焰光　　寂然而普照<br>　瑜祇光外轉　　而遍一切處<br>　利世隨樂欲　　行者起神通<br>　上身囉字門　　[<a href='javascript:showpic("../fontimg/004555.gif")'>口*縛</a>]字臍輪中<br>　出火而降雨　　俱時而應現<br>　地獄極寒苦　　囉字能消除<br>　[<a href='javascript:showpic("../fontimg/004555.gif")'>口*縛</a>]字蠲熾然　　住真言法故<br>　囉字為下身　　訶字為[<a href='javascript:showpic("../fontimg/009053.gif")'>巾*票</a>]幟<br>　作業速成就　　救重罪眾生<br>　住大因陀羅　　作水龍事業<br>　一切攝除等　　真言者勿疑<br>　風遍一切處　　一切悉開壞<br>　此種種雜類　　各各眾事業<br>　色漫茶羅中　　依法而作之<br>　觸心而念持　　逮得意根淨<br>　輕舉習經行　　中誦獲神足<br>　宴坐觀阿字　　想在於耳根<br>　念持滿一月　　當得耳清淨　</p><p>祕密主如是等意生悉地句。祕密主觀此。無有形色。種種雜類眾行生。於思念頃纔轉誦之。能作如是一切善業種子。復次祕密主。如來無所不作。於真言門修行諸菩薩。同於影像。隨順一切處隨順一切真言心。悉住其前。令諸有情咸得歡喜。皆由如來無分別意離諸境界。而說偈言<p class='lg'>　無時方造作　　離於法非法<br>　能授悉地句　　真言行發生<br>　是故一切智　　如來悉地果<br>　最為尊勝句　　應當作成就　</p><p><b>　　<A NAME="n12"></A>成就悉地品第七</b><p class='lg'>　時吉祥金剛　　奇特開敷眼<br>　手轉金剛印　　流散如火光<br>　其明普遍照　　一切諸佛剎<br>　微妙音稱歎　　法自在牟尼<br>　說諸真言行　　彼行不可得<br>　真言從何來　　所去至何所<br>　諸佛說如是　　更無過上句<br>　一切法歸趣　　如眾流赴海　</p><p>如是說已。世尊告執金剛祕密主言<p class='lg'>　摩訶薩意處　　說名漫茶羅<br>　諸真言心位　　了知得成果<br>　諸有所分別　　悉皆從意生<br>　分辯白黃赤　　是等從心起<br>　決定心歡喜　　說名內心處<br>　真言住斯位　　能授廣大果<br>　念彼蓮華處　　八葉鬚蕊敷<br>　華臺阿字門　　焰鬘皆妙好<br>　光暉普周遍　　照明眾生故<br>　如合會千電　　持佛巧色形<br>　深居圓鏡中　　應現諸方所<br>　猶如淨水月　　普現眾生前<br>　知心性如是　　得住真言行<br>　次於其首上　　頂會交際中<br>　標以大空點　　而思惟暗字<br>　妙好淨無垢　　如水精月電<br>　說寂靜法身　　一切所依持<br>　諸真言悉地　　能現殊類形<br>　得天樂解脫　　逮見如來句<br>　囉字為眼界　　輝燭猶明燈<br>　俛頸小低頭　　舌近於齶間<br>　而以觀心處　　當心現等引<br>　無垢妙淨清　　圓鏡常現前<br>　如是真實心　　古佛所宣說<br>　照了心明達　　諸色皆發光<br>　真言者當見　　正覺兩足尊<br>　若見成悉地　　第一常硠<br>　從此次思惟　　轉此囉字門<br>　邏字大空點　　置之於眼位<br>　見一切空句　　得成不死句<br>　若欲廣大智　　或起五神通<br>　長壽童子身　　成就持明等<br>　真言者未得　　由不隨順之<br>　真言發起智　　是最勝實知<br>　一切佛菩薩　　救世之庫藏<br>　由是諸正覺　　菩薩救世者<br>　及諸聲聞等　　遊陟他方所<br>　一切佛剎中　　皆作如是說<br>　故得無上智　　佛無過上智　</p><p><b>　　<A NAME="n13"></A>轉字輪漫茶羅行品第八</b><p>爾時毘盧遮那世尊。觀察一切大會。以修習大慈悲眼。觀察眾生界。住甘露王三昧。時佛由是定故。復說一切三世無礙力明妃曰<p>怛姪他伽伽娜三迷(一)阿缽囉(二合)底(丁以反)三迷(二)薩婆怛他(引)蘗多三麼哆弩蘗帝(三)伽伽那三摩(四)[<a href='javascript:showpic("../fontimg/004555.gif")'>口*縛</a>]囉落吃灑(二合)嬭(平)(五)莎訶(六)<p>善男子以此明妃如來身無二境界。而說偈言<p class='lg'>　由是佛加持　　菩薩大名稱<br>　於法無罣礙　　能滅除眾苦　</p><p>時毘盧遮那世尊。尋念諸佛本初不生。加持自身及與持金剛者。告金剛手等上首執金剛言。善男子諦聽。轉字輪漫茶羅行品。真言門修行諸菩薩。能作佛事普現其身。爾時執金剛。從金剛蓮華座。旋轉而下。頂禮世尊而讚歎言<p class='lg'>　歸命菩提心　　歸命發菩提<br>　稽首於行體　　地波羅蜜等<br>　恭禮先造作　　歸命證空者　</p><p>祕密主如是歎已。而白佛言。惟願法王。哀愍護念我等而演說之。為利益眾生故。如所說。真言修圓滿故。如是說已。毘盧遮那世尊。告執金剛祕密主言<p class='lg'>　我一切本初　　號名世所依<br>　說法無等比　　本寂無有上　</p><p>時佛說此伽他。如是而作加持。以加持故。執金剛者及諸菩薩。能見勝願佛菩提座。世尊猶如虛空無戲論。無二行瑜伽相。是業成熟。即時世尊身諸支分。皆悉出現是字。於一切世出世間。聲聞緣覺靜慮思惟。勤修成就悉地。皆同壽命同種子。同依處同救世者<p>南麼三曼多勃馱喃(一)阿<p>善男子此阿字。一切如來之所加持。真言門修菩薩行諸菩薩。能作佛事普現色身。於阿字門。一切法轉。是故祕密主。真言門修菩薩行諸菩薩。若欲見佛若欲供養。欲證發菩提心。欲與諸菩薩同會。欲利益眾生。欲求悉地。欲求一切智智者。於此一切佛心。當勤修習<p>爾時毘盧遮那世尊。復決定說大悲藏生漫茶羅王。敷置聖天之位。三昧神通真言行。不思議法。彼阿闍梨。先住阿字一切智門。持修多羅。稽首一切諸佛。東方申之旋轉而南。以及西方。周於北方。次作金剛薩埵。以執金剛加持自身。或以彼印或以[<a href='javascript:showpic("../fontimg/004555.gif")'>口*縛</a>]字。入於內心。置漫茶羅。如是第二漫茶羅。亦本寂加持自身故。無二瑜伽形。如來形空性形。次捨所行道二分聖天處。遠離三分住如來位。東方申修多羅。周匝旋轉。所餘二漫茶羅。亦當以是方便作諸事業。復以大日加持自身。念廣法界而布眾色。真言者應以潔白為先。說伽陀曰<p class='lg'>　以此淨法界　　淨除諸眾生<br>　自體如如來　　遠離一切過<br>　如是而觀想　　思惟囉字門<br>　寂然光焰鬘　　淨月商佉色<br>　第二布赤色　　行者當憶持<br>　思惟字明照　　本無大空點<br>　煥炳初日輝　　最勝無能壞<br>　第三真言者　　次運布黃色<br>　定意迦字門　　當隨於法教<br>　身相猶真金　　正受害諸毒<br>　光明遍一切　　金色同牟尼<br>　次當布青色　　超度於生死<br>　思惟麼字門　　大寂菩提座<br>　身色如虹霓　　除一切怖畏<br>　最後布黑色　　其彩甚玄妙<br>　思惟訶字門　　周遍生圓光<br>　如劫災猛焰　　寶冠舉手印<br>　能怖一切惡　　降伏諸魔軍　</p><p>爾時世尊毘盧遮那。從三昧起。住於無量勝定佛於定中。顯示遍一切無能害力明妃。於一切如來境界中生。其明曰<p>南麼薩婆怛他(引)[<a href='javascript:showpic("../fontimg/032478.gif")'>薛/木</a>]帝弊(毘也反一)薩婆目契弊(同上)(二)阿娑迷(三)缽囉迷(四)阿者麗(五)伽伽泥薩麼(二合)囉嬭(平)(六)薩婆怛羅(引二合)弩[<a href='javascript:showpic("../fontimg/032478.gif")'>薛/木</a>]帝(七)莎訶(八)<p>次調彩色。頂禮世尊及般若波羅蜜持此明妃八遍。從座而起。旋繞漫茶羅。入於內心。以大慈大悲力。念諸弟子。阿闍梨復以羯磨金剛薩埵。加持自身。以[<a href='javascript:showpic("../fontimg/004555.gif")'>口*縛</a>]字門及施願金剛已。當畫大悲藏生大漫茶羅。彼安祥在於內心而造大日世尊。坐白蓮華首戴髮髻。缽吒為裙。上被綃縠。身相金色周身焰鬘。或以如來頂印。或以字句。謂阿字門。東方一切諸佛。以阿字門及大空點。伊舍尼方一切如來母虛空眼。應書伽字。火天方一切諸菩薩。畫真陀摩尼寶。或置迦字。夜叉方觀世自在。蓮華印并畫一生補處菩薩眷屬。或作娑字。焰摩方。越三分位置金剛慧印。持金剛祕密主并眷屬。或書[<a href='javascript:showpic("../fontimg/004555.gif")'>口*縛</a>]字。彼復棄三分位。畫一切諸執金剛印。或書字句。所謂[<a href='javascript:showpic("../fontimg/020011.gif")'>合*牛</a>]字。次涅哩底方。於大日如來下。作不動尊。坐於石上。手持罥索慧刀。周匝焰鬘擬作障者。或置彼印。或書字句。所謂唅字。風天方。降三世尊。摧大障者。上有光焰。大勢威怒猶如焰摩。其形黑色。於可怖中極令怖畏。手轉金剛。或作彼印。或書字句。所謂訶字(長聲)次於四方。畫四大護。帝釋方名無畏結護者。金色白衣。面現少忿怒相。手持檀茶或作彼印。或置字句。所謂作[<a href='javascript:showpic("../fontimg/004555.gif")'>口*縛</a>]字。夜叉方。名壞諸怖結護者。白色素衣。手持朅伽。并布光焰。能壞諸怖。或畫。彼印。或置字句。所謂[<a href='javascript:showpic("../fontimg/004555.gif")'>口*縛</a>]字。龍方名難降伏結護者。亦如無憂華色。被朱衣面像微笑。在光焰中。而觀一切眾會。或置彼印。或置字句。所謂索字。焰摩方名金剛無勝結護者。黑色玄衣。毘俱胝形眉間浪文。上戴髮冠。自身威光照眾生界手持檀茶。能壞大為障者。或作彼印。或置字句。所謂吃讖(二合)字。及一切眷屬使者。皆坐白蓮華上。真言者如是敷置已。次當出外。於第二分畫釋迦種牟尼王。被袈裟衣。三十二導師相。為說最勝教施一切眾生無畏故。或袈裟缽印。或以字句。所謂婆字。次於外漫茶羅。以法界性加持自身。發菩提心彼捨三分位。當三作禮。心念大日世尊。如前調色。於第三分。帝釋方。作施願金剛童子形。三昧手持青蓮華。上置金剛慧杵。以諸瓔珞而自莊嚴。上妙綃縠。為裙。極輕細者。用為上服。身鬱金色。頂有五髻。或置密印。或置字句。真言曰<p>南麼三曼多勃馱喃(一)[<a href='javascript:showpic("../fontimg/055984.gif")'>鍐-凶+(鬯-匕)</a>]<p>於其右邊。光網童子。一切身分皆悉圓滿。三昧手執持寶網慧手持鉤。或置彼印。或書字句。所謂染字。依焰摩方。除一切蓋障菩薩。金色髮冠。持如意寶。或畫彼印。或置字句。所謂噁字(長聲)夜叉方地藏菩薩。色如缽孕遇華。手持蓮華。以諸瓔珞莊嚴。或置彼印。或置字句。所謂伊字。龍方虛空藏。白色白衣。身有光焰。以諸瓔珞莊嚴。手持朅伽。或置彼印。或置字句。所謂伊字(長聲)<p class='lg'>　真言者宴坐　　安住於法界<br>　我即法界性　　而住菩提心<br>　向於帝釋方　　結金剛慧印<br>　次作金剛事　　慇懃修供養<br>　現諸佛救世　　三昧耶印等<br>　念一切方所　　三轉持真言<br>　依法召弟子　　向壇而作淨<br>　授彼三自歸　　住勝菩提心<br>　當為諸弟子　　結法界性印<br>　次結法輪印　　一心同彼體<br>　繒帛覆面門　　而起悲愍心<br>　令作不空手　　圓滿菩提故<br>　耳語而告彼　　無上正等戒<br>　次當為彼結　　正等三昧印<br>　授彼開敷花　　令發菩提意<br>　隨其所至處　　而教於學人<br>　作如是要誓　　一切應傳授<br>　具德持金剛　　又請白世尊<br>　唯願仁中勝　　演說灌頂法<br>　爾時薄伽梵　　安住於法界<br>　而告金剛手　　一心應諦聽<br>　我說諸法教　　勝自在攝持<br>　師以如來性　　加持於自體<br>　或復以密印　　次應召弟子<br>　令住法界性　　大蓮華王中<br>　以四大菩薩　　所加持寶瓶<br>　結支分生印　　而用灌其頂<br>　髻中應授與　　大空暗字門<br>　心置無生句　　胸表無垢字<br>　或一切阿字　　髮髻金色光<br>　住白蓮華臺　　等同於仁者　</p><p class='juan'>
大毘盧遮那成佛神變加持經卷第三</p>
</body></html>
