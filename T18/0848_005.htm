<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
大毘盧遮那成佛神變加持經卷第五</p>
<p><span class='byline'>　　　　大唐天竺三藏善無畏共沙門一行譯</span><br><p><b>　　<A NAME="n17"></A>字輪品第十</b><p>爾時薄伽梵毘盧遮那。告持金剛祕密主言。諦聽祕密主。有遍一切處法門。祕密主若菩薩住此字門。一切事業皆悉成就<p>南麼三曼多勃馱喃阿<p>南麼三曼多勃馱喃娑<p>南麼三曼多伐折囉(二合)赧[<a href='javascript:showpic("../fontimg/004555.gif")'>口*縛</a>]<p>迦佉哦伽　遮車若社　吒[<a href='javascript:showpic("../fontimg/003533.gif")'>口*宅</a>]拏荼　多他娜馱　波頗麼婆　野囉邏[<a href='javascript:showpic("../fontimg/004555.gif")'>口*縛</a>]　奢沙娑訶　吃灑(二合右此一轉皆上聲短呼之)<p>南麼三曼多勃馱喃阿<p>南麼三曼多勃馱喃娑<p>南麼三曼多伐折囉赧[<a href='javascript:showpic("../fontimg/004555.gif")'>口*縛</a>]<p>迦佉[<a href='javascript:showpic("../fontimg/035509.gif")'>言*我</a>]伽　遮車惹社　吒[<a href='javascript:showpic("../fontimg/003533.gif")'>口*宅</a>]拏荼　多他娜馱　波頗麼婆　野囉邏[<a href='javascript:showpic("../fontimg/004555.gif")'>口*縛</a>]　奢沙娑訶　吃灑(二合右此一轉皆去聲長呼之)<p>南麼三曼多勃馱喃暗<p>南麼三曼多勃馱喃糝<p>南麼三曼多伐折囉赧[<a href='javascript:showpic("../fontimg/055984.gif")'>鍐-凶+(鬯-匕)</a>]<p>劍欠儼儉　占襜染瞻　[<a href='javascript:showpic("../fontimg/048611.gif")'>齒*占</a>][<a href='javascript:showpic("../fontimg/067288.gif")'>口*諂</a>]喃湛　擔探腩淡　[<a href='javascript:showpic("../fontimg/003995.gif")'>口*窆</a>][<a href='javascript:showpic("../fontimg/067456.gif")'>口*泛</a>][<a href='javascript:showpic("../fontimg/067457.gif")'>口*(鍐-凶+(鬯-匕))</a>][<a href='javascript:showpic("../fontimg/067014.gif")'>口*梵</a>]<p>閻嚂藍[<a href='javascript:showpic("../fontimg/067457.gif")'>口*(鍐-凶+(鬯-匕))</a>]<p>睒衫參頷吃衫(二合其口邊字皆帶第一轉本音呼之)<p>南麼三曼多勃馱喃噁<p>南麼三曼多勃馱喃索<p>南麼三曼多伐折囉赧莫<p>[尸@撟]卻虐噱　灼綽弱杓　磔坼搦擇　呾託諾鐸　博泊漠簿藥[<a href='javascript:showpic("../fontimg/067153.gif")'>口*落</a>]落嗼　鑠嗦索臛吃索(二合皆帶第一轉音入聲呼之)<p>伊縊塢烏　哩[<a href='javascript:showpic("../fontimg/067290.gif")'>口*捚</a>]里狸　翳藹汗奧<p>仰壤[<a href='javascript:showpic("../fontimg/067458.gif")'>口*拏</a>]曩莽　[<a href='javascript:showpic("../fontimg/067459.gif")'>口*昂</a>]穰儜囊忙　噞髯喃南[<a href='javascript:showpic("../fontimg/055984.gif")'>鍐-凶+(鬯-匕)</a>][唬-儿+(雪-雨)]弱搦諾莫<p>祕密主如是字門道。善巧法門。次第住真言道。一切如來神力之所加持。善解正遍知道。菩薩行舞過去未來現在諸佛世尊。已說當說今說。祕密主我今普觀諸佛剎土。無不見此遍一切處法門。彼諸如來。無有不宣說者。是故祕密主。若欲了知真言門修菩薩行諸菩薩。於此遍一切處法門。應勤修學。於舸遮吒多波。初中後相加。以等持品類相入。自然獲得菩提心行。成等正覺。及般涅槃。有此等所說字門相與。和合真言法教。初中後俱。真言者若如是知。隨其自心而得自在。於此一一句。決定意用之。以慧覺知。當授無上殊勝句。如是一輪。輪轉字輪。真言者了知此故。常照世間。如大日世尊。而轉法輪<p><b>　　<A NAME="n18"></A>祕密漫荼羅品第十一</b><p>爾時薄伽梵毘盧遮那。以如來眼。觀察一切法界。入於法界俱舍。以如來奮迅平等莊嚴藏三昧。以現法界無盡嚴故。以是真言行門。度無餘眾生界。滿足本願故。時佛在三昧中。於如是無盡眾生界。從眾聲門。出隨類音聲。如其本性。業生成熟。受用果報。顯形諸色。種種語言。心所思念。而為說法。令一切眾生皆得歡喜。復於一一毛孔。法界增身出現。出已。等同虛空。於無量世界中。以一音聲法界語表。演說如來發生偈<p class='lg'>　能生隨類形　　諸法之法相<br>　諸佛與聲聞　　救世因緣覺<br>　勤勇菩薩眾　　及仁尊亦然<br>　眾生器世界　　次第而成立<br>　生住等諸法　　常琣p是生<br>　由具智方便　　離於無慧疑<br>　而觀此道故　　諸正遍知說　</p><p>爾時法界生如來身。一切法界。自身表化雲遍滿毘盧遮那世尊。纔生心頃。諸毛孔中出無量佛。展轉加持已。還入法界宮中。於是大日世尊。復告持金剛祕密主言。祕密主有造漫荼羅聖尊分位。種子[<a href='javascript:showpic("../fontimg/009053.gif")'>巾*票</a>]幟。汝當諦聽善思念之。吾今演說。持金剛祕密主言。如是世尊願樂欲聞。時薄伽梵以偈頌曰<p class='lg'>　真言者圓壇　　先置於自體<br>　自足而至臍　　成大金剛輪<br>　從此而至心　　當思惟水輪<br>　水輪上火輪　　火輪上風輪<br>　次應念持地　　而圖眾形像　</p><p>爾時金剛手。昇於大日世尊身語意地。法平等觀。念彼未來眾生。為斷一切疑故。說大真言王曰<p>南麼三曼多勃馱喃(一)阿三忙(引)缽多(二合)達摩馱睹(二)[<a href='javascript:showpic("../fontimg/032478.gif")'>薛/木</a>]登(底孕反)[<a href='javascript:showpic("../fontimg/032478.gif")'>薛/木</a>]哆喃(三)薩婆他(引)(四)暗(引)欠(引)暗噁(五)糝索(六)含鶴(七)嚂[<a href='javascript:showpic("../fontimg/067153.gif")'>口*落</a>](八)[<a href='javascript:showpic("../fontimg/055984.gif")'>鍐-凶+(鬯-匕)</a>][<a href='javascript:showpic("../fontimg/004555.gif")'>口*縛</a>](急呼九)莎訶[<a href='javascript:showpic("../fontimg/020011.gif")'>合*牛</a>](十)嚂[<a href='javascript:showpic("../fontimg/067153.gif")'>口*落</a>]訶囉(二合)鶴(十一)莎訶嚂[<a href='javascript:showpic("../fontimg/067153.gif")'>口*落</a>](十二)莎訶(十三)<p>持金剛祕密主。說此真言王已。時一切如來。住十方世界。各舒右手摩執金剛頂。以善哉聲而稱歎言。善哉善哉佛子。汝已超昇毘盧遮那世尊身語意地。為欲照明一切方所。住平等真言道諸菩薩故。說此真言王。何以故。毘盧遮那世尊應正等覺。坐菩提座。觀十二句法界。降伏四魔。此法界生。三處流出。破壞天魔軍眾。次得世尊身語意平等。身量等同虛空。語意量亦如是。逮得無邊智生。於一切法自在而演說法。所謂此十二句。真言之王。佛子汝今現證毘盧遮那世尊平等身語意故。眾所知識。同於正遍知者。而說偈言<p class='lg'>　汝問一切智　　大日正覺尊<br>　最勝真言行　　當演說法教<br>　我往昔由是　　發覺妙菩提<br>　開示一切法　　令至於滅度<br>　現在十方界　　諸佛咸證知　</p><p>爾時具德金剛手。心大歡喜。諸佛威神所加持故。而說偈言<p class='lg'>　是法無有盡　　無自性無住<br>　於業生解脫　　同於正遍知<br>　諸救世方便　　隨於悲願轉<br>　開悟無生智　　諸法如是相　</p><p>時執金剛祕密主。復說優陀那偈。請問毘盧遮那世尊。於此大悲藏生大漫荼羅。決斷所疑。為未來世諸眾生故<p class='lg'>　已斷一切疑　　種智離熱惱<br>　我為眾生故　　請問於導師<br>　曼荼羅何先　　惟大牟尼說<br>　阿闍梨有幾　　弟子復幾種<br>　云何知地相　　云何而擇治<br>　云何當作淨　　云何彼堅住<br>　及淨諸弟子　　惟願導師說<br>　云何已淨相　　以何而作護<br>　云何加持地　　事業誰為初<br>　修多羅有幾　　云何作地分<br>　幾種修供養　　云何花香等<br>　此華當獻誰　　香亦復如是<br>　云何而奉獻　　應以何花香<br>　諸食與護摩　　各以何軌儀<br>　及諸聖天座　　願說此教法<br>　身相顯形色　　唯次第開演<br>　所尊之密印　　及與自敷座<br>　何故名為印　　是印從何生<br>　灌頂復幾種　　三摩耶有幾<br>　真言者幾時　　勤修真言行<br>　當具菩薩道　　云何見真諦<br>　悉地有幾種　　及與成就時<br>　云何昇大空　　云何身祕密<br>　不捨於此身　　而得成天身<br>　種種諸變化　　彼復從何生<br>　日月火方等　　曜宿星時分<br>　所現諸不祥　　生死受眾苦<br>　云何令不起　　所起盡除滅<br>　而得常親近　　諸佛兩足尊<br>　幾種護摩火　　幾事而增威<br>　諸佛差別性　　唯願導師說<br>　無餘諸世界　　及與出世間<br>　彼果及數量　　殊勝三摩地<br>　成熟在何所　　未成熟云何<br>　復劑於幾時　　業生得解脫<br>　正覺一切智　　離熱惱世尊<br>　告金剛手言　　善哉大勤勇<br>　祕密漫荼羅　　決定聖天位<br>　大悲根本生　　無上摩訶衍<br>　諸佛最祕密　　如汝之所問<br>　大力持金剛　　我今略宣說<br>　漫荼羅初業　　佛子應諦聽<br>　十二支句生　　大力持明王<br>　所應最先作　　住於本三昧<br>　解了瑜伽道　　而作眾事業<br>　阿闍梨有二　　通達印真言<br>　彼相亦如是　　深祕顯略分<br>　能知深廣義　　可傳者方授<br>　正覺之長子　　遠離於世樂<br>　第二求現法　　深著癡攀緣<br>　世間漫荼羅　　一切為斯作<br>　諸佛二足尊　　灌頂傳教者<br>　說四種弟子　　時非時差別<br>　一者時念誦　　非時俱非俱<br>　具有一切相　　佛說親弟子<br>　最初知地相　　即所謂心地<br>　我已說作淨　　如前修事業<br>　若離於過患　　心地無所畏<br>　當得成真淨　　離一切諸過<br>　堅住如是知　　見自三菩提<br>　若異於此者　　非能清淨地<br>　若住妄分別　　行者淨其地<br>　祕密主非淨　　以離菩提心<br>　故應捨分別　　淨除一切地<br>　我廣說法教　　所有漫荼羅<br>　是中所先事　　愚癡不知解<br>　非名世間覺　　亦非一切智<br>　乃至不能捨　　分別諸苦因<br>　應當為弟子　　而淨菩提心<br>　護以不動尊　　或用降三世<br>　若弟子不為　　妄執之所動<br>　當成最正覺　　無垢喻虛空<br>　初加持是地　　依於諸佛教<br>　第二心自在　　唯此非餘教<br>　四種蘇多羅　　謂白黃赤黑<br>　第五所應念　　所謂虛空色<br>　空中而等持　　印定漫荼羅<br>　第二持綖經　　置於道場地<br>　一切如來座　　及諸佛智子<br>　悅意妙蓮華　　世間稱吉祥<br>　緣覺諸聲聞　　所謂邊智者<br>　當知所敷座　　芰荷青蓮葉<br>　世界諸天神　　梵眾以為初<br>　赤色缽曇華　　彼稱為座王<br>　降此如所應　　念居其地分<br>　供養有四種　　謂作禮合掌<br>　并及慈悲等　　世間與華香<br>　從手發生花　　奉諸救世者<br>　結支分生印　　而觀菩提心<br>　各各諸如來　　彼所生子等<br>　以是無過花　　芬妙復光顯<br>　法界為樹王　　供養仁中尊<br>　真語以加持　　三昧自在轉<br>　勝妙廣大雲　　法界中出生<br>　從彼雨眾花　　常遍諸佛前<br>　其餘世天等　　亦當散此華<br>　奉獻隨相應　　本真言性類<br>　如是塗香等　　亦隨其所應<br>　空水輪相持　　是謂吉祥印<br>　彼所奉花等　　當自心獻之<br>　若諸世天神　　應知在臍位<br>　或金剛拳印　　若復蓮華鬘<br>　而在空中獻　　導師救世者<br>　乃至諸世天　　各如其次第<br>　護摩有二種　　所謂內及外<br>　業生得解脫　　復有芽種生<br>　以能燒業故　　說為內護摩<br>　外用有三位　　三位三中住<br>　成就三業道　　世間勝護摩<br>　若異此作者　　不解護摩業<br>　彼癡不得果　　捨離真言智<br>　如來部真言　　及諸正覺說<br>　當知白與黃　　金剛具眾色<br>　觀自在真言　　純素隨事遷<br>　四方相重普　　輪圓如次第<br>　三隅半月輪　　而說形亦然<br>　初應知色像　　所謂男女身<br>　或復一切處　　隨其類形色<br>　不思議智生　　是故不思議<br>　應物有殊異　　智智證常一<br>　乃至心廣博　　當知是其量<br>　座印亦如是　　以及諸天神<br>　如諸佛所生　　印等同彼生<br>　以此法生印　　印持諸弟子<br>　故略說法界　　用是為[<a href='javascript:showpic("../fontimg/009053.gif")'>巾*票</a>]幟<br>　灌頂有三種　　佛子至心聽<br>　若祕印方便　　則離於作業<br>　是名初勝法　　如來所灌頂<br>　所謂第二者　　令起作眾事<br>　第三以心授　　悉離於時方<br>　令尊歡喜故　　如所說應作<br>　現前佛灌頂　　是則最殊勝<br>　正等覺略說　　五種三昧耶<br>　初見漫荼羅　　具足三昧耶<br>　未傳真實語　　不授彼密印<br>　第二三昧耶　　入睹聖天會<br>　第三具壇印　　隨教修妙業<br>　復次許傳教　　說具三昧耶<br>　雖具印壇位　　如教之所說<br>　未逮心灌頂　　祕密慧不生<br>　是故真言者　　祕密道場中<br>　具第五要誓　　隨法應灌頂<br>　當知異此者　　非名三昧耶<br>　善住若觀意　　真言者覺心<br>　不得於三處　　說彼為菩薩<br>　得無緣觀行　　方便利眾生<br>　為植眾善本　　故號仁中尊<br>　於諸法本寂　　常無自性中<br>　安住如須彌　　是名為見諦<br>　此空即實際　　非虛妄言說<br>　所見猶如佛　　先佛如是見<br>　逮得菩提心　　悉地最無上<br>　從此有五種　　諸悉地差別<br>　所謂入修行　　及勝進諸地<br>　世間五神通　　諸佛緣覺等<br>　修業無間息　　乃至心續淨<br>　未熟令成熟　　爾時悉地成<br>　於彼一時頃　　淨業心俱等<br>　真言者當得　　悉地隨意生<br>　悉地昇空界　　如幻無畏者<br>　咒術網所惑　　同於帝釋網<br>　如乾闥婆城　　所有諸人民<br>　身祕密如是　　非身亦非識<br>　又如於睡夢　　而遊諸天宮<br>　不捨於此身　　亦不至於彼<br>　如是瑜伽夢　　住真言行者<br>　所生功德業　　身相猶虹霓<br>　真言如意珠　　出生意語身<br>　隨念雨眾物　　而無分別想<br>　猶十方虛空　　離諸有為行<br>　真言者不染　　一切分別行<br>　解了唯有想　　如是遍觀察<br>　爾時真語者　　諸佛同隨喜<br>　正覺兩足尊　　說二種護摩<br>　所謂內及外　　增威亦如是<br>　諸尊殊類性　　觀察當證知<br>　世間諸真言　　今說彼限量<br>　福德自在等　　眾知識天神<br>　彼所說明咒　　及與大力印<br>　彼皆現世果　　故說有分量<br>　雖成不堅住　　悉是生滅法<br>　出世間真言　　無作本不生<br>　業生悉已斷　　戰勝離三過<br>　麟角無師者　　及佛聲聞眾<br>　菩薩諸真言　　彼量我當說<br>　超越於三時　　眾緣所生起<br>　可見非見果　　從意語身生<br>　世間之所傳　　果數經一劫<br>　等正覺所說　　真言過劫數<br>　大仙正等覺　　佛子眾三昧<br>　清淨離於想　　有想為世間<br>　從業而獲果　　有成熟熟時<br>　若得成悉地　　自在轉諸業<br>　心無自性故　　遠離於因果<br>　解脫於業生　　生等同虛空　</p><p>復次祕密主諦聽。彼密印。形相。敷置聖天之位威驗現前。三昧所趣。如是五者。往昔諸佛成菩提。法界虛空行。本所誓願。度脫無餘眾生界。為欲利益安樂彼真言門修菩薩行諸菩薩故。金剛手言。如是世尊願樂欲聞。時薄伽梵以偈頌曰<p class='lg'>　最初正等覺　　敷置漫荼羅<br>　密中之祕密　　大悲胎藏生<br>　及無量世間　　出世漫荼羅<br>　彼所有圖像　　次第說當聽<br>　四方普周匝　　一門及通道<br>　金剛印遍嚴　　中羯磨金剛<br>　其上妙蓮華　　開敷含果實<br>　於彼大蓮印　　大空點莊嚴<br>　八葉悉圓正　　善好具鬚蕊<br>　十二支生句　　普遍華臺中<br>　其上兩足尊　　導師成正覺<br>　以入漫荼羅　　眷屬自圍繞<br>　當知此最初　　悲生漫荼羅<br>　從此流諸壇　　各如其本教<br>　事業形悉地　　安置諸佛子<br>　復次祕密主　　如來漫荼羅<br>　猶如淨圓月　　內現商佉色<br>　一切佛三角　　在於白蓮華<br>　空點為[<a href='javascript:showpic("../fontimg/009053.gif")'>巾*票</a>]幟　　金剛印圍繞<br>　從彼真言主　　周匝放光明<br>　以無疑慮心　　普遍而流出<br>　復次祕密主　　觀世自在者<br>　祕密漫荼羅　　佛子一心聽<br>　普遍四方相　　中吉祥商佉<br>　出生缽曇華　　開敷含果實<br>　上表金剛慧　　承以大蓮印<br>　布一切種子　　善巧以為種<br>　多羅毘俱知　　及與白處尊<br>　明妃資財主　　及與大勢至<br>　諸吉祥受教　　皆在漫荼羅<br>　得自在者印　　殊妙作標相<br>　何耶揭哩婆　　如法住三角<br>　漫荼羅圍繞　　嚴好初日暉<br>　當在明王邊　　巧慧者安立<br>　復次祕密主　　今說第二壇<br>　正等四方相　　金剛印圍繞<br>　一切妙金色　　內心蓮華敷<br>　臺現迦羅奢　　光色如淨月<br>　亦以大空點　　周匝自莊嚴<br>　上表大風印　　靉靆猶玄雲<br>　鼓動幢旛相　　空點為[<a href='javascript:showpic("../fontimg/009053.gif")'>巾*票</a>]幟<br>　其上生猛焰　　同於劫災火<br>　而作三角形　　三角以圍之<br>　光鬘相周普　　晨朝日暉色<br>　是中缽頭摩　　朱黰猶劫火<br>　彼上金剛印　　流散發焰暉<br>　持以[<a href='javascript:showpic("../fontimg/020011.gif")'>合*牛</a>]字聲　　勝妙種子字<br>　先佛說是法　　勤勇漫荼羅<br>　部母商憩羅　　及金剛部主<br>　金剛鉤索支　　大德持明王<br>　一切皆於此　　大漫荼羅中<br>　印壇諸佛子　　形色各如次<br>　隨類而相應　　諸業善成就<br>　復次我所說　　金剛自在者<br>　謂虛空無垢　　金剛輪及牙<br>　妙住與名稱　　大忿及迅利<br>　寂然大金剛　　并及青金剛<br>　蓮華及廣眼　　妙金剛金剛<br>　及住無戲論　　無量虛空步<br>　是等漫荼羅　　所說白黃赤<br>　乃至黑色等　　印形及所餘<br>　三戟一股印　　二首皆五峰<br>　或執金剛鬘　　隨色類區別<br>　一切作種子　　大福德當知<br>　不動漫荼羅　　風輪與火俱<br>　依涅哩底方　　大日如來下<br>　及種子圍繞　　微妙大慧刀<br>　或復罥索印　　具慧者安布<br>　降三世殊異　　謂在風輪中<br>　繞以金剛印　　而住於三處<br>　復次祕密主　　先說漫荼羅<br>　諸佛菩薩母　　安置壇形像<br>　方正真金色　　金剛印圍繞<br>　最勝漫荼羅　　今當示尊相<br>　彼中大蓮華　　暉焰遍黃色<br>　中置如來頂　　超越於中分<br>　而至三分位　　應作如來眼<br>　自住光焰中　　遍布彼種子<br>　次一切菩薩　　大如意寶尊<br>　謂彼漫荼羅　　圓白而四出<br>　遍寂極清淨　　滿一切希願<br>　復次應諦聽　　釋迦師子壇<br>　謂大因陀羅　　妙善真金色<br>　四方相均等　　如前金剛印<br>　上現波頭摩　　周遍皆黃暉<br>　大缽具光焰　　金剛印圍繞<br>　袈裟錫杖等　　置之如次第<br>　五種如來頂　　諦聽今當說<br>　白傘以傘印　　具慧者勝頂<br>　圍以大慧刀　　普遍皆流光<br>　最勝頂輪印　　除障頂鉤印<br>　大士頂髻相　　是名火聚印<br>　廣生跋折羅　　發生以蓮華<br>　無量聲商佉　　觀察知像類<br>　毫相摩尼珠　　佛眼次當聽<br>　頂髻遍黃色　　圍以拔折羅<br>　無能勝妃印　　以手持蓮華<br>　無能勝大口　　而在黑蓮上<br>　淨境界之行　　所謂淨居天<br>　置彼諸印相　　佛子應諦聽<br>　所謂思惟手　　善手及笑手<br>　華手虛空手　　畫之如法則<br>　地神迦羅奢　　圓白金剛圍<br>　請召火天印　　當以大仙手<br>　迦攝驕答摩　　末建拏竭伽<br>　婆私倪刺婆　　各如其次第<br>　應畫韋陀手　　而居火壇內<br>　閻摩但茶印　　常處風輪中<br>　沒栗底鈴印　　黑夜計都印<br>　澇達羅輸羅　　大梵妃蓮華<br>　俱摩利鑠底　　毘瑟女輪印<br>　當知焰摩后　　以沒揭羅印<br>　嬌吠離耶后　　用劫跋羅印<br>　如是等皆在　　風漫茶羅中<br>　烏鷲及婆栖　　野干等圍繞<br>　若欲成悉地　　依法以圖之<br>　涅哩底大刀　　毘紐勝妙輪<br>　鳩摩羅爍底　　難徒跋難陀<br>　密雲與電俱　　皆具清潭色<br>　夾輔門廂衛　　在釋師子壇<br>　商羯羅三戟　　妃作缽胝印<br>　月天迦羅奢　　淨白蓮華敷<br>　日天金剛輪　　表以輿輅像<br>　社耶毘社耶　　當知大力者<br>　俱以大弓印　　在因陀羅輪<br>　風方風幢印　　妙音樂器印<br>　縛嚕拏罥索　　而在圓壇中<br>　汝大我應知　　種子字環繞<br>　如是等標誌　　如次漫荼羅<br>　釋師子眷屬　　今已略宣說<br>　佛子次諦聽　　施願金剛壇<br>　四方相均普　　衛以金剛印<br>　當於彼中作　　火生漫荼羅<br>　內心復安置　　妙善青蓮印<br>　智者曼殊音　　本真言圍之<br>　如法布種子　　而以為種子<br>　復於其四傍　　嚴飾以青蓮<br>　圖作勤勇眾　　各如其次第<br>　光網以鉤印　　寶冠持寶印<br>　無垢光童子　　青蓮而未敷<br>　妙音具大慧　　所說諸使者<br>　當知彼密印　　各如其所應<br>　髻設尼刀印　　優波輸羅印<br>　質怛羅杖印　　地慧以幢印<br>　彼招召使者　　以鴦俱尸印<br>　一切如是作　　圍以青蓮華<br>　所有諸奉教　　皆羌揭梨印<br>　復次南方印　　除一切蓋障<br>　大精進種子　　謂真陀摩尼<br>　住於火輪中　　翼從端嚴眾<br>　當知彼眷屬　　祕密之標誌<br>　次第應圖畫　　我今廣宣說<br>　除疑以寶瓶　　置一股金剛<br>　聖者施無畏　　作施無畏手<br>　除一切惡趣　　發起手為相<br>　救意慧菩薩　　悲手常在心<br>　大慈生菩薩　　應以執華手<br>　悲念在心上　　垂屈火輪手<br>　除一切熱惱　　作施諸願手<br>　甘露水流注　　遍在諸指端<br>　具不思議慧　　持如意珠手<br>　皆住蓮華上　　在漫荼羅中<br>　北方地藏尊　　密印次當說<br>　先作莊嚴座　　在因陀羅壇<br>　大蓮發光焰　　間錯備眾色<br>　於彼建大幢　　大寶在其端<br>　是名為最勝　　密印之形像<br>　復當慇懃作　　上首諸眷屬<br>　無量無數眾　　彼諸慕達羅<br>　寶作於寶上　　三股金剛印<br>　寶掌於寶上　　一股金剛印<br>　持地於寶上　　二首金剛印<br>　寶印手寶上　　五股金剛印<br>　堅意於寶上　　羯麼金剛印<br>　一切皆應住　　彼漫荼羅中<br>　西方虛空藏　　圓白悅意壇<br>　大白蓮華座　　置大慧刀印<br>　如是堅利刃　　鋒銳猶冰霜<br>　自種子為種　　智者當安布<br>　及畫諸眷屬　　印形如法教<br>　虛空無垢尊　　應當以輪印<br>　輪像自圍繞　　具足在風壇<br>　虛空慧商佉　　在風漫荼羅<br>　清淨慧白蓮　　在風漫荼羅<br>　行慧之印相　　當以車磲瓶<br>　上插青蓮華　　在風漫荼羅<br>　安慧金剛蓮　　在風漫荼羅<br>　略說佛祕藏　　諸尊密印竟　</p><p><b>　　<A NAME="n19"></A>入祕密漫荼羅法品第十二</b><p>爾時世尊。又復宣說入祕密漫荼羅法。優陀那曰<p class='lg'>　真言遍學者　　通達祕密壇<br>　如法為弟子　　燒盡一切罪<br>　壽命悉焚滅　　令彼不復生<br>　同於灰燼已　　彼壽命還復<br>　謂以字燒字　　因字而更生<br>　一切壽及生　　清淨遍無垢<br>　以十二支句　　而作於彼器<br>　如是三昧耶　　一切諸如來<br>　菩薩救世者　　及佛聲聞眾<br>　乃至諸世間　　平等不違逆<br>　解此平等誓　　祕密漫荼羅<br>　入一切法教　　諸壇得自在<br>　我身等同彼　　真言者亦然<br>　以不相異故　　說名三昧耶　</p><p><b>　　<A NAME="n20"></A>入祕密漫荼羅位品第十三</b><p>爾時大日世尊。入於等至三昧。觀未來世諸眾生故。住於定中。即時諸佛國土。地平如掌。五寶間錯。懸大寶蓋。莊嚴門標。眾色流蘇。其相長廣。寶鈴。白拂。名衣。幡珮。綺絢垂布而校飾之。於八方隅。建摩尼幢。八功德水芬馥盈滿。無量眾鳥鴛鴦鵝鵠。出和雅音。種種浴池時華雜樹敷榮間列芳茂嚴好。八方合繫五寶瓔繩。其地柔軟猶如綿纊。觸踐之者皆受快樂。無量樂器自然諧韻。其聲微妙人所樂聞。無量菩薩隨福所感宮室殿堂意生之座。如來信解願力所生。法界[<a href='javascript:showpic("../fontimg/009053.gif")'>巾*票</a>]幟。大蓮華王出現。如來法界性身。安住其中。隨諸眾生種種性欲。令得歡喜。時彼如來一切支分無障礙力。從十智力信解所生。無量形色莊嚴之相。無數百千俱胝那由他劫。布施持戒忍辱精進禪定智慧。諸度功德所資長。身即時出現。彼出現已。於諸世界大眾會中。發大音聲而說偈言<p class='lg'>　諸佛甚奇特　　權智不思議<br>　無阿賴耶慧　　含藏說諸法<br>　若解無所得　　諸法之法相<br>　彼無得而得　　得諸佛導師　</p><p>說如是音聲已。還入如來不思議法身<p>爾時世尊。復告執金剛祕密主言。善男子諦聽內心漫荼羅。祕密主。彼身地。即是法界自性。真言密印加持。而加持之。以本性清淨故。羯磨金剛所護持故。淨除一切塵垢。我人眾生壽者意生。儒童造立者等。株杌過患。方壇四門。西向通達。周旋界道。內現意生八葉大蓮華王。抽莖敷蕊綵絢端妙。其中如來。一切世間最尊特身。超越身語意地至於心地逮得殊勝悅意之果。於彼東方寶幢如來。南方開敷華王如來。北方鼓音如來。西方無量壽如來。東南方普賢菩薩。東北方觀自在菩薩。西南方妙吉祥童子。西北方慈氏菩薩。一切蕊中。佛菩薩母。六波羅蜜三昧眷屬。而自莊嚴下列持明諸忿怒眾。持金剛主菩薩。以為其莖。處于無盡大海。一切地居天等。其數無量而環繞之<p>爾時行者。為成三昧耶故。應以意生香華燈明塗香種種餚膳。一切皆以獻之。優陀那曰<p class='lg'>　真言者誠諦　　圖畫漫荼羅<br>　自身為大我　　囉字淨諸垢<br>　安住瑜伽座　　尋念諸如來<br>　頂授諸弟子　　阿字大空點<br>　智者傳妙花　　令散於自身<br>　為說內所見　　行人宗奉處<br>　此最上壇故　　應與三昧耶　</p><p><b>　　<A NAME="n21"></A>祕密八印品第十四</b><p>爾時毘盧遮那世尊。復觀諸大眾會。告執金剛祕密主言。佛子有祕密八印。最為祕密。聖天之位威神所同。自真言道以為[<a href='javascript:showpic("../fontimg/009053.gif")'>巾*票</a>]幟。圖具漫荼羅。如本尊相應。若依法教。於真言門修菩薩行諸菩薩。應如是知。自身住本尊形。堅固不動。知本尊已。如本尊住。而得悉地。云何八印。謂以智慧三昧手。作空心合掌。而散風輪地輪。如放光焰。是世尊本威德生印。其漫荼羅三角而具光明。彼真言曰<p>南麼三曼多勃馱喃(一)嚂[<a href='javascript:showpic("../fontimg/067153.gif")'>口*落</a>](二)莎訶<p>即以此印。而屈風輪。在虛空輪上。如[<a href='javascript:showpic("../fontimg/004555.gif")'>口*縛</a>]字形。是世尊金剛不壞印。其漫荼羅。如[<a href='javascript:showpic("../fontimg/004555.gif")'>口*縛</a>]字相。有金剛光。彼真言曰<p>南麼三曼多勃馱喃(一)[<a href='javascript:showpic("../fontimg/055984.gif")'>鍐-凶+(鬯-匕)</a>][<a href='javascript:showpic("../fontimg/004555.gif")'>口*縛</a>](急呼二)莎訶<p>復以初印。而散水輪火輪。是名蓮華藏印。其漫荼羅。如月輪相。以波頭摩華而圍繞之。彼真言曰<p>南麼三曼多勃馱喃(一)糝索(二)莎訶<p>即以此印。屈二地輪。入於掌中。是如來萬德莊嚴印。其漫荼羅。猶如半月形。以大空點圍之。彼真言曰<p>南麼三曼多勃馱喃(一)含鶴(二)莎訶<p>復以定慧手。作未開敷華合掌。建立二虛空輪。而稍屈之。是如來一切支分生印。其漫荼羅。如迦羅捨滿月之形。金剛圍之。彼真言曰<p>南麼三曼多勃馱喃(一)暗噁(二)莎訶<p>即以此印。屈其火輪。餘相如前。是世尊陀羅尼印。其漫荼羅。猶如彩虹。而遍圍之。垂金剛幡。彼真言曰<p>南麼三曼多勃馱喃(一)勃馱陀羅尼(上)(二)娑沒[<a href='javascript:showpic("../fontimg/004101.gif")'>口*栗</a>](三合)底沫羅馱那羯[<a href='javascript:showpic("../fontimg/067070.gif")'>口*履</a>](三)馱囉也薩[<a href='javascript:showpic("../fontimg/055984.gif")'>鍐-凶+(鬯-匕)</a>](四)薄伽(輕)[<a href='javascript:showpic("../fontimg/004555.gif")'>口*縛</a>]底(五)阿(去)迦(引)囉[<a href='javascript:showpic("../fontimg/004555.gif")'>口*縛</a>]底(六)三麼曳(七)莎訶<p>復以虛心合掌。開散火輪。其地輪空輪。和合相持。是謂如來法住印。其漫荼羅。猶如虛空。以雜色圍之。有二空點。彼真言曰<p>南麼三曼多勃馱喃(一)阿(去)吠娜尾泥(二)莎訶<p>同前虛心合掌。以智慧三昧手。互相加持。而自旋轉。是謂世尊迅疾持印。其漫荼羅。亦如虛空。而用青點嚴之。彼真言曰<p>南麼三曼多勃馱喃(一)摩訶(引)瑜伽(輕)瑜擬(宜以反)寧(上)(二)瑜詣說[<a href='javascript:showpic("../fontimg/067070.gif")'>口*履</a>](三)欠若唎計(四)莎訶<p>祕密主。是名如來祕密印。最勝祕密。不應輒授與人。除已灌頂。其性調柔。精勤堅固。發殊勝願。恭敬師長。念恩德者。內外清淨。捨自身命而求法者<p><b>　　<A NAME="n22"></A>持明禁戒品第十五</b><p>爾時金剛手。復以偈頌。請問大日世尊持明禁戒。為真言門修菩薩行諸菩薩故<p class='lg'>　云何成禁戒　　云何住尸羅<br>　云何隨所住　　修行離諸著<br>　修行幾時月　　禁戒得終竟<br>　住於何法教　　而知彼威德<br>　離時方作業　　及法非法等<br>　云何而速成　　願佛說其量<br>　先佛所宣說　　令得於悉地<br>　我問一切智　　正覺兩足尊<br>　為未來眾生　　仁中尊證知　</p><p>是時薄伽梵毘盧遮那。哀愍眾生故。而說偈言<p class='lg'>　善哉勤勇士　　大德持金剛<br>　所說殊勝戒　　古佛所開演<br>　緣明所起戒　　住戒如正覺<br>　令得成悉地　　為利世間故<br>　等起自真實　　不生疑慮心<br>　常住於等引　　修行戒當竟<br>　菩提心及法　　及修學業果<br>　和合為一相　　遠離諸造作<br>　具戒如佛智　　異此非具戒<br>　得諸法自在　　通達利眾生<br>　常修無著行　　等礫石眾寶<br>　乃至滿落叉　　所說真言教<br>　畢於時月等　　禁戒量終竟<br>　最初金輪觀　　住大因陀羅<br>　當結金剛印　　飲乳以資身<br>　行者一月滿　　能調出入息<br>　次於第二月　　嚴正水輪中<br>　應以蓮華印　　而服醇淨水<br>　次於第三月　　勝妙火輪觀<br>　噉不求之食　　即以大慧力<br>　燒滅一切罪　　而生身意語<br>　第四月風輪　　行者常服風<br>　結轉法輪印　　攝心以持誦<br>　金剛水輪觀　　依住於瑜伽<br>　是為第五月　　遠離得非得<br>　行者無所著　　等同三菩提<br>　和合風火輪　　出過眾過患<br>　復一月持誦　　亦捨利非利<br>　梵釋等天眾　　摩[<a href='javascript:showpic("../fontimg/023523.gif")'>目*侯</a>]毘舍遮<br>　遠住而敬禮　　一切為守護<br>　皆悉奉教命　　彼常得如是<br>　人天藥叉神　　持明諸靈仙<br>　翊侍其左右　　隨所命當作<br>　不善為障者　　羅剎七母等<br>　見持真言者　　恭敬而遠之<br>　見是處光明　　馳散如猛火<br>　隨所住法教　　皆依明禁故<br>　等正覺真子　　一切得自在<br>　調伏難降者　　如大執金剛<br>　饒益諸群生　　同於觀世音<br>　經逾六月已　　隨所願成果<br>　常當於自他　　悲愍而救護　</p><p><b>　　<A NAME="n23"></A>阿闍梨真實智品第十六</b><p>爾時持金剛者。次復請問大日世尊諸漫荼羅真言之心。而說偈言<p class='lg'>　云何為一切　　真言實語心<br>　云何而解了　　說名阿闍梨<br>　爾時薄伽梵　　大毘盧遮那<br>　慰喻金剛手　　善哉摩訶薩<br>　令彼心歡喜　　復告如是言<br>　解祕中最祕　　真言智大心<br>　今為汝宣說　　一心應諦聽<br>　所謂阿字者　　一切真言心<br>　從此遍流出　　無量諸真言<br>　一切戲論息　　能生巧智慧<br>　祕密主何等　　一切真語心<br>　佛兩足尊說　　阿字名種子<br>　故一切如是　　安住諸支分<br>　如相應布已　　依法皆遍授<br>　由彼本初字　　遍在增加字<br>　眾字以成音　　支體由是生<br>　故此遍一切　　身生種種德<br>　今說所分布　　佛子一心聽<br>　以心而作心　　餘以布支分<br>　一切如是作　　即同於我體<br>　安住瑜伽座　　尋念諸如來<br>　若於此教法　　解斯廣大智<br>　正覺大功德　　說為阿闍梨<br>　是即為如來　　亦即名為佛<br>　菩薩及梵天　　毘紐摩醯羅<br>　日月天水天　　帝釋世間主<br>　黑夜焰摩等　　地神與妙音<br>　梵志及常浴　　亦名梵行者<br>　漏盡比丘眾　　吉祥持祕密<br>　一切智見者　　法自在財富<br>　若住菩提心　　及與聲智性<br>　不著一切法　　說名遍一切<br>　即是真語者　　持吉祥真言<br>　真實語之王　　持執金剛印<br>　所有諸字輪　　若在於支分<br>　當知住眉間　　[<a href='javascript:showpic("../fontimg/020011.gif")'>合*牛</a>]字金剛句<br>　娑字在脣下　　是謂蓮華句<br>　我即同心位　　一切處自在<br>　普遍於種種　　有情及非情<br>　阿字第一命　　[<a href='javascript:showpic("../fontimg/004555.gif")'>口*縛</a>]字名為水<br>　囉字名為火　　[<a href='javascript:showpic("../fontimg/020011.gif")'>合*牛</a>]字名忿怒<br>　佉字同虛空　　所謂極空點<br>　知此最真實　　說名阿闍梨<br>　故應具方便　　了知佛所說<br>　常作精勤修　　當得不死句　</p><p><b>　　<A NAME="n24"></A>布字品第十七</b><p>爾時世尊。復告金剛手言<p class='lg'>　復次祕密主　　諸佛所宣說　　安布諸字門<br>　佛子一心聽　　迦字在咽下　　佉字在齶上<br>　[<a href='javascript:showpic("../fontimg/035509.gif")'>言*我</a>]字以為頸　　伽字在喉中　　遮字為舌根<br>　車字在舌中　　若字為舌端　　社字舌生處<br>　吒字以為脛　　[<a href='javascript:showpic("../fontimg/003533.gif")'>口*宅</a>]字應知髀　　拏字說為腰<br>　荼字以安坐　　多字最後分　　他字應知腹<br>　娜字為二手　　馱字名為脅　　波字以為背<br>　頗字應知胸　　麼字為二肘　　婆字次臂下<br>　莽字住於心　　耶字陰藏相　　囉字名為眼<br>　[<a href='javascript:showpic("../fontimg/067008.gif")'>口*邏</a>]字為廣額　　縊伊在二眥　　塢烏為二脣<br>　翳藹為二耳　　污奧為二頰　　暗字菩提句<br>　噁字般涅槃　　知是一切法　　行者成正覺<br>　一切智資財　　常在於其心　　世號一切智<br>　是謂薩婆若　</p><p class='juan'>
大毘盧遮那成佛神變加持經卷第五</p>
</body></html>
