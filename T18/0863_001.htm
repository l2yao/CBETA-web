<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p><p></li><p><b>　　<A NAME="n101"></A>No. 863</b><p class='juan'>
大毘盧遮那經阿闍梨真實智品中阿闍梨住阿字觀門(亦名四重字輪曼荼羅成身觀亦名三重布字成身曼荼羅觀行)</p>
<p><span class='byline'>　　　　淨影寺比綺院五部持念僧惟謹述</span><br><p><b>　　<A NAME="n103"></A>成入理軌儀一卷</b><p>夫言阿闍梨者。解祕中最祕真言智大心。阿字名種子故。一切如是依法皆遍受。若於此教法。解斯廣大智正覺大功德。說名阿闍梨。是即為如來。亦即名為佛。梵云汗[<a href='javascript:showpic("../fontimg/004101.gif")'>口*栗</a>]馱。汗[<a href='javascript:showpic("../fontimg/004101.gif")'>口*栗</a>]馱者。即是真實心。即是阿字。夫言阿字者。即是一切諸佛之母。是一切真言生處。最為上妙。佛心之字。若言阿字內音。即是喉中之音。當知此阿字遍布一切支分。即是本不生義。梵有二音。一名阿剎囉。是根本字。亦名不動義。不動者是菩提心義。如最初二音阿阿。是根本字。次從伊伊。乃至污奧。凡十二字。皆是從生增加之字。皆是女聲。其根本字者。是男聲。男聲是慧義。女聲是定義。又解說有五聲。阿字體聲。阿字行聲。伊伊至污奧。凡十二字。皆是三昧之聲。暗字證三菩提之聲。噁字是入大般涅槃之聲。若見仰壤拏曩莽。即同上點。亦是證三菩提之聲。若見野囉等八字。即同傍點。亦是大般涅槃之聲。其根本字。遍一切處。增加字。亦遍一切處。根本增加不相異也。皆以根本字體本。而傍角加畫。是故根本增加不一不異。猶如器中盛水。因器持水。水不離器。如是更相依持。能遍內外。非但阿字遍一切處。次從迦佉[<a href='javascript:showpic("../fontimg/035509.gif")'>言*我</a>]伽仰。乃至乞灑(二合)字。亦遍一切處。何以故。皆是根本之音。其根本音者。即是阿字。又如迦字。各各自有從生增加之字。如迦字中即有計蓋之字。皆是女聲。緣迦字體上加畫。則成增加之字。體是慧義。而加是定慧相持。合而為一。其體不失。止觀雙行。亦遍一切處。所以增加遍於根本。根本遍於增加。從生遍於種子。種子遍於從生。所以梵云鄔婆縛。亦名發起。猶如種子生果。果還成種。今此阿字即同種子。能生多果。一一復生百千萬倍。乃至展轉無量不可說也。然見子識果。因既如此。當知果必如之。今此阿字亦如是也。從此根本。無師自然之智。一切智業。從此而生布諸支分。布支分者。即是自心。由此自心。即攝一切身分。離心無身。離身無心。亦同於阿字。若遍布此字者。即同諸佛。謂從字有果。即是佛能證正知。故名為正覺。猶識此字之理性者。故得如來名。此字之性理者。謂此阿字即是本不生義。又如人有心能遍。支分皆受苦樂。阿字亦遍一切支分。即是心本不生義。阿字遍一切字。若一切字無阿字。即字不成。要有阿字。若字無頭。即不成字。故以阿字為頭。從一阿字音。凡一切諸聲中。皆有阿字之音。不得此阿字音者。從字音表。而得有聲。生以有聲。生以有聲故遍於支分。能表一切世間出世間之法。若但見其字音。則能詮表於理。又要音韻語言。牙齒[高*皮][示*(恙-心+皿)]。得有所表。謂青黃赤白。東西南北。方圓大小。上下尊卑。一切事類。方可領解。故經云。祕密主此是遍一切處法門。又華嚴經云。如是字母能於一切世出世間善巧之法。以智通達。到於彼岸。殊方異藝。成綜無遺。文字算數。蘊其深解。醫方咒術。善療眾病。有諸眾生。鬼魅所持。怨憎咒詛。惡星變怪。死屍奔逐。癲癇羸瘦。種種諸疾。咸能救之。使得痊愈。又善別知金玉珠貝。珊瑚琉璃。摩尼車[<a href='javascript:showpic("../fontimg/021233.gif")'>王*渠</a>]。雞薩羅等。一切寶藏出生之處。品類不同。價直多少。村營鄉邑。大小都城。宮殿苑園。巖泉籔澤。凡是一切人眾所居。菩薩或能隨方攝護。又善觀察天文地理。人相吉凶。鳥獸音聲。雲霞氣候。年穀豐儉。國土安危。如是世間所有技藝。莫不該練盡其源本。又所以經云。祕密主。故以阿字為頭。阿字即是真言之心。佛心之字。上來所說。阿闍梨住於佛地。義猶未了。即是此中住阿字觀門。此阿字者。亦名奢摩他。亦名毘缽舍那之智。亦名真寶之智。亦名一切智智。所以經云。一切智。根本智智。後得智。從後得智起大悲。從大悲起三種化身。夫阿闍梨若觀此字。而相應者。即是自身同於毘盧遮那佛身。亦名金剛不壞之身。亦名普現色身。亦名三種意生身。阿闍梨謂觀此阿字之輪。猶如孔雀尾輪。光明圍遶。行者而住其中。即是住於佛位。是故清淨法界圓鏡中。現出阿字。所以從阿字旋轉出生諸字。即遍一切真言名字之中。周旋往返。百千萬倍。入諸旋陀羅尼門。總持無礙。所以從阿字旋轉出。生三身四智。而轉法輪。若行者為人作阿闍梨者。先須建立大悲胎藏曼荼羅王。住於佛位。以此諸字。合集成身。即住佛位。然布字之時。分為四重。每重皆有三種歸命。頭為初分。咽為二分。心為三分。臍為四分<br><p>　【◇】<br>阿　阿　暗　噁　迦　迦<br>【◇】<br>劍　腳　佉　佉　欠　卻<br>【◇】<br>[<a href='javascript:showpic("../fontimg/035509.gif")'>言*我</a>]　[<a href='javascript:showpic("../fontimg/035509.gif")'>言*我</a>]　儼　虐　伽　伽<br>【◇】<br>儉　唬　遮　遮　占　灼<br>【◇】<br>車　車　幨　綽　若　若<br>【◇】<br>染　弱　社　社　瞻　杓<br>【◇】吒　吒　[<a href='javascript:showpic("../fontimg/047538.gif")'>鹵*占</a>]　磔　[<a href='javascript:showpic("../fontimg/067724.gif")'>女*它</a>]　[<a href='javascript:showpic("../fontimg/067724.gif")'>女*它</a>]<br><br>【◇】<br>[<a href='javascript:showpic("../fontimg/067288.gif")'>口*諂</a>]　坼　拏　拏　喃　搦<br>【◇】<br>荼　荼　湛　釋　哆　多<br>【◇】<br>擔　怛　他　他　探　託<br>【◇】<br>娜　娜　腩　諾　馱　馱<br>【◇】<br>淡　鐸　跛　波　啶　博<br>【◇】<br>頗　頗　[<a href='javascript:showpic("../fontimg/067456.gif")'>口*泛</a>]　泊　摩　摩<br>【◇】<br>[<a href='javascript:showpic("../fontimg/049288.gif")'>牟*含</a>]　莫　婆　婆　[<a href='javascript:showpic("../fontimg/067014.gif")'>口*梵</a>]　薄<br>【◇】<br>野　野　閻　藥　欏　邏<br>【◇】<br>攬　落　[<a href='javascript:showpic("../fontimg/004555.gif")'>口*縛</a>]　[<a href='javascript:showpic("../fontimg/004555.gif")'>口*縛</a>]　[<a href='javascript:showpic("../fontimg/055984.gif")'>鍐-凶+(鬯-匕)</a>]　[<a href='javascript:showpic("../fontimg/004555.gif")'>口*縛</a>]<br>【◇】<br>奢　奢　睒　鑠　沙　沙<br>【◇】<br>釤　嗦　娑　娑　糝　索<br>【◇】<br>訶　訶　頷　臛　乞灑　乞叉<br>【◇】<br>乞懺　乞嗦　伊　縊　[<a href='javascript:showpic("../fontimg/011069.gif")'>怡-台+烏</a>]　烏<br>【◇】<br>哩　[口*梩]　里　[口*梩]　翳　藹<br>【◇】污　奧　仰　攘　拏　曩<br><br>【◇】<br>莽　[<a href='javascript:showpic("../fontimg/067459.gif")'>口*昂</a>]　攘　儜　囊　忙<br>【◇】<br>噞　[肆-聿+角]　喃　南　[<a href='javascript:showpic("../fontimg/055984.gif")'>鍐-凶+(鬯-匕)</a>]　[唬-儿+(雪-雨)]<br>【◇】<br>弱　搦　諾　莫<p>凡布字之法。當從行者眉間白毫。而觀迦字。右旋逐曰。而轉令環。相接四重。亦復如是。一一合集成身。所以經云。迦左吒哆跛。初中後相加。以等持品類相入。自然獲得菩提心行。成等正覺。及般涅槃。即是初阿阿暗噁四重之義。又迦左吒哆跢等二十字。即是中義。其伊伊至污奧。凡十二字。即是加以等持品類之義。又仰壤拏曩莽至[唬-儿+(雪-雨)]弱搦諾莫等二十字。即是後相義。故總而言之。相入自然。又解。分為三分。頭為初分(黃色)。咽心為中分(白色)。臍為後分(黑色)。若用迦字為輪。即不用劍字。若用劍字為輪。即不用迦字。斯謂發菩提心。行果為中。大寂為後。是名三分。阿闍梨既如是三重成身已。其曼荼羅并及弟子。亦如是布之。三事皆成。是名祕密曼荼羅。若不了達此中意趣。難依前事法而作。不名善作。虛費其功夫。亦無所成也。又此布字之法。即是大悲胎藏三重祕密曼荼羅。自非人集真明之行。堪傳授者。方以意想傳之。不可文載。故師已口相授(經云但言字輪品)其伊伊至污奧。凡十二字。皆在字輪外散布。由<p>光焰　又仰壤[<a href='javascript:showpic("../fontimg/067458.gif")'>口*拏</a>]曩莽。噞[肆-聿+角]喃南[<a href='javascript:showpic("../fontimg/055984.gif")'>鍐-凶+(鬯-匕)</a>]。[<a href='javascript:showpic("../fontimg/003895.gif")'>口*虐</a>]弱搦謨莫<p>凡五字隨三輪而轉。相入自然。今此輪者。即是三轉法輪之義。行者相應如是布字持念。即是持明之身。猶如大日如來神力加持。等無有異。此輪亦名因緣輪。師及弟子。并曼荼羅。皆如是安布諸字。亦名祕密之輪。此諸字亦是一切佛心之字。亦名真言之輪。輪者梵音名阿剎囉輪。阿剎囉輪者。謂從一阿字輪生多字。故名為輪。阿字即是菩提體性。如摩訶毘盧遮那。住於菩提心體性。種種示現。普門利益。種種變現。無量無邊。雖如是垂跡無窮。然實常住不動。亦無起滅。猶如車輪。雖復運轉無窮。而中未曾動搖。由不動故。能制群機。動而無動。即是阿字本不生義。以無生無滅。即無動無退。而生一切字輪。輪無窮。是名不動之輪。阿闍梨若能如是了達不動之輪。而布諸字。其體自然。身有所表。無非密印。口有所說。皆是真言。意常止住。無非觀門。凡有見聞觸知之者。皆必定於無上菩提。所成福利。真實不虛。若能如是。即同毘盧遮那如來。而作佛事。常照世間。阿闍梨若持念時。或觀句輪。句輪者。觀本尊心。有圓明而布真言之字。輪轉相接。明了現前。觀此字輪。猶如白乳。次第流注。入行者口中。或注其頂。相續不絕。遍滿其身。其圓明中。有種子字。字常明了。猶如流水無盡。如是持誦疲極已。即但住於寂心阿字。又言三洛叉數者也。即是三十萬遍。若行者又得見本尊種子印等。即從本尊種子印中。而見本尊。如是成就已。即能遍安布諸字。而成自體。即如實知自心。成遍照之身。是名洛叉之義。若不如是相應者。於百年中。念滿千萬洛叉。猶不得成。何況三洛叉耶。若行者三相平等。一身實相。是一洛叉。除一切身垢。二語實相。是二落叉。除一切語垢。三意實相。除一切心垢。三垢除已。三功德生。分證如來功德。如是業相應。住菩提心戒。一切地波羅蜜。悉皆圓滿。隨所住法教。皆依明禁故。隨所願成果。常當於自他。悲愍而救護。經云。祕密主白佛言。云何如來應供正遍知。得一切智智。廣演分布種種道。演說一切智智。各各同彼言音。住種種威儀。一切智智道一味。世尊。譬如地水火風空。自性遍一切處。皆不出阿字之門。所以金剛手問大日如來。如是智慧。以何為因。云何為根。云何究竟耶。佛告金剛手。菩提心為因。悲為根。方便為究竟。祕密主。云何菩提。謂如實知自心。即是阿字一相。亦非一亦非異。又經云。諦聽金剛手。今說修行曼荼羅行。滿足一切智智法門。所以萬行圓極。無可復增。應物之權。究盡能事。即醍醐妙果。三密之源。智彼最真實。得名阿闍梨。故應具方便。了知佛所說。故經云<p class='lg'>　復次祕密主　　諸佛所宣說<br>　安布諸字門　　佛子一心聽<br>　迦字在咽下　　佉字在[<a href='javascript:showpic("../fontimg/061367.gif")'>目*咢</a>]上<br>　[<a href='javascript:showpic("../fontimg/035509.gif")'>言*我</a>]字以為頸　　伽字在喉中<br>　遮字為舌根　　車字在舌中<br>　若字為舌端　　社字舌生處<br>　吒字以為脛　　[<a href='javascript:showpic("../fontimg/003533.gif")'>口*宅</a>]字應知髀<br>　拏字說為腰　　荼字以安坐<br>　多字最後分　　他字應知腹<br>　娜字為二手　　馱安名為脅<br>　波字以為背　　頗字應知胸<br>　摩字為一肘　　婆字次臂下<br>　莽字住於心　　野字陰藏相<br>　囉字名為眼　　邏字為廣額<br>　縊伊在二[<a href='javascript:showpic("../fontimg/023251.gif")'>目*此</a>]　　塢烏為二脣<br>　翳愛為二耳　　污奧為二頰<br>　暗字菩提句　　噁字般涅槃<br>　知是一切法　　行者成正覺<br>　一切智資財　　常在於其心<br>　世號一切智　　是為薩婆若　</p><p class='juan'>
</p>
<p>依胎藏毘盧遮那經略集字母觀行儀一本<p>巨唐開元年三月中旬五部持念惟謹集<p>應德二年十一月二日於南勝房以前唐院本書　　　　　　　　　仁豪<p>　此一帖奉傳授二品親王畢　(公助)<p>　右如奧書令傳受畢二品尊鎮親王</body></html>
