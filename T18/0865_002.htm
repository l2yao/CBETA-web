<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
金剛頂一切如來真實攝大乘現證大教王經卷中<p><span class='byline'>　　　　開府儀同三司特進試鴻臚卿肅國公食邑三千戶賜紫贈司空諡大監正號大廣智大興善寺三藏沙門不空奉　詔譯</span><br><p><b>　　<A NAME="n112"></A>大曼荼羅廣大儀軌品之二</b></p>
<p>爾時婆伽梵。復入一切如來毘首羯磨大菩薩三昧耶。出生羯磨加持。名金剛三摩地。一切如來羯磨三昧耶。名一切如來心。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)羯磨<p>從一切如來心。纔出已。一切如來羯磨平等智。善通達故。金剛薩埵三摩地。即從婆伽梵持金剛。為一切如來羯磨光明。出已。以彼一切如來羯磨光明。照耀一切有情界。為一切如來羯磨界。其盡一切如來羯磨界。入世尊毘盧遮那佛心。聚為一體。量遍一切虛空界。則一切如來羯磨界故。生羯磨金剛形。住佛掌中。則從羯磨金剛形。出一切世界微塵等如來身。於一切世界。一切如來羯磨等。作一切佛神通遊戲。作一切如來無邊事業故。金剛薩埵三摩地。極堅牢故。聚為一體。生一切如來毘首羯磨大菩薩摩訶薩身。住世尊毘盧遮那佛心。說此嗢陀南<p class='lg'>　奇哉佛不空　　我一切業多<br>　無功作佛益　　能轉金剛業　</p><p>爾時毘首羯磨大菩薩身。從世尊心下。依一切如來前月輪而住。復請教令。時世尊入一切如來不空金剛三昧耶。名金剛三摩地。轉一切供養等。無量不空。一切業軌儀廣大三昧耶。盡無餘有情界。作一切悉地。受一切安樂悅意故。乃至成就一切如來金剛羯磨性智神境通果故。則彼羯磨金剛。授與一切如來金剛羯磨大菩薩。為一切如來羯磨轉輪王。以一切如來灌頂。授與雙手。則一切如來。以金剛名。號金剛毘首。金剛毘首灌頂時。彼金剛毘首菩薩摩訶薩。則安立羯磨金剛於自心。令安一切如來羯磨平等處。說此嗢陀南<p class='lg'>　此是一切佛　　作種種勝業<br>　授與我掌中　　以業安於業　</p><p>爾時婆伽梵。復入難敵精進大菩薩摩訶薩三昧耶。出生羯磨加持。名金剛三摩地。一切如來守護三昧耶。名一切如來心。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)路乞沙(二合)<p>從一切如來心。纔出已。即彼婆伽梵金剛手。為眾多堅固甲冑。出已。入世尊毘盧遮那佛心。聚為一體。生大金剛甲冑形。住佛掌中。從彼金剛甲冑形。出一切世界微塵等如來身。一切如來守護儀軌廣大事業等。作一切佛神通遊戲。難敵精進故。金剛薩埵三摩地。極堅牢故。聚為一體。生難敵精進大菩薩身。住世尊毘盧遮那佛心。說此嗢陀南<p class='lg'>　奇哉精進甲　　我固堅固者<br>　由堅固無身　　作金剛勝身　</p><p>時彼難敵精進大菩薩身。從世尊心下。依一切如來右月輪而住。復請教令。時世尊入一切如來堅固名金剛三摩地。一切如來精進波羅蜜三昧耶。救護盡無餘有情界。受一切安樂悅意故。乃至得一切如來金剛身成就果故。則金剛甲冑。授與難敵精進大菩薩雙手。則一切如來。以金剛名。號金剛慈友。金剛慈友灌頂時。彼金剛慈友菩薩摩訶薩。以金剛甲冑。被一切如來。說此嗢陀南<p class='lg'>　此是一切佛　　最勝慈甲冑<br>　堅精進大護　　名為大慈友　</p><p>爾時婆伽梵。復入摧一切魔大菩薩摩訶薩三昧耶。出生羯磨加持。名金剛三摩地。一切如來方便三昧耶。名一切如來心。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)藥乞灑(二合)<p>從一切如來心。纔出已。即彼婆伽梵持金剛。為眾多大牙器仗。出已。入世尊毘盧遮那佛心。聚為一體。生金剛牙形。住佛掌中。從彼金剛牙形。出一切世界微塵等如來身。作一切降伏暴怒等。為一切佛神通遊戲。一切魔善摧伏故。金剛薩埵三摩地。極堅牢故。聚為一體。生摧一切魔大菩薩身。住世尊毘盧遮那佛心。說此嗢陀南<p class='lg'>　奇哉大方便　　諸佛之慈愍<br>　由有形寂靜　　示作暴怒形　</p><p>時彼摧一切魔大菩薩身。從世尊心下。依一切如來左月輪而住。復請教令。時世尊入一切如來極怒金剛三摩地。一切如來調伏難調。盡無餘有情界。施無畏。受一切安樂悅意故。乃至得一切如來大方便智神境通最勝悉地果故。則彼金剛牙器仗。授與彼摧一切魔大菩薩雙手。則一切如來。以金剛名。號金剛暴怒。金剛暴怒灌頂時。彼金剛暴怒菩薩摩訶薩。以彼金剛牙器仗。安自口中。恐怖一切如來。說此嗢陀南<p class='lg'>　此是一切佛　　調伏諸難調<br>　金剛牙器仗　　方便愍慈者　</p><p>爾時婆伽梵。復入一切如來拳大菩薩摩訶薩三昧耶。出生羯磨加持。名金剛三摩地。一切如來身口心金剛縛三昧耶。名一切如來心。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)散地<p>從一切如來心。纔出已。即彼婆伽梵持金剛。為一切如來一切印縛。出已。入世尊毘盧遮那佛心。聚為一體。生金剛縛形住佛掌中。從彼金剛縛形。出一切世界微塵等如來身。出已。於一切世界。一切如來印縛智等。作一切佛神通遊戲。一切如來拳善縛故。金剛薩埵三摩地。極堅牢故。聚為一體。生一切如來拳大菩薩身。住世尊毘盧遮那佛心。說此嗢陀南<p class='lg'>　奇哉妙堅縛　　我堅三昧耶<br>　成諸意樂故　　解脫者為縛　</p><p>時彼一切如來拳大菩薩身。從世尊心下。依一切如來後月輪而住。復請教令。時世尊入一切如來三昧耶。名金剛三摩地。一切如來印三昧耶。盡無餘有情界。令一切如來聖天。現驗一切悉地。受一切安樂悅意故。乃至得一切如來一切智智印。主宰最勝悉地果故。則彼金剛縛。授與一切如來金剛拳大菩薩摩訶薩雙手。則彼一切如來。以金剛名。號金剛拳。金剛拳灌頂時。彼金剛拳菩薩摩訶薩。以彼金剛縛。縛一切如來。說此嗢陀南<p class='lg'>　此是一切佛　　印縛大堅固<br>　速成諸印故　　不越三昧耶　</p><p>一切如來供養廣大儀軌業。一切如來大精進堅固甲冑。一切如來大方便。一切如來一切印縛智。如是一切如來大羯磨薩埵<p>爾時不動如來。成就世尊毘盧遮那一切如來智已。印一切如來智故。入金剛波羅蜜三昧耶。所生金剛加持。名金剛三摩地。一切如來金剛三昧耶。名一切如來印。從自心出<p>薩怛[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004555.gif")'>口*縛</a>]日離<p>從一切如來心。纔出已。出金剛光明。從彼金剛光明門。即彼婆伽梵持金剛。為一切世界微塵等如來身。印一切如來智。復聚為一體。等一切世界量。生大金剛形。依世尊毘盧遮那佛前月輪而住。說此嗢陀南<p class='lg'>　奇哉一切佛　　薩埵金剛堅<br>　由堅無身故　　獲得金剛身　</p><p>爾時世尊寶生如來。印世尊毘盧遮那一切如來智故。入寶波羅蜜三昧耶。所生寶金剛加持。名金剛三摩地。金剛三昧耶。名自印。從自心出<p>囉怛那[<a href='javascript:showpic("../fontimg/004555.gif")'>口*縛</a>]日離(二合)<p>從一切如來心。纔出已。出寶光明。從彼寶光明。即彼婆伽梵持金剛。為一切世界微塵等如來身。印一切如來智。復聚為一體。等一切世界量。生大金剛寶形。依世尊毘盧遮那佛右月輪而住。說此嗢陀南<p class='lg'>　奇哉一切佛　　我名寶金剛<br>　於一切印眾　　堅灌頂理趣　</p><p>爾時世尊觀自在王如來。印世尊毘盧遮那一切如來智故。入法波羅蜜三昧耶。所生法金剛加持。名金剛三摩地。法三昧耶。名自印。從自心出<p>達摩[<a href='javascript:showpic("../fontimg/004555.gif")'>口*縛</a>]日離(二合)<p>從一切如來心。纔出已。出蓮花光明。從彼蓮華光明。即彼婆伽梵持金剛。為一切世界微塵等如來身。印一切如來智。復聚為一體。等一切世界量。生大金剛蓮花形。依世尊毘盧遮那佛後月輪而住。說此嗢陀南<p class='lg'>　奇哉一切佛　　法金剛我淨<br>　由自性清淨　　令貪染無垢　</p><p>爾時世尊不空成就如來。印毘盧遮那一切如來智故。入一切波羅蜜三昧耶。所生金剛加持。名金剛三摩地。一切三昧耶。名自印。從自心出<p>羯磨[<a href='javascript:showpic("../fontimg/004555.gif")'>口*縛</a>]日離(二合)<p>從一切如來心。纔出已。出一切羯磨光明。從彼一切如來羯磨光明。即彼婆伽梵持金剛。為一切世界微塵等如來身。遍印一切如來智。復聚為一體。等一切世界量。面向一切處。生大羯磨金剛形。依世尊毘盧遮那佛左月輪而住。說此嗢陀南<p class='lg'>　奇哉一切佛　　我名業金剛<br>　由一成一切　　佛界善作業　</p><p>一切如來智三昧耶大灌頂。金剛法性。一切供養。如是一切如來大婆羅蜜<p>爾時世尊毘盧遮那佛。復入一切如來適悅供養三昧耶。所生名金剛三摩地。一切如來族大天女。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)邏西<p>從一切如來心。纔出已。出金剛印。從彼金剛印門。則彼婆伽梵持金剛。為一切世界微塵等如來身。復聚為一體。為金剛嬉戲大天女。如金剛薩埵。一切身性種種形色威儀一切莊嚴具。攝一切如來族金剛薩埵女。依世尊不動如來曼荼羅左邊月輪而住。說此嗢陀南<p class='lg'>　奇哉無有比　　諸佛中供養<br>　由貪染供養　　能轉諸供養　</p><p>爾時世尊毘盧遮那。復入一切如來寶鬘灌頂三昧耶。所生名金剛三摩地。一切如來族大天女。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)摩犁<p>從一切如來心。纔出已。出大寶印。從彼大寶印。則彼婆伽梵持金剛。為一切世界微塵等如來身。復聚為一體。為金剛鬘大天女。依世尊寶生如來曼荼羅左邊月輪而住。說此嗢陀南<p class='lg'>　奇哉我無比　　稱為寶供養<br>　於三界王勝　　教敕受供養　</p><p>爾時世尊毘盧遮那。復入一切如來歌詠供養三昧耶。所生名金剛三摩地。一切如來族大天女。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)霓(愚以反)帝<p>從一切如來心。纔出已。出一切如來法印。從彼一切如來法印。彼婆伽梵持金剛。為一切世界微塵等如來身。復聚為一體。為金剛歌詠大天女。依世尊觀自在王如來左邊月輪而住。說此嗢陀南<p class='lg'>　奇哉成歌詠　　我供諸見者<br>　由此供養故　　諸法如響應　</p><p>爾時世尊毘盧遮那。復入一切如來舞供養。所生名金剛三摩地。一切如來族大天女。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)[<a href='javascript:showpic("../fontimg/001244.gif")'>仁-二+爾</a>]哩(二合)帝曳<p>從一切如來心。纔出已。出一切如來舞廣大儀。從彼出一切如來舞供養儀。則彼婆伽梵持金剛。為一切世界微塵等如來身。復聚為一體。為金剛舞大天女。依世尊不空成就如來左邊月輪而住。說此嗢陀南<p class='lg'>　奇哉廣供養　　作諸供養故<br>　由金剛舞儀　　安立佛供養　</p><p>一切如來無上安樂悅意三昧耶<p>一切如來鬘。一切如來諷詠。一切如來無上。作供養業。如是一切如來祕密供養<p>爾時世尊不動如來。奉答毘盧遮那如來供養故。入一切如來能悅澤三昧耶。所生名金剛三摩地。一切如來婢使。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)杜閉<p>從一切如來心。纔出已。則彼婆伽梵持金剛。為種種儀燒香供養雲嚴飾。舒遍一切金剛界。出已。從彼燒香供養雲海出一切世界微塵等如來身。復聚為一體。為金剛燒香天女身。依世尊金剛摩尼寶峰樓閣隅左邊月輪而住。說此嗢陀南<p class='lg'>　奇哉大供養　　悅澤具端嚴<br>　由薩埵遍入　　速疾證菩提　</p><p>爾時世尊寶生如來。奉答毘盧遮那如來供養故。入寶莊嚴供養三昧耶。所生名金剛三摩地。一切如來承旨大天女。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)補澀閉(二合)<p>從一切如來心。纔出已。即彼婆伽梵持金剛。為一切花供養嚴飾。舒遍一切虛空界。出已。從彼一切花供養嚴飾。出一切世界微塵等如來身。出<span class='corr'>已</span>。復聚為一體。為金剛花天女形。依如來金剛摩尼寶峰樓閣隅左邊月輪而住。說此嗢陀南<p class='lg'>　奇哉花供養　　能作諸莊嚴<br>　由如來寶性　　速疾獲供養　</p><p>爾時世尊觀自在王如來。奉答世尊毘盧遮那供養故。入一切如來光明供養三昧耶。所生名金剛三摩地。一切如來女使。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)路計<p>從一切如來心。纔出已。即彼婆伽梵持金剛。出一切光明界供養嚴飾。舒遍盡法界。從彼一切光明界莊嚴具。出一切世界微塵等如來身。出已。復聚為一體。為金剛光明天女身。依世尊金剛摩尼寶峰樓閣隅左邊月輪而住。說此嗢陀南<p class='lg'>　奇哉我廣大　　供養燈端嚴<br>　由速具光明　　獲一切佛眼　</p><p>爾時世尊不空成就如來。奉答毘盧遮那如來供養故。入一切如來塗香供養三昧耶。所生名金剛三摩地。一切如來婢使。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)巘題<p>從一切如來心。纔出已。則彼婆伽梵持金剛。出一切塗香供養嚴飾。舒遍一切法界。從彼一切塗香供養嚴飾。出一切世界微塵等如來身。出已。復聚為一體。為金剛塗香天女身。依世尊金剛摩尼寶峰樓閣隅左邊月輪而住。說此嗢陀南<p class='lg'>　奇哉香供養　　我微妙悅意<br>　由如來香故　　授與一切身　</p><p>一切如來智遍入。大菩提支分三昧耶。一切如來光明。戒定慧解脫解脫知見塗香。如是一切如來受教令女<p>爾時世尊毘盧遮那如來。復入一切如來三昧耶鉤三昧耶。所生薩埵。名金剛三摩地。一切如來一切印眾主。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)矩賒<p>從一切如來心。纔出已。則彼婆伽梵持金剛。出一切如來一切印眾。從彼一切如來一切印眾。出一切世界微塵等如來身。復聚為一體。為金剛鉤大菩薩身。依世尊金剛摩尼寶峰樓閣金剛門中月輪而住。鉤召一切如來三昧耶。說此嗢陀南<p class='lg'>　奇哉一切佛　　鉤誓我堅固<br>　由我遍鉤召　　集諸曼荼羅　</p><p>爾時世尊復入一切如來三昧耶。引入摩訶薩埵三昧耶。所生名金剛三摩地。一切如來印入承旨。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)播賒<p>從一切如來心。纔出已。則彼婆伽梵持金剛。出一切如來三昧耶引入印眾。從彼一切如來三昧耶引入印眾。出一切世界微塵等如來身。復聚為一體。為金剛索大菩薩身。依世尊金剛摩尼寶峰樓閣寶門間月輪而住。引入一切如來。說此嗢陀南<p class='lg'>　奇哉一切佛　　我堅金剛索<br>　設入諸微塵　　我復引入此　</p><p>爾時世尊復入一切如來三昧耶。鎖大薩埵三昧耶。所生名金剛三摩地。一切如來三昧耶。縛一切如來使。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)薩普(二合)吒<p>從一切如來心。纔出已。則彼婆伽梵持金剛。出一切如來三昧耶縛。為印眾。從彼一切如來三昧耶縛印眾。出已。出一切世界微塵等如來身。復聚為一體。為金剛鎖大菩薩身。依世尊金剛摩尼寶峰樓閣法門中月輪而住。說此嗢陀南<p class='lg'>　奇哉一切佛　　大堅金剛鎖<br>　令諸縛脫者　　有情利故縛　</p><p>爾時世尊復入一切如來遍入大菩薩三昧耶。所生名金剛三摩地。一切如來一切印僮僕。從自心出<p>[<a href='javascript:showpic("../fontimg/004555.gif")'>口*縛</a>]日囉(二合)吠捨<p>從一切如來心。纔出已。則彼婆伽梵持金剛。為一切如來印主。出已。從彼一切如來印主。出一切世界微塵等如來身。復聚為一體。為金剛遍入大菩薩身。依世尊金剛摩尼寶峰樓閣羯磨門中月輪而住。說此嗢陀南<p class='lg'>　奇哉一切佛　　我堅金剛入<br>　為一切主宰　　亦即為僮僕　</p><p>一切如來三昧耶鉤召。引入縛調伏。如是一切如來教令<p>爾時世尊為一切如來召集故。作金剛彈指相。說此一切如來召集加持心<p>[<a href='javascript:showpic("../fontimg/004555.gif")'>口*縛</a>]日囉(二合)三摩惹<p>由剎那[<a href='javascript:showpic("../fontimg/013022.gif")'>打-丁+羅</a>][<a href='javascript:showpic("../fontimg/004555.gif")'>口*縛</a>]須臾頃。一切如來彈指相警覺已。遍一切世界雲海中。一切世界微塵等如來并菩薩。集會曼荼羅。集已。往詣金剛摩尼寶峰樓閣世尊毘盧遮那如來所。至已。說禮一切如來足心<p>唵薩[<a href='javascript:showpic("../fontimg/004555.gif")'>口*縛</a>]。(二合)怛他孽多。播那滿娜曩迦嚕彌<p>由此性成就真言隨意念誦。禮一切如來已。說此嗢陀南<p class='lg'>　奇哉大普賢　　菩薩之敬儀<br>　是如來輪壇　　影現於如來　</p><p>時十方一切世界集會如來。說已。由一切如來加持。一切菩薩。集會曼荼羅。入毘盧遮那佛心。從彼一切如來心。各各自菩薩眾曼荼羅。出已。依世尊毘盧遮那佛金剛摩尼寶峰樓閣周圍作壇三摩地而住。說此嗢陀南<p class='lg'>　奇哉一切佛　　廣大無始生<br>　由一切塵數　　獲得佛一性　</p><p>爾時婆伽梵一切如來。復作集會。令金剛界大曼荼羅加持故。得盡無餘有情界。拔濟一切利益安樂故。乃至一切如來平等智。神境通三菩提。最勝成就故。奉請婆伽梵一切如來主宰金剛薩埵無始無終大持金剛。以此一百八讚而請<p class='lg'>　金剛勇大心　　金剛諸如來<br>　普賢金剛初　　我禮金剛手<br>　金剛王妙覺　　金剛鉤如來<br>　不空王金剛　　我禮金剛召<br>　金剛染大樂　　金剛箭能伏<br>　魔欲大金剛　　我禮金剛弓<br>　金剛善薩埵　　金剛戲大適<br>　歡喜王金剛　　我禮金剛喜<br>　金剛寶金剛　　金剛空大寶<br>　寶藏金剛峰　　我禮金剛藏<br>　真剛威大炎　　金剛日佛光<br>　金剛光大威　　我禮金剛光<br>　金剛幢善利　　金剛幡妙喜<br>　寶幢大金剛　　我禮金剛剎<br>　金剛笑大笑　　金剛笑大奇<br>　愛喜金剛勝　　我禮金剛愛<br>　金剛法善利　　金剛蓮妙淨<br>　世貴金剛眼　　我禮金剛眼<br>　金剛利大乘　　金剛劍仗器<br>　妙吉金剛染　　我禮金剛慧<br>　金剛因大場　　金剛輪理趣<br>　能轉金剛起　　我禮金剛場<br>　金剛說妙明　　金剛誦妙成<br>　無言金剛成　　我禮金剛語<br>　金剛業教令　　金剛廣不空<br>　業金剛遍行　　我禮金剛巧<br>　金剛護大勇　　金剛甲大堅<br>　難敵妙精進　　我禮金剛勤<br>　金剛盡方便　　金剛牙大怖<br>　摧魔金剛峻　　我禮金剛忿<br>　金剛令威嚴　　金剛能縛解<br>　金剛拳勝誓　　我禮金剛拳<br>　若有持此名　　百八寂靜讚<br>　金剛名灌頂　　彼亦獲如是<br>　若有以此名　　讚大持金剛<br>　正意歌詠者　　彼如持金剛<br>　我等以此名　　一百八名讚<br>　願大乘現證　　遍流大理趣<br>　我等讚汝尊　　願說最勝儀<br>　一切佛大輪　　勝大曼荼羅　</p><p>爾時婆伽梵大持金剛。聞一切如來請語。入一切如來三昧耶所生加持金剛三摩地。說金剛界大曼荼羅<p class='lg'>　次當我遍說　　勝大曼荼羅<br>　由如金剛界　　名為金剛界<br>　如教應安坐　　於曼荼羅中<br>　大薩埵大印　　思惟應加持<br>　住印則當起　　顧視於諸方<br>　倨傲而按行　　誦金剛薩埵<br>　以新線善合　　應量以端嚴<br>　以線智應抨　　隨力曼荼羅<br>　四方應四門　　四剎而嚴飾<br>　四線而交絡　　繒綵鬘莊嚴<br>　隅分一切處　　門戶於合處<br>　鈿飾金剛寶　　應抨外輪壇<br>　彼中如輪形　　應入於中宮<br>　金剛線遍抨　　八柱而莊嚴<br>　於金剛勝柱　　應飾五輪壇<br>　於中曼荼羅　　安立佛形像<br>　佛一切周圍　　曼荼羅於中<br>　四勝三昧耶　　次第而圖畫<br>　金剛進而步　　於四曼荼羅<br>　阿[<a href='javascript:showpic("../fontimg/041309.gif")'>門@(人/(人*人))</a>]毘等四　　安立一切佛<br>　應作不動壇　　劑金剛持等<br>　金剛藏等滿　　寶生曼荼羅<br>　金剛眼淨業　　無量壽輪壇<br>　應畫不空成　　金剛巧等壇<br>　安立於輪隅　　應畫金剛女<br>　外壇於隅角　　應畫佛供養<br>　門中一切處　　守護門四眾<br>　安立於外壇　　應畫摩訶薩<br>　即勝三昧耶　　結印如儀則<br>　金剛師入已　　摧印而遍入<br>　此諸遍入心<br>　◇噁請敕如本教　　自身加持等<br>　作已稱自名　　應以金剛成<br>　薩埵金剛鉤　　金剛師則結<br>　召集作彈指　　應請一切佛<br>　剎那頃諸佛　　并金剛薩埵<br>　應滿一切壇　　集會曼荼羅<br>　則速疾大印　　觀金剛薩埵<br>　一遍稱百八　　由結集則喜<br>　如來皆堅固　　金剛薩自成<br>　慈友而安住　　諸門一切處<br>　鉤等而作業　　以大羯磨印<br>　安住三昧耶　　以印三昧耶<br>　薩埵金剛等　　應成大薩埵<br>　誦弱吽[<a href='javascript:showpic("../fontimg/055984.gif")'>鍐-凶+(鬯-匕)</a>]斛　　則不等一切<br>　召集大薩埵　　鉤召引入已<br>　縛已令調伏　　則以密供養<br>　令喜大威德　　應自有情利<br>　願作一切成　　如是諸壇中<br>　金剛師事業　</p><p class='juan'>
金剛頂一切如來真實攝大乘現證大教王經卷中</p>
</body></html>
