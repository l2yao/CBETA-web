<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
金剛頂瑜伽中略出念誦經卷第四</p>
<p><span class='byline'>　　　　大唐南印度三藏金剛智譯</span><br><p>結薩埵金剛契已。作是思惟。如諸劫樹(西方國王長者以種種花香瓔珞裝掛樹上布施一切此名劫樹)能與種種衣服嚴身資具。彼等皆為供養一切如來作事業故。我今奉獻。密語曰<p>唵　薩婆怛他揭多　阿努怛囉(無上)婆曰嚕(二合)跛摩三摩地婆缽那跛那部折那網(無可反)薩那布穰暝伽三慕達羅窣發囉拏三末曳吽<p>論曰以一切如來無上金剛喻三摩地修習。上妙飲食衣服雲海。普皆供養<p>結羯磨金剛契已。作是思惟。虛空藏中一切如來。為承事故。即想一一佛前。皆有己身。親近侍奉。誦密語曰<p>唵　薩婆怛他揭多迦(去)耶禰(泥底反)耶怛那布穰暝伽　三慕達囉窣發囉拏三末曳[<a href='javascript:showpic("../fontimg/020011.gif")'>合*牛</a>]<p>論曰以自身。奉獻一切如來雲海。普皆供養結達摩金剛契已。作是思惟。我今此身。與一切菩薩身等同無異。復應觀察。諸法實性平等無異。作是觀已。誦密語曰<p>唵　薩婆怛他揭多質多禰耶怛那布穰暝伽　三慕達囉窣發囉拏　三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來心奉獻雲海。普皆供養<p>結寶幢契已。復應觀察。盡生死中一切眾生。苦惱所纏。深生哀愍。我今為救護故。發阿耨多羅三藐三菩提心。是故若未度者。我當令度。未安慰者。當令安慰。未涅槃者。令得涅槃。及雨種種寶。隨彼所求皆令滿足。作是思惟已。誦此密語<p>唵　薩婆怛他揭多摩訶跋折嚕嗢婆摩但那波羅蜜多布穰暝伽　三慕達囉窣發囉拏　三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來大金剛所生檀波羅蜜雲海。普皆供養。結香身契已。作是思惟。願一切眾生身口意業一切不善。願皆遠離。一切善法。願皆成就。作是念已。誦此密語<p>唵　薩婆怛他揭多　阿耨多囉摩訶部馱(田夜反)賀囉俱舍囉波羅蜜多　布穰暝伽　三慕達囉　窣發囉拏<p>三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來無上菩提所生善戒波羅蜜多雲海。普皆供養。結觸地契已。復作是念。願一切眾生成就慈心無相惱害。離諸怖畏。彼此相視心生歡喜。以諸相好莊嚴其身。成就一切甚深法藏。作是思惟已。誦此密語<p>唵　薩婆怛他揭多阿耨多羅摩訶達磨網(無可反)報陀　乞叉地波羅蜜多　布穰暝伽三慕達囉　窣發囉拏　三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來無上法大覺悟忍辱波羅蜜多雲海。普皆供養。結金剛鬥勝精進契已。作是思惟。願一切眾生修菩薩行。被精進堅固甲冑。作是念已誦此密語<p>唵　薩婆怛他揭多僧(去)娑囉訶缽哩哆(當迦反去)伽摩訶毘離耶波羅蜜多布穰暝伽三慕達囉窣發囉拏三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來不捨生死大精進波羅蜜多雲海。普皆供養。結三摩地勝上契。作是思惟。願一切眾生盡能調伏煩惱隨煩惱怨讎。獲得一切深禪定相。作是念已。誦此密語<p>唵　薩婆怛他揭多阿耨多囉摩訶掃溪(企伽反)毘賀囉馱(田夜反)那婆囉蜜多　布穰暝伽三慕達囉窣發囉拏三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來無上大安樂住禪定波羅蜜多雲海。普皆供養。結一切如來能授與一切眾生願者寶生契已。作是思惟。願一切眾生成就五種明處智。一切世間出世間智慧。普皆成就。得真實見。獲得盡除煩惱所知障智。以辯才無畏等一切佛法。嚴飾其心。作是念已。誦此密語<p>唵　薩婆怛他揭多　阿耨多羅。戛(更轄反)[<a href='javascript:showpic("../fontimg/004628.gif")'>口*麗</a>](力揩反)沙(煩惱也)寧耶(所知也)[<a href='javascript:showpic("../fontimg/004555.gif")'>口*縛</a>]囉拏(障)婆薩那(習氣也)弭奈耶那(能調伏也)摩訶缽[<a href='javascript:showpic("../fontimg/004101.gif")'>口*栗</a>](二合)穰(大慧也)波羅蜜多布穰暝伽　三慕達囉　窣發囉拏　三末曳[<a href='javascript:showpic("../fontimg/020011.gif")'>合*牛</a>]<p>論曰以一切如來無上調伏淨煩惱習氣大慧波羅蜜多雲海。普皆供養。結勝上三摩地契已。應當思惟。諸法真實性相。皆空無相無作。一切諸法悉皆如是。作是觀已。誦此密語<p>唵　薩婆怛他揭多　悟呬耶(密)摩訶缽哩缽底(修行)布穰暝伽　三慕達囉　窣發囉拏三末曳[<a href='javascript:showpic("../fontimg/020011.gif")'>合*牛</a>]<p>論曰以一切祕密修行雲海。普皆供養復應思惟。我今所出語言音聲。令一切眾生悉皆得聞。作是念已。誦此密語<p>唵　薩婆怛他揭多婆袪(語言也)禰耶但那　布穰暝伽　三慕達囉　窣發囉拏三末曳[<a href='javascript:showpic("../fontimg/020011.gif")'>合*牛</a>]<p>然後以金剛言詞。應作歌詠頌曰<p class='lg'>　金剛薩埵攝受故　　得為無上金剛寶<br>　金剛言詞歌詠故　　願成金剛勝事業　</p><p>復以金剛語言。應以清美音讚之頌曰<p class='lg'>　於諸世界種類中　　能作塵數諸佛事<br>　如來示現大神變　　隨應顯現種種身<br>　無比不動常堅法　　悲體能除世間苦<br>　能授悉地諸功德　　無比等力勝上法<br>　無有譬喻等虛空　　少分功德尚無際<br>　遍眾生界勝悉地　　無比無量盡能成<br>　常法清淨由悲起　　願力成就住世間<br>　能為利樂無邊際　　大悲為體常遍照<br>　悲行不動不取滅　　遊化三界授悉地<br>　諸不可量盡通達　　雖已善逝現希奇<br>　常住三世力無礙　　最上依怙無能超<br>　能授一切三摩耶　　願我速成勝悉地　</p><p>如是讚已。若更有餘勝妙讚頌。隨意讚之。其讚詠法。晨朝當以灑臘音韻。午時以中音。昏黃以破音。中夜以第五音韻讚之。如不解者。隨以清好音聲讚歎。常應每日四時念誦。謂晨朝日午黃昏夜半也。應持四種數珠。作四種念誦。作四種者。所謂音聲念誦二金剛念誦(合口動舌默誦是也)三三摩地念誦。心念是也。四真實念誦如字義修行是也由此四種念誦力故。能滅一切罪障苦厄。成就一切功德。四種數珠者。如來部用菩提子。金剛部用金剛子。寶部用寶珠。蓮花部用蓮子。羯磨部用雜寶間錯為之。行者若能隨順瑜伽。修行三摩地念誦者。則無有時分限數。於一切時。無間作之<p>次明供養飲食法。應以香潔種種飲食供養。若不能辦。隨力作已。復當心念。世間所有一一上妙飲食。種種珍果。蒲桃石榴諸非時漿。而作供養。若己身不獲修供養者。即令明解此法弟子。如上作之。又以塗香燒香種種妙花燈鬘末利等(末利者以諸食飲果子等和水置瓶盆中是以施鬼神也)而作供養。復以幢幡繒蓋上妙天衣。及餘殊勝諸供養具。各以本密語加之。或加本部尊密語已(五部佛語是也)隨其力能而供養之。行者欲求如來功德者。於壇場中。至心如上作供養時。當得親見金剛薩埵。若不見者。更當至誠祈請。隨行者為業力所感。或見諸佛或薩埵等已。即以其鬘而奉獻之。爾時行者應自慶幸。以所獻鬘置己頂上。加本部密語已。繫其頭上。當知是人。便能獲得殊勝福報。行者修供養訖。即從壇出。取豆果餅飯胡麻屑諸花等。和水安瓶盆中。以歡喜心四方散之。施諸天鬼神眷屬等。各以本密語施之。自在天密語曰<p>唵遏哩賒(始俄反)[<a href='javascript:showpic("../fontimg/001244.gif")'>仁-二+爾</a>]曳(平)薩婆訶<p>天帝釋密語曰<p>唵遏移達囉耶薩婆訶<p>火神密語曰<p>唵遏姑娜曳(平)薩婆訶<p>琰魔王密語曰<p>唵琰摩曳(平)薩婆訶<p>邏剎娑密語曰<p>唵邏差(上)娑地婆哆曳(平)薩婆訶<p>諸龍及水神密語曰<p>唵婆囉那(平)薩婆訶<p>諸風神密語曰<p>唵縛夜微(亡子反)薩婆訶<p>諸夜叉密語曰<p>唵藥乞叉苾陀(田迦反上)達犁薩婆訶<p>又於此方施諸類鬼神密語曰<p>密止密止毘舍遮南　薩婆訶　蛩蛩(愚勇反)部馱南　薩婆訶<p>如上作法施已。當淨洗手漱口。還入壇中。禮一切佛及諸菩薩。如常念誦<p>次明與金剛弟子。入壇場灌頂法<p>其阿闍梨先已從師。如法具足受灌頂法。明解三摩耶軌則(其阿闍梨法度如則也)有是得者。應如是請。當具修威儀。於其師所。生如來想。合掌恭敬頭面頂禮。手按師足。作是白言。尊者即是如來。即是執金剛。我今歸依尊者。求學正等菩提。為金剛性淨故。求學淨戒律儀。惟願尊者哀愍攝受。如諸最勝子。見有菩提種子眾生。皆不捨置。我今已發菩提心。為欲建立不退轉位故。求入曼茶羅。惟願尊者慈悲教示令我盡見。受一切諸佛所共灌頂。被金剛寶蓮花羯磨。及大部所有。諸勝妙事。願皆攝取。悉授與我。令我身心清淨。智慧明了。於大小乘有所深義。自然開解。於諸梵天帝釋毘紐路陀等天。及彼部屬鬼神茶吉尼等。我今為欲利益成熟一切眾生施安樂故。願我盡能摧伏彼等勢力。願我及一切眾生。得離生死至涅槃處。如諸聖者相好具足入如來位者。云何當得。願阿闍梨哀愍示誨。其阿闍梨知弟子堪與勝法。應當告言。如汝所請。我今依佛所教。能授與汝。應當一心諦聽。心莫散亂。若散亂者。一切如來及金剛薩埵。所不加持<p>次教發露懺悔。令自稱己名。我某甲從無始劫來。以身語意。廣作眾罪。無量無邊。我今於諸佛前。悉皆至心發露懺悔。不敢覆藏。我今懺悔。誓不更作願罪消滅(具如廣文)彼一切如來及諸佛子。甚深難入二種資糧無量功德。利樂一切世間者。我皆隨喜。次令歸依三寶<p class='lg'>　諸部蓮座天人師　　得大解脫超三界<br>　功德圓滿大悲者　　我皆至心盡歸依<br>　最勝慧者所住處　　劣乘怖之比稠林<br>　能速滅除生死有　　我今歸依最勝法<br>　能除貪恚癡蛇毒　　以慧得出生死宅<br>　起大悲心覺悟者　　敬禮歸命眾中尊　</p><p>次教發菩提心。汝一心聽。菩提心者。從大悲起。為成佛正因智慧根本。能破無明業報。能摧破魔怨。汝既能發大菩提心。應以心口相應發大誓願。隨我語說。我某甲為救度一切眾生故。發無上菩提心。於三十七品助道法門。乃至六波羅蜜。誓願具足無間修行。我所積集善根。悉皆迴施一切眾生。願我及一切眾生。皆得證悟甚深法門。心淨廣大。猶如虛空。以無功用。自在能辦無量佛事。以平等大悲。種種方便。調伏利樂一切眾生。皆令得入無餘涅槃。於佛十力無畏不共法等。願我與一切眾生。悉皆同得。如是教已。令諸弟子各隨尊卑。依次而坐。以清淨恭敬不亂散心。合掌而住。其師或以密語。加其線索。繫其左臂。或以塗香。或以心念。以此密語而護持之。密語曰<p>唵　摩訶跋折囉迦(上)[<a href='javascript:showpic("../fontimg/004555.gif")'>口*縛</a>]遮(日也)跋折哩句嚧(金剛作也)跋折囉跋折囉含(重引)<p>次以此密語。加塗香已。塗諸弟子掌中密語曰<p>唵　跋折囉　健提(塗香也)虐(魚伽反上)<p>塗香之時告弟子言。願汝等具得一切如來戒定慧解脫解脫知見之香<p>次以密語。加香白花。持以授。密語曰<p>唵　跋折囉　補澀篦(花也)唵<p>如是告言。願汝得一切如來三十二大丈夫相<p>次持香爐。以此密語加之。熏弟子雙手。密語曰<p>唵　跋折囉　杜鞞(燒香)　婀<p>如是告言。願汝獲得一切如來大悲滋潤妙色。次以此密語。加燈已。令弟子視之。密語曰<p>唵　跋折囉嚕伽[<a href='javascript:showpic("../fontimg/001244.gif")'>仁-二+爾</a>](光明也)<p>如是告言。願汝等獲得一切如來智慧光明<p>次以如上笑儀式密語。加烏曇阿說他等樹枝。以為齒木。復以摧破一切眾生煩惱隨煩惱。諸佛甚深智慧金剛劍密語。加其齒木。復令弟子。以掌中所受得花。令供養一切如來部中尊上首者。次授齒木。師自私記。勿令差錯。令面向東嚼之。淨洗漱已。所嚼齒木。當面擲之。師應觀其齒木頭所向處。以所嚼處為頭。隨所向方。多是其部。若向四隅。多是毘盧遮那部。若有立者。當知是最吉祥相。師既觀已。施諸弟子。各隨所安。應告之言。汝各端心而念。禮諸佛已。繫心睡眠。求境界相。汝所見者。晨來具說。作是教已。令隨意去。彼所見夢。晨於師所。如實說之。若境界顛倒。多妄想者。是不清淨相。應取牛五種味。所謂乳酪酥糞尿等。相和淨濾漉已。加金剛密語二十一遍。與之令服。若身心淨者。取白檀水。同用金剛密語二十一遍令服。密語曰<p>唵　跋折囉　鄔陀迦　[<a href='javascript:showpic("../fontimg/003533.gif")'>口*宅</a>]<p>如法服已。至其夜分。引至壇室門外。教令發露懺悔一切罪障。隨喜迴向一切功德。教作如上四種禮拜法已<p>取赤色衣。與被。如著袈裟法。若出家人。合著乾陀色衣。以赤色帛。掩抹其眼。教與結金剛薩埵契。口授此心密語三遍。密語曰<p>三摩耶　薩怛[<a href='javascript:showpic("../fontimg/055984.gif")'>鍐-凶+(鬯-匕)</a>]<p>即教豎忍願二度為針。以諸白花鬘或種種香花鬘。掛其針上。次當引入壇場門中。三遍授此密語<p>三摩耶　吽<p>應告之言。汝今已入一切如來眷屬部中。我今令汝生金剛智。汝等應知。由此智故。當得一切如來悉地事業。然汝亦不應與未入此等壇場人。說此法事。汝儻說者。非但違失汝三摩耶。自招殃咎耳。師應豎結薩埵金剛契。置弟子頂上告言。此是三摩耶金剛契。汝若輒向未入壇人說者。令汝頭破裂。汝於我所。莫生疑慢。應當深生敬信。汝於我身。當如執金剛菩薩。我所教誨當盡奉行。若不爾者。自招其禍。或令中夭死墮地獄。汝應慎之。作是教已。汝今求請一切如來覆護。令金剛薩埵入其身心。其師又結金剛薩埵契。告言。此是三摩耶金剛。名為金剛薩埵。願入汝身。以為無上金剛智。誦此密語<p>跋折囉　薜舍　跋折囉　薜舍婀<p>次結瞋金剛拳。以忍願二度相鉤。誦上大乘三摩耶百字密語。以金剛語言。唱已掣開上契。由此密語功能力故。令弟子入金剛智。證殊勝慧。由此智故。悉能獲得覺了一切眾生若干種心。能知世間三世事業。能堅固菩提心。能滅一切苦惱。離一切怖畏。一切眾惡不能為害。一切如來同共加持。一切悉地皆得現前。諸未曾有安樂勝事。不求自得。汝當深自慶幸。我今為汝略說功德勝事。於一切地位三摩地。陀羅尼神通三昧。諸波羅蜜力無畏等。由此法故。悉皆當得。所有未曾見聞。百千契經甚深義理。自然能解。汝今不久。自當證得諸佛真實智慧。何況下劣諸餘悉地。說是語已。問言。汝見何等境界。若彼見白相者。應教最上悉地智。見黃相者。教義理所生悉地智。見赤相者。教奉事供養悉地智。見黑相者。教阿鞞遮盧伽悉地智。見雜色者。教一切羯磨悉地智。若不見好色相者。即是罪障。應以鉤罪障契。鉤彼諸罪復以摧破諸罪契。而摧破之。鉤罪契。經云。結金剛縛已。申忍願為針。曲力進度於忍願背作跋折囉股形。勿相柱著。又於進力度端。各想有穰(而伽反)字。以鉤曳彼身中所有罪障。誦此密語<p>唵　薩婆婆波迦(去)利灑儜　毘輸馱那　三摩耶　跋折囉　[<a href='javascript:showpic("../fontimg/020011.gif")'>合*牛</a>]穰　(而伽反上)<p>誦此密語時。想彼罪形。如鬼形狀。黑色髮豎即以二羽。諸度各各相鉤。頭入掌內。想以進力二度。鉤夾彼罪。令入掌中。餘度面各相捻。即申忍願二度為針。於願度端。想怛囉字。忍度端。想卓(知可反)字。又於字上。想生火焰。夾取彼罪。誦此密語<p>唵　跋折囉　跛寧(執也)蜜薩普吒耶(摧破)薩婆婀播耶(一切惡趣也)漫陀那寧(繫縛也)缽囉(二合)慕乞沙耶(解脫)薩婆播波(一切罪障也)揭底弊(毘耶反趣中)薩婆薩埵縛(無可反)南(一切眾生)薩婆怛他揭多跋折囉三摩曳(平)吽怛囉(二合)吒<p>誦此密語已。用力撚之。如彈指法。右上左下<p>論曰一切如來三摩耶。能解脫諸惡趣中一切眾生。執金剛應摧破一切惡趣繫縛<p>如是次第。摧破彼諸罪已。復想以諸佛光明。淨彼身心。四方阿[<a href='javascript:showpic("../fontimg/041309.gif")'>門@(人/(人*人))</a>]鞞等。上方毘盧遮那。皆放清淨光明。下方想金剛雄(上)字。放瞋怒光明而摧滅之。如是作法時。能令彼等。必定得見善境界相。當知彼等罪障皆得消滅。若彼罪障極重。不見好相。師應為說真實伽他。令其覺悟頌曰<p class='lg'>　普賢法身遍一切　　能為世間自在主<br>　無始無終無生滅　　性相常住等虛空<br>　一切眾生所有心　　堅固菩提名薩埵<br>　心住不動三摩地　　精勤決定名金剛<br>　我今說此誠實言　　惟願世尊扶本願<br>　利眾生事諸悉地　　慈悲哀愍為加持　</p><p>說此偈已。復結金剛入契。誦婀字密語一百八遍契。經云。結金剛縛。以智定度。捻檀慧度本間。以進力度。少曲相拄是也如是作法已。又應問之。如無好相者。但可引入受三摩耶。不應與其灌頂　次當授此密語三遍<p>唵　缽囉　底車(授也)跋折囉護(引)<p>誦此。教擲所掛鬘於壇中。隨彼因業。鬘所著處。即令念誦其部密語當知速得成就<p>次又授此密語三遍。令弟子所結三摩耶契。於其心上解之。密語曰<p>唵　底瑟[<a href='javascript:showpic("../fontimg/003533.gif")'>口*宅</a>](願住也)跋折囉涅哩掉(茶路反堅固)暝婆摩(為我常也)舍(式餓反)濕伐睹暝婆摩(為我痡`也)纈哩馱耶冥(為我心也)遏地底瑟[<a href='javascript:showpic("../fontimg/003533.gif")'>口*宅</a>](願為加持也)薩婆悉地(一切成就也)者缽哩野車(及願授與也)戶含(二合)呵呵呵呵護(引)<p>論曰願金剛常住堅固。加持我心。願授與我一切悉地即取彼所擲花鬘。加此密語<p>唵　缽囉底釳哩恨拏(攝授)怛[<a href='javascript:showpic("../fontimg/004555.gif")'>口*縛</a>](無可反)縊摩含(二合)薩埵摩訶婆囉<p>論曰願大力菩薩。攝授汝。誦此密語時。即以其鬘繫彼頭上。由繫鬘故。得摩訶薩埵攝授速疾成就諸勝悉地<p>次誦此密語。解所掩眼物。密語曰<p>唵　跋折囉薩埵　薩[<a href='javascript:showpic("../fontimg/004555.gif")'>口*縛</a>](無可切)焰帝提(為汝親開目)斫具數(平眼也)伽[<a href='javascript:showpic("../fontimg/003533.gif")'>口*宅</a>]那(開也)怛缽囉(專也)嗢伽[<a href='javascript:showpic("../fontimg/003533.gif")'>口*宅</a>]野(令開)薩婆婀具毹(一切眼即)跋折囉斫具毹(金剛眼也)阿耨怛囉(無上也)係跋折囉吠捨(呼彼令觀壇場也)<p>論曰金剛薩埵親自專為汝。開五眼及無上金剛眼<p>次呼弟子。遍示壇中諸部事相。由此法故。為一切如來之所護念。金剛薩埵常住其心。隨彼所求。乃至執金剛身。無不獲得。漸當得入一切如來體性法中<p>次弟子灌頂。其灌頂壇。應在大壇天方門外。下至二肘。畫粉作。四方正等。面開一門。於四隅內。畫執跋折囉像。自在天方。名住無戲論。火天方角。名虛空無垢。羅剎方。名清淨眼。風天方。名持種種綺麗衣。中央畫大蓮花。其花八葉。臺蕊具足。花外周圍。畫月輪相。光芒外出。正方四葉。畫四菩薩。各乘昔願殊勝力者。帝釋方葉。名陀羅尼自在王。琰羅方。名發正念。龍方。名樂利眾生。夜叉方。名大悲者。四隅葉上。畫四使者。自在天方。名修轉勝行。火天方。名能滿願者。羅剎方。名無染著。風天方。名勝解脫。於花臺上。想有婀字(義如前列)於婀字上。想一圓點(真如圓寂法身涅槃義也)餘供養旛花莊嚴。一如大壇法式。應作是念。我今為某甲善男子灌頂。惟願諸佛菩薩降臨道場。受我供養。諦想所請佛菩薩眾。皆來集會。移大壇中寶瓶。隨本方角置之。又於壇周圍界外。想四輪使四淨人。持上寶瓶。住月輪中。帝釋方人。想如普賢。琰羅方人。想如彌勒。龍方人。想如滅諸障礙。夜叉方人。想如離諸惡趣。即引所灌頂者。入帝釋方門。坐蓮臺上。以種種雜花塗香燒香油燈旛蓋清妙音樂。而以供養。如不辦者。隨力作之。所以爾者。是人坐佛位處故。復以種種歌詠讚歎。令其殷重生歡喜心。說此頌曰<p class='lg'>　諸佛睹史下生時　　釋梵龍神隨侍衛<br>　種種勝妙吉祥事　　願汝今時盡能獲<br>　迦毘羅衛誕釋宮　　龍王澍沐甘露水<br>　諸天供養吉祥事　　願汝灌頂亦如是<br>　金剛座上為群生　　後夜降魔成正覺<br>　現諸希有吉祥事　　願汝此座悉能成<br>　波羅奈苑所莊嚴　　為五仙人開妙法<br>　成就無量吉祥事　　願汝今時咸證獲　</p><p>若更有餘讚歎。隨意作之。勸發勝心。令生利喜<p>次應與其灌頂。先想弟子頂有婀字。上有圓點。義同前釋。字放光焰熾然赫奕。又想弟子心中。有月輪相。內有八葉蓮花。臺上亦有婀字。若得金剛部。於婀字內想有跋折囉。得寶部者。有寶珠。蓮花部。有蓮花。羯磨部。有羯磨跋折囉。毘盧遮那部。想窣睹波。師應想己身如毘盧遮那像。執弟子所得部瓶(如來部瓶。若是畫像壇。即隨有空處。置之。若手印壇。即於壇上。置之)各想其部物體在瓶水內。如跋折囉寶珠等。各令結其所得部契。置其頂上。誦其部密語七遍。而用灌之。金剛部密語曰<p>唵　跋折囉　薩埵阿毘詵者(灌頂也)吽<p>寶部密語曰<p>唵　跋折囉囉　怛那阿毘詵者　怛囉<p>花部密語曰<p>唵　跋折囉　達磨阿毘詵者　纈利<p>業部密語曰<p>唵　跋折囉　羯磨阿毘詵者　婀<p>於彼額上。想有[<a href='javascript:showpic("../fontimg/013022.gif")'>打-丁+羅</a>]字。色相如金。想兩目上各有囉(上)字。其色如火。上生光焰。其二足間。想種種色為法輪相。八福莊嚴。次誦薩埵金剛心密語。加塗香已。塗彼胸前。所以作法加持者。為令弟子。成金剛薩埵故<p>次以如上所說。頭上作五處置契法已。復結毘盧遮那契。誦本密語。置於彼心上。次喉次頂上已。即應諦想一切如來祕密勝上頭加彼頭上。即結如所說四種鬘。各隨其部法。以繫其額。若作阿闍梨灌頂法者。應次第如上法。遍用五瓶。以四種鬘。鱗次以繫其額。如是作已。引出壇外。換去濕服。別著淨衣。若是剎利居士。著本上衣。即於壇內。置下小床。以儭其濕。引入坐已師以觀羽。執五股拔折囉。授其雙手。應以種種方便言詞。開誘安慰。為說頌曰<p class='lg'>　諸佛金剛灌頂儀　　汝已如法灌頂竟<br>　為成如來體性故　　汝應受此金剛杵　</p><p>說此偈已誦密語曰<p>唵　跋折囉　禰缽提(尊主)微(亡桂反體性也)怛[<a href='javascript:showpic("../fontimg/055984.gif")'>鍐-凶+(鬯-匕)</a>]阿鞞詵者弭(我今灌頂)底瑟[<a href='javascript:showpic("../fontimg/003533.gif")'>口*宅</a>](住)跋折囉三摩曳薩怛[<a href='javascript:showpic("../fontimg/055984.gif")'>鍐-凶+(鬯-匕)</a>](汝為三摩耶也)<p>論曰汝已灌頂。獲得金剛尊主竟。此跋折囉。常住汝所。為三摩耶<p>復收取金剛杵。若是寶部者。又於跋折囉上。想有寶珠。餘部倣此。誦前偈時。應改初句金剛字。為寶珠字。諸部准此改之<p>次於弟子本名上。加金剛字。作名呼之。應誦此密語<p>唵　跋折囉　薩怛[<a href='javascript:showpic("../fontimg/055984.gif")'>鍐-凶+(鬯-匕)</a>]磨含(二合汝也)阿毘詵者冥(我灌頂也)跋折囉　娜莽(以名號也)毘曬迦多(灌頂)係(呼聲)跋折囉　那莽(某甲)<p>論曰我與汝灌頂訖。以金剛名號。與汝作字。汝名金剛某甲。若是餘部。式加寶珠蓮花等。作字呼之。其人若受阿闍梨法者。但以本所得部。為名。若須改舊名者。隨意所樂。任擇諸波羅蜜勝名作之<p>又以香花種種供具。供養所灌頂者。師應執小金杵子。如治眼法。拭其兩目。而告之言。善男子世間醫王。能治眼翳。諸佛如來。今日為汝開無明翳。亦復如是。為令汝等。生智慧眼見法實相故<p>次復執鏡。令其觀照。為說諸法性相。說此偈言<p class='lg'>　一切諸法性　　垢淨不可得<br>　非實亦非虛　　皆從因緣現<br>　應當知諸法　　自性無所依<br>　汝今真佛子　　應廣利眾生　</p><p>次復收取金剛杵。師於弟子。當生恭敬。此人能紹諸佛種故。師應授以商佉。作是告言。自今已後。諸佛法輪。汝應轉之。當吹無上法螺。令大法聲遍一切處。不應於此法中而生疑怖。於諸密語究竟清淨修行理趣。汝應廣為眾生方便開示。善男子諦聽。若能如是作者。一切如來皆知此人能報佛恩。是故於一切時處。一切持金剛者之所衛護。令汝安樂<p>次應引起。至大壇前。為說三摩耶。令其堅固。告言善男子汝應堅守正法。設遭逼迫惱害乃至斷命。不應捨離修菩提心。於求法人不應慳吝。於諸眾生有少不利益事。亦不應作。此是最上句義。聖所行處。我今具足為汝說竟。汝當隨順如說修行。弟子應自慶幸合掌頂受<p>又執五股金剛杵。而授與之告言。此是諸佛體性。金剛薩埵手所執者。汝應堅護禁戒。常畜持之。弟子受已。授此決定要誓密語。令其誦之密語曰<p>唵　薩婆怛他揭多悉地　跋折囉三摩耶底瑟[<a href='javascript:showpic("../fontimg/003533.gif")'>口*宅</a>](願住)翳沙(今也)怛[<a href='javascript:showpic("../fontimg/004555.gif")'>口*縛</a>](亡可反)含(尤甘反於我)馱囉野冥(我今持也)跋折囉　薩埵係(形以反)係係係吽<p>論曰一切如來金剛薩埵成就三摩耶。願住我所。我常守護。如是作法已。所有一切漫茶囉。祕密三摩耶智。師應教授。若弟子於三摩耶契。有退失者。師應遮制莫令毀壞。弟子於師。應恭敬尊重。莫見師短。於同學所。莫相嫌恨。應告之言。汝於一切眾生。常生慈愍。哀矜示誨莫生厭離。為說偈言<p class='lg'>　三界極重罪　　不過於厭離<br>　汝於貪欲處　　應生厭離心　</p><p>欲令弟子堅持歡喜故。為說偈言<p class='lg'>　此等三摩耶　　諸佛為汝說<br>　守持善愛護　　當如保身命　</p><p>弟子受師教已。頂禮師足白言。如師教誨。我誓修行<p>復應為諸已灌頂弟子。令其圓滿寂靜法故。為除其災障故。應與作護摩法。於灌頂壇火天方。不應絕遠。作四肘壇。高一磔手。中鑿君茶。徑圓一肘。深十二指。好淨泥拭。兩重作椽。內椽高闊各一指。外椽高闊各有四指。底須平正。即於其底。泥作輪像。式跋折囉像。柄向南出。如世丁字。柄長四指。闊亦四指。橫頭長八指。高闊各四指。次外作土臺。形如蓮葉。次外敷師坐位。君茶周圍布吉祥草。為聖眾坐位。灑淨香水。敷草灑水。皆順轉作。應以酥酪乳蜜乳糜餅果五穀者謂稻穀菉豆油麻小麥等是。取吉祥樹為柴。如無此樹。取有白汁樹代之。謂穀桑等是。齊整短截。別取小枝如拇指大。長十二指。一百八枚。酥穀及柴。並置臺右。若不能鑿作君茶即以赤色畫其形狀。中安火爐。餘如上若。師北面坐。引諸弟子。左次列跪。取先淨火。或新鑽者。以香水二具。置其臺上。一供養佛菩薩。一供火天灑水作淨。置君茶內。已誦此密語<p>南莫三漫多　跋折囉南怛[<a href='javascript:showpic("../fontimg/004554.gif")'>口*賴</a>]旃茶摩訶路灑那薩發囉耶　[<a href='javascript:showpic("../fontimg/020011.gif")'>合*牛</a>]唅(引)摩含(二合)<p>誦此密語三遍。淨水灑火。并灑茅草諸供具等<p>次即然火。勿以口吹。當以物扇。取白檀香泥。遍塗君茶。以白香花。散臺四面。於火焰中。想有囉(上)字。變為火天。白色髮黃。三目四臂。右邊二手。一執君持。一手執杖。左邊二手。一作無畏相(直前舒掌豎掌向外)一捻數珠。想火天身遍生火焰。次執香爐。請佛菩薩。所請法式。如大壇中說。諦想諸佛菩薩。皆來赴會。坐吉祥草。其師觀羽作無畏相。止羽握腕。如臂釧像。即召火天。誦此密語<p>唵　婀揭娜多曳(平)[<a href='javascript:showpic("../fontimg/001244.gif")'>仁-二+爾</a>]卑(必迦反)[<a href='javascript:showpic("../fontimg/001244.gif")'>仁-二+爾</a>]跛耶　[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/004555.gif")'>口*縛</a>](無可反)濕尾穰(而佉反上)係哩　使薩哆三摩釳哩呬(上)怛[<a href='javascript:showpic("../fontimg/004555.gif")'>口*縛</a>](無可反)婀虎低摩賀嚂婀薩民　散[<a href='javascript:showpic("../fontimg/001244.gif")'>仁-二+爾</a>]係睹婆[<a href='javascript:showpic("../fontimg/004555.gif")'>口*縛</a>]　唵　阿揭娜曳賀卑(卑迦反)劫弊(毘迦反)婆呵那耶[<a href='javascript:showpic("../fontimg/001244.gif")'>仁-二+爾</a>]卑(必也反)[<a href='javascript:showpic("../fontimg/001244.gif")'>仁-二+爾</a>]跛耶　薩婆訶<p>誦此密語時。想有火天。來依如上所想身中。即以香水。彈手灑火。次執祭杓。酌上酥油乳蜜等物。各三杓。以沃火中。以祭火天。或和雜一處。共酌三杓。亦得。祭時每杓誦此密語一遍。密語曰<p>納莫三漫多勃陀南　唵婀伽娜曳(平)薩婆呵<p>師以止羽執金剛杵。以檀度。鉤弟子觀羽智度。別以小杓。如前沃火。人各各二十一杓。一一心念諸佛菩薩及火天。於五部中心密語。隨喜誦之。一杓一遍。以用供養若須除災者。誦此密語<p>納莫三漫多　勃馱南　婀摩訶扇地(平)伽多摩訶扇陀迦羅缽唎捨忙達摩涅哩若(人者反)多薩破婆窣睹婆達摩三漫多　缽囉多薩婆訶<p>一一弟子准此作之。若阿闍梨法。加誦之至一百八遍。又以酥油乳蜜等。相拌和已。小杓酌之。數至一百八遍。沃火供養。每杓誦上大乘三摩耶百字密語一遍。若意欲別須供養諸菩薩等。即各隨誦本心密語。或三七。七七。隨意沃之。以上一百八枚小柴。一一兩頭。刺酥蜜中。時時投火。所作法已。次應供養給施如上所說座後外八方諸天神眷屬等。准前誦密語法。酌沃火中。如是作已。師出洗手。還歸本座。如前酌三杓。供養火天訖。告弟子言。汝已具足得灌頂法。假使以諸世間種種供養。不如己身奉施諸佛菩薩。汝應各發如是心。令諸弟子各自發願已。師應手執香爐。遍供養佛菩薩及火天已。即誦密語。請歸本處。即從座起。就大壇位。告弟子言。諸佛為利益一切眾生故。說此殊勝福田妙法。汝應隨力。各辦香花。供養大眾。能令汝得無量果報。復為供養一切如來及金剛部眾。應以羯磨契。及三摩耶契如上供養。復以金剛讚歎密語。作四種密供養法已。誦此伽他曰<p class='lg'>　金剛薩埵攝授故　　得成無上金剛寶<br>　今以金剛法歌詠　　願為我作金剛事　</p><p>復以金剛舞合掌。及金剛戲笑等。作密供養法<p>次應手執香花。供養外壇聖眾已。告諸弟子言。汝等各隨力能。供養諸佛。彼等修供養畢。為欲護諸弟子身故。應於諸佛菩薩所。請所獻花香果餅等少分。各各分賜諸弟子。復令重作要誓。如上所說。不得輒說此法。作教誡已。令弟子各還本位。師即隨力。如常念誦禮讚已。即請壇中佛菩薩。及眷屬等。歸本土。即豎結薩埵金剛契。誦此密語<p>唵　訖哩睹[<a href='javascript:showpic("../fontimg/004555.gif")'>口*縛</a>](已作勝上也)薩婆薩埵(一切眾生也)遏他(利益)悉提(成就)捺多(授與也)曳(入)他努(隨願)伽[木*奢]達凡(三合歸還)勃陀蜜灑鹽(佛國土)布那囉虐(魚伽反上)麼娜耶微(無桂反復垂降赴也)唵跋折囉　薩埵牟<p>論曰已作勝上利益成就。授與一切眾生竟。願一切諸佛菩薩。歸還本國。若重請召。惟願降赴<p>此契及密語。一切壇中。請佛菩薩諸部眷屬還本處者。皆悉用<p class='juan'>
金剛頂瑜伽中略出念誦經卷第四</p>
</body></html>
