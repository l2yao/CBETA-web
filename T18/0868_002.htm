<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
諸佛境界攝真實經卷中<p><span class='byline'>　　　　罽賓三藏般若奉　詔譯</span><br><p><b>　　<A NAME="n141"></A>金剛界大道場品之餘</b></p>
<p>復次瑜伽行者。作如是想。諸佛菩薩今當降臨。示現威德大神通力。作此想已。復應觀察釋迦如來成道之法。如釋迦菩薩。近菩提樹一由旬內。修諸苦行。滿足六年願成佛道趣菩提樹坐金剛座入金剛定。爾時毘盧遮那如來。觀見是已。至菩提樹金剛道場。示現無數化佛。遍滿虛空猶如微塵。各共同聲告菩薩言。善男子云何不求成佛之法。菩薩聞已。虔恭合掌。白佛言。我今未知成佛之法。唯願慈悲示菩提路。時諸化佛告菩薩言。善男子心是菩提。當求自心。琩F諸佛異口同音。說法身求心真言曰<br><p>　【◇】<br>唵(一)　室　多(二)　缽羅(二合)　底(丁以反)(三)　馱[<a href='javascript:showpic("../fontimg/001244.gif")'>仁-二+爾</a>](二合)(四)　迦<br>【◇】<br>嚕(五)　弭(六)<p>爾時菩薩聞是法已。結金剛縛印。二手相叉作拳。安之當心。一心觀察真言義趣。白諸佛言。我得是法。時佛問曰。得何等法。菩薩答言。心是菩提。我得是法。諸佛告言。更復微細觀察分別。菩薩白言。心意識法。入諸煩惱。共相和合。不可分別。然諸法中。求心心所。悉不可得。五蘊法中。求不可得。十二處中亦不可得。十八界中亦不可得。乃至十八空中亦不可得。蘊處界法一一分別。一切法體無我我所。補特伽羅無我我所。心心所法本來無生。亦無滅處。於諸世間一切心中。亦不可見。內無外無。中間亦無。過去心不可得。現在心不可得。未來心不可得。猶如幻化無有差別。我今自證皆悉如是。世尊如我解者。心心所法本來空寂。依何等法求成佛道。諸佛告言。心心所法和合之時。自覺苦樂。名自悟心。唯自能覺他所不悟。依止此心立菩提心<p>復次瑜伽行者。如彼菩薩。觀察心已。結加趺坐。作金剛縛印。安之當心。閉於兩目。諦觀自心。口習求心真言。意想祕密之義。爾時世尊而說偈言<p class='lg'>　行者想月輪　　定中普禮足<br>　唯願諸如來　　示我所行處<br>　諸佛同音告　　汝應觀自心<br>　既聞是語已　　如教而觀察<br>　久住諦思惟　　不見自心相<br>　復想禮佛足　　白言最勝尊<br>　我不見自心　　此心為何相<br>　諸佛咸告語　　心相難測量<br>　授汝心真言　　如理諦觀察　</p><p>復次瑜伽行者。結金剛縛印。作菩提心相狀之觀。并習真言。是諸化佛。告菩薩言善男子應發無上大菩提心。菩薩問言。云何名為大菩提心諸佛告言。無量智慧猶如微塵。三阿僧祇一百劫中。精進修習之所成就。遠離一切煩惱過失。成就福智猶如虛空。能生如是最勝妙果。即是無上大菩提心。譬如人身心為第一。大菩提心亦復如是。三千界中最為第一。以何義故名為第一。謂一切佛及諸菩薩。從菩提心而得出生。菩薩問言。大菩提心其相云何。諸佛告言。譬如五十由旬圓滿月輪。清涼皎潔無諸雲翳。當知此是菩提心相。作是語已。無量諸佛異口同音。說大菩提心真言曰<br><p>　【◇】<br>唵(一)　謨　尼(上)(二)　室　多(三)　牟　膩婆(二合)　馱(四)　野<br>◇<br>弭(五)<p>如彼菩薩觀菩提心。瑜伽行者亦復如是<p>爾時如來而說偈曰<p class='lg'>　一念見淨心　　圓滿如秋月<br>　復作是思惟　　是心為何物<br>　煩惱習種子　　善惡皆由心<br>　心為阿賴耶　　與淨識為本<br>　六度熏習故　　彼心為大心<br>　藏識本非染　　清淨無瑕穢<br>　無始修福智　　猶如淨滿月<br>　無體亦無用　　即月亦非月<br>　由具福智故　　滿月如自心<br>　菩薩心歡喜　　復白諸佛言<br>　我已見心相　　清淨如月輪<br>　離諸煩惱垢　　能執所執等<br>　諸佛咸告言　　汝心本如是<br>　為客塵所翳　　不悟菩提心<br>　汝觀淨月輪　　念念而觀照<br>　能令智明顯　　得悟菩提心　</p><p>復次瑜伽行者。結金剛縛印。依前觀察。并習真言。如前化佛告菩薩言。善男子復有堅固菩提心真言曰<br><p>　【◇】<br>唵(一)　膩　瑟陀(二合)(二)　[<a href='javascript:showpic("../fontimg/004555.gif")'>口*縛</a>]　日囉(二合)(三)<p>爾時菩薩。依前觀照而白佛言。我今已見。佛言云何為見。菩薩答言。見滿月中五股金剛。一切煩惱悉皆摧碎。如銷黃金其色煥然。如此智慧最為第一。即是諸佛不生不滅金剛之身。如彼菩薩觀於月輪。瑜伽行者亦復如是<p>復次瑜伽行者。自觀我身金剛薩埵。并復結印持念百言(金剛薩埵即是毘盧遮那如來變化身)如諸化佛告菩薩言。善男子復有如金剛真言曰<br><p>　【◇】唵(一)　[<a href='javascript:showpic("../fontimg/004555.gif")'>口*縛</a>](去)　日嚕(二合)(二)　陀摩(二合)　虞(三)　吽(去大聲)(四)<br><p>爾時菩薩依前觀之。白諸佛言。我今已見佛言云何已見。白言。我身已成金剛薩埵。頭上寶冠有五化佛。手執金剛以為法主。利益安樂一切眾生。如彼菩薩觀金剛薩埵。瑜伽行者亦復如是。閉目端坐而作是想。我身即是金剛薩埵。頂有寶冠。寶冠之中五方化佛結跏趺坐。右手把金剛杵。當右臆下。若舉此杵。即能摧破一切眾生。及自身中所有一切重障煩惱。作此觀已。結金剛縛印持此真言<p>復次瑜伽行者。次觀五方諸佛菩薩。及其眷屬入自身中。如諸化佛告菩薩言。善男子有同三世諸佛真言曰<br><p>　【◇】<br>唵(上)　野　他(引)(二)　薩　嚕[<a href='javascript:showpic("../fontimg/004555.gif")'>口*縛</a>](二合去)(三)　怛　他(引)　[<a href='javascript:showpic("../fontimg/032478.gif")'>薛/木</a>]　多(四)<br>【◇】<br>娑怛(二合)　他(五)　吽(去大聲)(六)<p>爾時菩薩。依前觀之。白言已見。云何見之。答言三世諸佛。及其眷屬微塵菩薩無數天龍。從十方界入出我身。如五方色。青黃赤白及以雜色。是五方佛入我身中。具三真實總成我體。諸佛所證唯此法身。如彼菩薩觀諸佛等入於身中。瑜伽行者亦復如是。閉目端坐結金剛縛印。而作是想。五方諸佛一切菩薩。各各自將無數眷屬。及天音樂。入我身中。其諸佛身。第一白色。第二青色。第三金色。第四紅色。第五雜色。又作此想。三身妙果並三真實。我身之中皆得圓滿。如是念念常觀。作此觀已習彼真言。復作是念。如斯觀門是佛境界。我今始覺知心清淨。見身作佛。眾相圓滿得成菩提。於其定中遍禮諸佛。願垂加護令證法身<p>復次瑜伽行者。作報身觀。如諸化佛告菩薩言。善男子有報身真言曰<br><p>　【◇】<br>唵(一)　娑[<a href='javascript:showpic("../fontimg/004555.gif")'>口*縛</a>](二合引)(二)　婆(去)　[<a href='javascript:showpic("../fontimg/004555.gif")'>口*縛</a>](去)(三)　戍　度(四)　憾(去)(五)<p>爾時菩薩依前觀之白言。我今已見。佛言云何見之。答言法與非法本性清淨。譬如蓮華雖生泥中。而塵不染。我今觀此。即是報身。如彼菩薩作報身觀。瑜伽行者亦復如是。安心端坐結金剛縛印。當作此想。法與非法本來清淨。猶如蓮華雖生泥中。塵不能染。諸佛報身。及我報身亦復如是。雖似受用衣服飲食諸天音樂。心不染著。作是想已習其真言。復次瑜伽行者。作化身觀。如諸化佛告菩薩言。善男子有化身真言曰<br><p>　【◇】<br>唵(一)　薩　嚕[<a href='javascript:showpic("../fontimg/004555.gif")'>口*縛</a>](去二合)(二)　娑　謨(引)(三)　吽(四)<p>爾時菩薩依前觀之。白諸佛言。我今已見。佛言云何見之。答言種種相狀具人聖道。或為一一眾生。各變化身。或觀一切有情各成一佛。我今觀此即是化身。爾時菩薩聞是真言。應時證獲三身妙果。如彼菩薩作化身觀。瑜伽行者亦復如是。端坐正念結金剛縛印。而作是想。我今自有種種名號種種色相。或從睹史多天降入母胎。或壽命成就六根圓滿。或如日月出現。或坐菩提樹下。或降四種魔軍。或受梵天王請。而轉法輪度諸眾生。或時論議摧諸外道。或從忉利天宮下三道寶階。或為降伏魔醯首羅天及諸惡鬼神故。變化金剛怒菩薩勝於三界大曼陀羅。或教化已畢入無等等寂靜法界。瑜伽行者亦復如是。應觀自身。作是想已持此真言<p>復次瑜伽行者。結金剛縛印當作此想。譬如十方世界虛空無盡。我觀三身及三真實。堅固常住亦復如是。為利益安樂一切眾生故。日夜常作如是妙觀。作是觀已持真言曰<br><p>　【◇】<br>唵(一)　薩　嚕[<a href='javascript:showpic("../fontimg/004555.gif")'>口*縛</a>](去二合)(二)　怛　他(引)　[<a href='javascript:showpic("../fontimg/035509.gif")'>言*我</a>]　多(引)(三)　毘　薩[<a href='javascript:showpic("../fontimg/001244.gif")'>仁-二+爾</a>](二合)<br>【◇】<br>滿　怛盧(二合)　陀(四)　[<a href='javascript:showpic("../fontimg/004555.gif")'>口*縛</a>]　日囉(二合)(五)　底　瑟吒(二合)(六)<p>復次瑜伽行者。結圓滿印。仰掌以右手大拇指。押小指上。餘之三指豎立。以掌盛水。加持七遍。先以一分洒於頂上。次以一分飲之。後以一分散於四方。散已當作是想。我身堅固猶如金剛。一切眾生亦獲長壽。若以此印真言。加持水灑一切供養等物。悉得吉祥最勝清淨。毘那夜迦諸惡鬼神不能污穢。亦不得便其真言曰<br><p>　【◇】<br>唵(一)　縛(去)　日嚕(二合引)(二)　馱(重聲)　迦　吒(反舌呼)(三)<p>瑜伽行者。如是如是日夜觀察。得何利益。謂依如是如是觀察。速疾得入一切諸佛祕密境界。若瑜伽行者修此觀時諸佛菩薩常加衛護。心有諸願皆得圓滿。諸佛菩薩來就。如前彈指告言。善哉善哉。善男子善女人。勤加功力修此法門。一切世間最上勝果不求自得。於當來世速證菩提<p>復次瑜伽行者。入毘盧遮那三昧。端身正坐勿令動搖。舌拄上齶。繫心鼻端。自想頂有五寶天冠。天冠之中有五化佛。結跏趺坐。作此觀已。即結堅牢金剛拳印。先以左右大拇指。各入左右手掌內。又以左右餘四指。堅握指作拳。即是堅牢金剛拳印。次豎立左頭指。其左拳背。安當心上。其掌面轉向左邊。即以右拳小指。握著左拳頭指一節。又以右拳頭指之頭。拄著右拳拇指一節。亦安心前。是名菩提引導第一智印。亦名能滅無明黑闇印。緣此印加持。諸佛與行者。授無上菩提最勝決定之記。即是毘盧遮那如來大妙智印。瑜伽行者結此印已。運心作想。一切眾生同結此印。十方世界無三惡道八難苦果。悉皆受用第一義樂持真言曰<br><p>　【◇】<br>唵(一)　吽(二)　惹(大聲)(三)　翳(上)(四)　佐(五)<p>復次瑜伽行者。持此真言。一一觀察五字色相<p>第一結菩提印。入毘盧遮那如來三昧。當觀◇唵字色。及我身十方世界悉皆白色。若瑜伽行者。修此觀門之時。自身及與一切眾生。所有無明煩惱惡業。自然消滅。行者及一切眾生。速得成佛故<p>第二結破魔印。右手舒五指以按於地。左手五指執持衣角。入東方不動如來三昧。當觀◇吽字色。及我身盡東方界。及以九方無量世界諸佛菩薩。一切眾生山川草木咸皆青色。以右手掌面用按於地。此印能令諸魔鬼神一切煩惱。悉皆不動。是名能滅毘那夜迦及諸惡魔鬼神之印<p>等三結施諸願印。左手同前。舒右五指仰掌。入南方寶生如來三昧。當觀◇惹字色。及我身盡南方世界。及以九方無量世界諸佛菩薩。一切眾生卉木山川皆黃金色。即作是想。從五指間雨如意珠。此如意珠雨天衣服天妙甘露天妙音樂天寶宮殿。乃至眾生一切所樂。皆令圓滿。是印名為能令圓滿一切眾生所愛樂印。能滿眾生一切願故<p>第四結除散亂心印。先舒左五指。安臍輪前。次舒右五指。安左掌上。結此印已。入西方無量壽如來三昧。當觀◇翳字色。及我身盡西方界。并與九方無量世界諸佛菩薩。一切眾生山川草木悉作紅蓮華色。能令行者及諸眾生。除散亂心入三昧故<p>第五結無怖畏印。左手如前。次舒右五指。以掌面向外。入北方不空成就如來三昧。當觀◇佐字色。及我身盡北方界。并與九方無量世界諸佛菩薩。一切眾生山河大地草木叢林悉皆五色。以何因緣名無怖畏。謂備四義稱無怖畏。一者中方毘盧遮那如來。能滅無明黑暗。出生般若波羅蜜等盡虛空界洞達光明。二者東方不動如來。能摧一切頻那夜迦惡魔鬼神等。悉令不動。三者南方寶生如來。能除貧乏。施天宮殿天飲食天衣服天音樂。悉皆圓滿。四者西方無量壽如來。能與行者三昧大樂。譬如十方虛空無量無盡。亦如眾生無量無盡。亦如煩惱無量無盡。如是瑜伽行者三昧大樂。亦復無量無盡。如是四義具足圓滿。是故北方不空成就如來。告行者言。善男子善女人。汝勿怖畏。由是義故名無怖畏印<p>爾時毘盧遮那如來。告金剛手菩薩言。我今已說五佛印契及以真言<p>次說四波羅蜜天印契及以真言<p>復次東北角金剛波羅蜜天。屬阿[<a href='javascript:showpic("../fontimg/041309.gif")'>門@(人/(人*人))</a>]如來。印契想觀皆同阿[<a href='javascript:showpic("../fontimg/041309.gif")'>門@(人/(人*人))</a>]如來。行者結印持真言曰<br><p>　【◇】<br>唵(一)　薩　怛婆(二合)(二)　[<a href='javascript:showpic("../fontimg/004555.gif")'>口*縛</a>](去)　日哩(二合)(三)<p>復次東南角寶波羅蜜天。屬寶生如來。印契想觀皆如寶生如來。行者結印持真言曰<br><p>　【◇】<br>唵(一)　囉　馱那(二合)(二)　[<a href='javascript:showpic("../fontimg/004555.gif")'>口*縛</a>](去)　日哩(二合)(三)<p>復次西南角法波羅蜜天。屬無量壽如來。印契想觀皆如無量壽如來。行者結印持真言曰<br><p>　【◇】<br>唵(一)　馱　嚕摩(二合)(二)　[<a href='javascript:showpic("../fontimg/004555.gif")'>口*縛</a>](去)　日哩(二合)(三)<p>復次西北角羯磨波羅蜜天。屬不空成就如來。印契想觀皆如不空成就如來。行者結印持真言曰<br><p>　【◇】<br>唵(一)　迦　嚕摩(二合)(二)　縛(去)　日哩(二合)(三)<p>復次金剛手。我今已說內供養法。皆是有相月輪等觀。次當演說無相妙觀。瑜伽行者端坐正觀。諦想月輪。結諸契印。歌舞燒香塗香花鬘。園林城邑聚落河海。雪山黑山日月星宿。國王大臣比丘比丘尼善友眷屬。乃至十地菩薩聲聞緣覺。四攝十善六波羅蜜。如是等數一切相狀。乃至微塵悉皆空寂。若夢中見如是相狀。亦勿歡喜。設見十方諸佛菩薩。雖現其前亦勿歡喜。唯自一心求成佛果。無分別觀堅立不動如須彌山。遠離一切妄想分別。若瑜伽行者。未獲悉地。應觀三十七尊相狀。若證悉地不取相狀。安立無上大菩提心。若觀菩提心相。猶如月輪水精乳色。此等諸相。皆是凡夫所觀之境。若凡夫人修此觀門。雖造五逆一闡提等極重惡業。皆悉消滅。應時便獲五種三昧。一剎那三昧。二微塵三昧。三白縷三昧。四隱顯三昧。五安住三昧。汝金剛手。我今已說五方如來四波羅蜜真言印法。亦各別說金剛薩埵等真言及印。當為汝說坐位次第<p><b>　　<A NAME="n142"></A>諸佛境界攝真實經金剛外界品第四</b><p>爾時金剛手菩薩白佛言。世尊唯願說之唯願說之。我深渴仰願樂欲聞。佛言善男子。然其印法有差別名。五方如來四波羅蜜十六菩薩。皆得印名。餘諸契法。雖得印名義有差別。云何差別。謂五方佛四波羅蜜十六菩薩。名為真印。金剛嬉等名影相印。金剛燒香等名親近印。金剛鉤等名為智印。以是義故有差別名。瑜伽行者。以身語意印契真言。供養本尊毘盧遮那如來。諸供養中最為第一<p>復次從西北角羯磨波羅蜜三昧起。當觀東方不動如來四大菩薩。金剛薩埵三昧正觀。其名曰金剛薩埵菩薩。金剛王菩薩。金剛愛菩薩。金剛善哉菩薩。其毘盧遮那如來。當中而坐。面向東方。東方不動如來面向西方。四大菩薩亦復如是<p>復次正觀金剛薩埵菩薩。瑜伽行者自觀。我身是金剛薩埵。我語是金剛我心是金剛。我身之色。及諸佛菩薩一切眾生。十方世界山川河池草木叢林。悉皆青色。作此觀已。即以右手作金剛拳。以大拇指入其掌中。以餘四指堅握拇指。安置當心。次以左手作金剛拳。安左腰上。此名金剛不退轉印。結此手印。作如是想。我今未得成佛已來常不退轉。恭敬供養毘盧遮那如來。即是獲得金剛不壞不退三昧。結不退轉印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　娑　怛[<a href='javascript:showpic("../fontimg/004555.gif")'>口*縛</a>](二合)(三)<p>復次觀金剛王菩薩。瑜伽行者自想。我是金剛王。我身之色。及諸佛菩薩一切眾生。十方世界山川土地草木河池。皆悉青色。作此觀已。次結手印。以其兩手作金剛拳。舒二頭指。成屈鉤狀。仰上並立。以其兩拳中指及無名指小指。指背相著。立安心上。當作此念。諸佛菩薩以鉤引來。是即名為金剛鉤王。結此契印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　囉(引)　惹(三)<p>復次觀金剛愛菩薩。瑜伽行者自想。我是金剛愛。我身之色。及諸佛菩薩一切眾生。十方世界山川河池土地草木。皆悉青色。作此觀已。次結契印。以其二手作金剛拳。想左拳把弓。右拳執箭。以慈悲眼。射一切魔貪瞋癡等一切煩惱。是印名為滅瞋恚印。以何因緣名金剛愛。謂此菩薩能施行者所愛樂故。結此契印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　囉(引)　[<a href='javascript:showpic("../fontimg/035509.gif")'>言*我</a>](三)<p>復次觀金剛善哉菩薩。行者自想。我是金剛善哉。我身之色。及諸佛菩薩一切眾生。十方世界山川河池草木叢林。皆悉青色。作此觀已。次結契印。以其兩手作金剛拳。先以左拳。安右臆上。後以右拳安左臆上。定慧二法是。金剛拳交臂束心是精進力。即舒左右拇指頭指。三遍彈指。是歡喜相。若結此印。即得出離無明城故。結此契印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　娑　努(三)<p>復次從東方金剛善哉菩薩觀起。當入南方金剛寶觀門。謂觀南方寶生如來四大菩薩。其名曰金剛寶菩薩。金剛威德菩薩。金剛幢菩薩。金剛笑菩薩。南方寶生如來。面向北方。四大菩薩亦復如是。行者自想。我是金剛寶。我身之色。及諸佛菩薩一切眾生。十方世界山川草木。皆黃金色。作此觀已。次結印契。以其兩手作金剛拳。以二拳面。安兩肩上。復作是想。今者我與諸佛菩薩眾生灌頂結此契印持真言曰<br><p>　【◇】唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　囉　怛那(二合)(三)<br><p>復次觀金剛威德菩薩。行者自想。我身是日光天子。於剎那頃。悉能滅盡一切眾生內外黑闇。我身之色。及諸佛菩薩一切眾生。十方世界山川河池草木叢林。皆黃金色。作是想已。次結契印。以其兩手作金剛拳。以此兩拳並安心上。左右兩拳更互輪轉。如日右轉。如是三轉。當成日天光明輪故。結此契印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日羅(二合)(二)　提　惹(三)<p>復次觀金剛幢菩薩。行者自想。我身是金剛幢。一切眾生所愛樂物。雨我身邊。我身之色及諸佛菩薩一切眾生。十方世界山川草木。皆黃金色。作此觀已。次結契印。先以兩手作金剛拳。以其拳面。向行者面。左右二拳直立空中。名金剛幢印。一切眾生所愛之物能圓滿故。結此契印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　雞　睹(三)<p>復次觀金剛笑菩薩。行者自想。我身是金剛笑。我身之色。及諸佛菩薩一切眾生。十方世界山川草木。皆黃金色。作此觀已。次結契印。以其兩手作金剛拳。安口左右。三遍微笑。先以拳面。安口左右微笑。次以拳背安口左右微笑。後以拳面安口左右微笑。如是能令十方眾生。皆獲怡悅受大安樂。結此契印持真言曰<br><p>　【◇】唵(一)　[<a href='javascript:showpic("../fontimg/004555.gif")'>口*縛</a>](一)　日囉(二合)(二)　訶(引急大聲)　佐(上)(三)<br><p>復次從南方金剛笑菩薩觀門起。當入西方金剛法觀門。謂觀西方無量壽佛。面向東方。四大菩薩亦復如是。行者自想。我是金剛法(觀音菩薩)我身之色。及諸佛菩薩一切眾生。十方世界山川草木。皆紅蓮色。作此想已。次結契印。以其兩手。仰金剛拳。先以右拳安左拳上。右轉一遍。次以左拳安右拳上。亦轉一遍。復以右拳安左拳上。亦轉一遍。是金剛蓮華印。能令眾生厭離世間。出世法入甘露城。持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　馱　嚕摩(二合)(三)<p>復次觀金剛利(文殊)菩薩。行者自想。我是真金剛利。我能斷除一切眾生貪瞋癡等。我身之色。及諸佛菩薩一切眾生。十方世界山川河池草木叢林。皆紅蓮華色。作此觀已。舒出右拳即作是想。我今右手執大利劍。能斷眾生一切煩惱。持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　底(丁以反)(引)　瑟那(二合)(三)<p>復次觀金剛因菩薩。行者作想。我是金剛因。我是世間醍醐甘露。我是金剛大教法輪。我身之色。及諸佛菩薩一切眾生。十方世界山川河池草木叢林。皆紅蓮色。作此念已。結金剛拳。以二拳面並安心上。兩拳中指中節相著。左右更互輪轉三遍。即作是想。我今三轉金剛法輪於十方界。持真言曰<br><p>　【◇】唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　翳　睹(引)(三)<br><p>復次觀金剛語言菩薩。行者作想。我是金剛語言。我今能與一切眾生蘇悉地法。我身之色。及諸佛菩薩一切眾生。十方世界山川河池草木叢林。皆紅蓮色。作此想已。作金剛拳。安口左右。作往來相猶加語言。結於此印。能達一切眾生語言。持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　麼(引)　沙(上聲呼)(三)<p>復次從西方金剛語言菩薩觀起。當入北方金剛羯磨觀門。謂觀北方不空成就如來四大菩薩。其名曰金剛羯磨菩薩。金剛護菩薩。金剛藥叉菩薩。金剛拳菩薩。行者作想。我是金剛羯磨。我是金剛不空(必定得果是不空義)我是種種事業能成就。我是能到一切處。我是能作種種事。我是能成就妙事業。我身之色。及諸佛菩薩一切眾生。十方世界山川河池草木叢林。皆悉五色。作是想已。結金剛拳作舞三遍。是名種種事業印。所以者何。謂能成就種種業持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　羯　嚕磨<p>復次觀金剛護菩薩。行者作想。我是金剛護。我是金剛甲。堅實牢固不可破壞。我是金剛精進。我是守護十方無量一切眾生。施無怖畏。我身之色。及諸佛菩薩一切眾生。十方世界山川泉源草木叢林。悉皆五色。作此想已。結金剛拳。舒兩頭指安於臍上。分拳兩邊到於背上。復從背上還到臍輪。兩頭指端相輪一遍。自作此想是繫縛義。次二頭指如前當心引到於背。卻還至胸。以二指端相輪一遍。自作此想。亦繫縛義。次又至頸亦復如是。自作此想亦如繫縛持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　囉　吉叉(二合)(三)<p>復次觀金剛藥叉菩薩。行者作想。我是金剛藥叉。所謂諸佛大方便力神通變化。我口中有金剛利牙。一切見者。懷大恐怖。善能摧滅一切魔怨。我身五色。諸佛菩薩一切眾生十方世界。亦皆五色。作此想已。結金剛拳印。左右小指相鉤著口。舒二頭指安左右頰。是二牙相持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　夜　吉叉(二合)(三)<p>復次觀金剛拳菩薩。行者作想。我是金剛拳。我能示現諸眾生前。我是能解脫金剛繫縛者。我身之色。諸佛菩薩一切眾生。十方世界亦皆五色。作此想已。結真金剛拳印。左右小指更互相鉤。合二拳面。堅握莫緩。是真金剛拳印持真言曰<br><p>　【◇】<br>唵(一)　[<a href='javascript:showpic("../fontimg/004555.gif")'>口*縛</a>](去)　日囉(二合)(二)　散　尼(去)(三)<p class='juan'>
諸佛境界攝真實經卷中</p>
</body></html>
