<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第三<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p><b>　　<A NAME="n189"></A>金剛界大曼拏羅廣大儀軌分第一之三</b></p>
<p>爾時世尊。復入妙吉祥大菩薩三昧。出生法加持金剛三摩地。此名一切如來大智慧三昧。即一切如來心。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)底(引)剎拏(二合一句)<p>纔出一切如來心時。即彼如是具德持金剛者。成大慧劍。為出現已。即入世尊大毘盧遮那如來心。合為一體。從是出現金剛劍相。住佛掌中。然後從彼金剛劍相中。出一切世界極微塵量等如來像。起一切如來大智慧。等以一切佛神通游戲。於一切世界廣施作已。彼妙吉祥性。於金剛薩埵三摩地。妙堅牢故合為一體。出生妙吉祥大菩薩身。住世尊大毘盧遮那如來心。說此頌曰<p class='lg'>　大哉一切大覺尊　　即我名為妙音聲<br>　由彼正慧無色故　　是故音聲而可得　</p><p>是時妙吉祥大菩薩身。從世尊心下。於一切如來右月輪中。如理而住。復請教示<p>爾時世尊即入一切如來大智慧金剛三摩地。以一切如來斷結使三昧。於普盡無餘諸有情界。令斷諸苦悉獲利益。及得一切適悅快樂。乃至得一切如來隨順音聲大慧圓滿最上悉地。即以金剛劍。授與妙吉祥大菩薩雙手掌中。時諸如來。即為立名號金剛慧。以金剛慧灌頂法而為灌頂<p>爾時金剛慧菩薩摩訶薩。即以所授彼金剛劍。向一切如來作揮斫相。說此頌曰<p class='lg'>　此是一切大覺尊　　般若波羅蜜多理<br>　能斷一切勝怨敵　　滅除一切諸罪垢　</p><p>爾時世尊。復入起平等心轉法輪大菩薩三昧。出生法加持金剛三摩地。此名一切如來大輪三昧。即一切如來心。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)呬(引)睹(一句)<p>纔出一切如來心時。即彼如是具德持金剛者。成金剛界大曼拏羅等一切如來曼拏羅。為出現已。即入世尊大毘盧遮那如來心。合為一體。從是出現金剛輪相。住佛掌中。然後從彼金剛輪相中。出一切世界極微塵量等如來像。乃起平等心轉妙法輪。等以一切佛神通游戲。於一切世界廣施作已。而彼起平等心轉法輪性。於金剛薩埵三摩地。妙堅牢故合為一體。出生起平等心轉法輪大菩薩身。住世尊大毘盧遮那如來心。說此頌曰<p class='lg'>　大哉金剛所成輪　　即我金剛最上法<br>　由纔發起平等心　　即轉無上妙法輪　</p><p>是時起平等心轉法輪大菩薩身。從世尊心下。於一切如來左月輪中如理而住。復請教示<p>爾時世尊。即入一切如來大輪金剛三摩地。以一切如來大曼拏羅三昧。於普盡無餘諸有情界。悉令入於不退轉輪獲諸利益。及得一切適悅快樂。乃至得一切如來轉正法輪最上悉地勝妙之相。即以金剛輪。授與起平等心轉法輪大菩薩雙手掌中。時諸如來。即為立名號金剛場。以金剛場灌頂法而為灌頂<p>爾時金剛場菩薩摩訶薩。以彼金剛輪。安立一切如來不退轉性。說此頌曰<p class='lg'>　此是一切大覺尊　　一切諸法清淨者<br>　金剛不退轉大輪　　此即名為菩提場　</p><p>爾時世尊。復入無言大菩薩三昧。出生法加持金剛三摩地。即一切如來心。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)婆(引)沙(一句)<p>纔出一切如來心時。即彼如是具德金剛手。成一切如來法文字。為出現已。即入世尊大毘盧遮那如來心。合為一體。從是出現金剛念誦之像。住佛掌中。然後從彼金剛念誦像中。出一切世界極微塵量等如來像。放一切如來法光明。等以一切佛神通游戲。於一切世界廣施作已。彼法自性性。於金剛薩埵三摩地。妙堅牢故合為一體。出生無言大菩薩身。住世尊大毘盧遮那如來心。說此頌曰<p class='lg'>　大哉自然大祕密　　我說此為祕密語<br>　如理宣說正法門　　所說語言離戲論　</p><p>是時無言大菩薩身。從世尊心下。於一切如來後月輪中。如理而住。復請教示<p>爾時世尊。即入一切如來祕密語金剛三摩地。以一切如來語念誦三昧。於普盡無餘諸有情界。悉令獲得語密成就。及得一切適悅快樂。乃至得一切如來語祕密性最上悉地。即以金剛念誦像。授與無言大菩薩雙手掌中。時諸如來。即為立名號金剛語。以金剛語灌頂法而為灌頂<p>爾時金剛語菩薩摩訶薩。即以金剛念誦像。與一切如來談論。說此頌曰<p class='lg'>　此是一切大覺尊　　名為金剛真念誦<br>　而彼一切佛如來　　是速成就大明者　</p><p>此是金剛大法性智。一切如來轉大輪智。一切如來隨轉論輪戲論之智。一切如來大智大士<p>爾時世尊。復入一切如來巧業大菩薩三昧。出生羯磨加持金剛三摩地。此名一切如來羯磨三昧。即一切如來心。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)羯哩摩(二合一句)<p>纔出一切如來心時。以一切羯磨平等智。於金剛薩埵三摩地善通達故。即彼如是具德持金剛者。成一切如來羯磨光明。為出現已。以是光明遍照一切世界。混成一切如來大羯磨界。而彼普盡一切如來大羯磨界。即入世尊大毘盧遮那如來心。合為一體。從是出生大羯磨金剛像。周遍一切虛空界量。住佛掌中。然後從彼大羯磨金剛像中。出一切世界極微塵量等如來像。廣作一切勝事業。等以一切佛神通游戲。於一切世界廣施作已。彼一切如來無邊事業性。於金剛薩埵三摩地。妙堅牢故合為一體。出生一切如來巧業大菩薩身。住世尊大毘盧遮那如來心。說此頌曰<p class='lg'>　大哉諸佛妙不空　　而我一切事業多<br>　無功用心作佛事　　此即能轉金剛業　</p><p>是時一切如來巧業大菩薩身。從世尊心下。於一切如來前月輪中。如理而住。復請教示<p>爾時世尊即入一切如來不空金剛三摩地。以一切如來轉大供養無量不空一切事業廣大儀軌。於普盡無餘諸有情界。令得一切事業成就。及得一切適悅快樂。乃至得一切如來金剛事業性神境智通最上悉地殊勝之果。即以彼羯磨金剛杵一切羯磨轉輪一切如來金剛羯磨灌頂。授與一切如來金剛巧業大菩薩雙手掌中。時諸如來。即為立名號金剛尾濕[<a href='javascript:showpic("../fontimg/004555.gif")'>口*縛</a>]。以金剛尾濕[<a href='javascript:showpic("../fontimg/004555.gif")'>口*縛</a>]灌頂法而為灌頂<p>爾時金剛尾濕[<a href='javascript:showpic("../fontimg/004555.gif")'>口*縛</a>]菩薩摩訶薩。以彼羯磨金剛杵安自心已。即安立一切如來住巧業性。說此頌曰<p class='lg'>　此是一切大覺尊　　善作最上妙巧業<br>　今得授於我掌中　　於巧業中安巧業　</p><p>爾時世尊。復入極難敵精進大菩薩三昧。出生羯磨加持金剛三摩地。此名一切如來善護三昧。即一切如來心。從自心出說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)犖(力角切下同)叉(一句)<p>纔出一切如來心時。即彼如是具德金剛手。成堅固甲冑。為出現已。即入世尊大毘盧遮那如來心。合為一體。從是出生大金剛甲冑像。住佛掌中。然後從彼金剛甲冑像中。出一切世界極微塵量等如來像。作一切如來善護廣大儀軌事業。等以一切佛神通游戲。廣施作已。彼極難敵精進性。於金剛薩埵三摩地。妙堅牢故合為一體。出生極難敵精進大菩薩身。住世尊大毘盧遮那如來心。說此頌曰<p class='lg'>　大哉我此精進鎧　　極堅固我堅固身<br>　由堅固性本無身　　故金剛身勝所作　</p><p>是時極難敵精進大菩薩身。從世尊心下。於一切如來右月輪中。如理而住。復請教示<p>爾時世尊。即入一切如來堅固金剛三摩地。以一切如來精進波羅蜜多三昧。於普盡無餘諸有情界。救拔利益。悉令獲得適悅快樂。乃至得一切如來妙金剛身最上悉地殊勝之果。即以金剛甲冑。授與極難敵精進大菩薩雙手掌中。時諸如來。即為立名號金剛慈友。以金剛慈友灌頂法而為灌頂<p>爾時金剛慈友菩薩摩訶薩。即以金剛甲冑。於一切如來作勝被甲。說此頌曰<p class='lg'>　此是一切大覺尊　　最上大慈勝甲冑<br>　堅固精進大護身　　此即名為大慈友　</p><p>爾時世尊。復入摧諸魔大菩薩三昧。出生羯磨加持金剛三摩地。此名一切如來方便三昧。即一切如來心。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)藥叉(一句)<p>纔出一切如來心時。即彼如是具德持金剛者。成金剛大牙器仗。為出現已。即入世尊大毘盧遮那如來心。合為一體。從是出生金剛牙像。住佛掌中。然後從彼金剛牙像中。出一切世界極微塵量等如來像。作一切如來暴怒調伏等事。以一切佛神通游戲。廣施作已。彼摧諸魔性。於金剛薩埵三摩地。妙堅牢故合為一體。出生摧諸魔大菩薩身。住世尊大毘盧遮那如來心。說此頌曰<p class='lg'>　大哉我此大方便　　是即諸佛悲愍者<br>　由眾生利寂靜故　　乃現暴怒諸所作　</p><p>是時摧諸魔大菩薩身。從世尊心下。於一切如來左月輪中。如理而住。復請教示<p>爾時世尊即入一切如來極忿金剛三摩地。以一切如來能調難調三昧。於普盡無餘諸有情界。施大無畏。悉令獲得適悅快樂。乃至得一切如來大方便神境智通最上悉地殊勝之果。即以金剛大牙器仗。授與摧諸魔大菩薩雙手掌中。時諸如來。即為立名號金剛暴怒。以金剛暴怒灌頂法而為灌頂<p>爾時金剛暴怒菩薩摩訶薩。即以所授金剛大牙器仗安自口中。向一切如來作恐怖相。說此頌曰<p class='lg'>　此是一切大覺尊　　能調一切極難調<br>　大利金剛牙器仗　　大悲方便心所生　</p><p>爾時世尊。復入一切如來拳大菩薩三昧。出生羯磨加持金剛三摩地。此名一切如來身語心金剛縛三昧。即一切如來心。從自心出說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)散提(引一句)<p>纔出一切如來心時。即彼如是具德持金剛者。成一切如來一切印縛。為出現已。即入世尊大毘盧遮那如來心。合為一體。從是出生金剛縛像。住佛掌中。然後從彼金剛縛像中。出一切世界極微塵量等如來像。於一切世界普印一切如來智等及一切如來神通游戲。廣施作已。彼一切如來拳妙縛性。於金剛薩埵三摩地。妙堅牢故合為一體。出生一切如來拳大菩薩身。住世尊大毘盧遮那如來心。說此頌曰<p class='lg'>　大哉我妙堅固縛　　即我三昧堅固身<br>　以一切願悉成就　　彼解脫者乃為縛　</p><p>是時一切如來拳大菩薩身。從世尊心下。於一切如來後月輪中。如理而住。復請教示<p>爾時世尊即入一切如來縛三昧金剛三摩地。以一切如來印縛三昧。於普盡無餘諸有情界悉令獲得一切如來賢聖加持一切願成就。及得一切適悅快樂。乃至得一切如來一切智。智印主最上悉地殊勝之果。即作金剛縛相。授與一切如來拳大菩薩雙手掌中。時諸如來。即為立名號金剛拳。以金剛拳灌頂法而為灌頂<p>爾時金剛拳菩薩摩訶薩。即以金剛縛。於一切如來作妙縛相。說此頌曰<p class='lg'>　此是一切大覺尊　　祕密印縛大堅固<br>　以一切佛速成就　　不越金剛大三昧　</p><p>此是一切如來供養廣大羯磨儀軌大精進堅固甲冑。一切如來大方便一切即智。一切如來大羯磨大士<p>爾時世尊阿[<a href='javascript:showpic("../fontimg/041309.gif")'>門@(人/(人*人))</a>]如來。以世尊大毘盧遮那如來及一切如來智所成已。印一切如來智故。即入金剛婆羅蜜多三昧。出生金剛加持三摩地。此名一切如來金剛三昧。即一切如來印。從自心出。說是大明曰<p>薩埵[<a href='javascript:showpic("../fontimg/004555.gif")'>口*縛</a>]日哩(二合一句)<p>纔出一切如來心時。即現種種金剛光明具德持金剛者。於是金剛光明門中。成一切世界極微塵量等如來像。以一切如來金剛波羅蜜多智印已。復聚為一體。從是出現周遍一切世界為量大金剛像。於世尊大毘盧遮那如來前月輪中。如理而住說此頌曰<p class='lg'>　大哉一切正覺尊　　薩埵金剛我堅固<br>　由堅固性本無身　　是故金剛身出現　</p><p>爾時世尊寶生如來。印世尊大毘盧遮那如來及一切如來智故。即入寶波羅蜜多三昧。出生金剛加持三摩地。此名金剛寶三昧即自印。從自心出。說是大明曰<p>囉怛那(二合)[<a href='javascript:showpic("../fontimg/004555.gif")'>口*縛</a>]日哩(二合一句)<p>纔出一切如來心時。即現大寶光明具德持金剛者。於是寶光明中。成一切世界極微塵量等如來像。遍印一切如來智已。復聚為一體。從是出現周遍一切世界為量大金剛寶像。於世尊大毘盧遮那如來右月輪中。如理而住。說此頌曰<p class='lg'>　大哉一切正覺尊　　我即名為寶金剛<br>　彼一切印一切願　　是即灌頂堅固理　</p><p>爾時世尊觀自在王如來。印世尊大毘盧遮那如來及一切如來智故。即入法波羅蜜多三昧。出生金剛加持三摩地。此名大法三昧。即自印。從自心出。說是大明曰<p>達哩摩(二合)[<a href='javascript:showpic("../fontimg/004555.gif")'>口*縛</a>]日哩(二合一句)<p>纔出一切如來心時。即現蓮華光明具德持金剛者。於是蓮華光明中成一切世界極微塵量等如來像。遍印一切如來智已。復聚為一體。從是出現周遍一切世界為量大金剛蓮華像。於世尊大毘盧遮那如來後月輪中。如理而住。說此頌曰<p class='lg'>　大哉一切正覺尊　　大法金剛我清淨<br>　由本自性清淨故　　令諸貪染悉無垢　</p><p class='juan'>
佛說一切如來真實攝大乘現證三昧大教王經卷第三</p>
</body></html>
