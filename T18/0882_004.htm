<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第四<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護奉　詔譯</span><br><p><b>　　<A NAME="n191"></A>金剛界大曼拏羅廣大儀軌分第一之四</b></p>
<p>爾時世尊不空成就如來。印世尊大毘盧遮那如來及一切如來智故。即入一切波羅蜜多三昧。出生金剛加持三摩地。此名一切如來羯磨三昧即自印。從自心出。說是大明曰<p>羯哩摩(二合)[<a href='javascript:showpic("../fontimg/004555.gif")'>口*縛</a>]日哩(二合一句)<p>纔出一切如來心時。即現一切羯磨光明具德持金剛者。於是羯磨光明中。成一切世界極微塵量等如來像。遍印一切如來智已。復聚為一體。從是出現大金剛羯磨像。周遍一切世界為量隨向方面。於世尊大毘盧遮那如來左月輪中。如理而住。說此頌曰<p class='lg'>　大哉一切正覺尊　　多業金剛即我是<br>　由一成於無盡故　　於有情界善作業　</p><p>此是一切如來智三昧。大灌頂金剛法性一切供養。一切如來大波羅蜜多法門<p>爾時世尊大毘盧遮那如來。復入一切如來悅樂供養三昧。出生金剛三摩地。即一切如來部大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)邏(引)細(引一句)<p>纔出一切如來心時。即出大金剛印具德持金剛者。於是金剛印門中。成一切世界極微塵量等如來像。復聚為一體。出現金剛嬉戲大明妃像。如金剛薩埵身相無異。具種種形色妙好威儀。眾莊嚴具而為莊嚴。總攝一切如來部金剛薩埵明妃。於世尊阿[<a href='javascript:showpic("../fontimg/041309.gif")'>門@(人/(人*人))</a>]如來曼拏羅左月輪中。如理而住。說此頌曰<p class='lg'>　大哉我有無等比　　諸佛上妙之供養<br>　由知欲樂供養故　　乃能轉彼諸供養　</p><p>爾時世尊。復入一切如來寶鬘灌頂三昧。出生金剛三摩地。即一切如來部大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)摩(引)梨(引一句)<p>纔出一切如來心時。即出大寶印具德持金剛者。於是大寶印中。成一切世界極微塵量等如來像。復聚為一體。出現金剛鬘大明妃像。色相莊嚴如前無異。於世尊寶生如來曼拏羅左月輪中。如理而住。說此頌曰<p class='lg'>　大哉我此無等比　　是即稱為寶供養<br>　而彼三界最勝王　　受教令故作供養　</p><p>爾時世尊。復入一切如來妙歌三昧。出生金剛三摩地。即一切如來部大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)詣(引)帝(引一句)<p>纔出一切如來心時。即出一切如來法印具德持金剛者。於是一切如來法印中。成一切世界極微塵量等如來像。復聚為一體。出現金剛妙歌大明妃像。於世尊觀自在王如來曼拏羅左月輪中。如理而住。說此頌曰<p class='lg'>　大哉莊嚴大妙歌　　我當供養諸見者<br>　由彼適悅供養故　　即一切法如響應　</p><p>爾時世尊。復入一切如來舞供養三昧。出生金剛三摩地。即一切如來部大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)涅哩(二合)帝(引重呼一句)<p>纔出一切如來心時。即現一切如來舞供養廣大法用事具德持金剛者。於是一切如來舞供養廣大法用事中。成一切世界極微塵量等如來像。復聚為一體。出現金剛舞大明妃像。於世尊不空成就如來曼拏羅左月輪中。如理而住說此頌曰<p class='lg'>　大哉廣大我供養　　廣作一切供養事<br>　以金剛舞法用故　　安立諸佛妙供養　</p><p>此名一切如來無上悅樂三昧。一切如來鬘。一切如來歌詠。一切如來作無上事業。即一切如來祕密供養<p>復次世尊阿[<a href='javascript:showpic("../fontimg/041309.gif")'>門@(人/(人*人))</a>]如來。以對世尊大毘盧遮那如來供養事故。即入一切如來大笑三昧。出生金剛三摩地。即一切如來[<a href='javascript:showpic("../fontimg/035509.gif")'>言*我</a>]尼迦大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)度閉(引一句)<p>纔出一切如來心時。即現種種香供養雲海莊嚴周遍一切金剛界量具德持金剛者。於是種種香供養雲海莊嚴中。出一切世界極微塵量等如來像。復聚為一體。出現金剛香大明妃像。於世尊金剛摩尼寶峰樓閣隅左月輪中。如理而住說此頌曰<p class='lg'>　大哉我此大供養　　金剛大笑具端嚴<br>　由彼眾生遍入故　　速得無上菩提果　</p><p>爾時世尊寶生如來。以對世尊大毘盧遮那如來供養事故。即入一切如來寶莊嚴供養三昧。出生金剛三摩地。即一切如來缽囉帝訶陵大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)布瑟閉(二合引一句)<p>纔出一切如來心時。即現一切華供養莊嚴周遍一切虛空界量具德持金剛者。於是一切華供養莊嚴中出。一切世界極微塵量等如來像。復聚為一體。出現金剛華大明妃像。於世尊金剛摩尼寶峰樓閣隅左月輪中。如理而住說此頌曰<p class='lg'>　大哉我此華供養　　一切莊嚴妙所作<br>　由諸如來寶性故　　速得成就諸供養　</p><p>爾時世尊觀自在王如來。以對世尊大毘盧遮那如來供養事故。即入一切如來燈供養三昧。出生金剛三摩地。即一切如來訥頂大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合引)路(引)計(引一句)<p>纔出一切如來心時。即現一切燈供養莊嚴周遍法界具德持金剛者。於是一切燈供養莊嚴中。出一切世界極微塵量等如來像。復聚為一體。出現金剛燈大明妃像。於世尊金剛摩尼寶峰樓閣隅左月輪中。如理而住。說此頌曰<p class='lg'>　大哉我此妙廣大　　所成供養燈端嚴<br>　由是速具光明故　　即得見彼一切佛　</p><p>爾時世尊不空成就如來。以對世尊大毘盧遮那如來供養事故。即入一切如來塗香供養三昧。出生金剛三摩地。即一切如來際微大明妃。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)巘提(引一句)<p>纔出一切如來心時。即現一切塗香供養莊嚴周遍一切世界為量具德持金剛者。於是一切塗香供養莊嚴中。出一切世界極微塵量等如來像。復聚為一體。出現金剛塗香大明妃像。於世尊金剛摩尼寶峰樓閣隅左月輪中。如理而住。說此頌曰<p class='lg'>　大哉塗香成供養　　我此微妙大悅意<br>　由諸如來遍塗香　　普熏一切清淨身　</p><p>此名一切如來遍入智大菩提分三昧。一切如來法光明。戒定慧解脫解脫知見勝妙之香。是即一切如來教令事業<p>爾時世尊大毘盧遮那如來。復入一切如來三昧鉤大士三昧。出生薩埵金剛三摩地。即一切如來印眾生。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日[<a href='javascript:showpic("../fontimg/059286.gif")'>口*覽</a>](二合引)酤舍(一句)<p>纔出一切如來心時。具德持金剛者。成一切如來鉤召三昧金剛印眾。為出現已。於是一切如來鉤召三昧金剛印眾中。出一切世界極微塵量等如來像。復聚為一體。出生金剛鉤菩薩身。於世尊金剛摩尼寶峰樓閣金剛門月輪中。如理而住。作一切如來鉤召三昧。說此頌曰<p class='lg'>　大哉一切正覺尊　　平等鉤召我堅固<br>　由我普遍鉤召故　　即得集會曼拏羅　</p><p>爾時世尊。復入一切如來三昧引入大士三昧。出生金剛三摩地。即引入一切如來印缽囉帝訶囉。從自心出說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)播(引)舍(一句)<p>纔出一切如來心時。具德持金剛者。成一切如來引入三昧大印眾。為出現已。於是一切如來引入三昧大印眾中。出一切世界極微塵量等如來像。復聚為一體。出生金剛索菩薩身。於世尊金剛摩尼寶峰樓閣寶門月輪中。如理而住。即引入一切如來。說此頌曰<p class='lg'>　大哉一切正覺尊　　我金剛索妙堅固<br>　設入一切極微中　　亦復引入此三昧　</p><p>爾時世尊復入一切如來三昧鎖大士三昧。出生金剛三摩地。即一切如來三昧。縛一切如來訥多從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合)塞普(二合引)吒(一句)<p>纔出一切如來心時。具德持金剛者。成一切如來三昧縛大印眾。為出現已。於是一切如來三昧縛大印眾中。出一切世界極微塵量等如來像。復聚為一體。出生金剛鎖菩薩身。於世尊金剛摩尼寶峰樓閣法門月輪中。如理而住。於一切如來作妙縛相。說此頌曰<p class='lg'>　大哉一切正覺尊　　我金剛鎖妙堅固<br>　由縛一切解脫者　　為眾生利還作縛　</p><p>爾時世尊。復入一切如來遍入大士三昧。出生金剛三摩地。即一切如來一切印際吒。從自心出。說是大明曰<p>[<a href='javascript:showpic("../fontimg/004555.gif")'>口*縛</a>]日囉(二合引)吠(引)舍(一句)<p>纔出一切如來心時。具德持金剛者。成一切如來普遍警覺印眾。為出現已。於是一切如來普遍警覺印眾中。出一切世界極微塵量等如來像。復聚為一體。出生金剛鈴菩薩身。於世尊金剛摩尼寶峰樓閣羯摩門月輪中。如理而住。普遍警覺一切如來。說此頌曰<p class='lg'>　大哉一切正覺尊　　此金剛鈴我堅固<br>　由為一切主宰故　　亦復作彼諸僕使　</p><p>此名一切如來三昧鉤召。一切如來引入。一切如來妙縛。一切如來敬愛。如是等依一切如來教令所作<p>復次世尊大毘盧遮那如來。以加持力作彈指相。普遍召集一切如來。說此召集加持心明曰<p>[<a href='javascript:showpic("../fontimg/004555.gif")'>口*縛</a>]日囉(二合)三摩(引)惹(一句)<p>由是羅[<a href='javascript:showpic("../fontimg/004555.gif")'>口*縛</a>]剎那牟呼栗多中。即一切如來互警覺已。普遍一切世界雲海。一切世界極微塵量等。諸如來并菩薩眾。悉來集此大曼拏羅金剛摩尼寶峰樓閣。至世尊大毘盧遮那如來所。說是普禮大明曰<p>唵(引)薩哩[<a href='javascript:showpic("../fontimg/004555.gif")'>口*縛</a>](二合)怛他(引)[<a href='javascript:showpic("../fontimg/035509.gif")'>言*我</a>]多播(引)捺滿捺喃(引)迦嚕(引)彌(引一句)<p>以如是自性成就大明。隨所樂誦普禮一切如來足已。說此頌曰<p class='lg'>　大哉諸佛大普賢　　是諸菩薩妙敬議<br>　一切如來大輪壇　　影現一切如來像　</p><p>作是說已。是時十方世界所來集會一切如來并諸菩薩。以彼一切如來加持力故。混入世尊大毘盧遮那如來心。復從一切如來心。各各出自菩薩眾會。於世尊金剛摩尼寶峰樓閣。周匝圍繞同住三摩地中。說此頌曰<p class='lg'>　大哉一切正覺尊　　廣大無始本來生<br>　由是一切微塵數　　同證清淨一佛性　</p><p>爾時十方一切世界所來集會一切如來。咸悉於此金剛界大曼拏羅中。以加持力。於普盡無餘諸有情界。廣作救護。悉令獲得利益安樂。乃至得一切如來平等智通最上悉地殊勝果等。時諸如來。咸共勸請具德一切如來增上主宰自金剛薩埵無始無終大持金剛者。以是一百八名勸請稱讚。頌曰<p class='lg'>　金剛勇猛大正士　　是即金剛諸如來<br>　由普賢性金剛初　　聖金剛手我頂禮<br>　彼金剛王妙勝覺　　金剛鉤即諸如來<br>　金剛最上不空王　　金剛鉤召我頂禮<br>　金剛敬愛大妙樂　　而金剛箭善調伏<br>　魔欲最勝大金剛　　彼金剛弓我頂禮<br>　金剛善哉妙生勝　　金剛極喜即大樂<br>　最上金剛歡喜王　　彼金剛喜我頂禮<br>　金剛妙寶堅固利　　金剛虛空大摩尼<br>　金剛豐盛虛空藏　　彼金剛藏我頂禮<br>　金剛妙光大熾焰　　金剛聖日即佛光<br>　金剛圓光大照明　　大金剛光我頂禮<br>　金剛寶幢善利生　　金剛表剎妙歡喜<br>　妙寶幢相即金剛　　彼金剛剎我頂禮<br>　金剛喜笑大適悅　　金剛笑即大希有<br>　大喜大樂金剛初　　金剛妙悅我頂禮<br>　金剛妙法真實理　　金剛蓮華妙清淨<br>　觀照自在金剛眼　　彼金剛眼我頂禮<br>　金剛利即大乘法　　而金剛劍大器仗<br>　金剛甚深妙吉祥　　彼金剛慧我頂禮<br>　金剛因即金剛場　　金剛妙輪大理趣<br>　如教善轉金剛起　　彼金剛場我頂禮<br>　最上妙明金剛語　　金剛持誦善成就<br>　無言金剛勝悉地　　彼金剛語我頂禮<br>　金剛事業妙教令　　如金剛業善遍行<br>　金剛不空極廣大　　金剛巧業我頂禮<br>　金剛守護大精進　　金剛甲冑大堅固<br>　最勝勤勇極難敵　　金剛精進我頂禮<br>　金剛藥叉大方便　　金剛利牙大恐怖<br>　摧伏魔力勝金剛　　金剛暴怒我頂禮<br>　妙金剛拳大威力　　而金剛拳善解脫<br>　金剛堅固勝三昧　　彼金剛拳我頂禮<br>　如是百八寂靜名　　若有常能受持者<br>　彼於金剛灌頂等　　一切所作勝成就<br>　如是最上祕密名　　大持金剛此稱讚<br>　若有常伸歌詠者　　得與金剛手無異<br>　我所稱讚如是等　　持金剛者百八名<br>　大乘現證三昧門　　此即流布妙理趣<br>　我所勸請汝聖等　　願說最上自儀軌<br>　謂一切佛大智輪　　最勝金剛曼拏羅　</p><p class='juan'>
佛說一切如來真實攝大乘現證三昧大教王經卷第四</p>
</body></html>
