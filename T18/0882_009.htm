<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第九</p>
<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p><b>　　<A NAME="n204"></A>降三世曼拏羅廣大儀軌分第六之一</b><p>爾時世尊一切如來又復雲集。以一百八名。稱讚金剛手菩薩摩訶薩大轉輪王。頌曰<p class='lg'>　金剛薩埵大金剛　　妙金剛尊善哉者<br>　金剛灌頂金剛光　　金剛勝幢我頂禮<br>　喜笑金剛大妙法　　金剛利劍大執持<br>　諸曼拏羅最上王　　遠離戲論我頂禮<br>　金剛羯磨大作護　　暴怒藥叉大攝伏<br>　堅固大印金剛拳　　一切印契我頂禮<br>　妙菩提心大菩提　　清淨妙覺諸如來<br>　金剛智起大智門　　最上大乘我頂禮<br>　一切義利諸實義　　大勇猛義遍一切<br>　遍作自在一切智　　一切示現我頂禮<br>　金剛身妙勝金剛　　金剛精進金剛主<br>　大三昧邪實義生　　摩訶薩埵我頂禮<br>　金剛大鉤大妙欲　　極妙勝樂大妙光<br>　金剛光明現光明　　佛大光照我頂禮<br>　勝金剛主金剛上　　勝大明上人中尊<br>　上首金剛大勝上　　無極大明我頂禮<br>　大金剛界大祕密　　金剛祕密妙祕心<br>　金剛微妙大禪那　　金剛事業我頂禮<br>　佛金剛勝佛中勝　　三佛菩提大智悟<br>　諸佛勝智大遍覺　　自覺覺他我頂禮<br>　為佛供養大供養　　薩埵供養妙供者<br>　廣大方便大成就　　金剛成就我頂禮<br>　一切如來大智身　　一切如來勝辯才<br>　一切如來大愛心　　金剛金剛我頂禮<br>　行佛教敕佛勝主　　為諸佛子勝上生<br>　遍照尊勝一切師　　寂靜威暴我頂禮<br>　一切如來大真實　　諸法實際大理趣<br>　一切波羅蜜多智　　第一義諦我頂禮<br>　廣大普賢最勝行　　一切中勝平等智<br>　自伏諸魔降眾魔　　一切通達我頂禮<br>　諸佛大智本大智　　金剛大智善調者<br>　眾金剛身勇金剛　　頂禮歸命金剛手<br>　金剛薩埵汝所說　　是即金剛堅固心<br>　由斯得彼諸如來　　禮拜供養咸恭信<br>　汝自在力成正覺　　能現一切如世父<br>　汝得一切善出生　　為諸如來所依止<br>　如是最勝稱讚語　　以孝愛心善讚揚<br>　若以歌詠讚汝尊　　得執金剛等無異<br>　我今勸請汝聖尊　　善作諸佛妙愛事<br>　廣為利益諸有情　　願說本部所生法　</p><p>爾時一切如來增上主宰具德金剛手菩薩摩訶薩。聞諸如來勸請言已。以金剛杵安於自心。白一切如來言。世尊如來非我所行。諸如來言。此何因邪。金剛手言。世尊如來。有大自在天等諸惡有情。一切如來猶尚不能調伏彼等。我今何能調伏於彼<p>爾時世尊大毘盧遮那如來。以一切如來所加持故。即入一切如來大方便智金剛三摩地。於是三摩地中。彼一切如來。普盡虛空界如微塵量。舒遍一切互相涉入。乃至須彌山頂。及彼金剛摩尼寶峰大樓閣中。時諸如來還復聚集。遍觀察已。從世尊大毘盧遮那如來吉祥勝相心中而入<p>爾時世尊大毘盧遮那如來。以一切如來心自所加持。由一切金剛平等故。廣為救度利樂普盡無餘諸有情界一切有情。令得最上諸悉地故。為欲調伏一切惡者。以一切如來大悲方便三摩地智。遍觀察已。復入一切如來大悲方便忿怒三昧金剛三摩地。於是三摩地中一剎那間。從一切如來心出。宣說一切如來心一切如來金剛三昧祕密心明曰<p>吽(引)<p>說是心明時。從金剛手心金剛中。出現具德執金剛者。遍身光明大熾焰藏。顰眉蹙面張目利牙。大忿怒相。執金剛鉤利劍罥索等諸器仗。復有金剛火焰光明。遍聚其前。無數眾妙色相莊嚴金剛手像。如是現已。為於一切世界調伏一切惡者故。住世尊大毘盧遮那如來周匝金剛界大曼拏羅相應月輪中。說此頌曰<p class='lg'>　大哉方便善調伏　　具大方便中復大<br>　若以方便化有情　　現忿怒身即無染　</p><p>爾時世尊大毘盧遮那如來。普觀一切如來離戲論法性已。即入一切如來大忿怒金剛三昧金剛加持三摩地。說此一切如來金剛大智一切如來心本部最上大明曰<p>唵(引)遜婆[<a href='javascript:showpic("../fontimg/001244.gif")'>仁-二+爾</a>]遜婆吽(引一句)屹哩(二合)恨拏(二合)屹哩(二合)恨拏(二合)吽(引)(二)屹哩(二合)恨拏(二合引)播(引)野吽(引)(三)阿(引)那野呼(引)(四)婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/055984.gif")'>鍐-凶+(鬯-匕)</a>][<a href='javascript:showpic("../fontimg/004555.gif")'>口*縛</a>]日囉(二合)吽(引)發吒(半音五)<p>說是大明時。復從一切如來心。出現具德金剛手菩薩。舒遍一切世界雲海。乃至一切如來菩薩眾會。普遍加持鉤召。悉入金剛三昧大曼拏羅中。如是入已。集諸三昧。復聚為一體。成大金剛忿怒之身。於世尊大毘盧遮那如來心住。說此頌曰<p class='lg'>　大哉無上菩提心　　普遍賢善性清淨<br>　若令有情得調伏　　即由忿恚生妙愛　</p><p>是時大金剛忿怒身。從世尊大毘盧遮那如來心下。於一切如來前月輪中。依止而住。復請教令<p>爾時世尊一切如來。即入三昧鉤召金剛三摩地。說一切如來三昧鉤召一切如來心自心明曰<p>吽(引)吒枳[<a href='javascript:showpic("../fontimg/067005.gif")'>口*弱</a>](一句)<p>說是心明時。舒遍一切世界雲海。乃至三界主宰大自在天等。一切世間普盡無餘。彼集會眾而共圍繞。以一切如來三昧金剛鉤召故。悉召來詣須彌山頂金剛摩尼寶峰樓閣。佛會周匝圍繞而住<p>爾時具德金剛手菩薩摩訶薩。執金剛杵於心戲擲。一切大會普盡三界。遍觀察已。作如是言。汝諸聖者。當於一切如來教中。依我教敕護持而行。時大自在天言。汝今令我當云何行。金剛手言。汝當歸命佛法僧寶。是為所行。汝諸聖者。若如是行。即得一切智智。時此世界極三界主大自在天。以彼三界勝主宰故。起高倨勢現忿怒相。作如是言。汝金剛手大藥叉王。我為三界主最大自在。若成若壞一切部多中。我得自在。是天中大天。云何令我依汝藥叉王教敕而行<p>爾時具德金剛手菩薩摩訶薩。戲擲金剛杵。復授教敕言。汝大自在天極惡有情。今應速入大曼拏羅我三昧中。依教而住<p>是時大自在天。前白世尊大毘盧遮那如來言。世尊今此大士。云何於我大自在天授教敕邪<p>爾時世尊大毘盧遮那如來。普告大自在天等諸天眾言。汝等應當歸依三寶三昧戒中如是所行。若不然者。此金剛手菩薩大藥叉王。現暴怒相極惡威猛。無令以彼勝金剛杵出火光焰。盡此三界悉使破壞<p>時三界主大自在天。以其三界主宰自智自在故。為具德金剛手菩薩。現大怖畏極惡忿怒大威猛相。出大熾焰大惡大笑。并自眷屬同時出現。作如是言。金剛手今我極三界主。授汝教敕依我所行<p>爾時具德金剛手菩薩摩訶薩。復擲金剛杵熙怡微笑。作如是言。汝是羯吒布單那所生。以人肉屍灰雜惡為食。床座服飾而悉邪弊。如是所行。云何令我同汝教行<p>時大自在天起大忿怒相。以自威力復作是言。汝既然者。我亦守護自教。自三昧中依教而行<p>爾時具德金剛手菩薩摩訶薩大忿怒王。即白佛言。世尊此大自在天。恃自智力大富主宰高倨自在故。於一切如來清淨教中。不生歸信。我今云何隨所能作<p>爾時世尊。即說一切如來心出生大金剛三昧大明曰<p>唵(引)[<a href='javascript:showpic("../fontimg/001244.gif")'>仁-二+爾</a>]遜婆[<a href='javascript:showpic("../fontimg/004555.gif")'>口*縛</a>]日囉(二合)吽(引)發吒(半音一句)<p>是時金剛手大菩薩。亦說自金剛心明曰<p>吽(引)<p>說是心明時。普盡三界所來集會大自在天等。皆悉覆面迷悶躄地發苦惱聲。向金剛手菩薩歸依求救。而彼大自在天等。既躄地已。諸識不行將趣命終<p>爾時世尊知如是事。即告金剛手菩薩言。金剛手汝今宜應以自所行。於此普盡三界眾施其無畏。勿令此等咸失其命<p>時金剛手大忿怒王。聽受世尊如是語已。告大自在天等眾言。汝等若欲活其命者。應當歸命佛法僧寶。依我教敕隨順而行。大自在天言。我若歸命佛法僧寶。然汝教中所有教敕。我亦不知<p>爾時世尊大毘盧遮那如來。告大自在天言。汝今當知此一切如來增上主宰。一切如來父。一切如來教敕所作。一切如來最上子。具德普賢金剛手菩薩摩訶薩。為諸眾生作調伏事故。受大忿怒王灌頂。所以者何。以汝大自在天等諸極惡眾。一切如來猶尚不能寂靜制止。由是菩薩。為令惡業諸有情等。皆悉調伏安住三昧。汝今宜應依我教敕三昧中住。大自在天言。世尊我今不能存活其命。願汝救我。如汝所授我之教敕。我當隨行。佛告大自在天言。若能歸依金剛手菩薩。彼即是汝真實救護。餘無護者。是時普盡三界所來會眾。咸悉對向金剛手菩薩前。異口同音發苦惱聲。作是白言。金剛手願救護我願救護我。今我死苦。唯願攝護<p>爾時金剛手大菩薩。告彼眾言。汝諸惡者。於我教中如教所行。無令我此大金剛杵發火光明。都為一聚。廣大熾焰焚燒一切。悉為灰燼。時彼眾言。汝即普賢一切如來心所出生。寂靜善調利益一切有情。普施無畏。云何於我不為饒益<p>時金剛手大忿怒王。告彼眾言。諸聖者我雖具普賢心。然由一切如來教敕所作。以汝極惡有情生罪業心。不於如來三昧住者。使我為彼調伏。令得清淨。時彼眾言。我等如是悉住三昧<p>爾時具德金剛手菩薩摩訶薩大忿怒王。且置大自在天。即為餘天眾等安慰令起。說此金剛起一切如來心大明曰<p>[<a href='javascript:showpic("../fontimg/004555.gif")'>口*縛</a>]日嚕(二合引)底瑟[<a href='javascript:showpic("../fontimg/006248.gif")'>女*宅</a>](二合一句)<p>說是大明時。除彼大自在天。餘三界眾并諸眷屬。前所躄地諸迷悶者。即時咸得安慰其心。獲妙樂觸遠離怖畏。身毛喜豎。瞻仰具德金剛手菩薩。即能俱起<p>爾時世尊告金剛手大菩薩言。大士此三界主大自在天。何故不起于地。而此將非壞失命邪。時金剛手大菩薩。即為宣說護命大明曰<p>[<a href='javascript:showpic("../fontimg/004555.gif")'>口*縛</a>]日囉(二合引)喻(一句)<p>說是大明時。大自在天欲從地起。雖竭其力竟復不能。即白佛言。世尊于今何人為我師歸。佛言我非汝師歸。彼金剛手大士是所歸處。汝今何不依彼教敕隨應所行。大自在天言。世尊若汝非是我師歸者。誰能救護諸惡有情。佛言為救護者。即彼金剛手。非我所能。大自在天言。所以者何。佛言彼金剛手是一切如來增上主宰故。大自在天言。我不解佛所說義。佛如來者為三界主。云何金剛手大士復增上邪。我竟不能曉明斯義<p>爾時具德金剛手菩薩摩訶薩。復告大自在天言。汝惡有情。何故不依我教敕行<p>是時大自在天。聞金剛手菩薩作是語已。復現暴怒大猛惡相。作如是言我寧趣死。終不於汝教中所行<p>時金剛手菩薩大忿怒王。從自心現執金剛阿耨左囉忿怒之像。說是大明曰<p>唵(引)播(引)那(引)葛哩沙(二合)拏[<a href='javascript:showpic("../fontimg/004555.gif")'>口*縛</a>]日囉(二合)吽(引一句)<p>爾時世尊大毘盧遮那如來。即舉足心。亦現金剛阿耨左囉忿怒之像。周匝熾焰顰眉利牙。大面可畏。住金剛手大菩薩前。復請教令<p>是時金剛手大菩薩。為大自在天作清淨故。說是大明曰<p>唵(引)播(引)那(引)葛哩沙(二合引)葛哩沙(二合引)野(一句)薩哩[<a href='javascript:showpic("../fontimg/004555.gif")'>口*縛</a>](二合)[<a href='javascript:showpic("../fontimg/004555.gif")'>口*縛</a>]日囉(二合)達囉(引)耨左囉(二)建茶建茶(三)[<a href='javascript:showpic("../fontimg/004555.gif")'>口*縛</a>]日囉(二合)吽(引)[<a href='javascript:showpic("../fontimg/067005.gif")'>口*弱</a>](四)<p>說是大明已。時大自在天及烏摩天后。偃仆於地雙足上起。裸露形體醜惡之相。一切觀者咸生戲笑。是時即以足心所現忿怒之像鉤召。悉於金剛手前足踵而住。時具德金剛手菩薩摩訶薩。前白佛言。世尊此極暴惡天及天后。作何制止<p>爾時世尊即說大明曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合)訖囉(二合)摩呼(引一句)<p>說是大明已。金剛手大菩薩即舉左足踏大自在天。右足踏烏摩天后。逼附乳間。說是大明曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合引)尾舍(一句)喝那野(引)怛[<a href='javascript:showpic("../fontimg/059286.gif")'>口*覽</a>](二合)(二)怛囉(二合)吒(半音三)<p>說是大明時。大自在天由逼迫故。舉自千手打其千面。時彼摩尼寶峰樓閣之外。所有天眾俱發大聲。唱如是言。今我主宰大自在天。已為金剛手大士之所降伏<p>爾時世尊為大自在天故。起勝上大悲心。說一切佛慈護心明曰<p>唵(引)沒馱昧底哩(二合引)[<a href='javascript:showpic("../fontimg/004555.gif")'>口*縛</a>]日囉(二合)犖叉(引)[<a href='javascript:showpic("../fontimg/016014.gif")'>亢*欠</a>](一句)<p>說是心明時。彼大自在天即入三昧。入三昧已。諸苦皆息。又以金剛手菩薩足心觸故。即時獲得無上悉地勝妙灌頂及三摩地解脫總持神通智等。如是得入一切如來三摩地解脫總持門已。彼大自在天身。從金剛手菩薩足心而出。下方過三十二殑伽沙數極微塵量等世界。至一世界。名跋娑摩餐那。有佛出世。號跋娑彌莎囉[<a href='javascript:showpic("../fontimg/001244.gif")'>仁-二+爾</a>]哩瞿沙如來應供正等正覺。時大自在天出現本身。於彼佛前說伽陀曰<p class='lg'>　大哉一切正覺尊　　諸佛大智無有上<br>　若法墮於文句中　　涅槃亦是假施設　</p><p>說是伽陀已。還復本處<p>復次具德金剛手菩薩摩訶薩。告那羅延天等諸餘一切三界主言。汝諸聖者。宜應咸入一切如來金剛三昧大曼拏羅。悉當護持一切如來所有三昧。那羅延天等言。如汝教敕我等奉行<p>爾時金剛手大菩薩。普告三界諸眾會言。我今攝受汝諸聖者。汝等復當歸命三寶受三昧戒。於我三昧中如理而住。時彼眾言。我等奉教皆如是住。然汝三昧我所不知<p>是時金剛手大菩薩。即為普授自三昧法<p class='lg'>　大菩提心出生已　　最上法儀如次第<br>　大智所應隨力行　　三摩呬多汝善住　</p><p>金剛手菩薩摩訶薩。普為大自在天等諸天眾會。結入大三昧印。悉令如是依法所作。說是大三昧大明曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合)三摩野(一句)屹哩(二合)恨拏滿馱三摩野(二)[<a href='javascript:showpic("../fontimg/004555.gif")'>口*縛</a>]日囉(二合)薩埵三摩野(三)摩耨三摩(二合)囉(四)薩哩[<a href='javascript:showpic("../fontimg/004555.gif")'>口*縛</a>](二合)怛他(引)[<a href='javascript:showpic("../fontimg/035509.gif")'>言*我</a>]多三摩野薩怛[<a href='javascript:showpic("../fontimg/055984.gif")'>鍐-凶+(鬯-匕)</a>](三合)涅哩(二合)廚(引)彌(引)婆[<a href='javascript:showpic("../fontimg/004555.gif")'>口*縛</a>](五)悉體(二合)嚕(引)彌(引)婆縛(六)阿(引)賀(引)哩喻(二合引)彌(引)婆[<a href='javascript:showpic("../fontimg/004555.gif")'>口*縛</a>](七)阿缽囉(二合)底賀(引)哩喻(二合引)彌(引)婆[<a href='javascript:showpic("../fontimg/004555.gif")'>口*縛</a>](八)薩哩[<a href='javascript:showpic("../fontimg/004555.gif")'>口*縛</a>](二合)葛哩摩(二合)蘇左彌(引)唧多室哩(二合)[<a href='javascript:showpic("../fontimg/019132.gif")'>火*易</a>]酤(引)嚕(引)(九)賀賀賀賀吽(引)(十)<p>說是大明時。所有一切三界眾會。皆悉鉤召。授與金剛忿怒帝哩帝哩印。依法而結。普令一切堅固而住<p class='juan'>
佛說一切如來真實攝大乘現證三昧大教王經卷第九</p>
</body></html>
