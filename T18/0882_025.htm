<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第二十五<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p><b>　　<A NAME="n247"></A>一切如來真實攝一切儀軌隨應方便廣大教理分第二十三之二</b></p>
<p>復次金剛手菩薩摩訶薩。宣說諸部羯磨成就教理。謂先通說如來羯磨成就教理頌曰<p class='lg'>　一切有情悉成佛　　或成菩薩亦復然<br>　如教所說依法儀　　能施羯磨勝成就　</p><p>如來部羯磨成就教理<p class='lg'>　布以四種勝供養　　四種相應法亦然<br>　隨其四時作法儀　　當作羯磨成就事　</p><p>金剛部羯磨成就教理<p class='lg'>　為欲破滅惡有情　　隨不善法亦應作<br>　此金剛部羯磨儀　　能與一切勝成就　</p><p>蓮華部羯磨成就教理<p class='lg'>　諸有怖者施無畏　　如教所說法亦然<br>　此蓮華部羯磨儀　　能施一切佛成就　</p><p>寶部羯磨成就教理<p class='lg'>　依法施彼寶灌頂　　圓滿一切勝意願<br>　諸佛諸有情亦然　　成就一切羯磨事　</p><p>如上是為諸部羯磨成就教理<p>復次金剛手菩薩摩訶薩。宣說諸部法性智成就教理<p>謂先通說如來法性智成就教理<p class='lg'>　金剛薩埵三摩地　　諸佛法性於中住<br>　即以是智成佛尊　　此外無別佛可得　</p><p>如來部法性智成就教理<p class='lg'>　依法觀想於大印　　能成一切成就事<br>　此即如來部法門　　施彼法性勝成就　</p><p>金剛部法性智成就教理<p class='lg'>　三昧勝印依法結　　能成一切羯磨事<br>　依彼大印本法儀　　即得金剛勝成就　</p><p>蓮華部法性智成就教理<p class='lg'>　所有法印本法用　　如其法儀轉法印<br>　而此成就妙法門　　是即法性金剛法　</p><p>寶部法性智成就教理<p class='lg'>　依彼羯磨印法用　　羯磨金剛杵安心<br>　如是觀想法性成　　即得一切勝羯磨　</p><p>如上是為諸部法性智成就教理<p>復次金剛手菩薩摩訶薩。宣說諸部智印成就教理。謂先通說如來智印成就教理<p class='lg'>　金剛薩埵三摩地　　淨月金剛勝法用<br>　隨諸色相現應知　　亦然世間隨相現<br>　淨中淨勝智應知　　是相潔白而明亮<br>　染中染現忿怒身　　隨諸色相彼身現　</p><p>如來部智印成就教理<p class='lg'>　依法大印而相合　　月曼拏羅妙光明<br>　隨其自事若了知　　亦然悉知世間意　</p><p>金剛部智印成就教理<p class='lg'>　若在虛空若餘方　　隨現忿怒曼拏羅<br>　若如是相有所觀　　彼如是意悉明了　</p><p>蓮華部智印成就教理<p class='lg'>　微妙文字成行列　　想現虛空分位中<br>　隨諸色相次第知　　彼如是相從心現　</p><p>寶部智印成就教理<p class='lg'>　應遍觀察諸世間　　若如是相有對礙<br>　彼如是相亦然觀　　而世間心悉明了<br>　此如是心相合故　　是中有去亦有來<br>　若所作中有動搖　　隨所見相亦然現<br>　所有別別諸有情　　以等至心普觀想<br>　彼彼所見亦復然　　而一切心悉覺了　</p><p>此佛所說執金剛法門<p>如上是為諸部智印成就教理<p>復次金剛手菩薩摩訶薩。宣說諸部成就智教理<p>謂先通說如來成就智教理<p class='lg'>　大士加持勝法用　　想己身即佛影像<br>　此如是智若相應　　即得最上佛成就　</p><p>如來部成就智教理<p class='lg'>　若在虛空若餘方　　現黃白光曼拏羅<br>　中有自印大士身　　歷然煥明而可見　</p><p>金剛部成就智教理<p class='lg'>　若如是相諸影像　　是中黑色隨應觀<br>　金剛部勝成就門　　速得所欲皆如意　</p><p>蓮華部成就智教理<p class='lg'>　即彼虛空妙青色　　是中隨見蓮華相<br>　此大蓮華部印明　　成就出生如是法<br>　寶部成就智教理<br>　若在虛空若餘方　　即彼虛空淨無垢<br>　漸廣出現光明鬘　　見已速得成就法<br>　金剛薩埵等大士　　月曼拏羅妙光明<br>　隨方如應現聖身　　成就時起自色相　</p><p>如上是為諸部成就智教理<p>復次金剛手菩薩摩訶薩。宣說諸部神通智成就教理<p>謂先通說如來神通智成就教理<p class='lg'>　金剛薩埵三摩地　　想現如來一切身<br>　觀想一切菩薩等　　出現諸身亦復然　</p><p>如來部神通智成就教理<p class='lg'>　金剛薩埵大印契　　妙等引心依法結<br>　依此法作成就時　　即獲五種神通事　</p><p>所謂天眼智通等<p class='lg'>　大印依法而相合　　是中發生於眼識<br>　隨彼所有觀察時　　一切極遠尚能見　</p><p>此佛所說金剛薩埵法門<p class='lg'>　大印依法而相合　　是中發生於耳識<br>　彼一切事隨所思　　一切極遠能聞聽　</p><p>此佛所說金剛薩埵法門<p class='lg'>　大印依法而相合　　是中發生於意識<br>　隨諸有情若觀時　　悉能了知彼心意<br>　大印依法而相合　　是中若自若他人<br>　能觀彼相知彼心　　過去生事皆發現　</p><p>此佛所說金剛手法門<p class='lg'>　大印依法而相合　　隨所樂起神通事<br>　是中若處若諸方　　妙等引心悉能現　</p><p>此佛所說大菩提心法門<p>金剛部神通智成就教理<p class='lg'>　所有降三世勝印　　妙等引心依法結<br>　依此法作成就時　　即獲五種神通事<br>　現彼忿怒一切事　　如教所說依次第<br>　天眼智等法相應　　剎那成就諸神通　</p><p>此佛所說金剛薩埵法門<p>蓮華部神通智成就教理<p class='lg'>　調伏世間最上印　　妙等引心而相合<br>　依此法作成就時　　即獲五種神通事<br>　隨其所說貪染法　　如教次第亦復然<br>　天眼智等法相應　　即能成就神通事　</p><p>此佛所說觀自在法門<p>寶部神通智成就教理<p class='lg'>　彼一切義成就印　　妙等引心依法結<br>　依此法作成就時　　即獲五種神通事<br>　遍作一切佛供養　　如教次第亦復然<br>　天眼智等法相應　　能見五種神通事　</p><p>此佛所說虛空藏法門<p>如上是為諸部神通智成就教理<p>復次金剛手菩薩摩訶薩。宣說諸部真實誓誡成就教理<p>謂先通說如來真實誓誡成就教理<p class='lg'>　如應真實隨轉已　　依教當作誓誡語<br>　斯大真實善護儀　　由此速得成佛果　</p><p>此佛所說覺智法門<p>如來部真實誓誡成就教理<p class='lg'>　今此誓誡三昧法　　從如來部所出生<br>　金剛真實善護門　　由此速得勝成就　</p><p>此佛所說執金剛法門<p>金剛部真實誓誡成就教理<p class='lg'>　執金剛者迅誓誡　　作已無敢有違越<br>　真實三昧善護門　　隨所欲得勝成就　</p><p>此佛所說執金剛法門<p>蓮華部真實誓誡成就教理<p class='lg'>　王法誓誡所作已　　大蓮華部勝最上<br>　真實三昧善護門　　隨所欲得勝成就　</p><p>此佛所說法金剛法門<p>寶部真實誓誡成就教理<p class='lg'>　諸佛供養善誓誡　　作已無敢有違越<br>　最上真實善護門　　由斯獲得大灌頂　</p><p>此佛所說佛供養法門<p>如上是為諸部真實誓誡成就教理<p>復次金剛手菩薩摩訶薩。宣說諸部三昧真實成就教理<p>謂先通說如來三昧真實成就教理<p class='lg'>　誦三昧邪薩怛[<a href='javascript:showpic("../fontimg/055984.gif")'>鍐-凶+(鬯-匕)</a>]　　本部中出一切印<br>　依法自結堅固成　　所作法無不成者　</p><p>此佛所說大三昧真實法門<p>如來部三昧真實成就教理<p class='lg'>　誦蘇囉多薩怛[<a href='javascript:showpic("../fontimg/055984.gif")'>鍐-凶+(鬯-匕)</a>]　　一切印契皆成就<br>　由自所結成就故　　是即大士真實語　</p><p>此佛所說大三昧真實法門<p>金剛部三昧真實成就教理<p class='lg'>　依法一稱吽字時　　一切印契如次第<br>　是中自他印契門　　自結亦復令他結　</p><p>蓮華部三昧真實成就教理<p class='lg'>　薩哩[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/057264.gif")'>禾*(尤-尢+木)</a>]馱稱時　　是中若自若他人<br>　出生門等合相應　　於一切處不捨離　</p><p>寶部三昧真實成就教理<p class='lg'>　唵字如是作成就　　一切印契如次第<br>　一切世間勝亦然　　自然成此勝供養　</p><p>如上是為諸部三昧真實成就教理<p>復次金剛手菩薩摩訶薩。宣說諸部印成就教理<p>謂先通說如來印成就教理<p class='lg'>　佛印依法而相合　　應當思念於如來<br>　速疾能成悉地門　　諸佛菩提常安住　</p><p>如來部印成就教理<p class='lg'>　金剛薩埵大印契　　依法結已當觀想<br>　想在金剛薩埵前　　速疾得彼勝悉地　</p><p>金剛部印成就教理<p class='lg'>　結彼勝三昧印契　　金剛薩埵三摩地<br>　中想金剛薩埵尊　　獲得二倍成就法　</p><p>蓮華部印成就教理<p class='lg'>　結彼法所成印契　　觀自在尊三摩地<br>　中想觀自在聖尊　　獲得二倍成就法　</p><p>寶部印成就教理<p class='lg'>　依法羯磨印相合　　金剛藏尊三摩地<br>　中想金剛藏聖尊　　獲得二倍成就法　</p><p>如上是為諸部印成就教理<p>復次金剛手菩薩摩訶薩。宣說諸部一切成就法用教理<p>謂先通說如來一切成就法用教理<p class='lg'>　自身當住於佛前　　應作念佛三昧觀<br>　遍結一切印契成　　剎那得彼成就法　</p><p>此佛所說覺智法門<p>如來部一切成就法用教理<p class='lg'>　若作一切印成就　　隨我所欲此觀想<br>　金剛持誦法相應　　能成一切勝悉地　</p><p>此佛所說金剛薩埵法門<p>金剛部一切成就法用教理<p class='lg'>　金剛影像即自身　　妙等引心當觀想<br>　一切印契結若成　　剎那即得成就法　</p><p>此佛所說一切如來堅固法門<p>蓮華部一切成就法用教理<p class='lg'>　蓮華影像即自身　　依法自身當觀想<br>　諸智莊嚴成就門　　此大蓮華部法用　</p><p>此佛所說觀自在法門<p>寶部一切成就法用教理<p class='lg'>　依法觀想於自身　　現摩尼寶焰光聚<br>　諸供養成悉地門　　此大寶部勝法用　</p><p>此佛所說虛空藏法門<p>如上是為諸部一切成就法用教理<p class='juan'>
佛說一切如來真實攝大乘現證三昧大教王經卷第二十五</p>
</body></html>
