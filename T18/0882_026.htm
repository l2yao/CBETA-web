<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第二十六<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p><b>　　<A NAME="n249"></A>一切如來真實攝一切儀軌隨應方便廣大教理分第二十三之三</b></p>
<p>復次金剛手菩薩摩訶薩。宣說諸部如來加持成就教理<p>謂先通說一切如來加持成就教理頌曰<p class='lg'>　金剛界主勝印契　　妙等引心依法結<br>　心額喉及頂間安　　安已得佛加持力　</p><p>此佛所說覺智法門<p>如來部加持成就教理<p class='lg'>　薩埵金剛堅固印　　金剛薩埵三摩地<br>　心額喉頂安亦然　　安已即得加持力　</p><p>金剛部加持成就教理<p class='lg'>　金剛降三世印契　　妙等引心依法結<br>　心額喉及頂間安　　剎那普得加持力　</p><p>此佛所說金剛尊法門<p>蓮華部加持成就教理<p class='lg'>　金剛蓮華堅固印　　觀自在尊三摩地<br>　心額喉及頂間安　　即得本尊加持法　</p><p>此佛所說觀自在法門<p>寶部加持成就教理<p class='lg'>　結大金剛寶印契　　金剛藏尊三摩地<br>　心額喉及頂間安　　即得本尊加持法　</p><p>此佛所說金剛藏法門<p>如上是為諸部加持成就教理<p>復次金剛手菩薩摩訶薩。宣說諸部灌頂印成就教理<p>謂先通說一切如來灌頂印成就教理<p class='lg'>　寶金剛印二相合　　依法安置於額間<br>　此金剛寶所作成　　即得本部佛灌頂　</p><p>此佛所說覺智法門<p>如來部灌頂印成就教理<p class='lg'>　所有金剛界主等　　現前最上佛印契<br>　周遍四面四印儀　　隨處繫鬘作灌頂　</p><p>金剛部灌頂印成就教理<p class='lg'>　當作金剛灌頂鬘　　依法相合置於額<br>　由彼寶鬘灌頂因　　即得金剛灌頂法　</p><p>蓮華部灌頂印成就教理<p class='lg'>　法金剛印二相合　　依教當於頂上安<br>　由此諸佛灌頂因　　即得觀自在灌頂　</p><p>此佛所說觀自在法門<p>寶部灌頂印成就教理<p class='lg'>　應結金剛寶牙印　　依法安置於額間<br>　由此諸佛灌頂因　　即得供養勝灌頂　</p><p>如上是為諸部灌頂印成就教理<p>復次金剛手菩薩摩訶薩。宣說諸部三摩地成就教理<p>謂先通說一切如來三摩地成就教理<p class='lg'>　所有一切諸佛相　　謂等引心結印契<br>　依法持誦諸咒明　　如應速得勝悉地　</p><p>此佛所說覺智法門<p>如來部三摩地成就教理<p class='lg'>　彼三摩地金剛法　　薩埵加持理相應<br>　持誦心印諸咒明　　速得所作皆成就　</p><p>此佛所說覺智三摩地法門<p>金剛部三摩地成就教理<p class='lg'>　貪性出生彼智法　　我此忿怒應觀想<br>　持誦心印諸咒明　　速得所作皆成就　</p><p>此佛所說執金剛法門<p>蓮華部三摩地成就教理<p class='lg'>　慈心廣大相應行　　於心等處作成就<br>　觀自在尊本部中　　持誦悉得施成就　</p><p>此佛所說觀自在法門<p>寶部三摩地成就教理<p class='lg'>　所有諸欲三摩地　　妙等引心當觀想<br>　持誦心印諸咒明　　一切所向得成就　</p><p>此佛所說虛空藏法門<p>如上是為諸部三摩地成就教理<p>復次金剛手菩薩摩訶薩。宣說諸部供養印成就教理<p>謂先通說一切如來供養印成就教理<p class='lg'>　如前香等諸供養　　妙等引心善作已<br>　然後所求成就門　　隨意皆得悉地法　</p><p>如來部供養印成就教理<p class='lg'>　祕密供養四種法　　此說供養祕密門<br>　或己身等奉獻時　　隨作供養皆成就　</p><p>此佛所說金剛薩埵法門<p>金剛部供養印成就教理<p class='lg'>　忿怒金剛大供養　　此說忿怒祕密法<br>　以忿怒拳遍作時　　我本部法速成就　</p><p>此佛所說執金剛法門<p>蓮華部供養印成就教理<p class='lg'>　甚深廣大諸經中　　宣說祕密方便法<br>　奉獻語意供養時　　速得本部法成就　</p><p>此佛所說金剛眼法門<p>寶部供養印成就教理<p class='lg'>　傘蓋幢幡諸樂具　　尊重恭敬大供養<br>　得寶部中成就時　　或復得彼諸布施　</p><p>此佛所說金剛藏法門<p class='lg'>　本尊加持等和合　　金剛薩埵獲無異<br>　四種神通勝智門　　金剛巧業彼成就　</p><p>此佛所說金剛薩埵法門<p>如上是為諸部供養印成就教理<p>復次金剛手菩薩摩訶薩。宣說諸部神通智成就教理<p>謂先通說一切如來神通智成就教理<p class='lg'>　三摩地即身中佛　　自神通即善逝尊<br>　於彼善能覺了時　　而菩提果得成就　</p><p>如來部神通智成就教理<p class='lg'>　所有天眼等神通　　妙等引心當觀想<br>　五種神通自然生　　得成金剛薩埵尊　</p><p>此佛所說金剛薩埵法門<p>金剛部神通智成就教理<p class='lg'>　忿怒智通出生已　　妙等引心作成就<br>　五種神通自然生　　即得最上成就法　</p><p>此佛所說執金剛法門<p>蓮華部神通智成就教理<p class='lg'>　貪法神通出生已　　妙等引心當觀想<br>　五種神通自然生　　即得清淨法成就　</p><p>此佛所說金剛眼法門<p>寶部神通智成就教理<p class='lg'>　供養智通出生已　　妙等引心當觀想<br>　五種神通自然生　　即得任持諸悉地　</p><p>此佛所說執金剛法門<p>如上是為諸部神通智成就教理<p>復次金剛手菩薩摩訶薩。宣說諸部大菩提智成就教理<p>謂先通說一切如來大菩提智成就教理<p class='lg'>　金剛薩埵三摩地　　隨念本部佛聖尊<br>　此佛菩提大智門　　如應觀想得成就　</p><p>此佛所說覺智法門<p>如來部大菩提智成就教理<p class='lg'>　金剛薩埵三摩地　　所有大印當觀想<br>　此佛菩提大智門　　如應觀想得成就　</p><p>此佛所說大菩提薩埵法門<p>金剛部大菩提智成就教理<p class='lg'>　大忿怒王三摩地　　當結三昧邪勝印<br>　此佛菩提大智門　　如應觀想得成就　</p><p>此佛所說執金剛法門<p>蓮華部大菩提智成就教理<p class='lg'>　觀自在尊三摩地　　作羯磨印當持誦<br>　此佛菩提大智門　　如應觀想得成就　</p><p>此佛所說觀自在法門<p>寶部大菩提智成就教理<p class='lg'>　金剛藏尊三摩地　　羯磨印契善所作<br>　此佛菩提大智門　　如應觀想得成就　</p><p>如上是為諸部大菩提智成就教理<p>復次金剛手菩薩摩訶薩。宣說諸部隨愛樂成就教理<p>謂先通說一切如來隨愛樂成就教理<p class='lg'>　一切義利遍所作　　即自求佛菩提者<br>　念佛三昧法若成　　即得一切佛愛樂　</p><p>此佛所說金剛愛樂法門<p>如來部隨愛樂成就教理<p class='lg'>　隨諸境界所成已　　金剛薩埵作成就<br>　真實警悟法無虛　　速得所愛皆成就　</p><p>此佛所說金剛薩埵法門<p>金剛部隨愛樂成就教理<p class='lg'>　如佛教敕作大利　　普為調伏諸惡者<br>　清淨忿恚諸有情　　此即金剛隨愛樂　</p><p>此佛所說降三世法門<p>蓮華部隨愛樂成就教理<p class='lg'>　貪法乃為觀照慈　　悲心即是正法語<br>　一切無畏施有情　　即得諸佛隨愛樂　</p><p>此佛所說金剛眼法門<p>寶部隨愛樂成就教理<p class='lg'>　如應廣施灌頂法　　及施諸妙珍財藏<br>　彼等得佛利相應　　此即諸佛隨愛樂　</p><p>此佛所說虛空藏法門<p>如上是為諸部隨愛樂成就教理<p>復次金剛手菩薩摩訶薩。宣說諸部敬愛成就教理<p>謂先通說一切如來敬愛成就教理<p class='lg'>　應知貪性勿厭離　　即清淨樂施亦然<br>　利諸有情法相應　　此即諸佛敬愛理　</p><p>此佛所說覺智法門<p>如來部敬愛成就教理<p class='lg'>　己身妙樂欲順行　　稱蘇囉多薩怛[<a href='javascript:showpic("../fontimg/055984.gif")'>鍐-凶+(鬯-匕)</a>]<br>　金剛薩埵成就門　　真實警悟作敬愛　</p><p>此佛所說普賢法門<p>金剛部敬愛成就教理<p class='lg'>　佛為清淨諸有情　　普令有情得無畏<br>　由於佛教作護持　　殺諸魔惡令敬愛　</p><p>此佛所說降三世法門<p>蓮華部敬愛成就教理<p class='lg'>　觀察貪性本清淨　　譬彼蓮華正開敷<br>　此中若染若愛時　　如應調伏作敬愛　</p><p>此佛所說觀自在法門<p>寶部敬愛成就教理<p class='lg'>　為求諸佛灌頂故　　日日以大金剛寶<br>　安置頂間作法成　　即得諸佛敬愛理　</p><p>此佛所說虛空藏法門<p>如上是為諸部敬愛成就教理<p>復次金剛手菩薩摩訶薩。宣說諸部破惡成就教理<p>謂先通說一切如來破惡成就教理<p class='lg'>　不見有情有所利　　亦非佛性可清淨<br>　身口意業所作中　　當得破惡法成就　</p><p>此佛所說如實法門<p>如來部破惡成就教理<p class='lg'>　以無所得一切成　　由無瞋恚忿怒生<br>　此大金剛摧擊時　　速得破惡法成就　</p><p>此佛所說金剛手法門<p>金剛部破惡成就教理<p class='lg'>　無惡可制無忿怒　　亦無有情可調伏<br>　以己苦法皆施他　　即降三世破諸惡　</p><p>此佛所說降三世法門<p>蓮華部破惡成就教理<p class='lg'>　法中無悲亦無慈　　無惡有情可清淨<br>　於己違背語言中　　自得破惡法成就　</p><p>此佛所說觀自在法門<p>寶部破惡成就教理<p class='lg'>　自本無財可能捨　　他財不取亦不求<br>　一切有情貧亦然　　自得破惡法成就　</p><p>此佛所說圓滿一切願法門<p class='lg'>　無所有法得相應　　我於諸佛不和合<br>　彼為救拔利益故　　速疾施我勝成就　</p><p>此佛所說聖普賢法門<p>如上是為諸部破惡成就教理<p>復次金剛手菩薩摩訶薩。宣說諸部加護印成就教理<p>謂先通說一切如來加護印成就教理<p class='lg'>　常不捨離諸有情　　我常供養於諸佛<br>　歸命諸佛常所尊　　最上希有此加護　</p><p>如來部加護印成就教理<p class='lg'>　金剛薩埵勝名號　　一稱中間能攝受<br>　此加護為廣大門　　剎那常得施成就　</p><p>此佛所說執金剛法門<p>金剛部加護印成就教理<p class='lg'>　不以喜心誦咒明　　我即三界中最勝<br>　信奉降三世聖尊　　此與自他為加護　</p><p>此佛所說降三世法門<p>蓮華部加護印成就教理<p class='lg'>　所有貪清淨大慈　　常施一切無所畏<br>　觀自在名稱誦時　　最上希有此加護　</p><p>此佛所說法金剛法門<p>寶部加護印成就教理<p class='lg'>　晝日所作無虛過　　隨其力修方便行<br>　常施佛及諸有情　　最上希有此加護　</p><p>此佛所說金剛護法門<p>如上是為諸部加護印成就教理<p>爾時金剛手菩薩摩訶薩。前白佛言。世尊我向所說一切如來諸部最上成就教理。願佛攝受。令諸有情於一切教中證法自在。速疾成就阿耨多羅三藐三菩提果<p>爾時世尊讚金剛手菩薩摩訶薩言。善哉善哉金剛手。汝善宣說如上法門。我今為汝加持攝受。即時一切如來又復雲集。咸共稱讚金剛手菩薩摩訶薩。頌曰<p class='lg'>　金剛薩埵善哉者　　金剛大寶復善哉<br>　善哉金剛妙法門　　善哉金剛勝羯磨<br>　能善宣說此正法　　無上金剛祕密乘<br>　一切如來祕密門　　大乘現證法中攝　</p><p class='juan'>
佛說一切如來真實攝大乘現證三昧大教王經卷第二十六</p>
</body></html>
