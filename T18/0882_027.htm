<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第二十七</p>
<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p><b>　　<A NAME="n251"></A>一切如來真實攝諸部儀軌祕密法用廣大教理分第二十四</b><p>復次金剛手菩薩摩訶薩。宣說諸部最上成就祕密教理<p>謂先通說一切如來最上成就祕密教理頌曰<p class='lg'>　佛大菩提三摩地　　妙等引心當觀想<br>　得彼菩提妙樂門　　作是思惟覺成就　</p><p>此佛所說一切如來法門<p>如來部最上成就祕密教理<p class='lg'>　薩埵金剛印安心　　我善愛者極愛樂<br>　捺哩墀婆[<a href='javascript:showpic("../fontimg/004555.gif")'>口*縛</a>]稱時　　即得一切佛成就<br>　今此祕密相應法　　不成就者自業因<br>　玉呬婆哩野稱時　　即得極上樂成就　</p><p>此佛所說金剛薩埵法門<p>金剛部最上成就祕密教理<p class='lg'>　若處隨起忿怒心　　即結降三世印契<br>　此中祕密忿怒成　　一切佛尚生怖畏　</p><p>此佛所說一切如來降三世法門<p>蓮華部最上成就祕密教理<p class='lg'>　三摩地印相合故　　如應觀察金剛拳<br>　自他善愛者悉同　　得彼愛樂法成就　</p><p>此佛所說蓮華愛法門<p>寶部最上成就祕密教理<p class='lg'>　蓮華金剛杵相合　　此說即為最上樂<br>　復當以自出生門　　獻一切佛速成就　</p><p>此佛所說寶愛法門<p>如上是為諸部最上成就祕密教理<p>復次金剛手菩薩摩訶薩。宣說諸部三昧成就祕密教理<p>謂先通說一切如來三昧成就祕密教理<p class='lg'>　誦三摩邪薩怛[<a href='javascript:showpic("../fontimg/055984.gif")'>鍐-凶+(鬯-匕)</a>]　　一切善愛者愛樂<br>　不捨利益有情心　　常於諸佛起敬愛　</p><p>此佛所說毘盧遮那法門<p>如來部三昧成就祕密教理<p class='lg'>　貪性應知勿捨離　　一切善愛者敬愛<br>　金剛祕密三昧門　　此即加護法成就　</p><p>此佛所說毘盧遮那法門<p>金剛部三昧成就祕密教理<p class='lg'>　雖破世間所愛法　　身語意業悉愛樂<br>　降三世法成就門　　此三昧能施成就　</p><p>蓮華部三昧成就祕密教理<p class='lg'>　貪清淨故我清淨　　非外計法清淨同<br>　今此清淨三昧門　　即得善護法成就　</p><p>此佛所說觀自在法門<p>寶部三昧成就祕密教理<p class='lg'>　金剛寶印如前結　　即金剛藏三摩地<br>　為令攝伏惡有情　　此三昧法得成就　</p><p>此佛所說執金剛法門<p>如上是為諸部三昧成就祕密教理<p>復次金剛手菩薩摩訶薩。宣說諸部法成就祕密教理<p>謂先通說一切如來法。成就祕密教理<p class='lg'>　諸法自性本清淨　　妙等引心當觀想<br>　於一切事遍所行　　即得菩提智成就　</p><p>此佛所說金剛界法門<p>如來部法成就祕密教理<p class='lg'>　一切有情隨愛樂　　亦不捨離諸境界<br>　愛與非愛清淨門　　此祕密法得成就　</p><p>此佛所說金剛祕密法門<p>金剛部法成就祕密教理<p class='lg'>　鼻端想現吽字法　　一切惡者能破壞<br>　微妙金剛三摩地　　即得如應法成就　</p><p>此佛所說法吽字法門<p>蓮華部法成就祕密教理<p class='lg'>　微妙金剛勝法用　　一切善愛者敬愛<br>　獲得一切成就門　　入金剛法三摩地　</p><p>寶部法成就祕密教理<p class='lg'>　蓮華金剛杵相合　　即能圓滿諸意願<br>　或餘愛者或明妃　　悉得最上成就法　</p><p>如上是為諸部法成就祕密教理<p>復次金剛手菩薩摩訶薩。宣說諸部羯磨成就祕密教理<p>謂先通說一切如來羯磨成就祕密教理<p class='lg'>　金剛薩埵三摩地　　修者常念於諸佛<br>　隨應入彼愛者身　　使彼善愛者敬愛　</p><p>如來部羯磨成就祕密教理<p class='lg'>　金剛薩埵三摩地　　入彼出生門亦然<br>　入已增廣於彼身　　究盡一切皆敬愛　</p><p>此佛所說金剛愛法門<p>金剛部羯磨成就祕密教理<p class='lg'>　金剛降三世勝印　　妙等引心依法結<br>　作忿怒入出生門　　於彼復生摧破意　</p><p>此佛所說金剛三昧成就祕密法門<p>蓮華部羯磨成就祕密教理<p class='lg'>　結法羯磨所成印　　金剛蓮華三摩地<br>　依法入彼出生門　　入已諸愛者善護　</p><p>此佛所說金剛蓮華法門<p>寶部羯磨成就祕密教理<p class='lg'>　羯磨金剛寶印結　　住金剛寶三摩地<br>　入諸愛者出生門　　剎那能作警悟事　</p><p>此佛所說金剛寶法門<p>如上是為諸部羯磨成就祕密教理<p>復次金剛手菩薩摩訶薩。宣說諸部曼拏羅輪清淨成就祕密教理<p>謂先通說一切如來曼拏羅輪清淨成就祕密教理<p class='lg'>　清淨法輪普遍相　　依法作外曼拏羅<br>　明妃印眾圍繞成　　於彼中間安佛像<br>　是中入已依祕密　　剎那於彼佛像前<br>　啟白聖尊我所求　　明妃成就常施我<br>　如是所說祕密法　　即一切部印理趣<br>　祕密成就悉能成　　是為諸佛無等理　</p><p>此佛所說覺智法門<p>如來部一切曼拏羅清淨成就祕密教理<p class='lg'>　依法遍畫曼拏羅　　其相猶如金剛界<br>　此如來部勝法儀　　即一切部勝理趣<br>　悉提迦摩速稱誦　　此曼拏羅當入已<br>　稱三摩邪薩埵呼　　金剛薩埵初成就<br>　依法誦此心明句　　一切悉地皆能成<br>　真實警悟法相應　　速得悅樂法成就　</p><p>此佛所說金剛薩埵法門<p>金剛部一切曼拏羅清淨成就祕密教理<p class='lg'>　所有降三世勝相　　攝彼一切金剛部<br>　一切曼拏羅法儀　　智者應當依法畫<br>　彼中入已速稱言　　我求祕密成就法<br>　是法貪性所出生　　如是一切皆成就　</p><p>此佛所說降三世法門<p>蓮華部曼拏羅清淨成就祕密教理<p class='lg'>　調伏世間勝法儀　　一切蓮華部中用<br>　智者畫此曼拏羅　　彼中入已作是語<br>　應言貪法大蓮華　　聖尊施我速成就<br>　如是言已法相應　　諸曼拏羅皆成就　</p><p>此佛所說觀自在法門<p>寶部曼拏羅清淨成就祕密教理<p class='lg'>　一切義成勝法用　　依此當畫曼拏羅<br>　是為大寶部相應　　彼中入已作是語<br>　悉[<a href='javascript:showpic("../fontimg/005824.gif")'>亭*夜</a>]悉[<a href='javascript:showpic("../fontimg/005824.gif")'>亭*夜</a>]大薩埵　　具德一切法成就<br>　一切現愛悉地門　　意樂最上皆成就<br>　如是稱說祕密語　　諸曼拏羅中入已<br>　得大悉地法圓成　　祕密供養勝無上<br>　從是已後自成就　　一切所作常得成<br>　若此祕密法速成　　真實警悟亦成就　</p><p>此佛所說金剛薩埵法門<p>如上是為諸部曼拏羅清淨成就祕密教理<p>復次金剛手菩薩摩訶薩。宣說諸部諸印祕密成就教理<p>謂先通說一切如來印祕密成就教理<p class='lg'>　如來廣大極微妙　　隨所愛樂施諸樂<br>　真實隨轉如實言　　生毀謗者不成就　</p><p>如來部大印祕密成就教理<p class='lg'>　當結本部大印契　　如其所說依次第<br>　而此真實祕密門　　從金剛語所宣說<br>　金剛薩埵即我是　　金剛明妃住我心<br>　一切身分相合時　　勇起金剛高舉相<br>　金剛高舉大明妃　　真實警悟隨愛樂<br>　一切身中堅固成　　如其所說速成就　</p><p>此佛所說金剛高舉法門<p>金剛部三昧印祕密成就教理<p class='lg'>　悉[<a href='javascript:showpic("../fontimg/005824.gif")'>亭*夜</a>]悉[<a href='javascript:showpic("../fontimg/005824.gif")'>亭*夜</a>]等三昧　　三摩踰[<a href='javascript:showpic("../fontimg/016014.gif")'>亢*欠</a>]我愛樂<br>　今此警悟速疾門　　隨其所樂皆成就　</p><p>此佛所說金剛三昧法門<p>蓮華部法印祕密成就教理<p class='lg'>　沒[<a href='javascript:showpic("../fontimg/005824.gif")'>亭*夜</a>]沒[<a href='javascript:showpic("../fontimg/005824.gif")'>亭*夜</a>]大薩埵　　本部善愛者愛樂<br>　今此警悟速疾門　　隨其所樂隨成就　</p><p>此佛所說法金剛法門<p>寶部羯磨印祕密成就教理<p class='lg'>　善愛者作眾羯磨　　本部金剛我成就<br>　今此警悟速疾門　　隨其所樂隨成就　</p><p>此佛所說虛空藏法門<p>如上是為諸部諸印祕密成就教理<p>復次金剛手菩薩摩訶薩。宣說諸部三昧。祕密成就教理<p>謂先通說一切如來三昧祕密成就教理<p class='lg'>　為利益諸外見者　　故佛隱覆善愛法<br>　但當依法畫印成　　此了知已即成就　</p><p>此佛所說一切如來三昧法門<p>如來部三昧祕密成就教理<p class='lg'>　善知一切有情意　　常施一切有情樂<br>　與諸有情為父尊　　即佛勝欲勝三昧　</p><p>此佛所說一切如來法門<p class='lg'>　今此一切佛世尊　　最上祕密未曾有<br>　若清淨信能了知　　諸難成者亦成就　</p><p>此佛所說執金剛法門<p>金剛部三昧祕密成就教理<p class='lg'>　貪清淨中難著者　　邪外非見執我者<br>　最勝三昧破彼心　　此了知已得成就　</p><p>此佛所說執金剛法門<p>蓮華部三昧祕密成就教理<p class='lg'>　大種出生於一切　　是中何等說清淨<br>　諸邪外者破相時　　決定祕密得成就　</p><p>此佛所說金剛眼法門<p>寶部三昧祕密成就教理<p class='lg'>　寶中善愛寶和合　　是寶祕密而聚集<br>　此善愛寶無上門　　如應觀察得成就　</p><p>此佛所說智積法門<p>如上是為諸部三昧祕密成就教理<p>復次金剛手菩薩摩訶薩。宣說諸部供養祕密成就教理<p>謂先通說一切如來供養祕密成就教理<p class='lg'>　諸善愛者眾圍繞　　作諸適悅妙愛事<br>　奉獻供養佛世尊　　即得供養法成就　</p><p>此佛所說覺智法門<p>如來部供養祕密成就教理<p class='lg'>　作妙樂事懈息已　　彼勝樂從樂事生<br>　四處禮敬供養時　　奉獻諸佛速成就　</p><p>此佛所說堅固法門<p>金剛部供養祕密成就教理<p class='lg'>　結降三世三昧印　　善愛和合妙樂生<br>　以彼和合妙樂因　　奉獻諸佛得成就　</p><p>此佛所說金剛降三世法門<p>蓮華部供養祕密成就教理<p class='lg'>　想我即成觀自在　　於所愛相善觀察<br>　以彼觀察勝樂因　　奉獻諸佛速成就　</p><p>此佛所說蓮華眼法門<p>寶部供養祕密成就教理<p class='lg'>　羯磨印契結成已　　諸莊嚴具以嚴身<br>　善愛和合供養時　　廣大奉獻得成就　</p><p>此佛所說金剛寶法門<p>如上是為諸部供養祕密成就教理<p>復次金剛手菩薩摩訶薩。宣說諸部勝祕密供養成就教理<p>謂先通說一切如來勝祕密供養成就教理<p class='lg'>　他所善愛祕密法　　是中無有能知者<br>　依法觀想於佛身　　即得供養法成就　</p><p>此佛所說覺智法門<p>如來部勝祕密供養成就教理<p class='lg'>　相合金剛嬉戲法　　次繫金剛妙寶鬘<br>　作彼金剛大歌音　　金剛旋舞為供養<br>　諸欲妙樂勝灌頂　　歌舞樂中生勝樂<br>　此外無別有法門　　祕密供養為上者　</p><p>金剛部勝祕密供養成就教理<p class='lg'>　如教所說諸法儀　　勝供養為密供養<br>　觀想降三世聖尊　　即得供養法成就　</p><p>此佛所說金剛祕密法門<p>蓮華部勝祕密供養成就教理<p class='lg'>　如教所說祕密法　　大法印契妙供養<br>　調伏世間印契成　　即得供養法成就　</p><p>此佛所說觀自在法門<p>寶部勝祕密供養成就教理<p class='lg'>　如教所說祕密法　　羯磨印契妙供養<br>　一切義成法相應　　即得供養法成就　</p><p>此佛所說金剛藏法門<p>如上是為諸部勝祕密供養成就教理<p>復次金剛手菩薩摩訶薩。宣說諸部開覺真實甚深祕密成就教理<p>謂先通說一切如來開覺真實甚深祕密成就教理<p class='lg'>　從三摩地智出生　　所應成佛依次第<br>　薩埵愛樂法相應　　由斯速得無上法　</p><p>此佛所說覺智法門<p>如來部開覺真實甚深祕密成就教理<p class='lg'>　薩埵無始亦無終　　斯乃虛空出生相<br>　一切皆是普賢身　　妙欲一切世間主<br>　所有一切有情心　　彼堅固性即薩埵<br>　相合金剛等無殊　　決定同成金剛性<br>　建立薩埵法成已　　復成金剛薩埵尊<br>　即此具德大士身　　金剛薩埵是如來<br>　最初覺了自心<span class='corr'>已</span>　　成佛菩提如教說<br>　即彼所成佛世尊　　出生一切如來部　</p><p>此佛所說無始無終薩埵法門<p class='lg'>　由是便成如來部　　即此說為金剛部<br>　淨蓮華部成亦然　　此復說名大寶部　</p><p>此佛所說一切如來輪法門<p>如上是為諸部開覺真實甚深祕密成就教理<p>復次金剛手菩薩摩訶薩。宣說諸部印契標幟執持成就祕密教理<p>謂先通說一切如來標幟執持成就祕密教理<p class='lg'>　即此具德薩埵尊　　金剛薩埵心中住<br>　相合三摩地法門　　是為成佛菩提者　</p><p>此佛所說覺智法門<p>如來部標幟執持成就祕密教理<p class='lg'>　金剛杵善覺了性　　勝鉤乃表攝持法<br>　箭射厭離妙智門　　善哉是為歡喜相<br>　妙寶以為莊嚴具　　日輪是持光明相<br>　寶幢即表建立門　　笑相說為大悅樂<br>　蓮華表貪清淨法　　利劍斷彼煩惱冤<br>　大輪境界法為因　　語即妙談持誦相<br>　眾妙金剛巧業性　　甲冑善護不破壞<br>　如牙極惡可怖形　　拳縛以表印法用<br>　如佛世尊法常住　　金剛薩埵遍所行<br>　金剛杵等標幟門　　亦然觀想此成就　</p><p>此佛所說一切如來標幟法門<p>如上是為諸部印契標幟執持成就祕密教理<p>復次金剛手菩薩摩訶薩。宣說諸部印縛出生成就祕密教理<p>謂先通說一切如來印縛出生成就祕密教理<p class='lg'>　盤結金剛加趺相　　二手當作金剛縛<br>　金剛薩埵三摩地　　依法速疾得成佛　</p><p>此佛所說覺智法門<p>如來部印縛出生成就祕密教理<p class='lg'>　譬如世間王印契　　印已即成王教令<br>　大士祕密諸印門　　普印有情皆順伏<br>　所有身語心金剛　　影像祕密勝法用<br>　即諸大士大印門　　此了知已得成就　</p><p>此佛所說普賢法門<p>金剛部印縛出生成就祕密教理<p class='lg'>　如彼極勝三昧印　　隨其何等應結者<br>　悉無過越此法門　　亦然一切如來法<br>　佛及金剛薩埵等　　最勝印契三昧縛<br>　乃至盡壽不應違　　此了知已得成就　</p><p>此佛所說金剛三昧法門<p>蓮華部印縛出生成就祕密教理<p class='lg'>　彼一切佛金剛語　　依法不應有違越<br>　是中若知此縛門　　知已即得法成就　</p><p>此佛所說法金剛法門<p>寶部印縛出生成就祕密教理<p class='lg'>　金剛教令大羯磨　　是中不應有違越<br>　而此教令羯磨門　　此了知已得成就　</p><p>此佛所說堅固法門<p>如上是為諸部印縛出生成就祕密教理<p>爾時具德金剛手菩薩摩訶薩。前白佛言。世尊我此所說諸部法門。唯願世尊加持攝受。即時一切如來又復雲集。咸共稱讚一切如來增上主宰金剛手菩薩摩訶薩。頌曰<p class='lg'>　金剛薩埵善哉者　　金剛大寶復善哉<br>　善哉金剛妙法門　　善哉金剛勝羯磨<br>　能善宣說此正法　　無上金剛祕密乘<br>　一切如來祕密門　　大乘現證法中攝　</p><p><b>　　<A NAME="n252"></A>一切如來真實攝一切儀軌最上祕密廣大教理分第二十五之一</b><p>爾時金剛手菩薩摩訶薩。宣說諸部最上法成就教理<p>謂先通說一切如來最上法成就教理<p class='lg'>　所有佛法三摩地　　妙等引心當觀想<br>　念佛三昧法相應　　即得無上法成就　</p><p>此佛所說諸如來法門<p>如來部最上法成就教理<p class='lg'>　金剛薩埵三摩地　　妙等引心當觀想<br>　貪性隨念法相應　　即得最上法成就　</p><p>此佛所說一切如來三摩地法門<p>金剛部最上法成就教理<p class='lg'>　於降三世勝相前　　依法觀想亦復然<br>　由金剛手力所成　　即得降三世成就　</p><p>此佛所說金剛薩埵法門<p>蓮華部最上法成就教理<p class='lg'>　調伏世間法聖尊　　於前觀想亦如是<br>　諸相具足妙莊嚴　　遍作一切調伏事　</p><p>此佛所說法金剛法門<p>寶部最上法成就教理<p class='lg'>　一切義利成就相　　於前觀想亦復然<br>　諸相具足法圓成　　即得具足勝財寶　</p><p>此佛所說金剛手法門<p>如上是為諸部最上法成就教理<p class='juan'>
佛說一切如來真實攝大乘現證三昧大教王經卷第二十七</p>
</body></html>
