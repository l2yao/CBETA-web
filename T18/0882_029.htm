<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來真實攝大乘現證三昧大教王經卷第二十九<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p><b>　　<A NAME="n257"></A>一切如來真實攝一切儀軌勝上教理分第二十六之二</b></p>
<p>復次宣說金剛部作用成就儀軌<p>所謂行人依法修習。先行成已。然後隨其意樂所求成就。即當持誦滿一洛叉。數滿足已。竟夜持誦至明旦時。得法成就。於一切有情。所應攝受所應調伏。皆悉能作<p>此佛所說執金剛法門<p>又若欲作成就法者。依法畫[<a href='javascript:showpic("../fontimg/009148.gif")'>巾*(穴/登)</a>]如教安置。作供養已。行人一切所欲如意受用。然後隨其意樂所求成就。即當依法日日以金剛語持誦大明。期限一月滿八千遍。過一月已。於[<a href='javascript:showpic("../fontimg/009148.gif")'>巾*(穴/登)</a>]像前復設供養。行人當結降三世大印。依法竟夜持誦大明。乃至彼印自然出於吽字之聲。至明旦時。大自在等諸天主眾。及彼眷屬來現其前。時持明者白言。汝天來此。如我所言願施我作。隨我所求使令成就。天等告言。隨汝所欲我悉施汝。從是已後。行人即成普盡三界主宰。隨其所欲。於須臾頃能令普盡三界皆悉動搖。復為一聚悉能成壞。於三界中微妙樂具悉能受用。一切所作皆得自在。所有一切天主妙愛者等。諸妙愛者亦悉隨意。是中無有作嬈惱者。時持明者若稱吽字。即彼一切極惡天等皆悉墮落。然後持明者壽滿百千劫<p>此佛所說執金剛法門<p>復次若欲求印成就者。如教所說。依法持誦滿一月。後行人當結金剛降三世三昧印。竟夜持誦至明旦時。得印成就。從是已後如教所說。隨結印時同稱吽字。行人即能虛空中行。現眾色相及能隱身。起幻化事。能作一切警悟鉤召敬愛事業。能令一切生大歡喜。現前能取一切珍寶。能現廣大熾盛威光。雨大寶雨發大笑相。普能清淨一切有情。能作一切若斷若破。復能如應轉易時分。隨其所宜能啟一切真實談論。能轉一切事能善作加護。能制能禁能怖能殺。又能印持一切有情能為戲樂。能作一切施灌頂者。能令諸身自起歌詠。能令旋舞呼召引入。能令一切鎖縛而住。諸如是等一切事業皆悉能作<p>此佛所說執金剛法門<p>若欲求微妙智成就者。行人當依金剛降三世三摩地發起以為先行。次應依彼持誦法儀。持誦一月志求成就。過一月後。即依如是三摩地法。竟夜持誦至明旦時。得成五智通。於一切有情。所應攝受所應調伏。皆悉能作<p>此佛所說執金剛法門<p>若欲求羯磨成就者。亦然依法持誦一月。當求成就。過一月後。竟夜持誦至明旦時。即得一切羯磨成就。從是已後作羯磨時。持誦一遍。隨其意願彼加護等一切羯磨。皆悉能作<p>此佛所說執金剛法門<p>如上是為金剛部作用成就儀軌<p>復次宣說蓮華部作用成就儀軌<p>所謂行人依法持誦滿百千遍。先行成已。然後依法當求成就。次應如教安置[<a href='javascript:showpic("../fontimg/009148.gif")'>巾*(穴/登)</a>]像。當畫具德謂伏一切世間大士聖相。於其四面。依四印曼拏羅法儀畫四大士。四隅當畫四賢聖相。於[<a href='javascript:showpic("../fontimg/009148.gif")'>巾*(穴/登)</a>]像前依法持誦。過一月後。竟夜持誦至明旦時。調伏一切世間大士來現其前。隨行人所欲得諸願成就<p>此佛所說法金剛法門<p>若欲求印成就者。行人當結法金剛印。如法金剛儀持誦八千遍。日日四時持誦滿已。然後竟夜結印持誦至明旦時。得印成就。從是已後凡結印時。如其所說即能調伏一切世間<p>此佛所說觀自在法門<p>若欲求三摩地成就者。行人應當依法持誦。滿一月已。然後竟夜隨所愛樂三摩地門。依彼法儀志心持誦至明旦時。即得一切三摩地現前成就<p>此佛所說法金剛法門<p>若欲求羯磨成就者。亦然依法持誦一月。過一月後竟夜持誦。即能成就一切羯磨<p>此佛所說法金剛法門<p>如上是為蓮華部作用成就儀軌<p>復次宣說寶部作用成就儀軌<p>所謂行人先當敬禮四方一切如來。次應持誦滿百千遍。然後依法安置[<a href='javascript:showpic("../fontimg/009148.gif")'>巾*(穴/登)</a>]像。依四印曼拏羅法用。畫具德一切義成就大士聖相。設諸供養持誦一月。過一月後竟夜持誦。至明旦時。彼具德一切如來灌頂寶虛空藏菩薩摩訶薩。來現其前為施灌頂。行人得灌頂已。即成三千大千世界持明轉輪主宰<p>此佛所說金剛寶法門<p>若欲求印成就者。行人當依羯磨金剛法用結金剛寶印。如教所說當求成就。即得一切意願羯磨印成就<p>若欲求寶智成就者。行人依法如其次第。於金剛寶生三摩地中。觀想虛空本無自性。是中云何能生於寶。即此眾寶。又復云何菩薩身生。日日四時。於此三摩地門如應觀想持誦一月。過一月後即依如是三摩地法。竟夜持誦至明旦時。一切如來悉現其前。隨所樂欲施妙灌頂<p>此佛所說虛空藏法門<p>若欲求羯磨成就者。亦然依法持誦一月。過一月後竟夜持誦至明旦時。具德虛空藏菩薩摩訶薩。施彼行人一切義成就。然後一切事業皆悉能作<p>此佛所說執金剛法門<p>如上是為寶部作用成就儀軌<p>復次宣說諸部作用一切儀軌<p>此中先說一切心明作用儀軌<p>行人當作是言。隨所意樂根本心明即一切成就<p>如是言已。隨其所樂持誦心明。依法當作彼成就事。然後隨應即得成就<p>一切印作用儀軌<p>行人當作是言。一切印契我所愛樂成就<p>如是言已即結三昧印。如所愛樂隨其力能依法持誦。然後如教即得成就<p>一切咒句作用儀軌<p>行人當作是言。離戲論語當成悉地。我於一切如來成就法中。依法持誦如是言已。隨所愛樂。持誦咒句。當得成就<p>一切大明作用儀軌<p>行人當作是言。此諸有情。具無明暗。願得一切如來大明現證淨戒所成。如是言已。隨所愛樂持誦大明。依法所求當得成就<p>此佛所說聖執金剛法門<p>諸有行人。應當先以一切心明印契咒句及諸大明。隨其所樂修習為因。然後依彼金剛持誦法儀。隨應有情。即以心明印契咒句大明。依法持誦。若自若他。當求本尊一切成就<p>此佛所說金剛薩埵法門<p>如上是為諸部作用一切儀軌<p>復次宣說諸部通用廣大成就儀軌。如來部通用成就有其四種。所謂義利圓滿成就。神通成就。持明成就。大成就等<p>此中義利圓滿成就者。行人若疑有伏藏處。即於是處依法結印。以自三摩地法。作金剛視觀察彼處。若見金剛相動。應知是處即有伏藏。行人乃結金剛開發三昧印。依法啟掘不久獲得。隨所樂取<p>此佛所說金剛薩埵法門<p>神通成就者。行人欲作法時當如是言。所有諸印。當求金剛神通成就<p>如是言已依法所作。此神通成就有其四種。所謂水上行坐等神通。出現如來等色相神通。如其意樂隨即隱身神通。於虛空中行千由旬上下出沒去來自在神通。此能於諸方千由旬量。如其所樂隨意而行。旋轉還來。又能過千由旬。一切有情意願悉知。一切身相眼悉能見。一切音聲語言耳悉能聞。又於諸方過千由旬。隨其意樂一切妙愛者身悉能舉來。一切金寶摩尼真珠等悉能攝集。畢竟無有能為障者。行人於彼金剛杵中尚能隱身。況餘萬夫力不敵邪。又復行人常得無病。常受諸欲樂。常具少年殊妙色相。彼一切如來及金剛薩埵。見已乃作供養獲得無上金剛成就。當得壽命滿四千歲<p>此佛所說一切如來金剛成就法門<p>持明成就者。行人但求印契成就。依法所作當得金剛持明成就。由成金剛持明轉輪王故。即得諸欲隨意受用。一剎那間能於千佛剎中旋轉還復。受諸快樂顏容少麗同十六歲。髮髻如螺。紺青旋潤。由得一切如來及金剛薩埵大金剛持明成就故。即得住壽大劫<p>此佛所說一切如來持明法門<p>大成就者。行人依法以自印契心明當求成就。由得自印大士色相成就故。一剎那間能於十方一切世界。現眾色相作眾事業。彼一切如來及金剛薩埵。見已乃作供養。即於普盡無餘諸有情界作利益已。還復本處。又能於一切世界。所有一切適悅快樂。一切相具隨意受用。得與金剛薩埵大菩薩等無有異。當得壽命滿一大劫<p>此佛所說一切如來大成就法門<p>復次金剛部通用成就者。有其四種。所謂降三世成就。一切灌頂成就。一切悅樂法成就。最上成就等<p>此中降三世成就者。行人當結降三世印。左足想踏大自在天。作成就事。乃至彼天出聲號叫。然後行人當稱吽字。稱吽字時。所有大自在天等。一切三界增上主宰。并其眷屬皆悉來集。住行人前作敬愛事。能與行人為其指使。從是已後。行人即成一切三界增上主宰金剛持明者。能起空。中及於三界自在遊行旋轉還復。所有極惡天等一切有情。以吽字法悉能調伏。如一切如來金剛降三世相。普盡三界一切悉依教令而轉。彼一切如來及金剛薩埵。見已敬愛。壽命千歲<p>此佛所說降三世法門<p>一切灌頂成就者。當作印成就。謂結一切如來灌頂寶印。先作自身灌頂已。然後求彼四種灌頂成就。其四種者。所謂金剛灌頂。寶灌頂法灌頂。羯磨灌頂。若得金剛灌頂已。即成一切如來執金剛者。若得寶灌頂已。即成眾寶增上主宰。若得法灌頂已。即成法王。若得羯磨灌頂已。當得世出世間一切羯磨成就<p>此佛所說一切如來灌頂法門<p>一切悅樂法成就者。謂以祕密供養常作供養一切如來。即得一切如來一切適悅快樂成就<p>此佛所說一切如來悅樂法門<p>最上成就者所謂得成就金剛尊<p>此佛所說執金剛法門<p>復次蓮華部通用成就法者。有其四種。所謂隨愛樂成就。敬愛成就。加護成就。蓮華成就等<p>此中隨愛樂成就者。如教所說。應當觀想蓮華妙愛已。能令一切如來隨生愛樂。又於本部觀自在尊。隨起思念已。亦然能令一切有情悉生敬愛。又若住三摩地廣布慈心。即能普為一切世間密作加護。又若安住本尊蓮華三摩地。手執蓮華已。當求成就事。即得妙色如觀自在尊。諸相具足壽命四千歲<p>此佛所說一切如來蓮華法門<p>復次寶部通用成就法者。有其四種。所謂一切如來灌頂成就。大威光成就。滿諸願成就。寶成就等<p>此中謂以自灌頂法奉獻諸如來。施燈光明圓滿布施波羅蜜多。隨力作彼寶成就事。此等四種成就法用。悉應常時供養一切如來。不久當得所求成就<p>此佛所說一切如來妙寶法門<p>如上是為諸部通用廣大成就儀軌<p>復次宣說一切儀軌中方便成就教理。是即大士根本無性法門<p>此中先說心明方便成就教理。頌曰<p class='lg'>　如為調伏世間故　　隨彼所應得成就<br>　此中方便印為因　　能施廣大諸成就　</p><p>印契方便成就教理<p class='lg'>　離貪調伏於世間　　印契成就從貪生<br>　方便修習彼如應　　能作一切成就事　</p><p>咒句方便成就教理<p class='lg'>　世間若實有動亂　　咒句成就無所得<br>　由離戲論方便成　　乃作最上諸成就　</p><p>大明方便成就教理<p class='lg'>　此中若著無明相　　大明成就無所有<br>　由其方便廣大門　　能施廣大諸成就　</p><p>如上是為一切儀軌中方便成就教理<p>復次宣說一切儀軌中福成就教理。是即一切如來法門<p>此中先說心明福成就教理<p class='lg'>　四種供養依法作　　由是獲得大福聚<br>　供養諸佛勝福門　　此中成就無疑惑　</p><p>印契福成就教理<p class='lg'>　祕密三昧為加護　　由是獲得大福聚<br>　以此三昧加護因　　彼非福門亦成就　</p><p>咒句福成就教理<p class='lg'>　彼一切佛最初說　　如應獲得大福聚<br>　法施平等此為因　　彼非福門速成就　</p><p>大明福成就教理<p class='lg'>　布施諸福中最上　　由是獲得大福聚<br>　圓滿施波羅蜜多　　速疾如應得成佛　</p><p>如上是為一切儀軌中福成就教理<p>復次宣說一切儀軌中慧成就教理<p>此中先說心明慧成就教理<p class='lg'>　法中無文字可入　　一切文字悉了知<br>　自語門及他語門　　觀想如應得成就　</p><p>此佛所說妙吉祥大菩薩法門<p>印契慧成就教理<p class='lg'>　慧以決擇立其名　　此即三摩地所說<br>　彼中印契成就門　　觀想剎那得成就　</p><p>此佛所說勝慧法門<p>咒句慧成就教理<p class='lg'>　慧聲隨向立其名　　即三摩地戲論語<br>　彼中觀想成就門　　如應咒句得成就　</p><p>此佛所說金剛慧法門<p>大明慧成就教理<p class='lg'>　大明咒句二差別　　是中差別無所有<br>　正慧觀想此相應　　決定速疾得成就　</p><p>此佛所說一切如來智慧法門<p>如上是為一切儀軌中慧成就教理<p>復次宣說一切儀軌中行成就教理<p>是即金剛手法門<p>此中先說心明行成就教理<p class='lg'>　若作一切供養事　　即能增長於勝行<br>　彼眾善法乃隨增　　當得成就法圓滿　</p><p>印契行成就教理<p class='lg'>　遍入多種祕密輪　　布設多種曼拏羅<br>　諸印供養勝行門　　增長廣大成就事　</p><p>咒句行成就教理<p class='lg'>　依隨喜等勝法用　　誦念正法亦復然<br>　廣施多種供養門　　決定咒句得成就　</p><p>大明行成就教理<p class='lg'>　智明善斷無明性　　布施波羅蜜多理<br>　由此勝行圓滿因　　速疾依法得成就　</p><p>如上是為一切儀軌中行成就教理<p>爾時金剛手菩薩摩訶薩。復說諸部標幟真實出生智成就教理<p>此中云何金剛出生頌曰<p class='lg'>　即此具德大士尊　　一切心從自心生<br>　而彼身語心金剛　　堅固薩埵自然生<br>　諸大士中勝大士　　金剛成就從心出<br>　金剛薩埵此立名　　於彼金剛杵中住<br>　即此如是智相應　　是為諸佛無二理<br>　從自心出巧業門　　由斯眾相皆成就<br>　一切世界微塵數　　如是一切佛聖尊<br>　彼等所有諸佛身　　皆從金剛薩埵出<br>　即此復生諸大士　　及彼所有諸標幟<br>　彼等大士標幟門　　一切同生此理趣<br>　此法若有聽聞者　　能生淨信或受持<br>　觀想常生歡喜心　　速疾如應得成就　</p><p>此佛所說金剛薩埵法門<p>如上是為諸部標幟真實出生智成就教理<p>復次金剛手菩薩摩訶薩。宣說諸部一切儀軌中出生大智成就教理<p>此中先說一切如來儀軌中出生大智成就教理<p class='lg'>　諸佛無分別大智　　是智所生法常住<br>　無分別後起智門　　此分別說無分別　</p><p>如來部儀軌中出生大智成就教理<p class='lg'>　由無分別我分別　　此分別已分別生<br>　金剛薩埵大士尊　　說彼分別為方便　</p><p>金剛部儀軌中出生大智成就教理<p class='lg'>　譬如布設諸畫像　　依畫法儀作成就<br>　而彼所設作用門　　我此所說離分別　</p><p>蓮華部儀軌中出生大智成就教理<p class='lg'>　貪性分別所出生　　是性蓮華中安處<br>　此即長時住亦然　　如理出生諸成就　</p><p>寶部儀軌中出生大智成就教理<p class='lg'>　此寶本無分別性　　而彼威光自高顯<br>　如是成就微妙門　　雖所出生無分別　</p><p>此佛所說金剛寶法門<p>如上是為諸部一切儀軌中出生大智成就教理<p>復次宣說一切儀軌中心明出生智教理<p class='lg'>　隨意所樂諸法用　　即當隨意求成就<br>　等持成就住於心　　此說是為心明法　</p><p>印契出生智教理<p class='lg'>　不可違越及破壞　　謂王最上印教令<br>　大士標幟眾相門　　此說亦然如王印　</p><p>咒句出生智教理<p class='lg'>　不可違越及破壞　　如是祕密咒法門<br>　咒已祕密法能成　　是故此說為咒句　</p><p>大明出生智教理<p class='lg'>　最上語明成就理　　彼能破壞於無明<br>　明智解了法圓成　　大明由斯而建立　</p><p>此佛所說執金剛法門<p>如上是為一切儀軌中心明等出生智教理<p>復次宣說一切儀軌中勝智出生教理<p>此中先說心明勝智出生教理<p class='lg'>　智者持誦心明已　　若自若他法如應<br>　過未現在三世中　　一切得聞及得見　</p><p>印契勝智出生教理<p class='lg'>　諦意一結於印契　　如教所說依法作<br>　作已觀察於世間　　一切應知如上說　</p><p>咒句勝智出生教理<p class='lg'>　依法一誦於咒句　　從自舌中所宣說<br>　過未現在三世中　　彼諸真實法成就　</p><p>此佛所說觀自在法門<p>大明勝智出生教理<p class='lg'>　依法一誦於大明　　諦意相應而解了<br>　過未現在三世中　　彼金剛語如所得　</p><p>如上是為一切儀軌中勝智出生教理<p class='juan'>
佛說一切如來真實攝大乘現證三昧大教王經卷第二十九</p>
</body></html>
