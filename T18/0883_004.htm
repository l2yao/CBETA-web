<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說秘密三昧大教王經卷第四</p>
<p><span class='byline'>　　　　西天譯經三藏朝奉大夫試光祿卿傳法大師賜紫臣施護等奉　詔譯</span><br><p>爾時金剛手菩薩摩訶薩。又復宣說妙樂金剛祕密大曼拏羅頌曰<p class='lg'>　內外曼拏羅相分　　悉依大曼拏羅法<br>　中心依法安本尊　　所謂金剛薩埵像<br>　或用雕鏤或鑄造　　或塑或畫當隨應<br>　結加趺坐具威容　　執金剛杵高舉勢<br>　面現喜相身月色　　赫奕焰光遍圍繞<br>　諸佛寶鬘等莊嚴　　及諸瓔珞為嚴飾<br>　菩薩前後及左右　　依法應畫四大士<br>　黃赤白黑當隨方　　各執本部標幟等<br>　前安意生金剛尊　　勇執金剛器仗相<br>　右安枳里枳羅尊　　現踰始多善愛相<br>　後安念金剛大尊　　豎立仙幢表剎相<br>　左安欲自在聖尊　　現彼金剛高舉相<br>　輪隅復安四菩薩　　香華燈塗供養尊<br>　外隅色聲香味尊　　四門鉤索鎖鈴等<br>　禰踰賀半當安置　　箭等隨應諸標幟<br>　隅外復安四賢瓶　　插金剛枝滿盛水<br>　布壇場已作法者　　飾妙華鬘香塗身<br>　著赤色衣淨莊嚴　　入壇應結高舉印<br>　入已先當遍頂禮　　次作金剛嬉戲相<br>　左手為拳右如鉤　　成請召印大明曰　</p><p>唵(引)摩賀(引)蘇珂[<a href='javascript:showpic("../fontimg/004555.gif")'>口*縛</a>]日囉(二合)薩埵(引)野(引)呬(一句)尸(引)竭[<a href='javascript:showpic("../fontimg/059286.gif")'>口*覽</a>](二合)摩賀(引)三摩野怛埵摩耨三摩(二合)囉(二)缽囉(二合)沒[<a href='javascript:showpic("../fontimg/005824.gif")'>亭*夜</a>]缽囉(二合)沒[<a href='javascript:showpic("../fontimg/005824.gif")'>亭*夜</a>](三)蘇囉多薩怛[<a href='javascript:showpic("../fontimg/055984.gif")'>鍐-凶+(鬯-匕)</a>](三合)三摩(引)吠(引)舍(四)薩哩[<a href='javascript:showpic("../fontimg/004555.gif")'>口*縛</a>](二合)迦(引)野[<a href='javascript:showpic("../fontimg/004555.gif")'>口*縛</a>](引)枳唧(二合)多[<a href='javascript:showpic("../fontimg/004555.gif")'>口*縛</a>]日哩(二合引)毘踰(二合引)(五)婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/055984.gif")'>鍐-凶+(鬯-匕)</a>]那那(引)禰[<a href='javascript:showpic("../fontimg/001244.gif")'>仁-二+爾</a>]馱那薩埵(六合)薩哩[<a href='javascript:showpic("../fontimg/004555.gif")'>口*縛</a>](二合)悉提孕(二合)彌缽囉(二合)野蹉(七)遏怛囉(二合)曼拏梨(引)三摩野摩耨播(引)羅野(八)伊沙怛網(二合引)阿(引)訖哩(二合)沙也(二合)(九)缽囉(二合)吠(引)舍三摩曳(引)哩[<a href='javascript:showpic("../fontimg/004555.gif")'>口*縛</a>](二合)特[<a href='javascript:showpic("../fontimg/004555.gif")'>口*縛</a>](二合引)(十)[<a href='javascript:showpic("../fontimg/004555.gif")'>口*縛</a>]尸(引)羯嚕彌昧母捺囉(二合)缽乃(引)(十一)[<a href='javascript:showpic("../fontimg/067005.gif")'>口*弱</a>]吽(引)[<a href='javascript:showpic("../fontimg/055984.gif")'>鍐-凶+(鬯-匕)</a>](引)呼(引)(十二)<p>說是大明已。復說金剛根本無性法門頌曰<p class='lg'>　然後本尊大金剛　　以真實理而警說<br>　隨樂妙樂即真實　　一切自在法成就　</p><p>然後阿闍梨令弟子依法。右手作金剛拳安於腰側。左手持華入曼拏羅。入已授此祕密真實三昧頌曰<p class='lg'>　諸佛常住妙樂法　　即金剛手大樂門<br>　一切從是大樂生　　應當尊敬如父想　</p><p>復授此大明曰<p>唵(引)蘇囉多[<a href='javascript:showpic("../fontimg/004555.gif")'>口*縛</a>]日囉(二合)發吒(半音一句)<p>授是大明已。復與誓誡言。若有違越此金剛手三昧者。我以不空明咒當作摧伏。令彼一切生中皆悉破壞。如是言已。令其弟子頂禮賢聖。次當授與五智金剛杵。然後乃為授其灌頂。作灌頂已。復為立名金剛灌頂。即誦此金剛灌頂大明曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合引)提缽底埵(一句)何毘詵左(引)彌(二)摩賀(引)蘇珂[<a href='javascript:showpic("../fontimg/004555.gif")'>口*縛</a>]日囉(二合)達囉係(引)[<a href='javascript:showpic("../fontimg/004555.gif")'>口*縛</a>]日囉(二合)那(引)摩呼(引)(三)<p>若作灌頂法時。誦此大明隨稱彼名而用作法。所言金剛灌頂者。謂於一切曼拏羅中。獲得大樂甘露金剛水。灌注心頂故。說名為金剛灌頂。作是灌頂時。所有本部供養法本部入壇印。及拋華等事皆如本法說。復次頌曰<p class='lg'>　隨入一切壇場中　　所得果報悉最上<br>　大士所說常諦聽　　即得金剛大樂法　</p><p>最上果報者。所謂獲得諸隱身法。不為惡魔而來侵嬈。設使造作諸非橫事亦得成就。況復一切勝成就邪。復得一切具足增長一切智慧成辦一切事業。如上所說。皆是金剛手真實之言。又復修此法者。隨其力能隨所樂欲。一切上味飲食華鬘。諸妙樂具所應受用者。常悉安置奉獻本尊。或自受用皆無障礙。何以故此名金剛薩埵大樂法故<p>此名金剛妙樂曼拏羅<p class='lg'>　復次我今當宣說　　畢竟常住成就法<br>　現生若得此法者　　彼能成就畢竟常<br>　如是菩薩諸大士　　雖處輪迴而不著<br>　廣利無邊諸眾生　　不入涅槃善施作<br>　欲求本尊成就者　　當住妙樂勝境中<br>　祕密供養普獻陳　　作大鉤召而廣集<br>　後結祕密大印契　　次詠妙樂金剛歌<br>　作持誦事表了已　　得金剛手勝成就<br>　如是一切所欲心　　一切成就自在樂<br>　後成大執金剛王　　得已不老而不死<br>　若入曼拏羅中間　　一稱大明獲大樂<br>　諸勝成就若欲成　　一切最上皆成就　</p><p>此名最上祕密大三昧邪真實儀軌<p>爾時最初集會彼諸如來通達一切教者眾牟尼尊以祕密義俱問金剛手菩薩摩訶薩言<p class='lg'>　汝說最初妙歌音　　而彼歌音何所表<br>　大三昧邪真實理　　汝具大慧今當說<br>　云何當說曼拏羅　　入者當得何果利<br>　云何金剛阿闍梨　　所作一切成就事<br>　云何最初金剛杵　　而為一切標幟相<br>　云何解說彼印義　　云何結印及成就<br>　云何祕密供養事　　及彼金剛供養法<br>　香華燈塗供養儀　　是中隨應分別說<br>　云何本尊成就法　　云何持誦及法用<br>　何人不得成就法　　尟福者得又云何<br>　此等真實祕密門　　隨諸所問汝應說<br>　令修行者現生中　　常得一切大成就　</p><p>爾時金剛手菩薩摩訶薩為欲圓滿一切如來殊勝願故隨應答此祕密法門<p class='lg'>　所言最初歌音者　　此表初義或表愛<br>　法中隨力用莊嚴　　乃說吽字為歌詠<br>　我金剛手祕密心　　最初以此為妙歌<br>　一切成就悉令成　　是故以此表大愛<br>　真實曼拏羅法用　　金剛賢聖眾圍繞<br>　安立執金剛大尊　　一切妙樂成就者　</p><p>此答第一問廣如大儀軌中說<p>所言大三昧邪真實理者<p class='lg'>　彼大金剛大薩埵　　共立金剛薩埵名<br>　而此最上大三昧　　一切諸佛不違越<br>　即彼根本無性法　　是為三昧真實門<br>　金剛大樂普賢身　　三界同悟本真覺<br>　如是最初器世間　　及彼眾生諸心行<br>　金剛真實性所持　　一切所作亦如是<br>　若不解此真實理　　又不能具淨信財<br>　彼求成就久難成　　若具信者速成就　</p><p>此答第二問<p>所言曼拏羅者<p class='lg'>　隨處隨說如儀軌　　隨同行人同所依<br>　大三昧邪真實等　　彼諸大士依法畫<br>　諸佛菩薩普集會　　此即名大曼拏羅<br>　入者所得諸福報　　後當隨應分別說　</p><p>此答第三問<p>所言金剛阿闍梨者<p class='lg'>　大曼拏羅分別已　　心曼拏羅為最上<br>　最先自入勝壇場　　先自灌頂後廣作<br>　金剛阿闍梨無等　　諸成就中悉無疑<br>　是故善具淨信財　　此名阿闍梨正行<br>　金剛薩埵心明等　　誦洛叉數得成就<br>　此即聖大阿闍梨　　諸教最上成就者　</p><p>此答第四<p>所言最初金剛杵者<p class='lg'>　當知五欲大箭者　　即是五智金剛杵<br>　大金剛智所安立　　出生大樂成就法<br>　五智金剛大成就　　開發光明熾焰門<br>　一切佛大金剛杵　　如彼五智金剛說<br>　金剛杵有大光焰　　出現忿怒藥叉眾<br>　并餘菩薩及聖賢　　此名最初金剛杵　</p><p>此答第五問<p>所言解說印義者<p class='lg'>　所有身語心金剛　　是即最初堅固體<br>　影像和合表了門　　此說名為祕密印<br>　譬如世間國王印　　一切無敢違越者<br>　金剛大法印亦然　　諸佛尚不敢違越<br>　若人結此密印時　　金剛薩埵等聖眾<br>　為施成就勝法門　　怖彼或破三昧法<br>　若人結此密印時　　即得一切所攝受<br>　以此供養諸聖賢　　獲得三界中最勝<br>　世間所宜化導法　　隨應為說成就事<br>　以方便即普攝持　　能成一切成就事<br>　成佛為利眾生故　　發起一切方便事<br>　不以菩提為所求　　當知印義亦如是　</p><p>此答第六問<p>所言結印者<p class='lg'>　十指堅固安於心　　二手後結金剛縛<br>　一稱大明隨掣開　　彼金剛縛大明曰　</p><p>唵(引)[<a href='javascript:showpic("../fontimg/004555.gif")'>口*縛</a>]日囉(二合)滿馱怛囉(二合)吒(半音一句)<p class='lg'>　於諸印中用此縛　　能作自化成就事<br>　堅固真實成就中　　以怛[<a href='javascript:showpic("../fontimg/059286.gif")'>口*覽</a>]字為等引　</p><p>復次宣說諸祕密印相<p class='lg'>　欲作本法成就者　　應當先結於大印<br>　此印若結一遍已　　後諸所用隨應結　</p><p>此中大三昧邪印并儀軌者次第今說<p class='lg'>　金剛薩埵加趺坐　　一切成就法相應<br>　先以左足而屈盤　　次以右足壓於左<br>　金剛薩埵灌頂已　　頂戴諸佛最勝冠<br>　結加趺坐如本儀　　後有日輪圓光相<br>　右手戲擲金剛杵　　左現高舉自在勢<br>　成就身語心金剛　　此是金剛薩埵相<br>　成此金剛薩埵已　　即成諸佛或菩薩<br>　得諸成就自在門　　所作成就皆圓滿<br>　又復身語心金剛　　隨其形像隨分量<br>　隨應標幟及印儀　　悉是金剛薩埵相<br>　若依本法結大印　　獲得最上勝成就<br>　若人供養即現身　　隨得供養及瞻仰　</p><p>其三昧邪印者。先當十指平掌。緊實相合名金剛掌。後以十指作縛名金剛縛。即於此縛中以十指頭相交。右手大指屈入掌中。與左手大指相合成印<p>復次不改前印。以二中指屈入縛中。二大指豎立如金剛杵相。此名妙樂金剛印<p>又不改前印二中指如鉤。作勇進勢安自心間名大樂金剛印。從此印中出生四印。即前金剛縛以二頭指如鉤。二中指與二大指。屈入掌中指面相向。成金剛眼菩薩印。又不改前印以二大指相觸。成金剛枳里枳羅菩薩印。又不改前印以諸指。向內展舒豎立頭指。成金剛幢菩薩印。又不改前印作有力勢安二髀間。成金剛欲自在菩薩印<p>復說諸法語印。先以吽字為妙歌音。後當宣說法智印明所謂<p>呼(引)吽(引)賀(引)阿(引)<p>復說諸羯磨印。此中先以二手作金剛縛。二頭指如鉤。二無名指入掌中置二大指處。成大三昧拳印。此印結已。復從羯磨拳金剛拳二拳。出生金剛薩埵菩薩高舉印<p>其印以二手先作金剛拳。如勇進射箭勢。次如立幢及高舉勢。後以金剛拳猶如電轉。升舉盤旋復作嬉戲。然以二手作有力緊密合掌。捧持華等先置頂上。徐徐而下作嬉戲相。次第獻諸供養。後作金剛旋舞祕密供養。又以嬉戲及金剛高舉相作旋轉勢。而復觀視頂禮一切賢聖。此印亦名大三昧邪大印。能作一切不空成就事業<p>復次宣說一切如來最上身金剛界大自在印。其印先作無畏坐身分平正。後以二手作一切如來金剛縛。二頭指如鉤後復磔開。彼二頭指如圓光相成印<p>復說金剛印。從一切金剛出生。其印先作加<span class='corr'>趺</span>坐。次作金剛縛。其縛向外如安立最初三昧金剛杵相。後從金剛薩埵等金剛縛中出生諸指。以二頭指如金剛相成印<p>復次右手作有力持劍勢。名金剛善哉印。復次諸指頭背相鉤名為寶印。又不改前印諸指入中名金剛火焰印。又不改前印如轉衣勢作金剛蓮華合掌。後諸指入掌中。次復磔開名為輪印。又不改前印即此頭指等亦名指輪印。又不改前印作金剛掌名出生印。又以二頭指如鉤名中金剛印。又以二頭指向內。捻二大指名三昧金剛拳印。復以二手作金剛拳。依本法結此名羯磨縛印<p>復次宣說諸菩薩心印<p>此中先以右手作如來拳。左手作忿怒指。名金剛手菩薩印。又以二手作金剛忿怒指。二小指如刀相名金剛寶印。又以二頭指二大指。作四門相名灌頂印。又以二手作緊密合掌。二小指二頭指磔開。如四葉蓮華相名大蓮華印。復次此中屈入大指名如來拳。豎立頭指名金剛拳。若用頭指如劍相如鐶相亦名善哉印。或如寶形亦名火焰出現印。復以二手作金剛拳。左手大指豎立。右手如三幡相名三幡印。復以右手大指。捻中指甲名四方轉輪印。復以右手握左手五指名數珠印。復以二手作戲鬘歌舞。從頂後下散。然後二手頭指各安掌心。餘指展舒而復相觸名手相觸印。復以二手作拳。二頭指如鉤。二小指相捻。向外而轉名利牙印<p>復次宣說諸心印中羯磨法用。行人隨結諸心印時。應持誦本部大明一遍。當與本尊隨念智相應。後隨其力能而求成就。如是等印。於一切儀軌中求成就時。日日應當依法結用。即得一切最上成就<p>復次宣說一切教中通用印相<p>此中身印有其四種。一者奮迅二者鉤召。三者作阿吠舍。四者作播多那。若結此等四印。能作一切敬愛鉤召破惡等法。於剎那間即得成就<p>語印有四種。是即法智印明所謂<p>惡吽(引)吽[<a href='javascript:showpic("../fontimg/067005.gif")'>口*弱</a>](一句)<p>此等印明。能作一切阿吠舍等諸成就法<p>心印有四種。一者一心遍入諸身廣作敬愛。二者能攝他心。三者作諸義利。四者息除諸苦。此等四印能作如上四種成就<p>復次金剛印亦有四種。所謂以金剛拳。一舉二下三打四持。此等四印。能作一切升舉沈墜破壞斷滅等事<p>觀視印亦有四種。一者戲笑開舉金剛視。二者瞬動剎那光明視。三者顰眉大惡忿怒視。四者兩目不瞬堅固視。此等四印。能除一切瘧毒執持等苦<p>復次一切印中若結大印。即得最上成就。彼大印者所謂金剛手菩薩大印。諸如來金剛降伏大印。觀自在菩薩大印。虛空藏菩薩大印。即此大印亦是三昧邪印<p>此中金剛手三昧邪印者如本法說<p>復次二手作金剛拳。先以左拳向外豎立頭指。右拳向內安於本心。名一切如來三昧邪印<p>又復先以右臂曲如環相。左手豎立頭指作期剋相。此名金剛降伏三昧邪印<p>又復二手作緊密合掌。二小指二大指磔開。如四葉蓮華相。此名蓮華部中觀自在菩薩三昧邪印<p>又復二手作金剛縛。二頭指大指垂下。如開四門相。從三昧心起於灌頂門住。此名虛空藏菩薩三昧邪印。彼彼復有法智印明所謂<p>吽(引)阿(引)吽(引)紇哩(二合引)怛覽(二合引一句)<p>其羯磨三昧邪印依本法結<p>復次宣說諸菩薩心印中羯磨拳。此中金剛手菩薩羯磨拳者。即是金剛拳。如來部中一切如來羯磨拳者。即前金剛拳屈入大指名如來拳。金剛部中金剛拳者。豎立頭指作期剋相名金剛拳。蓮華部中蓮華拳者。以大指相並捻中指甲名蓮華拳。寶部中寶拳者。如大寶三昧拳及金剛寶拳。依法結已即名寶拳。所有餘合用印。如諸儀軌中標幟而結<p>此答第七問<p>所言印成就者<p class='lg'>　行人日日清旦時　　應結大印求成就<br>　本尊根本心大明　　依法持誦滿百遍<br>　然後持誦小心明　　一切事業依法作<br>　復誦吽字妙歌音　　剎那即得印成就　</p><p>此答第八問<p>所言祕密供養者<p class='lg'>　祕密歌舞大供養　　金剛薩埵成就者<br>　若增若減當隨應　　所作皆成獲妙樂<br>　又言金剛供養者　　如彼諸教中所說<br>　上下旋轉復觀瞻　　一切眾生得成就　</p><p>此答第九問<p>所言本尊成就者<p class='lg'>　世間所有諸眾生　　若一切時求成就<br>　當與本尊法相應　　為利益故常持誦　</p><p>此答第十問<p>所言持誦及法用者<p class='lg'>　行人不動於舌端　　復令脣齒二相合<br>　當依諸教中法儀　　離金剛語而持誦<br>　出深妙聲如鼓音　　此即佛部持誦法<br>　金剛部法雲雷音　　金剛種生微妙語<br>　三摩地語蓮華部　　如其教敕如儀軌<br>　一切祕密妙歌音　　即是妙樂金剛語<br>　諸部持誦一百數　　鉤召法中二十一<br>　最上法中如教說　　不應懈倦常持誦　</p><p>此答第十一問<p>所言何人不得成就法者<p class='lg'>　如我金剛手菩薩　　一切敬愛大樂門<br>　從彼出生一切法　　不清淨者不成就　</p><p>此答第十二問<p>所言云何尟福人得成就者<p class='lg'>　諸曼拏羅勝無等　　入者但當依法儀<br>　設使造罪尟福人　　亦於現生得成就　</p><p>此答第十三問<p>此名大三昧邪大教王一切儀軌中最上儀軌<p>爾時金剛手菩薩摩訶薩。又復承諸如來教敕。普遍告語梵王帝釋等諸天眾。作如是言。諸天子汝等於此大儀軌中。應當各各亦說心明。隨其所說於長夜中作諸成就。廣為利益一切眾生。作是言已。時諸天眾咸皆歡喜。踊躍慶快心生適悅。即時俱共右繞世尊。釋迦牟尼如來及諸如來已。各各合掌恭敬頂禮。復向金剛手菩薩摩訶薩前咸禮足已。次第各各說自心明<p>爾時帝釋天主先說心明曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合)母瑟致(二合)薩哩網(二合)酤嚕(一句)<p>我此心明。若有行人依法持誦滿一洛叉。是人即得最上帝網成就。及能請雨亦能止雨。又能止除一切雷雹閃電等事。一切鬥戰皆悉得勝乃至一切種子苗稼滋生增廣<p>此名帝釋天儀軌<p>爾時娑婆界主大梵天王說心明曰<p>唵(引)部(引)哩部(二合)[<a href='javascript:showpic("../fontimg/004555.gif")'>口*縛</a>]莎(一句)薩多(二合)咄薩(二合)尾睹哩[<a href='javascript:showpic("../fontimg/004555.gif")'>口*縛</a>](二合)哩(引)赧(引)(二)婆哩仵(二合引)禰(引)[<a href='javascript:showpic("../fontimg/004555.gif")'>口*縛</a>]寫提(引)摩呬提(引)踰(引)(三)踰(引)那缽囉(二合)祖(引)那夜(引)咄(半音四)<p>我此心明。若有行人依法持誦滿一洛叉。是人能作息災增益敬愛降伏鉤召等法。一切事業皆悉圓滿。及能成就諸護摩事<p>此名大梵天王儀軌<p>爾時那羅延天主說心明曰<p>唵(引)摩(引)野(引)作訖囉(二合)娑(引)達野薩哩網(二合一句)薩哩[<a href='javascript:showpic("../fontimg/004555.gif")'>口*縛</a>](二合)捺摩那吽(引)(二)<p>我此心明。若有行人依法持誦滿一洛叉。是人即能入阿脩羅宮。能現一切幻化等事。能作一切調伏之法。乃至誦此心明滿一洛叉已。即於世間得大自在<p>此名那羅延天儀軌<p>爾時大自在天一切三界主說心明曰<p>唵(引)帝哩(二合一句)薩哩[<a href='javascript:showpic("../fontimg/004555.gif")'>口*縛</a>](二合)薩哩[<a href='javascript:showpic("../fontimg/004555.gif")'>口*縛</a>](二合)商葛囉(二)摩賀(引)嘮[<a href='javascript:showpic("../fontimg/067001.gif")'>打-丁+柰</a>]囉(二合)薩哩網(二合)娑(引)達野吽(引)(三)<p>我此心明。若有行人依法持誦滿百千遍。是人於世間一切法中而得成就。若於一切種類中誦是心明時。悉能鉤召或作禁縛。或令阿吠舍或令作敬愛。或使其來或遣其去。或使動搖或令歌舞。或令迷亂或令破壞財物。乃至一切受用等物。或令悉得隨意受用。於一切母鬼眾中得無能勝。於諸曼拏羅中得為阿闍梨。一切事業隨意能作。乃至功行成已。一切最上成就法皆得成就<p>爾時三十三天諸天子眾說心明曰<p>唵(引)薩哩[<a href='javascript:showpic("../fontimg/004555.gif")'>口*縛</a>](二合)囉底囉(引)[<a href='javascript:showpic("../fontimg/035509.gif")'>言*我</a>]悉[<a href='javascript:showpic("../fontimg/005824.gif")'>亭*夜</a>](切身)呼(引一句)<p>我此心明。若有行人依法持誦滿洛叉數。即得一切天女及阿脩羅女生信重心。於一切悉帝哩中得自在愛樂。復得一切人常所愛重。及於天中而得自在<p>爾時一切天女眾說心明曰<p>唵(引)囉底尾邏(引)娑(一句)薩哩[<a href='javascript:showpic("../fontimg/004555.gif")'>口*縛</a>](二合)迦(引)母(二)羯囉摩羯囉摩(三)囉(引)摩野虎虎虎虎(四)<p>我此心明。若有行人依法持誦一遍者。是人即得一切阿缽蹉囉作大愛敬。如其行人隨心所欲。即得彼來施諸成就。若滿四年已。彼為現身作愛樂事。及餘一切所作事業皆悉成就。復說三十三天諸佛菩薩現集大曼拏羅。當知此即世間儀軌。餘所有法是不空成就勝成就法。其曼拏羅相四方四門。當依法粉畫。種種寶樹周匝莊嚴。豎立幡幢諸妙寶蓋。復以彼天妙園生樹。及俱尾那囉樹廣為嚴飾。其內復畫帝釋宮殿。中安世尊釋迦牟尼如來。十六大菩薩而共圍繞。如其方位依法安布。於外曼拏羅次第復安諸天等眾。如是安布曼拏羅已。金剛阿闍梨依法結印。其印以二手先作金剛拳。次二小指二大指相結。徐徐高起成金剛水印。復持妙華入曼拏羅依法拋華。後誦本部大明一遍。即能請召金剛薩埵等諸賢聖。然後令弟子亦如前法。結印持華入曼拏羅。入已拋華。華所墮處即是本尊。然後阿闍梨授與三昧頌曰<p class='lg'>　一切佛法僧三寶　　執金剛尊亦復然<br>　隨力常行孝敬心　　汝得所欲皆成就　</p><p>說是頌已又復告言。從今已後一切所作皆得成就<p>此名三十三天現集會大曼拏羅<p>爾時金剛手菩薩摩訶薩。於諸如來前。宣說如上祕密大教王甚深法門已。復為利益諸眾生故。說此頌曰<p class='lg'>　我為利益諸眾生　　復令一切教成就<br>　說此祕密大教王　　總集大三昧邪法<br>　若有欲求成就者　　應當常發淨信心<br>　而彼大執金剛王　　常居其頂作衛護<br>　行人諸欲受用等　　常得如意復作護<br>　彼一切苦悉銷除　　得衛護故無諸難<br>　所說一切成就事　　為利未來諸有情<br>　或耳或舌或夢中　　得金剛手常加被<br>　諸有所求速圓滿　　普集祕密大三昧<br>　得一切佛及聖賢　　常施一切成就法　</p><p>爾時金剛手菩薩摩訶薩。說是種種祕密法已。一切如來咸共讚言善哉善哉。是時一切大會等眾。皆大歡喜信受奉行<p class='juan'>
佛說祕密三昧大教王經卷第四</p>
</body></html>
