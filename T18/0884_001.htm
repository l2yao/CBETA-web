<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p><b>　　<A NAME="n265"></A>No. 884</b><p class='juan'>
佛說祕密相經卷上</p>
<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p>如是我聞。一時世尊住一切如來三昧界中。一切菩薩摩訶薩眾皆悉圓滿。是時世尊大毘盧遮那如來。從諸佛智三摩地起。普遍觀察一切大眾。當彼如是觀眾會時。所有一切如來并諸菩薩摩訶薩眾。悉於世尊大毘盧遮那如來左月曼拏羅中依止而住<p>爾時金剛手菩薩摩訶薩。住於世尊大毘盧遮那如來前。合掌諦誠作是白言。世尊祕密法儀甚深廣大。云何此中要略而修。於是要略法中我當受行<p>爾時世尊大毘盧遮那如來。讚金剛手菩薩摩訶薩言。善哉善哉金剛手。汝今善問祕密法儀甚深廣大。我今為汝要略而說。謂若修習瑜伽行者。凡入舍中先當觀想祕密文字。作已護淨。謂於舌端想有阿字。其字想成淨妙月輪。於月輪上想有吽字。其字復成五股白色大金剛杵。如是觀想已。行人當作金剛合掌安自頂上。誦此大明而作護淨<p>大明曰<p>唵(引)娑[<a href='javascript:showpic("../fontimg/004555.gif")'>口*縛</a>](二合引)婆[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/057264.gif")'>禾*(尤-尢+木)</a>]馱(引)薩哩[<a href='javascript:showpic("../fontimg/004555.gif")'>口*縛</a>](二合)達哩摩(二合引一句)莎婆(引)[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/057264.gif")'>禾*(尤-尢+木)</a>]度(引)[<a href='javascript:showpic("../fontimg/016014.gif")'>亢*欠</a>](呼郎切下同二)<p>誦是大明已。行人次當發誓願言。唯願十方一切諸佛一切菩薩攝受於我。而我某甲於此時中作成就事。始從今日發起無上大菩提心。乃至當坐菩提道場堅固不退。又說頌曰<p class='lg'>　願我即同三世佛　　決定當成正覺尊<br>　攝善法及攝律儀　　饒益眾生戒具足<br>　而此三聚淨妙戒　　願我受持悉堅固<br>　諸佛妙法及僧伽　　最勝三寶垂加護<br>　最初三寶攝受我　　願從諸佛相應生<br>　金剛杵及彼印鈴　　我所受持悉真實<br>　彼阿闍梨攝受我　　廣大最上金剛部<br>　四種施法我常行　　日日六時如是作<br>　彼大寶部相應法　　三昧中起勝意樂<br>　我攝受諸正法門　　內外及彼三乘法<br>　大蓮華部中清淨　　出生無上大菩提<br>　一切誓願悉相應　　真實法中攝受我<br>　供養事業隨應作　　大羯磨部中最上<br>　發起無上菩提心　　及彼出生諸勝行<br>　普攝一切行周遍　　廣為利樂諸眾生<br>　未得度者我當度　　未解脫者令解脫<br>　諸有未獲安隱者　　我當為開安隱門<br>　所有一切諸眾生　　普使安住涅槃地　</p><p>爾時世尊大毘盧遮那如來。復為金剛手菩薩摩訶薩。宣說普盡三摩地真實出生諸三摩地根本法門。行人應當結禪定印。依法安住已。當觀諸法無我平等。若於諸法見有內外。是即於心有其蓋障。當知離心無別有法。又復意中作是思念。一切法不生而自性明亮。是即一切法本來不生性。隨其所念即住是心。然後乃以自性明亮可愛音聲。誦彼開覺本心大明章句。當誦念時應觀心月曼拏羅相<p>大明曰<p>唵(引)唧多缽羅(二合)底吠(引)鄧羯嚕(引)彌(一句)<p>復次頌曰<p class='lg'>　真實圓滿大清淨　　其猶虛空無垢翳<br>　一切麤重悉蠲除　　而復破遣邪分別<br>　彼諸煩惱垢淨故　　復如朗月見初生<br>　諸佛功德聚無邊　　悉入阿字等妙相　</p><p>其相云何<p>所謂<p>阿阿(引)壹翳嗢污哩黎(引)哩黎(引)伊愛鄔奧暗惡<p>爾時金剛手菩薩摩訶薩。復於世尊大毘盧遮那如來菩提心月曼拏羅中。依止而住作是白言。世尊菩提心月曼拏羅者。而有何等最勝功德<p>爾時世尊大毘盧遮那如來。即為金剛手菩薩摩訶薩。要略宣說菩提心月曼拏羅相。金剛手當知諸佛無邊功德。入阿字等諸妙相時。如水精月淨光明相。入已。復從自性清淨明亮智心。出生變化作用事業。即誦大明微妙章句發菩提心大明曰<p>唵(引)[<a href='javascript:showpic("../fontimg/059121.gif")'>曰/月</a>]提唧當(一句)母怛波(二合引)捺夜(引)彌(二)<p>復次頌曰<p class='lg'>　隨此出生大悲心　　普攝眾生諸所作<br>　一切善法悉周圓　　一切煩惱皆不著<br>　月曼拏羅左右中　　菩提心月為第二<br>　所有諸佛功德門　　復入迦字等妙相　</p><p>如是入已。乃與諸法影像相應。其相云何<p>所謂<p>迦佉[<a href='javascript:showpic("../fontimg/035509.gif")'>言*我</a>]伽昂(鼻音輕呼)左蹉惹(仁左切)酇(重呼)倪(倪也切輕呼)叱[<a href='javascript:showpic("../fontimg/006248.gif")'>女*宅</a>]拏(尼轄切)茶(重呼)拏(平聲輕呼)多他捺陀(重呼)那(輕呼)波頗末婆(重呼)摩(輕呼)邪囉羅[<a href='javascript:showpic("../fontimg/004555.gif")'>口*縛</a>]設沙薩訶乞叉(合呼)<p>此等文字。即是菩提心月曼拏羅相。此曼拏羅所有法用行相次第如餘教說<p>爾時金剛手菩薩摩訶薩。復於世尊大毘盧遮那如來右月曼拏羅中。依止而住作是白言。世尊而此右月曼拏羅中當云何入<p>爾時世尊大毘盧遮那如來。告金剛手菩薩摩訶薩言。金剛手當知金剛杵即是金剛智。能生諸佛勝功德聚。金剛杵者其相五股依法所成。周匝復有光焰熾盛。是光從彼普賢心出。為堅固因起諸行相。若入曼拏羅者。當觀自身即是五智金剛杵相。作是觀時誦此大明曰<p>唵(引)底瑟[<a href='javascript:showpic("../fontimg/006248.gif")'>女*宅</a>](二合)[<a href='javascript:showpic("../fontimg/004555.gif")'>口*縛</a>]日囉(二合一句)<p>復次頌曰<p class='lg'>　佛於三阿僧祇劫　　修成菩提最上行<br>　歷位至登妙覺尊　　皆由清淨無漏智<br>　菩提妙月曼拏羅　　最上清淨離諸垢<br>　於中觀想智金剛　　是即五智金剛杵　</p><p>世尊大毘盧遮那如來作此所說。謂即表示執金剛者。復次當想盡虛空界。周遍普聚而為分量。都成一大金剛杵相然後行人觀想己身即金剛杵。廣略相應。當觀想時誦此大明曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合引)怛摩(二合)酤(引)[<a href='javascript:showpic("../fontimg/016014.gif")'>亢*欠</a>](一句)<p>復次頌曰<p class='lg'>　所有一切諸佛身　　悉無對礙無依止<br>　無生無作淨無瑕　　是中無性等亦離<br>　不斷不破亦不壞　　法身無染本清淨<br>　金剛堅固體出生　　如來金剛身無上　</p><p>爾時金剛手菩薩摩訶薩。於世尊大毘盧遮那如來右月曼拏羅中。依止住已作是白言。世尊復云何觀彼金剛杵<p>爾時世尊大毘盧遮那如來。普遍觀察諸如來已。作如是言諦聽諸如來。我今宣說佛影像中觀影像相。其相云何。所謂薩埵金剛相。彼諸相具足。應當如是觀即佛影像相。作是觀想時誦此大明曰<p>唵(引)野他(引)薩哩[<a href='javascript:showpic("../fontimg/004555.gif")'>口*縛</a>](二合)怛他(引)[<a href='javascript:showpic("../fontimg/035509.gif")'>言*我</a>]多(引一句)塞怛(二合)他(引)[<a href='javascript:showpic("../fontimg/016014.gif")'>亢*欠</a>](二)<p>復次頌曰<p class='lg'>　所有諸佛身祕密　　境界性智行亦然<br>　以五相成正覺尊　　諸佛成滿皆清淨　</p><p>爾時金剛手菩薩摩訶薩。復於世尊大毘盧遮那如來後月曼拏羅中。依止而住作是白言。世尊云何是祕密。復云何是境界性智行等亦然<p>爾時世尊大毘盧遮那如來。稱讚金剛手菩薩摩訶薩。即說頌曰<p class='lg'>　善哉金剛大薩埵　　善哉金剛聖妙寶<br>　善哉金剛正法門　　善哉金剛眾事業<br>　善說此經祕密義　　是即無上金剛乘<br>　所有諸佛祕密門　　大乘現證法皆攝<br>　修成就時妙清淨　　成佛果已獲妙樂<br>　汝問祕密等云何　　謂蓮華及金剛杵<br>　此即如來大祕密　　一切諸佛從是生<br>　若能依法諦心觀　　於剎那間得成佛　</p><p class='juan'>
佛說祕密相經卷上</p>
</body></html>
