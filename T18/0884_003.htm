<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說祕密相經卷下</p>
<p><span class='byline'>　　　　西天譯經三藏朝奉大夫試光祿卿傳法大師賜紫沙門臣施護等奉　詔譯</span><br><p>爾時金剛手菩薩摩訶薩。復於世尊大毘盧遮那如來本來無性法中。以尋求慧而請問言。世尊勝三摩地當云何修<p>爾時世尊大毘盧遮那如來。讚金剛手菩薩摩訶薩。即說頌曰<p class='lg'>　善哉金剛大薩埵　　善哉金剛眾妙寶<br>　善哉金剛正法門　　善哉金剛勝事業<br>　善說此經祕密義　　是即無上金剛乘<br>　一切如來祕密中　　大乘現證法皆攝　</p><p>佛言金剛手欲修三摩地者。先以金剛鉤印及大明鉤攝前住。次以金剛索印及大明而為引入。然以金剛鎖印及大明堅牢而住。後以金剛鈴印及大明而為警覺。作阿吠舍。彼彼大明曰<p>[<a href='javascript:showpic("../fontimg/004555.gif")'>口*縛</a>]日[<a href='javascript:showpic("../fontimg/059286.gif")'>口*覽</a>](二合引)酤舍[<a href='javascript:showpic("../fontimg/067005.gif")'>口*弱</a>](一句)[<a href='javascript:showpic("../fontimg/004555.gif")'>口*縛</a>]日囉(二合)播(引)舍吽(引)(二)[<a href='javascript:showpic("../fontimg/004555.gif")'>口*縛</a>]日囉(二合引)塞普(二合引)吒[<a href='javascript:showpic("../fontimg/055984.gif")'>鍐-凶+(鬯-匕)</a>](三)[<a href='javascript:showpic("../fontimg/004555.gif")'>口*縛</a>]日囉(二合引)吠(引)舍阿(四)<p>然後結本尊三昧邪印。應當諦心觀想彼彼種子文字所謂<p>[<a href='javascript:showpic("../fontimg/067005.gif")'>口*弱</a>](入)吽(引)[<a href='javascript:showpic("../fontimg/055984.gif")'>鍐-凶+(鬯-匕)</a>]呼(引)<p>此即是修三摩地法<p>爾時金剛手菩薩摩訶薩。復住世尊大毘盧遮那如來前說。此頌曰<p class='lg'>　快哉一切正覺尊　　我說即是金剛手<br>　而彼一切佛如來　　既金剛乘無有上　</p><p>爾時金剛手菩薩摩訶薩。普遍觀察一切如來。皆悉同一真實住已。即於世尊大毘盧遮那如來右邊而住作是白言。世尊云何。是金剛杵<p>爾時世尊大毘盧遮那如來。告金剛手菩薩摩訶薩言。即汝金剛手是為金剛杵<p>爾時會中聖觀自在菩薩摩訶薩。前白世尊大毘盧遮那如來言。世尊云何是蓮華<p>爾時世尊大毘盧遮那如來。告聖觀自在菩薩摩訶薩言。即汝蓮華手是名為蓮華<p>是時會中一切如來。皆悉合掌俱白世尊大毘盧遮那如來言。所說蓮華及金剛杵是義云何<p>爾時世會大毘盧遮那如來。普謂一切如來言。當知祕密四種供養是為蓮華。彼蓮華上依法住者即金剛杵<p>爾時金剛手菩薩摩訶薩。為欲開示如是所說本來無性法故。復白世尊大毘盧遮那如來言。世尊云何是祕密四種供養<p>爾時世尊大毘盧遮那如來。告金剛手菩薩摩訶薩言。祕密四種供養者。謂金剛嬉戲本部大菩薩。彼於一切佛作大敬愛事。即彼如是出生金剛寶鬘。彼復出生金剛妙歌。彼復出生金剛旋舞。供養而住。從是四祕密中。出生一切佛菩薩等。復次應當觀想金剛嬉戲等本部大菩薩種子文字。所謂<p>羅(引)摩(引)詣(引)涅哩(二合)度(引)布(引)吽(引)阿(引)阿睹囉(引)薩室哩(二合引)詣(引)吽(引)紇哩(二合引)勿[口*籠](二合)宎[口*籠](二合)[<a href='javascript:showpic("../fontimg/016014.gif")'>亢*欠</a>]彌(引)邪羅摩<p>作是觀想時。即同一體性自身金剛杵。住於蓮華上而作敬愛事。作是敬愛時。得成無上佛菩提果。或成金剛手尊。或蓮華部大菩薩。或餘一切踰始多眾。當作和合相應法時。此菩薩等悉離一切罪垢染著。如是當知彼金剛部大菩薩入蓮華部中。與如來部而作敬愛。如是諸部大菩薩等。作是法時得妙快樂無滅無盡。然於所作法中無所欲想。何以故金剛手菩薩摩訶薩。以金剛杵破諸欲故。是故獲得一切踰始多無上祕密蓮華成就。復次頌曰<p class='lg'>　或於空中或餘方　　觀想蓮華妙等引<br>　蓮華無上成就門　　於現生中得成就　</p><p>爾時世尊大毘盧遮那如來。又復宣說金剛嬉戲等祕密供養。頌曰<p class='lg'>　諸菩薩中勝菩薩　　金剛嬉戲大名稱<br>　寶鬘妙歌勝亦然　　金剛旋舞妙等引<br>　如是祕密四菩薩　　是即金剛密供養<br>　供養一切佛如來　　依法常作敬愛事　</p><p>復次依法。安想祕密菩薩種子文字。所謂<p>多阿(引)羅[<a href='javascript:showpic("../fontimg/004555.gif")'>口*縛</a>]摩(引)[<a href='javascript:showpic("../fontimg/035509.gif")'>言*我</a>]摩涅哩(二合)摩(引)度(引)阿(引)[<a href='javascript:showpic("../fontimg/004555.gif")'>口*縛</a>]日[<a href='javascript:showpic("../fontimg/059286.gif")'>口*覽</a>](二合)<p>復次頌曰<p class='lg'>　想時當結三叉印　　金剛杵安蓮華上<br>　金剛嬉戲等法門　　成就故得無盡樂　</p><p>復次當知祕密供養法者。是即觀自在菩薩三摩地門。於是門中。即攝金剛嬉戲菩薩所有多羅菩薩及顰眉菩薩。即同一體而無差別。左現愛相哆羅菩薩於左邊住。右現愛相顰眉菩薩於右邊住。是諸菩薩於一切處同一相應。最上敬愛祕密成就<p>爾時金剛手菩薩摩訶薩。即入一切如來蓮華金剛部三摩地。從是三摩地出已。向諸如來說此頌曰<p class='lg'>　大哉最上祕密法　　所謂蓮華中安住<br>　一切成就剎那成　　乃至無上菩提果　</p><p>爾時聖觀自在菩薩摩訶薩。說此頌曰<p class='lg'>　大哉一切佛如來　　清淨蓮華愛無上<br>　於無我中我手持　　蓮華中住蓮華相　</p><p>爾時世尊大毘盧遮那如來。為諸如來說此頌曰<p class='lg'>　諦聽一切諸如來　　諸佛大智無有上<br>　祕密供養法相應　　利益眾生作成就<br>　金剛嬉戲相應行　　我心堅固無所動<br>　金剛寶鬘及妙歌　　旋舞供養亦如是<br>　所有祕密敬愛事　　如是法儀勝無上<br>　此祕密中依法行　　即得諸佛施歡喜　</p><p>復說祕密種子文字所謂<p>唵(引)野(引)阿囉[<a href='javascript:showpic("../fontimg/035509.gif")'>言*我</a>]睹婆[<a href='javascript:showpic("../fontimg/004555.gif")'>口*縛</a>]日哩(二合引)摩尼缽訥摩(二合)<p>爾時金剛手菩薩摩訶薩。復白世尊大毘盧遮那如來言。世尊戲鬘歌舞四種祕密行相云何<p>爾時世尊大毘盧遮那如來。讚金剛手菩薩摩訶薩言。善哉善哉金剛手。汝今善問祕密行相。我今為汝如理開示。或有大士愛樂嬉戲祕密行相。或有大士愛樂寶鬘祕密行相。或有大士愛樂妙歌祕密行相。或有大士愛樂旋舞祕密行相。或有大士普遍愛樂戲鬘歌舞祕密行相。如是一切祕密行相中起愛樂時。隨所樂心即入如來三摩地金剛蓮華相應法中。獲得無上祕密成就<p>爾時金剛手菩薩摩訶薩。前詣佛所右膝著地。恭敬頂禮而白佛言。世尊若有正士大法器者。應當於是祕密供養相應法中如理修學。彼能成就一切事業。乃至得成佛無上智。況復餘法有不成者<p>爾時世尊大毘盧遮那如來。即入諸佛大智三昧加持安住三摩地。從是三摩地出已。即結金剛嬉戲大菩薩祕密智印。復為攝集。令金剛手菩薩摩訶薩。表示祕密神通行相。謂本所有一真法性。從是出生諸菩薩等。從吽字等而為大智。由此即生金剛嬉戲祕密菩薩。及持明藏一切賢聖。是諸賢聖皆悉同本一真法性<p>爾時金剛手菩薩摩訶薩。受世尊大毘盧遮那如來教敕已。即說祕密行相。所謂依如來部金剛印成就廣大儀軌中法用。若作持誦時。當不動舌端。唇齒二相合離諸音聲。但以金剛語音而為持誦。即能成就一切儀軌。此說即是金剛語菩薩法。復次金剛部祕密印成就廣大儀軌中法用。謂以自身金剛杵。入一切相應賢聖真法性中。祕密行人作是法時。即得一切事業成就。此說即是金剛薩埵菩薩法。復次金剛部祕密印成就廣大儀軌中法用。謂諸所欲得佛世尊究竟真常。常施一切眾生妙樂。復能成就一切事業。此說即是金剛手菩薩法<p>爾時金剛手菩薩摩訶薩。復白一切如來言。如來善聽此祕密智勝無有上。若欲得成諸佛身者。應當寂靜住等引心。入一切如來智三摩地。從是三摩地出已得成佛身。即能成就諸三摩地法。所謂劍成就三摩地。藥叱尼成就三摩地。一切執曜阿吠舍成就三摩地。遣除一切執曜三摩地。破一切惡三摩地。持明人三摩地。神通成就三摩地。財寶成就三摩地。入脩羅宮成就三摩地。常得國王及王眷屬愛念成就三摩地。此如是等有無數種三摩地法。及祕密章句中今此四種祕密供養。而為最上金剛部大菩薩。與菩薩嬉戲等如理相應。金剛嬉戲者。此說即是和合出生之義。而此菩薩一切所欲。得諸如來常施歡喜。即此金剛嬉戲菩薩為增勝主常。於一切如來而生歡喜<p>復次祕密種子文字所謂<p>野部(引)骨嚕(二合)卒魯(二合)阿(引)莎(引)剎呼(引)[<a href='javascript:showpic("../fontimg/067005.gif")'>口*弱</a>]吽(引)[<a href='javascript:showpic("../fontimg/055984.gif")'>鍐-凶+(鬯-匕)</a>][<a href='javascript:showpic("../fontimg/049288.gif")'>牟*含</a>](引)<p>此等文字。即是金剛嬉戲本部大菩薩。與金剛蓮華二法相應。即此金剛而為警覺。所有蓮華即觀自在菩薩三摩地門。而彼蓮華離諸所著。以金剛鎖堅牢而住。於諸所動相應平等。而常不離三摩呬多。然後同一真實吽字智門出敬愛事而能成就一切事業。此說即是金剛手菩薩法<p>爾時聖觀自在菩薩摩訶薩白諸如來言。所有金剛杵住於蓮華上。彼金剛杵及與蓮華。二法和合相應成就。獲得妙樂無滅無盡<p>爾時金剛手菩薩摩訶薩。住於世尊大毘盧遮那如來前作是白言。世尊彼金剛杵云何能住於蓮華上。此金剛杵及與蓮華。作用行相復云何說。世尊此理甚深。我於是義不能解了<p>爾時世尊大毘盧遮那如來。讚金剛手菩薩摩訶薩言。善哉善哉金剛手。汝今當知彼金剛杵住蓮華上者。為欲利樂廣大饒益。施作諸佛最勝事業。是故於彼清淨蓮華之中。而金剛杵住於其上。乃入彼中發起金剛真實持誦。然後金剛及彼蓮華二事相擊。成就二種清淨乳相。一謂金剛乳相。二謂蓮華乳相。於二相中出生一大菩薩善妙之相。次復出生一大菩薩猛惡之相。菩薩所現二種相者。但為調伏利益一切眾生。由此出生一切賢聖。成就一切殊勝事業<p>爾時金剛手菩薩摩訶薩復白佛言。世尊何者是乳相。復從何生起。唯願世尊顯明開示<p>爾時世尊告金剛手菩薩摩訶薩言。即汝金剛手所有最勝祕密供養。是即乳相從是生起。金剛手菩薩摩訶薩復白佛言。世尊我不解佛所說義。佛言金剛手當知乳相者即是本真相。如祕密降三世教中所說<p>爾時世尊大毘盧遮那如來。普攝金剛手等一切菩薩。同一真實同一出生。都成為一金剛薩埵之身。告諸如來言。今此所說祕密供養等祕密行相。但為警覺邪外之眾故。佛菩薩隱密而說。是時所現金剛薩埵身與本部菩薩。同住正見出生敬愛。唯以金剛縛而普攝已。所有本部大菩薩等。同處于左根本之位住蓮華中。以金剛杵開覺蓮華。而悉同一三昧相應<p>爾時本部大菩薩眾。得開覺已即說頌曰<p class='lg'>　快哉一切正覺尊　　我所敬愛施妙樂<br>　唯此妙樂外無餘　　而能成就祕密法　</p><p>爾時世尊大毘盧遮那如來。即說頌曰<p class='lg'>　快哉妙樂無有上　　諸有正士應當修<br>　今此祕密妙法門　　有罪染者不應受<br>　祕密蓮華此無上　　金剛嬉戲即彼法<br>　金剛蓮華教亦然　　總攝毘盧遮那智　</p><p>世尊大毘盧遮那如來說是頌時。有無數百千殊妙瑞相一時出現<p class='juan'>
佛說祕密相經卷下</p>
</body></html>
