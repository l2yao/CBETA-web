<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說一切如來金剛三業最上祕密大教王經卷第六<p><span class='byline'>　　　　西天譯經三藏朝奉大夫試鴻臚卿傳法大師臣施護奉　詔譯</span><br><p><b>　　<A NAME="n294"></A>一切如來金剛三業最上甚深祕密中祕密諸佛大集會一切曼拏羅成就金剛現證菩提分第十六之餘</b></p>
<p>爾時世尊大執金剛者大金剛無畏大毘盧遮那如來。即入金剛大無畏無垢三摩地。從定出已。以自三業說是明句<p>尾(引)<p>說此明句已。復說伽陀曰<p class='lg'>　想虛空金剛　　佛光曼拏羅<br>　現黃色金剛　　尾日林毘多<br>　諸相皆圓滿　　一切所莊嚴<br>　頂戴諸佛冠　　住一切平等<br>　三金剛相應　　出生諸成就　</p><p>是時世尊。復入普音金剛三摩地。從定出已。以大金剛觀想句身語心業。說是明句<p>綜(引)<p>說此明句已。又復說是伽陀曰<p class='lg'>　想虛空金剛　　日輪曼拏羅<br>　遍滿諸佛雲　　三金剛自在<br>　於曼拏羅中　　想尊那菩薩<br>　身現白色相　　一切所嚴飾<br>　從金剛三業　　堅固而出生<br>　安住金剛手　　大士持明句　</p><p>此名金剛三昧智光明三摩地<p>是時世尊。復入一切願金剛大樂三摩地。從定出已。以等持金剛三昧身語心說是明句<p>欀(引)<p>說此明句已。又復說是伽陀曰<p class='lg'>　想虛空金剛　　金剛曼拏羅<br>　想金剛出生　　一切佛如來<br>　中想寶藏神　　現大藥叉相<br>　頂戴寶髻冠　　色相而善寂<br>　住五佛相應　　觀想於五處<br>　得金剛甘露　　而現禪坐相<br>　復與金剛手　　歡喜而相應<br>　如是藥叉主　　大力寶藏神　</p><p>此名金剛三昧大富成就吉祥幢三摩地<p>是時世尊。復入金剛欲自在吉祥三摩地。從定出已。以一切藥叱尼三昧句身語心業。說是明句<p>稱(引)<p>說此明句已。又復說是伽陀曰<p class='lg'>　想虛空金剛　　四方曼拏羅<br>　四寶所嚴飾　　香華等具足<br>　遍滿虛空界　　現諸藥叱尼<br>　三金剛出生　　想同一影像<br>　三金剛不壞　　安住禪定想<br>　妙金剛等持　　觀想忿怒頂<br>　安住心明句　　金剛相應行　</p><p>此名一切藥叱尼平等行觀想金剛三摩地<p>是時世尊。復入一切金剛大明尾日林毘多金剛三摩地。從定出已。以自三業說如是法<p class='lg'>　身語心清淨　　持諸佛色相<br>　如紫金色光　　作一切成就<br>　安怛陀那等　　平等妙光明<br>　藥叉主成就　　持明天大尊<br>　諸金剛成就　　諸妙色成就<br>　諸大明成就　　普遍而出現<br>　佛頂諸成就　　如意寶妙光<br>　最勝佛菩提　　諸佛金剛光　</p><p>此名諸佛圓滿一切願金剛三昧<p>爾時執金剛者一切如來大祕密主。成就一切如來身語心金剛大明行。大毘盧遮那金剛如來。又復以自三業說如是法<p class='lg'>　身語心金剛　　身語心自性<br>　自相自所作　　如是皆成就<br>　佛眼句相應　　想金剛標幟<br>　大明印相等　　依教而善學<br>　諸如來祕密　　安住佛菩提<br>　當於四時中　　作祕密供養<br>　華果等諸物　　隨所得隨食<br>　此速得諸佛　　最上大智海<br>　期滿六月數　　作法當成就<br>　一切部多眾　　自他不能嬈<br>　貪金剛自性　　依法而了知<br>　貪金剛大鉤　　摩摩枳功德<br>　觀想語金剛　　一切處成就<br>　自印相禪定　　三文字金剛<br>　此諸佛大智　　違越者破壞<br>　金剛大主宰　　金剛文字生<br>　所有阿蘇哩　　那儗藥叱尼<br>　乃至摩耨尸　　住三金剛智<br>　各依本部法　　作諸持明事<br>　如是諸大明　　祕密真實教<br>　三金剛出生　　入諸佛菩提　</p><p>此名一切如來真實金剛持明三昧<p><b>　　<A NAME="n295"></A>一切如來金剛三業最上甚深祕密中祕密諸佛大集會一切如來三昧法金剛加持王分第十七</b><p>爾時一切如來又復雲集。時諸如來又復各各以自三業。勸請世尊大毘盧遮那金剛如來說祕密法。作是讚言<p class='lg'>　阿[<a href='javascript:showpic("../fontimg/041309.gif")'>門@(人/(人*人))</a>]如來廣大智　　金剛法界大希有<br>　三曼拏羅三堅固　　歸命祕密妙法音<br>　毘盧遮那佛清淨　　最上大樂金剛寂<br>　諸法自性淨光明　　歸命宣說金剛法<br>　寶生如來甚深妙　　如虛空界離諸垢<br>　自性清淨本非相　　歸命善說諸祕密<br>　無量壽佛大自在　　離諸疑惑金剛住<br>　了貪自性到彼岸　　歸命蓮華部所說<br>　不空成就佛正智　　能滿一切眾生願<br>　自性清淨住實際　　歸命金剛最上士<br>　如是稱讚寂靜句　　一切如來共所宣<br>　諸修法者若稱揚　　即與諸佛而同等　</p><p class='lg'>　爾時金剛手　　諸佛悲愍者<br>　復從語金剛　　說是祕密句<br>　大哉一切佛　　法界離文字<br>　自性本清淨　　如虛空無垢　</p><p>爾時諸佛大祕密主金剛手菩薩。安住一切如來身金剛三昧。從自身語心業說如是言<p class='lg'>　彼四種三昧　　從佛智海生<br>　了飲食無礙　　此三昧最上　</p><p>又復安住一切如來語金剛三昧。從自身語心業說如是言<p class='lg'>　彼四種三昧　　語金剛大字<br>　了五種甘露　　此祕密出生　</p><p>又復安住一切執金剛三昧。從自身語心業說如是言<p class='lg'>　彼四種三昧　　亦即甘露法<br>　從金剛薩埵　　大威力所生<br>　身語心金剛　　大三昧出生<br>　住諸佛究竟　　金剛所攝持<br>　金剛手三昧　　金剛手大光<br>　於一剎那間　　得諸佛三業　</p><p>又復安住一切緣覺三昧。從自身語心業說如是言<p class='lg'>　善說於身法　　彼身金剛住<br>　說眾生戒相　　住究竟平等　</p><p>又復安住一切聲聞學三昧。從自身語心業說如是言<p class='lg'>　彼十善業道　　所作智金剛<br>　此諸三昧生　　而名劣解脫　</p><p>又復安住一切梵王三昧。從自身語心業說如是言<p class='lg'>　癡為諸業道　　作大怖畏相<br>　隨順佛菩提　　即得金剛身　</p><p>又復安住嚕捺囉天三昧。從自身語心業說如是言<p class='lg'>　三界一切住　　三金剛所求<br>　欲性有三種　　最上三昧生　</p><p>又復安住尾瑟努天三昧。從自身語心業說如是言<p class='lg'>　眾生住實際　　三金剛不壞<br>　入禪定金剛　　虛空金剛界　</p><p>又復安住三金剛三昧。從自身語心業說如是言<p class='lg'>　所有身金剛　　是即大梵天<br>　而彼語金剛　　即大自在天<br>　彼心金剛王　　即尾瑟努天<br>　如是等三天　　三金剛所住　</p><p>又復安住一切藥叉藥叱尼三昧。從自身語心業說如是言<p class='lg'>　常住貪欲法　　恣一切食噉<br>　不捨三金剛　　作極難三昧　</p><p>又復安住一切龍王三昧。從自身語心業說如是言<p class='lg'>　常樂輩戍[<a href='javascript:showpic("../fontimg/067003.gif")'>寧*也</a>]　　嗤囉為飲食<br>　隨所欲香境　　即所作三昧<br>　彼一切煩惱　　決定而隨轉　</p><p>又復安住一切阿蘇囉乾[<a href='javascript:showpic("../fontimg/067003.gif")'>寧*也</a>]三昧。從自身語心業說如是言<p class='lg'>　現忿怒惡者　　華果為所樂<br>　安住金剛地　　難調大可怖　</p><p>又復安住一切囉叉娑悉帝哩三昧。從自身語心業說如是言<p class='lg'>　葛波羅盛香　　帶羅及[<a href='javascript:showpic("../fontimg/004555.gif")'>口*縛</a>]舍<br>　此即部多眾　　名廣大三昧<br>　又復為吉祥　　所作大義利　</p><p>又復安住一切拏吉[<a href='javascript:showpic("../fontimg/001244.gif")'>仁-二+爾</a>]三昧。從自身語心業說如是言<p class='lg'>　彼嚕地囉等　　而常為飲食<br>　拏吉[<a href='javascript:showpic("../fontimg/001244.gif")'>仁-二+爾</a>]三昧　　相應出生相<br>　自性無所生　　三界無所行<br>　住無行三昧　　得一切成就　</p><p>此名三界一切金剛三昧平等三摩地。又復安住身業成就金剛三昧。從自身語心業說如是言<p class='lg'>　身三種所作　　一切金剛生<br>　普遍眾生界　　佛身常所作　</p><p>又復安住語業或就金剛三昧。從自身語心業說如是言<p class='lg'>　語業句無染　　三界淨圓滿<br>　是即語成就　　難行三昧行　</p><p>又復安住心業成就金剛三昧。從自身語心業說如是言<p class='lg'>　諸金剛意地　　金剛堅固想<br>　如所說三昧　　三金剛不壞　</p><p>又復安住一切大明金剛真實三昧。從自身語心業說如是言<p class='lg'>　所有佛菩薩　　緣覺聲聞眾<br>　身語心相應　　得最上成就　</p><p>又復安住一切如來身語心金剛禪定三昧。從自身語心業說如是言<p class='lg'>　彼金剛薩埵　　所有一切處<br>　安住身語心　　堅固曼拏羅<br>　三金剛禪定　　如理而相應<br>　安住諸大明　　真實持誦法　</p><p>又復安住金剛大明成就三昧。從自身語心業說如是言<p class='lg'>　眾生界平等　　住金剛禪定<br>　三金剛最上　　金剛三昧生　</p><p>又復安住近成就最上成就大成就金剛三昧。從自身語心業說如是言<p class='lg'>　想金剛甘露　　遍滿虛空界<br>　三金剛所授　　勝三昧常住　</p><p>又復安住一切金剛安怛陀那三昧。從自身語心業說如是言<p class='lg'>　所有祕密法　　四時作最上<br>　隨順彼三昧　　即金剛圓滿　</p><p>又復安住虛空持明三昧。從自身語心業說如是言<p class='lg'>　身語心金剛　　觀想禪定冠<br>　三金剛三昧　　不能生忿怒　</p><p>又復安住一切持大明等羯磨三昧。從自身語心業說如是言<p class='lg'>　身金剛堅固　　外金剛執持<br>　法金剛事業　　如儀軌所作　</p><p>此名諸佛自性大金剛三昧<p>是時諸佛大祕密主金剛手菩薩。說如是等三昧法已。即於一切大執金剛身語心業金剛平等不思議界。默然而住。爾時會中有不可計不可數佛剎。須彌山量等微塵數菩薩摩訶薩。咸各頂禮一切如來已作是白言。云何諸佛大祕密主金剛手菩薩。於此一切佛菩薩大眾會中默然而住<p>是時一切如來告諸菩薩言。諸善男子當知金剛身語心無所得諸文字。句自性亦無所得。所有一切如來身語心文字句。亦無自性亦非行相。以是義故默然而住。諸善男子此如來心亦如是住。彼身語心離文字。無所生無有相。如虛空無有實。一切皆是虛妄所攝<p>爾時妙吉祥菩薩等諸大菩薩。向諸如來作是白言。如是如是。世尊一切如來法界自性。無行無作非來非去。以是義故。語金剛所生諸文字句皆虛妄攝<p>是時會中有大菩薩。其名梵初。雖復已得大神通智。而於一切法相自性未能了知。聞是說已作是問言。云何金剛大我法等。金剛真實祕密文字。有所宣說<p>爾時諸如來告彼菩薩言。如所得法當如實住。梵初菩薩又復白言。諸佛世尊。我於身語心金剛祕密文字。雖如實所得。於彼金剛菩提尚未了知。願諸如來為我開示。諸佛答言。善男子文字無自性真實無所生彼金剛菩提乃至眾生界盡所攝受。普令一切安住諸佛金剛菩提。何以故。彼諸眾生所得身語心金剛智。皆即三身金剛法性所作<p>爾時諸佛大祕密主金剛手菩薩摩訶薩。又復向諸如來及諸菩薩作如是言。法界無住諸法無我。自性清淨從無住中金剛出生諸法儀軌。雖有所行而非所行。時諸如來咸各稱讚金剛手菩薩作如是言。大士。所有一切如來身語心金剛一切成就。乃至三界一切法。依何語言而住。金剛手菩薩言。一切如來。金剛成就一切智智。乃至三界一切法。皆依金剛身語心住。諸如來言。身語心當依何住。金剛手菩薩言。如虛空住。諸如來言。虛空何所住。金剛手菩薩言。虛空無所住。空無住故諸法亦然。時諸如來生希有心作如是言。大哉大哉。金剛薩埵能善宣說。如是如是。若身語心無所有。而彼色相亦不可得<p class='lg'>　爾時金剛手　　三界所尊敬<br>　一切佛稱讚　　廣大祕密主<br>　住三密堅固　　三金剛自在<br>　想持明大士　　說一切成就<br>　住空金剛界　　想佛曼拏羅<br>　中現身金剛　　觀想金剛頂<br>　三面三身生　　不思議變化<br>　持金剛大輪　　速得大菩提<br>　諸部所有法　　觀想此祕密<br>　若別法觀想　　彼不得成就　</p><p>此名持明大士金剛祕密法<p class='lg'>　住空界觀想　　部多囉倪眾<br>　作如是歡喜　　現金剛三相<br>　若如是觀想　　菩薩大敬愛<br>　而於七日中　　得三身成就　</p><p>爾時諸佛大祕密主金剛手菩薩。復以自身語心業。宣說一切行人金剛祕密法<p class='lg'>　自金剛三業　　三昧大印義<br>　想諸儀軌相　　得成就佛性　</p><p>又復以自身語心業。宣說一切行人金剛祕密法<p class='lg'>　設不結印相　　持誦諸大明<br>　此不越三昧　　得菩提成就　</p><p>又復以自身語心業。宣說諸佛三昧祕密法<p class='lg'>　彼五種甘露　　見勿生疑謗<br>　此三密金剛　　依法而所用　</p><p>又復以自身語心業。宣說語金剛三昧祕密法<p class='lg'>　所有三界中　　一切踰室多<br>　彼諸祕密法　　語金剛無謗　</p><p>又復以自身語心業。宣說心金剛三昧祕密法<p class='lg'>　所有諸三昧　　住三身金剛<br>　必利拏三昧　　心金剛無謗　</p><p>此名諸佛三密金剛三昧<p>又復以自身語心業。宣說一切如來金剛祕密法<p class='lg'>　五如來所轉　　五蘊義平等<br>　彼金剛處法　　菩薩曼拏羅　</p><p>又復以自身語心業。宣說三界三昧輪祕密法<p class='lg'>　地大佛眼尊　　水大摩摩枳<br>　火大白衣尊　　風大多羅等<br>　虛空金剛界　　即金剛薩埵<br>　當知此諸大　　即現諸菩薩　</p><p>此名一切如來宮廣大自在金剛大士三昧<p>爾時世尊。住一切如來身語心業。大毘盧遮那金剛如來。即入一切如來平等行三摩地。從定出已。普觀一切如來及眾會已。默然而住<p>爾時慈氏菩薩摩訶薩。即起恭敬頂禮世尊大毘盧遮那及諸如來作如是言。所有一切如來身語心金剛祕密集會一切灌頂義。一切如來一切菩薩乃至金剛阿闍梨。當云何見。佛言善男子所有諸佛菩薩乃至金剛阿闍梨等。皆住金剛菩提心。當如是見。何以故。彼菩提心與阿闍梨無二無二相。善男子我今略說。所有十方世界諸佛如來及諸菩薩。現住說法教化眾生者。而彼一切於三時中來詣阿闍梨所。諸佛菩薩變化供養雲而為供養。作供養已還諸佛剎。時阿闍梨從語金剛亦出是言。一切如來是我父。一切如來是我母。一切如來是我師。慈氏當知所有十方一切諸佛如來及諸佛所行。乃至諸佛如來身語心。金剛所生一切福蘊。而彼福蘊皆從阿闍梨毛孔所生。何以故善男子。從彼菩提心出生諸佛智。真實所生真實而住。乃至一切智智相亦復如是<p>爾時慈氏菩薩摩訶薩。聞是說已生驚怖心。默然而住<p>爾時世尊阿[<a href='javascript:showpic("../fontimg/041309.gif")'>門@(人/(人*人))</a>]如來寶生如來無量壽如來不空成就如來等。即時俱入一切執金剛成就勤求三昧金剛三摩地。從是出已咸作是言。汝諸菩薩今當諦聽。所有十方一切如來三世智所出生祕密集會。而來供養金剛灌頂阿闍梨。又復恭敬稱讚。何以故。諸善男子。金剛阿闍梨是大執金剛者。是即諸佛大智主<p>是時彼諸大菩薩。向諸如來發是問言。諸佛世尊所有一切如來身語心三密金剛成就。當依何住。諸佛答言。如來三密當依阿闍梨金剛身語心住。又問即此身語心復云何住。答言此即無所有無所著。時諸菩薩聞是說已。默然而住<p>爾時世尊大毘盧遮那金剛如來。又復告諸如來及諸菩薩言。諦聽諦聽諸佛菩薩。我今宣說一切佛菩薩金剛三摩地出生大曼拏羅法<p>是時諸佛及諸菩薩。皆悉恭敬作如是言。善哉大執金剛者。善說世尊善說善逝。大曼拏羅<p>爾時世尊大毘盧遮那金剛如來。說是伽陀曰<p class='lg'>　如空淨法界　　想佛曼拏羅<br>　四方淨妙相　　觀想定金剛<br>　金剛曼拏羅　　阿娑那輪等<br>　及種種供養　　依法常所作<br>　住阿闍梨心　　平等灌頂法<br>　想虛空界中　　諸佛皆遍滿<br>　諸儀軌出生　　三種灌頂句<br>　得成就菩提　　為眾生利益<br>　身語心成就　　諸成就中勝<br>　一切如來心　　即無上菩提　</p><p>此名一切佛菩薩大輪三昧三摩地出生大曼拏羅<p>爾時諸佛大祕密主金剛手菩薩。復以自身語心業。宣說一切如來金剛相應金剛三業祕密大明曰<p>唵(引一句)吽(引)(二)怛[<a href='javascript:showpic("../fontimg/059286.gif")'>口*覽</a>](二合)(三)紇哩(二合引)(四)亢(五)<p class='lg'>　當想虛空界　　祕密曼拏羅<br>　三密心出生　　想金剛薩埵<br>　現大忿怒相　　如青蓮華色<br>　依法想四臂　　執持葛波羅<br>　現五種光明　　復觀想自舌<br>　金剛定相應　　甘露法句召<br>　三叉金剛杵　　及金剛鉤等<br>　與金剛相應　　成就諸佛身　</p><p>又復以自身語心業。宣說金剛飲食三昧法<p class='lg'>　若於飲食等　　依法而當食<br>　與甘露相應　　不越諸儀軌　</p><p>又復以自身語心業。宣說一切如來最上三業供養法<p class='lg'>　五種供養法　　作最勝供養<br>　此一切金剛　　難行三昧行　</p><p>又復以自身語心業。宣說三業祕密供養法<p class='lg'>　於二處相應　　當受彼甘露<br>　如儀軌供養　　得成佛菩提　</p><p>又復以自身語心業。宣說一切如來三業行法<p class='lg'>　眾生界無邊　　普遍平等持<br>　三金剛三昧　　令住大希有　</p><p>又復以自身語心業。宣說一切行人最上三業行法<p class='lg'>　身語心自在　　三密無住生<br>　諸所求成就　　違越者不成　</p><p>又復以自身語心業。宣說一切行人金剛薩埵最上法<p class='lg'>　當可一肘量　　作頂曼拏羅<br>　中現於唵字　　五甘露所出<br>　勝金剛相應　　剎那現光明<br>　身語心善住　　所作皆成就　</p><p>又復以自身語心業。宣說一切持明祕密三業法<p class='lg'>　諸有持明人　　遠離諸有相<br>　勿生取著心　　造立塔廟等<br>　勿讀誦經典　　勿建曼拏羅<br>　若自性相應　　斯即為最上　</p><p>又復以自身語心業。宣說銷除一切毒禁伏句召祕密法<p class='lg'>　安住大輪中　　想白色焰光<br>　熾盛而周遍　　及黃色光等<br>　此即三金剛　　三昧大光明<br>　從彼三祕密　　種子所出生　</p><p>又復以自身語心業。宣說一切如來身語心輪金剛和合作擁護大明曰<p>唵(引一句)虎魯虎魯(二)底瑟吒(二合)底瑟吒(二合)(三)滿馱滿馱(四)賀那賀那(五)捺賀捺賀(六)阿密哩(二合)帝吽(引)發吒(半音七)<p class='lg'>　此大明安住　　金剛羯磨輪<br>　輪中現吽字　　中復書其名<br>　大明字正句　　依法常安住<br>　此即一切明　　三祕密無住　</p><p>又復以自身語心業。宣說金剛安膳那法<p class='lg'>　行人當往詣　　四衢或樹下<br>　乃至天廟等　　作安膳那法<br>　當用葛波羅　　置嚕地囉等<br>　黑月十四日　　於其中夜時<br>　誦本部大明　　加持八百遍<br>　得三種成就　　及安膳那法<br>　此即名諸佛　　普賢祕密行　</p><p>爾時一切如來問金剛手菩薩言。諸菩薩摩訶薩。云何於諸祕密文字句當得具足。能於一切如來祕密三昧行。堅固信解如實觀想<p>是時金剛手菩薩言。諸佛世尊若諸菩薩摩訶薩。於其三種祕密文字句得具足者。即能於彼一切如來祕密三昧行。堅固信解如實觀想。諸如來言。何等為三。金剛手菩薩言。所謂一切如來身金剛。一切如來語金剛。一切如來心金剛。此等名為三種祕密文字句。若能如是得具足者。彼諸菩薩摩訶薩。乃能於彼一切如來三昧行。堅固信解如實觀想。是時諸佛咸各稱讚金剛手菩薩已。默然而住<p>爾時金剛手菩薩。告彼一切如來及諸菩薩言。諸大士當知此法甚深祕密希有。過去過不可較不可計微塵數等劫。從燃燈如來應供正等正覺出世已後。乃至迦葉如來出現世間。是等諸佛皆不宣說此祕密法。何以故。彼時眾生無信解故。於此祕密功德句義不能了知。以是義故。於彼時中諸佛如來皆不宣說最上大乘祕密集會諸佛菩提法。乃至剎那羅[<a href='javascript:showpic("../fontimg/004555.gif")'>口*縛</a>]謨呼栗多。不得暫聞此祕密法。設於無數殑伽沙等劫中。勤勞苦切求佛菩提而不能得。由是於此大祕密法不得聞故。是故諸佛當知此祕密法甚為難得<p>爾時會中諸大菩薩聞是語已。即時各各涕淚悲泣。時諸如來告彼菩薩言。止善男子。汝等不應涕淚悲泣起三苦惱想。時諸菩薩白諸佛言。諸佛世尊我今云何能止悲泣。何能不生三苦惱想。我念眾生無智所障。於三密句不生信解。乃至名字尚不得聞。諸如來言。諸善男子如所得文字句皆悉平等。非知可知非聞可聞。所有一切如來一切菩薩。於其祕密文字句。悉無所得皆無所覺。何以故。三密文字句自性清淨故<p>是時諸菩薩摩訶薩聞是語已。默然而住<p class='juan'>
佛說一切如來金剛三業最上祕密大教王經卷第六</p>
</body></html>
