<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說無二平等最上瑜伽大教王經卷第二</p>
<p><span class='byline'>　　　　西天譯經三藏朝奉大夫試光祿卿傳法大師賜紫臣施護奉　詔譯</span><br><p><b>　　<A NAME="n306"></A>無二平等最勝大儀軌王真實攝部三摩地分第三</b><p>爾時金剛手菩薩大祕密主。復入一切如來妙月曼拏羅。而復以自身相。現大毘盧遮那佛相。安住法界大曼拏羅中。如是安住已。還復自相。說真實攝部三摩地法門<p class='lg'>　當想清淨大乳海　　最上四寶所莊嚴<br>　優缽羅華現海中　　諦心想彼大明字<br>　智部曼拏羅相應　　此觀想法復最上<br>　從忿怒相而出生　　相應光明善觀照<br>　即彼光明遍一切　　想現金剛薩埵相<br>　依法復觀自影像　　亦於光明中安住　</p><p>此名攝部三昧金剛法門。本部大明曰<p>唵(引一句)薩哩[<a href='javascript:showpic("../fontimg/004555.gif")'>口*縛</a>](二合)怛他(引)[<a href='javascript:showpic("../fontimg/035509.gif")'>言*我</a>]多(二)僧屹囉(二合)賀倪也(二合引)那莎婆(引)[<a href='javascript:showpic("../fontimg/004555.gif")'>口*縛</a>](引)怛摩(二合)酤[<a href='javascript:showpic("../fontimg/016014.gif")'>亢*欠</a>](三)<p>此大明王。從本部儀軌王出生。依本部儀軌觀想。此中自影像者謂吽字相。一切觀想法當依此而想。彼如是法儀皆吽字出生。此字微妙不可思議。於一剎那中出生諸賢聖。從自影像等現平等光明。自心種子成曼拏羅。彼心正思惟即諸法相應。彼文字相即法智相。是故如理相應觀想。此名一切如來三昧金剛法門<p class='lg'>　依法五處若相應　　觀想五鈷金剛杵<br>　從彼大明文字生　　觀想金剛薩埵相<br>　依法出現大光明　　普遍佛剎而照耀　</p><p>此名金剛手最上子法門<p class='lg'>　自相金剛手相應　　即想金剛手[<a href='javascript:showpic("../fontimg/009053.gif")'>巾*票</a>]幟<br>　當知諸佛影像生　　廣大光明照世間　</p><p>此名自影像智法門<p class='lg'>　自心金剛手相應　　焰鬘熾盛所莊嚴<br>　從菩提心而出生　　廣大光明照世間　</p><p>此名自相利法門<p class='lg'>　想此佛剎現光明　　焰鬘普遍而照耀<br>　從自相想金剛鉤　　依自影像而安布<br>　依法鉤召諸如來　　一切來入光明中　</p><p>此名一切如來主法門<p class='lg'>　於自影像眾相應　　想彼大明諸文字<br>　依法出現大光明　　觀想金剛薩埵相<br>　菩提心生自影像　　定心觀想真實理<br>　由觀真實理相應　　一切魔怨皆破散<br>　若有一切魔怨起　　作諸忿怒怖畏事<br>　當想菩提心出生　　廣於世界現變化<br>　想日輪中現自相　　廣大利光所莊嚴<br>　由是出生諸儀法　　羯磨金剛妙清淨<br>　諸法本從相應生　　而善安住堅固心<br>　如理宣說諸法儀　　本來相應自平等<br>　優缽羅華中現相　　種種色光而普遍<br>　一切賢聖相相應　　如是應當最上觀<br>　遍三界中大明句　　乃至虛空曼拏羅<br>　皆從諸佛影像生　　白色光明妙清淨<br>　清淨妙月曼拏羅　　於中依法而觀想<br>　沒捺[<a href='javascript:showpic("../fontimg/035509.gif")'>言*我</a>]囉相相應　　依法應常如是觀<br>　想於[<a href='javascript:showpic("../fontimg/009148.gif")'>巾*(穴/登)</a>]像亦如是　　金剛薩埵光明照<br>　自影像光極熾然　　摩摩枳等莊嚴相<br>　又想金剛薩埵生　　廣諸世界變化事<br>　一一堅固智所現　　忿怒相應而諦觀<br>　依法出現大光明　　與自影像光明合<br>　是故日曼拏羅中　　智觀自相而無礙<br>　想五鈷大金剛杵　　廣於世界現變化<br>　忿怒影像所出生　　本部大明字莊嚴<br>　依法觀想大輪相　　於其輪中想佛身<br>　相應光明而普遍　　如是名為相應觀　</p><p>此名金剛自性法門<p class='lg'>　復於輪中想自身　　寶劍莊嚴光相現<br>　菩提心即光明鬘　　普遍出現神通相<br>　次於心想妙蓮華　　梵光熾盛而嚴飾<br>　從菩提心所出生　　大明文字廣安布<br>　優缽羅華想心現　　有種種色妙光明<br>　依法安住菩提心　　定中觀想大明字<br>　又想於自心出現　　微妙帝青大光明<br>　大智相應所出生　　於中觀想佛影像<br>　又復想自影像中　　現諸微妙熾盛光<br>　於心想現文字相　　彼文字中觀影像　</p><p>此名堅固智法門<p class='lg'>　又當觀想一肘量　　最上微妙曼拏羅<br>　中想自影像文字　　金剛焰光而普遍<br>　又當觀想一肘量　　最上大智曼拏羅<br>　中想自影像出生　　定中持念大明句<br>　又當觀想一肘量　　清淨日輪曼拏羅<br>　中想金剛手出生　　定中持念大明句<br>　又當觀想一肘量　　成就羯磨曼拏羅<br>　中想降伏諸魔怨　　定中持念大明句<br>　又想一多羅樹量　　最上大智曼拏羅<br>　於中觀想自影像　　即成毘盧遮那佛<br>　又想蓮華曼拏羅　　其量等一多羅樹<br>　想自影像於中現　　左右復觀諸佛相<br>　又想微妙曼拏羅　　其量等一俱盧舍<br>　想自影像於中現　　普遍世界現變化　</p><p>此名金剛大士法門<p class='lg'>　又想淨月曼拏羅　　其量等一俱盧舍<br>　想佛影像於中現　　左右踰始多安布<br>　應當想彼踰始多　　常現五種妙光明<br>　光中復現悅意華　　種種微妙香雲等<br>　如是最上供養具　　觀想供養諸如來　</p><p>此名金剛眼法門<p class='lg'>　依法觀想踰始多　　其相黃色妙莊嚴<br>　佛座周匝各安布　　想從相應而出生<br>　如彼出生如所作　　觀想金剛薩埵相<br>　金剛薩埵出生故　　依彼部法而觀想<br>　又想一俱盧舍量　　大智微妙曼拏羅<br>　自他影像悉相應　　諦心觀想於中現<br>　自依最上金剛法　　應觀五色分五相<br>　白色當知大智部　　黑色表真實攝部<br>　紅色名為蓮華部　　黃色是名迦摩部<br>　左嚕妙色為最上　　眾莊嚴中表莊嚴<br>　妙色開敷大蓮華　　即自金剛所作事　</p><p>此名金剛大祕密主法門<p class='lg'>　如是相應祕密法　　不相應者勿表示<br>　自相若住堅固門　　乃至他法亦成就<br>　作此相應觀想者　　想現踰始多身相<br>　妙色最上眾莊嚴　　見應愛樂勿生怖<br>　又想金剛薩埵相　　滿此佛剎而遍現<br>　諸佛影像堅固事　　大金剛法而普攝　</p><p>此名三金剛破法門<p><b>　　<A NAME="n307"></A>無二平等最勝大儀軌王法部三摩地分第四</b><p>爾時金剛手大執金剛者復說法部三摩地法門<p class='lg'>　一切所作依此說　　大曼拏羅即相應<br>　此中如是依法儀　　法部成就當觀想<br>　取相分別應捨離　　乃住諸法相應相<br>　一切相應觀想門　　法部大明如是稱　</p><p>唵(引一句)薩哩[<a href='javascript:showpic("../fontimg/004555.gif")'>口*縛</a>](二合)怛他(引)[<a href='javascript:showpic("../fontimg/035509.gif")'>言*我</a>]多(二)達哩摩(二合)倪也(二合引)那莎婆(引)[<a href='javascript:showpic("../fontimg/004555.gif")'>口*縛</a>](引)怛摩(二合)酤[<a href='javascript:showpic("../fontimg/016014.gif")'>亢*欠</a>](三)<p class='lg'>　此明依法想念誦　　大三昧邪即相應<br>　從一切性所出生　　此中非性非無性　</p><p>此名觀自在法門<p class='lg'>　當想清淨妙蓮華　　是華以表貪清淨<br>　清淨即成曼拏羅　　自清淨相想中現<br>　又想大明王出生　　廣大熾盛光明聚<br>　彼焰光明悉周遍　　光中想現觀自在　</p><p>此復名觀自在法門<p class='lg'>　自相想現月輪中　　種種色光而周遍<br>　其光一切悉照明　　乃至遍滿虛空界<br>　次當於其自心中　　觀想最勝大明相<br>　自相觀想彼相應　　即諸佛智所莊嚴<br>　又想法曼拏羅中　　出現明王最勝相<br>　從觀自在所出生　　廣於世界現變化<br>　又於法曼拏羅中　　諦心觀想觀自在<br>　彼從金剛薩埵生　　廣於世界現變化　</p><p>此名普賢法門<p class='lg'>　又於法曼拏羅中　　想現最勝觀自在<br>　金剛薩埵真實生　　五處相應依法觀　</p><p>此復名觀自在法門<p class='lg'>　復次於心想微妙　　最上大法曼拏羅<br>　從淨蓮華所出生　　諸變化事如應現<br>　又復於心想微妙　　無垢大法曼拏羅<br>　中現妙色淨蓮華　　華中諦想諸佛相<br>　又於自心當諦想　　最上大法曼拏羅<br>　於中想現觀自在　　是即觀想五佛相<br>　又於臍輪當諦想　　最上大法曼拏羅<br>　於中想現觀自在　　是即觀想五佛相<br>　於法曼拏羅中想　　自相等一多羅樹<br>　想從自相所出生　　曼拏羅中諸儀法<br>　其所出生諸儀法　　廣作一切供養事　</p><p>此名持蓮華法門<p class='lg'>　又想大法曼拏羅　　其量等一俱盧舍<br>　於中諦心想自身　　是即觀自在身相<br>　又想蓮華曼拏羅　　其量等一俱盧舍<br>　左右想現踰始多　　以諸印作供養事<br>　自心曼拏羅相應　　即法曼拏羅觀想<br>　普遍一切世界中　　廣現供養諸儀軌<br>　自心曼拏羅相應　　即想大輪曼拏羅<br>　依日曼拏羅儀軌　　想自影像入其中<br>　頂上觀想大明字　　乃至虛空無過越<br>　觀想五種妙蓮華　　蓮華無垢光明現<br>　應當依法而了知　　中方觀想自影像<br>　東方想於佛影像　　從是出生而觀想<br>　南方即彼攝部等　　所作平等而相應<br>　西方最上法所作　　北方迦摩部出生<br>　金剛輪於智部用　　金剛劍用法部中<br>　金剛杵作攝部法　　三叉通彼三部儀<br>　當知遍滿虛空界　　隨彼諸部所作法<br>　皆從聖劍金剛杵　　最上法等所出生<br>　迦摩焰光極熾盛　　乃至廣大遍法界<br>　從金剛杵三叉生　　於自影像不破壞<br>　自心曼拏羅相應　　當知即於智部轉<br>　大智曼拏羅相應　　當知即於攝部轉<br>　妙法曼拏羅相應　　當知即於法部轉<br>　妙月曼拏羅相應　　即於迦摩部中轉<br>　日輪曼拏羅相應　　當於一切部中轉　</p><p>此復名持蓮華法門<p><b>　　<A NAME="n308"></A>無二平等最勝大儀軌王迦摩部三摩地分第五</b><p>爾時金剛手大執金剛者。以一切如來大金剛杵。安於智部等諸祕密部中。入彼大智相應曼拏羅。建立所作事。於其大曼拏羅中。安自影像相及諸佛菩薩賢聖等相。依法相應已。即說迦摩部三摩地法門<p class='lg'>　一切所作依此說　　大曼拏羅即相應<br>　依法想者得成就　　異此而觀非觀想<br>　所有迦摩部法儀　　本部大明如是稱　</p><p>唵(引一句)薩哩[<a href='javascript:showpic("../fontimg/004555.gif")'>口*縛</a>](二合)怛他(引)[<a href='javascript:showpic("../fontimg/035509.gif")'>言*我</a>]多(二)迦(引)野倪也(二合引)那莎婆(引)[<a href='javascript:showpic("../fontimg/004555.gif")'>口*縛</a>](引)怛摩(二合)酤[<a href='javascript:showpic("../fontimg/016014.gif")'>亢*欠</a>](三)<p class='lg'>　如是微妙大明句　　於法平等而相應<br>　從大蓮華所出生　　清淨光明悉周遍<br>　依此法想曼拏羅　　於中復想自影像<br>　迦摩焰光影像生　　廣於世界現變化<br>　自相迦摩法相應　　乃至虛空無過越<br>　梵王影像所出生　　種種焰光普嚴飾<br>　從迦摩焰生影像　　廣於世界現變化<br>　如是一一依法儀　　三種影像當觀想　</p><p>此名迦摩焰光法門<p class='lg'>　又當觀想妙蓮華　　縱廣可其一肘量<br>　於蓮華中想光明　　梵王影像光中現<br>　又當觀想大蓮華　　最上一百八肘量<br>　從迦摩焰影像生　　觀想三佛影像相<br>　又當觀想大蓮華　　最上一百八肘量<br>　那羅延天影像生　　華中觀想諸佛等<br>　當知從佛影像生　　梵王影像變化事<br>　從法影像所出生　　那羅延天影像相<br>　金剛手相堅固用　　迦摩焰相從是生<br>　如應所作相應法　　普遍世界而出現<br>　又想大梵王影像　　其像廣彼千肘量<br>　從是梵王心出生　　諸佛影像想中現<br>　諸佛影像依法現　　那羅延天相亦然　</p><p>此復名迦摩焰光法門<p class='lg'>　又想迦摩焰光生　　那羅延相千肘量<br>　從是心中所出生　　諸佛影像想中現<br>　所有一切佛影像　　迦摩焰法悉相應<br>　隨所出生依法儀　　梨羅莊嚴而最勝<br>　乃至影像法相應　　彼踰始多即成就　</p><p>此名最勝迦摩焰光法門<p><b>　　<A NAME="n309"></A>無二平等最勝大儀軌王三昧最上智一切成就分第六</b><p>爾時金剛手大執金剛者復說此法門<p class='lg'>　諸求悉地者　　於本部法中<br>　曼拏羅相應　　自影像出生<br>　依法想日天　　如本部儀軌<br>　住三摩呬多　　即相應成就<br>　大智觀影像　　遍滿虛空界<br>　想諸色相等　　住三摩呬多<br>　彼諸天等相　　當依法了知<br>　是即希有法　　非諸惡能破<br>　大印如是法　　此如理而說<br>　四種大明句　　依法而所作<br>　彼一切所作　　與三昧相應<br>　諸觀想不離　　三摩呬多門<br>　而諸所起心　　為眾生普利<br>　自相所觀想　　內心而廣大<br>　若於三昧法　　起疑惑心者<br>　佛說彼等人　　具下劣種性<br>　若了此法者　　應具大福德<br>　如是依法知　　異此非觀想<br>　如泥中出生　　優缽羅華等<br>　彼一切應知　　即心相無垢<br>　菩提心堅固　　諸佛所攝受<br>　從金剛手生　　異此而非生<br>　地等諸大種　　隨所依出生<br>　此清淨亦然　　智部最上法　</p><p>此名普賢法門<p><b>　　<A NAME="n310"></A>無二平等最勝大儀軌王一切佛甚深祕密供養分第七</b><p>爾時金剛手大執金剛者。於一切如來堅固妙月曼拏羅相中。加持而住。是時普賢菩薩摩訶薩。即入一切金剛三昧出生大智加持三摩地。即於此三摩地中。轉入一切相應三昧智加持三摩地。從是三摩地出已。說一切三昧相應祕密成就智出生無生法門<p class='lg'>　佛影像出生　　種種色光明<br>　曼拏羅相應　　輪等成就法<br>　住三摩呬多　　想左拏迦量<br>　普遍曼拏羅　　住定心觀想<br>　大明字安額　　依法一月中<br>　觀想求成就　　或於兩月內<br>　見華滿空現　　是華甚殊妙<br>　想成曼拏羅　　此華為[<a href='javascript:showpic("../fontimg/009053.gif")'>巾*票</a>]幟<br>　即表成就相　　想金剛薩埵<br>　如小麥分量　　焰鬘光莊嚴<br>　此出生相應　　五鈷金剛杵<br>　想現於鼻端　　帝青等相應<br>　想如是色相　　優缽羅華等<br>　想成曼拏羅　　此一切所說<br>　皆智部法儀　　從法界法中<br>　出生而觀想　　現廣大光明<br>　遍滿虛空界　　想相應蓮華<br>　其華有八葉　　如棗之分量<br>　清淨光普遍　　依法住定心<br>　勿起異思惟　　離初中後分<br>　平等而觀想　　妙色蓮華等<br>　想遍十方現　　依迦摩部法<br>　想現淨光明　　又想彼三叉<br>　如小麥分量　　焰光明莊嚴<br>　表迦摩部相　　日曼拏羅現<br>　隨應諸供養　　施戒忍辱等<br>　堅固義亦然　　是諸大明法<br>　悉平等加持　　自心大明光<br>　如月而普照　　入自心大明<br>　金剛杵平等　　餘一切方隅<br>　非所作觀想　　彼所說平等<br>　是即智部法　　彼三部和合<br>　金剛手德生　　依彼所出生<br>　所作住禪定　　不破羯磨法<br>　說諸相莊嚴　　彼優缽羅華<br>　智部攝部用　　迦摩部法部<br>　用缽訥摩華　　當依祕密法<br>　十十二十六　　於智部攝部<br>　法部如次用　　二十依法儀<br>　迦摩部中用　</p><p>此名一切如來祕密三昧法門<p class='lg'>　又依祕密法　　作莊嚴等事<br>　從佛所出生　　作平等供養<br>　栴檀香莊嚴　　即成羯磨法<br>　若疑惑心生　　破曼拏羅法<br>　一切平等事　　疑惑即不生<br>　若起疑惑時　　佛說不成就　</p><p>此名一切如來心法門<p class='lg'>　修行者依法　　沐浴而莊嚴<br>　於諸相分中　　無破無闕減<br>　若依此三昧　　即成就相應<br>　若越三昧門　　而不得成就<br>　此祕密法門　　是最上真實<br>　若通達無礙　　無疑怖成就<br>　當依法而畫　　四肘曼拏羅<br>　依本部大明　　誦五洛叉數<br>　依法求成就　　異此而不成　</p><p>此名一切如來光明法門<p class='lg'>　從金剛薩埵　　真實所出生<br>　畫勝曼拏羅　　縱廣一肘量<br>　大忿怒明王　　甘露軍拏利<br>　彼依法平等　　施最上成就<br>　壇中依法儀　　安金剛鉤等<br>　以香華供養　　彼即得成就<br>　又於大海邊　　或山間靜處<br>　依法隨力畫　　本部曼拏羅<br>　以諸寶供養　　供養金剛手<br>　及觀自在尊　　諦心而作法<br>　當於夜二時　　謂初夜中夜<br>　作法者入壇　　求真實悉地<br>　如是經半月　　所作得相應<br>　設極重罪者　　求此法亦成<br>　此法平等門　　離取相分別<br>　金剛手加持　　咸得勝成就<br>　祕密主出生　　諸世界平等<br>　得彼阿僧祇　　踰始多成就<br>　變現諸佛身　　等須彌山量<br>　從金剛手生　　作眾生利益　</p><p class='juan'>
佛說無二平等最上瑜伽大教王經卷第二</p>
</body></html>
