<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說無二平等最上瑜伽大教王經卷第三</p>
<p><span class='byline'>　　　　西天譯經三藏朝奉大夫試光祿卿傳法大師賜紫臣施護奉　詔譯</span><br><p><b>　　<A NAME="n312"></A>無二平等最勝大儀軌王一切如來智證最上祕密分第八</b><p>爾時十方來者一切如來。又復勸請金剛手菩薩大祕密主言。金剛手願當宣說一切如來智證三昧。大明三昧。一切如來成就師子變化三昧。速證阿耨多羅三藐三菩提。大智平等法門<p>爾時金剛手菩薩大祕密主。聞諸如來如是言已。先以金剛杵安於自心。作加持已發如是言。諸佛不應重復勸請。令我宣說諸三昧法門。何以故。此法甚深最上祕密。是一切如來真實智印成就法門。有諸下劣根性者若聞是法。當有千種破壞等相。諸如來言。我等諸佛所共加持。汝今但當隨應宣說<p>爾時金剛手菩薩大祕密主。安住一切如來心頂最上妙月曼拏羅中。宣說一切如來智證三昧大明三昧等法門<p class='lg'>　所有阿僧祇諸佛　　不破真實相應門<br>　行者現生得佛身　　一切所作皆決定<br>　所有俱胝數諸佛　　不破諸佛智相應<br>　行者現生獲悉地　　得成金剛薩埵身<br>　總攝一切眾生聚　　如一廣大蓮華量<br>　三摩地等諸法門　　一切皆能獲悉地<br>　總攝一切悉地法　　如一廣大蓮華量<br>　智者應當真實觀　　悉從迦摩焰光生　</p><p>此名自性清淨法門<p class='lg'>　觀想遍滿虛空界　　諸佛普現種種身<br>　不破如是真實相　　行者現生獲悉地<br>　諦想自心真實法　　一切所作皆清淨<br>　不破三昧本無生　　異此即非相應行<br>　自及一切眾生類　　心本清淨復光明<br>　雖種種性悉無染　　諦想心等真實門<br>　所有諸佛勝事業　　一一依法真實修<br>　一切大明清淨生　　異此而修非成就<br>　是故大明最尊勝　　能成最上祕密法<br>　金剛薩埵清淨生　　異此而修非大喜<br>　彼勝事業自在義　　所作所行悉平等<br>　智者如是如實知　　異此即名愚癡者<br>　行者應當如實知　　行住乃至飲食等<br>　不破諸佛三昧門　　即當速獲悉地法<br>　所有供養香華雲　　一切如義而所作<br>　九沒囉拏門出生　　供養一切賢聖等<br>　常持本部祕密明　　即得金剛薩埵法<br>　此即一切佛世尊　　真實智證三昧門　</p><p>此名一切如來智法門<p class='lg'>　行者善住堅固心　　依彼曼拏羅法儀<br>　如常所用所作事　　一切隨應離疑惑<br>　所作應當依此法　　如別所作非相應<br>　自成就法甚廣大　　依彼智金剛所說<br>　若自若他諸法用　　乃至虛空所出生<br>　若於真理不相應　　彼於佛法不成就<br>　世間苦樂貪瞋癡　　離我相故悉平等<br>　了知貪瞋癡性空　　不離貪等自清淨　</p><p><b>　　<A NAME="n313"></A>無二平等最勝大儀軌王金剛薩埵一切祕密三昧分第九</b><p>爾時金剛手菩薩大祕密主。復說一切如來大智因金剛薩埵一切祕密三昧法門<p class='lg'>　修習瑜伽勝行者　　不應禮敬諸聲聞<br>　但當禮彼諸如來　　即得相應成就法<br>　行者當於自影像　　依法定觀真實理<br>　於自心輪等所作　　一切相應供養事<br>　若彼一切眾生中　　有違越此祕密者<br>　即當頭破作七分　　而復退失菩提心<br>　若於祕密門安住　　持誦所用祕密明<br>　金剛薩埵所出生　　於自影像諦觀想<br>　佛為最上阿闍梨　　一切最勝常善護<br>　了知祕密真實者　　此阿闍梨佛無異<br>　觀想諸佛阿闍梨　　從菩提心所出生<br>　我自影像觀相應　　真實事業悉成辦<br>　諸持明者當了知　　真實三昧而出生<br>　如是三昧等相應　　越三昧者不成就<br>　又當觀想自影像　　從金剛手祕密生<br>　大印成就等相應　　所欲應修先行法<br>　若時若用等依法　　而此三昧為最上<br>　此常所作悉相應　　乃至善獲諸悉地<br>　所欲應修先行法　　若時若用等相應<br>　而此三昧為最上　　於一切處常善護　</p><p>此名大菩提心法門<p class='lg'>　從自影像所出生　　於自影像住一相<br>　而自心量廣無邊　　具修大明先行法<br>　當知此三昧大智　　一切所作離諸過<br>　專注作彼擁護法　　所求悉地善堅固<br>　依法諦想諸如來　　定心思惟悉地相<br>　金剛薩埵出生門　　自心相應法成就<br>　行者常依此法儀　　日三時中作觀想<br>　若異此法持誦者　　而彼所作非悉地<br>　影像影像無差別　　忿怒莊嚴熾盛光<br>　想從寶手而出生　　最上廣大金剛寶<br>　依法平等作觀想　　乃至得見悉地相<br>　若異此者即愚癡　　彼於祕密不成就<br>　最上大智妙寶冠　　眾妙莊嚴善清淨<br>　除此最上悉地門　　無復餘法為勝上<br>　安住金剛手大輪　　於三有中無染著<br>　我已成就智金剛　　常宣清淨法智句<br>　甘露軍拏利等法　　依彼加持而安住<br>　虛空無量無邊際　　我從賢善法中出　</p><p>此名持金剛法門<p>爾時金剛手菩薩大祕密主。復說一切如來身語心大智大明清淨真實金剛加持一切如來三昧法門<p class='lg'>　復次此說心金剛　　觀想金剛薩埵生<br>　彼心如是觀想已　　即能入彼智金剛<br>　金剛自性清淨義　　應善觀察語金剛<br>　觀想清淨大智門　　大智隨彼語業轉<br>　金剛堅固不壞身　　金剛加持妙光照<br>　而彼諸佛自性身　　如是依法加持住<br>　依如是法得菩提　　金剛界中加持住<br>　於六月中依法修　　即獲諸佛成就法<br>　貪法無生亦無染　　一切從彼金剛生<br>　如是真實儀軌修　　一切悉地皆圓滿　</p><p>爾時金剛手菩薩大祕密主。復說一切如來大智阿闍梨三昧<p class='lg'>　應知三種智等生　　諸不正語非如義<br>　依正法儀如理行　　得佛阿闍梨成就<br>　應當想彼諸佛等　　周匝遍滿虛空界<br>　想從大明所出生　　三摩呬多心愛樂<br>　所有愛樂法相應　　佛阿闍梨常觀想<br>　微妙最上曼拏羅　　本部大明諦心念<br>　影像遍滿虛空界　　於心觀想現佛身<br>　此如是說如理行　　安住諸佛真實智<br>　又想妙月曼拏羅　　從影像相而出現<br>　依法持念本部明　　五處相應而觀想<br>　住菩提心依法想　　諸分圓滿悉愛樂<br>　入彼法曼拏羅中　　自心大明當持念<br>　所有最上妙寶冠　　想作廣大供養事<br>　佛阿闍梨大樂門　　真實相應而供養<br>　依法持誦本尊明　　遠離一切怖畏事<br>　此法剎那若相應　　於現生中得成佛　</p><p>此名一切處平等利法門<p><b>　　<A NAME="n314"></A>無二平等最勝大儀軌王一切三昧成就禪定曼拏羅分第十</b><p>爾時十方來者一切如來。復從一切如來身語心智莊嚴。出諸供養雲。供養金剛手菩薩大祕密主。如是供養已咸作是言。大士願說一切三昧智成就禪定真實最上曼拏羅<p>爾時金剛手菩薩。受一切如來勸請已。即入一切如來平等金剛加持三摩地。從是三摩地出已。宣說一切三昧智成就禪定真實最上大曼拏羅<p class='lg'>　今說三昧智成就　　最上廣大曼拏羅<br>　金剛大智所出生　　諸佛菩提如理說<br>　定心觀想乳海中　　清淨微妙蓮華現<br>　種種瓔珞遍莊嚴　　專注繫念而觀想<br>　曼拏羅量十六肘　　如佛阿闍梨法住<br>　其相四方及四隅　　四門依法想安布<br>　中想月輪曼拏羅　　復有閻浮樹出現<br>　依法於其外四隅　　想布五鈷金剛杵<br>　而彼五鈷金剛杵　　想於五處作加持<br>　復當於彼月輪中　　依法想布諸佛位<br>　東方如彼本部儀　　安布阿[<a href='javascript:showpic("../fontimg/041309.gif")'>門@(人/(人*人))</a>]如來等<br>　南方亦如本部儀　　安布寶生如來等<br>　西方無量壽佛等　　北方不空成就等<br>　隨方色相依法儀　　住心真實而觀想<br>　中方毘盧遮那佛　　觀想出生諸法儀<br>　曼拏羅中諸法用　　依法次第當觀想<br>　復次於其內四隅　　想布佛眼菩薩等<br>　甘露軍拏利明王　　及諸明王四門想<br>　如是賢聖色相等　　觀想各各依法儀<br>　方位次第想周圓　　並依金剛薩埵法<br>　當知從五光明出　　五法如意而具足<br>　佛阿闍梨三昧門　　所作並依三昧法<br>　又當想彼虛空界　　遍滿一切佛世尊<br>　以祕密法普供養　　觀想祕密依法說　</p><p><b>　　<A NAME="n315"></A>無二平等最勝大儀軌王大禪定分第十一</b><p>爾時金剛手菩薩大祕密主。復說不空三昧大禪定曼拏羅<p class='lg'>　一切所作依此說　　佛阿闍梨大智門<br>　日輪曼拏羅相應　　一切依法而觀想<br>　東方一切法最上　　安想金剛薩埵法<br>　南方究竟勝大明　　安想金剛薩埵法<br>　西方最上正覺智　　安想佛阿闍梨法<br>　北方諸散怛囉娑　　安想金剛薩埵法<br>　中方三界廣平等　　安想大金剛影像<br>　諸方普想白色已　　中方復想於黑色<br>　觀想踰始多妙相　　如金剛法所作事<br>　大自在金剛薩埵　　觀想所有諸色相<br>　金色如應依法儀　　諦心觀想佛影像<br>　一切如是依法儀　　觀想忿怒明王相<br>　本部大明及五法　　普以大明作供養<br>　乃至遍滿於虛空　　想現金剛薩埵相<br>　以諸大明供養已　　復用祕密法供養　</p><p>爾時金剛手菩薩大祕密主。復入一切如來三昧生金剛加持三摩地。從是三摩地出已。復說妙樂法如來曼拏羅<p class='lg'>　妙法曼拏羅相應　　一切依法而觀想<br>　安住禪定相應心　　諦想諸法皆無我<br>　東方持妙法光明　　南方大智法廣大<br>　西方妙法大自在　　北方勝上法聲生<br>　中方妙法自在主　　如應觀想依法儀<br>　諸方普想白色已　　復於中方想赤色<br>　本部法中法自在　　諦心四隅而觀想<br>　馬頭忿怒明王等　　依法安想於四門<br>　五法一切想具足　　祕密供養法相應<br>　中心想現妙蓮華　　周匝復想妙樂法<br>　滿虛空界現珍寶　　想遍自法祕密門<br>　祕密供養三相應　　法阿闍梨如儀軌　</p><p>爾時金剛手菩薩大祕密主。復入一切如來三昧金剛生堅固加持三摩地。從是三摩地出已。復說一切染法清淨大禪定曼拏羅<p class='lg'>　迦摩曼拏羅相應　　一切依法而觀想<br>　東方帝釋大光明　　觀想種種淨妙色<br>　南方開華大自在　　諦想自性即無性<br>　西方大法智清淨　　諦心想於寂靜相<br>　北方最勝復最上　　觀想清淨依儀軌<br>　中方迦摩焰相應　　依法觀想自影像<br>　迦摩自在本部儀　　諦實觀想心無我<br>　所有最上蓮華手　　依法想安於四隅<br>　想彼五法皆具足　　如其所應作供養<br>　金剛薩埵所出生　　周匝依儀而觀想<br>　迦摩祕密法相應　　出生最上諸供養<br>　迦摩阿闍梨作事　　攝受祕密供養等<br>　佛阿闍梨常所作　　彼曼拏羅賢聖尊<br>　金剛阿闍梨想已　　彼曼拏羅一切勝<br>　迦摩阿闍梨如義　　不復別說曼拏羅　</p><p>爾時金剛手菩薩大祕密主。復入照一切如來心頂加持三昧金剛三摩地。從是三摩地出已。宣說照金剛薩埵心頂大禪定曼拏羅<p class='lg'>　定心觀想大乳海　　中有清淨大蓮華<br>　華中有水精寶山　　種種莊嚴甚殊妙<br>　山頂現法曼拏羅　　依法諦心而觀想<br>　四方四隅及四門　　如次依法想具足<br>　中心大明妃出生　　依法觀想轉輪相<br>　東方諦心當觀想　　依毘盧遮那佛儀<br>　南方堅固心觀想　　依彼無量壽佛儀<br>　西方依法亦如應　　觀想光聚王佛頂<br>　北方如理而諦想　　最上出生如是法<br>　想從法影像所生　　殊妙踰始多色相<br>　想彼善施成就法　　一切同一金剛相<br>　所有佛眼菩薩等　　四隅安想依法儀<br>　無能勝忿怒明王　　四門各各想安布<br>　觀想金剛薩埵尊　　一切相應彼成就<br>　五法一切悉具足　　是即智相應供養<br>　從自祕密法出生　　所生供養等無異<br>　如是遍滿虛空界　　想現一切頂輪相　</p><p>爾時金剛手菩薩大祕密主。復入一切欲界平等歸命金剛加持出生三摩地。從是三摩地出已。說一切部平等師子變化大禪定曼拏羅<p class='lg'>　先想清淨大乳海　　次復變現種種色<br>　於眾色中有大山　　四寶莊嚴甚微妙<br>　山頂復想曼拏羅　　四方四隅及四門<br>　周匝現優缽羅華　　清淨莊嚴而觀想<br>　曼拏羅中想月輪　　輪中復有眾寶座<br>　佛阿闍梨處其上　　入於相應禪定門<br>　彼日輪曼拏羅中　　明妃出生賢聖等<br>　依法諦心當觀想　　各於四隅而安布<br>　彼甘露軍拏利等　　忿怒明王熾盛光<br>　以忿怒相作莊嚴　　依法周匝想安布<br>　月輪曼拏羅明妃　　五處相應而出生<br>　金剛竭訥[<a href='javascript:showpic("../fontimg/035509.gif")'>言*我</a>]莊嚴　　焰鬘部光而照耀<br>　蓮華妙樂主清淨　　白色熾盛光明鬘<br>　最上清淨甚微妙　　寶冠莊嚴想遍滿<br>　金剛薩埵所出生　　佛阿闍梨最勝相<br>　種種妙寶所莊嚴　　依法諦心而觀想<br>　金剛薩埵所出生　　眾寶焰鬘大光明<br>　光中現優缽羅華　　依法當於東方想<br>　勿起異心當觀想　　從金剛法所出生<br>　缽訥摩華平等光　　依法當於南方想<br>　迦摩金剛所出生　　赤色光明妙傘蓋<br>　焰光周遍表莊嚴　　依法當於西方想<br>　廣大金色智光明　　依法當於北方想<br>　本部明妃自在主　　四隅如應當觀想<br>　所作應想祕密相　　種種妙寶表莊嚴<br>　愛樂適悅法相應　　觀想如應生喜樂<br>　彼無能勝阿闍梨　　依法觀想於四門<br>　如祕密作金剛步　　想從是門出三界<br>　所有一切影像相　　悉想金剛薩埵生<br>　佛阿闍梨常所行　　五法具足皆清淨<br>　依法承事常作用　　此法是即生大喜<br>　又想自祕密出生　　常作最上供養事<br>　影像遍滿虛空界　　觀想如應作供養<br>　所有劫樹大珍寶　　及彼如意寶清淨<br>　依諸部法而分別　　如應觀想彼色相<br>　彼彼影像如所說　　依法得受於灌頂<br>　彼相若當依法儀　　觀想賢瓶而最上<br>　佛影像等同一相　　諦心想作諸供養<br>　行者若如理作法　　是即住於相應相<br>　是人現生得成佛　　所說決定無疑惑<br>　本部大明忿怒王　　如應善施成就法<br>　行人即於剎那間　　最上悉地得圓滿<br>　諸三昧門祕密行　　佛阿闍梨法性門<br>　所說真實復一心　　隨如是部出生相　</p><p class='juan'>
佛說無二平等最上瑜伽大教王經卷第三</p>
</body></html>
