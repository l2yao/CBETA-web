<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說無二平等最上瑜伽大教王經卷第四</p>
<p><span class='byline'>　　　　西天譯經三藏朝奉大夫試光祿卿傳法大師賜紫臣施護奉　詔譯</span><br><p><b>　　<A NAME="n317"></A>無二平等最勝大儀軌王出生大禪定分第十二</b><p>爾時金剛手菩薩大祕密主。復入一切虛空界智光照明三摩地。從是三摩地出已。宣說大三昧大士出生諸大明法門智部大明曰<p>唵(引一句)倪也(二合引)努(引)訥婆(二合)[<a href='javascript:showpic("../fontimg/004555.gif")'>口*縛</a>](引)野莎(引)賀(引二)<p>說此大明已。阿僧祇百千佛剎皆大震動。又此大明若有聞者。即得廣大記念辯才智慧<p>爾時金剛手菩薩大祕密主。復入普遍光明三昧金剛加持三摩地。從是三摩地出已。宣說攝部大明曰<p>唵(引一句)僧屹囉(二合)賀倪也(二合引)努(引)訥婆(二合)[<a href='javascript:showpic("../fontimg/004555.gif")'>口*縛</a>](引)野莎(引)賀(引二句)<p>說此大明已。所有一切虛空界。自然出現廣大熾盛。光明照耀普遍一切。互相映徹照見無礙<p>爾時金剛手菩薩大祕密主。復入自性清淨三摩地。從是三摩地出已。宣說法部大明曰<p>唵(引一句)達哩摩(二合)倪也(二合引)努(引)訥婆(二合)[<a href='javascript:showpic("../fontimg/004555.gif")'>口*縛</a>](引)野莎(引)賀(引)(二)<p>說此大明已。自然出現廣大光明。遍照無邊一切佛剎<p>爾時金剛手菩薩大祕密主。復入自性清淨集吉祥生金剛加持三摩地。從是三摩地出已。宣說迦摩部大明曰<p>唵(引一句)迦(引)摩倪也(二合引)努(引)訥婆(二合)[<a href='javascript:showpic("../fontimg/004555.gif")'>口*縛</a>](引)野莎(引)賀(引)(二)<p>說此大明已。自然出現廣大光明。遍照無邊一切佛剎。諸持明者各於諸部。當如是知起相應心住真實理。以自影像加持而住。一切所作諦心觀想。復次當知諸部諸印隨應相異。謂二臂合及指相合。是諸部通用印相。金剛相合是智部印相。寶相作縛是攝部印相。蓮華相生是法部印相。羯磨部與法部無異。三叉相作縛是迦摩部印相。此名大明菩提心法門<p><b>　　<A NAME="n318"></A>無二平等最勝大儀軌王勝大明教最初事業分第十三</b><p>爾時金剛手菩薩大祕密主。復入圓滿一切願三昧出生金剛加持三摩地。從是三摩地出已。宣說大三昧成就曼拏羅。而此曼拏羅最上廣大。猶如虛空廣大無量。此大成就等無有異。若欲畫此曼拏羅者。當依本部法儀如理而作。應先布畫[<a href='javascript:showpic("../fontimg/009148.gif")'>巾*(穴/登)</a>]依法。加持五色線絣量界道。依次分布界道周正。隨應大小依法而畫。其曼拏羅作三重。四方四隅四門四樓閣莊嚴具足。四門各以禰踰賀而為嚴飾。畫作空中雨珍寶相。如是安布畫曼拏羅三重諸分位已。次當依法畫賢聖相。內第一重曼拏羅中心畫本部尊。東方畫智部尊。南方畫攝部尊。西方畫法部尊。北方畫迦摩部尊。如是四方畫已。所有四隅並依常法如次而畫。復次外第二重。東方畫最勝佛頂大白傘蓋菩薩。南方畫持金剛菩薩。西方畫持蓮華菩薩。北方畫顰眉菩薩。於其四隅當畫佛眼菩薩。摩摩枳菩薩。白衣菩薩等。如是諸菩薩等。各結本部印如本法畫。復次外第三重。東方畫帝釋天主。與欲界天子眾及淨居天子眾。東南隅畫諸五通大仙及火天眾。南方畫必隸多主七母鬼眾。西南隅畫必隸多主諸部多眾。西方畫水天主及諸龍眾。西北隅畫風天主及諸持明天眾。北方畫俱尾囉天大財主及諸夜叉眾。東北隅畫部多主及諸部多眾。如是諸天等。應當各各依彼法畫。復次於其四門。各畫金剛鎖菩薩。於第三重曼拏羅外四隅。各畫五鈷金剛杵。如是安布畫賢聖已。當依法儀安置賢瓶。及香華燈塗等而作供養及獻祕密供養。依法加持請求本尊賢聖歡喜。依法於其四門安置祕密供養具。作是祕密供養已。依大明教於須臾間。即得本尊善施歡喜。其持明者應當先為必哩[<a href='javascript:showpic("../fontimg/019132.gif")'>火*易</a>]迦囉。作出生供養。次為訶利帝母。後為一切部多眾。作出生供養已。復以本部大明作護摩法。此曼拏羅最上勝妙如真實語能作成就。乃至與弟子授灌頂法。及種種事業悉得成就。此即金剛薩埵相應之法。諸佛最勝作用法門。佛阿闍梨如理宣說此三昧門。一切佛於三世道轉。能作大灌頂。乃至虛空出生。如如意寶出生無礙。所有灌頂法我真實生。依止無礙亦復如是。若人得聞金剛薩埵名字及見身者。於七生中得最上地。若欲安住佛阿闍梨加持智海。其持明者應常供養諸佛大牟尼尊。即得佛阿闍梨攝受為本部弟子。如常所說五種三昧。應當一心如實觀想。即得於大三昧曼拏羅中作成就行人。是即名為大如意寶真實出生<p>爾時金剛手菩薩大祕密主。安住一切如來心加持已。欲令一切修瑜伽行者。安住一切如來身語心業。勸請世尊大遍照如來。宣說最上成就法門<p>爾時世尊大遍照如來。即說一切如來三昧最上成就明教最初事業法門<p class='lg'>　今說廣大曼拏羅　　三十由旬為分量<br>　其相四方焰光明　　帝青大光復周遍<br>　虛空無礙遍一切　　禪定相應而觀想<br>　又此閻浮大洲量　　想遍清淨大乳海<br>　海中出現大蓮華　　其華量如彼車輪<br>　華中想焰鬘得迦　　忿怒明王大笑相<br>　依法觀想彼影像　　色相[<a href='javascript:showpic("../fontimg/009053.gif")'>巾*票</a>]幟如常法<br>　或現顰眉忿怒容　　焰鬘部光極熾盛<br>　所有出生依法儀　　觀想於彼等無異<br>　禰羅難拏大明王　　想忿怒壞三界相<br>　於一切佛法所攝　　安住諸佛真實智<br>　三種影像如所說　　觀想遍滿虛空界<br>　色相依法而出生　　自心觀想離諸相<br>　自心及彼諸影像　　諦想皆是賢聖相<br>　復次漸略大明字　　彼中安想諸賢聖<br>　劫火大光依法儀　　住禪定心普觀想<br>　月光清淨復熾盛　　觀想自身依常法<br>　皆從賢聖所出生　　彼中諦心而觀想<br>　自心即現自影像　　依法觀想無別異<br>　此中一切大明句　　善能圓滿一切願<br>　最初禪定如是說　　行者一心當觀想<br>　劫火大光想熾然　　部主本尊常出現<br>　所有大明文句相　　當住禪定諦觀想<br>　諸佛影像悉相應　　妙月曼拏羅中想<br>　復想從自心出生　　身諸毛孔現化佛<br>　一切遍滿虛空界　　三種大明應觀想<br>　五種光明相應現　　安想本尊依法儀<br>　大明王相法相應　　一切如理而安布<br>　想虛空界一切佛　　現身遍滿無空缺<br>　先想本尊賢聖已　　一切觀想悉周遍　</p><p><b>　　<A NAME="n319"></A>無二平等最勝大儀軌王辦事分第十四</b><p>爾時世尊大遍照如來。復說一切祕密大明分別教相法門<p class='lg'>　又當於其虛空中　　想現四方曼拏羅<br>　量廣阿僧祇由旬　　最上廣大而周遍<br>　應住禪定如理心　　想自影像於中現<br>　即是毘盧遮那佛　　五處相應如理住<br>　次想日輪曼拏羅　　普想賢聖現其中<br>　金剛薩埵自心現　　依法出生而觀想<br>　又想日輪清淨光　　熾盛遍滿虛空界<br>　諸賢聖相悉相應　　依法次第想安布<br>　智者當知此部法　　是即真實清淨教<br>　異此而非成就門　　遠離祕密禪定行　</p><p><b>　　<A NAME="n320"></A>無二平等最勝大儀軌王大遍照如來一切大明金剛出生分第十五之一</b><p>爾時世尊大遍照如來。復說一切如來一切真實教持念法<p class='lg'>　虛空無際無方隅　　當知自心亦如是<br>　外曼拏羅觀想已　　自曼拏羅想無異<br>　自華隨處即本尊　　觀想真實相應法<br>　大印如理觀想已　　不應觀想別異法<br>　於自心中想微妙　　清淨大智曼拏羅<br>　自影像現白色光　　表從大悲相安立<br>　所有大明文字句　　觀想最初祕密法<br>　五鈷金剛杵[<a href='javascript:showpic("../fontimg/009053.gif")'>巾*票</a>]幟　　彼亦依法如是想<br>　從自影像出生法　　智者五處善安住<br>　而諸文字隨相門　　想從禪定所出生<br>　文字章句如儀軌　　想以數鬘為記念<br>　隨諸部法用差別　　智者應當如實知<br>　觀想大智所出生　　一心持念即圓滿<br>　彼一切佛所攝持　　於圓滿法善宣說<br>　一字大明真實法　　自影像相應觀想<br>　三字大明真實法　　想本部主所出生<br>　五字大明等攝持　　乃至文字出生法<br>　普現白色熾盛光　　焰鬘明照悉周遍<br>　從初依法而分別　　諸部所作諸事業<br>　青優缽羅華葉相　　普現帝青大光明<br>　隨本部現廣大光　　定心觀想彼成就<br>　蓮華妙樂主色相　　赤色焰光明普遍<br>　所現光明依法儀　　普遍世界而照耀<br>　黃色黃光極熾盛　　一切普現於黃色<br>　如應觀想諸色相　　彼能成就皆決定<br>　從自影像而生起　　真實出生如所說<br>　觀想自心現妙華　　即復想成曼拏羅<br>　彼中應當依法儀　　真實大印而諦想<br>　如正法句所出生　　真實大智當觀想<br>　如應想從根本生　　一切諸佛供養等<br>　依法現諸變化事　　普遍一切世界中<br>　復次漸略諦觀想　　無初中後皆如實<br>　妙月光明此相應　　如應觀想大印法<br>　如理了知三部儀　　此即真實清淨教<br>　所作事業悉和合　　觀想所應依儀軌<br>　別法觀想若未成　　當想妙樂法最上<br>　行者應入寂靜舍　　安住相應禪定相<br>　一心於此諦觀想　　諸佛身語心成就<br>　成就行人此真實　　專注求是悉地法<br>　諦想諸佛影像已　　寶冠莊嚴作供養<br>　佛阿闍梨出生相　　當於自心而安想<br>　本部大明最上印　　諦想於心而安住<br>　依法飲食等作用　　悉住相應自在相<br>　乃至色香等諸事　　皆是廣大真實心<br>　佛阿闍梨自妙樂　　常與賢聖法相應<br>　此中一切依法作　　異此而修非成就<br>　所說一切大明句　　而能圓滿一切願<br>　大明善作諸成就　　真實祕密諸智門<br>　若破諸佛三昧門　　自他俱破法亦然<br>　一切所行所作事　　當知皆如不正語<br>　諸法皆從一切佛　　佛智出生而成就<br>　金剛薩埵相出生　　金剛薩埵法成就<br>　若於四行得相應　　普攝諸賢聖根本<br>　依法如理持本法　　此說名為持明者<br>　此法皆是一切佛　　真實祕密善無動<br>　此即最勝大明體　　觀想如應而平等<br>　如實分別諸部法　　觀想諸佛影像已<br>　如應觀想彼輪相　　皆從自法真實生<br>　行者應當常觀想　　金剛薩埵等賢聖<br>　三部平等依法儀　　乃至盡壽無退壞<br>　金剛薩埵所加持　　一切佛諸成就法<br>　一切大明大喜門　　三昧成就如實說　</p><p>爾時世尊大遍照如來。復入一切如來如意寶平等金剛三摩地。從是三摩地出已。宣說一切如來出生金剛曼拏羅<p class='lg'>　一切所作依此說　　當畫三昧曼拏羅<br>　東方畫彼阿[<a href='javascript:showpic("../fontimg/041309.gif")'>門@(人/(人*人))</a>]尊　　本印現前當依法<br>　南方當畫寶生尊　　一切依彼本部儀<br>　西方畫無量壽尊　　如應亦依本部法<br>　北方依本部儀軌　　當畫不空成就尊<br>　中方如實依法儀　　應畫佛阿闍梨相<br>　次畫五鈷金剛杵　　焰鬘光明所莊嚴<br>　依法安布求成就　　如佛阿闍梨所作<br>　一切所作依本印　　青優缽羅華光明<br>　復畫十一鈷大杵　　依金剛法而安布<br>　於內曼拏羅四隅　　各各畫優缽羅華<br>　當知四種大印者　　轉輪王相此無異<br>　復於曼拏羅中畫　　四寶四色表莊嚴<br>　隨應復畫諸天眾　　及曼拏羅中賢聖<br>　四門各畫諸明王　　色相皆依本部法<br>　所謂白黑及赤黃　　如次一一應當畫<br>　安布諸賢聖相已　　行者當住禪定心<br>　各以賢聖本心明　　善成諸法破諸惡<br>　於其四門依法儀　　常作祕密供養事<br>　乃至飲食等所作　　皆住曼拏羅界中<br>　當知[<a href='javascript:showpic("../fontimg/061971.gif")'>口*爾</a>]字為佛部　　[<a href='javascript:showpic("../fontimg/061971.gif")'>口*爾</a>]惹字為金剛部<br>　惹阿字為蓮華部　　阿惡字為迦摩部<br>　如是諸部根本字　　曼拏羅中常所作　</p><p>此名一切如來金剛大曼拏羅<p>爾時世尊大遍照如來。復說成就近成就大成就等諸法門<p class='lg'>　若欲修習成就者　　隨應飲食祕密行<br>　彼心安住大明心　　是即相應三昧法<br>　若欲得近成就者　　當於一月依法修<br>　諸佛善施諸成就　　此即智金剛所說<br>　欲得大明大成就　　當於三月中修習<br>　最初平等行相應　　此即金剛手所說　</p><p>爾時世尊大遍照如來。復說智部等成就三昧寶藏法門<p class='lg'>　行者當觀於己身　　即是毘盧遮那佛<br>　本部所用金剛輪　　得金剛輪持明成<br>　行者當觀於己身　　即是毘盧遮那佛<br>　本部大明金剛劍　　得金剛劍持明成<br>　行者當觀於己身　　即是毘盧遮那佛<br>　三叉大明本部華　　得三叉等持明成<br>　行者當觀於己身　　即是毘盧遮那佛<br>　本部大明金剛鉤　　得彼金剛鉤成就<br>　行者當觀於己身　　即是毘盧遮那佛<br>　本部大明金剛索　　得金剛索持明成<br>　又想從自影像生　　祕密大印等諸相<br>　如是持彼如意寶　　了諸部法善分別<br>　此三昧法欲成就　　應成就於成就事<br>　彼於現生得成就　　大明相應主宰法<br>　於三昧法不成就　　彼即不能得見佛<br>　若依四種法儀修　　觀想相應住真實<br>　當知從自身所生　　自心影像相應相<br>　於影像中諦想已　　速得成就無別異<br>　優缽羅華甚清淨　　本部大明亦復然<br>　月影像中依法觀　　大智持明得成就<br>　復想心金剛出生　　大智持明得成就<br>　於其月影像光中　　諦心觀想金剛手<br>　當知諸欲我清淨　　如彼虛空淨亦然<br>　於其月影像光中　　金剛蓮華想出現<br>　次想清淨蓮華眼　　一切地中得自在<br>　於其月影像光中　　五佛如來想出現<br>　五種光明甚微妙　　周匝廣現於佛身<br>　光中復出日光明　　羯磨金剛想心現<br>　本部大明至心念　　即得堅固金剛身<br>　於其月影像光中　　觀想本部金剛杵<br>　觀想五鈷金剛杵　　即得不壞金剛身<br>　於其月影像光中　　現金剛焰莊嚴相<br>　金剛手即自影像　　觀想持最上色相<br>　於其月影像光中　　現蓮華焰莊嚴相<br>　觀自在即自影像　　想持妙法大色相<br>　於其月影像光中　　現白色焰莊嚴相<br>　迦摩焰即自影像　　想持迦摩焰色相<br>　一字大明種智門　　出現大力明王相<br>　所有本部主印契　　及自印等當觀想<br>　身語心諸大印門　　一一如應依法想<br>　當住真實三昧中　　諦想金剛手影像<br>　於其日影像光中　　自印如應當觀想<br>　又於日曼拏羅中　　諦心觀想自影像<br>　大明文字安於心　　依法所生離疑怖<br>　又想金剛薩埵生　　能生禪定出生法<br>　近成就法依本儀　　即得最上諸成就<br>　依法隨宜於方處　　六月中作供養事<br>　如彼金剛薩埵儀　　即得三界勝成就<br>　行者隨處作成就　　金剛薩埵所加持<br>　天人乃至諸部多　　所欲鉤召皆來集<br>　行者應擇寂靜處　　或於曠野或山間<br>　所應鉤召悉來已　　祕密供養依法作<br>　依彼金剛薩埵法　　若作所應鉤召時<br>　持誦本部所用明　　當結本部大印契<br>　依法結本部印已　　一心持誦求相應<br>　行者當於中夜時　　如應所作皆成就<br>　想金剛鉤安於心　　依本部法作相應<br>　劫火大光極熾然　　金剛鉤想光中現<br>　想金剛鉤安於心　　依法諦心而鉤召<br>　焰鬘得迦忿怒王　　及彼馬頭明王等<br>　所有金剛杖明王　　及彼不動忿怒尊<br>　威光廣現三界中　　作顰眉相而顧視<br>　大力忿怒大明王　　及彼甘露軍拏利<br>　三界中起敬愛心　　勇猛復具大威力<br>　彼金剛香大明主　　與金剛手威力等<br>　而常稱念佛如來　　安住三金剛不壞<br>　金剛那契大使者　　及彼金剛贊拏尊<br>　悉依金剛薩埵法　　普令三界阿吠舍<br>　假使諸毒滿虛空　　一剎那間悉能壞　</p><p>爾時世尊大遍照如來。復入一切三昧金剛三摩地。從是三摩地出已宣說焰鬘得迦大忿怒明王大明曰<p>那謨(引)[<a href='javascript:showpic("../fontimg/004555.gif")'>口*縛</a>]日囉(二合)倪也(二合引)那(引)野(一句)三摩野薩埵(引)野(二)唵(引)羯囉羯囉(三)俱嚕俱嚕(四)摩摩迦哩[<a href='javascript:showpic("../fontimg/019132.gif")'>火*易</a>](二合)(五)伴惹伴惹(六)薩哩[<a href='javascript:showpic("../fontimg/004555.gif")'>口*縛</a>](二合)尾覲那(二合引)捺賀捺賀(七)[<a href='javascript:showpic("../fontimg/004555.gif")'>口*縛</a>]日囉(二合)尾那(引)野崗(八)母(引)哩馱(二合)吒迦(九)[<a href='javascript:showpic("../fontimg/061971.gif")'>口*爾</a>](引)尾旦(引)多羯囉(十)摩賀(引)尾訖哩(二合)多嚕必尼(引)(十一)缽左缽左薩哩[<a href='javascript:showpic("../fontimg/004555.gif")'>口*縛</a>](二合)訥瑟吒(二合引)那(十二)摩賀(引)[<a href='javascript:showpic("../fontimg/035509.gif")'>言*我</a>]拏缽底爾(引)尾旦(引)多羯囉(十三)滿馱滿馱(十四)薩哩[<a href='javascript:showpic("../fontimg/004555.gif")'>口*縛</a>](二合)屹囉(二合)賀(引)(十五)殺捺目(二合)珂殺捺部(二合)惹殺吒左(二合引)囉拏(十六)嚕捺囉(二合)摩(引)那野(十七)尾瑟弩(二合)摩(引)那野(十八)沒囉(二合)賀摩(二合引)捺也(二合引)禰[<a href='javascript:showpic("../fontimg/004555.gif")'>口*縛</a>](引)摩(引)那野(十九)摩(引)尾藍末摩(引)尾藍末(二十)虎盧虎盧(二十一)曼拏羅末提(引)缽囉(二合)吠(引)舍曳(二十二引)三摩野摩耨三摩(二合)囉(二十三)吽(引)吽(引)吽(引)吽(引)吽(引)吽(引)(二十四)發吒(半音)發吒莎(引)賀(引)(二十五)<p>說此大明已。世尊大遍照如來。即時安住如微塵數諸佛如來心月曼拏羅。乃現種種色遍滿虛空界。復現自影像。亦遍虛空說是伽陀曰<p class='lg'>　大哉一切大明法　　最上金剛不可壞<br>　一切如來堅固門　　得無等比甘露聚　</p><p>爾時世尊大遍照如來。復入自性堅固三摩地。從是三摩地出已。宣說最上金剛心大明曰<p>唵(引一句)[<a href='javascript:showpic("../fontimg/004555.gif")'>口*縛</a>]日囉(二合)窟囉尾訖哩(二合)多(引)那那吽(引)發吒(半音二)<p>說此大明已。一切如來亦悉怖畏。時彼持妙法者說是伽陀曰<p class='lg'>　大哉一切大明法　　我三昧門真實說<br>　乃至諸佛亦不破　　是即建立金剛幢　</p><p class='juan'>
佛說無二平等最上瑜伽大教王經卷第四</p>
</body></html>
