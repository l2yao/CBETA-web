<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
一切祕密最上名義大教王儀軌卷下</p>
<p><span class='byline'>　　　　西天譯經三藏傳法大師賜紫臣施護奉　詔譯</span><br><p class='lg'>　布施波羅蜜多法　　即是金剛大嬉戲<br>　遊戲自在常清淨　　此即金剛戲菩薩<br>　持戒波羅蜜多法　　即是金剛妙寶鬘<br>　莊嚴身意悉清淨　　此即金剛鬘菩薩<br>　忍辱波羅蜜多法　　即是金剛妙歌詠<br>　善集正法嗢陀那　　此即金剛歌菩薩<br>　精進波羅蜜多法　　即是金剛妙旋舞<br>　非久得成佛菩提　　此即金剛舞菩薩<br>　大慧波羅蜜多法　　即是金剛最上香<br>　遍一切處廣無邊　　此即金剛香菩薩<br>　禪定波羅蜜多法　　即是金剛殊妙華<br>　蓮華不染泥中生　　此即金剛華菩薩<br>　勝願波羅蜜多法　　即是金剛廣大燈<br>　遍一切處悉照明　　此即金剛燈菩薩<br>　方便波羅蜜多法　　即是金剛妙塗香<br>　一切惡香悉清淨　　此即金剛塗香尊<br>　一切如來大方便　　分別四種祕密相<br>　一切羯磨大方便　　此即金剛鉤菩薩<br>　相應行者菩提行　　是即最上金剛杵<br>　而彼堅固勝妙性　　此即金剛鎖菩薩<br>　一切法本無所生　　本來清淨虛空等<br>　而此法語真實體　　此即金剛鈴菩薩<br>　觀悉無上菩提心　　最上佛性所從來<br>　建立波羅蜜多名　　此即薩埵金剛尊<br>　大慧波羅蜜多淨　　四攝法門從是生<br>　而四攝法利無邊　　此即寶金剛菩薩<br>　真實波羅蜜多淨　　即大波羅蜜多生<br>　祕密法門平等智　　此即法金剛菩薩<br>　金剛波羅蜜多淨　　即四波羅蜜多王<br>　一切施作悉相應　　此即羯磨金剛尊<br>　大智波羅蜜多淨　　金剛波羅蜜多性<br>　一切祕密普相應　　由是出生十二相<br>　當知金剛手出生　　一切三昧祕密印<br>　二種堅固金剛拳　　此即名為羯磨印<br>　無我平等智出生　　無相無礙無我見<br>　一切染愛悉清淨　　此即金剛手菩薩<br>　此說金剛染因緣　　即是金剛無上智<br>　染法復是淨蓮華　　華即金剛妙法智<br>　若了自種出自相　　即一切佛同此攝<br>　二種變化若相應　　金剛薩埵真供養<br>　大智了知自種子　　悲愛二法即和合<br>　二處相應住等持　　以無二法破二性<br>　平等安住曼拏羅　　從是出大相應法<br>　戲笑言說及歌舞　　皆是佛語方便門<br>　自他二行相應中　　現諸眾生利益事<br>　自性光明本清淨　　此即心月曼拏羅<br>　貪本清淨如蓮華　　諸煩惱怨悉除斷<br>　最初語言所表示　　此即大輪曼拏羅<br>　自性光明本清淨　　而菩提心無有上<br>　成諸眾生利益事　　此即妙月曼拏羅<br>　智慧清淨所莊嚴　　從彼金剛喻定生<br>　解脫光明平等光　　此即日輪曼拏羅<br>　五佛平等若相應　　五智和合諸作用<br>　五眼清淨善觀視　　此即五佛曼拏羅<br>　金剛杵能破一切　　執鉤表示相應行<br>　而彼金剛勝妙箭　　善哉善作歡喜事<br>　寶等莊嚴悉具足　　日光發生大明照<br>　建立金剛勝妙幢　　此即開發金剛笑<br>　巧業金剛一切性　　法爾不破相應行<br>　現利牙相得相應　　一切印契皆成就<br>　四種明妃普相應　　嬉戲行住而無礙<br>　那哩所紡新妙線　　依其分量善秤界<br>　當住身語心觀想　　而以智線作界道<br>　依法安布曼拏羅　　四方四門四樓閣<br>　四線等量分壇隅　　禰踰賀及尾提相<br>　半全瓔珞并寶拂　　七寶華鬘等嚴飾<br>　壇中安布妙蓮華　　心曼拏羅為最上<br>　樓閣即是真實智　　智峰高顯而起立<br>　觀彼壇相外四方　　一切有情周遍出<br>　慈悲喜捨四種心　　此即表示四種線<br>　所說四線若平等　　於法正念即相應<br>　若一切見不解脫　　由智線故而得脫<br>　壇中蓮華所莊嚴　　即表最上淨戒行<br>　四方中心五牆界　　即表信等五勝根<br>　曼拏羅門周遍說　　即表八解脫法門<br>　四門所有四樓閣　　是即表於四正斷<br>　其壇所有四尾提　　是即表於四念處<br>　而彼四種禰踰賀　　是即表於四神足<br>　七寶華鬘妙莊嚴　　是即表於七覺支<br>　四門八柱所應知　　是即表於八聖道<br>　由彼三摩地智故　　能令二障得解脫<br>　壇中所有妙寶拂　　是即表於勝道智<br>　壇中全分瓔珞者　　即表全斷諸煩惱<br>　瓔珞體即是勝智　　故諸煩惱能除斷<br>　所有半分瓔珞者　　即表半斷諸煩惱<br>　自他二行相應故　　蓋纏煩惱半分斷<br>　無我平等如虛空　　無貪妙智復最上<br>　貪心淨故亦無二　　此即名為智莊嚴<br>　若以無貪得菩提　　菩提即與貪心異<br>　菩提心體既無差　　是故貪無貪不二<br>　世間貪無貪二種　　應以方便善觀想<br>　印成就法從貪生　　及餘一切皆成就<br>　若住世間調伏心　　乃起相應平等行<br>　不調伏心既清淨　　此即貪亦是供養<br>　所有廣說諸行相　　是即分別境界相<br>　若住身語心印門　　所印即是真實智<br>　觀想此印若相應　　於諸印中常自在<br>　而此印法若了知　　觀想諸印皆成就<br>　於諸境界相和合　　知已相應平等行<br>　如其諸相若相應　　一切悉地皆圓滿<br>　一切祕密中[<a href='javascript:showpic("../fontimg/009053.gif")'>巾*票</a>]幟　　右即表示於慧門<br>　左為悲門義亦然　　如其所表常觀想<br>　二手相合結印時　　即表二種三摩地<br>　二足所有[<a href='javascript:showpic("../fontimg/009053.gif")'>巾*票</a>]幟相　　即表自他二利行<br>　五指平等若相應　　表莊嚴五曼拏羅<br>　五佛現成正等覺　　其所表示如次第<br>　中指即表虛空生　　頭指表示地天壇<br>　無名指及大小指　　水大風天壇如次<br>　於臍輪處觀想時　　表示金剛界佛母<br>　若復於心作觀想　　即表薩埵金剛尊<br>　眉間表示寶金剛　　頸上表示法金剛<br>　頂表羯摩金剛尊　　如其所表善觀想<br>　五佛現成正等覺　　五智圓滿皆成就<br>　五種色相若相應　　五曼拏羅而出現<br>　若於前聲有所聞　　是即表於前名句<br>　如其後聲有所聞　　此即表示於後義<br>　又於前聲有所聞　　此即表示於因義<br>　如其後聲有所聞　　此即表示於果義<br>　諸佛世尊無二法　　是中因果不可得<br>　根本無性法門中　　是故諸法皆常住<br>　自心覺了即是佛　　能覺所覺心亦忘<br>　諸佛如來境界中　　而菩提心無有異<br>　一切眾生光明性　　於一切處相平等<br>　而眾生性本清淨　　菩提由斯而建立<br>　於心無動善關鎖　　而堅固性自成就<br>　髻中想住等引心　　被甲護身常勇健<br>　所有諸佛正了知　　金剛語即是如來<br>　二處三摩缽底門　　毘盧遮那佛無異<br>　法中十二歲那哩　　所說即是佛如來<br>　十六歲者即表示　　金剛手等十六尊<br>　二十歲者諸禰尾　　即是祕密二十天<br>　作二十種供養事　　彼二十眾應如次<br>　自那囉者本部生　　即是所說自大明<br>　他那囉者別部生　　即是所說他大明<br>　真實了知諸所作　　心曼拏羅為最上<br>　作諸供養要專精　　當以身語心供養<br>　自金剛杵蓮華合　　二處平等而出生<br>　觀自種相即佛相　　金剛薩埵真供養<br>　半全瓔珞寶拂等　　諸莊嚴相如前說<br>　此中曼拏羅分量　　應十二或十六肘<br>　次復漸增二十肘　　曼拏羅相當周遍<br>　合用二十五肘時　　即作二十五肘量<br>　於曼拏羅門中分　　九分分布如儀軌<br>　隨應分布禰踰賀　　曼拏羅門善思察<br>　內曼拏羅平等作　　曼拏羅半禰踰賀<br>　如是不離九分中　　曼拏羅隅善安布<br>　壇中四方所應用　　四尾提相當安布<br>　五色和合若相應　　五曼拏羅為嚴飾<br>　五眼觀視淨諸惡　　五色即是五如來<br>　五佛平等法相應　　地分五色莊嚴相<br>　當於五曼拏羅中　　想安五佛依方位<br>　五種功德悉周圓　　五色即五三摩地<br>　其壇中心地清淨　　月愛摩尼光妙色<br>　東方地相大青色　　南方黃色如儀軌<br>　西方赤色隨所應　　北方曼[<a href='javascript:showpic("../fontimg/061971.gif")'>口*爾</a>]瑟吒色<br>　諸處皆用尾提相　　唯門中道勿應用<br>　壇中毘盧遮那佛　　想現水精月光相<br>　彼一切佛同一攝　　此即無畏眼如來<br>　東方觀想阿[<a href='javascript:showpic("../fontimg/041309.gif")'>門@(人/(人*人))</a>]佛　　出現帝青光明相<br>　一切金剛同一攝　　此即金剛眼如來<br>　南方觀想寶生佛　　出現閻浮金光相<br>　諸佛普攝利眾生　　此即光明眼如來<br>　西方觀想無量壽　　出現蓮華色大光<br>　從法智生大無畏　　此即蓮華眼如來<br>　北方不空成就佛　　出現摩竭色光相<br>　普攝眾生亦同生　　此即慈愛眼如來<br>　復次曼拏羅中想　　諸佛勝妙無上智<br>　從虛空界所出生　　最上妙月曼拏羅<br>　中想諸佛影像已　　次想佛眼菩薩尊<br>　淨目修廣面端嚴　　月愛摩尼光妙色<br>　身諸相分皆圓滿　　一切明妃中最上<br>　觀想手持於大輪　　普令三界悉敬愛<br>　次想成就事業智　　是智等於虛空界<br>　虛空金剛中出現　　最上妙月曼拏羅<br>　中想諸佛影像已　　次想摩摩枳聖尊<br>　淨目修廣面端嚴　　青優缽羅華色相<br>　身諸相分皆圓滿　　虛空幻化最上尊<br>　手持青優缽羅華　　普令三界悉歸命<br>　次想菩提清淨智　　是智等於虛空界<br>　虛空金剛中出現　　最上妙月曼拏羅<br>　中想諸佛影像已　　次想白衣菩薩尊<br>　淨目修廣面端嚴　　蓮華摩尼光妙色<br>　身諸相分皆圓滿　　祕密金剛法智尊<br>　手持赤優缽羅華　　得一切佛常觀照<br>　次想金剛禪定智　　是智等於虛空界<br>　從是虛空所出生　　最上妙月曼拏羅<br>　中想諸佛影像已　　次想多羅菩提尊<br>　淨目修廣面端嚴　　最上黃金光妙色<br>　身諸相分皆圓滿　　明妃自在嬉戲尊<br>　手持黃優缽羅華　　一切眾生悉歸命　</p><p>如是四菩薩彼彼心大明<p>佛眼菩薩大明曰<p>唵(引)嚕嚕塞普(二合)嚕(一句)入[<a href='javascript:showpic("../fontimg/004555.gif")'>口*縛</a>](二合)羅(二)底瑟吒(三二合)悉馱路(引)左[<a href='javascript:showpic("../fontimg/001244.gif")'>仁-二+爾</a>](四)薩哩[<a href='javascript:showpic("../fontimg/004555.gif")'>口*縛</a>](二合引)囉他(二合)娑(引)達[<a href='javascript:showpic("../fontimg/001244.gif")'>仁-二+爾</a>]莎(引)賀(引)(五)<p>摩摩枳菩薩大明曰<p>唵(引)商葛黎(引一句)扇(引)底葛黎(引)(二)瞿吒瞿吒(三)瞿吒[<a href='javascript:showpic("../fontimg/001244.gif")'>仁-二+爾</a>](四)伽(引)多野伽(引)多野(五)瞿致[<a href='javascript:showpic("../fontimg/001244.gif")'>仁-二+爾</a>]莎(引)賀(引)(六)<p>白衣菩薩大明曰<p>唵(引)葛致(引)(一)尾葛致(引)(二)[<a href='javascript:showpic("../fontimg/001244.gif")'>仁-二+爾</a>]葛致(引)(三)葛啗葛致(引)(四)葛嚕(引)吒尾哩曳(二合引)莎(引)賀(引)(五)<p>多羅菩薩大明曰<p>唵(引)多(引)黎(引一句)睹多(引)黎(引)(二)睹黎(引)莎(引)賀(引)(三)<p>如是四菩薩四種大明。總攝祕密身語心業。諸供養中是真供養。金剛三密普護一切。於一切處常所出生。一切所作無不成就。此相應法自性清淨。諸修相應行者。當如實知如實所作。即得真實成就。何以故此相應行。從祕密智所出生故。是即般若波羅蜜多方便三摩地智。由是一切事業悉能成辦。一切輪迴悉得清淨。如最上寶自體光明常所照耀。輪迴清淨亦復如是。又若相應行者。於此相應法門能善修習。即是金剛界中大愛樂者。復能圓滿解脫大智。四祕密法亦得成就。如諸佛所說此名大智者<p class='juan'>
一切祕密最上名義儀軌卷下</p>
</body></html>
