<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說瑜伽大教王經卷第四</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p><b>　　<A NAME="n356"></A>印相大供養儀品第六</b><p>爾時世尊大遍照金剛如來。告金剛手菩薩言。汝今諦聽當為汝說三金剛大智所生祕密印相法。若持誦者依法結印。能滅一切罪業。復能觀想真理。即得證於無上菩提。何況別求成就之事<p>復次作印相法。先以二手作拳。二拇指平豎立。此是大遍照如來安身印。不改前印。以左手拇指入掌內。右手拇指豎立。此是無量壽佛安語印<p>不改前印。以右手拇指入於掌內。左手拇指豎立。此是阿[<a href='javascript:showpic("../fontimg/041309.gif")'>門@(人/(人*人))</a>]佛安心印<p>復以二手作拳。左手頭指豎立入右拳內。此是大遍照金剛如來根本印<p>復次半跏趺坐垂左足。左手安臍輪。垂右手觸地。此是阿[<a href='javascript:showpic("../fontimg/041309.gif")'>門@(人/(人*人))</a>]佛根本印<p>不改前印。以右手作施願相。此是寶生佛根本印<p>不改前印。以二手安臍輪如禪定相。此是無量壽佛根本印<p>不改前印。以右手作無畏相。此是不空成就佛根本印<p>復次以二手作金剛縛。二中指豎立如針。此是薩埵金剛菩薩印<p>不改前印。二中指微屈頭節如寶形。此是寶金剛菩薩印<p>不改前印。二中指作環如蓮花形。此是法金剛菩薩印<p>不改前印。二中指如羯磨杵。此是羯磨金剛菩薩印<p>復次以二手作合掌。二頭指捻二拇指頭如目形。此是佛眼菩薩印<p>復次以二手作金剛縛。二中指展舒。二頭指捻中指第三節如金剛形。此是摩摩枳菩薩印<p>復次以二手合掌令十指頭各不相著。微屈如蓮花形。此是白衣菩薩印<p>復次以二手作合掌。二頭指捻中指甲。二拇指入掌內如優缽羅花形。此是多羅菩薩印<p>復次以二手作合掌。二頭指捻於中指中節如環。二拇指安二邊。此是尊那菩薩印<p>復次以二手作金剛縛。二頭指與拇指。各頭節微屈。此是寶光菩薩印<p>復次以二手展舒。二拇指捏小指甲。餘指不相著如金剛形。此是顰眉菩薩印<p>復次以二手作金剛拳。小指與頭指相交如鎖。此是金剛鎖菩薩印<p>復次以二手作拳。二拇指與小指如針。二中指與無名指相背。二頭指屈向拇指如環。拇指亦微屈如輪。此是焰鬘得迦明王印<p>復次以左手作金剛拳安心。頭指豎立。右手如摑勢。此是缽囉研得迦明王印<p>復次以二手作金剛拳。二小指相交如鎖。二頭指相背如針安於額上。此是缽納鬘得迦明王印<p>復次以二手拇指。捏小指甲。餘指如金剛形。二手相交安於髆上。此是尾覲難得迦明王印<p>復次以左手拇指無名指。與小指相捻指甲如劍鞘。右手如取劍勢。此是不動尊明王印<p>復次二手作金剛拳。右手在上二拳相背。二小指相交如鎖。二頭指豎立如降伏勢。此是吒枳明王印<p>復次以左手作金剛拳安心。頭指豎立。右手展舒頭指亦豎立如杖勢。此是[<a href='javascript:showpic("../fontimg/001244.gif")'>仁-二+爾</a>]羅難拏明王印<p>復次以左手安心。右手作拳如揮拳勢。此是大力明王印<p>復次以二手各作拳。頭指拇指中指微展舒如開花勢。此是慈氏菩薩印<p>復次以二手作合掌。頭指捻無名指甲如優缽羅花勢。此是妙吉祥菩薩印<p>復次以左手安臍輪。右手如象勢。此是香象菩薩印<p>復次以左手作拳豎立如幢。右手如幡勢。此是智幢菩薩印<p>復次處於賢座。二手合掌安心。此是賢護菩薩印<p>復次以二手展舒如龜行勢。指鉤於掌內。此是海意菩薩印<p>復次以左手作金剛拳安心。右手作施願相。此是無盡意菩薩印<p>復次以左手作拳安於臍輪。右手作彈指。此是辯積菩薩印<p>復次以二手如圓滿蓮花形。此是得大勢至菩薩印<p>復次以二手作磔散勢。此是除一切罪障菩薩印<p>復次以二手作合掌如打擲勢。此是破一切憂闇菩薩印<p>復次以二手指展舒如熾焰勢。此是熾盛光菩薩印<p>復次以右手作施願相。左手如月輪勢。此是月光菩薩印<p>復次以二手如持閼伽瓶作灌頂勢。此是甘露光菩薩印<p>復次以左手作金剛拳安臍輪。右手亦作拳。旋轉捫摸虛空勢。此是虛空藏菩薩印<p>復次以左手展舒。右手頭指拇指安左掌中。此是除蓋障菩薩印<p>復次以左手作金剛拳安心。豎立頭指。右手亦作金剛拳。如揮拳勢現忿怒相。此是缽蘭那舍[<a href='javascript:showpic("../fontimg/004555.gif")'>口*縛</a>]哩菩薩印<p>復次以左手拇指與頭指。如持物勢。右手如持針勢。此是日前菩薩印<p>復次以二手如蛇頭形。安頂上如繖蓋勢。微現忿怒相。此是穰虞梨菩薩印能除一切毒<p>復次如前吒枳明王印。以二頭指豎立。此是降三界明王印<p>不改前印。右頭指如鉤現忿怒相。此是金剛明王鉤印。用此印法可請召一切如來<p>復次以二手作金剛拳。小指屈如牙。二手相交安口門。如牙及出舌現忿怒顧視。此是金剛牙明王印<p>不改前印。屈二小指二頭指如鉤勢。現忿怒顧視。此是金剛拏吉[<a href='javascript:showpic("../fontimg/001244.gif")'>仁-二+爾</a>]印<p>復次以二手作金剛拳。二頭指展舒。二手相交於頭上磔散。此是曼拏羅印<p>不改前印。良久之間亦磔散手。此是開門印<p>復次以二手作拳。二拳相交以脅挾之。現忿怒顧視右繞而行。此是破一切惡曜印<p>復次以左手覆。舒右手覆安左手背。二拇指動搖。此是破阿修羅咒法。及降伏阿修羅女印<p>復次以二手拇指與小指相交如鎖。餘指如幡勢現大忿怒相此是[<a href='javascript:showpic("../fontimg/004555.gif")'>口*縛</a>]日囉(二合)播多羅明王印<p>復次以左手作金剛拳頭指展舒。此是金剛橛印<p>復次以二手作金剛縛。二頭指展舒如釘橛勢。此亦是金剛橛印<p>復次以右手作金剛拳如釘椎勢。此是椎印亦成骨朵印<p>復次以二手作金剛拳。二頭指展舒復如金剛縛勢。此是一切如來金剛縛印<p>復次以二手作金剛拳。復作揮拳勢。此是金剛訖囉(二合)哥左印<p>復次以二手如持月勢。捫摸於面。復展舒現忿怒顧視。此是閃電熾盛羅剎女印<p>復次以二手相交如鎖。頭指與拇指豎立如持刀勢。此是金剛刀印。此印能止風雨<p>復次以二手作拳。二頭指屈如環現大忿怒相。復展舒二手。此是破壞他咒法印<p>復次以二手覆拇指入掌內。餘指動搖如翅翼翹一足而立。出舌現忿怒顧視。連誦吽字依法行步。此是金翅鳥印。結此印時能解三界毒<p>復次以二手作金剛拳。復如四方射箭勢。此是金剛箭印。此印能破壞他軍<p>復次以二手作拳。二中指如針。復屈如寶形。二拇指展舒捻二頭指甲如環。此是佛輪印。此印能救軍陣之難<p>復次以左手作拳中指如針。右手如開敷蓮花。此是訶邏曷羅菩薩印<p>復次以二手作拳。二小指相交。二頭指如針。相背安於額上。此是呬嚕哥明王印。此入尸陀林能破諸鬼神<p>復次以左手如持髑髏勢。右手如持三叉勢。此是自在天印<p>復次以左手展舒。指不相著如無畏勢。拇指入掌內。右手作拳豎立。如持寶棒勢。此是那羅延天印<p>復次以二手作展舒。如蓮花形。此是大梵天印<p>復次以二手作花合掌。此是一切族母印<p>如是薩埵金剛等四親近菩薩所結印相。當與灌頂印同。如是阿闍梨隨曼拏羅。諸賢聖印法一一了知已。復於曼拏羅祕密供養圓滿了知<p>所有戲鬘歌舞香花燈塗。隨彼菩薩各各供養作獻物勢。如是種種裝嚴。及種種殊妙衣服幢幡繖蓋閼伽水等。悉皆各作獻物勢已。手持鈴杵即振鈴。而開曼拏羅門誦此真言曰<p>唵(引)[<a href='javascript:showpic("../fontimg/004555.gif")'>口*縛</a>]日囉(二合)健致(引)羅拏(一)缽囉(二合)囉拏(二)三缽囉(二合)囉拏(三)沒馱叱怛囉(二合)左(引)里[<a href='javascript:showpic("../fontimg/001244.gif")'>仁-二+爾</a>](引)(四)缽囉(二合)倪也(二合引)播(引)囉彌多(引)(五)那(引)捺莎婆(引)吠(引)(六)[<a href='javascript:showpic("../fontimg/004555.gif")'>口*縛</a>]日囉(二合)達囉紇哩(二合)那野(七)散都殺尼(引)(八)吽(引)吽(引)吽(引)(九)<p>時阿闍梨誦此真言已。以右手擲金剛杵。左手振金剛鈴即以歌讚供養賢聖。如是依金剛大乘。作最上真實供養已。諸佛賢聖悉皆歡喜。彼諸如來即說頌曰<p class='lg'>　若人斷除諸疑惑　　常作菩提觀想行<br>　琤H清淨身口意　　供養聖賢為最上<br>　若人不斷諸疑惑　　而復信重緣覺乘<br>　修習小乘聲聞教　　彼人供養非最上<br>　依法供養諸如來　　聖賢歡喜歎希有　</p><p>爾時諸佛如來。讚遍照佛言。善哉善哉能為眾生。分別顯示瑜伽大教菩提之法。而說頌曰<p class='lg'>　金剛遍照圓明智　　隨機開演大乘門<br>　能令除斷貪瞋癡　　觀想菩提微妙理<br>　善哉無上大乘法　　甚深方廣濟群生<br>　如是真實法寶藏　　彼佛大覺能宣演　</p><p>爾時諸菩薩。聞諸如來出微妙音頌讚佛已。皆大歡喜。亦以伽陀讚遍照佛曰<p class='lg'>　佛身無邊無生滅　　無住無說無文字<br>　寂滅離相如虛空　　有相是佛方便說<br>　所說教相福含生　　引導令登菩薩位<br>　菩薩獲居佛剎中　　皆因祕密三摩地　</p><p>時諸佛及大菩薩。各以伽陀讚歎佛已<p>爾時大遍照金剛如來。說妙歌讚<p>[<a href='javascript:showpic("../fontimg/004555.gif")'>口*縛</a>]惹虎惹(引)拏壹(一)穌訶烏缽帝(引二)婆(引)[<a href='javascript:showpic("../fontimg/004555.gif")'>口*縛</a>]尾婆(引)網(三)末虎烏缽帝(引)(四)惹馨吠(武母切)嚕阿努(五)缽茶謨剛[<a href='javascript:showpic("../fontimg/004549.gif")'>口*(隸-木+士)</a>](引)(六)戌[<a href='javascript:showpic("../fontimg/044633.gif")'>馬*太</a>]尾戌提(引)(七)[<a href='javascript:showpic("../fontimg/043724.gif")'>寧*頁</a>]彌阿沒提(引)(八)末虎尾訶嚕微孕(二合)(九)滿[<a href='javascript:showpic("../fontimg/044633.gif")'>馬*太</a>]呼摩(引)朗(十)缽那摩訶當當(十一)摩(引)野惹(引)朗(十二)[<a href='javascript:showpic("../fontimg/004555.gif")'>口*縛</a>](引)仵缽半際(引)(十三)恥烏路伊薩嚕(十四)薩哩微(引二合)遏朅哩(引)盤(引)妮烏輸薩嚕(十五)禰拏阿努捺彌遏烏(十六)薩呬烏摩(引)[<a href='javascript:showpic("../fontimg/001244.gif")'>仁-二+爾</a>](引)微(引)(十七)末虎尾訶哩提(十八)伊拏呬阿酤(引)微(引)(十九)穰呬遏拏囉(引)阿努(二十)穌囉遏薩訶(引)吠(引)(二十一)入舞(二合引)尾壹遏薩體(引)(二十二)薩[<a href='javascript:showpic("../fontimg/059121.gif")'>曰/月</a>]提遏烏婆(引)吠(引)(二十三)那(引)呬拏喝體(二十四)羯哩洗[<a href='javascript:showpic("../fontimg/004555.gif")'>口*縛</a>]儒(仁祖切二十五)[<a href='javascript:showpic("../fontimg/004555.gif")'>口*縛</a>](引)彌(引)健吒(引)囉尼阿穌薩儒(上同)(二十六)薩阿邏[<a href='javascript:showpic("../fontimg/001244.gif")'>仁-二+爾</a>](引)微(引)(二十七)彌里阿(引)[<a href='javascript:showpic("../fontimg/004555.gif")'>口*縛</a>]儒(引)三摩夜(引)播(引)微(引)(二十八)割哩阿(引)割儒(引)(二十九)伊哥(引)陵[<a href='javascript:showpic("../fontimg/035509.gif")'>言*我</a>]拏(三十)[<a href='javascript:showpic("../fontimg/004555.gif")'>口*縛</a>](引)[<a href='javascript:showpic("../fontimg/004555.gif")'>口*縛</a>]拏喝他(引)(三十一)微(引)阿努囉(引)阿拏(三十二)穌囉阿薩末他(三十三)帝(引)阿(引)酤(引)吠(引)(三十四)潑羅虎摩(引)隸(引)(三十五)怛馨左烏提(引)吻(微引切)達壹(三十六)蘇囉阿(引)[<a href='javascript:showpic("../fontimg/004555.gif")'>口*縛</a>]拏(引)(三十七)儒伊馨倪(引)(三十八)伊馨儒(引)婆(引)晚帝(引)(三十九)穌囉阿[<a href='javascript:showpic("../fontimg/004555.gif")'>口*縛</a>]惹(引)虎(四十)帝(引)窣虎播(引)晚帝(引)(四十一)<p>爾時大遍照金剛如來。說此妙歌讚已。復說供養真言曰<p>唵(引)阿耨怛囉(一)薩哩[<a href='javascript:showpic("../fontimg/004555.gif")'>口*縛</a>](二合)布(引)惹(引)彌(引)伽(二)烏訥[<a href='javascript:showpic("../fontimg/035509.gif")'>言*我</a>](二合)帝(引)塞頗(二合)囉呬[<a href='javascript:showpic("../fontimg/049288.gif")'>牟*含</a>](引)(三)[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/035509.gif")'>言*我</a>]那剛吽(引)(四)發吒(半音)娑[<a href='javascript:showpic("../fontimg/004555.gif")'>口*縛</a>](二合引)賀(引)(五)<p>時持誦者誦此真言三遍已。想此供養遍滿虛空。即成一切供養。獻於一切賢聖皆大歡喜<p><b>　　<A NAME="n357"></A>佛說瑜伽大教王經觀想菩提心大智品第七</b><p>爾時一切如來及諸菩薩。異口同音勸請世尊大遍照金剛如來。唯願慈悲演說。甚深無上大覺菩提心法<p>爾時世尊受彼請已而告眾言。諦聽諦聽我今說之<p>佛言此菩提心即是身相。身相性空即真菩提。身既無別語相亦然。爾時諸佛如來聞佛說已。住一切如來身口意三密相中。心離取捨而說頌曰<p class='lg'>　希有普賢身語心　　本無生滅亦無著<br>　體無文字及諸相　　遠離戲論絕分別　</p><p>爾時諸佛說此頌已。時世尊阿[<a href='javascript:showpic("../fontimg/041309.gif")'>門@(人/(人*人))</a>]如來。入語相金剛三摩地。從定出已說菩提心。本離生滅湛然清淨如虛空故。而說頌曰<p class='lg'>　菩提心本無生滅　　性淨無法無所受<br>　無著無染如虛空　　是即堅固菩提心　</p><p>如是阿[<a href='javascript:showpic("../fontimg/041309.gif")'>門@(人/(人*人))</a>]如來說此頌已<p>爾時寶生如來。入一切如來無相金剛三摩地。從定出已。說菩提心。頌曰<p class='lg'>　此性本來無有性　　無相無為體凝寂<br>　此法源從無我生　　是即堅固菩提心　</p><p>如是寶生如來說此頌已<p>爾時無量壽如來。入最勝熾盛金剛三摩地。從定出已說菩提心。頌曰<p class='lg'>　法界本來無所生　　寂然無性亦無相<br>　洞達空理無邊際　　此即菩提真實心　</p><p>如是無量壽如來說此頌已<p>爾時不空成就如來。入無上智金剛三摩地。從定出已說菩提心。頌曰<p class='lg'>　諸法自性皆清淨　　本來寂靜無所有<br>　亦無菩提亦無佛　　及彼眾生并壽者<br>　有見如夢如幻化　　無見之見亦復然<br>　離有離無取捨亡　　是即堅固菩提心　</p><p>如是不空成就如來說此頌已<p>爾時慈氏菩薩等諸大菩薩。聞諸如來以金剛身語心。說清淨菩提心法。歎未曾有而說頌曰<p class='lg'>　唯佛最上尊　　善說微妙法<br>　法從無我生　　稽首菩提心<br>　字從無字生　　佛從無相顯<br>　一切如幻夢　　稽首金剛心　</p><p>如是慈氏菩薩等說此頌已<p>爾時大遍照金剛如來。復說觀想法。持誦者先跏趺坐。觀想五趣處與非處。以淨三業真言。普皆清淨令住淨。法然後想自本心為其吽字。吽字變成佛身。佛身即自身。現貢高勢以金剛鉤請召賢聖已。而現三昧作結界法。然後依法獻座。及獻閼伽等種種供養。令一切賢聖生大歡喜。然後自作相應法。此有三種。一祈求諸佛慈悲加護。想微妙字化成佛相。二起自本身清淨菩提心成大智佛。三所成佛相及菩薩等。依法了知印相圓滿。如是三種相應儀法具足。剎那之間神通變化成畢竟大智<p>復次持誦者先安住三昧已。發大菩提心洗除心垢。誦淨三業真言。一剎那中心垢清淨。以真言威力開發菩提心。觀一切法如幻如化。本自性空無有堅實。依此菩提心想為月輪。於月輪上想有唵字為身金剛。次想阿字成語金剛吽字成心金剛。如是三字成金剛身語心已。想<p>缽字化成蓮花。乘此蓮花相好具足。想於佛身色相執捉儀法已。想自身作貢高勢。我身即是金剛如來。一切裝嚴圓光照曜。如是本身即是畢竟菩提大智。然後依五如來法。以真言印相為弟子甲冑器仗。即與授於灌頂。是時阿闍梨觀想。諸佛遍滿虛空作大神變。復想十方各有明王部領四兵一切諸佛及大明王。各結本印手持器仗。遍滿十方作種種神變。此是五如來演暢瑜伽真理。四諦六度諸波羅蜜等如羯磨金剛。作大利樂救濟眾生<p>時阿闍梨觀想。諸佛遍滿虛空各坐蓮花。諸相圓滿一切裝嚴。復想諸佛及彼花座相合為一。此則佛身一多無二。理事無礙法界同體。然後依法儀則。獻戲鬘歌舞香花燈塗等種種供養。或作於觀想。心有疲倦當即持誦。須正定身心離諸散亂。不急不緩文句周正。或持誦疲倦即持鈴杵。依法擲杵振鈴。而作供養已發送賢聖。乃至作己身擁護隨意行住。或復再欲請召賢聖當用百字真言。時阿闍梨如是依法觀想持誦。如天滿月無有虧盈。不久之間證大菩提。此人圓滿金剛乘成就羯磨法。亦如寶生佛等五部如來。為一切明主<p class='juan'>
佛說瑜伽大教王經卷第四</p>
</body></html>
