<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說大悲空智金剛大教王儀軌經卷第二(第三同卷)</p>
<p><span class='byline'>　　　　宋西天三藏銀青光祿大夫試光祿卿普明慈覺傳梵大師法護奉　詔譯</span><br><p><b>　　<A NAME="n372"></A>行品第六</b><p>爾時佛告金剛藏菩薩言。我今復說最上到彼岸行。於此先行畢竟成辦。由是成就金剛空智。彼修觀者當如是行。謂頂想寶輪耳帶寶鐶。手串寶釧腰垂寶帶。足繫寶鐸及妙臂釧。頸嚴寶鬘衣虎皮衣嘗五甘露。又修觀者為於空智作相應故。此五色相平等和合亦無分別。以無量相即一色相。是故分別了不可得。於一樹下或塚壙間。乃至夜分空寂舍中。清淨安住而作觀想。於佛智慧隨有悟入。如是勝行乃可為說。又若樂求成就如是行故。應以廣大莊嚴詣阿闍梨。為極悲愍求灌頂法。於如是行隨其攝受。彼阿闍梨為作開悟。於金剛部觀想本尊而作部主。設復於別部中出生菩提種智。亦令安住有為隨其攝受。謂金剛歌舞事業。等令生歡喜。令生喜已。於金剛嬉戲因是解脫。由作舞故引金剛步而能隨證三摩呬多。輪者表阿[<a href='javascript:showpic("../fontimg/041309.gif")'>門@(人/(人*人))</a>]如來。鐶者無量壽如來。頸上鬘者寶生如來。手寶釧者大毘盧遮那如來。腰寶帶者不空成就如來。於是色相而生念住。金剛渴椿[<a href='javascript:showpic("../fontimg/035509.gif")'>言*我</a>]杖者表勝慧相。奎樓鼓者即善方便故。瑜伽行者瞋業清淨。住金剛歌詠者真言清淨。又復不應為求利養作是金剛歌舞事業。是故瑜伽者當如是行。飲食醫藥隨樂服行。而常真實護持。不為老死之所逼惱。又瑜伽者作髮髻冠。以吽字儀軌持五佛葛波羅。或五指量。作葛波羅器已。以雙寶帶繫髮冠中。即是勝惠方便自性。又瑜伽者灰塗髮線作絡腋衣以奎樓鼓聲而作念誦。觀想金剛渴椿[<a href='javascript:showpic("../fontimg/035509.gif")'>言*我</a>]杖而為勝惠。於金剛葛波羅觀想念誦。知貪瞋癡極可畏故。於戲論事悉能遠離。設復睡眠速應勤策。於所行行勿懷疑惑。捨是身已修平等觀。於福非福如實尋伺。是故非施亦非受者。又諸飲食如其所得而自受用。於美不美無堅執取。亦無分別此應食者不應食者。如是伺察。又於同行阿闍梨所。不起分別是可往者不可往者。有學弟子為說正智令得成就。於自師尊常行禮敬。無令因是退失成就墮無間獄。及慚恧事亦復如是。諸有自性悉是大悲相應之行。護魔等事勿妄施設。真言靜慮常修出離諸三昧門而求解脫於所作行悉妙相應而得現前。決定同彼勝天爍迦羅主如師子王。於彼處處不生怖畏。設於飲食而生愛樂。修瑜伽者不應迷亂。而常發悲愍心。因是利樂諸眾生故<p><b>　　<A NAME="n373"></A>說密印品第七</b><p>佛告金剛藏言。祕密印品我今當說。為修習瑜伽者恭敬問訊。得生勝解無復疑<span class='corr'>惑</span>。謂示一指為印二指為印。或以左大拇指捻無名指為印。捻小拇指為印。捻中指為印。示方所為印。示無名指為印。示頸處為印。示所著衣為印。示三戟叉為印。示胸臆為印。示髮際為印。示地為印。示輪為印。示顰眉為印。示解脫學處為印。示額為印。示頸後為印。示足心為印。示金剛嬉戲為印。我說修瑜伽者為對治時。印所印處而能善解大悲空智。示獻華鬘手者。即延請義及住三昧耶戒。於餘積集不應遠離。而常依止最上境界。是故修瑜伽者一切所作應知密印。復次金剛藏白佛言。世尊於何等處而求成就。佛言當有一十二處。遠離魔事。為所尊重餘不復說。何等十二。一者惹藍馱[<a href='javascript:showpic("../fontimg/059286.gif")'>口*覽</a>]國。歌摩嚕國。或酤羅山清淨園林。二者摩羅[<a href='javascript:showpic("../fontimg/055984.gif")'>鍐-凶+(鬯-匕)</a>]國。或信度河城。三者蒙牟尼國。俱摩羅缽吒國。及天后城。四者酤羅城。阿哩母城。虞那哩河。及呬末河。五者訶梨國。藍婆國。韶國。金色城。或鹹海中。六者迦陵[<a href='javascript:showpic("../fontimg/035509.gif")'>言*我</a>]國。洲子國。彌佉羅國。矜羯那國(七者八者梵本元闕)九者鼙羅[<a href='javascript:showpic("../fontimg/004555.gif")'>口*縛</a>]城廣大聚落。十者善行城。憍薩羅城。泯陀城。俱摩羅布哩城。十一者眾所樂處。或大海邊。十二者華果園林清淨池沼。佛告金剛藏言。我今為廣利益諸眾生故。為瑜伽者於金剛空智儀軌。日月時分我今當說。取黑月分於第八日或十四日。建曼拏羅。以諸幢旛莊嚴寶伎。於七日中施妙飲食。起大悲心恭敬供養設惡來者倍生憐愍。勿復於彼生下劣想。令魔得便不能成就。是故於此常勤悲念。諸有所作畢竟成就。應如是知於晝夜分。以慧決擇無復餘事。無非時食不起邪思。於他善惡勿樂宣傳。觀察他身如護已有。修瑜伽者應善籌量。乃至身分飲食不雜亂出。生語誠實。所有真言印契。皆住吉祥呬嚕歌義。吉祥者謂不二智故。呬者空性本因故。嚕者離染勝莊嚴故。歌者無所住故。如是修瑜伽者設復毀戒。然彼眾生亦常信敬。以有智故。於金剛葛波羅悉相應故<p><b>　　<A NAME="n374"></A>大相應輪品第八</b><p class='lg'>　復次相應輪　　我今當廣說<br>　最先空界中　　作如是觀想<br>　其次輪壇內　　出生諸聖眾<br>　又於輪圍角　　觀想大風輪<br>　水輪如其次　　火大亦復爾<br>　出生正法輪　　清涼無病惱<br>　八葉具臺蕊　　如三角壇相<br>　曠寂一心中　　布諸賢聖位<br>　如彼淨月輪　　是中安種智<br>　後以日覆之　　集二種大樂<br>　住於月色相　　及與日時分<br>　以二種相應　　遨哩善稱讚<br>　月大圓照智　　及餘平等性<br>　或[<a href='javascript:showpic("../fontimg/009053.gif")'>巾*票</a>]幟本尊　　及種子法位<br>　說名妙觀察　　唯諸作用中<br>　名成所作智　　及清淨法性<br>　彼五智次第　　觀想如是說<br>　又修瑜伽者　　於日月時分<br>　及金剛薩埵　　繫念悉平等<br>　文字出生身　　住吽發吒義<br>　彼薩埵影像　　等真實出生<br>　作意而觀想　　如前[<a href='javascript:showpic("../fontimg/009053.gif")'>巾*票</a>]幟輪<br>　以摩尼妙光　　惠方便自性<br>　一切速成就　</p><p>爾時佛告金剛藏菩薩言。彼日月時分者。謂以勝惠而能揀擇。最初遨哩明妃者。分別色相而各有異。於中五位安五。明妃。即五蘊自性。修瑜伽者當如是觀。初帝釋方安金剛明妃。次燄魔方安最初遨哩明妃。於水天方安[<a href='javascript:showpic("../fontimg/004555.gif")'>口*縛</a>]哩明妃。酤尾羅方安金剛拏。吉尼明妃中方安無我明妃。於次外院安八明妃。所謂遨哩明妃。陬哩明妃。尾多哩明妃。渴三摩哩明妃。十葛西明妃。設[<a href='javascript:showpic("../fontimg/004555.gif")'>口*縛</a>]哩明妃。贊拏哩明妃。弩弭尼明妃。於上下方安空行明妃及地居明妃。住大悲空智輪者。悉於三有從自觀想之所變現。此諸明妃皆以黑色大忿怒相。用前五印之所莊嚴。各有一面面安三目。左右二臂。執持寶刀及葛波羅器。前五印者即是輪鐶寶釧寶鬘寶帶。以五佛清淨故即五印清淨。此諸明妃已如上說。無我明妃。右執寶刀。左持葛波羅器及金剛渴樁[<a href='javascript:showpic("../fontimg/035509.gif")'>言*我</a>]杖。衣虎皮衣立蓮華上足如舞勢。智光熾盛如大火聚。髮髻金色微忿怒相。執寶刀者為斷一切慢過慢等。葛波羅器者為破四魔令善成就。金剛渴樁[<a href='javascript:showpic("../fontimg/035509.gif")'>言*我</a>]杖者即空智性及諸方便。於此儀軌觀想輪法成就者。最初觀想黑色。第二赤色。第三黃色。第四綠色。第五青色。第六白色。然於六分觀想相應亦復厭離。謂出生次第非出生次第。於此二種平等依止。是金剛部隨其生滅所說法故。諸佛世尊說是空界蓮華種智觀想。三摩缽底及妙樂輪。如是次第為自領納從菩提心。如是觀想出生聖賢。是二種輪悉俱生故。所說勝惠出生義故。所說方便士夫用故。後於勝義世俗二種分別。彼二種輪者說勝惠輪。如妙樂故。是中於無量義分別有四。是四種者即俱生分出生次第。一者喜謂於此先行。少分妙樂有進求故。二者勝喜於此相應。漸令增勝說妙樂故。三者離喜於此妙樂。厭離諸根息除貪染。無眾生可喜愛故。四者俱生喜。一切平等真實觀想故。又此妙樂具諸方便。唯勝喜中如實遠離餘不復說。於非有中無可得故。於他了知身所有福。尊重稱歎。方便附近諸薄德人。彼少睡眠若飲若食。為境思念及餘一切。如其所見於上中下。平等一味真實觀想。勿應於下劣品少略句義。於最上品而作觀想。於中品者離此二種。如是六根諸有動息。淨盡無餘共所修作。等彼一味彼妙樂輪。等同開示真實觀想。如是所說出生三有及諸世間。如我所見一切觀照。是故於三摩呬多畢竟修習。於此成就無復疑惑。設於大印畢竟進求。觀想世間諸所作意悉非觀想。觀諸法智亦非觀想。諸所動植枝葉蔓草。及自他身一切色相。是大妙樂悉非有性。於自所得成就觀想。所生業用如王者尊。隨自取捨一切無礙。貪瞋嫉妒及我慢等。諸所愛樂乃至十六分中不及其一。以智慧方便自性出生諸法。及彼三世猶若虛空。如來所說彼妙樂輪。於一剎那而得降伏。於自境界悉能棄捨。諸了悟智及語言道。加持次第唯用趣向。一切智智自他了知。地水火風及餘空等。於剎那頃悉能破壞。天上人間乃至地際。於剎那頃皆同一相。離諸分別不為自他之所侵撓。成就持明諸業用等。設復於生死中而常清淨。譬如河流亦如燈炷。於晝夜中真實不斷。彼無智者於是儀軌徒設疲勞。此世他世無能成就<p><b>　　<A NAME="n375"></A>清淨品第九</b><p>佛告金剛藏言清淨品我今當說<p class='lg'>　由說是清淨　　一切無疑惑<br>　一一賢聖位　　後當分別說<br>　五蘊五大種　　六根及六處<br>　無知煩惱闇　　自性悉清淨<br>　謂自身領納　　及餘他所作<br>　說妙樂相應　　境界等清淨<br>　故佛善巧說　　一切性清淨　</p><p>時金剛藏菩薩白佛言。世尊為何等清淨。佛言於色等境觀想遠離能取所取。所謂眼取色耳取聲。鼻取香舌取味。身取觸意取妙樂。應知是等無餘親近是即清淨。說金剛明妃即色蘊清淨。遨哩明妃即受蘊清淨。[<a href='javascript:showpic("../fontimg/004555.gif")'>口*縛</a>]哩明妃即想蘊清淨。金剛拏吉尼明妃即行蘊清淨。無我明妃即識蘊清淨。外第二重四方上下成就清淨者。謂帝釋方遨哩明妃即色境清淨。焰魔方陬哩明妃即聲境清淨。水天方尾多梨明妃即香境清淨。酤尾羅天方渴三摩哩明妃即味境清淨。下方地行明妃即觸境清淨。上方空行明妃即法境清淨。又地行空行二種明妃。從是輪回涅槃自性之所出生。外第二重四隅成就清淨者。謂伊舍那方十葛西明妃即地大清淨。火天方設[<a href='javascript:showpic("../fontimg/004555.gif")'>口*縛</a>]哩明妃即水大清淨。迺哩底方贊拏哩明妃即火大清淨。風天方弩彌尼明。妃即風大清淨。一十六臂者即一十六空清淨。四足即四魔清淨。八面即八解脫清淨。三目即三金剛清淨。說金剛空智者即瞋清淨。[<a href='javascript:showpic("../fontimg/004555.gif")'>口*縛</a>]哩明妃即貪清淨。金剛拏吉尼明妃即嫉妒清淨。遨哩明妃即兩舌清淨。金剛明妃即癡清淨。如是蘊等清淨出生次第。彼於是法棄捨真實無能成就。則為蘊等之所纏縛。若於世間癡闇真實了知。即於是縛而得解脫。是故非色非聲非香非味非觸非法亦非世間。心清淨故即一切清淨<p><b>　　<A NAME="n376"></A>灌頂品第十</b><p>佛告金剛藏言。復次弟子灌頂曼拏羅法。如其次第我今當說。修瑜伽者先清淨地。或殊妙園林菩薩聖賢得道之處。以吽字儀軌作警覺已。然後於殿閣中。以五寶末或米粉末。粉畫最上大曼拏羅。其壇作三肘三指量。或增四指量指。明者入已於五部出生。乃至童子亦應親近是輪壇中。先令弟子以帛覆面。及為說此難得親近希有之相。如是平等作用境界。自他領納悉能棄捨。於有無性遠離塵染等若虛空。以智慧方便染無染等。眾生緣力最上文字。諸所安住一切觀照。又彼世間有性無性之所建立。及餘所有我人眾生。色者受者命者士夫補特伽羅。如是諸有自性悉幻化相。時會聽者於金剛藏及一切如來前。歡喜踴躍作是唱言。我於喜最上喜離喜。如是三種世間色相悉無所得。及俱生喜無復疑惑。時金剛藏讚言。善哉善哉是中非貪非離。及彼中間皆。不可得。如是俱生喜遠離三種說名正覺。佛言金剛藏而知喜等三種遠離。如現浮雲猶成幻化。於俱生喜如睡夢覺。破一切相得無分別。瑜伽印契悉能成就。以我四方曼荼羅放熾盛光明。而調御之四門樓閣。珠纓半纓雜色交映。無量間錯莊嚴八柱。以金剛線平等相應。種種妙華燒香塗香及妙燈明。八大賢瓶殊妙莊嚴於。彼瓶中插波羅葉吉祥樹枝。入五寶末。上妙繒[<a href='javascript:showpic("../fontimg/057087.gif")'>疊*毛</a>]繫覆瓶項。隨自本尊作第九賢瓶。殊妙相應如前嚴飾。線及智線應善抨量。於輪壇所誦一洛叉及阿庾多數。所誦真言如前已說。又瑜伽者先擇淨地。施諸飲食作護已身。如其所見觀想處所。於自壇中示灌頂法。供養祈請皆如上說。內外兩重善巧安布。遨哩明妃如次紛畫。先於東方粉畫寶刀。南西北方四維上下亦復如是。時金剛薩埵清淨澡浴身塗妙香。華鬘珠寶極勝莊嚴。勇猛決定引離茶步。入阿闍梨大曼拏羅。兩稱吽字作勇猛勢。復誦呬呬字辟除怖畢。與二臂空智金剛相應。然後為說真實平等清淨智相。不壞他教息除輪轉。於無所觀無能觀者。無取無不取離二相故<p>又瑜伽者諸有飲食無復淨穢。不生癡厭無有三毒。兩舌嫉妒慢過慢等。若冤若親心無所動。何意於中得生我相。自性清淨本然故爾。彼金剛拏吉尼等與是妙樂。身諸色相悉無所動。金剛藏白佛言。世尊云何五大種。佛言是菩提心之所容受。觸堅硬法即是地大。彼濕潤性即是水大。彼溫熱性即是火大。彼動轉性即是風大。說妙樂性即是空大。此五大種能為繫縛。若於妙樂發俱生喜說是自性。一切所作是即持戒。以大悲方便之所相應。設不護魔粉布輪壇。猶於色相心心平等<p class='juan'>
佛說大悲空智金剛大教王儀軌經卷第二</p>
</body></html>
