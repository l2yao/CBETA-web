<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說大悲空智金剛大教王儀軌經卷第四(第五同卷)<p><span class='byline'>　　　　宋西天三藏銀青光祿大夫試光祿卿普明慈覺傳梵大師法護奉　詔譯</span><br><p><b>　　<A NAME="n382"></A>說方便品第十三之餘</b></p>
<p>爾時無我明妃而為上首。與一切金剛拏吉尼等。俱持五甘露相應。供養世尊金剛薩埵已。飲金剛甘露味。現大威神發歡喜心。語汝金剛拏吉尼等。我此真實極為祕密。供養禮敬一切佛已。於金剛本性我今開示。時諸明妃得大歡喜。右膝著地合掌恭敬聽佛所說。佛言如得飲食於美不美勿生厭離。澡浴塵穢無起淨想。設復不修禪定不誦咒句。不捨睡眠不護根門。於五淨食平等服行。一切眷屬心無愛著無怨親想。木石塑像不行禮事。於世間法悉能遠離。又於剎帝利婆羅門吠舍戍陀羅等不樂親近。穢行旃陀羅皮作廁人等亦不遠離。或以摩粘及藿香葉。毒辣藥等酸鹹苦淡。及香美味殘觸飲食。以菩提心不二智故。世間少分無不食者。又得自然生酤蘇摩華置蓮華器中。入尸利沙及星伽拏藥而為甘露。以寒林灰塗身著雜色弊衣。畢利多華結鬘嚴飾。復次金剛藏言。六根清淨故即一切境界廣大清淨。世尊豈不說此諸根清淨。是大勇健身所甲冑。金剛藏白佛言。世尊諸聲聞人所不能知是大三昧耶。佛語決定如剎那頃離諸煩惱。如來於四種教理不作是說。云何名方便說。佛言金剛藏汝一心聽。我今為大心者。以方便說大三昧耶。如說摩黏即果實義。如說彌羅即鉤召義。如說珂吒畢利珂喃即去來義。如說阿薩爹婆囉喃即珠寶義。如說曼拏嚕即鼓音義。如說努囉努囉即薄德人。如說歌陵惹囉即福善人。如說[<a href='javascript:showpic("../fontimg/043724.gif")'>寧*頁</a>]抳[<a href='javascript:showpic("../fontimg/049288.gif")'>牟*含</a>]即無觸義。如說葛波羅即蓮華器。如義底望缽多即飲食義。如說摩羅頂即菜食義。如說兀探即四平等義。如說母多羅即妙香義。如說悉羅紺即自然生義。如說輸葛囉即造作義。如說末娑即白色義。如說瑜即相應義。如說謨羅紺即金剛義。如說酤羅紺即蓮華義。如說酤覽即部類義。如說[<a href='javascript:showpic("../fontimg/004555.gif")'>口*縛</a>]囉拏即有分別無分別義。於佛五部亦如是說。如說努彌即金剛部。如說那胝即蓮華部。如說贊拏梨即是寶部。如說挼惹多即如來部。如說辣惹計即羯磨部。如說母陀羅即妙成就義。又修觀者得金剛水成就。作供養已而自服行。佛言金剛大薩埵我為汝說。非彼一切但應尊重而攝受之。於此金剛空智灌頂大真實句三昧方便。勿妄宣說。得大罪咎畢竟無疑。或為鬼昧怨賊侵嬈瘧病蠱毒。乃至是人速趣命終。設復有人於此三昧。如世醫王及佛導師。於是方便亦勿為說。彼不動使者及四大明妃發大忿怒。是名一切儀軌中義<p><b>　　<A NAME="n383"></A>集一切儀軌部品第十四</b><p>爾時金剛藏而為上首。與一切金剛拏吉尼。心生疑惑得大憂惱。而白佛言世尊。前行品中說金剛歌舞成就者。云何為歌舞云何本尊灌頂。於何等印說瞋等作用。又真言品說。無我明妃種子者云何。種子從何出生。金剛部品說三十二血脈之相談彼清淨。唯願世尊為我除疑。佛言金剛歌舞者所謂<p>酤(引)羅以哩胝阿冒(引)羅(引)蒙母抳哩哥(引)酤(引)羅(引)佉吉畢吒斛(引)末惹伊葛嚕尼吉阿伊路(引)羅(引)怛呬左羅渴惹伊[<a href='javascript:showpic("../fontimg/035509.gif")'>言*我</a>](引)遲摩野拏(引)畢惹阿伊喝隸歌(引)陵惹囉缽抳阿伊訥努嚕末[<a href='javascript:showpic("../fontimg/061971.gif")'>口*爾</a>]阿伊拶烏三摩葛芻哩悉羅歌(二合引)葛卜嚕羅(引)伊阿伊摩(引)羅伊印馱拏娑隸怛呬婆嚕呵(引)壹阿伊畢陵(二合)渴拏契吒葛陵諦戍馱戍馱奴惹抳阿伊抳[<a href='javascript:showpic("../fontimg/059286.gif")'>口*覽</a>]戍盎[<a href='javascript:showpic("../fontimg/014597.gif")'>木*卉</a>]左拏(引)尾阿伊耽呬[<a href='javascript:showpic("../fontimg/061971.gif")'>口*爾</a>]薩囉(引)[<a href='javascript:showpic("../fontimg/004555.gif")'>口*縛</a>]阿尾缽抳阿伊未隸野[<a href='javascript:showpic("../fontimg/061971.gif")'>口*爾</a>]翁努嚕末吒伊[<a href='javascript:showpic("../fontimg/043724.gif")'>寧*頁</a>]抳未多馨末惹阿伊哩<p>金剛舞者於呬嚕迦相勿應忘念。心生愛樂相續觀想。又金剛明妃及瑜儗尼等如諸佛母。是金剛歌舞而常真實。護持自身及餘眷屬。此諸世間所持誦處能生信愛。是故於此極生尊重。如月愛相勿復疑惑。時金剛藏白佛言。世尊是俱生喜自性。何所棄捨而能出生一切相應。譬若虛空無有窮盡。佛言如是如是如汝所說。金剛藏言云何菩提心出生方便。佛言謂此輪壇以自威力加持次第。名菩提心出生方便。世非世俗有二種相。如俱那花處白月影。世間妙樂亦復如是。謂佛菩薩如是任持。信解輪迴無復涅槃。所說色聲等是輪迴。受等是輪迴。根等是輪迴。瞋等是輪迴。即以是法而名涅槃。謂無癡是涅槃。無迷亂是涅槃。清淨是涅槃。若非世俗菩提心。以具相童子是上種族。性行調柔殊妙莊嚴。以悉羅訶香和合龍腦。及妙飲食隨分供養。於自他身成就義利。又金剛蓮華而作相應。出生次第不應遠離。以蓮華器或白螺貝而作甘露。如是正理有大力能即無我明妃。以大印曼拏羅住臍輪中。從阿字音自性及彼提字。說是勝慧出生相應次第。非長短方圓。而俱生喜如是出生。受用妙樂及與大印而得成就。彼色聲香味觸法界自性。智慧方便及大妙樂即彼輪壇。五智自性謂大圓鏡智。平等性智。妙觀察智。成所作智。清淨法界。此無我明妃法界本性。如我為曼拏羅王等無有異。復次金剛藏言。於輪壇觀想道。如其出生諸佛聖賢。唯佛世尊先為我等說是戒相。佛言先於身中住阿字門金剛蓮華大印方便學處。此內外戒我今開示。以阿字理趣祕密三摩缽底。令煩惱縛外不現起了知法報化三身輪及大樂輪義。如是住心意喉頂。出生無量諸佛聖賢。彼化身輪依上座部律出變化身。法身輪者依一切有部律宣說法故。報身輪者依正量部律為所受用一切飲食味故。大樂輪者依大眾部律住妙樂故。世尊分別四種不動果等。以勝慧業而作教誡。是法輪者如其受用。說無所動而得大果。於妙樂輪具大力能有士夫用。相應出生清淨果報。是等義類說名聖胎為遊止處。若人心離貪等。設處胎藏如被法服。觀所生母即諸佛母。慈愍訓育曲躬禮敬如親教師。猶我往昔順生世間。從阿字輪出生[<a href='javascript:showpic("../fontimg/016014.gif")'>亢*欠</a>]字。圓頂潔膚若苾芻相。又眾生十月始生地上。我於爾時滿十地行大自在位故。阿字門積集眾生如佛無疑。爾時無我明妃等。聞佛語已心生疑惑。得大恐怖悶絕躄地。時會見已語金剛明妃等言。是地水火風空。此五大種唯佛知覺。時無我明妃如夢所聞。從地而起白言世尊。如是眾生云何為諸垢染之所覆藏。能除是等名正覺者。世尊如是真實無有虛妄。佛言如無智人飲[<a href='javascript:showpic("../fontimg/014597.gif")'>木*卉</a>]囉拏藥極生惛醉。若離癡愛是即解脫。若人於金剛空智信樂多聞。了知出離方便。斷無明縛不生執取。於天人阿修羅地獄餓鬼畜生起大覺悟。無眾生相當成正覺。又糞穢諸蟲常樂自體。而尚不知有天人等樂。此覺性者隨心所現。非餘世界得成正覺。設旃陀羅諸殺業者。是人無智愚夫執著。不知是行為極癡冥。於六趣中發行取有支之所輪轉。若於金剛空智得是方便除我慢習。清淨境界得無上道。於此勝行成就無疑。說卜葛西明妃是即地界。彼堅硬體是即癡義。佛言身依心出生。若於餘處定不可得。是故毘盧遮那如來部。說設[<a href='javascript:showpic("../fontimg/004555.gif")'>口*縛</a>]哩明妃是即水界。彼濕潤性本尊理趣。佛言心依身出生。若於餘處不應現起。是故阿[<a href='javascript:showpic("../fontimg/041309.gif")'>門@(人/(人*人))</a>]如來部。說贊拏哩明妃是即火界。即貪理趣。佛言說貪愛火以赤色為自相。由貪起兩舌故。寶生如來部。說努彌尼明妃是即風界。本尊理趣。佛言由貪故起嫉妒。不空成就如來部。如是邀哩明妃。陬哩明妃。尾多哩明妃。渴三摩哩明妃。亦如上說。於金剛空智如是住持三摩缽底<p>復次無我菩薩於平等相為利眾生。請問末鄰大供養真言句。時金剛薩埵於諸眾生令護他命。為作障者一切頻那夜迦。說末鄰大供養明曰<p>唵印捺野摩惹羅惹剎普[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004555.gif")'>口*縛</a>]喝尼(二合)[<a href='javascript:showpic("../fontimg/004555.gif")'>口*縛</a>](引)喻囉剎贊捺蘇惹摩捺[<a href='javascript:showpic("../fontimg/004555.gif")'>口*縛</a>]缽多羅缽多(引)梨遏吒薩缽伊喃末鄰蓬惹仍伽補澀波(二合)度(引)波莽(引)娑(引)尾覲喃(二合)盎喝歌(引)惹薩[<a href='javascript:showpic("../fontimg/004555.gif")'>口*縛</a>]娑(引)達侃底枯尼譬[<a href='javascript:showpic("../fontimg/022129.gif")'>病-丙+尼</a>][<a href='javascript:showpic("../fontimg/014597.gif")'>木*卉</a>](引)捺唵(引)遏歌(引)嚕(引)牟抗薩哩[<a href='javascript:showpic("../fontimg/004555.gif")'>口*縛</a>](二合)達哩摩(二合引)拏摩[<a href='javascript:showpic("../fontimg/067003.gif")'>寧*也</a>](切身)那庾(二合)怛半(二合)那怛[<a href='javascript:showpic("../fontimg/004555.gif")'>口*縛</a>](二合)多唵(引)阿(引)吽(引)發吒(半音)薩[<a href='javascript:showpic("../fontimg/004555.gif")'>口*縛</a>](二合引)賀(引)<p>如是末鄰大供養明。善解瑜伽者供養一切部多等得大吉祥。若求信愛護世諸天生大歡喜。若作降伏速破冤敵。若作鉤召能遣諸魔。若作息災增益得大富樂相續不斷<p>復次金剛藏言。如來先說地行空行明妃。我今不知當何部主。佛言為身語意三密輪中。以我住處及無我菩薩住上中下。此中開示部有三種五種或開六種。即五如來為對治彼貪瞋愚癡兩舌嫉妒。又於五種隨其次第。觀想出生金剛薩埵清淨妙樂。又三種者即如來部蓮華部金剛部。為對治彼貪瞋癡等。又復一部謂阿[<a href='javascript:showpic("../fontimg/041309.gif")'>門@(人/(人*人))</a>]如來金剛威德現忿怒相。對治瞋法<p><b>　　<A NAME="n384"></A>金剛王出現品第十五</b><p>爾時空智大金剛王。開示一切本尊。一切自性身曼拏羅。住極妙樂金剛心種子。出生一切自相曼拏羅王。一十六臂八面四足。帶髑髏鬘現忿怒相。執持五印得大無畏。時無我菩薩白如是言。我先不知是曼拏羅一十五位。眷愛種智願為我說。時金剛王如是嗟咨。持葛波羅擲金剛杵摧伏魔已。說是如前曼拏羅輪。四隅四門及金剛線珠纓半纓。無量雜寶間飾莊嚴。以我吽阿字種智。放青色熾盛光焰。出生八面一十六臂。足踏四魔現忿怒相。帶髑髏鬘及妙瓔珞得大無畏。住日輪中立如舞勢。頂戴善巧金剛杵。黑色忿怒以灰塗身。口誦吽發吒字。入樂寂靜離煩惱縛妙三摩地。正面大黑色。右面如白色俱那華。左面紅色大忿怒相。上面笑容。餘四面並青黑色。共二十四目。如是相續復入樂嬉戲三摩地。從喭字門出生遨哩明妃。住於東門。復入滿他那相應三摩地。從尊字門出生陬哩明妃。住於南門。為護門者。復入金剛蓮華相應三摩地。從[<a href='javascript:showpic("../fontimg/055984.gif")'>鍐-凶+(鬯-匕)</a>]字門出生尾多哩明妃。住於西門。復入破大煩惱闇三摩地。從紺字門出生渴三摩哩明妃。住於北門。為壞魔者。從奔字門出生卜葛西明妃。住伊舍那方。復入滿他那相應三摩地。從商字門出生設[<a href='javascript:showpic("../fontimg/004555.gif")'>口*縛</a>]哩明妃。住火天方。從贊字門出生贊拏梨明妃。住羅剎方。從農字門出生努彌尼明妃。住風天方。為樂忿怒者<p>爾時空智大金剛王。復虛空性三昧忽然不現。彼四大種明妃以種種金剛歌詠供養。地大遨哩明妃曰<p class='lg'>　善哉金剛王　　速起大悲意<br>　欲護諸眾生　　不應住空性　</p><p>水大設[<a href='javascript:showpic("../fontimg/004555.gif")'>口*縛</a>]哩明妃曰<p class='lg'>　起空空智主　　住空非利樂<br>　為求成就者　　不應住空性　</p><p>火大贊拏梨明妃曰<p class='lg'>　云何住空性　　而不見方所<br>　我請大悲尊　　速成諸利樂　</p><p>風大拏彌尼明妃曰<p class='lg'>　我知空智心　　身從幻化有<br>　不斷大悲者　　勿作如是意　</p><p>時空智大金剛王。復從吽阿字種智。出現大金剛身柔軟智相。莊嚴殊妙作勇猛勢。忿怒微笑得大無畏。內懷悲愍希有寂靜。勝味理趣現九種舞戲。左右一十六臂。各各持一大蓮華器。所謂地水火風。日月多聞天王及焰摩天主。象馬渴囉牛馲駝意。生師子貓兒。足履地上作期剋。天阿修羅勢。遨哩明妃右手握寶刀左手持磨竭魚。陬哩明妃右手持奎樓鼓左手持[<a href='javascript:showpic("../fontimg/004555.gif")'>口*縛</a>]囉賀。尾多哩明妃右手掌龜左手執蓮華器。渴三摩哩明妃右手持蜃龍左手執蓮華器。卜葛西明妃右手持師子左手執鉞斧。設[<a href='javascript:showpic("../fontimg/004555.gif")'>口*縛</a>]哩明妃右手掌比丘像左手持錫杖。贊拏哩明妃右手持八輻輪左手執犁具。努彌尼明妃右手執金剛杵左手作期剋印<p class='juan'>
佛說大悲空智金剛大教王儀軌經卷第四</p>
</body></html>
