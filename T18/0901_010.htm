<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p class='juan'>
佛說陀羅尼集經卷第十(諸天卷上)</p>
<p><span class='byline'>　　　　大唐天竺三藏阿地瞿多譯</span><br><p><b>　　<A NAME="n1023"></A>佛說摩利支天經一卷</b><p>如是我聞。一時佛在舍衛國祇樹給孤獨園。與大阿羅漢千二百五十人俱。復有無量大菩薩眾。彌勒菩薩。曼殊室利菩薩。觀世音菩薩。而為上首。及摩利子等諸天龍八部前後圍繞。爾時舍利弗即從座起。偏袒右肩右膝著地。合掌向佛而白佛言。世尊於未來世末世眾生。作何等法得脫諸難。佛告舍利弗諦聽諦聽。我今為汝說於此事<p>爾時會眾歡喜踊躍重勸請佛<p>爾時世尊告諸比丘。日前有天名摩利支。有大神通自在之法。常行日前。日不見彼彼能見日。無人能見無人能知。無人能捉無人能害。無人能欺誑無人能縛。無人能責其財物。無人能罰。不畏怨家能得其便<p>佛告諸比丘。若有人知彼摩利支天名者。彼人亦不可見亦不可知。亦不可捉亦不可害。亦不為人欺誑亦不為人縛。亦不為人責其財物。亦不為人責罰。亦不為怨家能得其便<p>佛告諸比丘。若善男子善女人。知彼摩利支天名者。應作是言。我弟子某甲知彼摩利支天名故。無人能見我無人能知我。無人能捉我無人能害我。無人能欺誑我無人能縛我。無人能責我財物。無人能責罰我。亦不為怨家能得我便。此咒有大神力。所作成就破一切惡。若用結界。百由旬內一切諸惡無敢入者。爾時世尊即說咒曰<p>南無佛陀耶(一)南無達摩耶(二)南無僧伽耶(三)怛姪他(四)遏囉迦末斯(五)摩囉迦末斯(六)蘇途末斯(七)支缽囉末斯(八)摩訶支缽囉末斯(九)摩唎支夜末斯(十)安怛陀那夜末斯(十一)那謨粹都底(十二)莎訶(十三)<p>又別本云<p>那謨佛陀耶(一)娜謨達摩耶(二)娜謨僧伽耶(三)哆姪他(四)遏囉迦摩斯(五)末迦摩斯(六)阿豆摩斯(七)至婆囉摩斯(八)安檀馱那夜摩斯(九)摩唎支婆囉摩斯(十)娜謨率都羝(十一)莎訶(十二)<p>(注云梵本多同前本。西國諸德誦前者多。古今受持相傳得驗。前後兩咒無不有效。然則文句周悉前本周匝。決定是非非九境界。用前用後任自所便。以下佛言)<p>王難中護我。賊難中護我。行路中護我。失於道路曠野中護我。晝日護我。夜中護我。水難中護我。火難中護我。羅剎難中護我。茶枳[<a href='javascript:showpic("../fontimg/001244.gif")'>仁-二+爾</a>]鬼難中護我。毒藥難中護我。佛實語護我。法實語護我。僧實語護我。天實語護我。仙人實語護我<p>怛姪他(一)阿囉拘隸(二)阿囉拘隸(三)雞栗底(丁以反四)薩婆迦囉醯蔽(蔽亞反下同五)薩蒲跛突瑟[<a href='javascript:showpic("../fontimg/048791.gif")'>齒*齊</a>](二合)蔽(六)薩婆伊都波達囉鞞蔽(七)囉(上音)叉囉叉(自稱名字八)莎訶(九)<p>又別本云<p>哆姪他(一)阿囉軀唎(二)阿囉軀唎(三)吉唎的(知約反四)落叉落叉(五)我薩婆婆油(六)缽陀(上)囉菩娑伽夜栖(斯亞反)稗(七)莎訶(八)(注云梵本多同前本。論驗相傳兩本無殊。其中委悉。准前可知)<p><b>　　<A NAME="n1024"></A>奉請摩利支天咒</b><p>一名摩利支天身咒咒曰<p>娜謨囉跢那(二合)跢囉(二合)夜耶(一)摩唎支[<a href='javascript:showpic("../fontimg/004225.gif")'>口*梨</a>]馱(去音)耶(二)摩婆(上)帝移沙(上音)彌(三)跢姪他(四)婆(上)囉(去音)梨(五)婆馱梨(六)婆囉呵目溪(七)薩婆(上)徒瑟誓(去二合)(八)槃(上)馱槃(上)馱(九)娑婆訶(十句)<p>佛告諸比丘。若有人識彼摩利支天菩薩者。除一切障難王難賊難猛獸毒蟲之難水火等難。若人欲行此法者。一切法中此法最勝。持此咒者。面向百踰闍那。一切鬼神惡人無能得其便者。若於難中行時。晨起誦前身咒。咒一掬水四方散灑。及灑自身。若衣襟若衣袂若袈裟角一咒一結總作三結。即往難中行。連續誦咒(前二大咒)而行。所有一切事難軍防主者。悉皆迷醉都無覺知之者<p>若人欲得供養摩利支天者。應用金若銀若赤銅若白檀若赤檀等。隨力所辦作摩利支天像。其作像法。似天女形。其像左手屈臂向上。手腕當左乳前作拳。拳中把天扇。扇如維摩詰前天女把扇。於扇當中作西國。卍字。字如佛胸上卍字。字四曲內。各作四箇日形一一著之。其天扇上作焰光形。右手申臂並申五指。指頭垂下。身長大小一寸二寸乃至一肘。其中最好者一二寸好。其作像人。遣最好手博士受八戒齋。日日洒浴。著白淨衣作之。其價直者隨博士語。不得違價。其像左右各作一侍者。其侍者亦作天女形。種種嚴飾。作此像已。若比丘欲行遠道。於袈裟中裹著彼像。若是優婆塞。頭髻中藏著於像。大小行時離身放著。不得共身上屏大小行<p>次說印及壇法<p><b>　　<A NAME="n1025"></A>身印第一</b><p>反叉二小指二無名指。在掌中右壓左。二頭指直豎頭相拄。以二中指。各[<a href='javascript:showpic("../fontimg/011964.gif")'>打-丁+必</a>]在二頭指背上頭相拄。二大指並豎。各博頭指側。大指來去<p><b>　　<A NAME="n1026"></A>頭印第二</b><p>准前身印。各屈二中指上節頭。向大指垂。甲相背。即是頭印<p><b>　　<A NAME="n1027"></A>頂印第三</b><p>准前身印。唯改二大指。屈上節頭入掌中。即是頂印。若比丘欲行遠道。於袈裟中裹像。若俗人頭髻中著像。即作此頭頂印。以安像頭上。二十一遍誦咒行道。所至之處無有怖畏<p><b>　　<A NAME="n1028"></A>護身印第四</b><p>准前身印。惟改開二頭指二分許。即是護身印。用之護身<p><b>　　<A NAME="n1029"></A>歡喜印第五</b><p>左手大指頭。壓無名指第一節文。又以餘四指把拳。即是歡喜印若作此印誦咒。羅闍及沱屈邊者。即前人歡喜<p><b>　　<A NAME="n1030"></A>摩奴印第六</b><p>左手屈臂。掌向於胸前。以頭指已下四指把拳。以大指壓頭指甲上。少開掌中作孔。以右手甲掌。從左手節上向。手掌摩之。到於孔上。即以右手覆蓋孔上。心想念之。左手掌是摩利支心。右手掌是摩利支身。於左手掌心中。我身藏隱在摩利支天心內。斯文藏我身著。摩利支在我頂上護我身(此是好知印)<p><b>　　<A NAME="n1031"></A>使者印第七</b><p>以左手四指屈。以大指捻二中指頭。使作孔。以右手指。於左臂腋下。不覆手。五指並展。誦咒七遍。即以此手合左孔上咒曰<p>那謨摩唎支曳(一)薩婆薩埵(二)阿咥唎沙哩(三)莎訶(四)<p>佛語諸持咒行者。若欲專求是摩利支天法。覓諸利益現神驗者。依前誦咒滿遍數已。臘月十五日作受法壇。若欲作壇。預於其月十一日旦。覓知好處修理其地。除去惡物一如上法。堅築平正。即作護身結界法事。若作護身。預起是月。從十一日日別一遍。誦咒三遍。依前印法以護自身。三遍結界。其結界法。還用以前護身印法。作印誦咒。至五遍竟。以印右轉即成結界。至十四日晨朝。更作一大結界。咒灰七遍。遣於四方。為結內界。又作泥團數滿十枚。一一各咒一七遍已。擲著八方及上下方。是名大結界。如此結界護已。即取香水和土作泥。遍塗壇地。立道場已。懸諸幡蓋種種寶物。以五色線繞壇四面已。次將少分香華。入道場中燒香作印。喚摩利支天供養行道。然後發遣。至十五日晨朝。更取淨牛糞和香水泥。泥道場地更結界已。又用種種名香和水。兼少淨土更塗壇地一遍。待乾。取五色粉遍布壇地極令莊嚴。作四肘壇。其壇中心作蓮華座。於其座上即安摩利支天之像。東面安置使者之座。名婆多羅室唎夜。南面安置使者之座。名摩利[<a href='javascript:showpic("../fontimg/001244.gif")'>仁-二+爾</a>]。北面復安使者座處。名計室[<a href='javascript:showpic("../fontimg/001244.gif")'>仁-二+爾</a>]。西門安置咒師坐處。至夜然燈二十五盞。將五水罐。中心一罐四角各一。安置罐竟。種種香華餅果飲食。而為供養。莊嚴水罐如餘部說。安置種種諸供具竟。咒師坐青草上。然後作印喚摩利支天等。以作其印種種供養。及出壇外。將諸飲食散施一切諸鬼神等。散施竟已。咒師手把青草誦咒。以草從頭向腳。摩之一百八遍作護身印。於其印中又把青草。向頂上著。遣一弟子將壇中心水罐。灌受法人頭頂印上。與灌頂竟。著新淨衣。將入道場與作護身。一心念佛禮拜摩利支天之像。作是法壇。咒師自身受法弟子。惟食粳米乳粥為食。事訖發遣。於後掃除壇處。泥塗摒當總竟。獻殘飲食。咒師自身受法弟子皆不得食。作是法已。然後行用一切大驗。初欲受法證效驗者。必須作壇及其手印。若不如是徒喪其功。且作水壇。淨治一室牛糞塗地。方圓一肘或二肘或四肘。中心安摩利支像。行者日日洒浴。若不洒浴者。應當洒手漱口入道場。咒師在此壇西坐。正面向東。喚摩利支安置壇中。燒安悉香及諸好香種種供養。日日誦咒一坐一百八遍。或一千八遍若一萬八千遍。咒師以手撮取胡麻粳米相和。於壇前著火爐中燒。一撮一咒燒。如是滿一百八遍一千八遍。心心相續勿緣餘事。從月一日至十五日。隨力供養飲食酥蜜乳酪果華香燈明。惟除酒肉五辛。欲滿十萬遍倍加供養。如是乃至足十萬遍竟。然後於好處所。撩理於地。拔卻惡物瓦礫骨毛等已。堅築於地使平坦之。作此壇日者。臘月十五日為勝。又法庚子日正月一日。餘月取建日為始。以五色作壇壇之中心著摩利支座。上遺五色粉而作華座并形或印。東面著使者。名婆多羅室利夜。北面著使者。名計室[<a href='javascript:showpic("../fontimg/001244.gif")'>仁-二+爾</a>]。南面著使者。名摩利[<a href='javascript:showpic("../fontimg/001244.gif")'>仁-二+爾</a>]。然後咒師從摩利支至摩利[<a href='javascript:showpic("../fontimg/001244.gif")'>仁-二+爾</a>]。次第喚之。各隨本座而安置之。安置既竟。當以香華飲食八盤十六盞燈。倍勝於前種種供養已。咒師在西門外。面向東坐。誦咒一千八遍。種種供養。如是滿七日。然後發遣之。更有別法。日月蝕日作此壇法者。得大驗。上來已說作壇供養受持法竟<p>又更有法。如其作壇之日。及於餘時。旦起。洒手面訖。誦除障難咒。咒水散灑四方上下及自身上。至誦咒處。以此一咒。咒牛糞塗壇。所獻飲食及燈火華香。咒師浴水護淨之衣。用此佛伽那缽帝一咒。咒上諸物咒曰<p>那謨粹都底(一)羯吒羯吒(二)末吒末吒(三)訖柳(二合)噓拏(二合)(四)訖柳(二合)噓拏(二合)(五)畔闍畔闍(六)南無粹睹底(七)鶻嚧陀羅(八)婆遮尼曳(九)莎訶(十)阿步多毘頭(十一)乞叉摩質多(十二)曷囉[<a href='javascript:showpic("../fontimg/004555.gif")'>口*縛</a>]娑摩伽掣都(十三)訶訶耶(十四)摩訶訶悉都(十五)達廁日襄(十六)波羅拘波耶寐(十七)句嚧句嚧(十八)主嚧主嚧(十九)慕嚧慕嚧(二十)曩慕那摩(二十一)莎訶(二十二)<p>誦此咒者。一切咒驗悉皆速成。一切善事如意所營。一切願事皆得如意。如其作上諸事不遂心者。咒者即知定有障難。即於白月若黑月或八日或十五日。牛糞塗地設飲食華果。燒安悉香。取白線咒之。一遍一結如是作四十九結。繫之左臂。所有障難鬼神盡皆被縛。更不得作障難(以下本法)<p>若人欲行東西遠行在路者。先作水壇。喚摩利支天安置。取稻穀華和酥蜜。火燒一千八遍。并誦咒。隨欲趣處去者。大吉得大靈驗又更有法。七日之中日日作水壇。喚摩利支天安置。復著火爐。然穀木火。於其火中燒粳米胡麻一百八遍。并誦咒日日三時。時別一百八遍。乃至七日作此法竟。向囉闍及臣邊者。前人喜歡<p>更有法。若欲論義。依前法火燒梨枝一百八段。段別一尺并咒。如是七日。作此法者得大聰明論師<p>又法欲往山中。依前法火燒蘇。一百八遍并咒去者。一切禽獸毒蟲不得侵害<p>又法若人欲得見摩利支者。依前法。以穀木柴然火。取天木香二十一段。以酥蜜酪塗之。火燒并咒二十一遍。日日惟喫粳米飯乳酪三種。不得食餘物。七日之中日日倍勝種種供養。如是七日作此法時。於第七日。摩利支身現入道場。問行者言。某甲汝今欲求何願。是時行者隨意答之。時摩利支聽許。與願歸去者。即知得驗諸天歡喜<p>又法七日之中。日日三時。火燒槐香草白菖蒲白芥子三種。并咒已。向囉闍邊去。前人歡喜又法欲向官人邊去者。依前法火燒白芥子。日日三時時別一百八遍并咒。七日惟食粳米乳酪三種。不得食餘物。如是七日訖。向官人邊者前人歡喜<p>又欲依前法。火燒梨葉日日三時。時別一百八遍并咒。如是滿七日者。治一切鬼病時大得驗<p>又法依前。取大麥好去皮。擣細篩為末。以蜜和作團。大如李子。一百八箇。七日之中。行者初日全不喫食。其餘六日任意食之。日日火燒所搏大麥。并咒一百八遍。作上歡喜印。如是盡燒一百八團訖。以水滅火。於其煙上熏兩手掌。誦咒二十一遍。願云使我之手作一切法。成種種得驗者。一切得驗前人歡喜<p>又法依前。燒阿末羅葉一百八遍并誦咒者。療一切鬼病咒即得差<p>又法若人熱病。取好青草擬口。誦咒二十一遍。以摩病者五十四遍。并咒者即差<p>又法日日三時。誦咒一遍三遍作大護身。三遍作大結界。五遍誦咒者。所愛摩奴沙任意即得。六遍誦咒護身結界。夜入塚墓一切不畏<p>又法若欲遠行。先於私房。七遍火燒熏陸香并咒者。著道之時數數誦咒行者。路中若逢賊難鬼難等。皆不得近悉自離人<p>又法依前。白月八日於淨室中。取好香華與粳米飯少少。火燒誦咒一千八遍。行者一日不食著淨潔衣。作此法去者。前人尊重恭敬供養。一切鬼神亦皆敬畏<p>又法取牛糞。未落地時以器承取來。莫令著地。即用和水而作水壇。其壇中心著佛像或佛舍利。搆取母犢并黃牛乳。作蘇宬金缽中。以右手無名指。攪之於酥。并咒。其蘇之上火若出者。即應自知得大聰明。一日誦千偈。若火不出唯煙與暖者。小小聰明。若不得煙暖者。自身伏地擬口於酥器邊。以右手無名指。為箸喫酥。即得少少聰明<p>又法於城東外。好撩理地。作四肘壇。取塼坏五箇。中心著一四面各一。又以四水罐宬水。以柳枝塞口。於四面塼坏上著之。又取紫檀磨研水中。即以其水灑於壇上。復以赤華供養於壇。復以胡煙脂四枚。各著四水罐邊。復以五色線繞壇四面。壇四面外以種種香華飲食祭。潑與諸鬼神。於壇西門敷青草座。咒師著好淨衣。結加趺坐於青草上。喚摩利支及諸使者。安置種種供養。咒師手把青草誦咒。以草從自頂。向腳摩之一百八遍。咒師手作摩利支身印。印中把青草。向自頂著。遣一弟子將壇上以四水罐。一一灌於咒師頂上竟。然後咒師著好淨衣。作護身印。念佛禮佛禮摩利支訖。取龍華與龍腦香及酥合香三種。七日之中。咒師惟食粳米牛乳粥。不得喫餘物。日日咒於上三種藥一百八遍。乃至第七日。將彼藥按自頂上右肩左肩心上咽上額上者。得驗此語不開<p>又法依前。若人患痔病。取黑線作咒索。令其病者頭東腳西臥於床上。以上咒索繫病者腰。又以別咒索繫其床腳。并咒。如是作此法并咒二十一遍者。痔病即差<p>又法若人患頸。治法如上。惟改前繫腰索。繫其頸上為異<p>又法人家鬼神暴亂疫病死亡不息。又求上善事不獲所願者。取江水兩邊泥土。以作一百鬼形像。其中鬼王名毘那夜迦。此鬼王頭者。作白象頭形。其餘諸鬼頭。各別作諸禽獸形。其身手腳總作人形。大小可長四指。或八指許作之。取紫檀木於水研之。用以其水和泥。塗於地作壇。以五色土。於壇之上作鬼坐處。中心一座。北面二座。南面二座。東面二座。西面一座。於中心座上。著於鬼王像。其餘六座總分著九十九鬼像。以諸香華及燈七盞酥燈諸飲食等種種供養。并取安悉香和酥火燒。用以供養。咒師坐於西門面向東。誦摩利支咒七遍。以五種色線咒二十一遍。然後取壇中三面諸鬼像。聚於中心鬼王邊。一處著之。以其五色線。總縛著彼百鬼像訖。取犢子糞一百八搏。一一火燒并咒。燒一一搏時一誦咒莎訶。於先唱云縛一切鬼。然後云莎訶。如是人人盡一百八搏竟。然後別掘地深至人腰作孔。將彼所縛諸鬼像并壇飲食。著於孔中。以諸香華種種飲食。供養彼鬼。然後以土塞於孔上。平地。後永不出。若咒師業病臨死之時。心中作放彼鬼得脫。若作此法。即得摩利支來速疾大驗<p>復次於前水壇誦咒了。不共人語。即入房內臥。或於夜中得異境界。勿向人說。惟師弟子二人評論善惡。滿十萬遍後若無境界。取稻穀華和胡麻。燒如前法。亦無境界更不須飲食。惟散華誦咒。每至八日十五日二十三日。隨咒師所食奉上。連續誦咒自責懺悔。必得如願。從初三七日後。一七日一度試咒力。方知漸進<p>又法一生之中。日日惟食粳米乳粥。數數誦咒。得大聰明。四姓之中婆羅門大愛念。若火燒酥酪乳者剎利愛念。若火燒大麥酪乳者毘舍愛念。若火燒胡麻滓者首陀愛念<p>又法若人鬼病口合不語者。咒水二十一遍七遍。[<a href='javascript:showpic("../fontimg/011832.gif")'>打-丁+巿</a>]入之即語<p>又法鬼病口合不語者。以袈裟角誦咒二十一遍。打之即語<p>又法右手以大指無名指捻灰。咒之七遍四方散之。即成結界<p>又法以泥作丸。丸為十箇。各擲一方作大結界。隨擲遠近即成界量<p>又法若婦人難產。咒胡麻油七遍。以摩臍上即得生兒<p>又法若共論義得勝時。被他相瞋。一候相言。又共他鬥諍被他相言。枷鎖官邊問罪是非時。取白昌蒲咒二十一遍。右臂繫之。以左手作歡喜印。并咒去之者。即得大勝之理。若數數誦咒種種得驗<p>又法若人被毒蟲螫者。咒師取五色線。作咒索二十一結。并咒以繫自右臂上訖。向被螫人邊去。取柳枝咒之。數數以手摩彼人。即差。又法若人被惡毒蛇所螫。臨欲死。時咒師以自手掬取水。擬口七遍。誦咒以其水。潑於病者二十一遍并咒即差<p>又法若火燒蘇一百八遍并咒。一切禽狩毒蟲不得侵害<p>又法若人身生惡瘡者。黃土和泥。於瘡上二十一遍并咒即差<p>又法若畜生遇時氣病者。於城村坊正中央。然穀木柴火。以牛乳火燒并咒即差(夜作此法)其明日午時還然穀木柴火。取白芥子油。與白芥子相和。火燒一千八遍并咒者。即大差<p>又法取具嚧陀木一千八段(此木似菩提樹)一各咒已。咒一遍火中燒盡。一切鳩盤荼藥叉等鬼神皆悉歡喜<p>又法若火燒冬瓜少少。一千八遍并咒者。一切魍魎皆悉歡喜<p>又法若取塚墓之樹木。一千八段與胡麻相和。火燒一千八遍并咒者。一切大惡鬼神歡喜<p>又法若取菩提樹枝一千八段。一一塗酥。火燒一千八遍并咒者。四大天王歡喜愛念又法若癲病者。咒師取一切五穀相和。以手掬取咒之火燒。如是一千八遍者。鬼神歡喜。即得治病<p>又法若取安悉香。擣之為丸。塗酥火燒一千八遍并咒者。摩醯首羅及傍邊天一切歡喜若依前法。作水壇種種供養。壇中心著佛像或佛舍利。取囉迦沙彌陀木(此是菩提樹之別名)三千八段。與酪酥蜜中塗之。一一火燒。各一段一咒。如是盡三千八段。作此法者。滅除行者五逆四重罪。而得清淨。亦得咒驗。又法若行者。依前法作水壇等。從白月八日至十五日。日日取紫橿木一千八段。一一塗酥并咒火燒者。摩利支天即來入道場。遂其所願。行者眼見摩利支身。得大靈驗。若其不來。要心懺悔。渴仰於摩利支天。一日不食作種種供養者。必來現身。得摩利支種種大驗。又法若欲得錢財者。黑月十四日至十五日兩日之中。日別三時取胡麻粳米稻穀華三種。火燒并咒一百八遍者。即得錢財稱心如意<p>又法若欲得縛魔者。七日之中日日取苦楝樹枝。一本云菩提樹枝。一千八段。一一塗於白芥子油。咒一遍火中燒者。即得縛魔<p>又法若咒師或俗人行此咒法時。被比止搦將去枷鎖縛。數數誦此咒者。縛永不得<p>又法若欲得闍囉迦者。七日之中。日日三時取名香擣之為丸。一千八箇。一一塗酥。并咒燒去者。即得如意<p>又法若人相瞋。取胡麻油滓。和粳米糠。火燒一千八遍并咒者。前人歡喜<p>又法若取胡麻。火燒一千八遍并咒者。前人愛念歡喜<p>又法若欲得錢財者。七日之中日日取古淄草(一本云固漏草)莖長六指。一千八段。一一火燒并咒者。即得錢財<p>又法若欲向他索所愛物者。取白菖蒲咒之一千八遍。繫自臂上去。從乞之無所不得<p>又法三七二十一日。日日三時取安悉香擣之為丸。一千八箇。用塗酪酥蜜中。一一火燒并咒者。向囉闍及官人邊去之。前人歡喜愛念<p>又法若欲得作立羅奴斯者梵音(此云綱維)七日之中日日三時。取眾名香擣之為丸。一千八箇。一一塗酥火燒并咒者。即得如願<p>又法若行者洒浴入道場。作水壇等。種種供養。喚摩利支天安置。日日誦咒。如是滿十萬遍。一七日中無有斷絕。作此法訖。然後口云結界。一聲即成。莫作手印及咒灰等。隨行者願皆得成就。一切難事不近其身。能破他人作法之事(他人惡人外道等也)由是天咒神力自在致令如是<p>爾時摩利支天白佛言。世尊我有別法。今欲說之。用紫檀木廣三指長三寸。其木一面刻作摩利支像。似天女形。其像左右各刻作摩利支侍者。亦似天女形。復以別紫檀木。作蓋蓋之於像。作此像已。欲行遠道。將於此像不離自身。隱著藏之。莫令人知。數數誦咒。若有所願。即作水壇。壇中心安像。喚摩利支安置。以種種供養。復取蓮華一百八箇以供養之。其供養法。手取一一蓮華。一一咒之用以供養。復以胡麻粳米。火燒一千八遍并咒訖。把像行時種種得驗<p>(注云上件諸法皆作水壇等。種種供養如得驗也。上來所言并咒者隨其物數一一咒燒名并咒也。)<p>時摩利支說此法竟。世尊印可。善哉善哉汝今所說。我亦隨喜。以能利益諸眾生故。佛說是經已。告諸比丘比丘尼優婆塞優婆夷國王大臣及諸人民等。聞佛說是摩利支天陀羅尼。一心受持之者。是人不為一切諸惡所害。諸比丘若有人能書寫讀誦受持之者。若著髻中若著衣中。隨身而行。一切諸惡悉皆退散無敢當者。是諸四眾天龍八部。禮佛而退歡喜奉行<p>摩利支天經一卷<p><b>　　<A NAME="n1032"></A>功德天法一卷</b><p>(中天竺國菩提寺僧阿難律木叉師迦葉師等共瞿多法師於經行寺翻流行於唐國)<p>爾時功德天女白佛言。世尊學此法者。我當隨其所須之物。衣服飲食臥具醫藥。及餘資產。供給是人無所乏少。繫念心住晝夜歡喜。正念思惟是咒章句。發菩提心。若眾生於百千佛所。種諸善根。是說咒者。為是等故。於閻浮提。廣宣流布是妙經典。令不斷絕。是諸眾生聽是咒已。於未來世無量百千那由他劫。當在天上人中受樂。值是諸佛。速成阿耨多羅三藐三菩提。三惡道苦悉畢無餘。世尊我已於過去寶華功德海琉璃金山照明如來應正遍知明行足善逝世間解無上士調御丈夫天人師佛世尊所。種諸善根。是故我今隨所念方。隨所至方悉。令無量百千眾生受諸快樂。若衣服飲食資生之具。金銀七寶真珠琉璃珊瑚琥珀璧玉珂貝悉無所乏。若有人能稱金光明微妙神咒。為我供養諸佛世尊。三稱我名。燒香供養。供養已。別以花香種種美味供施於我。灑散諸方。當知是人即能集聚資財寶物。以是因緣增長地味。能令諸天悉得歡喜。所種穀米牙莖枝葉果實滋茂。樹神歡喜。出生無量種種諸物。我時慈念諸眾生故。多與資生所須之物。世尊於此北方毘沙門王。有城名曰阿尼曼陀。其城有園。名功德華光。於是園中有最勝園。名曰金幢。七寶極妙。此即是我常止住處。若有欲得財寶增長。是人當於自所住處。應淨掃灑洒浴其身。著鮮白衣。妙香塗身。為我至心三稱彼佛寶華琉璃世尊名號。禮拜供養燒香散華。亦當三稱金光明經。至誠發願。別以香華。種種美味供施於我。散灑諸方爾時當說如是章句作功德天身印誦大身咒。二無名指左右相鉤於掌中。二小指直豎。頭相離一寸。二中指直豎頭相柱。二頭指於二中指背上第二節。二大指並直豎。頭指來去咒曰<p>波利富樓那(一)遮利三曼陀(二)達舍尼(三)摩訶毘訶羅伽帝(四)三曼陀(五)毘陀那伽帝(六)摩訶迦梨波帝(七)波婆彌薩婆詬(八)三曼陀(九)修缽梨富隸(十)阿夜那達摩帝(十一)摩訶毘鼓畢帝(十二)摩訶彌勒簸僧祇帝(十三)醯帝徙(十四)三博祇希帝(十五)三曼陀阿陀(十六)阿[<a href='javascript:showpic("../fontimg/060797.gif")'>少/兔</a>]紗羅尼(十七)(娑婆訶者云散去此咒求財物故無娑婆訶為是不著莎訶句也)<p>是名第一根本印是<p><b>　　<A NAME="n1033"></A>功德天華身印第二</b><p>准前惟改二頭指直豎。相離二寸許。二中指相叉入掌。右壓左頭少屈。二小指頭相拄。二大指頭相拄。開腕相離四寸許咒曰<p>波置呼盧多(一)不梨帝那呼盧多(二)烏吒句呼盧多(三)那無呼盧多(四)不梨啼那呼盧多(五)嗚奢副呼盧多(六)莎訶(七)<p><b>　　<A NAME="n1034"></A>功德天結界印第三</b><p>左右小指相叉入掌。二頭指向外相叉。右壓左。二中指直豎頭相拄。二無名指。各捻二中指背上節。二大指頭向身相拄。開腕三寸許(闕咒)<p><b>　　<A NAME="n1035"></A>功德天施珍寶印第四</b><p>左右中指無名指。相叉入掌。二小指向外相叉。右壓左。右頭指曲豎。左頭指直豎。二大指屈入掌中。合腕(用誦大咒)<p><b>　　<A NAME="n1036"></A>功德天施一切鬼神種種飲食印第五</b><p>左右中指二無名指。相叉入掌。二小向外相叉。右壓左。二頭指直豎。向上相離二寸。二大指屈入掌中。合腕(用大咒)<p><b>　　<A NAME="n1037"></A>功德天花座印第六</b><p>右手頭指以下三指。向上豎。似屈不屈。右小指向上直豎。頭離無名指一寸半許。右大指屈在掌上。以左手把右手五指。左大指壓右大指上。合腕掌(無咒)<p><b>　　<A NAME="n1038"></A>功德天下食印第七</b><p>右中指以下三指。仰豎向上。以右大指。捻頭指上節側。左中指以下三指把拳。左頭指少曲向上。以左大指。捻中指中節側。二手各仰磔開合腕(用大咒)<p><b>　　<A NAME="n1039"></A>功德天令療病家鬧印第八</b><p>右手大指。屈在掌上。頭指以下四指。把拳拳頭向上。以左手握右手腕上。大指案在腕背之上。若人每日以結此印。散華供養珍寶自至<p><b>　　<A NAME="n1040"></A>功德天心印第九</b><p>左右無名指小指。反叉在掌。豎二中指頭相拄。以二食指頭。各捻中指上節背。並豎二大指<p><b>　　<A NAME="n1041"></A>功德天供養印第十</b><p>左右小指相叉掌中。右壓左。屈二無名指。握二小指。指頭向身。豎二中指少曲。頭離一分。二頭指亦豎。指頭離四寸。並豎二大指。各捻二無名中節背<p><b>　　<A NAME="n1042"></A>功德天歡喜印第十一</b><p>准前華身印。惟改二頭指。於二中指背後。壓甲上少許。當胸前咒曰<p>支不帝梨那(一)阿支不帝梨那(二)彌耆帝梨那(三)烏蘇帝梨那(四)若副多帝梨那(五)[<a href='javascript:showpic("../fontimg/044602.gif")'>馬*斤</a>]蘇帝梨那(六)莎訶(七)<p>若有官事當結此印<p>功德天令咒師家人鬧印。每日結此印。散華供養珍寶自至<p><b>　　<A NAME="n1043"></A>又功德天心印第十二</b><p>准前歡喜印。二頭指於二大指甲上。二中指豎直。少屈頭相拄咒曰<p>那耆富嚧盧(一)憂多羅富盧(二)龍若呼娑富樓(三)憂稗叉富盧(四)阿羅耆富盧(五)毘梨帝那富盧(六)殊知富盧(七)莎訶(八)<p>是灌頂章句。必定吉祥真實不虛。等行眾生及中善根。應當受持讀誦通利。七日七夜受持八戒。朝暮淨心。香華供養十方諸佛。當為己身及諸眾生。迴向具足阿耨多羅三<span class='corr'>藐</span>三菩提。作是誓願。令我所求皆得吉祥。自於所居房舍屋宅。淨潔掃除。若自住處若阿蘭若處。以香泥塗地。燒微妙香。敷淨好座。以種種華香布散其地。以待於我。我於爾時。如一念頃入其室宅。即坐其座。從此日夜。令此居家若村邑若僧房若露處。無所乏少。若錢若金若珍寶若牛羊若穀米。一切所須即得具足。悉受快樂。若能以己所作善根最勝之分。迴與我者。我當終身不違其人。於所住處。至心護念。隨心所求。令得成就。並當至心禮如是等諸佛世尊。其名曰寶勝如來。無垢熾寶光明王相如來。金焰光明如來。金百光明照藏如來。金山寶蓋如來。金焰光相如來。大炬如來。寶相如來。亦應敬禮信相菩薩。金光明菩薩。金藏菩薩。常悲菩薩。法上菩薩。亦應禮敬東方阿[<a href='javascript:showpic("../fontimg/041309.gif")'>門@(人/(人*人))</a>]如來。南方寶相如來。西方無量壽佛。北方微妙聲佛<p><b>　　<A NAME="n1044"></A>功德天像法</b><p>取未嫁女年十五者。織絹一丈四尺。用功德天大身咒。咒黃牛尿一千八遍以尿洒其絹面上。從月八日至十四日。淨好泥地。作四肘水壇。取釋迦像一軀。安置壇中。供養種種香華飲食。然燈五盞。喚一畫師上好手者。日日與受八戒齋。清淨洒浴。亦與畫師作護身印。先共畫師斷其功力。隨所須者。咒師不得違價。其像身長一肘。一尺三寸五分。除其光座。更須高大亦彌精好。用薰陸香沈水香白檀香乳汁。和彩色。不得用諸皮膠。以功德天華身咒。咒其彩色。取五罐水著壇中心及四角。於壇門前作三七人齋。若無者七人乃至三人亦得。其功德天像。身端正赤白色二臂。畫作種種纓絡環釧耳璫天衣寶冠。天女左手持如意珠。右手施咒無畏。宣臺上坐。左邊畫梵摩天。手執寶鏡。右邊畫帝釋天。如散華供養天女。背後各畫一七寶山。於天像上作五色雲。雲上安六牙白象。象鼻絞馬腦瓶。瓶中傾出種種寶物。罐於功德天頂上。天神背後畫百寶華林。頭上畫作千葉寶蓋。蓋上作諸天伎樂散華供養。其像底下右邊。復畫作咒師形。著鮮白衣。手把香鑪。胡跪供養。於白素紬上坐。以上功德天像法竟<p>又一像法。劫賓木作一天女形。身長一寸。咒師從正月一日洗浴。當於像前設種種供養。日日更加上好供具。如是至十五日滿足。所欲求者皆得稱意。欲散壇時。於壇中心燒阿波末唎伽草(此云牛膝草是)若欲作法時。正月三月七月。當以此月入壇。天女歡喜。餘月並不得。若欲伏大力鬼時。先燒阿唎瑟迦(二合)柴(此云木患子是)<p>又法咒君杜嚕香(薰陸香是)尼俱陀樹葉。種種香華。又以黃牛蘇然燈。每琣p是。取前件花果。誦咒一百八遍。一遍一度擲著火中。一日三度十五日滿足出道場訖。一切財寶種種衣裳。五穀豐盈無所乏少<p>又法所有病人身上一切痛處。皆以烏羊毛繩。結作二十一結。繫安痛處即得除愈。又法向病人床底。每夜燒摩那屎囉(此云雄黃)并白芥子鹽等。鬼聞藥氣。而身劈裂退散馳走<p>又法取瞿嚧者那(此云牛黃)須曼華(此云相思是)擣為末咒之一百八遍。塗著額上前。一切障難自然散滅<p>又法取丁香葉龍腦。擣為末咒之一千八遍。用塗心上。又取一分以緋袋宬之安頂上。一切眾生見者愛敬念<p>若欲令怨家病時。當於功德天像前。立一肘水壇。壇門邊燒卻陀囉木(此云紫檀木是)又取市死人臂骨。野芥子。訶梨勒。燒作灰。乳汁和。畫作彼怨人形像。咒師誦咒。以右手把刀。左手執持。作瞋心誦咒一百八遍。又以左腳蹋畫人心上二十一遍咒時加[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/011832.gif")'>打-丁+巿</a>]<p>又法咒師若欲得一切眾生自來供養者。當於功德天像前。立二肘水壇。當壇西門。穿一肘火坑。咒師於壇門南坐。右手把方鹽一百八顆。一顆咒一遍。擲火爐中。如是十五日。一日三時一時一千八遍。并燒酥蜜白膠沈水蘇合香等。百味飲食自來供養。咒師無所乏少。又法若欲得見功德天者。當詣一大蓮花池可。以左手執香鑪。入蓮華池。於其池中摘取一華。咒之一遍還擲著水中。如是滿一萬遍訖。爾時功德天當於七寶座。以自相好水中出現。爾時行者以銀缽。滿中盛龍腦香水。於其出處以水潑之。於是功德天而作是言。子欲令我作何等物。爾時行者即答。功德天神減少分施我。作是語已。功德天即自還去。於後行者去處。皆值財寶。求者稱意。種種隨心終不乏少<p>又法取貰彌木(此云狗杞是也)寸截一百八段。咒一遍擲著火中。每日三時。一時一百八遍。如是滿足一百八日。於是行者。即得自悟三通智。又法或在寺中。若在房中。有舍利處。莊嚴道場。以功德天像。面向西著。寸截紫檀木。任婆木皮(此云苦棟)是二種物悉以酪酥蜜塗。塗一段木。咒之一遍。擲著火中。如是滿一百八段乃止。一日三時如是二十一日。行者日得銀錢五百文<p>又法取優缽羅華。若無此華。取初出青蓮華。舍利波尼。鞞沙多波尼。摩陀那香。摩盧伽香。摩那叱囉以上六種。等分擣作末。以雪水和作丸。丸如小棗大。於金銀合子。重宬藥丸依如前法日夜誦咒不息。乃至藥自然動。動即以藥擲著口中。行者含訖。一切見者皆大歡喜。日行三千里可無所畏<p>又法欲得功德天每硠w喜者。取那伽枳薩(此云龍華出崑崙山)須慰多。摩伽羅尼。三種等分擣為末。以雪水和藥為丸。丸如小棗大。以金合子宬藥。每日於功德天像前燒一丸。一切障難自然散滅<p>又法以舍離沙(此云合歡)樹。一肘麤如指大。以娑羅樹汁。塗合歡枝上。咒師手執枝。於天像前。數數誦咒。滿一百八日。天女歡喜。所有患處。以此咒杖拄之即愈<p>又法須取穀麥小豆。咒之一遍擲著火中。令滿一千八遍。一日三時。如是滿足四十五日。一切家中穀麥豆。自然色別皆來聚集。又法欲除家內一切災禍。取伽羅樹枝。若無此木。取石榴枝。寸截。塗酥酪蜜咒之一遍。著火中燒滿一千八遍。一切災禍自然除滅。又法為除家內一切災障。每月八日十五日。炭灰二物和酪。咒之一百八遍散宅四方。當宅中立誦咒一千八遍。一切惡鬼不敢前進。咒師欲得天女歡喜者。於像前作四肘水壇。壇中心穿一肘火坑。深七寸。畫作十二葉蓮華形。於中燒紫檀木桑木。柴長一肘。各一束。如是每日三度。於像前燒之。種種供養。并燒酥酪粳。米華蕎麥華。誦大身咒至十萬遍。依如此法。天女歡喜琩膉j驗。誦此咒不得行欲。誦此咒者得無所畏。若阿須輪鬼神龍神無能害者。說此咒已。阿難及諸比丘。皆前為佛作禮而退。此功德天女法竟<p class='juan'>
佛說陀羅尼集經卷第十</p>
</body></html>
