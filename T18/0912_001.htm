<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T18 </TITLE>
</head>
<BODY>

<p><p></li><p><b>　　<A NAME="n1128"></A>No. 912</b><p class='juan'>
建立曼荼羅護摩儀軌(法全)</p>
<p>初日以如來性加持自身。及供養警地神。擇地中諸惡物。築令堅實。第二日於壇內掘一肘。不動明加持五寶等。定聖尊位。五佛四菩薩白檀點位。第三日置瓶不動明加持一百八遍。第四日暮次香水真言一百八遍然後灑淨。第五日護身供養。以不動或降三世一百八遍。次持地明。第六日夜師弟子沐浴。淨衣詣壇如法供養。與印相應手按中胎。持明一遍一按乃至七遍。諸尊位亦準。第七日次教弟子。三歸懺悔發菩提心<p class='lg'>　稽首歸命禮　　一切薄伽梵<br>　及法諸菩薩　　密跡大忿怒<br>　為利修瑜伽　　速成大悉地<br>　遠離於諸過　　建立曼荼羅<br>　并陳護摩法　　善住瑜伽者<br>　先以淨法界　　安立器世間<br>　觀妙菩提心　　身同於薩埵<br>　色如碧頗梨　　住於羯磨輪<br>　以大真言王　　遍滿身支分<br>　暗字在於頂　　欠暗左右耳<br>　在額名為惡　　糝索在兩肩<br>　唅鶴作咽心　　嚂[<a href='javascript:showpic("../fontimg/067153.gif")'>口*落</a>]為臍腰<br>　[<a href='javascript:showpic("../fontimg/055984.gif")'>鍐-凶+(鬯-匕)</a>][<a href='javascript:showpic("../fontimg/004555.gif")'>口*縛</a>]為髀足　　三處弟師壇<br>　如法以加持　　普遍成焰鬘<br>　遇良日時分　　宿曜悉相應<br>　食前吉祥相　　當揀擇於地<br>　除去諸過惡　　先禮諸如來<br>　警發於地神　　應說如是偈<br>　(梵文如胎藏)<br>　汝天親護者　　於諸佛導師<br>　修行殊勝行　　淨地波羅蜜<br>　如破魔軍眾　　釋師子救世<br>　我亦降伏魔　　我畫曼荼羅<br>　長跪舒右手　　按地頻誦偈<br>　以塗香華等　　供養佛菩薩<br>　及地神眷屬　　灑以淨香水<br>　然復治其地　　地神持次第　</p><p>真言曰<br><p>　【◇】<br>唵　部(引入)　欠<p class='lg'>　金剛縛開掌　　仰按習三七<br>　覆按亦復然　　即成堅牢地<br>　掃灑及塗拭　　(先七日前)<br>　日暮持香華　　獨入置壇處<br>　面東執香爐　　誦啟請地偈　</p><p class='lg'>　諸佛慈愍有情者　　唯願存念於我等<br>　我今請白諸賢聖　　堅牢地天并眷屬<br>　一切如來及佛子　　不捨悲願悉降臨<br>　我授此地求成就　　為作證明加護我(三遍)　</p><p class='lg'>　慇懃奉請已　　聖眾普雲集<br>　大日清淨身　　周遍於法界<br>　十方佛亦然　　三業至誠禮<br>　雙膝而長跪　　定持金剛杵<br>　當心直堅之　　慧手舒五輪<br>　平掌按於地　　如前警地神<br>　每誦已每按　　習於本真言(一百八遍)<br>　應至誠啟告　　仰啟諸如來<br>　諸大菩薩眾　　聲聞及緣覺<br>　天龍并八部　　此處靈祇等<br>　我某甲(隨求事告白之)　　依持明藏教<br>　持某尊真言　　為求無上道<br>　欲於此地中　　建立曼荼羅<br>　精修於念誦　　願尊憶本誓<br>　許我此建立　　護助我勿令<br>　天魔惡鬼神　　惱亂作障難<br>　釋迦坐道樹　　降伏眾魔怨<br>　我今亦復然　　若有諸障難<br>　願諸佛菩薩　　當示我先相<br>　勿令於鬼神　　詐現於誑惑<br>　若無障難者　　願見吉祥境<br>　寂默以安坐　　持本真言明<br>　一千一百等　　當離諸思想<br>　數畢已安眠　　專注菩提心<br>　月輪如意珠　　內外極明徹<br>　成就不成就　　悉於心鏡現<br>　不善強作者　　恐招於自損<br>　先相善建立　　置壇處當中<br>　頓方各一肘　　掘之去瓦石<br>　卻填築平正　　驗其虛實相<br>　若堪建立者　　不動母捺囉(二合)<br>　百八護其地　　然後應總掘<br>　鍬印金剛縛　　禪智進力豎　</p><p>真言曰(二十一)<p>唵[<a href='javascript:showpic("../fontimg/001244.gif")'>仁-二+爾</a>]佉那[<a href='javascript:showpic("../fontimg/004555.gif")'>口*縛</a>]蘇(上)提娑[<a href='javascript:showpic("../fontimg/004555.gif")'>口*縛</a>](二合)賀(引)<p class='lg'>　揀去諸穢惡　　不堪淨土替<br>　重重灑香水　　平實如淨鏡<br>　心壇置五寶　　謂金銀真珠<br>　瑟瑟頗梨寶　　靈藥謂赤箭<br>　人參與伏苓　　昌蒲天門冬<br>　稻穀大小麥　　菉豆胡麻等<br>　沈香檀丁香　　鬱金龍惱香<br>　盛於金銀器　　地天以結護(一百八)<br>　香水和瞿夷　　無能勝加持(或馬頭明王)　</p><p>塗地真言曰<p>(從東北隅右旋塗拭蓮子華蜀葵葉茅香墨土相和如法淨揩磨令光淨)<p>唵迦羅(引)黎(一)摩訶迦囉(引)黎娑[<a href='javascript:showpic("../fontimg/004555.gif")'>口*縛</a>](二合)賀<p>掃地真言曰(再灑淨香水)<p>唵賀囉賀囉祖仡囉(二合)賀拏野娑[<a href='javascript:showpic("../fontimg/004555.gif")'>口*縛</a>](二合)賀<p class='lg'>　白檀塗尊位　　辦事明千遍<br>　次以慈悲眼　　觀念諸眾生<br>　習於甘露明　　想其自心位<br>　導師所住處　　八葉從意生<br>　蓮華極嚴麗　　圓滿月輪中<br>　無垢猶淨鏡　　於彼常安住<br>　真言救世尊　　金色具光焰<br>　害毒住三昧　　如日難瞻睹<br>　諸仁者亦然　　於其圓鏡中<br>　自見其身相　　等同於佛身<br>(作此觀先觀外緣後引入己身)　行者在佛室<br>　頂髻百光明　　遍照無邊剎<br>　善調於心氣　　連誦阿字明<br>　一息乃至三　　盡力當念誦<br>　覺觸心相應　　離一切分別<br>　從淨法界體　　建立曼荼羅<br>　頂禮於世尊　　及般若佛母<br>　次調於綵色　　護以無能害<br>　運布諸聖尊　　而畫莊嚴身<br>　次陳於護摩　　微密成就法<br>　即於新淨室　　建立於道場<br>　陳設妙香華　　虔誠而供養<br>　依法以結淨　　息災與增榮<br>　敬愛降伏等　　威神莫能測<br>　能迴天地心　　功用無涯際<br>　巨展含靈福　　其祀火諸壇<br>　加臨而頗眾　　隨類求諸願<br>　各各而差別　　護摩略二種<br>　謂即內及外　　言內護摩者<br>　以彼諸眾生　　皆從業所生<br>　淨除於業者　　即是得解脫<br>　能燒於故業　　所謂菩提心<br>　名曰內護摩　　如彼世間火<br>　燒物成灰燼　　今此則不然<br>　為己猛利智　　燒一切煩惱<br>　如劫燒之火　　無有於遺燼<br>　三處同一體　　大壇即護摩<br>　護摩即己身　　己身即火天<br>　火天即大日　　身口意和合<br>　三平等無異　　具足於三身<br>　量周遍法界　　不生亦不滅<br>　離言離言相　　生與於無生<br>　無非大日尊　　觀於阿字門<br>(本不生義即是菩提心今欲顯見以何方便而得見之)<br>　惑障所覆蔽　　入於猛利智<br>　周匝成光焰　　如劫火熾盛<br>　持刀及罥索　　焚燒業煩惱<br>　無明株杌等　　不復有遺餘<br>　次觀菩提心　　沐以大悲水<br>　當想遍身中　　流注白甘露<br>　灑於十方剎　　熱惱諸眾生<br>　滋長菩提芽　　次第生諸子<br>(即是五輪字成佛身)　即此名法身<br>　祕密內護摩<br>　復次世尊言　　我成菩提後<br>　演說十二種　　智火最為初<br>　名大因陀羅(即金輪別名作金剛杵形即方座但觀四角壇中有本尊)<br>　菩提心慧光　　形方黃金色<br>(即表金剛座)　　其尊極端嚴<br>　焰鬘而圍繞　　住寂三摩地<br>(此即是毘盧遮那亦內火法身義下皆準)<br>　觀以誦密言　　能成一切事<br>　順世方壇爐　　所供服皆黃<br>　第二行滿火　　像形如秋月<br>　光暉普周遍　　身衣潔白色<br>　月輪曼陀羅　　持珠及軍持<br>　除水火虫霜　　自他身疾病<br>　種種惡災禍　　猶預不定心<br>　此火能淨除<br>　第三名摩嚕　　形色極黑燥<br>(如塗灰等降伏火)　　風輪半月壇<br>　執帛風吹勢　　謂彼修行者<br>　疑心數進退　　為無始妄惑<br>　煩惱根未除　　常繞而纏縛<br>　以加暗障蔽　　數依此燒除<br>　散壞去重雲<br>　第四盧醯多　　身形相端滿<br>　三角光焰鬘　　色赤初日暉<br>　執刀微怒相<br>　第五沒栗拏　　尊形淺黃色<br>　身上髭鬢髮　　頂有大威光<br>　目左怒右笑　　色左赤右黃<br>　座左方三角　　定刀慧持杵<br>　能成二種事　　攝召息災俱<br>　第六忿怒火　　尊形色如焰<br>　閉一目大吼　　狗牙上下現<br>　蓬頭髮上聳　　二事火風俱<br>　第七名溫腹　　即大般涅槃<br>　迅疾極忿怒　　字具五色<br>　第八名費耗　　色如集眾電<br>　極難可瞻睹　　坐金剛輪中<br>　能除遣重障　　及頂行眷屬<br>　第九意生火　　此尊隨意成<br>　普門種種身　　大力自在慧<br>　十名羯[<a href='javascript:showpic("../fontimg/013022.gif")'>打-丁+羅</a>]尾　　其尊側右手<br>　淨行唵印聲　</p><p>第十一(梵本闕名)<p class='lg'>　十二謨賀娜　　尊形劫災火<br>　道場降伏魔　　若諸有情類<br>　造惡不可止　　勸導轉更增<br>　此火能淨除　　方便以制伏<br>　迷惑使無知(意密)　　漸次引入道<br>　次陳四微密　　儀軌當修習<br>　本尊真言印　　身口意相應<br>　三位正和合　　而作諸事業<br>　由外引入內　　義理無差別<br>　息災初夜起　　增益初日分<br>　中猛利降伏　　鉤召一切時<br>　於夜作敬愛　　扇底迦寂災<br>　聰明及長壽　　并除障難法<br>　五星所陵逼　　種種諸災難<br>　口舌及鬥諍　　王宮所逼迫<br>　內外不和順　　七曜乖常度<br>　風雨不以時　　疫病及荒儉<br>　鬼魅諸不祥　　如是災起時<br>　面北交髀居　　豎膝右髀先<br>　衣服當潔白　　食飲香華地<br>　燈燭亦復然　　月輪布真言<br>　文字亦宜白　　住三解脫觀<br>　入空三摩地　　運心周法界<br>　豁然無一法　　須臾頃澄心<br>　滅除一切見　　為除於空執<br>　入無相三昧　　離彼一切相<br>　次無願三昧　　於彼真如智<br>　離相本空寂　　亦無所願求<br>　從三摩地起　　諦想心臆間<br>　圓明可一肘(即菩提心)　　猶如秋月光<br>　澄明仰在心　　次觀本尊口<br>　所持祕密句　　分明成字道<br>　入於瑜岐口　　文字右旋布<br>　列於心月輪　　字字皆金色<br>　流出大光明　　身心不散動<br>　入於阿字門　　則於一一字<br>　思惟實相義　　此名三昧念<br>　先并歸命誦　　三七乃除之<br>　從唵起為初　　與某甲除禍<br>　娑[<a href='javascript:showpic("../fontimg/004555.gif")'>口*縛</a>]賀最後　　本無臨事加<br>　念誦以小聲　　當須寂靜意<br>　護尊忿怒相　　若作火壇者<br>　圓穿其鑪形(或方)　　量一肘深半<br>　爐底泥作輪　　其輪具八輻<br>　一[<a href='javascript:showpic("../fontimg/012504.gif")'>打-丁+桀</a>]是其量(高一指)　　四節為周界<br>　塗壇純白色(餘香準)　　階上祥茅草<br>　隨日右旋布　　以本覆其苗<br>　或布眾彩色　　彤輝極嚴麗<br>　一切繢事成　　燒沈香蘇燈<br>　鮮妙諸華果　　飲食為供養<br>　月初至八日　　三餘時護摩<br>　慈心生歡喜　　顧視於一切<br>　是略護摩處　　當持辦事明(或不動)<br>　以吉理明王　　結護加諸物<br>　慧羽空押地　　舒餘波羅蜜<br>　遍灑以香水　　</p><p>真言曰<p>唵吉哩吉哩[<a href='javascript:showpic("../fontimg/004555.gif")'>口*縛</a>]日羅(二合)吽泮吒<p class='lg'>　欲作諸事業　　成就結壇法<br>　護身及弟子　　辟除諸障難<br>　由此印明故　　淨居諸天子<br>　常來於其處　　觀照令速驗<br>　鑪對曼荼羅　　外相望別作<br>　所供如大壇　　半鑪燒炭充<br>　樹中所出枝　　乳木乾柴等<br>　擲於軍荼中　　燧火勿以舊<br>　扇用非口吹　　即灑淨香水<br>　燃爐誦後明　</p><p>唵步入[<a href='javascript:showpic("../fontimg/004555.gif")'>口*縛</a>](二合)[<a href='javascript:showpic("../fontimg/013022.gif")'>打-丁+羅</a>]吽<p class='lg'>　火既發光焰　　忿怒王去垢<br>　契明遍加物　　每觸皆稱明<br>(前枳哩真言四輪背相叉旋轉慧加定)　便於火焰中<br>　而想有囉字　　變成火光尊<br>　身色赤髮黃　　三目具四臂<br>　遍身火焰光　　智者展右手<br>　空輪屈入掌　　押以地水火<br>　風曲鉤呼召　　我今稽首請<br>　火天上首尊　　天中之大仙<br>　梵行所崇敬　　唯願降臨此<br>　納受護摩供　　</p><p>奉請真言曰<p>唵翳係曳(二合)呬摩賀步多抳(去)[<a href='javascript:showpic("../fontimg/004555.gif")'>口*縛</a>]哩使(二合)持尾(二合)惹娑多摩仡哩(二合)呬怛[<a href='javascript:showpic("../fontimg/004555.gif")'>口*縛</a>](二合)護底摩賀(引)嚂摩阿悉弭(二合)散[<a href='javascript:showpic("../fontimg/001244.gif")'>仁-二+爾</a>]呬睹婆[<a href='javascript:showpic("../fontimg/004555.gif")'>口*縛</a>]阿仡曩(二合)曳賀尾野迦尾野[<a href='javascript:showpic("../fontimg/004555.gif")'>口*縛</a>]賀曩(引)野娑[<a href='javascript:showpic("../fontimg/004555.gif")'>口*縛</a>](二合)賀<p class='lg'>　火天來赴坐　　印灑淨於火<br>(以茅草作小束或三股印灑水於爐中淨火)</p><p>真言曰<p>唵阿蜜哩(二合)帝賀曩賀曩吽泮吒<p class='lg'>　散華於軍荼　　獻閼伽香水<br>　金剛拳舒風　　用攪閼伽水<br>　右轉灑爐中　　想漱火天口　</p><p>吉祥真言曰<p>唵[<a href='javascript:showpic("../fontimg/004555.gif")'>口*縛</a>]囉娜縛日羅(二合)曇<p class='lg'>　護摩諸支分　　備在於右邊<br>　二杓空器物　　蘇蜜油柴等<br>　安在於其左　　當以護摩儀<br>　兩手在雙膝　　右旋而順轉<br>　定羽持珠杵(金剛拳)　　舒風并大杓<br>　小者慧手持　　三度取名蘇<br>　灌其大杓滿　　慧捨小執大<br>　句終沃火上　　投於火天口<br>　油蜜與乳酪　　乳粥五穀粥<br>　粳飯稻穀華　　次第皆三獻<br>　甘果李子木　　薔薇乳樹等<br>　沈檀柏楓構　　量長一磔手<br>(或十指或四指麤如頭指)　　兩頭皆搵蘇<br>　投於軍荼中　(三遍或廿一遍或一百八遍)<br>　丁香白檀沈　　熏陸龍腦香<br>　荳蔻白芥子　　及以蘇合香<br>　半末半為丸　　丸以蘇蜜和<br>　準前投於火　　三度皆如此<br>(或一百八遍或廿一遍又以小杓廿一遍沃火)</p><p>真言曰<p>阿仡曩(二合)曳賀尾野賀尾野[<a href='javascript:showpic("../fontimg/004555.gif")'>口*縛</a>](引)賀曩野地比野地比野(扇底增益布瑟置)俱嚕娑[<a href='javascript:showpic("../fontimg/004555.gif")'>口*縛</a>](二合)賀<p class='lg'>　賀字引其聲　　卻按聲齊果<br>　行人在其左　　師以慧執杵<br>　地鉤彼空輪　　令施火天食　</p><p>寂災護摩真言曰<p>曩莫三曼多沒馱(引)喃(一)阿(去)摩賀(引)扇底[<a href='javascript:showpic("../fontimg/032478.gif")'>薛/木</a>]多(二)扇底迦羅(三)缽羅睒摩達摩[<a href='javascript:showpic("../fontimg/001244.gif")'>仁-二+爾</a>](入)惹多(四)阿婆[<a href='javascript:showpic("../fontimg/004555.gif")'>口*縛</a>]娑[<a href='javascript:showpic("../fontimg/004555.gif")'>口*縛</a>](二合)婆[<a href='javascript:showpic("../fontimg/004555.gif")'>口*縛</a>](五)達摩三摩多缽羅(二合)缽多(二合)娑[<a href='javascript:showpic("../fontimg/004555.gif")'>口*縛</a>](二合)賀<p class='lg'>　請火天出爐　　東南方就位<br>　次應執香爐　　請於本宮曜<br>　及命業胎宿　　拳印風火鉤<br>　供以歸本位　　次請於本尊<br>　兩手捧時華　　去垢及光澤<br>(或部主加持)　即當隔爐擲<br>　想華遍諸座　　如前再淨火<br>　請尊入爐中　(各以本真言請一一供養或堂部并眷屬)<br>　誠心而供養　　專注於聖眾<br>　流出廣大雲　　飯食幢幡蓋<br>　遍於微塵剎　　奉獻聖天眾<br>　光明所照觸　　三惡諸有情<br>　息苦身心樂　　乃至護世天<br>　三遍護摩訖　　所供香華食<br>　總皆而相和　　為羅惹護摩<br>　眷屬并百宦　　法界諸眾生<br>　自身各三護　(以滅惡趣真言三五七遍出金剛頂經)<br>　最後爐四面　　飲食諸果子<br>　加持以護摩　　師出洗手已<br>　又復於淨處　　祀於八方天<br>(一一供諸天等並如別文復取飯食置小盆中施於四方鬼神等)<br>　還來再祀火　　(及宿曜等皆三遍祀)<br>　歡喜辭諸天<br>　大天自在威神力　　能滿眾生無量願<br>　令所求者願皆成　(令求增榮及富饒令求愛敬願皆成)<br>　稽首諸天歸本宮　　後有至誠哀請時<br>　唯願來此受供養　　</p><p>真言曰<p>吉理吉理[<a href='javascript:showpic("../fontimg/004555.gif")'>口*縛</a>]日囉(二合)目賀<p class='lg'>　若求增長者　　名布瑟置迦<br>　喜悅心相應　　月九至十五<br>　五通及寶藏　　劍輪杵財物<br>　藥丸眼藥俱　　遷榮增壽命<br>　福智及名聞　　職任依王官<br>　吉祥勝安樂　　面東結跏趺<br>　衣服皆黃色　　增減真言句<br>　如前無復殊　　專注供養雲<br>　周遍十方界　　及照諸有情<br>　皆獲於榮盛　　富貴及延壽<br>　即此光明雲　　於彼所住處<br>　雨七珍資具　　復雨天甘露<br>　灌注行人心　　爐方二肘量<br>　周圓深半肘　　底安三股杵(量準前)<br>　塗用檀鬱金(白檀為燒香油麻油燈)<br>　光音及歲星　　榮友意宿等(前印)<br>　所供準前儀　　若求歡愛法<br>　名縛施迦羅　　喜怒心相應<br>　十六二十三　　召人及天龍<br>　鬼神非人類　　一切所敬愛<br>　家國及眷屬　　怨敵諸朋友<br>　和順而歡喜　　及求妙辯才<br>　天龍八部眾　　諸佛及菩薩<br>　聲聞因緣覺　　一切處護念<br>　所求願滿者　　面西半跏坐<br>　上求增長同　　與某甲攝某<br>　持明歡喜心　　護尊寂忿相<br>　金剛鉤攝召　　鉤雲供法界<br>　次召三惡趣　　安置於人天<br>(想眾鉤入彼心召來)　歡喜華箭雲<br>　射二乘厭離　　憎恚三重障<br>　及除怨害心　　令至極喜地<br>(射於五處額兩乳心下分)　爐如八葉蓮<br>　開敷具臺蕊　　量一肘深半<br>　底安紅蓮華　　兩重緣四指<br>(白色高一指)　所服紅白黃<br>　押空舉風輪　　每方各一點<br>　即成結大界　　吽字遍加護<br>(以寶物供養)　燒丁香蘇合<br>　燃燈以果油　　乳刺果木柴<br>　赤華為供養　　焰中[<a href='javascript:showpic("../fontimg/005824.gif")'>亭*夜</a>]曳囉<br>　紅色紺青髮　　梵子太白天<br>　成胎親宿等　　遍護乞歡喜<br>　若作降伏法　　阿毘遮嚕迦<br>　二十四月盡　　制鬼神惡人<br>　破壞正法眼　　及諸惡毒龍<br>　非時降暴雨　　霜雹損苗稼<br>　水旱以不時　　鬼魅遍流行<br>　處處現變怪　　人眾不安寧<br>　所在橫惱亂　　及行不忠孝<br>　此法能制除　　安樂世間故<br>　設此大方便　　兼利益於彼<br>　內起慈悲心　　外示大忿怒<br>　左足指押右　　面南坐蹲居<br>　諸色上青黑　　心中圓明觀<br>　變同大日輪　　熾盛無與疇<br>　發輝如劫焰　　真言猛勵稱<br>　傍人如可聽　　護尊寂靜意<br>　即觀忿怒尊　　遍身諸毛孔<br>　流出器杖雲　　供養盡虛空<br>　一切忿怒尊　　雨於諸器杖<br>　落彼上所居　　火爐三角作<br>　獨股杵置中　　量同縛施迦<br>　壇地塗赤黑　　刺樹坐赤華<br>　黑華無香氣　　散以充供養<br>(飯食以石榴汁染)　鐵汁皂礬水<br>　黑華芥子柏　　各少置閼伽<br>　燒香用安悉　　芥子油為炷<br>　牛脂嚕地羅(為燈)　　供養於聖尊<br>　忿怒遍加護　　</p><p>真言曰<p>吽吉理吉理縛日囉(二合)吽吽吽泮吒泮吒泮吒<p class='lg'>　次第遶軍荼　　鋪臭惡刺草<br>　苦參炷爐中　　火著灑淨水<br>　囉字成火天　　赤黑遍煙焰(請召準前)<br>　牛脂嚕地羅(血)　　蘇乳蜜麻油<br>　尾沙共相合(或用頭酢)　　三七投軍荼<br>　骨髮惡木柴　　刺棘參尾沙<br>　搵於嚕地油　　遍沃誦真言<br>　指示本方位　　啟請鎮熒惑<br>　參星與柳宿　　發願歌讚詠　</p><p class='lg'>　大天忿怒威神力　　能滿眾生滅怨敵<br>　今求破敵滅怨讎　　稽首諸天歸本宮<br>　後有至誠哀請時　　唯願來降受供養　</p><p>奉送真言曰<p>布爾都徒麼野薄底也(二合)[<a href='javascript:showpic("../fontimg/032478.gif")'>薛/木</a>]蹉阿仡甯(二合)娑縛婆縛南補曩羅[<a href='javascript:showpic("../fontimg/067744.gif")'>卑*也</a>][<a href='javascript:showpic("../fontimg/035509.gif")'>言*我</a>]麼(引)那野娑[<a href='javascript:showpic("../fontimg/004555.gif")'>口*縛</a>](二合)賀<p class='lg'>　解界如儀則　　政對於尊前<br>　頻申動支節　　滿唾及嗚聲<br>　如是之等事　　制之勿憍慢<br>　大教阿闍梨　　深行巧慧者<br>　欲求大悉地　　應須頻護摩<br>　每滿三洛叉　　一度火供養<br>　復次護摩相　　赤焰或金色<br>　如牛蘇潤澤　　香氣焰無聲<br>　焰上生重焰　　分散傘蓋形<br>　所加持之物　　暖煙及光明<br>　於中發大聲　　梵音師子吼<br>　雷鳴微妙響　　鐘鼓雅樂聲<br>　應知成就相　　若其火氣冷<br>　色無於光潤　　大星而送出<br>　或臭焰如煙　　知燼起入地<br>　當知內外障　　修初法息災<br>(此與降伏成)<br>　或夢佛菩薩　　金剛或諸王<br>　部主真言主　　明王或三寶<br>　婆羅門居士　　自身持明句<br>　著新妙白衣　　身帶諸瓔珞<br>　美女嚴妙服　　懷妊或童子<br>　持香華瓶蓋　　或恭敬供養<br>　圍繞而行道　　食粳米酪飯<br>　甘露乳果華　　茂林若登山<br>　履塔及樓閣　　或乘車馬象<br>　師子牛鹿等　　白鶴孔雀王<br>　金翅鳥與舟　　泛海清淨水<br>　或騰空自在　　光焰遍於身<br>　在聽法座中　　或處眾說法<br>　得珠珍妙寶　　商佉輪劍杵<br>　善言而慰喻　　慶雲并閃電<br>　微風雨天華　　薰香及沐浴<br>　此皆成就應　　覺已勿復眠<br>　若夢魁膾人　　豬驢馲駝狗<br>　或觸或在近　　死屍亦復然<br>　惡鬼怖畏徒　　身著弊破衣<br>　女人醜惡形　　諸物不吉祥<br>　是障不成就　　或有妄念起<br>　違闕三昧耶　　地水內為縛<br>　火輪繞二風　　前合習大輪<br>　三七障皆銷　　睡眠部母護<br>　部主護住處　　不祥諸惡夢<br>　百遍部母明　　凡欲喫食時<br>　持明奉本尊　　部主明真言<br>　加持食及食　　護摩如敬法<br>　微細明解之　　少分不相應<br>　眾惡皆來集　　三俱胝數滿<br>　常得見本尊　　心通解脫門<br>　智慧不可測　　世出世間願<br>　所求皆滿足　</p><p class='juan'>
建立曼荼羅護摩儀軌</p>
<p>此軌法全【◇】集。【◇】之要路矣。是慈覺大師之請來(祕錄云仁錄外)也。然轉寫而誤多。今挍所欠以壽于。梓。負識賢者庶更正之。維時元文星舍強圉大荒落季夏之日。炎旱異常恰如處甑。晝講【◇】夜事挍閱。秖是為法。乾乾而已。豐山長谷輪下無等識</body></html>
