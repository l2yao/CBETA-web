<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n23"></A>No. 926</b><p class='juan'>
藥師琉璃光王七佛本願功德經念誦儀軌供養法</p>
<p><span class='byline'>　　　　大元三藏沙門沙囉巴奉　詔譯</span><br><p class='lg'>　我此周遍所有地　　無諸瓦礫沙等穢<br>　平正如掌而殊勝　　願成純淨琉璃地<br>　莊嚴猶如極樂國　　諸寶間錯花遍覆<br>　寶樹寶池皆具足　　咸暢微妙大法音<br>　從出世間善根生　　種種妙寶所成就<br>　復具無量大光明　　諸佛菩薩願安住<br>　本無去來增減身　　圓滿微妙上願故<br>　猶如白光明相生　　為救世間願降臨<br>　清淨廣博妙寶座　　遠離一切障礙身<br>　依平等性願常住　　大安隱座請納受<br>　清淨法界性不動　　大悲觀察諸有情<br>　圓滿大覺諸妙行　　三世導師願降臨<br>　為利困苦諸有情　　示現降跡世淤泥<br>　不被三有塵所染　　啟諸願住蓮花座<br>　導師已陞蓮花座　　拯拔三界薩埵尊<br>　身語意三諸攝授　　惟願加被於我等<br>　然住光明大樂性　　憐愍我等眾生故<br>　悲雲彌布十方界　　願降悉帝諸寶雨<br>　東方無勝世界中　　善名稱佛無量眾<br>　遠離煩惱圓滿願　　為利(聖施)主願降臨<br>　東方妙寶莊嚴國　　寶月智嚴無量眾<br>　蠲除散亂鬥諍故　　為利(聖施)主願降臨<br>　東方圓滿寶積國　　金色寶光無量眾<br>　延壽臨終獲授記　　為利(聖施)主願降臨<br>　東方無憂世界中　　無憂最勝無量眾<br>　無諸苦惱除業障　　為利(聖施)主願降臨<br>　東方法幢世界中　　法海雷音無量眾<br>　蠲除邪見諸障難　　為利(聖施)主願降臨<br>　東方善住寶海國　　法海勝慧無量眾<br>　圓滿淨土三摩地　　為利(聖施)主願降臨<br>　東方純淨琉璃界　　藥師日月遍照眾<br>　圓滿相好降魔故　　為利(聖施)主願降臨<br>　無上牟尼善逝眾　　無量功德諸佛力<br>　不捨上妙諸行願　　為利(聖施)主願降臨<br>　經劍遍知斷惑業　　語業自在燃法炬<br>　圓滿我等經功德　　是故聖眾願降臨<br>　若人歸依脫病苦　　成就無上牟尼願<br>　淨除臨終劇苦惱　　為利我等願降臨<br>　對治慾樂得自在　　大梵帝釋諸護法<br>　優婆塞等啟請眾　　利有情故願降臨<br>　祕密自在心生子　　調伏憎愛善惡相<br>　圓滿七佛上妙願　　具大神力願降臨<br>　希有神力護功德　　為部主尊諸怖畏<br>　宮毘羅將啟請眾　　利有情故願降臨<br>　大悲不違本誓願　　慈念眾生八如來<br>　我今誠信設此壇　　同諸大眾願降臨<br>　一切善逝婆伽梵　　以大慈悲垂愍念<br>　我等亦具福德分　　惟願請住此寶座<br>　世尊神通威德力　　憐愍我等有情故<br>　世尊大慈願降臨　　啟請唯願住此座<br>　我等奉獻供養間　　惟願安住此道場<br>　納受閼伽供養等　　亦為圓滿我等願<br>　譬如如來降生時　　一切諸天作沐浴<br>　我以清淨天妙水　　亦復如是而沐浴<br>　真智自性本清淨　　無有能所執煩惱<br>　淨除眾生薰染故　　盥沐諸聖眾手足<br>　煩惱困渴諸有情　　清涼法水令充足<br>　淨除我等諸垢染　　奉此瓶水願納受<br>　獅子象王良馬等　　金剛摩尼日月輪<br>　無垢清淨蓮華座　　於無住性願安住<br>　諸法自性本清淨　　無力一切垢染相<br>　隨順世間恭敬法　　諸住無著蓮華座<br>　不般涅槃大悲性　　不捨煩惱無染故<br>　自性無著本清淨　　請住清淨蓮華座<br>　煩惱毒逼諸有情　　大悲甘露能淨除<br>　圓滿微妙上願故　　稽首頂禮善逝眾<br>　由煩惱業苦逼迫　　觀彼眾生興大悲<br>　為除煩惱發弘願　　七佛聖眾我敬禮<br>　具足種種功德寶　　妙相莊嚴淨智身<br>　人天供養身金色　　頂禮如來天中天<br>　法界清淨湛然性　　遍十方界化現身<br>　摩尼寶王如來等　　供養讚歎我敬禮<br>　無上三寶功德寶　　敬信獲福不思議<br>　能救一切薩埵尊　　應供三寶我敬禮<br>　世尊大慈妙莊嚴　　正遍知尊大導師<br>　能施福慧如大海　　於諸如來我讚禮<br>　自性本淨離諸慾　　能令解脫諸惡趣<br>　一味甚深玄妙理　　寂靜妙法我讚禮<br>　證解脫道示解脫　　奉持尸羅應恭敬<br>　出生功德勝福田　　諸眾中尊我讚禮　</p><p>好樂廣者亦如別文廣讚三寶<p class='lg'>　佛身所有諸嚴飾　　大人相好極莊嚴<br>　為除垢染圓滿願　　是故奉此曼茶辣<br>　因緣自性所出生　　所有天妙閼伽水<br>　奉獻善逝海會眾　　為利有情願納受<br>　因緣自性所出生　　所有種種天妙華<br>　奉獻善逝海會眾　　為利有情願納受<br>　因緣自性所出生　　所有種種天妙香<br>　奉獻善逝海會眾　　為利有情願納受<br>　因緣自性所出生　　所有種種天妙燈<br>　奉獻善逝海會眾　　為利有情願納受<br>　因緣自性所出生　　所有種種天妙水<br>　奉獻善逝海會眾　　為利有情願納受<br>　因緣自性所出生　　所有種種天妙食<br>　奉獻善逝海會眾　　為利有情願納受<br>　因緣自性所出生　　所有種種天妙樂<br>　奉獻善逝海會眾　　為利有情願納受<br>　因緣自性所出生　　所有種種天妙衣<br>　奉獻善逝海會眾　　為利有情願納受<br>　所有種種供養具　　及諸世間諸供養<br>　奉獻善逝海會眾　　為利有情願納受<br>　所有種種諸妙藥　　為除一切諸病苦<br>　奉獻善逝海會眾　　為利(聖施)主願納受<br>　七佛如來海會前　　我今奉獻大寶輪<br>　斷除三有輪迴苦　　願轉無上妙法輪<br>　七佛如來海會前　　我今奉獻摩尼寶<br>　斷除貧窮困乏苦　　受用資具願豐足<br>　七佛如來海會前　　我今奉獻美女寶<br>　蠲除無明諸幽闇　　願證般若佛母趣<br>　七佛如來海會前　　我今奉獻輔臣寶<br>　了達三乘微妙智　　究竟圓滿諸功德<br>　七佛如來海會前　　我今奉獻良馬寶<br>　出離三有獲神足　　速願往詣諸佛剎<br>　七佛如來海會前　　我今奉獻大象寶<br>　斷除惡見依大乘　　速往遍知解脫城<br>　七佛如來海會前　　我今奉獻將軍寶<br>　調伏煩惱諸冤敵　　願證離憍最勝理<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛皆欲示涅槃　　我悉志誠而勸請<br>　唯願久住剎塵劫　　利樂一切諸眾生<br>　所有禮讚供養福　　請佛住世轉法輪<br>　隨喜懺悔諸善根　　回向眾生及佛道<br>　如經所說諸功德　　為利(聖施)主及眾生<br>　唯願八大如來眾　　速令成就垂攝授<br>　妙相華開而清淨　　隨好果嚴端正身<br>　見聞憶念獲吉祥　　善名稱佛我讚禮<br>　大人相好莊嚴身　　具大希有慈悲心<br>　圓音周遍塵沙界　　供養善名稱王佛<br>　我以清淨功德水　　猶如殑伽水無盡<br>　奉獻善名稱王佛　　惟願慈悲哀納受<br>　波頭摩華曼陀羅　　優婆羅等香氛氳<br>　奉獻善名稱如來　　惟願慈悲哀納受<br>　精妙香林悅意香　　普遍芬馥天妙香<br>　奉獻善名稱如來　　惟願慈悲哀納受<br>　妙好光明具吉祥　　能除無明幽闇燈<br>　奉獻善名稱如來　　惟願慈悲哀納受<br>　鬱金栴檀等相和　　及諸種種塗香水<br>　奉獻善名稱如來　　惟願慈悲哀納受<br>　諸藥精品而適意　　珍饈美味上妙食<br>　奉獻善名稱如來　　惟願慈悲哀納受<br>　所有箜篌伎樂等　　及諸一切微妙音<br>　奉獻善名稱如來　　惟願慈悲哀納受<br>　所有種種諸妙藥　　為除一切諸病苦<br>　奉獻善逝海會前　　為利(聖施)主願納受<br>　如是種種供養具　　及諸世間諸供養<br>　奉獻善逝海會前　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　惟願久住剎塵劫　　利樂一切諸眾生<br>　所有禮讚供養福　　諸佛住世轉法輪<br>　隨喜懺悔諸善根　　回向眾生及佛道<br>　導師常為作依怙　　饒益一切諸有情<br>　克證一切安樂事　　願令吉祥常安隱<br>　寶月蓮華妙莊嚴　　遍知一切所知法<br>　猶如大海身廣博　　寶月智嚴我讚禮<br>　摩尼妙寶清淨身　　猶如月光除困苦<br>　亦若蓮華不染著　　供養最妙端嚴身<br>　我以清淨無垢染　　最妙淨潔閼伽水<br>　奉獻光音王如來　　利有情故願納受<br>　我以水陸之所生　　所有種種妙寶華<br>　奉獻光音如來前　　利有情故願納受<br>　十方一切世界中　　所有種種天妙香<br>　奉獻光音如來前　　利有情故願納受<br>　能除一切無明闇　　猶如日月光燈燭<br>　奉獻光音如來前　　利有情故願納受<br>　能除犯戒諸垢染　　所有適意諸塗香<br>　奉獻光音如來前　　利有情故願納受<br>　十方一切世界中　　所有種種天妙食<br>　奉獻光音如來前　　利有情故願納受<br>　摩尼寶鈴無上音　　及諸微妙伎樂等<br>　奉獻光音如來前　　利有情故願納受<br>　所有種種諸妙藥　　為除一切諸病苦<br>　奉獻光音如來前　　利有情故願納受<br>　如是種種供養具　　及諸世間諸供養<br>　奉獻光音如來前　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所坐　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　惟願久住剎塵劫　　利樂一切諸眾生<br>　所有禮讚供養福　　諸佛住世轉法輪<br>　隨喜懺悔諸善根　　回向眾生及佛道<br>　世尊救護大慈悲　　憐愍一切諸眾生<br>　猶如一子垂加護　　願令吉祥常安隱<br>　身如閻浮真金色　　威光超過千日輪<br>　亦如無垢光明幢　　金色寶光我讚禮<br>　清淨身如閻浮金　　妙相端嚴特無垢<br>　金色寶光而淨徹　　供養導師妙色身<br>　清淨無垢而適意　　諸天最妙功德水<br>　奉獻金色光如來　　利有情故願納受<br>　如是最妙花香燈　　最妙塗香最妙食<br>　及諸伎樂供養具　　供養金色光如來<br>　所有種種諸妙藥　　為除一切諸病苦<br>　供養金色光如來　　利有情故願納受<br>　如是種種供養具　　及諸世間諸供養<br>　奉獻金色光如來　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　惟願久住剎塵劫　　利樂一切諸眾生<br>　所有禮讚供養福　　請佛住世轉法輪<br>　隨喜懺悔諸善根　　回向眾生及佛道<br>　所有被溺生死海　　為諸眾生作依怙<br>　亦作國土眷屬眾　　願令吉祥常安隱<br>　究竟涅槃獲妙樂　　能除眾生諸困苦<br>　救護六道吉祥王　　無憂最勝我讚禮<br>　度三有海到彼岸　　究竟涅槃證妙樂<br>　安住法界最妙身　　供養出離三有尊<br>　善逝無憂最勝處　　波頭摩華曼陀羅<br>　優婆羅華香氛氳　　所有可愛妙花鬘<br>　最勝燒香適意香　　如是種種香雲海<br>　及諸種種妙飲食　　天妙珍饈諸供養<br>　莊嚴眾多金蓮華　　摩尼寶燈供養具<br>　遍地塗飾微妙香　　散諸種種悅意花<br>　眾寶嚴飾勝妙殿　　及詠歌讚美妙音<br>　珠寶瓔珞光熾盛　　如是無量莊嚴具<br>　一一周遍虛空界　　供養無憂吉祥王<br>　勝妙傘蓋全寶柄　　遍覆諸寶瓔珞網<br>　張豎圓滿甚可愛　　供養無憂吉祥王<br>　所有種種諸妙藥　　為除一切諸病苦<br>　奉獻無憂吉祥王　　利有情故願納受<br>　如是種種供養具　　及諸世間諸供養<br>　奉獻無憂吉祥王　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　惟願久住剎塵劫　　利樂一切諸眾生<br>　所有禮讚供養福　　請佛住世轉法輪<br>　隨喜懺悔諸善根　　迴向眾生及佛道<br>　現前證得淨法身　　清淨無虛無顛倒<br>　清淨語能令清淨　　願令吉祥常安隱<br>　甚深妙音海潮音　　振大法音摧異論<br>　能除煩惱諸困苦　　法海雷音我讚禮<br>　法音遍振三千界　　六十種音化群生<br>　妙趣甚深如大海　　供養世尊最妙音<br>　寶蓋彌覆虛空界　　普遍寶鬘瓔珞雲<br>　香水悅意如大海　　降澍閼伽甘露雨<br>　普遍芬馥妙香雲　　超過日月光燈燭<br>　布散無盡摩尼花　　種種百味上妙食<br>　及諸無量伎樂等　　遍虛空界而供養<br>　如是最勝諸資具　　乃至兜率陀天界<br>　所有妙華曼陀羅　　諸天最妙莊嚴具<br>　一切無上諸供養　　及我清淨心化現<br>　奉此如來聖會前　　虔誠恭敬而供養<br>　所有種種諸妙藥　　為除一切諸病苦<br>　奉獻法海雷音佛　　為利(聖施)主願納受<br>　如是所種供養具　　及諸世間諸供養<br>　奉獻法海雷音佛　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　唯願久住剎塵劫　　利樂一切諸眾生<br>　所有禮讚供養福　　諸佛住世轉法輪<br>　隨喜懺悔諸善根　　回向眾生及佛道<br>　所有大雄降誕時　　成就一切諸盛事<br>　一切成就皆成就　　願令吉祥常安隱<br>　不可測量大法慧　　清淨法界而遊戲<br>　究竟一切所知法　　遊戲神通我讚禮<br>　克證微妙諸神通　　法身覆護諸有情<br>　勝慧遊戲化群生　　供養微妙自性身<br>　因緣自性所出生　　所有天妙閼伽水<br>　奉獻遊戲神通佛　　為利(聖施)主願納受<br>　因緣自性所出生　　所有種種天妙華<br>　奉獻遊戲神通佛　　為利(聖施)主願納受<br>　因緣自性所出生　　所有種種天妙香<br>　奉獻遊戲神通佛　　為利(聖施)主願納受<br>　因緣自性所出生　　所有種種天妙燈<br>　奉獻遊戲神通佛　　為利(聖施)主願納受<br>　因緣自性所出生　　所有種種天妙水<br>　奉獻遊戲神通佛　　為利(聖施)主願納受<br>　因緣自性所出生　　所有種種天妙食<br>　奉獻遊戲神通佛　　為利(聖施)主願納受<br>　因緣自性所出生　　所有種種天妙藥<br>　奉獻遊戲神通佛　　為利(聖施)主願納受<br>　所有種種諸妙藥　　為除一切諸病苦<br>　奉獻遊戲神通佛　　為利(聖施)主願納受<br>　如是種種供養具　　及諸世間諸供養<br>　奉獻遊戲神通佛　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　唯願久住剎塵劫　　利樂一切諸眾生<br>　所有禮讚供養福　　諸佛住世轉法輪<br>　隨喜懺悔諸善根　　回向眾生及佛道<br>　所有最初降生時　　山林大地皆震動<br>　一切有情生歡喜　　願令吉祥常安隱<br>　能除病苦藥上尊　　身如琉璃寶映徹<br>　光明照觸得解脫　　藥王如來我讚禮<br>　猶如日光除黑闇　　亦如月光除困苦<br>　能治眾生三毒苦　　供養藥師琉璃光<br>　猶如世間大醫王　　能除煩惱困苦病<br>　如淨琉璃寶智身　　供養能除三毒苦<br>　所有微妙閼伽水　　及諸世間功德水<br>　奉獻藥師光如來　　為利眾生願納受<br>　所有種種天妙花　　及諸世間諸妙花<br>　奉獻藥師光如來　　為利眾生願納受<br>　所有種種天妙香　　及諸世間諸妙香<br>　奉獻藥師光如來　　為利眾生願納受<br>　所有種種天妙燈　　及諸世間諸妙燈<br>　奉獻藥師光如來　　為利眾生願納受<br>　所有種種天妙塗　　及諸世間諸妙塗<br>　奉獻藥師光如來　　為利眾生願納受<br>　所有種種天妙食　　及諸世間諸妙食<br>　奉獻藥師光如來　　為利眾生願納受<br>　所有種種天妙樂　　及諸世間諸妙樂<br>　奉獻藥師光如來　　為利眾生願納受<br>　所有種種諸妙藥　　為除眾生諸病苦<br>　奉獻藥師光如來　　為利(聖施)主願納受<br>　如是種種供養具　　及諸世間諸供養<br>　奉獻藥師琉璃佛　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　唯願久住剎塵劫　　利樂一切諸眾生<br>　所有禮讚供養福　　諸佛住世轉法輪<br>　隨喜懺悔諸善根　　迴向眾生及佛道<br>　所有往詣菩提時　　大地六種皆震動<br>　令諸魔羅眾憂惱　　願令吉祥常安隱<br>　大悲方便生釋種　　降伏難勝魔羅眾<br>　身如金山甚端嚴　　釋迦法王我讚禮<br>　日種善逝薩埵尊　　救護三有天中天<br>　不動世尊釋迦王　　供養端嚴牟尼尊<br>　所有種種大妙水　　及諸世間諸妙水<br>　奉獻釋迦牟尼王　　為利(聖施)主願納受<br>　所有種種天妙華　　及諸世間諸妙華<br>　奉獻釋迦牟尼王　　為利(聖施)主願納受<br>　所有種種天妙香　　及諸世間諸妙香<br>　奉獻釋迦牟尼王　　為利(聖施)主願納受<br>　所有種種天妙燈　　及諸世間諸妙燈<br>　奉獻釋迦牟尼王　　為利(聖施)主願納受<br>　所有種種天妙塗　　及諸世間諸妙塗<br>　奉獻釋迦牟尼王　　為利(聖施)主願納受<br>　所有種種天妙食　　及諸世間諸妙食<br>　奉獻釋迦牟尼王　　為利(聖施)主願納受<br>　所有種種天妙樂　　及諸世間諸妙樂<br>　奉獻釋迦牟尼王　　為利(聖施)主願納受<br>　所有種種諸妙藥　　為除眾生諸病苦<br>　奉獻釋迦牟尼佛　　為利(聖施)主願納受<br>　如是種種供養具　　及諸世間諸供養<br>　奉獻釋迦牟尼佛　　為利(聖施)主願納受<br>　我昔所造諸惡業　　皆由無始貪嗔癡<br>　從身語意之所生　　一切我今皆懺悔<br>　十方所有諸眾生　　二乘有學及無學<br>　一切如來與菩薩　　所有功德皆隨喜<br>　十方所有世間燈　　最初成就菩提者<br>　我今一切皆勸請　　轉於無上妙法輪<br>　諸佛若欲示涅槃　　我悉志誠而勸請<br>　惟願久住剎塵劫　　利樂一切諸眾生<br>　所有禮讚供養福　　請佛住世轉法輪<br>　隨喜懺悔諸善根　　回向眾生及諸道<br>　最初轉大法輪時　　宣說四種聖諦法<br>　能仁名聞轉增盛　　願令吉祥常安隱<br>　猶如虛空寂無相　　離染出生諸功德<br>　救拔眾生解脫道　　一切妙法我讚禮<br>　法性等流十二教　　本無生滅離戲論<br>　憶念成就諸功德　　善種妙法我讚禮<br>　蠲除愚智大日王　　除輪迴苦藥上尊<br>　淨諸困苦甘露王　　供養一切諸妙法　</p><p>所有種種天妙水等至回向眾生及佛道樂廣作者應當讚歎般若佛母救度佛母等受持經律論藏教手執缽盂錫杖等<p class='lg'>　奉侍導師諸法上　　供養聲聞諸聖眾<br>　猶如智劍大鋒利　　自證一切緣起性<br>　能現種種諸神變　　供養緣覺諸聖眾　</p><p>所有種種天妙水等至回向眾生及佛道<p class='lg'>　三世一切正等覺　　一切真智自性身<br>　容顏奇妙語自在　　曼殊室利我讚禮<br>　心淨遠離諸垢染　　莊嚴無垢功德光<br>　人天頂禮蓮花足　　供養曼殊大菩薩　</p><p>所有種種天妙水等至回向眾生及佛道<p class='lg'>　救拔一切眾生苦　　度脫三有諸結縛<br>　引導最上解脫道　　救脫菩薩我讚禮<br>　救脫菩薩摩訶薩　　其身紅色蓮花座<br>　右手執持妙法藏　　供養左拳而按[膫-(日/小)+(夸-大)]　</p><p>所有種種天妙水等至回向眾生及佛道<p class='lg'>　持執三世正等覺　　身語意等諸祕密<br>　降伏群魔大明主　　執金剛杵我讚禮<br>　執持三世正等覺　　所有一切妙法藏<br>　持祕密王眷屬眾　　恭敬供養稱讚禮　</p><p>所有種種天妙水等至回向眾生及佛道<p class='lg'>　具大慈悲神通力　　憶念能脫諸苦難<br>　遍照眾生如杲日　　恭敬供養遍照尊　</p><p>所有種種天妙水等至回向眾生及佛道<p class='lg'>　月光遍照大菩薩　　其身白色蓮華座<br>　二臂說法印念珠　　恭敬供養稱讚禮　</p><p>所有種種天妙水等至回向眾生及佛道<p class='lg'>　天主帝釋執杵神　　諸天神王魔部主<br>　東方天神眷屬眾　　供養讚歎而敬禮<br>　火者享用祀火神　　大仙神王魔部主<br>　東南仙眾眷屬眾　　供養讚歎而敬禮<br>　執持寶杖焰魔神　　陰母神王魔部主<br>　南方焰魔眷屬眾　　供養讚歎而敬禮<br>　遠離真諦具美神　　夜叉神王魔部主<br>　西南夜叉眷屬眾　　供養讚歎而敬禮<br>　執持罥索水天神　　龍眾神王魔部主<br>　西方龍王眷屬眾　　供養讚歎而敬禮<br>　執持壽命風天神　　持種神王魔部主<br>　西北風王眷屬眾　　供養讚歎而敬禮<br>　執持寶棒羅叉神　　守護寶藏魔部主<br>　北方羅叉眷屬眾　　供養讚歎而敬禮<br>　具主宰者誘引神　　毘難神王魔部主<br>　東北具主眷屬眾　　供養讚歎而敬禮<br>　上方一切諸天眾　　日天月天執曜天<br>　星宿諸天眷屬眾　　供養讚歎而敬禮<br>　下方龍王主地神　　捧持大地摩訶手<br>　守三摩耶眷屬眾　　供養讚歎而敬禮<br>　伏諸煩惱具功德　　救護世間薩埵尊<br>　妙如真寶解脫身　　奉上無比諸供養<br>　所有種種閼伽水　　及諸世間功德水<br>　奉獻守護十方神　　為利(聖施)主願降臨　</p><p>所有種種天妙花等至迴向眾生及佛道<p class='lg'>　斷除欲界游泥染　　而住色界梵王位<br>　大梵天王娑婆主　　供養大梵眷屬眾<br>　三面六臂降修羅　　周遍一切平等性<br>　光曜天界大神力　　供養大天那羅延<br>　上界諸天最勝處　　親瞻彌勒救護尊<br>　及諸兜率陀天子　　(聖施)主虔誠奉供養<br>　對治修羅天中主　　三目觀察於三世<br>　衛持佛教四部眾　　供養天主帝釋尊<br>　居止妙高帝釋前　　隨順方便輔政化<br>　一切諸天眷屬眾　　供養圓滿(聖施)主願<br>　具大清淨諦信心　　摧壞貢高我慢山<br>　侍從導師遵奉教　　供養八部眷屬眾　</p><p>所有種種天妙水等至迴向眾生及佛道<p class='lg'>　東方持國大天王　　其身白色持琵琶<br>　守護八佛東方門　　供養讚歎而敬禮　</p><p>供養等同前至迴向眾生及佛道<p class='lg'>　南方增長大天王　　其身青色執寶劍<br>　守護八佛南方門　　供養讚歎而敬禮　</p><p>供養等同前至迴向眾生及佛道<p class='lg'>　西方廣目大天王　　其身紅色執罥索<br>　守護八佛西方門　　供養讚歎而敬禮　</p><p>供養等同前至迴向眾生及佛道<p class='lg'>　北方多聞大天王　　其身綠色執寶叉<br>　守護八佛北方門　　供養讚歎而敬禮　</p><p>供養等同前至<span class='corr'>迴</span>向眾生及佛道<p class='lg'>　宮毘羅等藥叉王　　各領七億眷屬眾<br>　誓願守護如來教　　稽首諸大藥叉王<br>　具大威德優婆塞　　藥叉大將宮毘羅<br>　其身黃色執寶杵　　主領七億藥叉眾<br>　誓願守護如來教　　供養讚歎而敬禮<br>　具大威德優婆塞　　藥叉大將跛折羅<br>　其身白色執寶劍　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將迷企羅<br>　其身黃色執寶棒　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將安底羅<br>　其身綠色執寶鎚　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將頞[<a href='javascript:showpic("../fontimg/001244.gif")'>仁-二+爾</a>]羅<br>　其身紅色執寶叉　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將珊底羅<br>　其身煙色執寶劍　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將因陀羅<br>　其身紅色執寶棍　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將波夷羅<br>　其身紅色執寶鎚　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將摩虎羅<br>　其身白色執寶斧　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將真達羅<br>　其身黃色執罥索　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將招住羅<br>　其身青色執寶鎚　　主領七億藥叉眾<br>　誓願守護如來教　　我今恭敬奉供養<br>　具大威德優婆塞　　藥叉大將毘羯羅<br>　其身紅色執寶輪　　主領七億藥叉眾<br>　誓願守護如來教　　我今恭敬奉供養　</p><p>所有種種天妙水等至回向眾生及佛道<p class='lg'>　未證無上菩提間　　由業但生於三界<br>　身命寧受諸障礙　　誓願不捨菩提心　</p><p>然後放施食。次作沐浴。後結歸酬恩。復申讚曰<p class='lg'>　導師善名稱吉祥　　其身黃色無威印<br>　八大上願獅子座　　我今供養稱讚禮<br>　導師寶月智嚴佛　　其身黃色施妙印<br>　八大上願獅子座　　我今供養稱讚禮<br>　導師金色寶光佛　　其身黃色說法印<br>　四大上願獅子座　　我今供養稱讚禮<br>　導師無憂最勝佛　　其身紅色三昧印<br>　四大上願獅子座　　我今供養稱讚禮<br>　導師法海雷音佛　　其身白色說法印<br>　四大上願獅子座　　我今供養稱讚禮<br>　善逝法海勝慧佛　　其身青色說法印<br>　四大上願獅子座　　我今供養稱讚禮<br>　藥師琉璃光王佛　　其身青色施妙印<br>　十二上願獅子座　　我今供養稱讚禮<br>　導師釋迦師子尊　　其身黃色說法印<br>　發大誓願獅子座　　我今供養稱讚禮<br>　始從過去無數劫　　慈念困苦諸眾生<br>　究竟微妙弘願故　　供養八大如來尊<br>　過去無數時己前　　所發微妙最上願<br>　今為圓滿誓願故　　供養八大如來尊<br>　聖教廣大如虛空　　勝義無緣超戲論<br>　圓音妙相遍知性　　供養般若諸佛母<br>　無始薰習空自性　　能說種種性空法<br>　示現理趣童子相　　大智文殊我讚禮<br>　救護六道八難苦　　度脫苦海到彼岸<br>　令入涅槃大導師　　救脫菩薩我讚禮<br>　金剛寶身無能動　　密咒大明神力王<br>　能調難調諸有情　　金剛手尊我讚禮<br>　善逝主尊證正覺　　十地自在或法王<br>　或現童子利有情　　供養如是無量種<br>　世尊藥師琉璃光　　執持最勝妙法藏<br>　利樂眾生如日月　　光明最勝我讚禮<br>　受持經律論藏教　　手執缽盂錫杖等<br>　奉侍導師諸法上　　供養聲聞諸聖眾<br>　東方百施天帝釋　　其身黃色執寶杵<br>　乘坐白色大象座　　我今供養稱讚禮<br>　東南火神大梵仙　　其身紅色執軍持<br>　乘坐紅色羖羊座　　我今供養稱讚禮<br>　南方焰鬘陰母王　　其身青色執寶杖<br>　乘坐青色水牛座　　我今供養稱讚禮<br>　西南離諦夜叉王　　其身黑色執寶劍<br>　乘坐大力起屍鬼　　我今供養稱讚禮<br>　西方水神婆嚕郡　　其身白色執蛇索<br>　乘坐那伽水獸座　　我今供養稱讚禮<br>　西北風神婆耶毘　　其身煙色執綵旗<br>　乘坐綠色大鹿坐　　我今供養稱讚禮<br>　北方施礙矩毘羅　　其身黃色執鼠囊<br>　乘坐青色馬王座　　我今供養稱讚禮<br>　東北具主魔羅王　　其身白色執寶叉<br>　乘坐青色牛王座　　我今供養稱讚禮<br>　上方一切諸天眾　　日天月天執曜天<br>　星宿諸天眷屬眾　　供養稱讚而敬禮<br>　下方龍王主地神　　捧持大地摩訶手<br>　守三摩耶眷屬眾　　供養讚歎而敬禮<br>　衛護佛教優婆塞　　方便隨機化現身<br>　宮毘羅等藥叉將　　大藥叉眾稱讚禮<br>　吉祥威德優婆塞　　暴惡猛烈甚可畏<br>　宮毘羅并跛折羅　　毘羯羅等我供養<br>　所有禮讚供養福　　請佛住世轉法輪<br>　隨喜懺悔諸善根　　回向眾生成佛道<br>　為我愚癡無知故　　所修善事有乖違<br>　今為救護諸眾生　　惟願尊者垂忍納<br>　未究主尊殊勝力　　所有不備及昧劣<br>　於如是等有所違　　惟願尊者請忍納<br>　利益我等有情已　　隨所希求賜成就<br>　奉送世尊歸本土　　當請慈悲願降臨　</p><p class='juan'>
藥師琉璃光王七佛本願功德經念誦儀軌供養法</p>
</body></html>
