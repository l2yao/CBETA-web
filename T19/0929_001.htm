<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n54"></A>No. 929</b><p class='juan'>
淨琉璃淨土摽</p>
<p>藥師琉璃光如來。通身淺碧色。寶窟中百寶蓮華。師座上大空三昧。放無數光明。一一光中。無量分身諸佛。悉大空三昧相。右臂揚掌調手開葉。左安臍下勾小指。號大寶琉璃藥。其地紺琉璃色。塵數無量寶花樹。樹華葉形。或佛形。放無量光明。名佛波羅蜜。或菩薩形。生無量伎樂。名三昧總持。或金堂形。放無量百寶雲。名菩提妙嚴。或寶塔形。生無量天眾。名覺智樹漠日雨輪樹(津島云功德智惠)無量百千幢幡行列。無量寶網寶鬘鈴鐸等莊嚴。佛前左右四性出家皆入定(所謂國王大臣波羅門居士)左第一重作金剛藏王菩薩。菩薩通身淺紅青色。坐寶蓮臺上。右手真中掌中立三股金剛杵。左手屈臂五指[<a href='javascript:showpic("../fontimg/028206.gif")'>网-(ㄨ*ㄨ)+又</a>]上。大指押小指爪上。以為塵數菩薩眾侍者。所謂雲香菩薩。華玉菩薩。金剛合掌菩薩。火頭天相菩薩。仙相菩薩等。右第一重作蓮花幢金剛手菩薩。通身淺青色。座寶蓮花臺上。左手執真陀摩尼。白寶蓮華臺上安金剛。右手作與願印(屈中指)塵數菩薩眾以為侍者。所謂青蓮花菩薩。三股金剛杵菩薩。一股金剛鈴鐸菩薩等也。左第二重作日光菩薩。通身赤紅色。左手掌安日。右手執蔓朱赤花貌。或開敷。或半開。或未開。或其寶果為之。塵數菩薩以為侍者。所謂持香爐持摩訶蔓朱赤花等菩薩也。右第二重作月光菩薩。通身白紅色左手掌月輪。右手執紅白蓮花。塵數菩薩以為侍者。所謂持鉤持鉤鈴等菩薩。白如來近後。作十弟子及二十一三十五等羅漢。各以無數聲聞眾以為眷屬。上首各取物依本形契眷屬等者各在承法右存法形作左右後仰左右後作無數仙人仙女等捧隨時采花。佛前左右外院。作無量天眾妓樂形。所謂堅達婆女琴天樂奉獻貌。緊那羅自心金鼓樂貌。伽樓羅女笛天樂貌。地天女皆鼓樂貌。阿修羅女奉天鼓樂貌。摩[<a href='javascript:showpic("../fontimg/023523.gif")'>目*侯</a>]羅女奉笙樂貌。大魔侶天眾奉獻舞天樂貌也。外院上下八方。作十二神將眾。無數金剛童子眾以為眷屬也。所謂十二神將形<p>第一宮毘羅伊舍那方可畏大將。其色黃摽駕虎。執戰荼劍。右手拳押左腰。或云作東北方<p>第二伐折羅因達方金剛大將。其色青眼赤駕[<a href='javascript:showpic("../fontimg/060797.gif")'>少/兔</a>]。執三股伐折羅。左手屈風仰左。或云作東方<p>第三迷企羅阿揭拏方護法大將。其色帶炎上青煙駕龍。執鉾上炎旗二手調之。或云作東南方<p>第四安[<a href='javascript:showpic("../fontimg/001244.gif")'>仁-二+爾</a>]羅阿揭多方護比大將。其色帶炎上黃煙駕蛇。執戰荼鉞。左手拳申風指火珠也。或云作南方<p>第五安底羅閻魔羅方正法大將。其色赤放炎雷眼火髮駕兩翼馬。左執代月盧。右執鏡上炎也。或云作西南方<p>第六珊底羅涅哩堅底方羅剎大將。其色黃赤作羅剎像駕羊。左執鏡右執戰荼劍。或執代只哩也。或云作西方<p>第七因達羅涅哩底方帝使大將。其色黃色駕[荻-火+隹]。左執白拂。右執鈴令瞻也。或云作西方北方<p>第八跋伊羅傳瞢荼方狼龍大將。其色白錯駕金翅鳥。左執如意珠。右執金剛鐸。或云作北方<p>第九摩[<a href='javascript:showpic("../fontimg/023523.gif")'>目*侯</a>]羅[<a href='javascript:showpic("../fontimg/004555.gif")'>口*縛</a>]庚方大將。或云折風大將。駕狗狗形可畏。所謂天狗。左拳申風指輪。右屈風其色如黑風。或云作上方<p>第十真達羅縛庚方折水大將。駕豬右執鉤左屈地水其色如黑水。或云作下方<p>第十一招杜羅毘沙門方護世大將。又摩尼大將。駕鼠。右執如意珠。左執罥索。其色夏日黑雲色也。或云作西方<p>第十二毘羯羅伊舍那方懃忿大將。駕牛即水牛也。手執寶弓箭。其色黑青。但稍滅前色。或云笑方<p>佛前內護作迦陵頻伽白鵠。此鳥諸上首五之所說法音悉同音惕說。故號共命鳥也。淨琉璃土可作消息已也<p class='juan'>
</p>
<p><p>端題下云　元睿山本(云云)<p>　　　　　　　　二校了<p>　　長治二季六月二十五日奉寫畢</body></html>
