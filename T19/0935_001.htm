<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n66"></A>No. 935</b><p class='juan'>
極樂願文</p>
<p><span class='byline'>　　　　清字經館行走福佑寺達喇嘛嘎卜楚薩木丹達爾吉譯</span><br><p class='lg'>　希有為眾施行無盡德<br>　略念能令死主難遠離<br>　硤[有情如憶獨子者<br>　世尊無量壽佛前敬禮　</p><p class='lg'>　釋迦牟尼歷次中　　善所稱讚之勝境<br>　往生極樂願文詞　　由慈悲故盡力說<br>　善惡被重無明障　　天人命為嗔械殘<br>　愛索縛在輪迴獄　　業水飄進三有海<br>　病老苦浪多推蕩　　摧入死主海獸口<br>　常為不欲苦擔壓　　無依玷辱之號哀<br>　願與心為證見者　　導引困苦獨彌陀<br>　觀音大勢至菩薩　　並眷屬前謹禱祈<br>　為我等故與多劫　　曾發勝誓願莫忘<br>　如妙翅尊行虛空　　以慈神力而降臨　</p><p>伏願自他三世。所緣二資糧海。普合一力為倚。我等臨命終時。親見接引彌陀。二大菩薩。並諸眷屬圍繞現前。爾時於佛眷屬生極專之至誠。而無斷命之苦。仍不失其信誠。並所見境界之念。將終之時。八大佛子。皆以神變來至。指引極樂之路。依教即往極樂勝境。從寶蓮中。願生大乘利根之種姓<p>將生之時。一切總持及諸禪定。無緣道心。無盡辯才等。無量諸勝功德。具足而得。即承無上導師阿彌陀佛。並十方諸佛菩薩。悉皆歡喜。願受大乘之法敕。於彼諸法之義。剎那閒如理融通。即乘無礙神變。至方廣佛剎。廣行菩薩妙行。願悉圓滿<p>已生淨土之時。起諸勇猛慈悲。以無礙神變。特至穢土。為諸眾生。各如自緣。依法而教。願悉安之於諸佛稱讚清淨之道。普行希有之行。皆速圓滿。利益無邊眾生。願皆易得佛果<p class='lg'>　願臨命終時　　海會繞彌陀<br>　眼前明顯見　　慈信盈我心<br>　將見中陰兆　　佛子即指教<br>　既生淨土已　　來化穢土眾　</p><p>如此勝境。或未得生。惟願生生世世。常遇佛教。在諸經論中。契悟聞思修。願得清淨之身<p>既得其身。於高類七德莊嚴。願不遠離<p>如是於一切時中。憶念前生。願得宿命智<p>生生世世。凡見三有。皆生無益之心。而於解脫功德。即起奪意之念。在諸佛律中。願得出家<p>既出家之時。於諸惡墮。毫無所染。圓守禁戒。行至無極門中。得大菩提。願如大比丘阿[<a href='javascript:showpic("../fontimg/041309.gif")'>門@(人/(人*人))</a>]佛<p>復於世世生生。在染淨諸法中。如理融通。圓成之道。諸法文義。持不失忘之總持。願悉豐足而得<p>如已所持。示於他時。願得清淨無礙之辯<p>復於生生世世。於楞嚴等諸定。肉眼等五眼。神境等六通。願一切悉得無離<p>復於生生世世。以自生之力。分晰一切善惡之道。願得廣大之智慧<p>於染淨諸法。細微差別。分晰如現。悉無雜濫。願得利明之智慧<p>所有未悟誤悟疑心之念。將生之時。則悉滅無餘。願得速見之智慧<p>以他不能測量之妙法文義不費鑽研。願得深密之智慧<p>總言洩露智慧之過。及離智之文義。悉能分晰。從方便正智中修菩提行。悉到彼岸。願如至尊文殊菩薩<p>如是廣大利明。速見深密之諸智慧。悉以易得。隨緣所持。折伏邪說。能令智者歡喜。緣佛說諸法中。善能分辨討論纂作。願得智者之到彼岸<p>復於生生世世。凡執自利為要。於菩薩廣大行中。若生退回。悉皆斷滅。以勇猛心。更勤利他。皆到彼岸。從方便菩提中。行菩薩行。皆至無極。願如勝觀自在菩薩<p>復於生生世世。修行自他兼利。摧滅諸魔外道。及諸敵時。從方便勇力中。修菩薩行。皆至究竟。願如祕密主金剛手菩薩<p>生生世世。以棄怠之精進。圓菩薩之妙行自初發心。至剎那閒。亦無怠惰。而從大精進中。得勝菩提。願如無等釋迦王佛<p>生生世世。息除修道之閒斷。身心之諸病。時以微題名號。即能息滅身語意之痛愆。願如藥師琉<span class='corr'>璃</span>光王如來<p>復於生生世世。如欲壽終無極。以微題名號。即能摧滅非時橫夭。願如無量壽佛<p>若壽障將至之時。即見救濟無量壽以四業中。隨業現身。而為調伏。既見身已。願壽障盡消無餘<p>而彼隨度現身之時。即得識知是無量壽。生無造作堅固至誠承是力故。生一切處。願得不離無量壽佛。親為知識<p>復於生生世世。獲得世出世閒。諸功德之本。具足性相大乘之善知識師。願喜悅護持<p>隨持之時。於善知識師前。得生無退堅固之信。願琩炡蒏<p>剎那之閒。願不令不喜<p>以善知識師指示。隨其諸教。願無不全受彼所教義。如理融化。而能修習。願得至究竟<p>剎那之閒。願不由惡友遣使<p>生生世世。於恭信因果。及厭離心。菩提妙心。並清淨見悉得融通。行無勉強嘗試之行。願常不閒斷<p>生一切處。從身語意所修諸善根。普皆全為利他。蓋願成清淨菩提之因矣<p class='lg'>　惟彼世尊妙勝果　　現今我若未證時<br>　願得清淨修道身　　世世憶念琤X家<br>　辯才禪定神通咒　　持無邊諸功德藏<br>　悉得悲智無雙友　　速修菩提至究竟<br>　將見非時壽天相　　無量壽佛身明現<br>　則斷死主之勇猛　　願速得持無死姓<br>　我願世世無量壽　　親為護持大乘師<br>　於佛讚歎道理中　　剎那之閒無退惰<br>　棄舍眾生為自利　　分別之心亦不生<br>　修利他理無蒙昧　　方便智巧厚利他<br>　以我微念尊名號　　消諸侵犯罪業果<br>　轉成豐足安樂因　　直步上乘之階梯<br>　佛子解脫微作兆　　滅盡菩薩行之祟<br>　一切用度皆豐順　　於意微思悉圓成<br>　釋迦彌陀及慈氏　　文殊密主觀世音<br>　善逝眷屬實因緣　　是願不虛速圓成　</p><p class='juan'>
極樂願文竟</p>
</body></html>
