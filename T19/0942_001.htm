<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n81"></A>No. 942</b><p class='juan'>
釋迦佛讚</p>
<p><span class='byline'>　　　　內廷清字經館行走唐古忒學教習闡福寺副達喇嘛薩穆丹達爾吉譯</span><br><p>納摩沙喇伊麻尼鴉徂郭卡阿鴉<p class='lg'>　三時及釋冤　　成道與龍乾<br>　悉戴上寶尊　　妙莊足蓮下　</p><p class='lg'>　金光朗耀威德身　　乾闥妙音難比語<br>　億日光潔清明心　　導引眾生釋迦尊<br>　如清天列諸星宿　　遍照海中悉澈明<br>　誠意海內眾德像　　分明不共極顯然<br>　手指相扶心間持　　如月映照少水生<br>　一心現前與尊身　　微讚世尊祈悲憐<br>　諸勇猛菩薩圍繞　　眾羅漢聚會排前<br>　如星在天皆拱月　　似群牛中之勝尊<br>　光現千輻網遶身　　其輝遍滿虛空界<br>　種種神變施無礙　　來如鵝王飛降臨<br>　爾時因昔修善業　　百千人天應成熟<br>　將睹尊面即解脫　　諸縛百罪暴心捐<br>　菩提樹下英勇坐　　以慈慧兵鎮魔君<br>　威力降伏皆已盡　　猶如烈風掃黑雲　</p><p class='lg'>　不著甲冑器　　獨與億萬魔<br>　全勝無餘陣　　除尊有誰能<br>　世尊仁慈火　　極煎欲天心<br>　慈海於有情　　親疏無不均<br>　為利眾生故　　絲毫無倦時<br>　眾生在尊前　　誦德亦無倦　</p><p class='lg'>　心深莫測如淵海　　語善妙若天鼓音<br>　身勝現似須彌臺　　見聞憶念悉不空<br>　所有世界諸眾生　　一時共稟所疑義<br>　隨彼一一各等前　　同時示現身及語<br>　即斷諸惑已盡矣　</p><p class='lg'>　聖身語意之密理　　菩薩緣覺及羅漢<br>　任爾觀察非智境　　何況釋梵世間等<br>　如金翅王行虛空　　有時力弱即止回<br>　惟有虛空無盡止　　言佛功德亦如是<br>　亦如大鵬奮翼飛　　途間微雀勉隨行<br>　十力自在所行境　　彼勝道中雖欲入<br>　見至理之智眼盲　　菩提厭離心又窮<br>　大力煩惱冤常擾　　復陷我執之深窟<br>　如是垢辱可歎處　　設被慈尊再棄置<br>　大慈憐憫諸卑下　　非歸依仁而誰持<br>　五濁惡世儳雜境　　他尊棄時仁全持<br>　諸佛菩薩咸讚歎　　直比白蓮今柰何<br>　世尊事業為調伏　　雖無微舍不觀察<br>　盡因惡緣自作罪　　故於爾尊無過時<br>　我願從今修菩提　　乃至成道伏魔君<br>　生生世尊常隨護　　承受甘露語無厭　</p><p>右為釋迦牟尼讚文謂速得攝受因持三藏弟子將[巴/拉][加/么]磋祈請多聞大德慧賢名師在西藏雪山洞萵德工[加/拉]之神祠著作<p class='lg'>　如來體微妙云何　　及於眷屬共壽量<br>　境界及於號云何　　願我等皆亦復然<br>　讚祝世尊微善力　　我等隨方所在處<br>　病魔貧爭盡消除　　善祥增長祈皆賜<br>　一切諸佛興於世　　聖教顯明如日光<br>　持教相和如兄弟　　願施正教琣N祥　</p><p>右十二句誦者之願文隨前讚誦之可也<p class='juan'>
釋迦佛讚竟</p>
</body></html>
