<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p class='juan'>
五佛頂三昧陀羅尼經卷第四</p>
<p><span class='byline'>　　　　大唐天竺三藏菩提流志奉　詔譯</span><br><p><b>　　<A NAME="n310"></A>五頂王修證悉地品第九</b><p>爾時釋迦牟尼世尊。於是之時為未來世一切有情。復觀大眾。謂金剛密跡首言。於當來世。多有下劣精進頑愚有情。心耽渾垢下行下見。不能成就無上大法。若有淨信純直有情。愛樂咒法發菩提心。行常直正具精進者。密跡我為此人。略說此頂輪王無量殊勝功德威力。是諸如來大菩薩等所讚導處。亦是無量佛三摩地門所出生處。能令超過一切魔界。示大如來色身。摧破一切惡天龍藥叉羅剎諸惡法。心伏恭敬。所有諸佛菩薩金剛諸天咒法。悉攝此中。我於無量百千俱胝劫。讚說此咒亦不能盡。是頂王咒。過去一切如來為彼有情已教說。示我亦曾於過去無量百千佛所。親聽受得此頂王法。是今得為釋眾中尊。亦為今當說是咒法。金剛密跡若有人。精持憶念此頂王咒。則除無量八難怖畏。破諸魔軍滅諸重罪。前所說像隨畫一像。以白檀香泥摩飾壇場。日日三時依法澡浴著新淨衣。三時供養。三時誦咒。輪結印等誦頂王咒。滿二百萬。乃候三月白月一日。採持惹底延花。當畫像上繫為傘蓋。正於像前莊嚴三肘壇。摩以白檀香泥塗摩壇面。乃復持以種種塗香末香燒香蘇燈香水飲食花等。壇上布列如法獻供。舉月一日誦頂王咒佛眼咒。三時各誦一千八遍至十五日。繞壇四面加然蘇燈一千八盞。結金剛座調調誦咒。至後夜忽於空中聞雷震聲。像現三相。一花蓋動。二畫像上放大光明。三像自動。睹斯相已。心所願求皆得圓滿。若依法精勤誦滿一俱胝數。名下承事供養於佛。若常依法誦二俱胝。名中承事供養佛。滿三俱胝。名上承事供養於佛。證大自在菩薩地住。作法無礙力。能調伏一切天龍八部鬼神。若樂調伏天龍神者。誦之四遍則各敬伏隨咒者意若欲證大菩薩地。當詣海沙潬上或江河岸沙潬上。誦咒印塔。塔長一肘一咒印一塔。隨一一塔前置花香水燒香。誦咒滿七俱胝。於最後塔放大光明入咒者身。於斯之時三千大千一切釋梵天。他化自在天樂變化天廣果天淨居天。色究竟天及諸天等并種族天。各住於空雨眾香花種種歌讚。及諸龍神藥叉羅剎一切鬼神。亦皆會湊散花供養而讚歎之。所有寒冰地獄有情皆得溫適。所有猛火地獄有情皆得涼適。是時咒者得大威德。身證神通為天中天。身金色相如盛年者。證大智慧於空自在。以諸天等前後圍繞。騰空自在。其所同伴見作法者。皆得隨從為天仙王。以無量百千咒仙前後圍繞。詣諸佛剎隨心皆至。或處天帝釋宮分座同坐。身貌威光精進智慧。一切天人無有疋者。及證菩薩方便善巧。甚深智慧調伏有情。復增壽命無量數劫。見諸如來出現成道。是時如來重說伽他<p class='lg'>　彼不思議天人敬　　斷諸貪垢邪見輪<br>　身及智慧大精進　　當獲神通利有情<br>　成就輪王證佛地　　得壽天中法勝尊　</p><p>金剛密跡此成就法。昔寶髻佛為凡夫時。修持是頂輪王。此成就法金剛幢佛光明自在王佛。如是無量佛等一一修持。此成就法復有觀世音菩薩不動處菩薩。曼殊室利菩薩普賢菩薩。如是無量大菩薩等。皆凡夫時修持此法獲得菩提。密跡如汝往昔因地。遇金剛幢如來法欲滅。憐愍有情難作。能作修成佛眼大明咒故。若當來世者亦復如汝。堅固情進發菩提心。憐愍有情修此頂王。則得成就。復別修法。應常對觀頂輪王像前。誦滿百萬遍。乃於白月十五日。加浴清淨著鮮淨衣。一日一夜不食不語。持以白芥子和水。咒一千八遍像前散灑。周遍八方結為壇界。以諸飲食香水花香布置供養。壇上四面懸諸幡蓋。持好雄黃置一蓮葉上置壇中心。面東趺坐咒是雄黃令現三相。若得煖相即能調伏一切有情。若得煙相即證安怛陀那大仙若得光相持以塗身。證如盛年身金色相。以諸咒仙前後圍繞。壽命一劫為咒仙中大轉輪王。成就牛黃法亦如是。又法伺候佛神通月。舉白月一日。一出一浴著新淨衣。三時供養三時懺悔。發願誦咒啟請諸佛轉大法輪。時則誦頂王一千八遍。如是作法至十五日。加復精潔一日一夜不食不語。持以新淨僧伽梨衣。或以錫杖故以缽盂。咒一千八遍置於壇內。復以種種飲食花香布設供養。周勤結界擁護於身。面東趺坐調調誦咒。咒僧伽梨衣令現火焰。咒者睹已披著身上。即證咒仙騰往佛剎。能現眾身壽命一劫<p>又法佛神通月。詣河岸砂潬處。印一肘佛塔滿十萬數。至十四日如法護身。復於像前廣設供養。坐茅草席右手持一新淨之劍。誦頂王咒。乃令空中出眾語讚。其頂王像上放大光照咒者身。於其空中無量天樂不鼓自鳴。時阿修羅女及諸咒仙咒仙種族。亦皆集會無量讚歎。是時咒者即證身通為咒仙王。著諸天服騰往自在。遊戲佛土壽命大劫。又法詣山高勝頂上。嚴飾壇界置像。面東結印護身。持以諸藥種種果子。喫為齋食勿飲食。誦頂王咒三七遍。乃當持以屍陀林。鐵鑄為輪輻相具足。其作輪匠六根端正。教鑄冶已將一善伴詣阿修羅窟。於窟門前懸像結壇。以佉陀羅木肘截然火。燒設火食。以白芥子無樓木葉黑芥子油。如法相和。坐茅草席。右手把輪一咒一燒滿十萬遍。則破修羅門鎖鑰。二十萬遍時修羅宮殿則大火然。三十萬遍則修羅童女而自出現恭敬。白言大士今何作為。願入宮殿。隨所徒伴亦皆隨入。任所使為。咒者入時勿將伴去。何以故恐損害故。若入去時左手把輪。誦咒直入宮殿中。為修羅尊。修羅宮殿一切財寶悉屬咒者。窟中一切修羅大仙修羅童女皆僕從。若於世間遊行住者。身亦得證現身。壽命一大劫<p><b>　　<A NAME="n311"></A>五頂王普通成就法護摩品第十</b><p>爾時釋迦牟尼如來。於是之時入于一切密法光中佛不思議界神變三摩地王。其殑伽沙一切諸佛。同是之時亦入一切密法光中不思議界神變三摩地王。是時金剛密跡。從座而起合掌恭敬。遶佛七匝卻住一面。瞻仰如來目不異顧。是時釋迦牟尼如來。與殑伽沙一切如來。從三摩地安詳而起。告金剛密跡王。汝當諦聽一切佛說五頂輪王異咒同法。能示現妙大不思議不廣略法。若有成證如諸佛說。密跡一切頂王通用咒品。我今先說一切頂王最勝三摩地同請喚身咒曰<p>娜麼皤伽伐底(丁禮反)塢瑟膩沙(去)耶翳呬曳呬簿伽畔達摩囉(上)[<a href='javascript:showpic("../fontimg/041325.gif")'>門@安</a>]缽囉(上)底(丁禮反)縒麼麼(稱名)喝[<a href='javascript:showpic("../fontimg/004101.gif")'>口*栗</a>]割(二合)儉(引)健馱補澀波度跛末廩鄰者慢遮避囉(上二合)乞使(二合)娜跛羅底(二合)歌多末[<a href='javascript:showpic("../fontimg/013022.gif")'>打-丁+羅</a>]播囉(平)訖囉(二合)摩野莎訶<p>是諸法持以白花咒三遍。請召一切諸佛頂王菩薩種族壇中會坐<p>一切供養咒曰<p>娜麼皤伽伐底塢瑟膩沙(去)耶縊(烏以反)麼[<a href='javascript:showpic("../fontimg/020011.gif")'>合*牛</a>](二合)健談補澀跛[<a href='javascript:showpic("../fontimg/020011.gif")'>合*牛</a>](二合)度跛[<a href='javascript:showpic("../fontimg/020011.gif")'>合*牛</a>](二合)[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/061758.gif")'>口*廉</a>][<a href='javascript:showpic("../fontimg/001244.gif")'>仁-二+爾</a>]跛[<a href='javascript:showpic("../fontimg/020011.gif")'>合*牛</a>](二合)者跛娜跛囉(上二合)底(丁以反)<p>車駕囉車駕囉薩婆步地瑟恥帝達摩囉闍波囉底[<a href='javascript:showpic("../fontimg/016030.gif")'>可*欠</a>]跢耶莎訶<p>是一法若供養時。持以塗香花水燒香及諸飲食皆咒三遍。<p>請火天咒曰<p>娜麼皤伽[<a href='javascript:showpic("../fontimg/004555.gif")'>口*縛</a>]底塢瑟膩沙耶翳呬曳呬帝孺(儒昭反)摩理禰(去)阿[<a href='javascript:showpic("../fontimg/037047.gif")'>起-巳+乞</a>](其栗反)娜曳莎訶<p>是一法燒火食時。誦以三遍先請火天燒食供養。後乃燒食供養諸佛菩薩及諸擁護大士<p>發遣火天咒曰<p>娜麼皤伽[<a href='javascript:showpic("../fontimg/004555.gif")'>口*縛</a>]底烏瑟膩沙耶(此下句同上)<p>是一法一切獻火食都已周畢。誦三七遍發遣火天<p>一切頂王心咒曰<p>娜麼皤伽縛底烏瑟膩沙耶唵拄嚕[<a href='javascript:showpic("../fontimg/020011.gif")'>合*牛</a>](二合)畔馱莎訶<p>是一法自護護他營一切法悉皆清淨<p>大摧碎頂王咒曰<p>娜麼皤伽[<a href='javascript:showpic("../fontimg/004555.gif")'>口*縛</a>]底烏瑟膩沙耶唵微[<a href='javascript:showpic("../fontimg/011904.gif")'>打-丁+只</a>]囉(上)拏度曩度曩杜(重引)<p>是一法若為毘那夜迦嬈惱障者。常以是咒灌頂護身結界結壇一切通用。若作頂王大結壇者。淨屋舍時。亦以此咒咒火食灰白芥子等一百八遍。相和散於屋舍內外四面。或以一切頂王心咒。咒水灰等持散灑之。或以所誦持身咒心咒亦得。又誦摧碎頂王咒。咒佉陀羅木橛四枚一百八遍。釘之四方結為壇界<p>摧惡鬼神咒曰<p>娜麼皤伽[<a href='javascript:showpic("../fontimg/004555.gif")'>口*縛</a>]底塢瑟膩沙耶薩[<a href='javascript:showpic("../fontimg/004555.gif")'>口*縛</a>]米[<a href='javascript:showpic("../fontimg/037047.gif")'>起-巳+乞</a>]娜苾途梵(二合)縒迦(引)耶咄露(二合)絮耶莎訶<p>是一法能摧一切眾惡鬼神。及咒同伴蓋結護身。四方住立施為大法<p>大難勝頂王咒曰<p>娜麼皤伽[<a href='javascript:showpic("../fontimg/004555.gif")'>口*縛</a>]底塢瑟膩沙耶薩[<a href='javascript:showpic("../fontimg/004555.gif")'>口*縛</a>]怛囉(上登乙反)阿跛囉爾多耶唵捨麼野捨麼野扇底(丁禮反)難(去)底(丁禮反)達麼囉(平二合)闍磨使底(丁禮反)摩訶苾地(二合)薩皤喇陊(他可反)娑馱[<a href='javascript:showpic("../fontimg/043724.gif")'>寧*頁</a>]莎訶<p>是一法咒以新淨瓶滿盛香水。咒百八遍灌頂浴身。能除遺一切罪垢災厄。毘那夜迦等。晝夜擁護能除惡夢<p>爾時釋迦牟尼世尊告密跡言。是五頂王復有少法但[<a href='javascript:showpic("../fontimg/011180.gif")'>怡-台+庶</a>]誦持結如來頂印。印於頂上咒印三遍。則成擁護。或火食灰或白芥子。咒之七遍帶佩髻身亦成擁護。若為災厄魍魎之疾。令白線索一咒一結。帶佩身頸則得除滅。若樂於屍陀林作諸法者。結印誦咒一百八遍。則護蓋身任所作法。若扇底迦法。咒酥火燒則應法成。若取伏藏以淨練酥。一咒一燒一千八遍取無障礙。或以白芥子一咒一燒一千八遍亦得無障。又法於月蝕時。摩壇燒香。銀器盛乳置壇中心。專心咒乳特勿觀月。月欲如故即持服之。能除一切身中厄難<p>又法諸山頂住。常食粳米乳飲。面東趺坐誦咒滿三洛叉(三十萬)已。則三日三夜不食不語。以菩提木肘截然火。持以油麻酪酥蜜等相和。於三日三夜一咒一燒。勿使間斷滿三日三夜。欲明之時。則得富貴財寶自然<p>又法以白芥子和油。每日三時一咒一燒一千八遍。滿七日已。則得他人而自敬伏。若燒白花降伏婆羅門。若燒黃花伏剎利。若燒黑花敬伏田舍人。若欲遣伏邪見惡人者。以稻穀糠苦練木葉毒藥等相和。一咒一燒即得遣伏若罰惡人以黑芥子。一咒一燒則得摧伏<p>若欲遣伏作病鬼者。結印誦咒。每咒後加誦泮字<p>若人著毒虫毒藥悶惱疼痛者。咒後加誦若[<a href='javascript:showpic("../fontimg/043724.gif")'>寧*頁</a>]二字七遍。又加莫摩摩三字七遍。又加枲字七遍。又加絮目二字七遍。皆默音誦之攝禁於毒<p>若欲富饒者。以諸乳木肘截然火。持諸果子酥蜜相和。一咒一燒則如所願<p>又法以白油麻和酥蜜。一咒一燒亦得如願<p>又法以古嘍草寸截和酥。一咒一燒滿一洛叉。則轉正業命更得增壽。又法以酥一咒一燒得大威德<p>又酥乳相和。一咒一燒得大安隱<p>又法酥酪相和。一咒一燒大得財食<p>如是火食者。每日三時時別一千八遍。各滿七日則得成就。密跡又有頂王大法藥成就者。於舍利處或山頂。燒香供養面東趺坐。結印誦咒滿三洛叉。乃炒稻穀花和酥蜜。像前趺坐每日三時三指攥持。一咒一燒一千八遍滿一洛叉。又詣大山松柏林處。三日三夜不食不語。面東趺坐誦頂輪王咒。滿一洛叉已結袈裟角。若是俗人梳髮咒結。得安怛陀那。世間遊行不為人得見<p>又法諸山頂住。常食大麥乳糜。常面於日結加趺坐誦洛叉遍。亦得證安怛陀那<p>又法以左手為拳。咒滿洛叉證如上法<p>又法若月蝕時。塗隨心壇。以赤銅器盛赤黃牛酥置於壇內。持赤銅[<a href='javascript:showpic("../fontimg/026071.gif")'>筋-肋+助</a>]調攪酥。咒酥莫絕令現三相。一沸沫相。咒者服之得大文持。二現煙相。服者得大安怛陀那。三現光相。服者得證神通。成就雄黃法亦如是<p>又法於舍利處。山頂處蘭若處。深山谷處河泉處。所作輪法劍法杵杖鹿皮等法。皆各先咒一千八遍。然乃依法誦咒。如是成三悉地法三昧耶。故金剛密跡主汝又諦聽五頂王同成就法。是諸佛說。以少功力則得成就若作法時聞見訖哩迦羅縒虫聲迦迦鳥好鳥等。入之作法則得成就。每誦咒遍常聯歸命。一一誦持迴施有情。最上勝證大果福故。若有愚智人尟福有情。三千日中誦持斯法。無量艱苦乃得成就。是故此法若修持者。精信一心淨持一行。沐浴清淨不營雜法。唯持此法應為佛果濟救眾生。則得福果最上證地。常夢見諸天大威德者。即得成就。密跡此法如是。若有人能依方法教。發菩提心讀誦受持聽聞思修。則獲勝福成就一切。何以故是法以於聞智等三智證成。是故此法我已廣略。為當來有情說是法故<p>復告密跡於當來世時多有有情。下劣精進下劣修學。我慢邪慢嗔癡具縛。慳貪嫉妒諂曲邪命。儀服徐行外示賢相。不規法律無羞愧赧。魔鬼嬈心。唯說斷見。空無所有。如斯有情意思業思。晝夜如是雖多功苦。受持諸咒永無證效。我今為斯魔業有情破黑業故。說往諸佛難勝奮怒王咒。為令利益此之有情得最證故。有能精心每日三時受持誦者。則破滅一切障難魔魅障業。於時金剛密跡。歡喜踊躍禮佛雙足。曲躬前立白世尊曰<p class='lg'>　救世大覺尊　　智者所恭敬<br>　我今樂願聞　　難勝奮迅王　</p><p>爾時世尊即說咒曰<p>娜母囉怛娜(二合)怛囉(二合)夜(引)也娜麼薩婆勃陀冒地婆睹味(二合)蜜也(二合)怛地也(二合)他唧那唧那唧那[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004549.gif")'>口*(隸-木+士)</a>]怛他[<a href='javascript:showpic("../fontimg/006890.gif")'>薛/女</a>]多索訶佐低薩婆勃陀[<a href='javascript:showpic("../fontimg/001244.gif")'>仁-二+爾</a>]尾駛低阿帽伽阿波囉(二合)底(丁以反)呵帝阿波囉唧帝微囉劑微[<a href='javascript:showpic("../fontimg/006890.gif")'>薛/女</a>]多皤耶夷(二合)微磨[<a href='javascript:showpic("../fontimg/072955.gif")'>口*犁</a>][<a href='javascript:showpic("../fontimg/001244.gif")'>仁-二+爾</a>]捺囉(二合)娑囉(二合)[口*肥]皤[<a href='javascript:showpic("../fontimg/004555.gif")'>口*縛</a>]底曳(二合)味[<a href='javascript:showpic("../fontimg/063719.gif")'>口*禮</a>]娜以羝怒囉地(上)[<a href='javascript:showpic("../fontimg/006890.gif")'>薛/女</a>]迷薩底曳(二合)[<a href='javascript:showpic("../fontimg/001244.gif")'>仁-二+爾</a>]囉固[<a href='javascript:showpic("../fontimg/004225.gif")'>口*梨</a>]磨囉[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/013022.gif")'>打-丁+羅</a>]微那捨苨賒[<a href='javascript:showpic("../fontimg/011904.gif")'>打-丁+只</a>]耶(二合)母泥曳(二合)娑羝(二合)[<a href='javascript:showpic("../fontimg/059207.gif")'>口*者</a>]薩[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/072955.gif")'>口*犁</a>]娜味利曳(二合)拏[<a href='javascript:showpic("../fontimg/067153.gif")'>口*落</a>]迦叉(二合)[<a href='javascript:showpic("../fontimg/067153.gif")'>口*落</a>]迦叉(二合)麼吽(二合稱名)薩波[<a href='javascript:showpic("../fontimg/059283.gif")'>口*離</a>]襪斕[<a href='javascript:showpic("../fontimg/004555.gif")'>口*縛</a>]哆(上)薩[<a href='javascript:showpic("../fontimg/004555.gif")'>口*縛</a>]迦(去)楞囉酇祖(去)嚧那伽底曳(二合)娑(去)[<a href='javascript:showpic("../fontimg/001244.gif")'>仁-二+爾</a>]尾[口*訥]聿(二合)徒徙孕(二合)賀弭也(二合)伽囉(二合)薩離悉哩(二合)跛泥[<a href='javascript:showpic("../fontimg/004555.gif")'>口*縛</a>]薩埵婆那伽藥迦叉邏迦叉娑弭底禮(二合)必舍遮步多那婆娑磨(二合)囉布多娜迦吒布多那箇枯[<a href='javascript:showpic("../fontimg/004101.gif")'>口*栗</a>]都(二合)徙多(二合)囉迦沫多(平)[<a href='javascript:showpic("../fontimg/013022.gif")'>打-丁+羅</a>]訖里(二合)底也(二合)迦[<a href='javascript:showpic("../fontimg/004101.gif")'>口*栗</a>]磨拏滿底囉(二合)庾伽祖(去)[<a href='javascript:showpic("../fontimg/004101.gif")'>口*栗</a>]拏(二合)庾加多[<a href='javascript:showpic("../fontimg/011904.gif")'>打-丁+只</a>]底庾(二合)烏祖(入)賀囉薩婆皤耶努師[口*者*見](二合)波地囉(二合)嘸波薩[仁-二+愚]跛耶細鼻曜(二合)娜母窣都(二合)婆伽伐底也(二合)烏馱[<a href='javascript:showpic("../fontimg/013022.gif")'>打-丁+羅</a>]覓[嗑-去+兮]經(二合)儗[<a href='javascript:showpic("../fontimg/059283.gif")'>口*離</a>]儗[<a href='javascript:showpic("../fontimg/059283.gif")'>口*離</a>]囉怛那(二合)古囉娑摩失哩(二合)羝弭哩弭哩阿迦舍馱睹陀[<a href='javascript:showpic("../fontimg/059207.gif")'>口*者</a>][<a href='javascript:showpic("../fontimg/063719.gif")'>口*禮</a>]企哩企哩薩婆怛他[<a href='javascript:showpic("../fontimg/006890.gif")'>薛/女</a>]多利耶(二合)失囉(二合)伐迦[<a href='javascript:showpic("../fontimg/067309.gif")'>口*楞</a>]伽囉步羝苨微物[<a href='javascript:showpic("../fontimg/001244.gif")'>仁-二+爾</a>]夜(二合)利耶(二合)末囉呵磨怛他[<a href='javascript:showpic("../fontimg/006890.gif")'>薛/女</a>]多怛他[<a href='javascript:showpic("../fontimg/006890.gif")'>薛/女</a>]帝微濕縛(二合)晉底也(二合)麼囉跛[<a href='javascript:showpic("../fontimg/013022.gif")'>打-丁+羅</a>]迦囉(二合)謎那冒[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/006890.gif")'>薛/女</a>]伐底耶(二合)跛囉唧帝[<a href='javascript:showpic("../fontimg/067153.gif")'>口*落</a>]迦叉[<a href='javascript:showpic("../fontimg/067153.gif")'>口*落</a>]迦叉麼麼薩婆訥師睹波捺羅(二合)袍波耶薜曳(二合)西比也(二合)莎訶<p>爾時如來說是咒時。大千界大地諸魔宮殿。一時皆大六反震動。是時如來告金剛密跡。此咒是我所說。稱讚七佛十力功德。為令利益諸有有情。受持成就頂輪王咒及諸咒者。令淨如法書寫佩帶頸臂頂上。則速成證。咒神置前圍繞護念。若有往詣淨不淨處。應先誦是難勝王心咒三遍。則常不為一切天魔魔人等而作障惱。若一切諸惡鬼神不伏違逆難勝王心咒者。則不得入毘沙門城。背叛一切金剛種族。及自種族亦相背叛。密跡此明王心咒有大威德。能成護衛一切事業諸佛菩薩悉皆隨喜<p>爾時世尊又告密跡。我為一切苾芻苾芻尼信男信女等。所持成就此不思議頂王印咒說行三昧耶門。應各依所清淨持戒。發菩提心請阿闍梨。入受法壇如咒法行。善根具足。依善知識計思正念。善巧方便觀知法界如虛空性。入深般若波羅蜜多。無二別心不放逸。不妄語常不卒暴。嗔欺我慢相嘲相誂謗說有情。依持三世諸佛菩薩境界法行。善了分別隨喜修學。不惜軀命遠離人間。住阿蘭若每日三時。發菩提心歸佛法僧。誦菩薩戒如所聽習。思惟法義修四攝法。塗掃佛塔摩壇供養。發精進心心口唯一。應常謙下恭敬和上闍梨同學憐愍有情了達密義。樂睆賱i濟度有情住於佛住。如是相應則得成就。又告密跡。若有證成頂輪王者。於當來世身金色相。光明過百千日。映蔽眾相皆不現之。證成頂王咒法者。眾生見者皆大歡喜。如如意樹所樂圓滿。復次密跡若有菩薩。證此頂法。心樂變化天諸美食。施雨地獄一切有情。則皆圓滿。修此法者。十地菩薩亦不能障。密跡此一字王。於諸咒中而最為上。若成就者菩薩萬行悉皆圓滿。所有十重一切罪垢。地獄之報悉皆銷滅。獲諸神通。一剎那中即遍遊往十方國土。及阿迦尼吒天。行菩薩行得一切佛一切菩薩獨覺聲聞諸天歡喜讚歎。若欲遊往無邊世界導化眾生。隨彼言音說諸妙法。亦皆圓滿。乃至遊往無量無數種種世界。隨所世界現種種身。皆得色相言詞巧妙。於是如來復說偈言<p class='lg'>　成就輪王祕密者　　相好超特那羅天<br>　諸明仙中大威德　　各手執劍若青蓮<br>　相鬥紛騰如雲轉　　勇弈威光蔽日月<br>　若有受持頂輪法　　如是難調皆調伏　</p><p>爾時世尊又告金剛密跡主。我復為當來一切咒者。略說三種悉地成就處。所謂上中下。如是三地各復有三。或有淨不淨處。智者善知。上謂天上三勝處。中謂大河岸海岸山中。下謂大泉池有蓮華處。多花果林處屍陀林處。如是處一切法皆同。言不淨處。一惡國王處。二賊難多處。三惡同伴飢饉等處。皆不同住。修治作法復有三時不可作法。謂極熱時。瀑雨時。極寒時。又有三時修治。善分別知。從五更時至日辰時。從午至日未時。從酉至亥時。如是時中大作念誦法皆得圓滿。密跡復有三密法善分別知。若不解知所念誦法則不成驗。於三吽摩法中。阿毘遮嚕迦法不應作。何以故譬如毒藥瓶不應盛乳。若盛乳者乳皆隨毒。是故善知餘應作之。以骨露草蘇鬱頭摩羅木。或楓香木或柏木鬱金香等。日日三時火供養作補瑟胝迦。成種種諸法。又以烏麻蜜蘇白芥子波羅奢木等火供養。亦得成就三種法故。爾時世尊復誥金剛密跡言。是法王中又有成印。能成頂輪真言王佛眼真言等。無量威德無量種事。為利眾生重說真言法。一印之中生於無量。又別通用印等。皆能成就無量事故<p><b>　　<A NAME="n312"></A>頂王根本印</b><p>以左右二頭指二無名指二小指。右押左相叉入掌中作拳。其二大拇指並雙屈頭入掌中。其二中指直豎合頭相拄。是一法印作訖。於頂上破一切佛頂。從心心通諸佛頂成就法用。若諸一切惡天龍神。藥叉羅剎阿修羅迦樓羅緊那羅摩呼羅伽毘那夜迦。見輪是印悉皆怖走。一切輪王心印咒曰<p>那莫三漫多勃馱南唵(二合)吽卓(二合)嚕[<a href='javascript:showpic("../fontimg/020011.gif")'>合*牛</a>]畔馱莎訶<p>是一印咒具大威德。若誦輪印得大安樂蠲眾苦。故國人安寧亦能成辦一切事故<p><b>　　<A NAME="n313"></A>頂王請喚印之二</b><p>准前根本印。唯以二中指頭。下上微微來去。是一法印啟召一切佛菩薩等及諸咒神。是一印咒已如上說。是亦通供養塗香散花燒香處用<p><b>　　<A NAME="n314"></A>請喚火天印之三</b><p>准前根本印。唯改屈二中指如半環勢。頭勿相著。是一法印請喚火王而供養之。若獻供畢發送火天時。則卻直伸伸中指頭。供養印咒已如上所說<p><b>　　<A NAME="n315"></A>頂王摧碎印之四</b><p>准前根本印。唯改屈右中指頭。拄左中指上第一節文。其左中指直豎伸之。結是印護身。以印印五處。結界右轉解界左轉。地界拄地上界上拄。是一法印亦名淨地印。力能成就一切諸事。結界護身淨治地用灌頂時用。是一印咒已如上說<p><b>　　<A NAME="n316"></A>頂王咄嚕絮迦印之五</b><p>准前根本印。唯改屈左中指頭。拄右中指上第一節文。其右中指直豎伸之。是一法印亦名頂王心印。力亦能調伏障礙毘那夜迦諸惡鬼神。常輪是印摧諸障用。灌頂時用沐浴時用皆無障惱。是一印法亦如上咒<p><b>　　<A NAME="n317"></A>難勝奮怒王印之六</b><p>准前根本印。唯改屈二中指頭。右押左。各緊押左右指背岐間。是一印咒亦如上說。密跡此名略說一印生差別印隨眾法用。若廣說如是流布咒者。教行則有無量不假廣說。何以故我於餘部已廣分別。說五頂輪王成就咒共成佛眼咒法。以是法門故得解脫。若以楓香木齊截然火。持以烏麻和酥乳等。日日以三時燒之供養。則得咒神歡喜護守與三悉地。悉地者是一切佛佛子說。謂利眾生隨精進力世間安樂。是知咒者謂斷諸疑網勤發修趣。是故密跡汝當諦聽。若欲一切成就咒法。應起正見慈悲一切。偏功印塔則速成就。證地不難。現世資糧福善圓滿。當所生處常受福樂。密跡此咒王是所過去無量無數一切如來。皆得是頂王法門心地。我亦證成是頂王法心。爾時世尊重以佛眼。觀察無量無邊一切佛剎。誥金剛密跡主言。我於餘諸三部所說。律法及成就法印咒等。任皆取用。以彼咒力能除障惱。一切臭穢殘宿食皆不應食。若食者不證悉地驗。如是等法略說少爾。若我住劫廣演說不可盡。若人得此頂輪法門受持供養。從此生際乃至菩提。更不退轉。應知是人早已故往積集資糧菩提善根。由此因緣。今令得頂輪王法具足圓滿。是時如來說是經時。金剛密跡主諸大菩薩。苾芻苾芻尼。諸天龍藥叉羅剎乾闥婆。乃至一切世間有情等。聞佛說經皆大歡喜信奉而行<p class='juan'>
五佛頂三昧陀羅尼經卷第四</p>
<p>按開元錄云。一字佛頂輪王經五卷。亦云五佛頂或六卷。則此四卷本與彼五卷頂輪王經。只是一經而分卷有異耳。又按目錄及音義丹本經。皆云五卷無四卷者。則此四卷經宜在削去。然尋其文相。非唯廣略不同。往往互有不可取捨處。今依鄉本雙存</body></html>
