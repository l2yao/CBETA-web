<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n339"></A>No. 957</b><p class='juan'>
金剛頂經一字頂輪王瑜伽一切時處念誦成佛儀軌一卷</p>
<p><span class='byline'>　　　　特進試鴻臚卿大興善寺三藏沙門大廣智不空奉　詔譯</span><br><p class='lg'>　稽首禮普賢　　諸佛轉輪王<br>　現證大菩提　　受名金剛界<br>　為轉教敕輪　　從自頂流出<br>　大金輪明王　　威光逾眾日<br>　七寶具圍繞　　為一切佛頂<br>　輪王之輪王　　纔現奇特身<br>　諸聖眾皆沒　　顯勝絕不共<br>　唯佛一體故　　則彼婆伽梵<br>　以自性智光　　成威曜日輪<br>　遍照無餘界　　摧壞諸暗暝<br>　令菩提心生　　復以身口意<br>　一切金剛界　　成佛事業輪<br>　其量同虛空　　遍諸有情界<br>　爍斷彼罪障　　妄執諸結使<br>　為演不共法　　賜髻珠七寶<br>　令頓證菩提　　是故當歸依<br>　我依金剛頂　　瑜伽大教王<br>　為修瑜伽者　　纂集此微妙<br>　成佛理趣門　　自心成等覺<br>　深奧穿能量　　具以善詮示<br>　無相無言法　　毘盧遮那佛<br>　一字頂輪王　　殊勝祕密法<br>　瑜伽念誦儀　　修此三昧者<br>　現證佛菩提　　傳法阿闍梨<br>　先簡擇弟子　　淨信決定者<br>　宿殖諸善根　　族姓具相好<br>　孝忠義德備　　深教重三寶<br>　渴愛於大乘　　聞睹諸菩薩<br>　順世諸方便　　隨機化度事<br>　不生疑惑心　　樂修菩薩行<br>　勇進不怯弱　　護法行六度<br>　捐捨身命財　　無厭悔顧吝<br>　求學瑜伽教　　痝Q大精進<br>　大慈誓願鎧　　欣三解脫門<br>　樂心四無量　　哀愍諸有情<br>　拔濟心無間　　乃至令成佛<br>　灌頂師若見　　如此勝法器<br>　以種種方便　　慰誘先為說<br>　大乘祕密門　　三世諸如來<br>　皆因入此法　　速獲一切智<br>　種種開示已　　教發菩提心<br>　授與佛性戒　　金剛堅固禁<br>　當引入輪壇　　灌頂受職已<br>　令瞻睹聖會　　告示三麼耶<br>　從今至成佛　　莫捨菩提心<br>　敬仰阿闍梨　　如諸佛世尊<br>　所有言教誨　　應當盡奉行<br>　不尋求師短　　隨見煩惱行<br>　觀貪染本淨　　於諸同學處<br>　不生嫌恨心　　敬如執金剛<br>　乃至諸含識　　亦不應輕惱<br>　諸天神仙等　　皆不應禮事<br>　勿不敬淩蔑　　所睹一切物<br>　不應故騎驀　　為有同壇內<br>　諸聖所執持　　親從阿闍梨<br>　對受諸儀軌　　印契及密言<br>　微妙三麼地　　輪金剛杵鈴<br>　及餘諸道具　　為求成就故<br>　乃至登佛位　　瓻糷ˉ捨<br>　於此教法中　　一字不應向<br>　未灌頂者說　　本尊諸教法<br>　除本受法師　　設諸同行人<br>　亦不得為說　　縱已得成就<br>　纔說便散失　　現招諸殃禍<br>　中夭墮地獄　　是故常守護<br>　此三麼耶禁　　諸佛共演說<br>　眾聖皆保持　　應學勿違越<br>　及修外儀式　　洗瀨嚼齒木<br>　噉豆蔻塗香　　令身口香潔<br>　不應食葷雜　　酒肉諸殘觸<br>　常潔身淨服　　令內外無垢<br>　不應長爪甲　　居穢違教處<br>　內所謂六根　　用三密淨除<br>　外謂諸儀軌　　法香水灌沐<br>　或外緣不備　　即以法淨除<br>　此理趣最勝　　當觀念[<a href='javascript:showpic("../fontimg/059286.gif")'>口*覽</a>]字<br>　如下文廣明　　淨除內外垢<br>　不沐而成浴　　常服當淨衣<br>　蕩滌等虛空　　無垢如法界<br>　事理俱相應　　如來最稱讚<br>　修習喻迦者　　從師受本尊<br>　瑜伽儀軌已　　明了無疑惑<br>　然乃勇進修　　於一切時處<br>　念誦皆成就　　若於閑靜處<br>　名山隨意樂　　高峰最殊勝<br>　或諸教所說　　諸佛稱讚處<br>　若舊塔殿宇　　或創建精室<br>　依教淨治地　　以牛糞遍塗<br>　極令細滑已　　又磨白檀香<br>　泥拭曼荼羅　　方圓隨大小<br>　羅列諸聖位　　散時花莊嚴<br>　隨力辦供具　　塗香閼伽水<br>　焚香飲食燈　　幡蓋鈴珮等<br>　陳設壇四邊　　若有本尊像<br>　室內面西安　　瑜伽者面東<br>　每初入道場　　想佛常住世<br>　以五輪著地　　如教歸命禮<br>　復諦觀諸佛　　遍滿虛空界<br>　側塞如胡麻　　即應發是心<br>　我今普禮獻　　即取香塗手<br>　結一切供養　　最勝出生印<br>　先如常合掌　　當自心即以<br>　諸指右押左　　初分互相交<br>　成金剛合掌　　一切諸密印<br>　無非從此生　　故名虛空庫<br>　結印誦密言　　安頂上運心<br>　想自身遍禮　　一一如來足<br>　復捨身奉獻　　誦捨身真言<br>　諸佛菩薩眾　　求請念加持<br>　誦一切金剛　　不空三摩耶<br>　諸佛事業心　</p><br><p>　【◇】<br>唵　薩　[<a href='javascript:showpic("../fontimg/004555.gif")'>口*縛</a>](亡可反)(下同)　勿(微一反)<p class='lg'>　由此印密言　　等流自身遍<br>　十方無邊界　　微塵剎土中<br>　諸佛大海會　　咸皆有自身<br>　如羯磨菩薩　　於一一尊前<br>　持諸供養具　　捨身奉獻事<br>　皆蒙受加持　　悔喜勸請向<br>　依普賢行願　　瑜伽花嚴等<br>　即結跏趺坐　　全半或輪跏<br>　皆以右押左　　端身定支節<br>　左手仰跏上　　仰右手安左<br>　即發大悲心　　拔濟利安樂<br>　盡無餘有情　　以此性成就<br>　菩提心密言　　隨意念誦之<br>　發菩提勝心　</p><br><p>　◇<br>婀<p class='lg'>　由適誦密言　　發菩提心故<br>　摧滅諸罪障　　獲諸悅意樂<br>　等同一切佛　　超勝眾魔羅<br>　不能為障礙　　應受諸世間<br>　廣大之供養　　復次應諦觀<br>　根塵識諸法　　自性本皆空<br>　又思伽他義　　一切如虛空<br>　虛空亦無相　　諸法相應故<br>　舒遍於一切　　誦此四句偈<br>　所睹彼彼境　　皆照空亦空<br>　由勝解空體　　自徹見本心<br>　皎潔如滿月　　離能取所取<br>　自性光明成　　菩提體堅固<br>　復從月輪內　　踴出大法輪<br>　金剛之所成　　輻輞皆鋒銳<br>　其色如檀金　　遍流大威光<br>　過聚塵數日　　依住月輪面<br>　金剛表極堅　　圓顯福智滿<br>　利為無戲論　　斷壞諸妄執<br>　光表一切智　　除破諸愚瞑<br>　以是現輪形　　量同虛空故<br>　虛空諸如來　　盡入於輪內<br>　即觀此智輪　　變成金輪王<br>　遍照如來身　　形服如素月<br>　以一切相好　　用莊嚴法身<br>　戴金剛寶冠　　輪鬘為首飾<br>　眾寶莊嚴具　　種種拔飾身<br>　持智拳大印　　處於師子座<br>　日輪白蓮臺　　智拳印所謂<br>　中小名掘梅　　頭指柱大背<br>　金剛拳乃成　　右握左頭指<br>　一節面當心　　是名智拳印<br>　當誦此密言　</p><br><p>　◇<br>勃嚕唵(三合以此國無字同故以三字聲成一字急呼之)<p class='lg'>　三密纔相應　　自身同本尊<br>　能遍入佛智　　成佛猶不難<br>　獲智壽力年　　得一切遍行<br>　現證大菩提　　故名覺勝印<br>　若修此瑜伽　　設現造無量<br>　極重諸罪障　　必能超惡趣<br>　剋疾證菩提　　為顯此最上<br>　甚深微密義　　故住此大印<br>　拳能堅執持　　諸佛智法海<br>　堅固不散失　　能成一切印<br>　故名金剛拳　　右執左頭指<br>　十方剎土中　　唯有一佛乘<br>　如來之頂法　　等持諸佛體<br>　是故名智拳　　復觀金剛輪<br>　莊嚴心月輪　　次結頂輪王<br>　勝身三摩耶　　印心額喉頂<br>　其印如前作　　堅金剛合掌<br>　即並豎中指　　由如青蓮葉<br>　屈頭指各安　　中指背上節<br>　當知印相義　　大指為結跏<br>　中指像佛身　　名小成光焰<br>　二掌日月輪　　腕表師子座<br>　是故名如來　　勝身三摩耶<br>　當誦此密語　</p><br><p>　【◇】<br>唵　僕　欠<p class='lg'>　此毘盧遮那　　佛三字密言<br>　共一字無異　　適以印密言<br>　印心成鏡智　　速獲菩提心<br>　金剛堅固體　　印額應當知<br>　成平等性智　　速獲灌頂地<br>　福聚莊嚴身　　密語印口時<br>　成妙觀察智　　即能轉法輪<br>　得佛智慧身　　誦密言印頂<br>　成成所作智　　證佛變化身<br>　能伏難調者　　由此印密言<br>　加持自身成　　法界體性智<br>　毘盧遮那佛　　虛空法界身<br>　即分印為二　　金剛拳從額<br>　等引至腦後　　則豎二頭指<br>　每處三相繞　　從小指歷散<br>　如垂下天衣　　誦一切灌頂<br>　三麼耶寶心　</p><br><p>　◇<br>怛[<a href='javascript:showpic("../fontimg/059286.gif")'>口*覽</a>](二合引)<p class='lg'>　由此印密言　　即蒙虛空界<br>　一切佛世界　　以金剛寶冠<br>　輪鬘繒綵等　　與具足灌頂<br>　為悅聖眾故　　二手當心前<br>　平掌三相拍　　應誦此密言　</p><br><p>　◇<br>穀<p class='lg'>　由此拍掌儀　　輪王及眷屬<br>　適悅而愛順　　速滿瑜伽者<br>　意願悉地果　　當獲堅固體<br>　次陳供養儀　　奉尊并聖眾<br>　作金剛合掌　　儀式如前說<br>　安於自頂上　　誦虛空庫藏<br>　大菩薩密言　　當作是思惟<br>　從印中流出　　諸供養雲海<br>　閼伽眾香水　　諸天妙伎樂<br>　歌舞嬉戲等　　塗香花燒香<br>　飲食燈賢瓶　　劫樹諸寶類<br>　白拂繖臺閣　　寶幢幡鈴珮<br>　珠瓔帳花鬘　　宮殿天男女<br>　及人天所有　　一切受用物<br>　於此瞻部洲　　及十方佛土<br>　水陸諸花等　　人天意樂者<br>　福感并變化　　嬋娟花馝馞<br>　又以諸天人　　所有本體香<br>　和合變易香　　燒香塗抹香<br>　種種差別類　　氣馥妙悅意<br>　復獻諸人天　　所有本體光<br>　自性及差別　　殊勝悅意光<br>　三世三界中　　一切天供養<br>　眾多種差別　　如金剛頂經<br>　及諸祕密教　　一切眾大乘<br>　契經等所說　　廣大供養具<br>　先奉獻本尊　　并眷屬等已<br>　次等引周遍　　十方諸世界<br>　盡虛空法界　　微塵剎土中<br>　諸佛大海會　　一一聖眾前<br>　普供養而住　　復觀察十方<br>　發如是願言　　我今請諸佛<br>　未轉法輪者　　願速轉法輪<br>　欲入涅槃者　　願常住在世<br>　復興如是念　　無邊諸含識<br>　淪溺於六趣　　由自心虛妄<br>　感種種業報　　壞佛性不知<br>　深可悲傷愍　　我今云何救<br>　復作是思惟　　我所積福業<br>　應用拯濟彼　　我由獻塗香<br>　當獲五法身　　願從此等流<br>　五無漏塗香　　磨瑩熱惱者<br>　奮破諸地獄　　一切劇炎承<br>　獻花故當得　　四八大人相<br>　復迴向此福　　成妙覺花臺<br>　舒光遍照觸　　驚覺人天趣<br>　耽著諸欲境　　八苦所纏逼<br>　天樂變化苦　　願彼諸天人<br>　菩提心敷榮　　獲普賢常樂<br>　我由奉焚香　　得佛無礙智<br>　悅澤具端嚴　　迴施此香雲<br>　氛馥寒水苦　　獻食獲法喜<br>　禪悅解脫味　　迴施餓鬼趣<br>　普雨諸微妙　　天甘露飲食<br>　願食加持食　　皆悉得充足<br>　永離飢渴苦　　慳貪惡習業<br>　獻燈得五眼　　以為般若燈<br>　照曜阿修羅　　永斷矯誑心<br>　恚癡好鬥諍　　傍生鞭撻逼<br>　互相害食噉　　願得慈悲心<br>　常生人天路　　色無色界天<br>　耽著三昧味　　願脫此惑纏<br>　獻閼伽香水　　證平等性智<br>　三界法王位　　迴施此降注<br>　金剛甘露水　　灌沐水居者<br>　永離傍生趣　　速獲淨法身<br>　及下徹無間　　一切諸地獄<br>　苦具碎如塵　　皆成清涼地<br>　受苦諸群品　　解脫生淨土<br>　奉嬉常受悅　　獻笑佛憐念<br>　奏歌得法音　　供舞得神通<br>　奉瓶得賢瓶　　能滿悅意願<br>　進寶獲眾寶　　由貢莊嚴樹<br>　得佛衣覺樹　　奉幢得雨寶<br>　能遍濟貧乏　　供幡超勝魔<br>　獻鈴眾歸從　　奉瓔獲嚴具<br>　進鬘得寶冠　　上花得佛容<br>　復以此福聚　　迴施於無盡<br>　無餘有情界　　六趣四生等<br>　乃至以自身　　心口三金剛<br>　地水火風界　　周遍於無邊<br>　等虛空法界　　與一切含識<br>　悅意受用之　　住此無緣悲<br>　常拔濟利樂　　共彼同迴向<br>　願成大菩提　　應一切智智<br>　復作是觀察　　一切法皆空<br>　三輪體非有　　當知無所得<br>　住是三摩地　　能真實拔濟<br>　獲無限福利　　所作速成就<br>　作是觀念時　　誦最勝出生<br>　種種供養藏　　廣大儀如來<br>　一切供養心　</p><br><p>　◇<br>唵<p class='lg'>　由此密語印　　加持威力故<br>　縱觀想不成　　於諸佛海會<br>　皆有如上等　　諸供養雲海<br>　真實具成就　　由諸佛誠諦<br>　法爾所成故　　次當誦本尊<br>　一百八名讚　　作金剛合掌<br>　當心左低身　　是為敬禮儀<br>　應以美韻調　　唱此金剛歌<br>　次誦嬉戲密　　言印用前印　</p><br><p>　【◇】<br>唵　[<a href='javascript:showpic("../fontimg/004555.gif")'>口*縛</a>]　日羅(二合)(諸同)　薩　埵　僧(上)　[<a href='javascript:showpic("../fontimg/032478.gif")'>薛/木</a>]囉(二合)　賀<p class='lg'>　不改金剛掌　　合臂舒安額<br>　即是獻花鬘　　清雅調稱此　</p><br><p>　【◇】<br>[<a href='javascript:showpic("../fontimg/004555.gif")'>口*縛</a>]　日羅(二合)　囉　怛曩(二合)　麼　弩　跢(上)　[<a href='javascript:showpic("../fontimg/059286.gif")'>口*覽</a>]<p class='lg'>　前印從於臍　　漸上至口寫<br>　是奏歌即誦　</p><br><p>　【◇】<br>[<a href='javascript:showpic("../fontimg/004555.gif")'>口*縛</a>]　日羅(二合)　達　磨　[<a href='javascript:showpic("../fontimg/035509.gif")'>言*我</a>](去)　也　奈<p class='lg'>　當心右旋轉　　金剛合掌已<br>　復安於頂上　　名進金剛舞<br>　如前誦復唱　</p><br><p>　【◇】<br>[<a href='javascript:showpic("../fontimg/004555.gif")'>口*縛</a>]　日羅(二合)　羯　磨　迦　路　婆　[<a href='javascript:showpic("../fontimg/004555.gif")'>口*縛</a>]<p class='lg'>　由陳是祕密　　瑜伽歌詠讚<br>　歎揚如來故　　成佛尚不難<br>　況求諸成就　　應知何以故<br>　所謂一切樂　　不如婆伽梵<br>　金剛薩埵樂　　是故速成就<br>　次以本部母　　佛眼印密言<br>　當心誦七遍　　印四或五處<br>　四心額喉頂　　五額左右肩<br>　心喉頂上散　　處各誦一遍<br>　其印如前作　　金剛合掌已<br>　並屈二頭指　　甲合並豎大<br>　各押頭指側　　謂佛眼密言　</p><br><p>　【◇】<br>曩　莫　三　滿　跢　沒　馱(引)　南　唵　沒　馱(引)<br>【◇】<br>路　者　[<a href='javascript:showpic("../fontimg/001244.gif")'>仁-二+爾</a>]　娑[<a href='javascript:showpic("../fontimg/004555.gif")'>口*縛</a>](二合)　訶<p class='lg'>　由部母加持　　本尊并眷屬<br>　皆共喜愛念　　瑜伽者縱有<br>　違犯闕法等　　矜愍不見過<br>　亦不凌逼他　　持諸密語者<br>　若不作此法　　不得微闕少<br>　況犯三麼耶　　若不依瑜伽<br>　作事法念誦　　不對壇舍利<br>　非時處不淨　　輒結印念持<br>　決定獲殃咎　　修行諸尊者<br>　五百由旬內　　尊皆不降赴<br>　亦不賜悉地　　以輪王威德<br>　斷壞諸法故　　所以一切時<br>　先作是加持　　何故事法儀<br>　不許非時處　　念誦求成就<br>　為輪王威德　　最勝無極尊<br>　不應無限約　　降赴非時處<br>　純淨無戲論　　教命不可犯<br>　是故不失期　　輒稱誦啟請<br>　瑜伽理趣門　　自心所建立<br>　自身為本尊　　集諸如來體<br>　加持為己身　　盡以虛空界<br>　為宮殿安住　　自身處於中<br>　住本尊瑜伽　　聖眷屬圍繞<br>　成大曼荼羅　　由是故無礙<br>　又為諸行者　　不達空無相<br>　如來體性故　　瑜伽中教王<br>　唯一平等淨　　觀身知空相<br>　即是自本尊　　由此勝解故<br>　於一切時處　　念誦獲成就<br>　又作前智拳　　誦一字密語<br>　身觀如前說　　心月中輪臍<br>　現一字金色　　舌端亦如是<br>　則是字為輪　　其輪為轉輪<br>　持色如金容　　備七珍圍繞<br>　寶輪寶在前　　餘寶右旋置<br>　珠寶與無量　　摩尼眾圍繞<br>　次寶女亦與　　無邊<span class='corr'>婇</span>女俱<br>　馬寶及象寶　　主庫藏神寶<br>　各領自眷屬　　無量眾待立<br>　兵寶持金剛　　無能勝為師<br>　佛眼如來母　　共寶居八方<br>　如世金輪王　　具七寶眷屬<br>　如來頂輪王　　以佛無上寶<br>　為眷屬圍繞　　作是觀念時<br>　誦本尊密語　　一一遍諦觀<br>　從自成佛身　　遍體毛孔中<br>　等流出一切　　世界微塵數<br>　如來身舒遍　　盡諸有情界<br>　拔濟利安樂　　為轉正法輪<br>　現神通遊戲　　摧伏一切魔<br>　令現證悉地　　悅意受用等<br>　還來入自身　　住三摩地念<br>　乃至疲倦已　　或百八七三<br>　復結勝身印　　誦三字密言<br>　三七隨所宜　　即取菩提珠<br>　盤置合掌內　　當心誦密語<br>　菩提心密語　　三遍或七遍<br>　捧珠安頂上　　誦金剛語心　</p><br><p>　◇<br>[<a href='javascript:showpic("../fontimg/059286.gif")'>口*覽</a>]<p class='lg'>　由以此密語　　加持念珠故<br>　所誦尊密語　　掐一珠過已<br>　一成一千遍　　二手當心前<br>　各撮聚五指　　從母初珠起<br>　一誦掐一遍　　與密言齊平<br>　至母珠卻迴　　不應越母珠<br>　驀過越法罪　　萬千或百八<br>　一數為常定　　不應有增減<br>　數限既終畢　　還捧合加持<br>　放置於淨處　　敬珠由如佛<br>　不應輕棄觸　　瑜伽珠經云<br>　珠表菩薩果　　中絕為斷漏<br>　線貫表觀音　　母為彌陀佛<br>　以是不應越　　由珠積功德<br>　速獲成就故　　次陳前供養<br>　復結智拳印　　入前三摩地<br>　觀念於一字　　思惟其字義<br>　諸法本無壞　　無塵亦無染<br>　清淨如虛空　　清淨如空故<br>　一切法無壞　　諸法不壞故<br>　一切法本淨　　諸法本淨故<br>　一切法無染　　諸法非染故<br>　空淨不可得　　觀字義相應<br>　心緣住於理　　不緣於其字<br>　同一體清淨　　遍周於法界<br>　獲得無戲論　　輪王實相定<br>　乃至於一念　　淨心相應故<br>　獲無上正智　　無始積罪障<br>　頓滅無有餘　　十方諸如來<br>　本尊皆現前　　滿所希求願<br>　世間出世間　　一切皆與思<br>　乃至於現生　　成就本尊身<br>　復結身勝印　　誦三字密言<br>　即觀菩提心　　思惟阿字門<br>　諸法本不生　　是名奢摩地<br>　諦觀於字體　　是毘婆舍那<br>　此名為雙運　　諸觀皆如是<br>　又結勝身印　　於心額喉頂<br>　各一掣印開　　誦此解脫心　</p><br><p>　◇<br>勃嚕唵(二合)目<p class='lg'>　由此印密言　　聖眾得離縛<br>　各歸於本宮　　修習瑜伽者<br>　至於解脫地　　復結佛眼印<br>　誦佛母密言　　如前加持身<br>　又用本部中　　無能勝明王<br>　密言印自身　　五處如前法<br>　八指右指左　　掌內各交合<br>　大指開微屈　　少離頭指側<br>　誦此心密言　</p><br><p>　◇<br>吽(短呼)<p class='lg'>　由作此加持　　於一切時處<br>　魔冤不能侵　　虎狼諸毒虫<br>　惡心人非人　　盡無能陵屈<br>　如來初成佛　　於菩提樹下<br>　以此印密言　　摧壞天魔軍<br>　若入便易處　　用觸身忿怒<br>　烏芻瑟摩印　　右手如常拳<br>　翹大指加持　　五處如先說<br>　誦此心密言　</p><br><p>　【◇】<br>唵　特[<a href='javascript:showpic("../fontimg/004234.gif")'>口*勒</a>](二合)　迦<p class='lg'>　由作此加持　　入一切穢處<br>　魔障不得便　　次明念誦時<br>　瑜伽教王中　　如來所稱讚<br>　無有時方處　　當知不令間<br>　四時或三時　　二時乃至一<br>　無間一切時　　三謂晨午昏<br>　加夜半成四　　二時謂晨暮<br>　一時隨得暇　　從初乃至終<br>　皆依此儀軌　　或無壇淨室<br>　隨處作念誦　　先當觀[<a href='javascript:showpic("../fontimg/059286.gif")'>口*覽</a>]字<br>　淨身及淨處　　安字於頂上<br>　發智火焚燒　　身處無灰燼<br>　清淨如虛空　　纔住此三昧<br>　百劫積重罪　　一念頓蕩除<br>　夫人三摩地　　不計身心相<br>　及分別色等　　但諦觀一境<br>　由是法加持　　淨二界空空<br>　即於虛空中　　觀婀字成殿<br>　如忉利天宮　　又於寶殿內<br>　如前初觀念　　婀字成心月<br>　次第不復殊　　是佛不空體<br>　所疑不淨者　　皆觀覽字焚<br>　由此法界心　　密言威力故<br>　所淨如法界　　當知[<a href='javascript:showpic("../fontimg/059286.gif")'>口*覽</a>]字義<br>　所謂一切法　　本淨無垢染<br>　諸法清淨故　　淨染不可得<br>　阿字菩提心　　種智之本源<br>　是一切字母　　十方三世佛<br>　所說一切法　　無非此字體<br>　纔念即同稱　　一切如來法<br>　於眼觀此字　　即能成天眼<br>　餘四悉具足　　諸根例可知<br>　乃至於鐵石　　安布諦觀念<br>　能動及成金　　此性成密言<br>　三世佛法教　　皆廣明此字<br>　其義說難窮　　粗陳其大略<br>　所謂餘諸字　　皆瞻於梵字<br>　非是隨方文　　念誦既終畢<br>　迴於其福聚　　普令諸有情<br>　如我無有異　　復敬禮三寶<br>　悔喜勸請向　　出外轉大乘<br>　乃至一四句　　印塔修眾善<br>　以此積福業　　加持資糧故<br>　悉地速現前　　又演略儀軌<br>　如先誦婀字　　用發菩提心<br>　左趺押右股　　右足安左股<br>　是如來結跏　　即結智拳印<br>　身勝及灌頂　　拍掌已又陳<br>　金剛合掌儀　　誦唵字供養<br>　又部母加持　　住智拳念誦<br>　終畢如前儀　　又說略儀軌<br>　先用一切佛　　部心印密言<br>　印五處或四　　其印以八指<br>　右押左相叉　　交合於掌內<br>　並豎二大指　　著右頭指側<br>　誦一切佛心　</p><br><p>　【◇】<br>唵　爾　曩　仍(入聲)(而孕反)<p class='lg'>　適以印此明　　加持自身時<br>　便同諸佛身　　即部母加持<br>　作智拳念誦　　坐如前全跏<br>　或作輪王坐　　交腳或垂一<br>　乃至獨膝豎　　輪王三種坐<br>　或作普賢跏　　左掌承右腿<br>　右趺鎮左髀　　普賢跏乃成<br>　是等坐隨意　　即金剛合掌<br>　誦唵字供養　　數限畢復陳<br>　智拳誦一字　　晝用部心印<br>　夜以佛眼印　　印五處作護<br>　復次又開演　　極略念誦儀<br>　為修瑜伽者　　不好樂多法<br>　或眾世務迫　　用廣法恐闕<br>　先結智拳印　　即勝身加持<br>　次陳供養儀　　即便作念誦<br>　亦無所闕少　　若更極驅迫<br>　恐間闕時分　　但作智拳印<br>　誦本尊密言　　七遍或三遍<br>　即任行住坐　　隨意作念誦<br>　若執珠記數　　一百八未滿<br>　中間不應語　　若要語當觀<br>　[<a href='javascript:showpic("../fontimg/059286.gif")'>口*覽</a>]字於舌上　　縱語不為間<br>　或唯結身勝　　大三摩耶印<br>　便念誦亦得　　支分皆不闕<br>　何故此二印　　獨用成具法<br>　以纔結智拳　　能攝諸如來<br>　入住處隨順　　勝身三麼耶<br>　適結此印時　　一切印已成<br>　十方三世佛　　所說之密印<br>　盡在此印中　　又一切如來<br>　同一聚密合　　成此一法身<br>　更無有二相　　諸佛皆隨喜<br>　菩薩咸敬奉　　天龍人非人<br>　攝伏而歸命　　由如是義故<br>　不待諸印助　　一成一切印<br>　若如常念誦　　當依廣儀軌<br>　不應執此義　　而生懈怠心<br>　我於諸瑜伽　　大祕密經中<br>　搜括至綱要　　略集金輪王<br>　速成佛理趣　　瑜伽儀軌竟　</p><p class='juan'>
一字頂輪王瑜伽念誦儀軌一卷</p>
<p>　　長寬三季五月十三日<p>　　於勸修寺西明院書了　　範乘<p>　　　　　　　　一交了</body></html>
