<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><b>　　<A NAME="n346"></A>No. 960</b><p class='juan'>
一切如來說佛頂輪王一百八名讚</p>
<p><span class='byline'>　　　　西天譯經三藏朝散大夫試鴻臚卿傳法大師臣施護奉　詔譯</span><br><p>爾時一切如來。說無量功德大明咒主轉輪王一百八名。即說讚曰<p class='lg'>　歸命最上師　　一切世間主<br>　矞h大慈悲　　顯揚大名稱<br>　十力大丈夫　　福德超三界<br>　具足一切相　　天人常恭敬<br>　攝受諸眾生　　與作大福聚<br>　復名大自在　　一切佛頂王<br>　轉一切咒輪　　成就正法句<br>　聖智善通達　　一切悉解脫<br>　甯陘j主宰　　出過一切天<br>　為大禪定像　　平等視眾生<br>　具足無邊智　　無實無不實<br>　無一亦無二　　號曰大仙天<br>　世所甚希有　　本來寂滅相<br>　清淨而無垢　　善入無盡性<br>　廓然無怖畏　　不斷亦不破<br>　無想亦不空　　能捨於萬有<br>　不著如虛空　　妙色即空色<br>　善相為善瑞　　寂靜常決定<br>　善意生妙梵　　為彼天中像<br>　自在廣無邊　　功德無邊量<br>　心口難思議　　無等無等等<br>　真像廣無邊　　究竟無能勝<br>　無邊世界中　　一切皆恭敬<br>　一切咒像主　　此像未曾有<br>　善像難有像　　天眼及三眼<br>　真實三解脫　　實語實寂靜<br>　實法住實際　　思惟妙法身<br>　湛然常堅久　　無垢性決定<br>　風天與月天　　日光及妙意<br>　文字三六字　　一咒一字王<br>　一智一切智　　自在大自在<br>　梵天那羅延　　一佛一法相<br>　一天居一眾　　一定一相應<br>　一切世間中　　高談眾妙法<br>　以此神通光　　化光一切處<br>　大光威德力　　為一切天主<br>　一切佛法主　　一切法智主<br>　無盡功德聚　　是名一百八　</p><p class='juan'>
一切如來說佛頂輪王一百八名讚</p>
</body></html>
