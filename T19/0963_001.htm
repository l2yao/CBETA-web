<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n361"></A>No. 963</b><p><b>　　<A NAME="n362"></A>佛說熾盛光大威德消災吉祥陀羅尼經序</b><p><span class='byline'>　　　　越溪沙門性澄述</span><br><p>夫能仁之為教也。所契者道。所體者神。統法界而有為。窮三世而不息。無乎不在。故天為覆。地為載。日月星辰為照臨。群生品物為吉凶消長。感而遂通。故凶可以避。吉可以趨。天地日月星辰萬物。各可以使其至於當者。皆斯經之宗用也。其消禳災難。導致禎祥。方軌壇儀。要制期限。粲然靡所不載。足以上福邦家。下祐民庶。即近而達遠。即事而顯真。誠博要之道歟。爰自不空傳譯。歷代寶之。依法誦持。眾機蒙益。可無訓釋以裨流通。維昔雲間鑑師。雖嘗疏解繁略未馴輒不自揆。採摭山家諸祖格言。刪補治定。庶或少補于將來。時至治二年。龍集壬戌。奉詔赴都。乘驛淮河。中秋日敘<p class='juan'>
佛說熾盛光大威德消災吉祥陀羅尼經</p>
<p><span class='byline'>　　　　唐特進試鴻臚卿三藏沙門大廣智不空奉　詔譯</span><br><p>爾時釋迦牟尼佛在淨居天宮。告諸宿曜遊空天眾九執大天。及二十八宿十二宮神一切聖眾。我今說過去娑羅王如來所說。熾盛光大威德陀羅尼除災難法。若有國王及諸大臣所居之處及諸國界。或被五星陵逼。羅[<a href='javascript:showpic("../fontimg/023523.gif")'>目*侯</a>]彗孛妖星。照臨所屬本命宮宿及諸星位。或臨帝座於國於家及分野處。陵逼之時。或退或進作諸障難者。但於清淨處置立道場。念此陀羅尼一百八遍或一千遍。若一日二日三日乃至七日。依法修飾壇場。至心受持讀誦。一切災難皆悉消滅不能為害。若太白火星入於南斗。於國於家及分野處作諸障難者。於一忿怒像前。畫彼設都嚕形。厲聲念此陀羅尼加持。其災即除移於不順王命悖逆人身上。受者即說陀羅尼曰<p>曩謨三滿跢(一)沒馱喃(上聲二)阿缽囉(二合)底(丁逸切三)賀哆舍(四)娑(上聲)娜喃(上聲五)怛姪他(六)唵(引七)佉佉(八)佉呬(上聲)佉呬(九)吽吽(短呼十)入[<a href='javascript:showpic("../fontimg/004555.gif")'>口*縛</a>](二合)囉(十一)入[<a href='javascript:showpic("../fontimg/004555.gif")'>口*縛</a>]囉(十二)缽囉(二合)入[<a href='javascript:showpic("../fontimg/004555.gif")'>口*縛</a>](二合)[<a href='javascript:showpic("../fontimg/013022.gif")'>打-丁+羅</a>](十三)缽囉入[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/013022.gif")'>打-丁+羅</a>](十四)底瑟[<a href='javascript:showpic("../fontimg/006248.gif")'>女*宅</a>](二合十五)底瑟[<a href='javascript:showpic("../fontimg/006248.gif")'>女*宅</a>](二合十六)瑟致(二合)哩(十七)瑟致(二合)哩(十八)薩普(二合)吒(十九)薩普(二合)吒(二十)扇底迦(二十一)室哩(二合)曳(二十二)娑[<a href='javascript:showpic("../fontimg/004555.gif")'>口*縛</a>](二合)賀(二十三)<p>此陀羅尼。一切如來同共宣說。若有苾芻苾芻尼族姓男族姓女。受持讀誦此陀羅尼者。能成就八萬種吉祥事。能除滅八萬種不吉祥事。若有國王大臣及諸眷屬一切庶民。或被五星羅[<a href='javascript:showpic("../fontimg/023523.gif")'>目*侯</a>]計都彗孛妖怪惡星。陵逼帝座於國於家及分野處。所屬宮宿。災難競起。或鎮星陵逼。或進或退。及宿世冤家欲相謀害。諸惡橫事口舌厭禱咒詛。以為災難者。令諸眾生依法受持。一切災難悉皆消滅不能為害。變災為福皆得吉祥。我今說此陀羅尼不可思議功德無比。祕密受持勿妄宣傳。爾時如來告諸四眾。若有國界不安災難並起。請清淨眾如法建立道場。安置佛像結界護持。香華燈燭隨分供養。令諸有情獲福無量。其災即除。爾時如來說是陀羅尼經已。時曼殊室利菩薩摩訶薩。及諸聲聞四眾遊空大天。及諸星辰一切聖眾。咸依佛敕頂禮奉持各還本宮。及天龍八部一切大眾。聞佛所說皆大歡喜信受奉行<p class='juan'>
佛說熾盛光大威德消災吉祥陀羅尼經</p>
</body></html>
