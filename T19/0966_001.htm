<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n368"></A>No. 966</b><p class='juan'>
大聖妙吉祥菩薩說除災教令法輪</p>
<blockquote class='FuWen'>出文殊大集會經息災除難品亦云熾盛光佛頂</blockquote><p>爾時文殊師利菩薩。從首楞嚴三摩地起。遍觀大眾而作是言。我觀一切有情。無始已來流轉生死。妄業纏覆互相愛憎。感種種業報招種種災難。我承一切如來加持神力。略說隨世方便。除滅災障教令諸天。作扇底迦曼荼羅法。如來大悲順眾生界作如是說。我從過去無量劫中娑羅樹王佛所聞此妙法。我今說之。汝當善聽。此法深妙意趣難知應從傳教大阿闍梨諮請受學。又須揀擇上妙吉祥宿曜時日。親受真言印契并護摩法。安置圖畫教令法輪。受學之僧須得身心戒品清淨。四重十重不應缺犯。若有缺犯不應為他作是念誦。反招殃咎亦不效驗。持法之人常須清淨。若為國王應作曼荼羅。或撚五色粉。或以彩色圖畫佛像菩薩諸天差別形貌。內外分布位次尊卑次第。必須慎靜隱密作之。深心敬奉志求必獲應效。災滅福德生長。如響應聲無求不果。莫使不信因果邪見外道。淺智無識愚癡人等。及屠兒魁膾五旃荼羅。黃門奴婢婬女之類等人闚見此輪。便生毀謗。造者謗者二俱有損。諸天形像不合令凡愚之人輒見。若輕慢顯露靈神不悅。即福祐難祈。法人招咎若不慎密徒勞施設。彼淺智人不達如來大悲方便及真言威神之力。佛以巧慧教敕加持。日月星辰遊空天眾。令發慈心。如來於方等大集日藏月藏等經早已宣說。亦於餘會頻有顯揚。我今為汝分明。告示安布次第息災念誦曼荼羅法。若有國界日月薄蝕。或五星失度形色變異。或妖星彗孛陵押王者貴人命宿。或日月虧損於本命宮中。此時應用此教息災護摩。或遭大疫疾病流行鬼神暴亂。異國兵賊侵掠國人。若有明人先知之者。應當奏上置曼荼羅。帝主日日發虔敬心。親自發願祈請加護。必獲勝利惡賊消滅。若有世人匆遭厄難王難賊難懸官口舌。或為怨家陵逼。惡病纏綿醫療不差。當此之時。恐有危禍。或宿世怨魂命難死厄。即依此教。圖畫建立除災法輪曼荼羅法。隱密精勤加持念誦。志誠祈禱眾聖天主。願除災禍令我獲得一切吉祥。應當灑掃一淨房室。以白色牛承取未至地瞿摩夷。用白檀香水和吉祥香遍塗其地。又以香水數數散灑屋及四壁。使極清淨。於中圖畫此息災輪。若作曼荼地壇。應須依教掘地。除去惡物碎瓦破器。髑髏毛髮糠糟灰炭。蜣蜋諸蟲毒螫之類。及以刺骨朽木礫石砂[宓/(乏-之+土)]等物。別取河岸堅好白土其味甘者。和香填築極令堅實。然後如法塗拭。先令畫人不食酒肉五辛遠離染慾。香湯澡浴著新淨衣。日之晨朝與授八關齋戒。於淨白紲上或淨素布上。畫此十二輻金輪。若作地曼荼羅。即應撚五色粉。其粉一一色。各別以真言加持七遍。或三七遍。然後用之。或以彩色圖畫。三日三夜或七日七夜。祈福事了即須收之。若是地壇應以除去形像。不應久留。恐有蟲鼠污踐。下愚人見及邪見外道。及五旃荼羅黃門奴婢等見。即眾聖皆不喜悅反招其咎。若欲將隨身遠行。即於白紲上或絹素上彩色圖畫。或方一肘或二肘。大者不過三肘四肘。隨己力分畫七十餘尊佛。及菩薩諸天形像。依法安布。於輪輻間并書梵字真言莫題名字。若為國王應須大作地壇。或十六肘二十四肘。上至二十八肘。其數不同凡庶之人。恐王者生疑。權於紙上書一切諸天名字。帖於諸尊之下。令彼斷疑而生正信。若能梵書其名最為上妙。若不識梵字者。隨方文字題之亦通。從輪心中平仰。畫一八葉白蓮華。於華心中以金或銀。畫一金輪佛頂。一字陀羅尼字◇悖嚕吽(三合長聲呼)字後先畫熾盛光佛頂。身諸毛孔放大光明。當佛前相對隔真言字。當畫佛眼部母菩薩紅蓮華色。各持[<a href='javascript:showpic("../fontimg/009053.gif")'>巾*票</a>]幟印契。次於佛右邊畫文殊師利菩薩。作赤金色亦持本[<a href='javascript:showpic("../fontimg/009053.gif")'>巾*票</a>]印。於佛左邊畫金剛手菩薩。白紅色亦執持[<a href='javascript:showpic("../fontimg/009053.gif")'>巾*票</a>]幟。皆半跏而坐四尊相對。更於文殊右邊畫不思議童子菩薩。文殊左邊畫救護慧菩薩。於金剛手右邊畫毘俱胝菩薩。於金剛手左邊畫觀自在菩薩。如前八大尊。各有色相[<a href='javascript:showpic("../fontimg/009053.gif")'>巾*票</a>]幟印契顏貌。以偈誦曰<p class='lg'>　頂輪惟一字　　奇特為中尊<br>　熾盛佛相儀　　毛孔飛光散<br>　首冠五佛相　　二手如釋迦<br>　右方文殊尊　　首戴五智髻<br>　左執青蓮華　　華上立智杵<br>　右持大慧劍　　半跏坐蓮華<br>　當前佛眼尊　　身相紅蓮色<br>　左持五眼契　　右作如來拳<br>　左方金剛手　　身貌白紅色<br>　右持仰蓮華　　華上立五智<br>　左手持鈴契　　半跏坐蓮上<br>　次明不思議　　面貌赤金色<br>　二手內合拳　　二風屈相對<br>　令甲背相著　　向文殊奉勢<br>　復次救護慧　　身相如白蓮<br>　慧羽掩其心　　空端直舒上<br>　右明毘俱胝　　貌玉而為色<br>　前定慧二羽　　定執未敷蓮<br>　慧手上無畏　　後二定慧手<br>　定執於念珠　　慧手執軍持<br>　次明觀自在　　亦號如意輪<br>　左掌摩尼珠　　慧舒施願印<br>　身皆白紅色　　住大蓮華中<br>　如是八尊外　　圓置一界道<br>　繞於界道上　　書四尊真言<br>　所謂熾盛光　　佛眼母菩薩<br>　文殊金剛手　　密言背後書<br>　白粉與金銀　　皆通第一義　</p><p>於真言外應畫九執大天主。所謂日天月天五星蝕神彗星。及大梵天王淨居天那羅延天都使多天帝釋天主。當佛背後畫摩醯首羅大天。共一十二尊。列位分布周圍一匝。各有所乘各有所執。唯傳受此法者知之。於此大天外又安界道。於道外豎畫一十二枚獨股金剛杵。通至外輪輞。以為金輪之輻。於此輻間。當佛前面向佛。右邊逐日順轉。安師子宮次秤宮次蝎宮次弓宮次摩竭宮。此六宮在佛右邊。又從佛後順轉卻向佛前。安寶瓶宮次魚宮次羊宮次牛宮次男女宮次蟹宮。此六宮在佛左邊與師子宮相接當佛背後安虛宿。當佛前安七星宿。於此十二宮外安置二十八宿。各依本宮次第安置。惟為國王除災即全畫天身。自餘凡庶已下除災不應畫天身。但置位書梵字天名點星形即得。於二十八宿外周匝畫輪緣如車輞形。金色闊狹大小與輪形相稱。於此輞上畫八方天王。當佛前安焰摩天。當佛後安多聞天王。文殊師利背後輞上安水天。於金剛手背後安持國天王乾闥婆王。四隅四天。東北角欲界自在天。東南角火天。西南角羅剎主。西北角風天。於此輞上空處。金銀書熾盛光佛頂真言及緣生四句偈十二緣生經文。無明緣行乃至生緣老死憂悲苦惱。又書十二滅句。無明滅則行滅乃至老死憂悲苦惱滅。令其分布遍於輞上。又於輪外應書一百八箇青蓮華。葉頭如承此輪之勢。即於一一葉上梵書一◇阿字。應金銀或用白粉。金銀最妙。葉外四邊界外方四緣。周匝畫作界道。於界道上畫獨股金剛杵。相接周匝圍繞令合。便成結界。於方界內輪外四角空處。畫四大明王以為外護。於佛前右邊角內。畫四臂降三世明王青色。於佛前左邊角內。即畫無動明王青色。於佛後右邊角內。畫四臂無能勝明王紫黑色。於佛後左邊角內。畫四臂大力烏芻澀摩金剛明王赤色。此四大明王。並皆坐寶盤石上火焰圍繞。如是依教安布。名曰一切如來祕密除災教令法輪。若有難時。上從王者次及儲君后妃婇女。下及百寮道俗凡庶。本命宿上五星陵押退行留守。或日月於上交蝕。彗孛惡星陵犯宿者。於是中即用此法。嚴飾一淨房深密之處。建曼荼羅。勿使多人知見。若多人知見即求願難得災禍不除。若國王息災者。應嚴飾一深殿建曼荼羅。依教如法護淨嚴飾如經所說。勿使女人黃門奴婢下劣人見即觸穢道場。所謂及諸畜生皆是不吉祥之類器。若豬狗貓鼠盡勿令見清淨道場。若能一一躬親自入道場。至誠祈禱所祀天神。念誦熾盛光佛頂真言晝夜不間斷。兼誦諸尊真言。少則三日三夜。多或七日七夜或二七日夜。至心持念兼作護摩。乃至感應得吉祥警誡此為最勝。當知災障決定消滅。若得應效。其曼荼羅。便須收卻不應久留。本法如是。若是地壇便須除[<a href='javascript:showpic("../fontimg/002036.gif")'>利-禾+戔</a>]掃去。送於長流淨水之中。若身不得自入道場者。或處律公私職務或事嚴君。應奉尊貴或處幽閨禁約。或乃身力不逮或家老少病患。或卑下身不自由或容寄他方無家無處。或近邪見惡人怨家之處難為建立。即應訪求一明解此法教之人。或道或俗殷勤求請。供彼所須令替身念誦。慎密精誠建立道場。然後酬賞劬勞令其歡喜。如其事逼不及作壇。但於幽靜深房清淨或伽藍之處。取淨床敷安輪壇。北面懸熾盛光佛頂輪王像。或對一忿怒王尊像亦得。幢幡華蓋莊嚴敷置此輪壇。於尊像前如曼荼羅勢。四面如法飲食果子乳粥酪飯。沙糖酥燈蜜漿甘蔗。蒲桃等漿羅列陳設。焚香散華供養至心持念。法人身著純白衣服。日數如前必得災滅。其供養器物並用白銀。無用白銅或白瓷充勿用觸器。吉祥唯須常誦熾盛光佛頂陀羅尼晝夜不間。其所燒香當用沈水白檀白膠薰陸白茅和之。不絕計千計萬。乃至洛叉或三洛叉億。數以得願滿為限。亦不定數為期。兼誦佛眼真言文殊師利金剛手等八菩薩真言。每初入道場。各先誦一百八遍。請召入道場。諸天及宿曜真言各念七遍。正念誦時深發慈心。常以佛眼瞻視此輪上諸天形像。下心祈禱焚香發願求乞恩福。不應作降伏忿怒之心。便乖聖竟必不相應。此等皆是大福德天仙行菩薩道。以誓願力受此天身。為饒益有情故令諸剛強眾生怖畏作善。豈有將此凡夫下劣微分芥福垢穢之身。而欲折伏造化天仙。無有是處。審可思慮而乃行之敬而畏之。深起慈心愍念一切諸有情極厄難諸眾生等。願令解脫一心持誦熾盛光佛頂真言。唯功多為上。我今宣說陀羅尼曰<br><p>　　【◇】<br>於　娑發(二合)　吒下應云　扇　底(二合)　迦　室利(二合)<br>◇<br>曳<br><p>　【◇】<br>娜　莫　三(去)　曼　多　勃　馱(引)　南(上<span class='corr'>引</span>)(<span class='corr'>一</span>)　阿　缽囉(二合)<br>【◇】<br>底(丁以反)　賀　多　捨(引)　娑　曩(引)　南(引)(二)　唵(引)<br>【◇】<br>卻　卻　佉(去引)　呬　佉　呬(聲異反)(上同三)　吽　吽(引)<br>【◇】<br>入[<a href='javascript:showpic("../fontimg/004555.gif")'>口*縛</a>](二合)　[<a href='javascript:showpic("../fontimg/013022.gif")'>打-丁+羅</a>]　入[<a href='javascript:showpic("../fontimg/004555.gif")'>口*縛</a>]　[<a href='javascript:showpic("../fontimg/013022.gif")'>打-丁+羅</a>](四)　缽囉(二合)　入[<a href='javascript:showpic("../fontimg/004555.gif")'>口*縛</a>](二合)<br>【◇】<br>[<a href='javascript:showpic("../fontimg/013022.gif")'>打-丁+羅</a>]　缽囉　入[<a href='javascript:showpic("../fontimg/004555.gif")'>口*縛</a>](二合)　[<a href='javascript:showpic("../fontimg/013022.gif")'>打-丁+羅</a>](五)　底　瑟[<a href='javascript:showpic("../fontimg/006248.gif")'>女*宅</a>](二合)　底<br>【◇】<br>瑟[<a href='javascript:showpic("../fontimg/006248.gif")'>女*宅</a>](二合)　瑟置哩(二合引)(七)　娑撥(二合)　吒(半音呼)　娑撥(二合)<br>【◇】<br>吒(半音)　娑[<a href='javascript:showpic("../fontimg/004555.gif")'>口*縛</a>](二合)　賀(引)(八)<p>佛眼菩薩真言曰<br><p>　【◇】<br>曩　莫　薩　[<a href='javascript:showpic("../fontimg/004555.gif")'>口*縛</a>]　怛　他(引)　[<a href='javascript:showpic("../fontimg/032478.gif")'>薛/木</a>]　帝　毘庾(二合)　囉曷(二合)<br>【◇】帝(引)　毘藥(二合)　三　藐　三(去)　沒　第(引)　毘藥(二合)<br><br>【◇】<br>唵(引)　嚕　嚕　娑普(二合)　嚕　入[<a href='javascript:showpic("../fontimg/004555.gif")'>口*縛</a>](二合)　[<a href='javascript:showpic("../fontimg/013022.gif")'>打-丁+羅</a>](引)<br>【◇】<br>底(丁以反)　瑟[<a href='javascript:showpic("../fontimg/006248.gif")'>女*宅</a>](二合)　悉　馱(引)　路(引)　佐　[<a href='javascript:showpic("../fontimg/001244.gif")'>仁-二+爾</a>](平)　薩<br>【◇】<br>[<a href='javascript:showpic("../fontimg/004555.gif")'>口*縛</a>](轉舌)　[<a href='javascript:showpic("../fontimg/004554.gif")'>口*賴</a>]他(二合)　娑　馱(引)　[<a href='javascript:showpic("../fontimg/043724.gif")'>寧*頁</a>]　曳　娑縛(二合)<br>◇<br>賀(引)<p>心真言曰<br><p>　【◇】<br>唵(引)　沒　馱　路(引)　左　寧　娑[<a href='javascript:showpic("../fontimg/004555.gif")'>口*縛</a>](二合引)　賀(引)<p class='lg'>　定慧合虛心　　開風捻火背<br>　二空並直豎　　如同五眼標<br>　七念彼真言　　印眼及兩邊<br>　眉間為佛眼　　成佛慈悲眼<br>　復次妙吉祥　　以青蓮華契<br>　七念而三召　　招之慧風度<br>　想乘師子王　　來降於道場<br>　與願令滿足　</p><p>誦彼真言曰<br><p>　【◇】<br>曩　莫　三(去)　曼　多　沒　馱(引)　南(引)(一)　係　係<br>【◇】<br>俱　摩　囉　迦(二)　微(上)　目　乞底(二合)　缽他<br>【◇】<br>悉體(二合)(他以反)　多(三)　娑麼(二合)　羅　娑麼(二合)　羅(四)<br>【◇】<br>缽羅(二合)　底(丁以反)　枳然(二合)　娑[<a href='javascript:showpic("../fontimg/004555.gif")'>口*縛</a>](二合引)　賀(引)<p>心真言曰<br><p>　【◇】<br>唵(引)　[<a href='javascript:showpic("../fontimg/004555.gif")'>口*縛</a>]　髻　娜　曩　莫(六字文殊)<p class='lg'>　復次金剛手　　印相如後明<br>　二水內相交　　地火並合豎<br>　二空亦如地　　風開五股形<br>　是大祕密標　　金剛手明曰　</p><br><p>　【◇】<br>曩　莫　三(去)　曼　多　[<a href='javascript:showpic("../fontimg/004555.gif")'>口*縛</a>]　日囉(二合)　[<a href='javascript:showpic("../fontimg/067465.gif")'>哧*皮</a>](引)(一)　戰<br>【◇】<br>拏　麼　賀　嚕　灑　拏　吽(引)<p>心真言<br><p>　【◇】<br>曩　莫　三(去)　曼　多　[<a href='javascript:showpic("../fontimg/004555.gif")'>口*縛</a>]　日囉(二合)　[<a href='javascript:showpic("../fontimg/067465.gif")'>哧*皮</a>]　唵<br>【◇】<br>[<a href='javascript:showpic("../fontimg/004555.gif")'>口*縛</a>]　日囉(二合)　播　抳　[<a href='javascript:showpic("../fontimg/004555.gif")'>口*縛</a>]　日囉(二合)　薩　怛[<a href='javascript:showpic("../fontimg/004555.gif")'>口*縛</a>](二合)<br>◇<br>吽<p class='lg'>　復次救護慧　　定手金剛拳<br>　端坐安腰側　　慧舒五輪直<br>　當以掩其心　　磔豎於空輪　</p><p>念彼真言曰<br><p>　【◇】<br>曩　莫　三(去)　曼　多　沒　馱(引)　喃　係　摩　賀(引)<br>【◇】<br>摩　賀(引)　娑麼(二合)　囉　缽囉(二合)　底(丁以反)<br>【◇】<br>枳然(二合引)　娑[<a href='javascript:showpic("../fontimg/004555.gif")'>口*縛</a>](二合)　賀(引)<p class='lg'>　復不思議慧　　印相如後陳<br>　定慧內相叉　　一合為拳印<br>　二風舒別屈　　第三節對之<br>　令甲各相背　　二空並直豎　</p><br><p>　【◇】<br>曩　莫　三(去)　曼　多　沒　馱(引)　南(上)　係(引)<br>【◇】<br>係(引)　緊　旨(慈以反)　羅　拽　徙　阿(去急呼)　尾　娑麼(二合)<br>【◇】<br>野　儜　曳　娑[<a href='javascript:showpic("../fontimg/004555.gif")'>口*縛</a>](二合引)　訶(引)<p class='lg'>　復次奉教者　　印相已前說<br>　救護慧菩薩　　其契亦前明<br>　次毘俱胝尊　　印契如後演<br>　定慧內合拳　　風舉交上節<br>　能消眾災難　　滅除諸惡苦<br>　謂利有情故　</p><p>即說真言曰<br><p>　【◇】<br>曩　莫　三(去)　曼　多　沒　馱(引)　南(一)　薩　[<a href='javascript:showpic("../fontimg/004555.gif")'>口*縛</a>](轉舌呼)<br>【◇】<br>佩　野　怛囉(二合引)　散　[<a href='javascript:showpic("../fontimg/001244.gif")'>仁-二+爾</a>](入)(二)　吽(引)　娑頗(二合)<br>【◇】<br>吒　野(三)　娑[<a href='javascript:showpic("../fontimg/004555.gif")'>口*縛</a>](二合引)　賀(引)<p class='lg'>　復次觀自在　　亦號如意輪<br>　定慧金剛縛　　忍願如蓮葉<br>　二風蹙如寶　　空輪並似幢<br>　舉地交上節　　是名小心契　</p><p>即說真言曰<br><p>　【◇】<br>曩　莫　三(去)　曼　多　沒　馱(引)　喃(引)(一)　唵(引)<br>【◇】缽　娜摩(二合)　進　跢　麼　抳(尼貞反)　入[<a href='javascript:showpic("../fontimg/004555.gif")'>口*縛</a>](二合)　[<a href='javascript:showpic("../fontimg/013022.gif")'>打-丁+羅</a>](引)<br><br>◇<br>吽(引)<p>心中心<br><p>　【◇】<br>唵　[<a href='javascript:showpic("../fontimg/004555.gif")'>口*縛</a>]　囉　曩　缽　娜銘(二合)　虎吽(二合引)<p>摩醯首羅天王真言(此云大自在天)<br><p>　【◇】<br>曩　莫　三　曼　多　沒　馱　喃(一)　唵(引)　翳　係<br>【◇】<br>曳　呬　麼　系(引)　濕[<a href='javascript:showpic("../fontimg/004555.gif")'>口*縛</a>](二合)　囉(引)　野　娑[<a href='javascript:showpic("../fontimg/004555.gif")'>口*縛</a>](二合引)<br>◇<br>賀(引)<p>復說欲界自在伊舍那真言曰(小自在)<br><p>　【◇】<br>曩　莫　三　曼　多　沒　馱(引)　喃(一)　嚕　捺囉(二合)<br>【◇】<br>野　娑[<a href='javascript:showpic("../fontimg/004555.gif")'>口*縛</a>](二合引)　賀(引)<p>大梵天王真言曰<br><p>　【◇】<br>曩　莫　三　曼　多　沒　馱　喃(一)　唵(引)　麼　賀(引)<br>【◇】<br>沒囉(二合)　[<a href='javascript:showpic("../fontimg/049288.gif")'>牟*含</a>]麼(二合)　曳(引)(二)　翳　醯　曳　呬<br>【◇】<br>娑[<a href='javascript:showpic("../fontimg/004555.gif")'>口*縛</a>](二合引)　賀(引)<p>請召十二宮天神真言曰<br><p>　【◇】<br>娜　莫　三　曼　多　沒　馱　喃(一)　唵　仡囉(二合)<br>【◇】系(引)　濕[<a href='javascript:showpic("../fontimg/004555.gif")'>口*縛</a>](二合)　哩(引)　野(二)　缽囉(二合)　缽多<br><br>【◇】<br>孺　室(丁逸反)　哩麼(二合引)　野(四)　擿　計　吽(引)　柞<br>【◇】<br>娑[<a href='javascript:showpic("../fontimg/004555.gif")'>口*縛</a>](二合引)　賀(引)(五)<p>請召二十八宿真言曰<br><p>　【◇】<br>曩　莫　三　曼　多　沒　馱(引)　喃(一)　唵(引)　阿(上)<br>【◇】<br>瑟吒(二合)　尾孕(二合)　設　底(丁以反)　喃　諾　乞察(二合)<br>【◇】<br>怛[<a href='javascript:showpic("../fontimg/004549.gif")'>口*(隸-木+士)</a>](二合)　毘藥(二合)　[<a href='javascript:showpic("../fontimg/001244.gif")'>仁-二+爾</a>](寧逸反)　曩　捺　[<a href='javascript:showpic("../fontimg/043724.gif")'>寧*頁</a>](去)<br>【◇】<br>曳　摘　計　吽(引)　柞　娑[<a href='javascript:showpic("../fontimg/004555.gif")'>口*縛</a>](二合引)　賀(引)<p>都請召諸天及七曜十二宮神二十八宿諸執并地天等真言<br><p>　【◇】<br>娜　莫　三　曼　多　沒　馱(引)　喃(一)(上)　唵　薩<br>【◇】<br>[<a href='javascript:showpic("../fontimg/004555.gif")'>口*縛</a>](轉舌)　禰(泥禮反)　[<a href='javascript:showpic("../fontimg/004555.gif")'>口*縛</a>]　多(引)　喃(引)(二)　翳　醯　曳(二合引)<br>【◇】<br>呬　阿(引)　[<a href='javascript:showpic("../fontimg/001244.gif")'>仁-二+爾</a>](寧逸反)　底也(二合)　素　麼(四)　半<br>【◇】<br>左　諾　乞察(二合)　怛囉(二合)(五)　[<a href='javascript:showpic("../fontimg/013022.gif")'>打-丁+羅</a>]　護　計　都　娜[<a href='javascript:showpic("../fontimg/004555.gif")'>口*縛</a>](二合)<br>【◇】<br>捺　捨　尾　麼　曩(六)　阿　瑟吒(二合)　尾孕(二合)<br>【◇】<br>設　底(丁以反)(七)　缽哩(二合)　體(他以反)　吠　曳(二合入)<br>【◇】摘　枳(經異反)　吽(引)　柞(入)　娑[<a href='javascript:showpic("../fontimg/004555.gif")'>口*縛</a>](二合引)　賀(引)<br><p class='lg'>　復次明諸天　　大自在天印<br>　慧羽五輪舒　　承頰儼然住<br>　三昧舒五輪　　空持風上節<br>　是大梵天契　　豎印念本明<br>　定手獨為拳　　火舒風屈節<br>　由如立戟相　　伊舍那天印<br>　定慧堅固合　　雙建二空輪<br>　豎立同於幢　　一切執曜印<br>　不改前印相　　空火各相交<br>　令指著手背　　是一切宿契<br>　復說外界天　　祕密諸印相<br>　伊舍已前明　　次述餘天印<br>　東方持國主　　舉右手為拳<br>　左覆自叉腰　　名為水護印<br>　定慧內為拳　　水輪舒並豎<br>　運動明音樂　　是乾闥婆契<br>　定手仰當心　　火空相捻合<br>　由如三角樣　　是契名火天<br>　慧手豎四輪　　空橫於掌中<br>　風屈三召之　　是召火天相<br>　南門焰魔王　　其印如後明<br>　二手合為蓮　　地風垂入掌<br>　如同但拏相　　名曰死王標<br>　復說西南方　　羅剎娑王印<br>　定慧合蓮掌　　二水入月交<br>　復次西龍方　　定慧內合拳<br>　二風如環相　　是水諸龍契<br>　定手握為拳　　地水如幢建<br>　想彼幡搖動　　威怒護方隅<br>　次北最勝方　　多聞天王契<br>　三昧智慧手　　內合交指拳<br>　二火合其峰　　蹙之如寶狀<br>　是等諸天印　　結念招召之<br>　令護道場人　　厄者皆滿願<br>　召請大天訖　　次念彼緣起<br>　偈句分明呼　　三遍或七遍<br>　諸法從緣生　　如來說是因<br>　此法因緣盡　　是大沙門說<br>　十二緣生偈　　次第亦念之<br>　書壇及稱念　　一一勿遺忘　</p><p>無明緣行行緣識。識緣名色名色緣六入。六入緣觸觸緣受。受緣愛愛緣取。取緣有有緣生。生緣老死憂悲苦惱<p>又書滅句即是十二緣滅<p>無明滅則行滅行滅則識滅。識滅則名色滅名色滅則六入滅。六入滅則觸滅觸滅則受滅。受滅則愛滅愛滅則取滅。取滅則有滅有滅則生滅。生滅則老死憂悲苦惱滅。右於輪外一百八蓮華葉上。各梵書一◇阿字令周遍。每持誦時。應發願啟白眾聖。手捧香爐至誠處恭長跪。向佛作如是言(此誓願文。須道場主每日三時自入啟願。念誦人亦須自誦令熟。常須發此誓語)弟子某甲(俗人稱姓名。若僧云比丘某甲。若大臣官長云某官姓名。若國王云某國號主姓名)我今歸命佛法僧寶海會聖眾。仰啟清淨法身遍照如來。普告十方三世一切諸佛大菩薩眾。一切賢聖聲聞緣覺。五通神仙九執大天。十二宮主二十八宿。眾聖靈祇四大明王。護世八天并諸眷屬。土地山川護法善神。業道冥官本命星主。我今遇此災難變(所求之願。一一具言之)某事相陵。遊空大天願順佛教敕。受我迎請悉來赴會。嚮此單誠發歡喜心。為我某甲除滅如是急厄災難。我承大聖攝護慈力遇聞此教。拔濟我等及一切有情輪迴苦業。唯願九執天神。依佛教輪變災為福。施我無畏令安樂住。當來共結菩提眷屬。永捨愛憎互相饒益。願施無畏令我吉祥(已上願文每常須懃誦一日三時啟願勿絕也)每日三時或四時或長時。發願祈請除不至心。若也因巡怠慢即所求無應。其遭厄人須懃誠發願。道場滿日依真言教法。以酥蜜酪乳木護摩。及施八方天并施一切鬼神等食。又於一水盆中。著種種甘美飲食果子甜脆等。皆須擘碎誦施焰口真言起慈悲心。加持三七遍或七七遍或百八遍。將施郭外或宅外瀉置於淨地。施與無名無位鬼神食之。或分瀉置江河長流水中。如是依教作者。一切災難無不消滅除殄。時文殊師利菩薩告大眾言。我從聞此教法已來。常為眾生如是演說。一切如來當證知我。宣說教令除災法輪竟。汝等諸天眾當如佛教敬順奉行。爾時諸天聞說此經已。皆大歡喜異口同音咸作是言。敬依聖旨不敢違越。信受奉行作禮而去<p class='juan'>
熾盛光佛頂儀軌</p>
</body></html>
