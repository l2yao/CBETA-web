<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n433"></A>No. 980</b><p class='juan'>
大勝金剛佛頂念誦儀軌</p>
<p><span class='byline'>　　　　南天竺三藏金剛智奉　詔譯</span><br><p>爾時世尊為末世一切眾生故。現五種光明。從頂上放火光。照三界所有惡魔鬼神等不信佛教者。同時悉焚燒。金剛手菩薩見是相已。白世尊言。如來智火被燒所有天魔鬼神於眾生生害者。悉恐怖不得安樂。欲說何法。唯願如來演說。爾時大毘盧遮那佛告金剛手菩薩言。有明王名大勝佛頂心咒。誦一遍所求滿足。十方諸佛中最勝明王。若有金剛子。誦滿五萬遍。一切諸佛大菩薩天龍天女眾。晝夜共守護令成所願。爾時如來說明曰<p>唵麼賀縛日羅(二合)瑟抳(二合)灑吽(引)怛路(二合)瀨利(二合)惡(入)吽(引)<p>二手內縛忍願屈如頂。是名根本大印。若有末法轉時。有諸眾生常結此印持念真言者。一切兵力不能相害。水火不焚漂。不便一切惡魔惡鬼。金剛胎藏聖眾坐臥咸來增擁護<p>復次說畫像法。於黑月房宿取清淨絹素。畫大勝明王。戴五佛冠。出現十二臂。住智拳印。執五[<a href='javascript:showpic("../fontimg/029401.gif")'>月*古</a>]青蓮花寶珠羯磨鉤索鎖鈴利劍輪等印。安住千葉白蓮華。身色如白光。遍身成火光。四角畫四明王。東南角畫不動金剛。西南角馬頭金剛。西北角六足金剛。東北角藥叉金剛。畫此四忿怒王。各執器扙。現極猛利勢。次畫八方天王。各率眷屬恭敬圍繞。若有真言行者欲供養者。於淨室及山林靜靜處。燒香散時花。念誦真言五十萬遍。我及八佛頂無量天菩薩金剛天等。現身常隨意奉仕。若有眾生每日誦持此真言。於現在生之中。勝一切天人。當未世中。身如遍照尊。持此印真言者。能成就十億種所願。復若有行者。作種種降魔及一切阿尾捨法者。我作十千金剛童子。則隨意持誦者常住。若悲心莫他相憎。觀吽字心上。行住坐臥住本尊三摩地。成就一切願。有情見者。悉歡喜愛念。此人如遍照尊。無量諸佛常來覆護不捨。真言行者不起貪瞋癡等煩惱。深歸命三寶。以善根迴向六道者。必速證無上菩提。行者諸穢處用烏瑟摳摩金剛咒印加持五處。以右手四指作拳。直豎彈指。密言曰<p>唵俱路(二合)馱曩吽弱<p class='juan'>
大勝金剛佛頂念誦儀軌</p>
<p>　　　　　　　　　　　　　一校了<p>康元二年二月二十九日<p>　　　　　　　　於覺洞院書寫之了<p>　　　　　　　　金剛佛子　親尊(二十二)</body></html>
