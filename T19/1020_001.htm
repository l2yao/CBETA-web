<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><b>　　<A NAME="n672"></A>No. 1020</b><p class='juan'>
大方廣佛花嚴經入法界品頓證毘盧遮那法身字輪瑜伽儀軌</p>
<p>夫欲頓入一乘修習毘盧遮那如來法身觀者。先應發起普賢菩薩微妙行願。復應以三密加持身心。則能悟入文殊師利大智慧海。然修行者最初於空閑處。攝念安心閉目端身結跏趺坐。運心普緣無邊剎海。諦觀三世一切如來遍於一一佛菩薩前。慇勤恭敬禮拜旋遶。又以種種供具雲海。奉獻如是等一切眾聖。廣大供養已。復應觀自心。心本不生。自性成就。光明遍照猶如虛空。復應深起悲念。哀愍眾生不悟自心輪迴諸趣。我當普化拔濟。令其開悟盡無有餘。復應觀察自心諸眾生心及諸佛心。本無有異平等一相。成大菩提心。瑩徹清涼廓然周遍。圓明皎潔成大月輪。量等虛空無有邊際。復應於月輪內。右旋布列四十二梵字。悉皆金色放大光明。照徹十方分明顯現。一一光中見無量剎海。有無量諸佛。有無量眾前後圍遶。坐菩提場成等正覺。智入三際身遍十方。轉大法輪度脫群品。悉令現證無住涅槃。復應悟入般若波羅蜜四十二字門。了一切法皆無所得。能觀正智所觀法界。悉皆平等無異無別。修瑜伽者若能與是旋陀羅尼觀行相應。即能現證毘盧遮那如來智身。於諸法中得無障礙<p><b>　　<A NAME="n674"></A>圓明字輪</b><p><img src="../figures/19070901.gif" height="614" width="630"><p>四十二字頌曰<p>阿(上)囉跛左曩[<a href='javascript:showpic("../fontimg/013022.gif")'>打-丁+羅</a>]娜麼拏(上)灑[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/043446.gif")'>多*頁</a>](上)野瑟吒(上二合)迦(上)娑(上)莽[<a href='javascript:showpic("../fontimg/035509.gif")'>言*我</a>]他(上)惹娑[<a href='javascript:showpic("../fontimg/004555.gif")'>口*縛</a>](二合)馱捨佉(上)訖灑(二合)娑[<a href='javascript:showpic("../fontimg/043446.gif")'>多*頁</a>](二合上)孃(上)囉他(上二合)婆(去)縒(上)娑麼(二合)訶[<a href='javascript:showpic("../fontimg/004555.gif")'>口*縛</a>](二合)哆娑(二合)伽(上)[<a href='javascript:showpic("../fontimg/006248.gif")'>女*宅</a>](上)儜(上)頗娑迦(二合)野娑(二合上)室左(二合上)吒(上)荼(去)<p class='juan'>
大方廣佛花嚴經入法界品四十二字觀門</p>
</body></html>
