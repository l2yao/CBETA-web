<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n679"></A>No. 1022B</b><p class='juan'>
一切如來心祕密全身舍利寶篋印陀羅尼經</p>
<p><span class='byline'>　　　　特進試鴻臚卿大興善寺三藏沙門大廣智不空奉　詔譯</span><br><p>如是我聞。一時佛在摩伽陀國無垢園中寶光明池。與大菩薩及大聲聞天龍藥叉犍闥婆訶蘇羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等無量百千。前後圍遶。爾時眾中有一大婆羅門名無垢妙光多聞聰慧人所樂見。常行十善歸信三寶。善心殷重智慧微細。常痡令一切眾生。圓滿善利大富豐饒。時婆羅門無垢妙光從座而起。往詣佛所遶佛七匝。以眾香華奉獻世尊。無價妙衣瓔珞珠鬘持覆佛上。頂禮雙足卻住一面作是請言。唯願世尊與諸大眾。明日晨朝至我宅中受我供養。爾時世尊默然許之。時婆羅門知佛受請。遽還所住。即於夜間廣<span class='corr'>辦</span>餚膳百味飲食。灑掃殿宇張施幡蓋。至明旦己與諸眷屬。持眾香華及諸妓樂。至如來所白言時至。願垂降臨。爾時世尊軟語。安慰彼婆羅門無垢妙光。遍告大眾宣言。汝等皆應往彼婆羅門家攝受供養。為欲令彼獲大利故。於時世尊即從座起。纔起座已。從佛身出種種光明。間錯妙色照觸十方。悉皆警覺然後趣道。時婆羅門以恭敬心持妙香華。與諸眷屬及天龍八部釋梵四王。先行治道奉引如來。爾時世尊前路不遠。中至一園名曰豐財。於彼園中有古朽塔摧壞崩倒荊棘掩庭蔓草封戶。瓦礫埋隱狀若土堆。爾時世尊逕往塔所。于時塔上放大光明照耀熾盛。於土聚中出聲讚言。善哉善哉釋迦牟尼。今日所行極善境界。又婆羅門汝於今日獲大善利。爾時世尊禮彼朽塔右繞三匝。脫身上衣用覆其上。泫然垂淚涕血交流。泣已微笑。當爾之時十方諸佛。皆同觀視亦皆流淚。各所放光來照是塔。于時大眾驚愕變色互欲決疑。爾時金剛手菩薩等亦皆流淚。威焰熾盛執杵旋轉。往詣佛所白言世尊。此何因緣現是光相。何如來眼流淚如是。亦彼十方諸佛大瑞光相現前。唯願如來於此大眾解釋我疑。時薄伽梵告金剛手。此大全身舍利積聚如來寶塔。一切如來無量俱胝心陀羅尼密印法要今在其中。金剛手有此法要在是中故。塔即變為重疊無隙如胡麻子。俱胝百千如來之身。當知亦是如胡麻子。百千俱胝如來全身舍利之聚。乃至八萬四千法蘊亦在其中。九十九百千萬俱胝如來頂相亦在其中。由是妙事是塔所在之處。有大神驗殊勝威德。能滿一切世間吉慶<p>爾時大眾聞佛是說。遠塵離垢斷諸煩惱得法眼淨。時眾機異利益亦別須陀洹果斯陀含果阿那含果阿羅漢果辟支佛道。及菩薩道阿鞞跋致薩波若智。於如是事各得其一。或有證得初地二地乃至十地。或有滿足六波羅蜜。其婆羅門遠塵離垢得五神通。時金剛手見此奇特希有之事。白言世尊妙哉奇異。但聞此事尚獲如是殊勝功德況聞深理至心起信得幾功德。佛言諦聽汝金剛手。後世若有信男信女及復我等四部弟子。發心書寫此一經典。即准書寫九十九百千萬俱胝如來所說一切經典。即過於彼九十九百千萬俱胝如來之前久植善根。即亦彼諸一切如來。加持護念猶如愛眼。亦如慈母愛護幼子。若人讀誦此一卷經。即為讀誦過去現在未來諸佛所說經典。由如是故。九十九百千萬俱胝一切如來應正等覺。側塞無隙猶如胡麻重疊赴來。晝夜現身加持其人。如是一切諸佛如來無數琩F。前聚未去後群重來須臾推遷迴轉更赴。譬如細沙在水旋急。不得停滯迴去復來。若有人以香華塗香華鬘衣服微妙嚴具供養此經。即成於彼十方九十九百千萬俱胝如來之前。以天香華衣服嚴具七寶所成。積如須彌盡以供養。種植善根亦復如是。爾時天龍八部人非人等聞是說已。各懷希奇互相謂言。奇哉威德是朽土聚。如來神力所加持故有是神變。金剛手復白佛言。世尊何因緣故。是七寶塔現為土聚。佛告金剛手。此非土聚乃是殊妙大寶塔耳。由諸眾生業果劣故隱蔽不現。由塔隱故如來全身非可毀壞。豈有如來金剛藏身而可壞哉。我若滅度後世末法逼迫之時。若有眾生習行非法應墮地獄。不信三寶不植善根。為是因緣佛法當隱。然猶是塔堅固不滅。一切如來神力所持。無智眾生惑障覆蔽。徒朽珍寶不知採用。以是事故我今流淚。彼諸如來亦皆流淚。復次佛告金剛手言。若有眾生書寫此經置塔中者。是塔即為一切如來金剛藏窣都婆。亦為一切如來陀羅尼心祕密加持窣都婆。即為九十九百千萬俱胝如來窣都婆。亦為一切如來佛頂佛眼窣都婆。即為一切如來神力所護。若佛像中窣都婆中安置此經。其像即為七寶所成靈驗應心無願不滿。其窣都婆傘蓋羅網輪橖露盤。德宇鈴鐸楹礎基階隨力所<span class='corr'>辦</span>。或土或木若石若[<a href='javascript:showpic("../fontimg/057507.gif")'>專*瓦</a>]。由經威力自為七寶。一切如來於此經典加其威力。以誠實言不斷加持。若有有情能於此塔。一香一華禮拜供養。八十億劫生死重罪一時消滅。生免災殃死生佛家。若有應墮阿鼻地獄。若於此塔。或一禮拜。或一右遶。塞地獄門開菩提路。塔及形像所在之處。一切如來神力所護。其處不為暴風雷電霹靂所害。不為毒蛇蚖蝮毒蟲毒獸所傷。不為師子狂象虎狼野干蜂蠆之所傷害。亦無藥叉羅剎部多那毘舍。遮魑魅魍魎癲癇之怖。亦復不為一切寒熱諸病。[<a href='javascript:showpic("../fontimg/022617.gif")'>病-丙+歷</a>]瘺癰疽瘡疣疥癩所染。若人暫見是塔能除一切災難。其處亦無人馬六畜童子童女疫癘之患。不為橫死非命所夭。不為刀杖水火所傷。不為盜賊怨讎所侵。亦無飢饉貧乏之憂。厭魅咒咀不能得便。四大天王與諸眷屬晝夜衛護。二十八部大藥叉將。日月五星幢雲彗星晝夜護持。一切龍王加其精氣順時降雨。一切諸天與忉利天。三時下來亦為供養。一切諸仙三時來集。讚詠旋遶禮謝瞻仰。釋提桓因與諸天女。晝夜三時來下供養。其處即為一切如來護念加持。由納經故塔即如是。若人作塔以土石木金銀銅鉛。書此神咒安置其中。纔安置已。其塔即為七寶所成。上下階級露盤傘蓋。鈴鐸輪樘純為七寶。其塔四方如來形相。由法要故。一切如來堅住護持晝夜不去。其七寶塔全身舍利之妙寶藏以咒威力擢竦。高至阿迦尼吒天宮之中。塔所串峙一切諸天。晝夜瞻仰守衛供養。金剛手言何因緣故。此法如是殊勝功德。佛言當知以此寶篋印陀羅尼威神力故。金剛手言。唯願如來哀愍我等。說是陀羅尼。佛言諦聽思念莫忘。現在未來一切如來分身光儀。過去諸佛全身舍利。皆在寶篋印陀羅尼。是諸如來所有三身亦在是中。爾時世尊即說陀羅尼曰<p>那莫悉怛哩野(四合)地尾(二合)迦南(一)薩婆怛他[<a href='javascript:showpic("../fontimg/032478.gif")'>薛/木</a>]多喃(二)唵(三)部尾婆[<a href='javascript:showpic("../fontimg/004555.gif")'>口*縛</a>]娜[<a href='javascript:showpic("../fontimg/004555.gif")'>口*縛</a>]唎(四)[<a href='javascript:showpic("../fontimg/004555.gif")'>口*縛</a>]者梨(五)[<a href='javascript:showpic("../fontimg/004555.gif")'>口*縛</a>]者[<a href='javascript:showpic("../fontimg/048697.gif")'>齒*來</a>](智皆反六)祖嚕祖嚕馱囉馱囉(七)薩[<a href='javascript:showpic("../fontimg/004555.gif")'>口*縛</a>]怛他[<a href='javascript:showpic("../fontimg/032478.gif")'>薛/木</a>]多(八)馱(引)睹馱梨缽娜[<a href='javascript:showpic("../fontimg/049288.gif")'>牟*含</a>](二合)婆[<a href='javascript:showpic("../fontimg/004555.gif")'>口*縛</a>]底(九)惹也[<a href='javascript:showpic("../fontimg/004555.gif")'>口*縛</a>]梨(十)畝怛梨(二合)薩磨(二合)囉(十一)怛他蘗多達磨斫迦囉(十二)缽羅(二合)靺栗多(二合)娜[<a href='javascript:showpic("../fontimg/004555.gif")'>口*縛</a>]曰羅(二合梨音)[<a href='javascript:showpic("../fontimg/059121.gif")'>曰/月</a>]地滿拏(十三)楞迦囉(十四)楞訖哩(二合)諦薩[<a href='javascript:showpic("../fontimg/004555.gif")'>口*縛</a>]怛他(引)蘗多地瑟恥(二合)諦(十六)[<a href='javascript:showpic("../fontimg/059121.gif")'>曰/月</a>]馱野[<a href='javascript:showpic("../fontimg/059121.gif")'>曰/月</a>]馱野(十七)[<a href='javascript:showpic("../fontimg/059121.gif")'>曰/月</a>]地[<a href='javascript:showpic("../fontimg/059121.gif")'>曰/月</a>]地(十八)沒[<a href='javascript:showpic("../fontimg/005824.gif")'>亭*夜</a>]沒[<a href='javascript:showpic("../fontimg/005824.gif")'>亭*夜</a>](十九)參[<a href='javascript:showpic("../fontimg/059121.gif")'>曰/月</a>]馱[<a href='javascript:showpic("../fontimg/001244.gif")'>仁-二+爾</a>]參[<a href='javascript:showpic("../fontimg/059121.gif")'>曰/月</a>]馱野(二十)者[<a href='javascript:showpic("../fontimg/013022.gif")'>打-丁+羅</a>]者[<a href='javascript:showpic("../fontimg/013022.gif")'>打-丁+羅</a>](二十一)者懶都(二十二)薩[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004555.gif")'>口*縛</a>]囉拏[<a href='javascript:showpic("../fontimg/001244.gif")'>仁-二+爾</a>](二十三)薩[<a href='javascript:showpic("../fontimg/004555.gif")'>口*縛</a>]播波尾蘗諦(二十四)戶嚕戶嚕(二十五)薩[<a href='javascript:showpic("../fontimg/004555.gif")'>口*縛</a>]戍迦弭蘗帝(二十六)薩[<a href='javascript:showpic("../fontimg/004555.gif")'>口*縛</a>]怛他蘗多(二十七)訖哩(二合)娜野[<a href='javascript:showpic("../fontimg/004555.gif")'>口*縛</a>]日囉(二合)抳(二十八)三婆囉三婆囉(二十九)薩[<a href='javascript:showpic("../fontimg/004555.gif")'>口*縛</a>]怛他蘗多(三十)虞[<a href='javascript:showpic("../fontimg/003501.gif")'>口*皿</a>]野(二合)馱囉抳畝涅梨(二合三十一)囉沒悌蘇沒悌(三十二)薩[<a href='javascript:showpic("../fontimg/004555.gif")'>口*縛</a>]怛他蘗多(引)地瑟恥(二合)多(三十三)馱睹蘗陛娑[<a href='javascript:showpic("../fontimg/004555.gif")'>口*縛</a>](二合)賀(三十四)三摩耶(引)地瑟恥(二合)帝娑[<a href='javascript:showpic("../fontimg/004555.gif")'>口*縛</a>](二合)訶(三十五)薩[<a href='javascript:showpic("../fontimg/004555.gif")'>口*縛</a>]怛他蘗多訖哩(二合)娜野馱睹畝捺犁(二合)娑[<a href='javascript:showpic("../fontimg/004555.gif")'>口*縛</a>](二合)訶(三十六)蘇缽羅(二合)底瑟恥(二合)多薩睹(二合)閉怛他蘗多地瑟恥(二合)帝戶嚕戶嚕吽吽娑[<a href='javascript:showpic("../fontimg/004555.gif")'>口*縛</a>](二合)訶(三十七)唵薩[<a href='javascript:showpic("../fontimg/004555.gif")'>口*縛</a>]怛他蘗多(三十八)塢瑟抳(二合)沙馱睹畝捺囉(二合)尼薩[<a href='javascript:showpic("../fontimg/004555.gif")'>口*縛</a>]怛他蘗單娑馱睹尾部使多地瑟恥(二合)帝(三十九)吽吽娑[<a href='javascript:showpic("../fontimg/004555.gif")'>口*縛</a>](二合)訶(引四十)<p>爾時佛說是神咒已。諸佛如來自土聚中出聲讚言。善哉善哉釋迦世尊。出濁惡世為利無<span class='corr'></span>依無怙眾生。演說深法。如是法要久住世間。利益廣多安穩快樂。于時佛告金剛手言。諦聽諦聽如是法要。神力無窮利益無邊。譬如幢上如意寶珠。常雨珍寶滿一切願。我今略說萬分之一。汝宜憶持利益一切。若有惡人死墮地獄。受苦無間免脫無期。有其子孫稱亡者名。誦上神咒纔至七遍。洋銅熱鐵忽然變為八功德池。蓮生承足寶蓋駐頂。地獄門破菩提道開。其蓮如飛至極樂界。一切種智自然顯發。樂說無窮位在補處。復有眾生重罪報故。百病集身苦痛逼心。誦此神咒二十一遍。百病萬惱一時消滅。壽命延長福德無盡。若復有人慳貪業故生貧窮家。衣不隱身食不續命。[(禾*尤)/里]瘦衰蔽人所惡賤。是人慚愧入山折採無主搹華。若磨朽木持以號香。往至塔前禮拜供養。旋遶七匝流淚悔過。由神咒力及塔威德。滅貧窮報富貴忽至。七寶如雨無所闕乏。但當此時彌飾佛法施與貧乏。若有吝惜財寶忽滅。若復有人為種善根隨分造塔。或泥或[<a href='javascript:showpic("../fontimg/057507.gif")'>專*瓦</a>]隨力所<span class='corr'>辦</span>。大如菴羅高四指許。書寫神咒安置其中。持以香華禮拜供養。以其咒力及信心故。自小塔中出大香雲。香氣雲光周遍法界。薰馥晃曜廣作佛事。所得功德如上所說。取要言之無願不滿。若有末世四輩弟子善男善女。為無上道盡力造塔安置神咒。所得功德說不可盡。若人求福至其塔所。一華一香禮拜供養右旋行道。由是功德官位榮耀不求自至。壽命富饒不祈自增。怨家盜賊不討自敗。怨念咒咀不厭歸本。疫癘邪氣不拔自避。善夫良婦不求自得。賢男美女不禱自生。一切所願任意滿足。若有烏雀鴟梟鳩鴿。鵂鶹狗狼野干蚊虻蟻螻之類。暫來塔影及踏場草。摧破惑障覺悟無明。忽入佛家恣領法財。況有眾人或見塔形。或聞鐸聲或聞其名。或當其影罪障悉滅所求如意。現世安穩後生極樂。或人隨力以一丸泥塗塔壞壁。運一拳石扶塔礩傾。由此功德增福延壽。命終之後成轉輪王。若我滅後四部弟子。於是塔前濟苦界故。供養香華至心發願誦念神咒。文文句句放大光明。照觸三途苦具皆辟。眾生脫苦佛種牙萌。隨意往生十方淨土。若人往在高山峰上至心誦咒。眼根所及。遠近世界。山谷林野江湖河海。其中所有毛羽鱗甲一切生類。碎破惑障覺悟無明。顯現本有三種佛性。畢竟安處大涅槃中。若與此人往過道路。或觸衣風或踏其跡。或唯見面或暫交語。如是等人重罪咸滅悉地圓滿。爾時佛告金剛手言。今此祕密神咒經典付囑汝等。尊重護持流布世間。不令眾生傳受斷絕。金剛手言。我今幸蒙世尊付囑。唯願我等為報世尊深重恩德。晝夜護持流布宣揚一切世間。若有眾生書寫受持憶念不斷。我等麾催釋梵四王龍神八部。晝夜守護不暫捨離。佛言善哉金剛手。汝為未來世一切眾生大利益故。護持此法令不斷絕。爾時世尊。說此寶篋印陀羅尼廣作佛事。然後往彼婆羅門家受諸供養。令時人天獲大福利卻還所住。爾時大眾比丘比丘尼優婆塞優婆夷。天龍夜叉犍闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等。皆大歡喜信受奉行<p class='juan'>
</p>
<p><p>此經與大明藏興函。儀軌離部第八。不空所譯寶篋印陀羅尼經同本。而其異不少也。此本者。遍照金剛及慈覺智證三師之請來。文義通暢也。先亮汰和上註此本行天下。今因刻諸軌。更標藏本之異於冠。以上木<p>享和改元辛酉仲秋月<p>　　　　　　　豐山勤息　快道　誌<p>享和癸亥三月二十八日一校加筆畢<p>　　　　　　　　　　　　　　慈順</body></html>
