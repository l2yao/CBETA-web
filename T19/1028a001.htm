<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T19 </TITLE>
</head>
<BODY>

<p><p></li><p><b>　　<A NAME="n693"></A>No. 1028A</b><p class='juan'>
佛說護諸童子陀羅尼經</p>
<p><span class='byline'>　　　　元魏天竺三藏菩提流支譯</span><br><p>爾時如來初成正覺。有一大梵天王。來詣佛所敬禮佛足。而作是言<p class='lg'>　南無佛陀耶　　南無達摩耶<br>　南無僧伽耶　　我禮佛世尊<br>　照世大法王　　在於閻浮提<br>　最初說神咒　　甘露淨勝法<br>　及禮無著僧　　已禮牟尼足<br>　即時說偈言　　世尊諸如來<br>　聲聞及辟支　　諸仙護世王<br>　大力龍天神　　如是等諸眾<br>　皆於人中生　　有夜叉羅剎<br>　常喜噉人胎　　非人王境界<br>　強力所不制　　能令人無子<br>　傷害於胞胎　　男女交會時<br>　使其意迷亂　　懷任不成就<br>　或歌羅安浮　　無子以傷胎<br>　及生時奪命　　皆是諸惡鬼<br>　為其作嬈害　　我今說彼名<br>　願佛聽我說　</p><p>第一名彌酬迦　第二名彌伽王　第三名騫陀　第四名阿波悉魔羅　第五名牟致迦　第六名魔致迦　第七名閻彌迦　第八名迦彌尼　第九名黎婆坻　第十名富多那　第十一名曼多難提　第十二名舍究尼　第十三名揵吒波尼尼　第十四名目佉曼荼　第十五名藍婆<p>此十五鬼神。常遊行世間。為嬰孩小兒。而作於恐怖。我今當說此諸鬼神恐怖形相。以此形相。令諸小兒皆生驚畏<p>彌酬迦者其形如牛<p>彌迦王者其形如師子<p>騫陀者其形如鳩魔羅天<p>阿波悉魔羅者其形如野狐<p>牟致迦者其形如獼猴<p>魔致迦者其形如羅剎女<p>閻彌迦者其形如馬<p>迦彌尼者其形如婦女<p>黎婆坻者其形如狗<p>富多那者其形如豬<p>曼多難提者其形如貓兒<p>舍究尼者其形如鳥<p>乾吒婆尼尼者其形如雉<p>目佉曼荼者其形如獯狐<p>藍婆者其形如蛇<p>此十五鬼。神著諸小兒令其驚怖。我今當復說諸小兒怖畏之相<p>彌酬迦鬼者著小兒眼睛迴轉<p>彌迦王鬼者著小兒數數嘔吐<p>騫陀鬼者著小兒其兩肩動<p>阿波悉魔羅鬼者著小兒口中沫出<p>牟致迦鬼者著小兒把捲不展<p>魔致迦鬼者著小兒自齧其舌<p>閻彌迦鬼者著小兒喜啼喜笑<p>迦彌尼鬼者著小兒樂著女人<p>黎婆坻鬼者著小兒見種種雜相<p>富多那鬼者著小兒眠中驚怖啼哭<p>曼多難提鬼者著小兒喜啼喜笑<p>金究尼鬼者著小兒不肯飲乳<p>乾吒波尼尼鬼者著小兒咽喉聲塞<p>目佉曼荼鬼者著小兒時氣熱病下痢<p>藍婆鬼者著小兒數數噫噦<p>此十五鬼神。以如是等形。怖諸小兒。及其小兒驚怖之相。我皆已說。復有大鬼神王。名栴檀乾闥婆於諸鬼神最為上首。當以五色綖。誦此陀羅尼一遍一結。作一百八結。并書其鬼神名字。使人齎此書綖。語彼使言。汝今疾去急速如風到於四方。隨彼十五鬼神所住之處。與栴檀乾闥婆大鬼神王。令以五色線縛彼鬼神勿嬈眾生。兼以種種美味飲食香華燈明。及以乳粥供養神王<p>爾時。大梵天王。復白佛言。世尊若有女人不生男女。或在胎中失壞墮落。或生已奪命。此諸女等欲求子息保命長壽者。常當繫念修行善法。於月八日十五日受持八戒。清淨洗浴著新淨衣。禮十方佛至於中夜。取少芥子置已頂上。誦我所說陀羅尼咒者。令此女人即得如願。所生童子安隱無患。盡其形壽終不中夭。若有鬼神不順我咒者。我當令其頭破作七分如阿梨樹枝。即說護諸童子陀羅尼咒<p>多[<a href='javascript:showpic("../fontimg/073557.gif")'>口*絰</a>]他　阿伽羅　伽甯　那伽　伽甯　婆漏隸　秖隸　伽婆隸　婆隸　不隸　羅扠禰　修羅俾　遮羅俾　娑尼　波羅呵　沙尼　那易　彌那易　穌婆呵<p>世尊我今說此陀羅尼咒護諸童子。令得安隱獲其長壽故<p>爾時世尊一切種智。即說咒曰<p>多[<a href='javascript:showpic("../fontimg/073557.gif")'>口*絰</a>]他　菩陀菩陀　菩陀[<a href='javascript:showpic("../fontimg/060797.gif")'>少/兔</a>]摩帝　菩提菩提　摩隸　式叉夜　婆舍利　婆多禰　婆羅陀　頭隸　頭隸　婆臘多頭隸　舍摩膩　收隸　婆呵膩　陀波膩　穌婆呵　膩婆羅膩　穌婆呵<p>此十五鬼神常食血肉。以此陀羅尼咒力故。悉皆遠離不生惡心。令諸童子離於恐怖安隱無患。處胎初生無諸患難。誦此咒者。或於城邑聚落隨其住處。亦能令彼嬰孩小兒。長得安隱終保年壽。南無佛陀成就此咒。護諸童子不為諸惡鬼神之所嬈害。一切諸難一切恐怖。悉皆遠離穌婆呵。時此梵天聞說此經歡欣奉行<p class='juan'>
佛說護諸童子陀羅尼經</p>
</body></html>
