<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n44"></A>No. 1041</b><p class='juan'>
觀自在菩薩心真言一印念誦法(千手千眼軌出)</p>
<p><span class='byline'>　　　　大興善寺三藏沙門大廣智不空奉　詔譯</span><br><p>夫修行者欲念誦時。先應誦清淨真言七遍。真言曰<br><p>　【◇】唵　[<a href='javascript:showpic("../fontimg/057264.gif")'>禾*(尤-尢+木)</a>](詩聿反)　弟　耨　戌(引)　馱　曩(引)　野　娑[<a href='javascript:showpic("../fontimg/004555.gif")'>口*縛</a>](二合引)<br><br>◇<br>賀(引)<p>由誦此真言。則獲得三業清淨。則成以功德法水灑浴身心。則結觀自在菩薩印<p>二羽相叉作拳。以禪度出外直豎即成。誦心真言七遍。真言曰<br><p>　【◇】<br>唵　阿(去引)　嚧(引)　力　迦(半音)　婆[<a href='javascript:showpic("../fontimg/004555.gif")'>口*縛</a>](二合引)<br>◇<br>賀(引)<p>由結此印及誦真言。即成三昧耶。又結前印誦真言三遍。以印左繞三匝。則成辟除一切諸魔障者。又結前印誦真言三遍。以印右轉三匝則成結界<p>則想身前八葉蓮華。又結前印誦真言七遍。以禪度向身招之<p>則觀自在菩薩。并蓮華部一切聖眾。皆來集會。則以二手捧閼伽香水器。當額奉獻誦真言七遍。想浴聖眾<p>又結前印誦真言七遍。則成獻蓮華之座<p>又結前印誦真言三遍。則成塗香供養<p>又結前印誦真言三遍。則成華鬘供養<p>又結前印誦真言三遍。則成種種天妙飲食供養<p>又結前印誦真言三遍。則成燈燭供養<p>又結前印當心誦真言七遍。則想自身坐於八葉蓮華臺中。相好威光具足圓滿等同觀自在菩薩。於蓮華八葉。每一一葉上。各有一如來入定。面向觀自在菩薩。行者以如是觀念極令分明。舉印於頂上散<p>則取念珠蟠於掌中合掌當心。誦加持念珠真言七遍。真言曰<br><p>　【◇】<br>唵　尾　嚕(引)　左　曩(引)　麼(鼻聲)　[<a href='javascript:showpic("../fontimg/013022.gif")'>打-丁+羅</a>]　娑[<a href='javascript:showpic("../fontimg/004555.gif")'>口*縛</a>](二合引)<br>◇<br>賀(引)<p>則二手當心。各聚五指如未敷蓮華形。當心誦真言。不緩不急歷分明不應出聲。寂靜念誦每與真言後字聲齊移一珠。於心真言句中去初後字。念誦之時勿令散亂。身心凝寂更不異緣。唯觀本尊專注念誦。則觀想身前八葉蓮華上。有觀自在菩薩相好圓滿處月輪中。復觀自身同彼觀自在菩薩等無差別。念誦數畢。捧珠頂戴起慈悲心發大誓願。一切有情所希望。世間殊勝上願。速得成就則安珠本處<p>又結前印當心誦真言七遍。即成三昧耶<p>復以印加持自身五處。所謂額上右肩左肩心上及喉是名五處。各誦真言一遍。加持頂上散印<p>又結前印如前獻五種供養。各誦真言一遍則成廣大供養。則以二手捧閼伽水。當額奉獻誦真言一遍<p>又結前印左轉一匝則成解界<p>又結前印以禪度向外擲之誦真言三遍。舉印安頂則成奉送一切聖眾<p>又結前印加持。自身五處。各誦真言一遍。則成被甲。頂上散印<p>修行者如是依此祕密法要。精誠念誦作意修持。一切所為速得成就。世出世間諸願圓滿。業障消除三昧現前。不轉此身騰空自在隨意。即往十方淨土歷事諸佛。速成無上菩提<p class='juan'>
觀自在菩薩心真言一印念誦法</p>
<p>八家祕錄云<p>觀自在菩薩心真言一印念誦法(仁)不空<p>此中仁者圓仁。即慈覺大師之諱也。此本則慈覺請來也</body></html>
