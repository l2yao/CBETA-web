<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n50"></A>No. 1044 [No. 1045, cf. No. 1043]</b><p class='juan'>
佛說六字咒王經</p>
<p><span class='byline'>　　　　失譯人名今附東晉錄</span><br><p>如是我聞。一時佛在舍衛國祇陀林中。爾時有一外道栴陀羅女。厭惑尊者阿難即時如來見阿難恍惚。為說六字咒王經。先佛所說我今亦說。即說咒曰<p>安陀隸　般陀隸　迦羅知　趐由隸　帝闍婆帝　頻頭婆帝　陀頭隸　陀帝隸　陀究摩帝　修摩帝　安陀邏般陀邏　檀陀羅　提兜羅　阿那延陀慢陀婆帝　阿那阿那夜　摩頭摩婆帝迦羅吒　趐由邏　浮登伽彌帝　闍婆帝　頻頭摩帝　阿羅婆　伽婆帝毘吒毘提膩　至吒毘提膩　悉波呵<p>若有為某甲作惡咒詛。若作已若當作。若天若龍。若夜叉若羅剎。若餓鬼若鳩槃荼。若富多那若毘舍闍。若阿婆摩羅若吉遮。若佉歐陀若毘陀羅。若半毘陀羅若半毘陀羅女。若沙門若婆羅門。若剎利。若毘舍若首陀。若摩登伽若摩登伽女。若栴陀羅若栴陀羅女。若奴若婢。若男若女。若外道出家男女。如是等種種悉能咒詛厭蠱。我今以此六字咒王經。若上向作上向滅之。若下向作下向滅之。若地上作地上滅之。若壁著作壁著滅之。若柱邊作柱邊滅之。若城內作城內滅之。若城門中作城門中滅之。若宮內作宮內滅之。若宮門中作宮門中滅之。若道中作道中滅之。若四徼道中作四徼道中滅之。若婆羅門作悉皆滅之。若水中作水中滅之。若水邊作水邊滅之。若河邊作河邊滅之。若家中作家中滅之。若樹邊作樹邊滅之。若樹根下作樹根下滅之。若火中作火中滅之。若火爐中作火爐中滅之。若井窖邊作井窖邊滅之。若碓磨邊作碓磨邊滅之。若塚邊作塚邊滅之。若床敷間作床敷間滅之。若衣被服飾中作悉皆滅之。若夜作夜滅之。若晝作晝滅之。若晝夜常作悉皆滅之。此咒能斷絕帝釋咒道。能斷絕梵天咒道。能斷絕四天咒道。及與一切所有邪鬼咒道方術悉皆能斷。若有為某甲作厭蠱咒詛。及與毒藥悉皆滅之。若佉歐陀若毘陀羅。若吉遮若富多那所為悉皆滅之。眾惡都盡眾善補處。願此咒常吉。以此真實章句。使某甲晝安夜安晝夜常安得壽百歲得見百秋。何以故世間最上無過於佛。人天所敬眾鬼敬奉。若有行惡咒道。若作已若當作若中間作。若成就若未成就悉皆滅之。及一切眾毒能害人者。此六字咒王經皆消滅之。即說咒曰<p>佉智　佉注　佉毘智　緘壽緘壽　多智　婆智<p>若為某甲作惡咒詛。若作已若當作。若天若龍。若夜叉若羅剎。及與一切能作惡咒詛者悉皆滅之。若佉歐陀羅若毘陀羅。若富多那所為悉皆滅之。眾惡都盡眾善補處。願此咒常吉。以此真實章句使某甲晝安夜安晝夜常安得壽百歲得見百秋。何以故世間上法無過佛法。人天所敬眾鬼奉受離欲無著。即說咒曰<p>佉智　佉注　佉毘智　緘壽緘壽　多智　婆智<p>何以故僧是世間最上福田。人天所敬眾鬼守護。即說咒曰<p>佉智　佉注　佉毘智　緘壽緘壽　多智　婆智　興帝　阿禰帝　阿周帝<p>若有為某甲作惡咒詛。若和合毒藥皆悉滅之。即說咒曰<p>摩休婆　烏摩帝　烏摩陀　蓰陀禰　佉歐陀　波提蓰陀禰　頻頭摩提　至帝至多　波提蓰陀禰　阿[<a href='javascript:showpic("../fontimg/049217.gif")'>泳-永+卑</a>]栴陀[<a href='javascript:showpic("../fontimg/049217.gif")'>泳-永+卑</a>]　呵呵遮利　呵呵那彌　呵呵浮摩提　呵呵浮陀尼劬沙　呵呵尼呵陀　佉歐陀　尼毘沙　佉歐陀　伊禰彌禰　陀陀弊莎訶<p>若有人讀持此六字大咒王經。假使咒枯樹可得還生枝葉。何況人身。使某甲得壽百歲得見百秋。諸佛所說阿難所傳。若人讀誦通利。悉皆自護眾惡不著身。若咒他者能除彼患。誦者斷五辛至心鮮潔。然後乃能行之南無觀世音菩薩摩訶薩。禮彼大士然後說此神咒。願此神咒常吉。觀世音照我身觀我身憐愍我故。即說咒曰<p>烏呵尼　須呵尼　阿陀尼呵陀闍毘尼　耽毘尼　安陀隸　般陀隸　斯畀提　般陀邏　波斯尼　薩陸頭率　吒婆囉豆率　吒質耽　闍婆夜　耽呵夜　須呵夜　尼婆羅夜　耶婆某羅提　那某遮提　盧婁至吒　般陀死　盧婁盧　漏至吒　般陀死　悉波呵　和[<a href='javascript:showpic("../fontimg/067060.gif")'>酉*益</a>]利知　利收利　摩登耆　栴陀利羅叉羅叉羅耶　悉波呵<p>此咒護一切厄。鮮淨無垢解脫。光明觀照縛一切賊。迷荒一切惡護身縛賊。虎狼師子狂象及豺悉皆被縛。我某甲及共行同伴。一切咒力所向之處願當平吉。南無觀世音菩薩。願此咒大吉。用此咒法當持之日。不食五辛淨潔洗浴。不得行婬不得飲酒噉肉。以白疊綖手捉誦咒七遍一遍一結。若有官事被言。若鬥諍若咒詛。及一切惡皆能滅之。咒訖此綖繫著其人衣帶頭過事主自解之<p>南無過去未來現在三世諸佛。南無文殊師利普賢彌勒一切諸大菩薩。歸依如是等菩薩摩訶薩眾。然後說此大神陀羅尼咒。即說咒曰<p>[<a href='javascript:showpic("../fontimg/067060.gif")'>酉*益</a>]豆摩帝　耶舍婆帝　婆羅沙天婆帝　烏受婆帝　鬱多羅尼　阿叉夜婆帝　阿[<a href='javascript:showpic("../fontimg/060797.gif")'>少/兔</a>]羶帝目　闍婆羅婆目帝　波羅婆只豆悉波帝迦羅尼伽帝　波毘耶舍首羅婆隸陀提[<a href='javascript:showpic("../fontimg/060797.gif")'>少/兔</a>]提　散陀波提鬱多羅尼　舍陀目佉　舍陀波羅毘舍　羶陀迦梨舍　婆薩那婆伽帝　究舍羅婆娑尼　阿[<a href='javascript:showpic("../fontimg/060797.gif")'>少/兔</a>]散帝　毘散帝　知帝阿知帝　湯那伽帝　阿湯那伽帝　阿婆娑帝　呵舍波羅禰　婆羅禰目隸　牟羅牟羅婆陀禰　舍尼波羅陸　須利婆帝　殊帝波羅陸　須毘摩隸　菴摩隸<p>此咒除一切闇。如來所持諸天敬愛。眾神擁護梵天所解。帝釋敬奉護世守護。決了眾聖諸仙受持。和合眾性解脫諸縛。一切諸天及人。斷諸煩惱降諸魔怨。伏諸外道摧伏眾論。及諸憍慢過諸法師。不捨大眾悅諸學法。守護法藏利益三寶。慈哀一切眾生之類。莊嚴眾義有如是利。是名無盡藏陀羅尼非護能護。若有讀誦者。得三十三無隸畏難。用此咒法晨起澡手漱口。燒香禮拜三遍。讀誦所行之處言語談說。一切向處無常不勝眾人。貴敬見者歡喜怨家降伏。有如是利益<p class='juan'>
佛說六字咒王經</p>
</body></html>
