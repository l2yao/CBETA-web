<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n55"></A>No. 1046</b><p class='juan'>
六字大陀羅尼咒經</p>
<p><span class='byline'>　　　　失譯人名今附梁錄</span><br><p>如是我聞。一時婆伽婆。住王舍城耆闍崛山中。與大比丘眾五百人俱。爾時長老阿難。為旃陀梨女咒術所收爾時長老阿難。白佛言世尊。我今強為他收去。婆伽婆我今強為他收去修伽陀<p>爾時婆伽婆告長老阿難言。汝來阿難汝莫驚怖。阿難汝當受持六字大陀羅尼咒。為令四眾利益安隱安樂吉祥行故。而說咒曰<p>斯(須何反)地(除隸反)梯(吐稽反)曇(徒紺反)安(於軻反)茶(徒嫁反)隸般茶(徒嫁反)隸葛羅馳(除寄反)稽由隸　薩帝　婆帝　耶[賒-示+米]婆帝　底闍婆帝　頻頭摩帝<p>阿難是咒。能令宿食不消尋得消化。能除吐下等病。能除風病。熱病冷病雜病。能滅一切諸邪咒術。能滅起屍。能滅一切形像厭蠱。阿難若有人知此神咒姓名者。彼則不怖畏王難。不怖畏怨敵難不怖畏賊難。不怖畏火難不怖畏水難。若於城邑聚落及在曠野悉無所畏。亦不為他人伺求其過無過可說。若食毒藥毒不能害轉為利益<p>阿難此六字大陀羅尼咒乃是七三藐三佛陀所說。亦是梵王娑婆主說。釋提桓因四大天王所說。亦皆隨喜破諸咒術消伏起屍。一切形像厭蠱皆悉破壞斷滅。長老阿難聞佛所說歡喜奉行<p class='juan'>
六字大陀羅尼咒經</p>
</body></html>
