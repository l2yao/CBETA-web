<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n57"></A>No. 1047</b><p class='juan'>
佛說聖六字大明王陀羅尼經</p>
<p><span class='byline'>　　　　西天譯經三藏朝散大夫試鴻臚少卿傳法大師臣施護奉　詔譯</span><br><p>如是我聞。一時世尊。在舍衛國祇樹給孤獨園。爾時世尊告尊者阿難言。阿難。汝當諦聽。我有六字大明王陀羅尼。乃是過去無量諸佛。為諸大士之所宣說。阿難。我今復為汝等及末世有情。宣說是陀羅尼。當使有情。於未來世。得此陀羅尼者。而得大利<p>爾時阿難及娑婆世界主。大梵天王帝釋四天大王等。白世尊言。世尊大慈大悲願為宣說。當令我等及末世。有情於長夜中。得利益安樂<p>爾時世尊即說六字大明王陀羅尼曰<p>怛[<a href='javascript:showpic("../fontimg/001244.gif")'>仁-二+爾</a>]也(二合)他(引一)難底隸(引二)摩度摩底(三)曼拏哩(引)計(引四)布哩(引)曩禰計(引)娑[<a href='javascript:showpic("../fontimg/004555.gif")'>口*縛</a>](二合引)賀(引五)<p>爾時佛告阿難言。若有眾生。得聞此大明王陀羅尼章句名字。信心受持憶念讀誦。及以香花。種種供養者。是人所有王怖水火等怖。乃至盜賊怨家之怖。如是諸怖。悉皆解脫。又復毒藥。乃至刀兵。亦不能傷害。又復天人非人。夜叉羅剎俱畔拏。乃至羯吒布單曩等。所持所魅。亦不能侵害。又復瘧病。一日二日三日四日。或復多日。或復須臾。又復頭痛耳痛脊痛腹痛。乃至水腫諸惡病苦。皆不能侵害。於其晝夜。常獲安隱。一切所求。皆得如願。爾時世尊。又說陀羅尼曰<p>怛[<a href='javascript:showpic("../fontimg/001244.gif")'>仁-二+爾</a>]也(二合)他(引一)阿拏哩(引二)波拏哩(引三)那彌(引)那摩[<a href='javascript:showpic("../fontimg/001244.gif")'>仁-二+爾</a>](四)[<a href='javascript:showpic("../fontimg/004555.gif")'>口*縛</a>]迦細(引五)俱酥計(引六)句(引)迦切計(引七)部多[<a href='javascript:showpic("../fontimg/035509.gif")'>言*我</a>]囉(二合)切(引八)帝濟(引)[<a href='javascript:showpic("../fontimg/004555.gif")'>口*縛</a>]底(九)野舍[<a href='javascript:showpic("../fontimg/004555.gif")'>口*縛</a>]底娑[<a href='javascript:showpic("../fontimg/004555.gif")'>口*縛</a>](二合引)賀(引十)<p>佛告阿難。若有眾生。得聞是陀羅尼者。我不見有一切天龍夜叉羅剎。畢哩多毘舍遮部多俱畔拏。布單曩羯吒布單曩。乃至人非人等。一切行不饒益者。敢有違逆。阿難如是等行不饒益者。若有違逆我如是陀羅尼者。當頭破七分。如阿梨樹枝<p>爾時世尊。復告阿難言。如是陀羅尼功德力勢。無量無邊利益眾生。無有窮盡。汝當受持。廣令流布。於後後世。勿令斷絕。佛說是經已。阿難及大梵天王天帝釋四天大王等。聞佛所說。歡喜信受。禮佛而退<p class='juan'>
佛說聖六字大明王陀羅尼經</p>
</body></html>
