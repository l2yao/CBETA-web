<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><b>　　<A NAME="n90"></A>No. 1057 [No. 1058]</b><p><b>　　<A NAME="n91"></A>千眼千臂觀世音菩薩陀羅尼神咒經序</b><p>惟夫聖力難准靈心罕究。六神通之妙業。八自在之玄功。持恭實而納崇山。析毫端而容大海。豈止分身百億。現影三千而已也。千手千眼菩薩者。即觀世音之變現。伏魔怨之神跡也。自唐武德之歲。中天竺婆羅門僧瞿多提婆。於細[<a href='javascript:showpic("../fontimg/057087.gif")'>疊*毛</a>]上圖畫形質。及結壇手印經本至京進上。太武見而不珍。其僧悒而旋轡。至貞觀年中。復有北天竺僧。齎千臂千眼陀羅尼梵本奉進。文武聖帝敕令大總持寺法師智通。共梵僧翻出咒經并手印等。智通法師三覆既了。即祈心懇切佇流徵應。於是感慶喜尊者之俯降形儀。通悲喜驚嗟投身頂謁。蒙存慰喻問欲何求。通曰擣昧庸心輒此詳譯。不審情詣稍符聖旨以否。默而印許。竊表深衷。便錄本進上。帝委問由緒。通具以事述感愜帝心。於是齎[葶-丁+呆]本出內將示。弘福大德玄暮法師一見此文嗟稱不已。有人云敕未流行何因忽茲漏洩。其本遂寢不復弘揚。又有西來梵僧。持一經夾以示智通。通還翻出。諸餘不殊舊本。唯闕身咒一科。有常州正勤寺主慧琳法師。功德為務定慧是崇。深入總持周窮藝術。歷遊京邑迻遲實際伽藍。思廣異聞希誠脫簡。爰有北天竺婆羅門僧名蘇伽施。常持此法結壇手印朝夕虔祈。琳罄折諮詢每致歎阻。後同之洛下漸示津途。即請一清信士李太一。其人博學梵書玄儒亦究。紆令筆削潤色成章。備書梵音身咒具至。神功年中有一仁者自京都至。將通師所翻後本。有上下兩卷惟闕身咒。琳參入其中。事若一家婉而備足。又佛授記寺有婆羅門僧達摩戰陀。烏伐那國人也。善明悉陀羅尼咒句。常每奉<p>制翻譯。於妙[<a href='javascript:showpic("../fontimg/057087.gif")'>疊*毛</a>]上畫一千臂菩薩像并本經咒進上　神皇令宮女繡成或使匠人畫出。流布天下不墜靈姿。波崙又於婆羅門。真諦律師。聞此僧由來。云有大力鬼神毘那翼迦。能障一切善法不使成就。一切惡業必令增長。雖有妙力通心無能制伏。觀音菩薩現作千臂千眼之形以伏彼神。及有咒印用光不朽。將來好事者佇無惑焉<p class='juan'>
千眼千臂觀世音菩薩陀羅尼神咒經卷上</p>
<p><span class='byline'>　　　　大唐總持寺沙門智通譯</span><br><p>爾時觀世音菩薩摩訶薩。白佛言世尊。是我前身不可思議福德因緣。今蒙世尊與我授記。欲令利益一切眾生起大悲心。能斷一切繫縛。能滅一切怖畏。一切眾生蒙此威神。悉皆離苦因。獲安樂果。若有善男子善女人。於我滅後後五百歲中。能於日夜六時。依法受持此陀羅尼神咒法門者。一切業障悉皆消滅。一切陀羅尼神咒法門悉皆成就。今我念報世尊恩德。隨在何等乃至村城國邑聚落。或在山野或在林間。我當常隨擁護是人。不令一切鬼神之所嬈害<p>爾時觀世音菩薩。又白佛言。世尊。後五百歲中眾生。垢重薄福者多。不能專念。設有受者。或被鬼神之所侵害。今我以佛威神之力。廣為饒益一切眾生。安樂天人阿修羅等。為說陀羅尼法。我於過去無量劫中。以曾親近供養如是陀羅尼法。乃至過去未來現在諸佛。皆因此陀羅尼法門。得阿耨多羅三藐三菩提。若有善男子善女人等。專念受持此陀羅尼法門者。此人現世口說流利。無所質礙慧辯通達。於一切天人大眾中最為第一。聞者歡喜皆悉稽首。在所生處常得見佛法僧。有所言說人皆信受。當知此是諸佛威神之力。非我自力<p>爾時世尊讚歎觀世音菩薩言。善哉善哉汝能如是。利益安樂天人阿修羅等及淨業道。我今以智印印之。令汝永不退轉<p>爾時觀世音菩薩。又白佛言。世尊。我念過去無量劫中。持此陀羅尼法門。在布怛羅山中。乃逢魔王領諸魔眾。惱亂我法令使咒句不成。爾時我以此陀羅尼法。降伏是魔悉皆退散。當知此陀羅尼力不可思議<p>爾時觀世音菩薩。慈悲故利益故安樂天人故。即說姥陀羅尼法<p><b>　　<A NAME="n93"></A>千眼千臂觀世音菩薩大身咒第一(用後總攝身印)</b><p>娜摩薩羅婆(二合)若(爾耶反)耶(一)娜謨喝囉怛那(二合)多囉(二合)夜(引)也(二)娜謨阿彌陀婆(重平)耶怛他揭多耶(三)阿羅訶羝三藐三菩陀耶(四)娜謨阿利耶(二合)跋路枳帝(五)濕縛(二合)囉耶(六)菩提薩埵耶(七)摩訶薩埵耶(八)摩訶迦嚕尼迦耶(去九)娜謨摩訶薩他摩(二合)波羅(二合)缽多(二合)耶(十)菩提薩埵耶(十一)摩訶薩埵耶(十二)摩訶迦嚕尼迦耶(凡迦皆鳩娜反十三)娜謨毘補羅毘麼耶(十四)素(上)缽唎(二合)底(丁枳反)瑟耶(二合)多(去十五)僧棄耶(上)素(引)唎耶(二合)舍多娑訶薩囉(二合)阿羝唎(引)迦(十六)缽羅(二合)婆(重平)阿縛(皆肥麼反)婆(重平)悉多(短)慕(引)[<a href='javascript:showpic("../fontimg/004101.gif")'>口*栗</a>]怛(重音短二合)曳(十七)摩訶末尼(去)摩矩吒軍(去)茶羅陀[<a href='javascript:showpic("../fontimg/004101.gif")'>口*栗</a>]泥(去十八)薄伽伐底(丁里)缽頭摩(二合)波挐(上十九)曳薩羅婆(二合)路迦阿(阿字是上迦字上聲緣此句內有阿字更不須迦引聲)跛(長去)耶(二十)奢(去)摩那(去長)耶(二十一)毘毘(去)陀毒(長)佉三摩鞞(去引)舍吠瑟吒(二合二十二)薩婆薩埵跛哩慕者那(去引)耶(二十三)怛姪他(二十四)唵(二十五)勃(重)部(長)皤(伏訛反二十六)摩訶路迦羯囉舸赧(二十七)那跢摩(二十八)悉底(丁里反二合)弭囉(二十九)缽吒囉(三十)毘那舍娜(引)伽羅耶(三十一)囉伽墜(二合引)廢灑摩訶暮(引)訶闍(引)囉(三十二)奢摩(去)迦(三十三)奢娑迦(三十四)囉訖叉迦(三十五)薩婆波耶突唎揭(二合)底(平三十六)缽囉(二合)舍麼迦那羯囉耶(三十七)薩婆怛他揭多(三十八)三摩縛馱(三十九)那羯囉(短)醯醯(重努氣道四十)摩訶菩提薩埵縛囉馱(四十一)缽頭摩(二合)路(引)迦三步(重)陀(四十二)摩訶迦盧尼迦(四十三)折(殖列反)吒(上)麼矩吒(長上)楞(近冷音)訖栗(二合)多(四十四)舍唎蘭摩尼羯那(上)迦囉闍多跋折囉(二合)吠住唎耶(二合四十五)楞訖唎(引二合)多捨唎囉(四十六)阿弭多(引)婆視那(短四十七上)迦摩羅楞訖[<a href='javascript:showpic("../fontimg/004101.gif")'>口*栗</a>](二合)多(四十八)缽囉(二合引)皤囉那囉那囉那哩者那摩　訶　社　那　娜　囉(短)那(長)唎(四十九)舍多娑訶薩囉(二合)阿毘(重平)羅使多迦耶(五十)摩訶菩提薩埵(五十一)毘馱摩毘馱摩(五十二)毘那舍耶毘那舍耶(五十三)摩訶(引)演睹嚕(二合)訖隸(二合)奢迦皤(去)吒皤(去)畔哆僧娑(引)羅遮囉迦(上短音五十四)波羅迦囉(二合)摩地那(五十五)布嚧沙缽頭摩(二合五十六)布嚧沙那伽(五十七)布嚕沙娑伽囉(五十八)毘(引)囉毘羅吠唎闍耶(五十九)素誕(長)跢(得可反)素誕跢(六十)缽哩筏哩(二合)多(六十一)馱摩馱摩(六十二)縒麼縒麼(六十三)睹(重)嚧睹嚧(六十四)缽羅(二合)奢(引)薩(短)耶(六十五)缽羅(二合)奢(引)薩耶(六十六)祇(重去)[<a href='javascript:showpic("../fontimg/059283.gif")'>口*離</a>]祇[<a href='javascript:showpic("../fontimg/059283.gif")'>口*離</a>](六十七)婢梨婢梨(六十八)只離只離(六十九)姥(母音)盧姥盧(七十)姥庾姥庾(七十一)悶遮悶遮(七十二)睹那睹那(七十三)婢杜那婢杜那(七十四)睹嚕睹嚕(七十五)伽(去引)耶伽耶(七十六)伽(去引)馱耶伽(引)馱耶(七十七)喝娑喝娑(七十八)缽羅(二合)訶娑缽囉(二合)訶娑(七十九)毘馱毘馱(八十)羯隸(二合)奢(去八十一)[<a href='javascript:showpic("../fontimg/004555.gif")'>口*縛</a>]薩(短)那(八十二)摩摩寫(某甲八十三)荷羅(去)荷羅(八十四)僧(司孕反)荷囉僧荷囉(八十五引)睹(重)嚕徵(知起反)睹(重)嚕胝(八十六)摩訶曼茶(去短)羅(八十七)睹嚕徵(知起反)迦囉拏(八十八)舍哆缽羅(二合)細(引)迦(八十九)皤婆(重)娑(九十)毘娑那(長)舍麼迦(九十一)麼訶菩提薩埵(九十二)皤囉馱(九十三)莎訶(九十四)<p>爾時觀世音菩薩摩訶薩。說此陀羅尼名薄伽梵蓮花手嚴飾寶杖。世尊於大金剛歡喜殿說。為尊勝菩薩及無量天龍緊那羅之所讚歎。為摧壞廣大業障山故。若有得聞者。若讀若誦此陀羅尼者。彼人所有一切煩惱業障悉得消滅。若有人於晨朝時生尊重心。誦此陀羅尼者。常為觀世音菩薩。痡`隨逐擁護是人。所思念事皆得成就。若有求願使得成就者。當獨坐靜處。心念觀世音菩薩更無餘緣。誦此陀羅尼七遍無願不果。又得一切眾生之所愛樂。不墮一切諸惡之趣。若坐若行若住。常念佛如對目前者。是人於無量百千俱胝生。所有積集諸惡罪業皆得消滅。是人當得具足千轉輪王之福。生生常得與觀世音菩薩。同時出生生貴姓家。若以滿一掬香花散於觀世音菩薩前。誦此陀羅尼七遍者。得大千功德大悲法性。彼人於世間得大力成就。若看菩薩面誦此陀羅尼咒者。即得見觀世音菩薩微笑相。見已即得離垢地。能照耀世間。即於此生當得見佛慈念攝授。臨命終之時如入禪定。生生之處得宿命智。所有罪障皆悉消滅。若欲受持此陀羅尼者。當於白月十五日。受持八戒齋著白淨衣。於有舍利佛塔及有舍利佛前。並得作之。用白檀作泥塗壇(其白檀於石上摩取粖用塗地)以種種花散彼壇內。佛前燒香然燈。即於佛前生恭敬心。觀世音菩薩而來入是壇內。當誦此陀羅尼一百八遍。是人所有一切罪障。五逆重罪悉皆消滅。身口意業皆得清淨。得佛三昧力灌頂力。波羅蜜地力殊勝智力悉皆成就。若須雨時。當視天誦此陀羅尼。甘雨應時即下。若視地誦此陀羅尼者。能令百穀皆得成熟。若於枯池河泉邊。誦此陀羅尼者。即得水還盈滿。若一切病患。當誦此陀羅尼。以手摩之即得除差。於失念者邊。誦此陀羅尼。還得正念。若於飢渴人邊。當視其面誦此陀羅尼。所有飢渴悉皆消滅。若欲結界。當入池水中。寫此陀羅尼繫著幢上。一百由旬內無諸衰患。即成結界擁護成就<p><b>　　<A NAME="n94"></A>千眼千臂觀世音菩薩總攝身印第一</b><p>先起立端身並腳齊立。右腳微曲少許。先以左手舒下。以中指無名指並屈著掌中。小指食指大母指散舒。仰掌向上。次以右手亦然。屈肘與髆臍。掌向前。此是總攝身印。若欲降伏魔怨。及諸外道邪見稠林令入正道者。當作此印誦陀羅尼二十一遍。必如所願。咒曰<p>那(上)謨曷囉(二合)怛那(二合)怛羅(二合)夜耶(一)那謨阿利耶(二)波路吉帝攝伐(二合)囉耶(三)菩提薩埵耶(四)摩訶薩哆跛耶(五)摩訶迦嚕尼迦耶(六)怛姪他(七)阿(去)跋陀阿跋陀(八)跋唎跋帝(九)[<a href='javascript:showpic("../fontimg/072942.gif")'>王*垔</a>]醯夷醯(十)莎(去)訶(十一)<p><b>　　<A NAME="n95"></A>千眼千臂觀世音菩薩總持陀羅尼印第二</b><p>准前身印上。合掌當心。以五指相叉左押右。以二頭指直豎頭相拄。其大母指附頭指。押第一文上。掌少開。此印名總持陀羅尼法。作此印者。能滅除無量生死劫來惡業。罪障一時消滅。當來往生十方淨土。往昔釋迦牟尼如來。臨欲成道為魔王所惱。作此總持陀羅尼印獲得安樂禪定。咒曰<p>跢姪他(一)薩婆陀羅尼(二)曼茶羅耶(三)[<a href='javascript:showpic("../fontimg/072942.gif")'>王*垔</a>]醯曳醯(四)缽囉(二合)摩輸馱(五)薩跢跛耶(六)莎訶(七)<p><b>　　<A NAME="n96"></A>千眼千臂觀世音菩薩解脫禪定印第三</b><p>先偏袒右肩右膝著地合掌頂上。屈二頭指以頭相拄。二大指附頭指第二文上。此印法名解脫禪定印。過去諸佛同修此法。得禪定解脫神通。每以此法供養。得見十方諸佛了然目前。同前咒<p><b>　　<A NAME="n97"></A>千眼千臂觀世音菩薩千眼印咒第四</b><p>起立並足。先以二中指無名小指。各以甲背相著。其二頭指豎頭相拄。其二大母指側搏附頭指第二文上側。腕開五寸許置於眉間。此名千眼印。作此印咒法門者。即得觀見百千萬億世界佛剎淨妙國土。一一佛國各得百萬四千菩薩。與行者同為伴侶。若未經三曼茶羅者。必不得見此印法門咒印。令人得罪(通作此法印親驗菩薩受法與智通凡有所願悉皆滿足)咒曰<p>唵(一)薩婆斫芻(二合)伽羅耶(二)陀囉尼(三)因(去)地唎耶(四)莎訶(五)<p><b>　　<A NAME="n98"></A>千眼千臂觀世音菩薩千臂總攝印第五</b><p>起立並足。先仰右手掌。五指各相附。後以左手掌。仰押右掌上當心著。此名總攝千臂印。此印能伏三千大千世界魔怨。咒曰<p>怛姪他(一)婆盧枳帝(二)攝伐囉耶(三)薩婆咄(徒訥反)瑟吒(四二合)烏訶彌耶(五)莎訶(六)<p><b>　　<A NAME="n99"></A>千眼千臂觀世音菩薩通達三昧成印第六</b><p>起立以腳跟相跓。先以左手豎五指相搏屈肘向前託。次以右手亦然。屈肘向內託。此名通達三昧印。此印能令通達一切三昧智印。莊嚴方便八萬四千法門。皆因此法得阿耨多羅三藐三菩提。用前大身咒<p><b>　　<A NAME="n100"></A>千眼千臂觀世音菩薩呼召天龍八部神鬼集會印第七</b><p>起立並足。先以左手無名指。捻大母指甲上。次以右手亦如是作。二小指及中指。直豎頭相跓。合腕相附著。以頭指來去。咒曰<p>唵(一)薩婆提婆那伽(二)阿(去)那唎(三)莎訶(四)<p><b>　　<A NAME="n101"></A>千眼千臂觀世音菩薩呼召大梵天王及憍尸迦來問法印第八</b><p>准前印上。開腕以手側相拄。仰掌以頭指來去。咒曰<p>唵(一)摩訶梵摩(去)耶(二)[<a href='javascript:showpic("../fontimg/072942.gif")'>王*垔</a>]醯夷醯(三)莎訶(四)<p>此印咒法。能攝無量無數陀羅尼印法門皆悉來集。若日月蝕時。咒酥二十一遍。以印印酥食者。令人聰明日誦萬偈。此印法門。日藏如來授與觀世音菩薩<p><b>　　<A NAME="n102"></A>千眼千臂觀世音菩薩歡喜摩尼隨意明珠印第九</b><p>起立合掌當心。以二大母指雙屈入掌中。餘四指直豎合掌當心。誦前大身咒二十一遍。決定得入諸天宮殿。遊歷十方諸佛國土。百千萬珍寶隨意所須。皆得供養諸佛菩薩金剛一切聖眾。若有人能作此法門者。晨朝早起清淨澡漱。作此印法。面見十方琲e沙佛。滅除無量劫來生死惡業重罪。是故讚歎如是功德<p><b>　　<A NAME="n103"></A>千眼千臂觀世音菩薩乞願隨心印第十</b><p>准前印。屈二頭指押二大母指甲上。其頭指甲背相著。用前身咒。若人隨所求願皆悉滿足。必定不退菩提之道<p><b>　　<A NAME="n104"></A>千眼千臂觀世音菩薩入滅盡定三昧印第十一</b><p>准前印。直豎散頭指大母指。開掌。此印我在因地時。乃有琲e沙諸佛受我此法。令我得證菩提之道。誦大身咒<p><b>　　<A NAME="n105"></A>千眼千臂觀世音菩薩請佛三昧印第十二</b><p>准前印合掌當心。頭指來去。咒曰<p>唵(一)薩婆勃陀三摩(去)耶(二)[<a href='javascript:showpic("../fontimg/072942.gif")'>王*垔</a>]醯夷醯(三)缽囉(二合)摩輸陀薩埵(四)莎訶(五)<p><b>　　<A NAME="n106"></A>千眼千臂觀世音菩薩置十肘曼拏羅壇法</b><p>次說壇法。凡作一切曼荼羅法門時。謹案梵本云。此國土無有作曼荼羅地。如彼天竺皆取上勝福德之地以為壇場。婆羅門國別有擇地方法。不能廣說。且論此漢地第一山居閑靜之處。在山頂上有形勢處。掘地去其石礫及瓦器惡土物等。然始平治。以瞿摩夷和香塗地。縱廣一丈六尺。起基十二指乃至十六指。一肘以為勝上。第一取白栴檀香。於其石上磨。取粖塗曼荼羅上。以五色粉摸界。其壇開四門<p>東方門安提頭賴吒天王<p>南方門安毘樓勒叉天王<p>西方門安毘樓博叉天王<p>北方門安毘沙門天王<p>次第安天王。左右及眷屬各居本位。其曼茶羅中心。安千眼千臂觀世音菩薩像。像前置案。案上置咒法。燒種種香安種種飲食。散種種花以為供養。唯除雜物薰辛酒肉。自外日別造新香鮮者花樹果子。於像前著三白食乳酪酥蜜。燒檀香沈香酥合香龍腦香。每日三時洗浴受三律儀。至心誦咒供養千眼觀世音菩薩。晨朝午時日暮供養。日別不闕。如是乃至三七日。盡意供養畢來見咒師。作壇背地作法。呼召一切皆上圖畫像形。今案梵本無如此事。但知其咒師面向東方誦咒。作前第一第二第三乃至十二。請佛三昧印何勞假設印。作前印一遍各誦咒七遍。乃至第十二印畢。當自發不退堅固。但作法呼召一切皆來。令發菩提決定心。端坐想一切咒神在其眼前。一無障難不得畢竟。誦前大身咒滿一千八十遍<p>爾時觀世音菩薩。當化現作阿難身相貌。來問行者所須何法求何願耶(此語智通親自供養蒙作此問以此錄之)<p>行者白言為求無上菩提陀羅尼法。若蒙受記之時。唯願發慇懃心無求名利。所願須救一切眾生觀同一子。又願一切鬼神悉皆順伏。得如願已但自知耳。不得向人傳說<p>(通翻此法與玄暮一本玄暮受學)若欲得求一切願者。當作四肘水曼茶羅法。燒沈水香誦前身咒一百八遍。作前第十乞願印。即得一切如願滿足訖。即焚卻此一本。自外更無如此供養。一切陀羅尼法門悉皆成就。又法若欲得一切歡喜者。作前第九摩尼隨意明珠印誦身咒。咒烏麻二十一遍火中燒之。即得如意。若欲令喝羅(二合)闍歡喜者。當取喝羅(二合)闍園內樹枝。咒二十一遍擲置園中。即得歡喜。若欲降伏惡人怨家者。當咒苦練木二十一遍火中燒之。即得歸伏。又法若有神鬼難調伏者。取安悉香及白芥子。咒二十一遍擲火中燒。一切神鬼病者自然臣伏。記有疫病流行。當作四肘水曼茶羅。取好牛酥咒一百八遍火中燒之。一切災疫悉皆消滅。又取酥少分。與疫病人食之立即除愈。昔有罽賓國疫疾流行。人得病者不過一二日並死。有婆羅門真帝將此法行。疫病應時即得消滅。行病鬼王出離國境知有驗矣。又法他國侵繞盜賊逆亂起來。作前第一總攝身印咒一百八遍。一切盜賊自然殄滅。若一切業報眾生命根盡者。作前滅盡定印日日供養。燒況水香誦咒滿一千八十遍。即當轉其業障。昔波羅奈國有一長者。唯有一子壽年合得十六。至年十五有一婆羅門巡門乞食。見其長者愁憂不樂。夫妻憔悴面無光澤。婆羅門問曰。長者何為不樂。長者說向因緣。婆羅門答言。長者不須愁憂。但取貧道處分子得壽年長遠。于時婆羅門作此法門一日一夜。得閻羅王報云。長者其子命根只合十六。今已十五唯有一年。今遇善因緣得年八十故來相報。爾時長者夫妻歡喜踊躍。罄捨家資次施佛法眾僧。當知此法不可思議具大神驗。已曾入大都會三曼荼羅金剛大道場者。不須作曼荼羅。唯須結印誦咒。無願不果速當成佛。若有女人臨當產時受大苦惱。咒酥二十一遍令彼食之。必定安樂。所生男女具大相好。眾善莊嚴宿殖德本令人愛敬。常於人中受勝快樂。若有眾生有眼痛者。咒師以菩薩千眼印咒二十一遍。以印印眼眼即除愈。以此大因緣其人獲得天眼。光明徹見上界。種種天人受勝快樂處<p>次說畫像法。謹案梵本。造像皆用白疊。廣十肘此土一丈六尺。長二十肘此土三丈二尺。菩薩身作檀金色。面有三眼一千臂。一一掌中各有一眼。綵色中不得著膠。以香乳和綵色。菩薩頭著七寶天冠身垂瓔珞。又一本云。此土無好白疊大者。但取一幅白絹。菩薩身長五尺作兩臂。依前第五千臂印法亦得供養。不要千眼千臂。此法亦依梵本。唯菩薩額上更安一眼即得。若欲供養此法門者。先須畫像。其畫像法必須作曼荼羅如法。令匠者受八戒齋。出入一上廁一洗浴。其像作成時。其畫匠及咒師恐多不如法。對像懺悔罪過。即安置壇中。即須作法設廣供養滿足三七日。千臂千眼觀世音菩薩像。必放大光明過於日月。除不至心者。其千眼千臂觀世音菩薩像法。武德年中中天竺婆羅門瞿陀提婆。將此像本來進。入內即不出。通案梵本。只言千眼千臂更無釋名。又案梵本。菩薩過去毘婆尸佛。亦現作降伏魔身。千眼中各出一佛。以為賢劫千佛也。千臂各各化出一轉輪聖王。此菩薩降魔身中最為第一。爾時世尊告觀世音菩薩等。我以佛神力窮劫廣說不能得盡<p class='juan'>
千眼千臂觀世音菩薩陀羅尼神咒經卷上</p>
</body></html>
