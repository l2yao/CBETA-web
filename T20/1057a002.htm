<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p class='juan'>
千眼千臂觀世音菩薩陀羅尼神咒經卷下</p>
<p><span class='byline'>　　　　大唐總持寺沙門智通譯</span><br><p>爾時觀世音菩薩。說是咒時三千大千世界。乃至非想非非想天六反震動。色究竟天魔醯首羅不安其處皆大恐懼。一切惡鬼皆大叫喚受大苦惱。東西散走莫知所趣。爾時化身語諸大眾及諸惡鬼神等。若不隨順我咒者違逆者。頭破粉碎。此咒能摧破諸山乾竭大海。此咒能摧阿修羅軍護諸國土。此咒能摧伏一切諸惡鬼神。一切諸宿一切惡毒。一切諸病一切惡人。此咒能摧破三十三天皆令降伏。若有善男子。有能誦持此咒者。其人威力說不可盡。此咒能令誦持之者豪貴自在。亦能令國王終身愛念。稱意所求悉皆滿足。若欲降伏魔怨者。當燒分求羅香誦我身咒二十一遍。若欲令一切人愛己者。咒楊枝二十一遍。口中嚼之即得愛敬。若欲令自身辯才智慧者。咒昌蒲一千八遍。塗其心上即得辯才無礙。作姥陀羅尼心咒印<p><b>　　<A NAME="n108"></A>千眼千臂觀世音菩薩辯才無礙印第十三</b><p>以兩手相背合掌。大母指向前舒。此印能自護護他。當須結界隨所遊方。或咒淨水或咒淨灰各咒七遍。所在住處以手掬水掬灰先灑自身。然後向於四方四角如法散灑。若有善男子善女人。被諸惡鬼眾邪魍魎之所或亂者。取石榴枝及柳枝。陰誦此咒輕打病人無病不差。咒曰<p>南無薩婆勃陀達摩僧祇比耶(二合)南無阿利耶婆盧吉低攝伐羅寫菩提薩多波寫南無拔折羅(二合)波尼寫菩提薩多波寫跢姪他徒比徒比迦耶徒比娑羅闍婆羅尼馺皤(二合)訶<p>此咒印能降伏諸邪見外道。若有善男子善女人。於晨朝午時日沒三時。一時誦一遍者。即與種種供養十億諸佛無有異也。永不受女身。命終之後永離三塗。即得往生阿彌陀佛國。如來授手摩頂。汝莫怖懼來生我國。現身不被橫死。不為鬼神之所得便<p><b>　　<A NAME="n109"></A>菩薩破大千世界滅罪印第十四</b><p>起立以左手向前展臂。五指向前散拓豎五指。次以右手大母指屈在掌中。以四指把拳當右耳上。當誦身咒頭指來去。此印日別須三時。一時誦七遍。能滅五逆四重罪。於一切眾生生慈悲心。即能燒一切罪根。此身滅後即得值佛。於彼佛土得作轉輪聖王。復得陀羅尼名曰無量無盡藏。復得三昧名智等。復得身中二十八種相。現身不患眼舌耳鼻等痛。乃至身中一切疾病悉能消滅。若有先業罪者亦得消滅。若見天旱時。取烏麻子和稗麻子脂。捻作丸咒一百八遍。擲著湫水中即得雨。若雨過多。取稻穀燒作灰。取蔓菁子脂和作丸。咒之一百八遍。擲著湫水中雨即止也<p><b>　　<A NAME="n110"></A>菩薩降伏三千大千世界魔怨印第十五</b><p>以五指相叉。左押右急把拳。當頂上著。誦身咒即得降伏。若作此法向舍利塔前二十九日夜。取白檀香作末。塗地作曼荼羅。其中散種種花。澡浴清淨著新淨衣。手把香爐燒沈水香。面向東坐咒一千八遍。此是最初功能。又取芥子烏麻。著一處擣為末。以三指撮取少許。咒之一遍擲著火中。如是七日日別一百八遍。然後所作悉皆成就<p><b>　　<A NAME="n111"></A>菩薩廣大無畏印第十六</b><p>起立並足。先以右手仰承左肘頭。左手亦如之。於舍利像前。誦身咒一百八遍。即得無畏施於眾生。又取茴香白芥子昌蒲捨多婆利(外國藥名)以此等物。內火中燒之。燒火之時應於佛前或在淨處。誦咒三十二遍。以香花供養。咒法悉皆成就。所為之者皆悉剋果。若餘咒無驗。以此咒咒之亦皆成就。若欲乞夢。誦此咒并作印印眼。即有夢隨所欲見皆得見之。若人無福所向不諧者。日誦三遍咒滿七日。諸有所求一切皆得<p>爾時菩薩在娑竭羅龍宮海會說法。見諸龍眾受大苦惱。愍諸龍眾為度苦惱眾生。悉得離苦無諸怨害<p>爾時龍女獻一寶珠。價直娑婆世界。為求法故吾為廣說離諸苦難<p>爾時水精菩薩。為欲利益護持此咒。而說咒曰<p><b>　　<A NAME="n112"></A>水精菩薩護持千眼印咒第十七</b><p>毘摩隸摩訶毘摩隸郁呵隸摩訶郁呵隸休摩隸摩訶休摩隸薩訶隸止隸涕馺婆訶<p>若有善男子善女人。在所遊方受持此千眼千臂菩薩法者。我當常隨衛護。乃至諸魔眷屬無惱亂者。若人急難他國相侵盜賊逆亂。當用五色縷。結誦咒二十一遍。一咒一結繫於左臂。又以左手無名指中指頭指。把拳大母指甲上。展小母指。指所賊方誦咒七遍。悉皆退散不能為害<p>爾時菩薩在雪山中說法。觀見夜叉羅剎國中人民。唯食眾生血肉無有善心。菩薩為欲利益方便教化。以神通力尋至彼國。現千眼千臂降伏魔身。設成就結姥陀羅尼印<p>爾時羅剎國王。來至我所求哀頂禮。我以成就印印之。即得成無上道<p><b>　　<A NAME="n113"></A>菩薩成就印第十八</b><p>起立並足。合掌當心。以小指相叉左押右。誦身咒二十一遍。種種皆得成就。若救六道苦惱眾生。當用輪印以十指頭各相拄。開腕開掌中使開。其十指間各相去一寸許。即是菩薩在六道循還度諸苦難。以此印轉迴悉皆得離苦(此印法拔吒那羅延長年師繞翻便即歸國并將所翻之本智通畢竟尋逐不得遇於一僧邊得梵本譯出在外無本)<p><b>　　<A NAME="n114"></A>菩薩成等正覺印第十九</b><p>結加趺坐。先以左手舒五指。仰掌在左膝上。次以右手舒五指。覆手捺右膝上。此與滅盡印法同。過去未來現在諸佛。皆同此印得佛菩提。此印能除一切業障。若坐禪諸法不現前者。當七日七夜於阿練若處。誦此陀羅尼并此印法。至心念佛晝夜六時懺悔。即得諸法現前。及所得福無量無邊不可稱計<p><b>　　<A NAME="n115"></A>菩薩呼召三十三天印第二十</b><p>先以左手四指把拳。次以右手握左手大母指。亦如把拳。令左手大母指。在右手虎口中出頭。以右手頭指來去。咒曰<p>唵(一)俱智俱智(二)俱耶利(三)遮利遮利(四)遮梨隸(五)蘇婆(二合)訶(六)<p>此陀羅尼印咒不可思議。若善男子善女人臨欲眠時。誦此咒一百八遍。心中所願於夢寐中悉得知見。若能日日誦此咒者。亦能滅一切罪發菩提心。其人昏夜寐夢。漸漸增廣皆得吉祥。乃至夢見如來在菩提樹下受記成道。乃至釋梵諸天常來侍衛<p><b>　　<A NAME="n116"></A>菩薩呼召天龍八部鬼神印第二十一</b><p>起立並足。先以左手大母指屈在掌中。四指把拳當心上著。次以右手亦如之。以右手在右耳邊。以頭指來去。咒曰<p>南無尼乾陀(一)南無阿利闍波陀(二)馺婆訶(三)南無阿利闍羅馺婆訶(四)[<a href='javascript:showpic("../fontimg/072942.gif")'>王*垔</a>]醯夷醯馺婆訶(五)<p>此咒印若善男子善女人受持讀誦者。知七世宿命。毒蛇不敢螫。毒藥自然除。刀不能害王亦不能瞋。永劫不受地獄苦。若誦此咒時。二十八部鬼神來詣。持誦咒人邊坐聽誦咒。若有善男子善女人。為鬼魅所著。以白縷為咒索。一遍一結如是四十九結。繫其咽下其病即除。若國中災疫流行國人死亡多者。當取國王園池中蓮花一百八莖。一花各咒一遍擲置火中。燒令蕩盡災疫即除<p><b>　　<A NAME="n117"></A>菩薩解脫印第二十二</b><p>結加趺坐。先以左手中指。與大母指頭相捻。仰掌向上。餘三指散舒置於左膝上。次以右手亦如之。覆手置於右膝上。誦身咒二十一遍。所願悉皆滿足。諸有苦惱悉皆解脫<p>若善男子善女人。具造十惡五逆等罪。如閻浮提履地微塵。一一微塵成於一劫。是人造若干等罪。應墮地獄歷劫受苦永無出期。是善男子善女人。能於舍利像前。白月十五日一日一夜不食。結印誦咒誦滿一百八遍。如上諸罪悉皆消滅。若不消滅者無有是處(此印智通本上先無智通於源州逢一婆羅門僧有此梵本遇會勘之更有此印自得受持大有功效不可思議)<p><b>　　<A NAME="n118"></A>菩薩自在神足印第二十三</b><p>起立先以左手握左腳大母指如把拳。次以右手握左手腕背上。誦身咒七遍。欲進千里不以為難誦咒之時勿令聲出<p><b>　　<A NAME="n119"></A>菩薩神變自在印第二十四</b><p>先以左手大母指捻小指甲上。次以右手亦如之。餘三指各散豎。合腕相著置於頂上。誦身咒二十一遍。皆得遊行自在(昔有罽賓國僧闍提於北天竺求得此梵本未曾翻譯自得受持威力廣大不敢流傳智通於此僧弟婆伽邊得本依法受持功效不少唯不流行於世此本絕無後同學得者願同功德)<p><b>　　<A NAME="n120"></A>請千臂觀音菩薩心王印咒第二十五</b><p>兩手合掌虛掌內合腕。二頭指來去咒曰(此印是第一根本啟請印)<p>唵阿嚕力帝麗路迦(去夜)毘社(時賀)耶薩婆鑠睹嚧(二合)缽羅(二合)麼馱那迦羅耶[<a href='javascript:showpic("../fontimg/020011.gif")'>合*牛</a>]泮莎訶<p>爾時觀世音菩薩。聞佛說已歡喜信受作禮而退<p class='juan'>
千眼千臂觀世音菩薩陀羅尼神咒經卷下</p>
<p><span class='corr'></span>【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】【◇】</body></html>
