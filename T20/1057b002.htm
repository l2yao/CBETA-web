<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p class='juan'>
千眼千臂觀世音菩薩陀羅尼神咒經卷下</p>
<p><span class='byline'>　　　　唐總持寺三藏沙門智通譯</span><br><p>爾時觀世音菩薩。說是咒時三千大千世界。乃至非想非非想天六反震動。色究竟天摩醯首羅戰慄不安皆大恐懼。一切惡鬼皆大叫喚受大苦惱。東西散走莫知所趣。爾時化身語諸大眾及諸惡鬼神等。若不隨順我咒者。違逆者頭破粉碎。此咒能摧碎諸山乾竭大海。此咒能摧伏阿脩羅軍護諸國土。此咒能摧伏一切諸惡鬼神。一切諸病一切惡毒。一切惡人。此咒能摧破三十三天皆令降伏。若善男子有能誦持此咒者。其人威力說不可盡。此咒能令誦持之者豪貴自在。亦能令國王終身愛念。稱意所求悉皆滿足。若欲降伏魔怨者。當燒求羅香誦我身咒二十一遍。若欲令一切人愛己者。咒楊枝二十一遍。口中嚼之即得愛敬。若欲令自身辯才智慧者。咒菖蒲一千八遍。塗其心上即得辯才無礙。作姥陀羅尼心印<p><b>　　<A NAME="n135"></A>辯才無礙印咒第十三</b><p>以兩手相背合掌。大母指向前舒。此印能自護護他。當須結界隨所遊方。或咒淨水或咒淨灰各咒七遍。所在住處以手掬水掬灰先灑自身。然後向於四方四角如法散灑。若有善男子善女人。被諸惡鬼眾邪魍魎之所惑亂者。取石榴枝及柳枝。陰誦此咒輕打病人無病不差。咒曰<p>南無薩婆佛陀達摩僧祇比耶　南無阿利耶婆盧吉低攝伐羅[<a href='javascript:showpic("../fontimg/072910.gif")'>口*寫</a>]　菩提薩多跛寫南無跋折羅波尼寫菩提薩多波寫　跢姪他　徒比徒比迦耶　徒比婆羅闍婆羅尼馺皤訶<p>此咒印能降伏諸邪見外道。若有善男子善女人。於晨朝時日三時。各誦一遍者。即與種種供養十億諸佛無有異也。永不受女身。命終之後永離三塗。即得往生阿彌陀佛國。如來授手摩頂。汝莫怖懼來生我國。現身不被橫死。不為鬼神之所得便<p><b>　　<A NAME="n136"></A>破三千大三世界滅罪印第十四</b><p>起立以左手向前展臂。五指向前散托豎五指。次以右手大母指屈在掌中。以四指把拳當右耳上當。誦身咒頭指來去。此印日別須三時一時誦七遍。能滅五逆四重罪。於一切眾生生慈慈心。即能燒一切罪根。此身滅後即為值佛。於彼佛土得作轉輪聖王。復得陀羅尼名曰無盡藏。復得三昧名智等。復得身中二十八種相。現現身不患眼舌耳鼻等病。乃至身中一切疾病悉能消滅。若有先業罪者亦得消滅。若見天旱時。取烏麻子和毘麻子脂。作丸咒一百八遍。擲著湫水中即得雨。若雨過多。取稻穀炒作華。取蔓菁子脂和作丸。咒之一百八遍。擲著湫水中雨即止也<p><b>　　<A NAME="n137"></A>降伏三千大千世界魔怨印第十五</b><p>以五指相叉。左壓右急把拳。當頂上著。誦身咒即降伏。若作此法。向舍利塔前二十九日夜。取白檀香作末。塗地作曼荼羅。其中散種種華。澡浴清淨著新淨衣。手把香鑪燒沈水香。面向東坐咒一千八遍。此是最初功能。又取芥子烏麻。著一處擣為末。以三指撮取少許。咒之一遍擲著火中。如是七日日別誦一百八遍。然後所作皆悉成就<p><b>　　<A NAME="n138"></A>廣大無畏印第十六</b><p>起立並足。先以右手仰垂左肘膝頭。左手亦如之。於舍利像前。誦身咒一百八遍。即得無畏施於眾生。又取槐香白芥子菖蒲捨多婆利(外國藥名)以此等物內火中燒之。燒火之時應於佛前或在淨處。誦咒三十二遍。以香華供養。咒法悉皆成就。所為之者皆悉剋果。若餘咒無驗。以此咒咒之亦皆成就。若欲乞夢。誦此咒并作印眠。即有夢隨所欲見皆得見之。若人無福所向不諧者。日誦三遍咒滿七日。諸有所求一切皆得。爾時菩薩在娑竭羅龍宮海會說法。見諸龍眾受大苦惱。愍諸龍眾為度苦惱眾生。悉得離苦無諸怨害。爾時龍女獻一寶珠。價直娑婆世界。為求法故吾為廣說離諸苦難<p><b>　　<A NAME="n139"></A>水精菩薩護持千眼印咒第十七</b><p>爾時水精菩薩。為欲利益護持此咒。而說咒曰<p>毘摩隸　摩訶毘摩隸　郁呵隸　摩訶郁呵隸　休摩隸　摩訶休摩隸　薩訶隸　止隸睇　馺婆訶<p>若有善男子善女人。在所遊方受持此千眼千臂菩薩法者。我當常隨衛護。乃至諸魔眷屬無惱亂者。若人急難他國相侵盜賊逆亂。當取五色縷。結誦咒二十一遍。一遍一結繫於左臂。又以左手無名指中指頭指。把拳大母指壓上。展小母指。指所至賊方誦咒七遍。悉皆退散不能為害。爾時觀世音菩薩在雪山中說法。觀見夜叉羅剎國中人民。唯食眾生血肉無有善心。菩薩為欲利益方便教化。眾生以神通力尋至彼國。現千眼千臂降魔身。說成就姥陀羅尼法。爾時羅剎國王。來至我所求哀頂禮。我以成就印印之。即得成無上道<p><b>　　<A NAME="n140"></A>成就印第十八</b><p>起立並足。合掌當心。以小指相叉左壓右。誦身咒二十一遍。種種皆得成就。若救六道苦難眾生。當用輪印。以十指頭各相拄。開腕掌中使開。其指間各相去一寸許。即是菩薩在六道循環度諸苦難。以此印輪迴悉得離苦。此印法拔吒那羅延長年師。纔翻便即歸國。并將所翻之本。智通畢竟尋逐不得。遇於一僧邊得梵本。譯出在外無本<p><b>　　<A NAME="n141"></A>成等正覺印第十九</b><p>結跏趺坐。先以左手舒五指。仰掌在左膝上。次以右手舒五指。覆手捺右膝上。此與滅盡印法同。過去未來現在諸佛。皆同此印得佛菩提。此印能除一切業障。若坐禪諸法不現前者。當七日七夜於阿練若處。誦此陀羅尼并此印法。至心念佛晝夜六時懺悔即得諸法現前。及所得福無量無邊不可稱計<p><b>　　<A NAME="n142"></A>呼召三十三天印第二十</b><p>先以左手四指把拳。次以右手握左手大母指。亦如把拳。令左手大母指。在右手虎口中出頭。以右手頭指來去。咒曰<p>唵(一)俱智俱智(二)俱耶利(三)遮利遮利(四)遮犁隸(五)蘇婆訶<p>此陀羅尼印咒不可思議。若善男子善女人臨欲眠時。誦此咒一百八遍。心中所願於夢寐中悉得知見。若能日日誦此咒者。亦能滅一切罪不失菩提心。其人昏夜寐夢。漸漸增廣皆得吉祥。乃至夢見如來在菩提樹下授記成道。乃至釋梵諸天常來侍衛<p><b>　　<A NAME="n143"></A>呼召天龍八部鬼神印第二十一</b><p>起立並足。先以左手大母指屈在掌中。四指把拳當心上著。次以右手亦如之。以右手在右耳邊。以頭指來去。咒曰<p>南無尼健陀(上聲一)南無阿利闍波陀(去聲二)馺婆訶(三)南無阿利闍羅馺婆訶(四)堙醯夷醯(五)馺婆訶<p>此咒印若善男子善女人受持讀誦者。知七世宿命。毒蛇不敢螫。毒藥自然除。刀不能害王亦不能瞋。永劫不受地獄苦。若誦此咒時。二十八部鬼神來詣。誦咒人邊坐聽誦咒。若善男子善女人。為鬼魅所著。以白縷為咒索。一遍一結如是四十九結。繫其咽下其病即除。若國內災疫流行國人死亡多者。當取國王園池中蓮華一百八莖。一華各咒一遍擲著火中。燒令蕩盡災疫即除<p><b>　　<A NAME="n144"></A>解脫印第二十二</b><p>結跏趺坐。先以左手中指。與大母指頭相捻。仰掌向上。餘三指散展置於左膝上。次以右手亦如之。覆手置於右膝上。誦身咒二十一遍。所願悉皆滿足諸有苦惱悉皆解脫。若善男子善女人。具造十惡五逆等罪。如閻浮提履地變為微塵。一一微塵成於一劫。是人造若干等罪。應墮地獄歷劫受苦永無出期。是善男子善女人。能於舍利及佛像前。白月十五日一日一夜不食。結印誦咒滿一百八遍。如上諸罪苦惱悉皆消滅。若不滅者無有是處。此印智通本上先無。智通於涼州。逢一婆羅門僧有此梵本。遇會勘之更有此印。自得受持大有功效不可思議<p><b>　　<A NAME="n145"></A>自在神足印第二十三</b><p>起立先以左手握右腳大母指如把拳。次以右手握左手腕背上。誦身咒七遍。欲進千里不以為難。誦咒之時勿令聲出<p><b>　　<A NAME="n146"></A>神變自在印第二十四</b><p>先以左手大母指捻小指甲上。次以右手亦如之。餘三指各散豎。合腕相著置於頂上。誦身咒二十一遍。皆得遊行自在。昔有罽賓國僧闍提。於北天竺求得此梵本。未曾翻譯。自得受持威力廣大不敢流傳。智通於此僧弟婆伽伽邊得本。依法受持功效不少。唯不流行於世。此本絕無。後同學得者願同功力<p><b>　　<A NAME="n147"></A>王心印咒第二十五</b><p>兩手合掌虛掌內合腕。二頭指來去。咒曰<p>唵(一)阿嚕力帝[<a href='javascript:showpic("../fontimg/004628.gif")'>口*麗</a>]路迦夜(去聲)毘社(時賀切)耶(二)薩婆鑠睹嚧(二合)缽囉麼馱那(三)迦囉耶[<a href='javascript:showpic("../fontimg/020011.gif")'>合*牛</a>]泮莎訶<p>爾時觀世音菩薩。告諸大眾言。若佛滅後於末法時五百年中。閻浮提人忽眼見。及耳聞我此法印陀羅尼法門者。當知此人過去已曾供養無量諸佛。今得值遇得我此法印陀羅尼。抄寫受持讀誦如法修行者。即得初地速成佛果。得阿耨多羅三藐三菩提。爾時觀世音菩薩聞佛說已歡喜信受作禮而去<p class='juan'>
千眼千臂觀世音菩薩陀羅尼神咒經卷下</p>
</body></html>
