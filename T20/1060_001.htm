<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n177"></A>No. 1060 [cf. Nos. 1056-1058, 1061-1064]</b><p><b>　　<A NAME="n178"></A>御製大悲總持經咒序</b><p>朕聞觀自在菩薩誓願。入微塵國土。拯拔一切有情。離諸苦趣。故說是無量功德總持經咒。世間善男子。善女人。一切眾生秉心至誠持誦。佩服此經咒者。種種惡趣。種種苦害。咸相遠離。咸得圓融。超登妙道。若此海波霑濡。下風吹觸。業釋障消。獲是勝果。非但耳之所聞。實目之所睹。明效大驗者也。若智慧福德之士。根器深厚。堅持佩誦。勤行不輟。又能廣為演說是經咒。功德不可思議。若薄福不信者。亦心生信解。亦得同超佛境。真實不虛。夫觀世音誓願弘深。發大悲心。以濟度群生。朕君臨天下。閔眾情之昏瞀墮五濁。而不知以此經咒。用是方便。覺悟提撕。俾一切庶類。皆超佛域。又況如來化導。首重忠孝凡忠臣孝子。能盡心以事君。竭力以事親。所作所為。無私智陂行。廣積陰功。濟人利物。又能持誦是經咒。則跬步之間即見如來。若彼不忠不孝不知敬畏。則鬼神所錄陰加譴罰。轉眄之間。即成地獄。蓋善惡兩途。由人所趨。凡我眾庶。宜慎取舍。書此以為勸<p>永樂九年六月　　日<p class='juan'>
千手千眼觀世音菩薩廣大圓滿無礙大悲心陀羅尼經</p>
<p><span class='byline'>　　　　唐西天竺沙門伽梵達摩譯</span><br><p>如是我聞。一時釋迦牟尼佛。在補陀落迦山觀世音宮殿寶莊嚴道場中。坐寶師子座。其座純以無量雜摩尼寶而用莊嚴百寶幢旛周匝懸列。爾時如來於彼座上。將欲演說總持陀羅尼故。與無央數菩薩摩訶薩俱。其名曰總持王菩薩寶王菩薩。藥王菩薩藥上菩薩。觀世音菩薩大勢至菩薩。華嚴菩薩大莊嚴菩薩。寶藏菩薩德藏菩薩。金剛藏菩薩虛空藏菩薩。彌勒菩薩普賢菩薩文殊師利菩薩。如是等菩薩摩訶薩。皆是灌頂大法王子。又與無量無數大聲聞僧。皆行阿羅漢。十地摩訶迦葉而為上首。又與無量梵摩羅天。善吒梵摩而為上首。又與無量欲界諸天子俱。瞿婆伽天子而為上首。又與無量護世四王俱。提頭賴吒而為上首。又與無量天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等俱。天德大龍王而為上首。又與無量欲界諸天女俱。童目天女而為上首。又與無量虛空神。江海神泉源神河沼神。藥草神樹林神舍宅神。水神火神地神風神。土神山神石神。宮殿等神皆來集會。時觀世音菩薩。於大會中密放神通。光明照曜十方剎土。及此三千大千世界。皆作金色。天宮龍宮諸尊神宮皆悉震動。江河大海鐵圍山須彌山。土山黑山亦皆大動。日月珠火星宿之光皆悉不現。於是總持王菩薩。見此希有之相怪<span class='corr'>未</span>曾有。即從座起叉手合掌。以偈問佛。如此神通之相是誰所放。以偈問曰<p class='lg'>　誰於今日成正覺　　普放如是大光明<br>　十方剎土皆金色　　三千世界亦復然<br>　誰於今日得自在　　演放希有大神力<br>　無邊佛國皆震動　　龍神宮殿悉不安<br>　今此大眾咸有疑　　不測因緣是誰力<br>　為佛菩薩大聲聞　　為梵魔天諸釋等<br>　唯願世尊大慈悲　　說此神通所由以　</p><p>佛告總持王菩薩言。善男子汝等當知。今此會中有一菩薩摩訶薩。名曰觀世音自在。從無量劫來成就大慈大悲。善能修習無量陀羅尼門。為欲安樂諸眾生故。密放如是大神通力。佛說是語已。爾時觀世音菩薩從座而起整理衣服向佛合掌。白佛言世尊。我有大悲心陀羅尼咒今當欲說。為諸眾生得安樂故。除一切病故。得壽命故得富饒故。滅除一切惡業重罪故。離障難故。增長一切白法諸功德故。成就一切諸善根故。遠離一切諸怖畏故。速能滿足一切諸希求故。惟願世尊慈哀聽許。佛言善男子。汝大慈悲安樂眾生欲說神咒。今正是時宜應速說。如來隨喜諸佛亦然。觀世音菩薩重白佛言。世尊我念過去無量億劫。有佛出世。名曰千光王靜住如來。彼佛世尊憐念我故。及為一切諸眾生故。說此廣大圓滿無礙大悲心陀羅尼。以金色手摩我頂上作如是言。善男子汝當持此心咒。普為未來惡世一切眾生作大利樂。我於是時始住初地。一聞此咒故超第八地。我時心歡喜故即發誓言。若我當來堪能利益安樂一切眾生者。令我即時身生千手千眼具足。發是願已。應時身上千手千眼悉皆具足。十方大地六種震動。十方千佛悉放光明照觸我身。及照十方無邊世界。從是已後。復於無量佛所無量會中。重更得聞。親承受持是陀羅尼。復生歡喜踊躍無量。便得超越無數億劫微細生死。從是已來常所誦持未曾廢忘。由持此咒故。所生之處琣b佛前。蓮華化生不受胎藏之身。若有比丘比丘尼優婆塞優婆夷童男童女欲誦持者。於諸眾生起慈悲心。先當從我發如是願<p class='lg'>　<span class='corr'>南無</span>大悲觀世音　　願我速知一切法<br>　南無大悲觀世音　　願我早得智慧眼<br>　南無大悲觀世音　　願我速度一切眾<br>　南無大悲觀世音　　願我早得善方便<br>　南無大悲觀世音　　願我速乘般若船<br>　南無大悲觀世音　　願我早得越苦海<br>　南無大悲觀世音　　願我速得戒定道<br>　南無大悲觀世音　　願我早登涅槃山<br>　南無大悲觀世音　　願我速會無為舍<br>　南無大悲觀世音　　願我早同法性身　</p><p class='lg'>　我若向刀山　　刀山自摧折<br>　我若向火湯　　火湯自消滅<br>　我若向地獄　　地獄自枯竭<br>　我若向餓鬼　　餓鬼自飽滿<br>　我若向修羅　　惡心自調伏<br>　我若向畜生　　自得大智慧　</p><p>發是願已。至心稱念我之名字。亦應專念我本師阿彌陀如來。然後即當誦此陀羅尼神咒。一宿誦滿五遍。除滅身中百千萬億劫生死重罪。觀世音菩薩復白佛言。世尊若諸人天。誦持大悲章句者。臨命終時十方諸佛皆來授手。欲生何等佛上。隨願皆得往生。復白佛言。世尊若諸眾生。誦持大悲神咒墮三惡道者。我誓不成正覺。誦持大悲神咒者。若不生諸佛國者。我誓不成正覺。誦持大悲神咒者。若不得無量三昧辯才者。我誓不成正覺。誦持大悲神咒者。於現在生中一切所求若不果遂者。不得為大悲心陀羅尼也。唯除不善除不至誠。若諸女人厭賤女身欲成男子身。誦持大悲陀羅尼章句。若不轉女身成男子身者。我誓不成正覺。生少疑心者必不果遂也。若諸眾生侵損常住飲食財物。千佛出世不通懺悔。縱懺亦不除滅。今誦大悲神咒即得除滅。若侵損食用常住飲食財物。要對十方師懺謝然始除滅。今誦大悲陀羅尼時。十方師即來為作證明。一切罪障悉皆消滅。一切十惡五逆。謗人謗法破齋破戒。破塔壞寺偷僧祇物污淨梵行。如是等一切惡業重罪悉皆滅盡。唯除一事於咒生疑者。乃至小罪輕業亦不得滅。何況重罪。雖不即滅重罪。猶能遠作菩提之因。復白佛言世尊。若諸人天誦持大悲心咒者。得十五種善生。不受十五種惡死也。其惡死者。一<span class='corr'>者</span>不令其飢餓困苦死。二者不為枷禁杖楚死。三者不為怨家讎對死。四者不為軍陣相殺死。五者不為豺狼惡獸殘害死。六者不為毒蛇蚖蠍所中死。七者不為水火焚漂死。八者不為毒藥所中死。九者不為蠱毒害死。十者不為狂亂失念死。十一者不為山樹崖岸墜落死。十二者不為惡人厭魅死。十三者不為邪神惡鬼得便死。十四者不為惡病纏身死。十五者不為非分自害死。誦持大悲神咒者。不被如是十五種惡死也。得十五種善生者。一者所生之處常逢善王。二者常生善國。三者常值好時。四者常逢善友。五者身根常得具足。六者道心純熟。七者不犯禁戒。八者所有眷屬恩義和順。九者資具財食常得豐足。十者痡o他人恭敬扶接。十一者所有財寶無他劫奪。十二者意欲所求皆悉稱遂。十三者龍天善神痡`擁衛。十四者所生之處見佛聞法。十五者所聞正法悟甚深義。若有誦持大悲心陀羅尼者。得如是等十五種善生也。一切天人應常誦持勿生懈怠觀世音菩薩說是語已。於眾會前合掌正住。於諸眾生起大悲心開顏含笑。即說如是廣大圓滿無礙大悲心大陀羅尼神妙章句陀羅尼曰<p>南無喝囉怛那哆囉夜[<a href='javascript:showpic("../fontimg/003929.gif")'>口*耶</a>](一)南無阿唎[<a href='javascript:showpic("../fontimg/003929.gif")'>口*耶</a>](二)婆盧羯帝爍缽囉[<a href='javascript:showpic("../fontimg/003929.gif")'>口*耶</a>](三)菩提薩跢婆[<a href='javascript:showpic("../fontimg/003929.gif")'>口*耶</a>](四)摩訶薩跢婆[<a href='javascript:showpic("../fontimg/003929.gif")'>口*耶</a>](五)摩訶迦盧尼迦[<a href='javascript:showpic("../fontimg/003929.gif")'>口*耶</a>](六)唵(上聲七)薩皤囉罰曳(八)數怛那怛寫(九)南無悉吉利埵伊蒙阿唎[<a href='javascript:showpic("../fontimg/003929.gif")'>口*耶</a>](十)婆盧吉帝室佛囉[<a href='javascript:showpic("../fontimg/067309.gif")'>口*楞</a>]馱婆(十一)南無那囉謹墀(十二)醯唎摩訶皤哆沙咩(羊鳴音十三)薩婆阿他豆輸朋(十四)阿逝孕(十五)薩婆薩哆那摩婆伽(十六)摩罰特豆(十七)怛姪他(十八)唵阿婆盧醯(十九)盧迦帝(二十)迦羅帝(二十一)夷醯唎(二十二)摩訶菩提薩埵(二十三)薩婆薩婆(二十四)摩羅摩羅(二十五)摩醯摩醯唎馱孕(二十六)俱盧俱盧羯懞(二十七)度盧度盧罰闍耶帝(二十八)摩訶罰闍耶帝(二十九)陀羅陀羅(三十)地利尼(三十一)室佛囉耶(三十二)遮羅遮羅(三十三)摩摩罰摩囉(三十四)穆帝[<a href='javascript:showpic("../fontimg/004628.gif")'>口*麗</a>](三十五)伊醯移醯(三十六)室那室那(三十七)阿囉[<a href='javascript:showpic("../fontimg/004172.gif")'>口*參</a>]佛囉舍利(三十八)罰沙罰[<a href='javascript:showpic("../fontimg/004172.gif")'>口*參</a>](三十九)佛羅舍耶(四十)呼嚧呼嚧摩囉(四十一)呼嚧呼嚧醯利(四十二)娑囉娑囉(四十三)悉利悉利(四十四)蘇嚧蘇嚧(四十五)菩提夜菩提夜(四十六)菩馱夜菩馱夜(四十七)彌帝利夜(四十八)那囉謹墀(四十九)地唎瑟尼那(五十)波夜摩那(五十一)娑婆訶(五十二)悉陀夜(五十三)娑婆訶(五十四)摩訶悉陀夜(五十五)娑婆訶(五十六)悉陀喻藝(五十七)室皤囉耶(五十八)娑婆訶(五十九)那囉謹墀(六十)娑婆訶(六十一)摩囉那囉(六十二)娑婆訶(六十三)悉囉僧阿穆佉耶(六十四)娑婆訶(六十五)娑婆摩訶阿悉陀夜(六十六)娑婆訶(六十七)者吉囉阿悉陀夜(六十八)娑婆訶(六十九)波陀摩羯悉哆夜(七十)娑婆訶(七十一)那囉謹墀皤伽囉[<a href='javascript:showpic("../fontimg/003929.gif")'>口*耶</a>](七十二)娑婆訶(七十三)摩婆利勝羯囉夜(七十四)娑婆訶(七十五)南無喝囉怛那哆囉夜耶(七十六)南無阿唎[<a href='javascript:showpic("../fontimg/003929.gif")'>口*耶</a>](七十七)婆嚧吉帝(七十八)爍皤囉夜(七<span class='corr'>十</span>九)娑婆訶(八十)唵悉殿都曼哆囉缽默耶(八十一)娑婆訶(八十二)<p>觀世音菩薩說此咒已。大地六變震動。天雨寶華繽紛而下。十方諸佛悉皆歡喜。天魔外道恐怖毛豎。一切眾會皆獲果證。或得須陀洹果。或得斯陀含果。或得阿那含果。或得阿羅漢果者。或得一地二地三地四地五地。乃至十地者。無量眾生發菩提心<p>爾時大梵天王從座而起。整理衣服合掌恭敬。白觀世音菩薩言。善哉大士我從昔來經無量佛會。聞種種法種種陀羅尼。未曾聞說如此無礙大悲心大悲陀羅尼神妙章句。唯願大士為我。說此陀羅尼形貌狀相。我等大眾願樂欲聞。觀世音菩薩告梵王言。汝為方便利益一切眾生故。作如是問。汝今善聽吾為汝等略說少耳。觀世音菩薩言。大慈悲心是平等心。是無為心是無染著心。是空觀心是恭敬心。是卑下心是無雜亂心無見取心。是無上菩提心。是當知如是等心即是陀羅尼相貌。汝當依此而修行之。大梵王言。我等大眾今始識此陀羅尼相貌。從今受持不敢忘失。觀世音言。若善男子善女人。誦持此神咒者。發廣大菩提心。誓度一切眾生身持齋戒。於諸眾生起平等心。常誦此咒莫令斷絕。住於淨室澡浴清淨著淨衣服。懸旛然燈香華百味飲食以用供養。制心一處更莫異緣。如法誦持。是時當有日光菩薩月光菩薩。與無量神仙。來為作證益其效驗。我時當以千眼照見千手護持。從是以往所<span class='corr'>有</span>世間經書悉能受持。一切外道法術韋陀與籍亦能通達。誦持此神咒者。世間八萬四千種病。悉皆治之無不差者。亦能使令一切鬼神。降諸天魔制諸外道。若在山野誦經坐禪。有諸山精雜魅魍魎鬼神。橫相惱亂心不安定者。誦此咒一遍是。諸鬼神悉皆被縛也。若能如法誦持。於諸眾生起慈悲心者。我時當敕一切善神龍王金剛密跡。常隨衛護不離其側。如護眼睛如護已命。說偈敕曰<p class='lg'>　我遣密跡金剛士　　烏芻君荼鴦俱尸<br>　八部力士賞迦羅　　常當擁護受持者<br>　我遣摩醯那羅延　　金剛羅陀迦毘羅<br>　常當擁護受持者　　我遣婆馺娑樓羅<br>　滿善車缽真陀羅　　常當擁護受持者<br>　我遣薩遮摩和羅　　鳩闌單吒半祇羅<br>　常當擁護受持者　　我遣畢婆伽羅王<br>　應德毘多薩和羅　　常當擁護受持者<br>　我遣梵摩三缽羅　　五部淨居炎摩羅<br>　常當擁護受持者　　我遣釋王三十三<br>　大辯功德婆怛那　　常當擁護受持者<br>　我遣提頭賴吒王　　神母女等大力眾<br>　常當擁護受持者　　我遣毘樓勒叉王<br>　毘樓博叉毘沙門　　常當擁護受持者<br>　我遣金色孔雀王　　二十八部大仙眾<br>　常當擁護受持者　　我遣摩尼跋陀羅<br>　散支大將弗羅婆　　常當擁護受持者<br>　我遣難陀跋難陀　　婆伽羅龍伊缽羅<br>　常當擁護受持者　　我遣脩羅乾闥婆<br>　迦樓緊那摩[<a href='javascript:showpic("../fontimg/023523.gif")'>目*侯</a>]羅　　常當擁護受持者<br>　我遣水火雷電神　　鳩槃荼王毘舍闍<br>　常當擁護受持者　</p><p>是諸善神及神龍王神母女等。各有五百眷屬。大力夜叉常隨擁護。誦持大悲神咒者。其人若在空山曠野獨宿孤眠。是諸善神番代宿衛辟除災障。若在深山迷失道路。誦此咒故善神龍王。化作善人示其正道。若在山林曠野乏少水火。龍王護故化出水火。觀世音菩薩復為誦持者。說消除災禍清涼之偈<p class='lg'>　若行曠野山澤中　　逢值虎狼諸惡獸<br>　蛇蚖精魅魍魎鬼　　聞誦此咒莫能害<br>　若行江湖滄海間　　毒龍蛟龍摩竭獸<br>　夜叉羅剎魚黿鱉　　聞誦此咒自藏隱<br>　若逢軍陣賊圍繞　　或被惡人奪財寶<br>　至誠稱誦大悲咒　　彼起慈心復道歸<br>　若為王官收錄身　　囹圄禁閉杻枷鎖<br>　至誠稱誦大悲咒　　官自開恩釋放還<br>　若入野道蠱毒家　　飲食有藥欲相害<br>　至誠稱誦大悲咒　　毒藥變成甘露漿<br>　女人臨難生產時　　邪魔遮障苦難忍<br>　至誠稱誦大悲咒　　鬼神退散安樂生<br>　惡龍疫鬼行毒氣　　熱病侵陵命欲終<br>　至心稱誦大悲咒　　疫病消除壽命長<br>　龍鬼流行諸毒腫　　癰瘡膿血痛叵堪<br>　至心稱誦大悲咒　　三唾毒腫隨口消<br>　眾生濁惡起不善　　厭魅咒詛結怨讎<br>　至心稱誦大悲咒　　厭魅還著於本人<br>　惡生濁亂法滅時　　婬欲火盛心迷倒<br>　棄背妻婿外貪染　　晝夜邪思無暫停<br>　若能稱誦大悲咒　　婬欲火滅邪心除<br>　我若廣讚咒功力　　一劫稱揚無盡期　</p><p>爾時觀世音菩薩告梵天言。誦此咒五遍。取五色線作索。咒二十一遍結作二十一結繫項。此陀羅尼是過去九十九億琲e沙諸佛所說。彼等諸佛為諸行人。修行六度未滿足者速令滿足故。未發菩提心者速令發心故。若聲聞人未證果者速令證故。若三千大千世界內諸神仙人。未發無上菩提心者令速發心故。若諸眾生未得大乘信根者。以此陀羅尼威神力故。令其大乘種子法芽增長。以我方便慈悲力故。令其所須皆得成辦。大三千大千世界。幽隱闇處三塗眾生。聞我此咒皆得離苦。有諸菩薩未階初住者速令得故。乃至令得十住地故。又令得到佛地故。自然成就三十二相八十隨形好。若聲聞人聞此陀羅尼一經耳者。修行書寫此陀羅尼者。以質直心如法而住者。四沙門果不求自得。若三千大千世界內。山河石壁四大海水能令涌沸。須彌山及鐵圍山能令搖動。又令碎如微塵。其中眾生悉令發無上菩提心。若諸眾生現世求願者。於三七日淨持齋戒。誦此陀羅尼必果所願。從生死際至生死際。一切惡業並皆滅盡。三千大千世界內。一切諸佛菩薩。梵釋四天王神仙龍王悉皆證知。若諸人天誦持此陀羅尼者。其人若在江河大海中。沐浴其中眾生。得此人浴身之水霑著其身。一切惡業重罪悉皆消滅。即得轉生他方淨土。蓮華化生不受胎身濕卵之身。何況受持讀誦者。若誦持者行於道路。大風時來吹此人身毛髮衣服。餘風下過諸類眾生。得其人[<a href='javascript:showpic("../fontimg/043945.gif")'>颱-台+票</a>]身風吹著身者。一切重罪惡業並皆滅盡。更不受三惡道報常生佛前。當知受持者福德果報不可思議。誦持此陀羅尼者。口中所出言音若善若惡。一切天魔外道天龍鬼神聞者。皆是清淨法音。皆於其人起恭敬心。尊重如佛。誦持此陀羅尼者。當知其人即是佛身藏。九十九億琲e沙諸佛所愛惜故。當知其人即是光明<span class='corr'>藏</span>。一切如來光明照故。當知其人是慈悲藏。琤H陀羅尼救眾生故。當知其人是妙法藏。普攝一切諸陀羅尼門故。當知其人是禪定藏。百千三昧常現前故。當知其人是虛空藏。常以空慧觀眾生故。當知其人是無畏藏。龍天善神常護持故。當知其人是妙語藏。口中陀羅尼音無斷絕故。當知其人是常住藏。三災惡劫不能壞故。當知其人是解脫藏。天魔外道不能稽留故。當知其人是藥王藏。常以陀羅尼療眾生病故。當知其人是神通藏。遊諸佛國得自在故。其人功德讚不可盡。善男子若復有人。厭世間苦求長生樂者。在閑淨處清淨結界。咒衣著。若水若食若香若藥皆咒一百八遍。服必得長命。若能如法結界依法受持。一切成就。其結界法者。取刀咒二十一遍。劃地為界。或取淨水咒二十一遍。散著四方為界。或取白芥子咒二十一遍。擲著四方為界。或以想到處為界。或取淨灰咒二十一遍為界。或咒五色線二十一遍。圍繞四邊為界。皆得。若能如法受持自然剋果。若聞此陀羅尼名字者。尚滅無量劫生死重罪。何況誦持者。若得此神咒誦者。當知其人已曾供養無量諸佛。廣種善根。若能為諸眾生拔其苦難。如法誦持者。當知其人即是具大悲者。成佛不久。所見眾生皆悉為誦。令彼耳聞與作菩提因。是人功德無量無邊讚不可盡。若能精誠用心身持齋戒。為一切眾生懺悔先業之罪。亦自懺謝無量劫來種種惡業。口中馺馺誦此陀羅尼聲聲不絕者。四沙門果此生即證。其利根有慧觀方便者。十地果位剋獲不難。何況世間小小福報。所有求願無不果遂者也。若欲使鬼者。取野髑髏淨洗。於千眼像前設壇場。以種種香華飲食祭之。日日如是七日。必來現身隨人使令。若欲使四天王者。咒檀香燒之。由此菩薩大悲願力深重故。亦為此陀羅尼威神廣大故。佛告阿難。若有國土災難起時。是土國王若以正法治國。寬縱人物不枉眾生赦諸有過。七日七夜身心精進誦持如是大悲心陀羅尼神咒。令彼國土一切災難悉皆除滅。五穀豐登萬姓安樂。又若為於他國怨敵。數來侵擾百姓不安。大臣謀叛疫氣流行。水旱不調日月失度。如是種種災難起時。當造千眼大悲心像面向西方。以種種香華幢旛寶蓋或百味飲食至心。供養。其王又能七日七夜身心精進。誦持如是陀羅尼神妙章句。外國怨敵即自降伏。各還政治不相擾惱。國土通同慈心相向。王子百官皆行忠赤。妃后婇女孝敬向王。諸龍鬼神擁護其國。雨澤順時果實豐饒人民歡樂。又若家內遇大惡病百怪競起。鬼神邪魔耗亂其家惡人橫造口舌以相謀害。室家大小內外不和者。當向千眼大悲像前設其壇場。至心念觀世音菩薩。誦此陀羅尼滿其千遍。如上惡事悉皆消滅永得安隱<p>阿難白佛言。世尊此咒名何云何受持。佛告阿難。如是神咒有種種名。一名廣大圓滿。一名無礙大悲。一名救苦陀羅尼。一名延壽陀羅尼。一名滅惡趣陀羅尼。一名破惡業障陀羅尼。一名滿願陀羅尼。一名隨心自在陀羅尼。一名速超上地陀羅尼。如是受持。阿難白佛言。世尊此菩薩摩訶薩名字何等。善能宣說如是陀羅尼。佛言此菩薩名觀世音自在。亦名撚索亦名千光眼。善男子此觀世音菩薩。不可思議威神之力。已於過去無量劫中。已作佛竟號正法明如來。大悲願力。為欲發起一切菩薩。安樂成熟諸眾生故現作菩薩。汝等大眾諸菩薩摩訶薩梵釋龍神。皆應恭敬莫生輕慢。一切人天常須供養專稱名號。得無量福滅無量罪。命終往生阿彌陀佛國。佛告阿難。此觀世音菩薩所說神咒真實不虛。若欲請此菩薩來。咒拙具羅香三七遍燒菩薩即來(拙具羅香安息香也)若有貓兒所著者。取弭哩吒那(死貓兒頭骨也)燒作灰。和淨土泥。捻作貓兒形。於千眼像前。咒鑌鐵刀子一百八遍。段段割之亦一百八段。遍遍一咒一稱彼名。即永差不著。若為蠱毒所害者取藥劫布羅(龍腦香也)和拙具羅香。各等分。以井華水一升。和煎取一升。於千眼像前咒一百八遍。服即差。若為惡蛇蠍所螫者。取乾薑末咒一七遍。著瘡中立即除差。若為惡怨橫相謀書者。取淨土或麵或蠟捻作本形。於千眼像前。咒鑌鐵刀一百八遍。一咒一截一稱彼名。燒盡一百八段。彼即歡喜終身厚重相愛敬。若有患眼睛壞者。若青盲眼暗者。若白暈赤膜無光明者。取訶梨勒果菴摩勒果鞞醯勒果三種各一顆。擣破細研。當研時唯須護淨。莫使新產婦人及豬狗見。口中念佛。以白蜜若人乳汁。和封眼中。著其人乳要須男孩子母乳。女母乳不成。其藥和竟。還須千眼像前咒一千八遍。著眼中滿七日。在深室慎風。眼睛還生。青盲白暈者光奇盛也。若患瘧病著者。取虎豹豺狼皮咒三七遍。披著身上即差。師子皮最上。若被蛇螫。取被螫人結[<a href='javascript:showpic("../fontimg/029972.gif")'>月*寧</a>]。咒三七遍。著瘡中即差。若患惡瘧入心悶絕欲死者。取桃膠一顆。大小亦如桃顆。清水一升和煎取半升咒。七遍頓服盡即差。其藥莫使婦人煎。若患傳屍鬼氣伏屍連病者。取拙具羅香咒三七遍。燒熏鼻孔中。又取七丸如免糞。咒三七遍吞即差。慎酒肉五辛及惡罵。若取摩那屎羅(雄黃是也)和白芥子印成鹽。咒三七遍。於病兒床下燒。其作病兒即魔掣迸走不敢住也。若患耳聾者。咒胡麻油著耳中即差。若患一邊偏風耳鼻不通手腳不隨者。取胡麻油煎青木香。咒三七遍。摩拭身上永得除差。又方取純牛酥。咒三七遍摩亦差。若患難產者。取胡麻油咒三七遍。摩產婦臍中及玉門中即易生。若婦人懷妊子死腹中。取阿波末利伽草(牛膝草也)一大雨。清水二升和煎取一升。咒三七遍。服即出一無苦痛。胎衣不出者。亦服此藥即差。若卒患心痛不可忍者。名遁屍疰。取君柱魯香(薰陸香)乳頭成者一顆。咒三七遍。口中嚼咽不限多少。令變吐即差。慎五辛酒肉。若被火燒瘡。取熱瞿摩夷(烏牛屎也)咒三七遍。塗瘡上即差。若患蛔蟲咬心。取骨魯末遮(白馬尿也)半升。咒三七遍服即差。重者一升。蟲如綟索出來。若患丁瘡者。取凌鎖葉擣取汁。咒三七遍。瀝著瘡上即拔根出立差。若患蠅螫眼中。骨魯怛佉(新驢屎也)濾取汁。咒三七遍。夜臥著眼中即差。若患腹中痛。和井華水和印成鹽三七顆。咒三七遍。服半升即差。若患赤眼者。及眼中有努肉及有翳者。取奢奢彌葉(苟<span class='corr'>杞</span>葉也)擣濾取汁。咒三七遍。浸青錢一宿更咒七遍。著眼中即差。若患畏夜不安恐怖出入驚怕者。取白線作索。咒三七遍。作二十一結繫項。恐怖即除。非但除怖亦得滅罪。若家內橫起災難者。取石榴枝寸截一千八段。兩頭塗酥酪蜜。一咒一燒盡千八遍一切災難悉皆除滅。要在佛前作之。若取白菖蒲咒三七遍。繫著右臂上。一切鬥處論義處皆得勝他。若取奢奢彌葉枝柯寸截。兩頭塗真牛酥白蜜牛酥。一咒一燒盡一千八段。日別三時時別一千八遍。滿七日咒師自悟通智也。若欲降伏大力鬼神者。取阿唎瑟迦柴(木患子也)咒七七遍。火中燒。還須塗酥酪蜜。要須於大悲心像前作之。若取胡嚧遮那(牛黃是也)一大兩。著琉璃瓶中。置大悲心像前。咒一百八遍。塗身點額一切天龍鬼神人及非人皆悉歡喜也。若有身被枷鎖者。取白鴿糞咒一百八遍。塗於手上用摩枷鎖。枷鎖自脫也。若有夫婦不和狀如水火者。取鴛鴦尾。於大悲心像前咒一千八遍。帶彼即終身歡喜相愛敬。若有被蟲食田苗及五果子者。取淨灰淨沙或淨水。咒三七遍。散田苗四邊蟲即退散也。果樹兼咒水灑者樹上。蟲不敢食果也。佛告阿難。若為富饒種種珍寶資具者。當於如意珠手。若為種種不安求安隱者。當於罥索手。若為腹中諸病。當於寶缽手。若為降伏一切魍魎鬼神者。當於寶劍手。若為降伏一切天魔神者。當於跋折羅手。若為摧伏一切怨敵者。當於金剛杵手。若為一切處怖畏不安者。當於施無畏手。若為眼闇無光明者。當於日精摩尼手。若為熱毒病求清涼者。當於月精摩尼手。若為榮官益職者。當於寶弓手。若為諸善朋友早相逢者。當於寶箭手。若為身上種種病者。當於楊枝手。若為除身上惡障難者。當於白拂手。若為一切善和眷屬者。當於胡瓶手。若為辟除一切虎狼豺豹諸惡獸者。當於旁牌手。若為一切時處好離官難者。當於斧鉞手。若為男女僕使者。當於玉環手。若為種種功德者。當於白蓮華手。若為欲得往生十方淨土者。當於<span class='corr'>青</span>蓮華手。若為大智慧者。當於寶鏡手。若為面見十方一切諸佛者。當於紫蓮華手。若為地中伏藏者。當於寶篋手。若為仙道者。當於五色雲手。若為生梵天者。當於軍遲手。若為往生諸天宮者。當於紅蓮華手。若為辟除他方逆賊者。當於寶戟手。若為召呼一切諸天善神者。當於寶螺手。若為使令一切鬼神者。當於髑髏杖手。若為十方諸佛速來授手者。當於數珠手。若為成就一切上妙梵音聲者。當於寶鐸手。若為口業辭辯巧妙者。當於寶印手。若為善神龍王常來擁護者。當於俱尸鐵鉤手。若為慈悲覆護一切眾生者。當於錫杖手。若為一切眾生常相恭敬愛念者。當於合掌手。若為生生之眾不離諸佛邊者。當於化佛手。若為生生世世常在佛宮殿中。不處胎藏中受身者。當於化宮殿手。若為多聞廣學者。當於寶經手。若為從今身至佛身菩提心常不退轉者。當於不退金輪手。若為十方諸佛速來摩頂授記者。當於頂上化佛手。若為果蓏諸穀稼者。當於蒲萄手。如是可求之法有其千條。今粗略說少耳<p>日光菩薩為受持大悲心陀羅尼者。說大神咒而擁護之<p>南無勃陀瞿(上聲)那(上聲)迷(一)南無達摩莫訶低(二)南無僧伽多夜泥(三)底(丁以切)哩部畢薩(僧沒切)咄(登沒切)檐納摩<p>誦此咒滅一切罪。亦能辟魔及除天災。若誦一遍禮佛一拜。如是日別三時誦咒禮佛。未來之世所受身處。當得一一相貌端正可喜果報<p>月光菩薩亦復為諸行人。說陀羅尼咒而擁護之<p>深低帝屠蘇吒(一)阿若蜜帝烏都吒(二)深耆吒(三)波賴帝(四)耶彌若吒烏都吒(五)拘羅帝吒耆摩吒(六)沙婆訶<p>誦此咒五遍。取五色線作咒索。痛處繫。此咒乃是過去四十琲e沙諸佛所說。我今亦說。為諸行人作擁護故。除一切障難故。除一切惡病痛故。成就一切諸善法故。遠離一切諸怖畏故。佛告阿難。汝當深心清淨受持此陀羅尼。廣宣流布於閻浮提莫令斷絕。此陀羅尼能大利益三界眾生。一切患苦<span class='corr'>縈</span>身者。以此陀羅尼治之無有不差者。此大神咒咒乾枯樹尚得生枝柯華果。何況有情有識眾生。身有病患治之不差者必無是處。善男子此陀羅尼威神之力。不可思議不可思議歎莫能盡。若不過去久遠已來廣種善根。乃至名字不可得聞。何況得見。汝等大眾天人龍神。聞我讚歎皆應隨喜。若有謗此咒者。即為謗彼九十九億琲e沙諸佛。若於此陀羅尼生疑不信者。當知其人永失大利。百千萬劫常淪惡趣無有出期。常不見佛不聞法不睹僧。一切眾會菩薩摩訶薩。金剛密跡梵釋四天龍鬼神。聞佛如來讚歎此陀羅尼。皆悉歡喜奉教修行<p class='juan'>
千手千眼觀世音菩薩廣大圓滿無礙大悲心陀羅尼經</p>
</body></html>
