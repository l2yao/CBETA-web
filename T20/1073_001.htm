<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n215"></A>No. 1073 [cf. No. 901(Fasc. 6)]</b><p class='juan'>
何耶揭唎婆像法</p>
<p>復次取淨[<a href='javascript:showpic("../fontimg/034535.gif")'>執/衣</a>]不得截割。請一畫師最功能。勿還其價。香湯洗浴著新淨衣與受八戒。日日如是。於清淨處作一水壇。縱廣四肘(水壇之法如餘部說)咒師護身結界畢已。於其壇中燒種種香。散種種華供養已訖。於此壇內畫作菩薩。其身長佛一磔(長短正當以人一肘)總有四面。中菩薩面極令端正。作慈悲顏顏色赤白頭髮純青。左邊一面作大瞋怒黑色之面。狗牙上出頭髮微豎如火焰色。右邊一面作大笑顏。赤白端正似菩薩面。頭髮純青三面頭上。各戴天冠及著耳璫。其天冠上有一化佛結跏趺坐。中面頂上作碧馬頭仍令合口。菩薩頸下著寶瓔珞。項背圓光數重色作。左手屈臂手當乳前把紅蓮花。其蓮花與菩薩頭齊正臨左膊。其華臺上作一化佛。著緋袈裟結跏趺坐。項背有光。右手仰掌五指申。臂肘平屈。其手掌擎真陀摩尼(唐云如意寶)其珠團圓如作白色。赤色光炎圍繞其珠。於其右手正當珠下雨種種寶。其左膊上。著弊耶(二合)迦羅者摩(二合唐云虎皮)如著祇支。當右腋下掩皮結帶。更用虎皮縵其跨上。以外臂釧天衣裙等。皆如餘處畫菩薩法。如令菩薩端身正立紅蓮華上。空懸寶傘蓋菩薩頭上。其上空中畫作種種天音樂具。兩邊空中須陀會天舞蹈供養。畫此像時用香汁畫。皮膠不當用。叉以蘇木佉子(唐云芸臺)擣以為末。極令微細用酪(作酪殘汁也)汁。和如和糗法。用何耶揭唎婆心咒。咒三七遍已。其病人空腹腹之。腹內所有一切毒虫悉皆吐出。又畫作像法。取新瓦雜瓶未曾用。瓶染作青色。其瓦瓶上畫作阿耶揭唎婆觀世音像。其像身高如來一磔(等人一肘)畫作四箇歡喜之面。左邊一面畫作黑色。眼精綠色狗牙上出。右邊一面畫作赤色。名喫咒面。當中前面作菩薩面。極令端正。畫作白色。離像頂上懸於空中。畫作青面。出口吐寶珠。其四頭上各戴寶冠。其寶冠上皆化佛坐。菩薩左手把於蓮華。屈肘向上捧在膊前。右臂垂下五指皆申。施無畏手。兩手腕上皆作寶釧。其像項下著寶瓔珞。身分莊嚴如餘處說觀世音身莊嚴之法。其像立在寶蓮花上。作此像已。從白月十日起首食大麥乳糜。後十三日十四日十五日。三日三夜斷食。取娑迦比遮香乾陀那句利華咒此二物。一咒一投當前面上至八千遍。其面口中放出大光明。圍繞咒師身。已還入像口。於其口中出如意珠。即收取之珠已。即得十四千歲壽命。得七寶轉輪聖王。命終以後生安樂國。從觀世音足下而坐。又有一法當乞食喫喫大麥乳糜誦七萬遍。一萬遍時毘那耶迦即得被縛。第二萬遍咒法成就。第三萬遍即得安善那摩那熾羅藥法成就。三日三夜不食。作法手把其藥。正咒藥時。藥中若現三種相者。即知藥成。三相者謂煖煙焰。即得成就安陀羅陀那。昇空而去得成就持咒仙人。自在得入阿脩羅宮。第四萬遍離地四指而行自在。第五萬遍則得隨意昇空行。第六萬遍即得千歲活。咒師成就咒仙。人隨其所作任運皆成。一切所呼喚者皆來。第七萬遍咒師即得頭髮變作螺髮成就。隨其所須應念即至。親近承事於觀世音。即知三世一切眾生死此生彼。即得成就。若又法若欲打西(去音)若(若耶反)者。何耶揭唎婆像前三日三夜斷食香摩壇上。種種香花。以淨飲食乳粥果等種種供養。擣娑闍羅娑香。以白蜜和為八千丸。咒一丸香一遍已。投火中燒。如是香盡。彼西惹眾尋即初見變為馬頭。更經少時。轉為何耶揭哩婆頭。咒師奇上向彼眾時。一切西惹眾悉皆散滅。又法先以大麥與牛喫已。取糞中麥洗乾誠擣煮為乳糜。從白月一日食此乳糜。至十三日即斷不食。何耶揭哩婆像前。以塗香塗地散種種花。燒諸名香。種種飲食供養畢已。取迦比闍香擣為細末。水和為丸。數滿八千。取迦地羅木為柴燃火。取一香丸一咒一投。於火中燒。如是乃至八千丸。盡其炭變為蘇跋那金黃。重百千兩。又法若欲喫他咒者。取己身中小許血已。和白芥子為八千丸。黑月十四日。一日不食。取佉陀羅木鑪中燃火。取前白芥子丸。一咒一丸投火中燒。如是乃至芥子丸盡。一切諸咒悉皆喫盡(喫云外國語也。即同大唐破滅語訓。他者是外道也)又法但誦咒。行於曠野處及諸沙磧。所須飲食自然而出。又法日月蝕時。取淨牛蘇一兩新瓦缽盛。即把此缽仰看日月。咒缽中蘇乃至蘇煖。或煙火出。當爾之時即飲此蘇服此蘇已。隨欲詣處舉意即至。若常誦此咒。一切怖畏得無所畏。所有障難悉皆解脫。又法若患路陀瘡(患此瘡者悉皆死也)及諸毒蛇之所咬者(此蛇人見即死)或患健毘吒雞瘡。此等諸瘡咒黃土[<a href='javascript:showpic("../fontimg/005204.gif")'>泥/土</a>]。滿一千遍。塗其瘡上即得除差。一切怖畏心念即得除。又法若人忽逢一切水難。心念即得不被沈溺。如是等法不可廣說。隨意即成。若造大曼荼羅者。不得行欲<p>賀耶揭哩婆療病印(二手內縛豎二中指頭。相合並屈二大指。各以二頭指屈握二大指甲根。頭指甲皆背相著)<p>唵鶻嚕嚧鳩盧馱(去音)那(三)嗚[<a href='javascript:showpic("../fontimg/020011.gif")'>合*牛</a>]泮(四)娑[<a href='javascript:showpic("../fontimg/004555.gif")'>口*縛</a>]賀<p>賀耶揭唎婆乞食印(仰左手各豎五指。將右手下向以中指無名指頭。各各相拄著)<p>唵是那耶(二句誦二七遍)<p>已上二印可在解禁刀印之次。若作此法先當縛禁毘那夜迦。當對賀耶揭哩婆像前。取後木長八指截。燒火焰出。取安悉香作八百丸。一丸一咒一投火中。乃至香盡。毘那夜迦。即自被縛咒曰<p>歸命跢姪他(一)主嚕主嚕(二)毘主嚕主嚕(三)伽跢耶莎(四)摩訶婆(去音)羅(五)薩婆毘知那毘那夜乾(上音六)皤吒婆謨枯知(去音二合七)步跢(去音)耶泮(八)<p>若人夜失不淨。取於白線咒八百遍。後作咒索。一咒一結為三七結。即用繫腰。更不漏失。咒曰<p>歸命多姪他(一)勃地勃地(二)素勃地(三)因達[<a href='javascript:showpic("../fontimg/004225.gif")'>口*梨</a>](二合)勃地(四)摩迷輸(上音)迦嚂(上音二合五)婆羅謀者都(六)莎(去)訶<p>又法咒袈裟誦一七遍。已結作一結。即得護身成就咒曰(歸命)<p>哆姪他(一)訶(去音)哩訶(去音)哩(二)無訶(去)[<a href='javascript:showpic("../fontimg/004225.gif")'>口*梨</a>](三)句訶(去)[<a href='javascript:showpic("../fontimg/004225.gif")'>口*梨</a>](四)薩婆突瑟擔(二合五)瞻婆夜弭(上六)夜跋竭[<a href='javascript:showpic("../fontimg/004588.gif")'>口*闌</a>](二合)地(七)那文社弭(八)莎(去)訶(已上了寫隨誦成驗之次)<p class='juan'>
賀耶揭哩婆儀軌一</p>
</body></html>
