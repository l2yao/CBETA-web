<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n249"></A>No. 1078</b><p class='juan'>
七佛俱胝佛母心大准提陀羅尼法</p>
<p><span class='byline'>　　　　唐善無畏奉　詔譯</span><br><p>　　獨部別行<br><p>　【◇】<br>那　麼　颯　哆　喃(去聲)　三　藐　三　勃　佗　俱<br>【◇】<br>胝　喃(去聲)　怛　姪也(二合)　他　唵　折　戾　主<br>【◇】<br>戾　准　提　娑[<a href='javascript:showpic("../fontimg/004555.gif")'>口*縛</a>](二合)　訶<p>總攝二十五部大曼荼羅尼印。以二手無名指小指。相叉於內。二中指直豎相拄。二頭指屈。附二中指第一節。二母指捻左右手無名指中節。若有召請。二頭指來去<p>佛言此咒印能滅十惡五逆一切重罪。成就一切白法。具戒清潔速得菩提。若在家人。縱不斷酒肉妻子。但依我法無不成就<p>佛言若求成就先依壇法。不同諸部廣修供養。堀地香泥塗之所建立。以一面淨鏡未曾用者。於佛像前月十五日夜。隨力供養。燒安悉香及清淨水。先當靜心無所思惟。然後結印誦咒。咒鏡一百八遍。以囊匣盛鏡。常得將隨身。後欲念誦但以此鏡。置於面前結印誦咒。依鏡為壇即得成就<p>佛言欲持此咒於十五日夜。清淨澡浴著新淨衣。面向東方半跏正坐。置鏡在前。隨有香華清淨水諸物。先當靜心絕思。然後結印印於心上。誦此咒一百八遍。誦此咒時能使短命眾生還得增壽。加摩羅疾尚得除差。何況餘病。若不消差無有是處<p>佛言若人一心靜思。誦滿二十萬遍四十六十萬遍。世出世法無不稱遂<p>佛言若在家人。平旦清水漱口。未葷血時。面向東方對鏡結印。誦咒一百八遍。如是不斷四十九日。有吉祥事。准提菩薩令二聖者常隨其人。心有所念皆於耳邊一一具說<p>佛言短命多病眾生。月十五日夜。燒安悉香誦咒結印一百八遍。魔鬼失心野狐惡病。皆於鏡中現其本身。殺放隨意更再不來。增壽無量<p>佛言若人無福德相。求官不遷。對鏡常誦此咒。福德官當能稱遂<p>佛言若人欲有所作。先當思惟准提聖者。正念此咒具滿七遍端身。少頃其身自然搖動。即知能遂及以吉慶。若身剛強向前向後。即知不遂必有災難。佛言欲知此法成不成。依法誦咒具滿七日。便於夢中見佛菩薩及以華果。口吐黑物後喫白物。即知成就<p>佛言此陀羅尼有大勢力。至心誦持必當自證。能令枯樹生華。何況世間果報。若常誦持水火刀兵怨家毒藥皆不能害。若卒為鬼神傷死。結印誦咒七遍。以印印心皆令卻活。舍宅不安鬼神作禍。咒土四塊鎮之即去<p>佛言若人六親不和。不相愛念。依法誦咒所向和合。聞名見身皆生歡喜。凡所求無不遂心。況能結齊具戒。一心清淨依法誦持。不轉此身即證菩提有大功力<p>佛言若人欲長生。於古塔及深山中。或淨房內依鏡為壇。具滿二四六十萬遍。青蓮華和安悉香燒。於睡夢中夢食仙藥。或授仙方或於鏡中有五色光。光中有藥隨意取食。即得長生<p>佛言若依法誦持一心精勤。功力說不可盡。此壇鏡法不得人見。若見即不好不成畢。須密之此法不可說自當證知。隨意所求速得成就受勝妙樂<p class='juan'>
七佛俱胝佛母心大準提陀羅尼法</p>
<p>　一校畢　　　　　　　　　　慈順</body></html>
