<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n303"></A>No. 1082 [Nos. 1080, 1081, 1083]</b><p class='juan'>
觀世音菩薩祕密藏如意輪陀羅尼神咒經</p>
<p><span class='byline'>　　　　唐于闐三藏實叉難陀譯</span><br><p><b>　　<A NAME="n305"></A>除破一切惡業陀羅尼品第一</b><p>如是我聞。一時佛在伽栗斯山。與大菩薩眾俱。爾時觀世音菩薩摩訶薩。即從座起整衣服。胡跪合掌白佛言。世尊我有大陀羅尼法。名摩訶波頭摩栴檀摩尼心輪。能於一切事所求皆得成就。若如來大慈悲許我說者。我當承佛神力。為饒益一切眾生故說。所以者何。世尊此陀羅尼。有大神力猶如摩尼寶。亦如如意樹能滿一切願。爾時世尊讚觀世音菩薩言。善哉善哉汝已慈悲故。為眾生能如是問。聽汝無障礙。說此陀羅尼。觀世音菩薩既蒙聽許。即起合掌作禮還本坐處。諦觀眾會具大慈悲。即說咒曰<p>那(上)謨曷囉(二合)怛那(二合)怛囉(二合)夜耶(一)那謨阿唎耶(二)婆路咭帝攝伐(二合)囉耶(三)菩提薩埵跛耶(四)摩訶薩埵跛耶(五)摩訶迦盧尼迦耶(六)怛姪他(七)唵(八)斫迦羅伐底栴檀摩尼(九)摩訶缽頭迷(十)嚧嚧底瑟[<a href='javascript:showpic("../fontimg/003533.gif")'>口*宅</a>](十一)遮伐囉阿曷囉(二合十二)舍鳴[<a href='javascript:showpic("../fontimg/020011.gif")'>合*牛</a>]泮莎婆(二合)呵(十三)<p>已上是身咒<p>唵(一)缽頭迷(二)栴檀摩尼(三)摩訶遮伐囉吽(引四)<p>已上是心咒<p>唵(一)伐囉(二合)哆(二)缽頭迷(三)吽(引四)<p>爾時觀世音菩薩。說此如意輪陀羅尼已。大地六種震動。天龍夜叉乾闥婆阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽等宮殿悉皆震動。魔王及諸魔眾生大驚怖。魔王宮殿皆悉火起。自餘種類夜叉惡鬼。並皆惶懼仆面倒地。一切地獄門開。罪人解脫受天勝樂。爾時天雨寶華及種種寶莊嚴具。諸天音樂在虛空中。出種種聲供養如來。爾時世尊以梵音聲。說偈讚觀世音菩薩摩訶薩言<p class='lg'>　善哉善哉　　汝善男子　　愍念眾生<br>　說陀羅尼　　能令眾生　　得大勝益　</p><p>爾時世尊復告觀世音菩薩言。善男子能為諸眾生故。說此大神通王陀羅尼法。時觀世音菩薩白佛言。若有善男子善女人比丘比丘尼優婆塞優婆夷童男童女。於此生中欲求現報。當於晝夜一心精勤。不忘此陀羅尼者。亦不簡擇時日淨與不淨。若誦得已即有成驗。凡所求事當誦一百八遍。即百千事成。更無別有神咒及此如意輪王陀羅尼者。所以者何。過去現在惡業重障悉能破壞。若能誦此陀羅尼。應墮阿鼻地獄即得解脫。五逆等罪亦悉滅除。何況其餘惡業。及諸厄難一切疾病。若熱病一日二日三日四日。若晝若夜若風黃痰[<a href='javascript:showpic("../fontimg/022480.gif")'>病-丙+陰</a>]等病。誦此咒者悉得除愈。若被蠱毒厭禱丁瘡。疥癩瘑痒風狂頭痛。及耳鼻脣舌牙齒咽喉。口面頭腦胸脅心腹。腰背腳手頭足等痛悉得除差。但是身中有病皆悉治之。若夜叉羅剎毘那夜迦。惡魔鬼神悉不能害。亦不畏刀兵水火惡風雨雹怨家劫盜惡王惡賊。終不能害亦不橫死。及諸惡夢蚖蛇蝮蠍。守宮百足蜘蛛諸惡。毒獸師子虎狼悉不能害。兵鬥戰陣皆得勝利。若有官事諍訟皆得和解。若誦此陀羅尼一遍。如上等事悉得遂意。若日日誦此陀羅尼一百八遍。見觀世音菩薩告言。汝善男子等勿怖。欲求何願一切施汝。阿彌陀佛自現其身。見極樂世界莊嚴之事如經中說。亦見極樂世界諸菩薩眾。亦見十方一切諸佛。亦見觀世音菩薩所居住處補怛羅山。即得自身清淨。常為諸王公卿宰相恭敬供養眾人愛敬。所生之處不處母胎。生蓮花上微妙莊嚴。在所生處常得宿命。始從今日乃至成佛。終不墮惡道常生佛前<p><b>　　<A NAME="n306"></A>觀世音菩薩祕密藏一切愛樂法品第二</b><p>爾時觀世音菩薩憐愍眾生。復說祕密如意心輪陀羅尼。但有所須皆悉自來財有二種。一者世間財。二者出世間財。世間財者金銀等寶。出世財者福德智慧具二莊嚴。身心悅預眾人愛敬。能救一切眾生苦。慈心增長能與智者。樂具資生利益能加勢力。唯此祕密藏境界。不得向餘人說。若欲得此如意輪陀羅尼我最勝驗者。至心一切時一切處。淨與不淨常應誦持。一無過咎所誦課充。復應稱觀世音菩薩名。及如意輪陀羅尼。并稱彼人名字。或時思念。若王王子妃后公主婆羅門剎利毘舍首陀。若男若女童男童女種種外道。但欲親覲者應稱彼名。每至五更使得課充。若求最勝驗者。或親覲國王於七日中。每至五更誦一千八遍即得相見。若欲見妃后應誦九百遍。若欲見王子誦八百遍。若欲見宮人誦七百遍。若欲見公主誦六百遍。若親覲婆羅門誦五百遍。若親覲剎利誦四百遍。毘舍誦三百遍。比丘比丘尼一百遍。優婆塞優婆夷九十遍。童男童女六十遍。此名親近課法。能成辦一切事。財物奴馬一切樂具有所愛樂者。或在遠處意所求之如風疾至。凡欲為事但得課充其事即成。若欲見觀世音菩薩。誦一千八遍。即見其真身一切成滿。若欲見金剛應誦一萬遍。即現其前憐念其人如父愛子。心所願事悉能與之。若欲見諸佛及諸大眾。誦一萬三千遍即見。若七日七夜相續誦。凡所持咒神皆悉現前。各各自將已咒功能。施與其人常隨擁護。第七日三千大千世界主。及天帝釋。與諸眷屬俱來皆與其願。能依如前所說誦課法者。所求之願皆得滿足<p><b>　　<A NAME="n307"></A>觀世音陀羅尼和阿伽陀藥法令人愛樂品第三</b><p>觀世音菩薩復為憐愍眾生故。說愛樂藥法。令人見者生歡喜心。和合既了身上帶行。最勝成就一切皆得遂意　牛黃　白檀　鬱金香　龍腦香　射香　豆穀子　丁香　迦俱羅　蓮華　青蓮華　金薄<p>各等分。白蜜與藥亦等分擣和。誦前咒一千八遍。用香或熏身熏衣。或塗眼胞上或點額塗身之時。若王及夫人太子。百官宮人男子女人等愛樂。欽茲道法發菩提心。身力財物皆悉不惜並能施之為其給使說不可盡。猶如日月一切悉欲樂見。諸事皆能成辦。若人帶持此藥罪障消滅。一切厄難皆得解脫。若王勢力強奪。水漂火燒種種刀杖諸毒。繫縛煩惱皆得解脫。唯須至心。然此藥不得輒內口中毒故<p><b>　　<A NAME="n308"></A>觀世音如意輪含藥品第四</b><p>觀世音菩薩憐愍眾生。復說口含樂令一切愛樂<p>龍腦香　射香　鬱金香　細擣和牛黃。以上三咒各誦一千八遍。以淨水和之。作丸如梧桐子大。復誦三咒各一百八遍。陰乾莫令風日到。是一一丸各誦前三咒各七遍。即著一丸內口中。若王輔相大眾等類。共一人語時即生恭敬。財寶不惜。但所須者一切人皆與之。凡所說言一切信受。有所願處並悉剋從。著藥口中時常須誦咒。觀世音菩薩即與其願。應以觀世音菩薩像前。香水作方壇縱廣四肘。用種種花置壇中。草木花但求可得者。燒白檀香取前丸藥著壇中。豎四幢張白幔蓋壇上懸四白幡。供養觀世音菩薩。然後誦心咒心中心咒各誦一百八遍。誦身咒一百八遍然白栴檀香散花。爾時求願一切皆獲。取壇中藥帶。所向之處欲求皆得。有所言說亦悉信受。一切事皆得成就除不至心<p><b>　　<A NAME="n309"></A>觀世音心輪眼藥品第五</b><p>時觀世音菩薩憐愍眾生故。說眼藥法。令一切人見皆生愛樂歡喜　慢室迦拘豎　紅蓮花　青蓮花　海水末　或烏賊魚末　牛黃　鬱金香　漢鬱金　畢撥　胡椒　乾薑<p>並等分擣細篩訖。前藥有一兩。即著射香龍腦香半兩細研。觀世音像前和合。其前三咒各誦一千八遍。於一切眾生邊皆起慈悲心。著此藥置觀世音菩薩足下。然後觸著。即得用銅筋點藥著眼頭<p>治眼頭一切病。翳障白暈流淚赤膜清盲頭痛。每日一度著此藥置眼中。一切眼病皆得除差。二日著治身中一切病。三日著治八十四種癇。四日著內外一切障不能障。五日著一切怨賊兵甲鬥戰皆得勝利。六日著一切惡業煩惱。四重五逆惡夢蠱道。悉能破壞終不墮三惡道七日著國王宰相一切大眾。皆隨順恭敬信受愛樂。二七日著得大自在。三七日著則與國王宰相得相親覲。四七日著所有夜叉并諸眷屬為其給使。五七日著阿修羅諸龍夜叉羅剎皆為給使。六七日著有大力。飛空羅剎厭魅蠱道。乃至成佛常隨衛護。七七日著摩訶迦羅神乃至八部神。皆來隨從為其給使。八七日著眾人不見。九七日著悉見一切伏藏十七日著阿修羅宮門自然開闢。宮中所有悉見出入無礙。十一七日著所有一切諸藥。猶如火狀對治悉皆現前。若求長命及大力者即得。十二七日著眾山開闢。寶物出現隨意取用。十三七日著龍宮自然開闢寶物出現。隨所見者皆無障礙。十四七日著欲界諸天宮殿無不開者皆悉得見。十五七日著夜黑闇中猶如白日。十六七日著地下金地金剛地水輪風輪空輪悉見。十七七日著四天下所有地獄中眾生悉見。已得見彼力故諸受苦眾生皆得解脫。十八七日著其人德力如日。十九七日著見金剛真身諸願皆滿。二十七日著見大慈悲觀世音一切願皆得滿足。二十一七日著飛騰虛空。見色界諸天宮殿皆悉開闢。復見十方諸佛菩薩及佛淨國。若一年著得五種淨眼。若能修此法者應當深信此教。憐愍眾生不得生疑。法則難成如上所說<p><b>　　<A NAME="n310"></A>觀世音火唵陀羅尼藥品第六</b><p>觀世音菩薩憐愍眾生故。說火唵吉祥法。能成一切事。能破一切煩惱罪障惡業。若有怨敵皆悉降伏。微建毘那夜迦瞋心即自歇息不復為害。眾人咸生愛敬。穿地作爐辟方一肘。摩梨枝摩練遮白芥子酪蜜酥等分和合。沈檀香木柴各長十二指橫量指。截之著爐中燒。以手抄取少許藥。咒一遍放火中燒。如是滿一千八遍。能破一切業障壽命長二百二十歲。相續七日能作唵法。壽命一千歲身即清淨。能二七日作法。國王太子輔相凡庶歸心恭敬三七日作法三十三天及諸眷屬。并日月四天王天。與其眷屬悉來為作衛護。勒叉金剛與大效驗。觀世音菩薩滿其大願若國土少雨。白芥子及酥以次咒之三日。火中燒即降雨。雨多不止取此爐中灰咒一百八遍。向四方上散雨即止若惡雹下暴風卒起。還用此灰咒一百八遍。向有雲處遙散即止若常誦此咒力如那羅延。捨此身已即生極樂世界。在所生處常得宿命乃至成佛<p>爾時觀世音菩薩白佛言。世尊此栴檀心輪陀羅尼如我所說。若比丘比丘尼優婆塞優婆夷若男若女受持者。必得成就勿懷疑。心所憶念一切事皆得。唯須深信不得生疑。爾時佛讚觀世音菩薩言。善哉善哉大慈悲觀世音菩薩摩訶薩。乃能說此微妙如意輪陀羅尼法。現閻浮提利樂諸眾生等。若發心口誦即得效驗。雖然汝依我教與諸眾生。數數勤加策勵示誨。使得效驗為現其身。莫違我語我當隨喜<p>爾時觀世音菩薩白佛言世尊。我於無量劫來以慈悲心受寄眾生常作擁護與其效驗。佛自證知為眾生故。說此如意輪陀羅尼。若有受持常自作課誦者諸願皆得。我承佛力如是救苦眾生。爾時觀世音菩薩摩訶薩。說此如意輪陀羅尼經已。一切大眾皆大歡喜信受奉行<p class='juan'>
觀世音祕密藏如意輪陀羅尼神咒經</p>
<p><p>那謨喝囉怛那(二合)怛囉(二合)夜耶(一)那謨阿哩耶(二合)婆嚧枳帝捨靺(亡箇切二合)囉耶(合)曝地(陀異切)薩怛靺(亡箇切二合)耶(三)摩訶薩怛靺(同上二合)耶(四)摩訶箇[<a href='javascript:showpic("../fontimg/061768.gif")'>口*路</a>]尼(上聲)箇耶(五)怛姪他(六)嗚吽(二合七)斫箇囉(二合)筏底(多以切八)振多末尼(九)摩訶播特迷(二合十)嚕嚕底(多以反)瑟吒(二合十一)闍靺(亡箇切二合)囉(十二)阿箇哩沙(二合)耶(十三)虎(河古切)泮吒(短聲)薩靺(二合)訶(已上根本身咒)<p>烏吽(二合)播特摩(二合)振哆末尼闍靺(二)囉虎吽(二合已上身咒)<p>烏吽(二合)筏囉陀耶播特迷(二合)虎吽(二合已上心中心咒)</body></html>
