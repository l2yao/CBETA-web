<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n517"></A>No. 1097 [No. 1096, cf. No. 1092(Fasc. 1)]</b><p class='juan'>
不空罥索陀羅尼自在王咒經卷上</p>
<p><span class='byline'>　　　　唐天竺三藏寶思惟奉　詔譯</span><br><p>南謨囉哆那怛囉夜耶　南謨阿唎耶　阿弭哆婆耶　怛他孽多耶　南謨阿唎耶　跋嚧吉帝　失筏囉耶　菩地薩埵耶　摩訶薩埵耶　摩訶迦嚧尼迦耶　怛跌他　唵阿慕伽　缽囉底喝多[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/067721.gif")'>口*半</a>]吒　娑婆訶<p>如是所說不空陀羅尼自在王咒。即是一切祕密神咒之主。若有人能誦此神咒成就之者。即能通達一切神咒。但是咒法所有事業皆得圓滿<p><b>　　<A NAME="n519"></A>成就尊者說不空神咒功德分第一</b><p>爾時聖觀自在菩薩摩訶薩。復說不空罥索神咒王法。若成就者福不唐捐。能令無量無邊諸眾生界。一切業障悉皆清淨。能集無量福德資糧。增長善根方便善巧。通達無邊智慧境界。六波羅蜜多皆得圓滿。復能證得無上菩提。四無所畏十八不共一切佛法。及四聖諦神足根力菩提分法。復能示現靜慮解脫諸三摩地三摩缽底。復能證得聲聞辟支佛及如來地。成就般若聰慧利根。有大威德精進勢力。具足辯才騰空隱形。為斫羯囉伐賴底曷囉闍一切自在。能成咒仙獲世安樂。得吉祥瓶及如意珠。隨應所作一切皆得。驅策使者進退無違。令羅剎娑隨意而轉。復能入於阿素洛窟。或燒眾香或置藥眼中。能見地下一切伏藏。所為事業自在成就。療治眾病調伏鬼神守護壇場。令諸龍王歡喜悅樂。降雨止雨皆得自在。復能於彼一切人中而得自在。能令一切眾罪厄難悉皆銷滅。資財寶物所求皆得。復能成就無邊陀羅尼門及三摩地門。此大不空罥索神咒之法。於諸咒中功德最上殊勝廣大。能令一切天龍藥叉健闥縛阿素洛揭路茶緊捺洛莫呼洛伽。諸部多鬼一切餓鬼。畢舍遮拘畔茶羅剎娑。星宿鬼障礙鬼等。承事供養尊重讚歎。復為帝釋諸梵王等之所擁護。復為一切成咒仙者共所慶慰。復為常離一切散亂無所著者之所承習。受持所說供養恭敬尊重讚歎<p><b>　　<A NAME="n520"></A>成就受持供養神咒法分第二</b><p>爾時聖觀自在菩薩摩訶薩。復說神咒之法。若有欲誦此神咒時。應先洗浴著新淨衣。潔淨誦咒受菩薩戒。起慈悲心哀愍眾生意樂。作真實語遠離嫉妒。利益安樂一切有情。直心淨信愛樂功德。捨離貪愛瞋恚愚癡。憶念三寶期心報恩。應廣供養聖觀自在菩薩摩訶薩。燒香散花塗香末香。莊嚴幢幡及諸華蓋。於尊者前一心淨信意樂堅固。應誦聖者不空罥索心神咒王一百八遍。即入不空陀羅尼三摩地門。作蓮花印禁出入息默然而住。由是此人所應作事皆得具足。即於夢中得見聖觀自在菩薩。或現苾芻形或現婆羅門形或現童子形。或現帝王形或現宰官形。讚誦咒人作如是言。善哉丈夫汝能受持我之所說。汝所愛樂皆得圓滿。汝今持咒心何所欲。隨意求索能令汝願速得成就。由是得滅一切業障。永不墮於地獄畜生。常生一切諸善趣中。般若現前辯才無滯增長正念。諸天隨順而為伴侶。所作自在無有障礙具大威神。復能持咒隨心所欲。不為一切怨賊侵奪。賢聖讚歎。常為國王大臣婆羅門居士等之所敬重。一切眾生之所愛樂。供養恭敬承事禮拜善言讚歎。常與一切驚怖之者作歸依處。能得一切善人腹心。若有常誦此神咒者。三業惡障皆悉銷滅。若誦萬遍。所須飲食臥具湯藥衣服什物無所乏少。安樂無病長壽自在<p><b>　　<A NAME="n521"></A>成就親見聖觀自在菩薩法分第三</b><p>若人欲得親見聖觀自在菩薩。應往寂靜山寺塔廟之中。或園林河邊深山巖谷阿蘭若處。著新淨衣持八戒齋。受菩薩戒三業清淨。入三摩地修四梵行無所吝惜。於諸持戒福德人邊常求歡喜。然後於聖觀自在菩薩像前受其咒法既受法已。即便於彼清淨之處。吉祥草上結加趺坐。應誦不空罥索心咒一心不動。若晝若夜不驚不怖。乃至忽聞虛空之中。有虎嘯聲亦不驚怖。若見聞空中諸天音樂歌舞唱伎不應驚異。或見天雨曼陀羅華摩訶曼陀羅華。缽特摩華嗢缽羅華。俱沒陀華奔茶利華等亦不驚怪。是時聖觀自在菩薩。至其人前唱言善哉善哉。汝能如是供養於我。誦持神咒何所求耶。其誦咒人即從坐起。於尊者前燒香散華。水和粳米及諸雜華。供養聖觀自在菩薩。右遶三匝頭面禮足。菩薩爾時隨其意樂悉皆與之<p><b>　　<A NAME="n522"></A>成就畫像幀法分第四</b><p>爾時尊者說畫像法及成就咒法。若畫聖觀自在菩薩形像之時。應織絹[<a href='javascript:showpic("../fontimg/057087.gif")'>疊*毛</a>]隨其長短不截兩頭。所用綵色和以香膠勿取餘膠。畫師先受八戒齋法。然後方畫聖觀自在菩薩形像。其身黃白首戴華冠紺髮分被兩肩前後。慈顏和悅放百千光。清淨殊勝面有三目。以純白綖交絡肩臆。以瑿泥耶鹿王皮而覆肩上。莊飾寶帶以繫其腰。尊者四臂。左邊上手執持蓮華。下手執持澡瓶。右邊上手施無畏下手執數珠。皆以珍寶而嚴飾之。身著天衣立蓮華上。有大威德瓔珞短長。交髆垂下耳璫臂印。及以環釧皆寶飾之。頂上畫作無量壽佛。於其幀內畫種種華。若欲作壇於春秋時。白月八日或十五日。吉祥星下選擇好時無風無雲。即於城外擇取好處隨其方地。有諸樹木根莖枝葉。華果茂盛條蔓交加。周遍皆有流泉浴池。處處青草皆悉充遍。應用黃土為泥塗地。種種修理盡令如法。不於荊棘瓦礫骨石諸惡土地。其壇四面以金精赤土雄黃石灰及紫金色。青黃赤白及以紫色。畫其界道於壇方面各開一門。門外各有二吉祥柱。於其壇內應畫螺形萬字香印。門內各有二吉祥瓶。隨其處所應作浴池。池內周遍嗢缽羅華俱沒頭華奔茶利迦華。於池四邊應畫鵝形。如貫華鬘周匝圍遶。應置像幀壇場之內。散種種華燒種種香。幢幡寶蓋而供養之。或用金銀諸寶及以赤銅作吉祥瓶。盛滿一切諸妙香藥末尼真珠金銀等寶和雜盛之。以雜華繩繫其瓶項。取燒稻穀作華。散以嚴飾壇上。應以白縵覆之。於壇四角各立一人。身被甲仗而守護之。是時咒師每日三時。洗浴清潔著新淨衣。三業清淨受持律儀。於聖觀自在菩薩像前。應以乳糜酥酪沙糖石蜜。盛滿器中而供養之。後以栴檀沈水蘇合龍腦。如是等香和雜燒之而為供養。於像幀前。敷吉祥草結加趺坐。作蓮華印安心合掌。敬禮一切諸佛菩薩。即誦護身咒。咒曰第二<p>唵　阿慕伽　缽囉底訶多囉叉囉叉(自稱名)[<a href='javascript:showpic("../fontimg/020011.gif")'>合*牛</a>]泮吒<p>若欲護身時取自髮一莖。應以此咒咒二十一遍。常護自身無能損害<p>咒<p>鬼神咒咒曰第三<p>唵　阿慕伽　漫陀　[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]　泮吒<p>若咒鬼神先誦此咒。咒五色綖一百八遍繫壇四面。然後咒水一百八遍。或咒芥子或咒淨灰。隨四方面壇內散之。即令一切惡鬼神等無能惱亂<p>禁惡鬼咒咒曰第四<p>唵　阿慕伽　缽囉底訶多唵[<a href='javascript:showpic("../fontimg/020011.gif")'>合*牛</a>]泮吒<p>若禁惡鬼應誦此咒。咒水一百八遍。或咒白芥子或咒淨灰。隨四方面壇外散之。令諸惡鬼不得其便<p>禁惡魔咒咒曰第五<p>唵　阿慕伽　帝曬路枳耶　毘闍耶　俱嚕磨[<a href='javascript:showpic("../fontimg/020011.gif")'>合*牛</a>]泮吒<p>若咒魔時應誦此咒。咒水一百八遍。或白芥子及咒淨灰。於其壇外散灑十方。即禁諸惡魔不能嬈亂<p>禁諸惡魔鬼咒咒曰第六<p>唵　阿慕伽　囉叉(自稱名)娑婆訶<p>若欲禁諸惡魔鬼時。應以此咒咒水一百八遍。或白芥子及咒淨灰。點自頂上額上心上及兩肩上。遍灑其身。即令一切惡鬼惡魔不能惱亂<p>咒同伴人咒咒曰第七<p>唵　阿慕伽　[<a href='javascript:showpic("../fontimg/020011.gif")'>合*牛</a>]佉<p>若欲咒同伴人時。應誦此咒。咒水一百八遍。或白芥子及咒淨灰。於其壇內散灑同伴。即護彼人。惡魔鬼眾無能惱亂<p>咒香咒咒曰第八<p>唵　阿慕伽　淡磨淡磨　[<a href='javascript:showpic("../fontimg/020011.gif")'>合*牛</a>]泮吒<p>若燒香時。先以此咒。咒種種香二十一遍。然後燒香恭敬供養<p>咒飲食及華果咒咒曰第九<p>唵　阿慕伽　[<a href='javascript:showpic("../fontimg/037047.gif")'>起-巳+乞</a>]醯利儜　[<a href='javascript:showpic("../fontimg/037047.gif")'>起-巳+乞</a>]醯唎儜　[<a href='javascript:showpic("../fontimg/020011.gif")'>合*牛</a>]泮吒<p>若以飲食及華果等欲散之時。先誦此咒咒一百八遍。然後於其壇外。隨四方面而遍散之<p>隨作事成就咒咒曰第十<p>唵　阿慕伽　毘闍耶　[<a href='javascript:showpic("../fontimg/020011.gif")'>合*牛</a>]泮吒<p>隨作何事若誦此咒悉皆成就<p>世尊能持咒者。作是法已。於其壇內。應誦不空陀羅尼自在王咒。若見聖觀自在菩薩像幀動時。或煙出時或焰出時。如常誦咒不應驚怖。若見幀動得富貴自在。若見煙出成就曷囉闍位。若見焰出騰空自在得成咒仙。其誦咒者若見焰出。心無驚怖身不動搖。即得聖觀自在菩薩。現其人前而安慰之。其人見已所求皆遂。即得菩薩諸三摩地。於阿耨多羅三藐三菩提得不退轉。現身憶念宿世生事。及得無量百千功德<p><b>　　<A NAME="n523"></A>成就使者能辦事法分第五</b><p>爾時聖觀自在菩薩。復說使者能辦事法。此之使者即是聖觀自在菩薩。不空罥索王神咒之使。若欲驅使。應以綵色及[<a href='javascript:showpic("../fontimg/057087.gif")'>疊*毛</a>]布幀上。畫使者形又作藥叉童子像。頭髮直豎如盛火焰。面目瞋怒綠眼平鼻。形貌赤色身服赤衣。口出四牙二上二下。其舌於口或入或出。一手持劍一手執索。嚴身之具皆悉周備。欲作法時。於白月八日或十四日持齋潔淨。安置幀像四衢道中或空室內。應以華香及諸飲食。除血肉等種種供養。其持咒者先應誦咒自防護身。於[<a href='javascript:showpic("../fontimg/057087.gif")'>疊*毛</a>]幀前誦不空王咒一百八遍。是時使者現其人前。語持咒者言欲何所須。若見處分皆能成辦。其持咒者隨心所欲使者依行。于時使者隨所見聞悉皆具說。若持咒人日索金錢百文應時即得。然不應別用及生吝惜。但應供養佛法僧寶。如是之事但當自知。不得輒向人說之。亦復不得共人結怨。應食淨食不得雜食。每食之時先減己身一分飲食。供養使者然後自食。常須憶念不得忘之。心常捨離貪瞋癡等不得妄語。出誠諦言為他說法。於一切眾生常起饒益慈悲之心。復以香華衣服幢幡寶蓋。塗香末香燒香散華。痡`供養聖觀自在菩薩作報恩心。若能如是即彼使者日日供承。得五百人所須資具。飲食衣服塗香末香。燒香散華一切具足。乃至持咒之者盡形已來。隨意皆得無所乏少<p class='juan'>
不空罥索陀羅尼自在王咒經卷上</p>
</body></html>
