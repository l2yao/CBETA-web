<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n555"></A>No. 1103</b><p class='juan'>
觀自在菩薩隨心咒經(亦名多唎心經)</p>
<p><span class='byline'>　　　　大唐總持寺沙門釋智通奉　制譯</span><br><p>如是我聞。一時佛在王舍大城耆闍崛山中。與無量大比丘俱。復有無量天龍夜叉揵闥婆阿素羅伽嚕茶緊那羅。各并眷屬。復有無量無數比丘比丘尼優婆塞優婆夷恭敬圍繞。爾時會中有一菩薩。名曰觀世音自在。即從座起頂禮佛足。偏袒右肩右膝著地。合掌恭敬而白佛言。世尊我今欲說阿唎多唎心咒根本及印壇法。是咒威力不可思議。安樂世間多所饒益。若有天人受持之者。所有怨對惡障怖畏。皆悉止息。一切外學禁咒。碎散不能為害。隨心所願一切善業皆得成辦。四足二足諸眾生等。無不恭敬悉皆歸伏。惟願世尊哀垂聽許。我以大悲憐愍一切諸眾生故。說此根本印咒之法即說慕陀羅尼法<p><b>　　<A NAME="n557"></A>隨心印咒第一(亦名身印咒亦名都印咒)</b><p>二手中指無名指小指三指。向外相叉。合掌右押左。指頭總摶掌背。並豎二食指相著。大指亦然。各摶食指。大指來去。即說咒曰<p>那(上)謨喝囉(上)怛那跢囉(二合)夜耶(一)那(上)謨阿[<a href='javascript:showpic("../fontimg/004225.gif")'>口*梨</a>]耶(一)婆路(輕呼)枳帝攝婆(二合)羅(上)耶(二)菩提薩埵(去)耶(三)摩訶薩埵(去)耶(四)摩訶迦嚧尼迦(去)耶(五)跢姪他(六)唵(七)哆(去)唎哆利(八)都多(去)唎(九)都都多唎(十)咄唎(上)莎(去)訶(十一)<p><b>　　<A NAME="n558"></A>奉請咒第二(用身印誦此咒)</b><p>哆姪他(一)阿伽(去)車阿伽(去)車(二)婆伽(去)畔(三)阿[<a href='javascript:showpic("../fontimg/004225.gif")'>口*梨</a>]耶(四)婆路(輕呼)枳帝(五)攝婆(二合)囉(去)耶囉(去)跢那(二合)怛囉(二合)薩帝那(六)莎(去)婆訶(七)<p>用此咒咒安悉香一七遍燒。請菩薩則來。若欲誦前多唎心咒。先誦此咒七遍然後誦之<p><b>　　<A NAME="n559"></A>啟請印咒第三(此一印咒通請一切菩薩)</b><p>以右手向前。把左手腕。於頭上以左手四指來去。即說咒曰<p>唵(一)薩婆菩提薩埵(去)那(二)湮(去)醯(上)湮(去)醯(上三)莎(去)訶(四)<p><b>　　<A NAME="n560"></A>華臺印咒第四</b><p>准前印。唯改仰兩手掌向上。五指各向上屈少許。咒曰<p>唵(一)薩婆跛囉(二合)鼻(去)瑟吒(二合二)菩陀(去)那(三)莎(去)訶(四)<p><b>　　<A NAME="n561"></A>香華印咒第五</b><p>以右手大母指。捻無名指甲上。餘三指直展。又以左手掌承右手下。咒曰<p>唵(一)薩婆跛(去)耶(二)布瑟波(二合)伽耶(三)莎(去)訶(四)<p>作此法時。感得天龍八部皆來供養<p><b>　　<A NAME="n562"></A>香水印咒第六</b><p>以兩手中指無名指及少指。各把大母指如拳法。合腕以二頭指相跓。咒曰<p>唵(一)薩婆烏馱(上)迦(去)耶(二)曷囉闍(三)莎(去)訶(四)此印供養琩F一切諸佛菩薩<p><b>　　<A NAME="n563"></A>護身印咒第七</b><p>先合掌。屈二小指甲相背。二大母指附二食指。餘三指合頭相跓。掌中開少許。當於頂上頭指來去。咒曰<p>跢姪他(一)阿[<a href='javascript:showpic("../fontimg/004225.gif")'>口*梨</a>](二)多[<a href='javascript:showpic("../fontimg/004225.gif")'>口*梨</a>](去三)都多(去)[<a href='javascript:showpic("../fontimg/004225.gif")'>口*梨</a>](四)都[<a href='javascript:showpic("../fontimg/004225.gif")'>口*梨</a>](五)醯(上)[<a href='javascript:showpic("../fontimg/004658.gif")'>口*蘭</a>]拏(上)夜(弋可反六)揭囉(上)鞞(七)曷囉(上)叉(楚我反)曷囉(上)叉麼闍(二合白稱已名)薩婆突薩[<a href='javascript:showpic("../fontimg/023267.gif")'>目*皮</a>]谿弊治(二合九)菩薩跛達囉(上二合)鞞弊治(二合十)莎(去)訶(十一)<p>作此印誦咒漏十萬遍。一切諸魔外道等輩。人非人等無敢害者。用此護身。又作此印誦前身咒。於舍利塔前。至心發露懺悔眾罪。能滅四重五逆等罪<p><b>　　<A NAME="n564"></A>心印咒第八</b><p>准前護身印。唯改以二頭指捻二大指甲頭相跓。當於心上。咒曰<p>唵(一)薩婆嘻[<a href='javascript:showpic("../fontimg/004225.gif")'>口*梨</a>](二合)陀(去)耶(二)菩陀(去)耶(三)莎(去)訶(四)<p>作此印已誦心咒時。悉能除滅三業眾罪<p><b>　　<A NAME="n565"></A>口印咒第九</b><p>准前心印。唯改以二大指。屈向二掌中。並二小指節上。咒曰<p>唵(一)毘婆(重呼上)施伽(去)耶(二)莎(去)訶(三)<p>作此印已。誦口咒時能除口業一切罪障<p><b>　　<A NAME="n566"></A>大懺悔印咒第十</b><p>先以右手大母指。捻中指甲上。餘三指直舒。左手亦爾。以右手大母指。押左手大母指甲上。正當心前。咒曰<p>唵(一)薩婆菩陀(二)菩提薩埵耶(三)莎(去)訶(四)<p>誦咒懺悔。能除一切業障等罪<p><b>　　<A NAME="n567"></A>召喚一切大力鬼神天龍八部印咒第十一</b><p>以右手捻左手背上。四指向下相叉。以左手四指來去。咒曰<p>唵(一)俱嚕陀(二)薩婆提婆(去)那(三)莎(去)訶(四)<p><b>　　<A NAME="n568"></A>大結界辟毘那夜迦印咒第十二</b><p>先以右手無名指。叉入左手無名指背上。左手大母指。鉤取右手小指。在右手掌中。以左手食指及中指無名指。鉤取右手中指。並押右手無名指甲上。以右手頭指。與左手小指頭相跓。右手大母指。押左手頭指中指背上綟左腕。咒曰<p>唵(一)薩婆藥叉(二)囉叉沙那(三)槃陀槃陀(四)莎(去)訶(五)<p>作此印咒時。一切鬼神自然歸伏<p><b>　　<A NAME="n569"></A>隨心印第十三</b><p>准前結界印。唯改以右手頭指。與左手小指相去開一寸許。此名隨心印作此印已誦隨心身咒。所願皆得<p><b>　　<A NAME="n570"></A>為度魔王波旬入道丐慕印第十四</b><p>先以右手中指無名指。相著屈在掌中。直豎餘三指。散舒手掌向胸前。左手亦然。以掌向外託。作此印時。魔王波旬領諸徒眾。慕入佛道頂禮而退。誦身咒<p><b>　　<A NAME="n571"></A>降伏外道六師印第十五</b><p>准前印上。唯改各以大母指。捻無名指及中指甲上。作此印時。外道六師悉皆歸伏。誦身咒<p><b>　　<A NAME="n572"></A>救見六道眾生令離苦解脫印咒第十六</b><p>以兩手大指二頭指相捻。二中指並頭相跓。二無名指各押二小指甲上。中間使開。當額上著。咒曰<p>唵(一)薩婆者芻陀(去)羅(二)伽囉(去)耶(三)莎(去)訶(四)<p>通師本誦身咒<p><b>　　<A NAME="n573"></A>施甘露印第十七</b><p>以左手頭指。與大母指相捻。餘三指直豎向外託。又以右手垂臂向下。直舒五指向下垂。作此施甘露法。六道眾生悉皆飽滿離苦解脫。誦身咒<p><b>　　<A NAME="n574"></A>防難印咒第十八</b><p>以右手大母指。叉右肋指頭向後。餘四指把拳。左手亦爾。向前努臂。咒曰<p>唵(一)薩婆圖瑟吒(去二合)那(二)瞋(上)馱瞋(上)馱(三)莎(去)訶(四)<p>作此印咒法時。為伏一切天魔難降伏者。悉皆歸伏無敢當者<p><b>　　<A NAME="n575"></A>自在印咒第十九</b><p>以兩手四指反相叉。又以二頭指相跓。二大母指相去向上直豎。咒曰<p>唵(一)薩婆菩陀哆囉(去)耶(二)摩羅耶(三)莎(去)訶(四)<p><b>　　<A NAME="n576"></A>三昧印第二十</b><p>正坐加趺。以左手掌承右手背相押。當心前誦身咒。即入滅盡定<p><b>　　<A NAME="n577"></A>喚閻羅王印咒第二十一</b><p>以二小指反相鉤右押左。屈二中指二無名指。各押二大母指甲上。豎二頭指相去五寸許。頭指來去。咒曰<p>唵(一)薩婆焰摩囉闍(二)第毘耶(二合三)莎(去)訶(四)<p>若人欲知地獄罪人數量多少問其姓名。王自將領諸師官從。自來具報行者<p><b>　　<A NAME="n578"></A>喚召四天王印咒第二十二</b><p>以兩手四指反內相叉。二大母指屈入掌中令藏指頭。指頭來去。咒曰<p>唵(一)薩婆第婆(二)羯囉(二合)訶(去)那(三)莎(去)訶(四)<p>作此印咒去時。四天大王一時俱來。行者各問四天下事。悉皆報知之<p><b>　　<A NAME="n579"></A>持戒印咒第二十三</b><p>胡跪右膝著地。舉頭向上。合掌當心。又以二頭指。押中指背上第一節上。二大指各附二頭指側。咒曰<p>唵(一)薩婆波羅(二合)提慕叉(二)嘻[<a href='javascript:showpic("../fontimg/004225.gif")'>口*梨</a>](二合)陀(去)耶(三)莎(去)訶<p>作此印誦此咒時。無量諸類眾生得清淨戒<p><b>　　<A NAME="n580"></A>隱身隨形入六道印咒第二十四</b><p>以右手大母指。押無名指中指甲上。頭指及小指直豎。左手亦爾。以右手大母指。從左手下下向上。入左掌中。鉤取左手中指無名指。右押左。咒曰<p>唵(一)俱[<a href='javascript:showpic("../fontimg/004225.gif")'>口*梨</a>]耶武(二)薩婆迦[<a href='javascript:showpic("../fontimg/004225.gif")'>口*梨</a>]耶(三)莎(去)訶<p>作此印法時。隨意隱沒遊行自在。一切如願<p><b>　　<A NAME="n581"></A>喚召五通等仙人印咒第二十五</b><p>以兩手中指無名指小指。各把拳兩手相合。二大母指各附中指側。頭指來去。咒曰<p>唵(一)薩婆訖唎(二合)知耶(二合二)羯摩婆羅(去)那(三)瞿跢曳(四)莎(去)訶(五)<p>作此印法時。一切仙人呼喚並至。問其仙法一一具陳<p><b>　　<A NAME="n582"></A>灌頂清淨印咒第二十六</b><p>准前五通印。上唯改以頭指。各押大指頭指頭相跓。又以二中指直豎頭相跓。向頂上著。咒曰<p>唵(一)提健婆(二)慕跢囉(二合)僧建(三)莎(去)訶(四)<p>行者若作三曼茶羅大道場已。用此法印誦咒灌頂。無邊眾生皆得清淨<p><b>　　<A NAME="n583"></A>水難印咒第二十七</b><p>先以兩手中指無名指。相叉右押左。二頭指及二小指直豎頭相跓。二大母指屈入掌中。咒曰<p>唵(一)烏馱(上)伽(二)薩婆弟婆(三)烏馱伽(四上)莎(去)訶(五)<p>作此印法水不能漂。一切水天悉皆歸伏<p><b>　　<A NAME="n584"></A>火難印第二十八</b><p>准前水難印。上唯改二頭指二小指。各相去一寸許。用水難咒<p>作此印法者火不能燒。一切火天悉皆歸伏<p><b>　　<A NAME="n585"></A>風難印第二十九</b><p>先以右手中指無名指。相叉入左手無名指背上。二頭指及二小指隨入。押左手無名指及中指心上。右手頭指及小指。押右手中指無名指背上。出二大母指相去直豎。反掌向外。用水難咒<p>作此印時。一切風難不能為害。風雨神王悉皆歸伏<p><b>　　<A NAME="n586"></A>天難印第三十</b><p>先以右手大母指頭指。捻左手頭指第二節。又以左手頭指大母指。捻右手大母指第一節。餘三指豎頭相跓。各相去一寸許。咒用身咒<p>作此印時。得見三十三天上事。一切天神悉皆歸伏<p><b>　　<A NAME="n587"></A>地難印咒第三十一</b><p>准前天難印。唯改二無名指。平屈頭相跓。咒曰<p>唵(一)伽吒旁(二合)伽(二)賀悉跢(二合)曳(三)莎(去)訶(四)<p>作此印法時。一切地神悉皆歸伏<p><b>　　<A NAME="n588"></A>賊難印咒第三十二</b><p>以右手頭指中指無名指及小指。反鉤左手四指。二大母指各散直豎。咒曰<p>唵(一)薩婆圖瑟吒(二合二)跛囉(二合)圖瑟吒(二合)那(三)瞋陀(去)耶(四)莎訶(五)<p>作此印時。一切賊難皆悉自縛不能為害<p><b>　　<A NAME="n589"></A>王難印咒第三十三</b><p>准前賊難印。上唯改右手大母指。鉤取左手大母指。即說咒曰<p>唵(一)薩婆曷囉闍(二)圖瑟吒(二合)那(三)莎(去)訶(四)<p>作此印法時。一切王難苦具刀杖等不能為害<p><b>　　<A NAME="n590"></A>施無畏印咒第三十四(一名除怖畏印咒)</b><p>起立以左臂直舒向下。五指亦舒向下。掌背向後。右手亦爾。以掌向前。如施甘露右手印法。咒曰<p>跢姪他(一)阿(上)[<a href='javascript:showpic("../fontimg/004225.gif")'>口*梨</a>](二)跢[<a href='javascript:showpic("../fontimg/004225.gif")'>口*梨</a>](三)都跢[<a href='javascript:showpic("../fontimg/004225.gif")'>口*梨</a>](四)都[<a href='javascript:showpic("../fontimg/004225.gif")'>口*梨</a>](五)醯蘭拏夜伽囉(上)鞞(二合六)囉(上)叉囉(上)叉麼闍(二合七自稱名)薩婆突契比冶(二合八)薩婆跢達羅(上二合)鞞比冶(二合九)莎(去)訶(十)<p>誦咒滿十萬遍。作此印時一切眾生有恐怖者皆得無畏(古本闕咒今本中有咒)<p><b>　　<A NAME="n591"></A>防毒難印咒第三十五</b><p>以兩手四指反相叉。二大母指頭相跓。反掌向外。咒曰<p>唵(一)跛囉(二合)伽舍(去)夜延(二)槃陀槃陀(三)莎(去)訶(四)<p>若入山谷作此印咒時。一切毒蛇虎狼師子。諸毒禽獸不能傷害。一切諸毒亦不能害<p><b>　　<A NAME="n592"></A>求聰明印咒第三十六</b><p>以兩手大母指。各捻二無名指甲上。二小指並直豎相搏。以二中指側頭相跓。屈二頭指各附二中指側第二文上。指頭相去一寸許。作此印法正當心前誦身咒。若有鈍根者。為作此印供養求願則得如意。鈍者七日為之。昔頗梨國有一長者。家雖大富為性鈍根。師為七日依法求願。則得聰明日誦千偈。自餘證驗更不具說<p><b>　　<A NAME="n593"></A>破地獄印第三十七</b><p>以兩手二中指無名指。各屈在掌中相背。二大母指頭指小指。各相去半寸許誦身咒。作此印時。地獄門開受苦眾生一時解脫。焰摩羅王心生歡喜。觀世音菩薩大慈大悲憐愍眾生故說此法<p><b>　　<A NAME="n594"></A>求生淨土印第三十八</b><p>合掌當心。以二大母指並跓心上(誦身咒)作此印法一心誦咒。隨欲樂生何佛國土隨意往生<p><b>　　<A NAME="n595"></A>救一切病苦眾生印第三十九</b><p>以二頭指。與二中指相鉤右押左。二大母指各屈在掌中。以二無名指及二小指。押二大母指頭。手掌向內(誦身咒)凡一切病苦處。為其病者作此印法。無量眾生所有病苦悉皆除差<p><b>　　<A NAME="n596"></A>取地中伏藏印第四十</b><p>以兩手四指。各反相叉在掌中。并二大母指並向下跓。地知有寶處。作此印已。誦身咒一百八遍。其七寶神一時俱至隨所問答<p><b>　　<A NAME="n597"></A>求見觀世音菩薩印第四十一</b><p>以二無名指及小指。各反相叉右押左。二中指並直豎頭相跓。二頭指各屈第二節及第三節。兩甲相背。二大母指押二頭指節上。誦身咒<p>作此印已。至心誦身咒專心正念<p>爾時觀世音菩薩剋當現身。行者見已懺悔眾罪<p><b>　　<A NAME="n598"></A>求見佛印咒第四十二</b><p>准前印上。唯改以左手中指。屈入右手無名指及頭指岐間。右中指押左中指背上。咒曰<p>跢姪他(一)伊(上)[<a href='javascript:showpic("../fontimg/004225.gif")'>口*梨</a>](二)哆[<a href='javascript:showpic("../fontimg/004225.gif")'>口*梨</a>](三)莎(去)訶(四)<p>通師本。若作此印誦此咒。滿足十萬遍時。十方諸佛來為行者摩頂授記。通師云。通為病經三日乃至七日。志求作印法。親蒙摩頂授記。後一切法皆得成就。作此印時每有異香煙至<p><b>　　<A NAME="n599"></A>隨心成就滿足六波羅蜜印咒第四十三</b><p>以兩手反。合掌背相著。綟腕向外。以二大母指正當眉。向下垂。即說咒曰<p>跢姪他(一)薩婆菩陀(去)耶(二)薩婆跛刺(二合)腎若(若也反)波羅弭陀(去)曳(三)唵(四)賀婆賀婆(五)莎訶(六)跢姪他(七)弭哩弭哩多哩(八)莎(去)訶(九)<p>作此印時。起菩薩心。普觀一切眾生猶如赤子。作此念已。至心誦咒滿十萬遍。由是法力。一切眾生皆悉具足六波羅蜜。所願滿足。琲e沙等一切世界。諸佛世尊皆悉歡喜<p><b>　　<A NAME="n600"></A>隨心具足一切功德印第四十四</b><p>以左手大母指屈入掌中。餘四指把拳。在右腋下著。右手亦然。又向左腋下著。右押左誦身咒。作此印已誦身咒時。一切無量無邊眾生。皆悉具足一切功德<p><b>　　<A NAME="n601"></A>隨心神足印第四十五</b><p>先以左手中指無名指屈在掌中。又以大母指。押無名指中指甲上。頭指小指直申展之。即誦身咒。作此印已。用摩兩足日馳千里。作此印時地神每將七寶華臺承行者足。凡夫肉眼不見。但生大慈悲救護之心。莫為自求名聞利養。必定感得萬神扶助<p><b>　　<A NAME="n602"></A>隨心祈願印第四十六(通師用印)</b><p>通法師用。並二手掌側相搏。以二小指直豎向上。頭指中指無名指並展相搏。二無名指側相著。展二大母指來去。誦身咒。作此印時。當起四肘水壇。求一切願悉皆滿足<p><b>　　<A NAME="n603"></A>祈一切願印第四十七(共前印同)</b><p>左手大指屈而向掌。又屈頭指須離大指頭四五分許。中指已下三指總申相搏。以印橫側著於心上。指頭向右。誦身咒<p>此一法印欲求願時。先作縱廣四肘水壇。懸諸幡蓋種種莊嚴。於其壇中著隨心像。當其像前列著四碗。其四碗中各盛一味。謂石蜜沙糖乳蜜。如是等物須各盛供養。散種種花燒沈水香供養像已。對像至心發露懺悔。隨其所願仰祈請竟。像前作印。以袈裟覆以淨巾覆其印。作法已。至心誦咒滿八百遍更莫餘緣。誦此咒竟。隨心所願悉得稱意。隨事大小。一日乃至七日。日三時晨朝日中黃昏。依前法作印。必果所願除不至心<p><b>　　<A NAME="n604"></A>隨心解一切神鬼金剛等法印第四十八</b><p>兩手合掌。掌背相著。當心瞋怒。至心誦前身咒二七遍已。急翻兩手正合掌已。又誦七遍。誦七遍已。即以兩手急開之。作此印時。能破一切作法之人所作之法。皆悉不成。此印即是觀世音菩薩成道降魔印法。同心善知識等請不流傳。非其人若妄流傳殃及其身。又云未經入三曼茶羅大法壇者慎勿令見<p><b>　　<A NAME="n605"></A>觀世音菩薩隨心母陀羅尼印第四十九</b><p>二手合掌。十指皆豎。掌內少令空兩腕相著。正當心此印。空心合掌運心。以十方世界中所有一切香華供具。盡用迴向供養觀世音菩薩等。觀世音菩薩心無異。自然遍滿廣大供養<p><b>　　<A NAME="n606"></A>總攝印咒第五十</b><p>兩手腕仰相叉。右手大母指押左手大母指。兩手八指急怒把拳。咒曰<p>唵(一)薩婆那庾多(二)慕陀囉(二合)耶(三)盤陀盤陀(四)莎(去)訶(五)<p>此總攝印咒。能總攝一切印咒等。若受持此咒者。盡一形不得食五辛酒肉葫荽芸<span class='corr'>薹</span>。勿婬。清淨梵行常念觀世音菩薩名號。齋戒一心者。誦此咒滿十萬遍已。滅八萬億劫生死重罪。若滿二十萬遍。命終生無量壽國。面見觀世音菩薩得四果位。乃至三十萬遍已上。功德不可思議不可度量。後身成菩薩道漸進成佛<p>若每且欲起時。以淨水洗手漱口誦咒。咒衣三遍訖著。所行往處坐臥處。不遇禍對。惡神見即遠離。惡人百步不敢興害<p>若欲食時。咒一切食食者。四百四病並得除差。力生十倍亦辟鬼神。若先被九十五種魔并鬼神等入身內者。或攝人心神不令念佛誦經。令人樂說空。令人貢高自大自讚毀他。論義覓勝欲得利養。欲得作人師法主。輕慢經像。貪瞋愚癡多睡多眠或喜或瞋。咒食咒水飲水。入其腹內。諸魔鬼神等並皆走出。心還清淨除差<p>若欲遠行。淨洗浴身著淨衣服誦咒一遍護自身。二遍護同伴。三遍曼茶羅法界四方皆結。五遍二足四足皆來歸敬。六遍堪入屍陀林中惡羅剎鬼中無畏。七遍一切眾生見者皆歡喜。若身中毒沈重不能動者。令童女搓綖作繩。誦咒咒繩。一遍作一結至七結。以繫手臂及沈重上。即得身輕豐足氣力<p>若中藥欲死。咒水散灑其身頭面立即得差<p>又法咒石子四枚。置住處四方結界亦辟一切。欲去即收持行<p>又法咒四方草。各結草為界亦辟一切。欲去解結<p>若行處被人陵者。咒白縷索。咒一遍一結乃至二十一結。其人則惛迷不能前進。離此惡人乃至惡賊。遠行。咒一遍解去一結。解二十一結訖。其人還復如本。若不能解得罪。若無白縷。衣帶草等並得<p>若有惡人。謗法惡心惡口惡性惡行。取其頭髮咒擲火中燒。其人被一切人惡眼視之。不解即傷命若。遭惡瘡。咒淨土和水塗之即差。腫亦准此<p>又法用白汁木然火。取粳米胡麻二種。和搗取少許。咒之一遍一擲。火中燒之滿一千八遍。一日三時作之。自身增加色力<p>又法日未出時及日沒後。以左手撮取粳米細糠咒之。一遍一擲火中燒之。一一稱其姓名。如是七夜為之。滿一千八遍。隨心所念男女皆歎喜愛樂<p>又法取白芥子一枚。咒一遍一擲火中燒之。如是滿一千八遍。則喝囉闍波弭歡喜敬信。諸餘妃主亦同准此。一切所求善事皆吉。唯不得生染著心。若起染著心作法不成<p>又法取君杜嚕香(熏陸香是)咒三遍擲一火中燒之。平旦午時向暮一日三時。如是滿七日歸得種種財寶<p>又法咒香華三遍擲火中燒之一日三度。如是滿七日即得衣裳<p>又法白月八日持齋在清淨地。咒粳米飯一撮。咒一遍一擲火中燒之。如是滿一千八遍。則家內五穀常豐無乏<p>又法咒昌蒲根一百八遍口含之。則一切言論處。及官府申理處。若鬥諍處皆悉勝他<p>又召法取安息香和酥為丸。丸別咒一遍一擲火中燒之。如是滿一千八遍。則一切摩訶提婆大鬼王。并所管一切神鬼無不歸伏<p>又法用前樹王木柴燒之。馺馺咒雄黃。擲著火中燒之。其火變作金色亦如藥色。如是七日大得金用<p>又云只此藥成金也。仍取赤色乳牛犢子赤色者。令童女子搆乳。作酪作生酥。投藥上安火中冷即段取。此名祕法不可妄傳。買此藥時一問即取<p>又云不得還價上下。若依常法高下諍價作法不成<p>又法咒昌蒲根一千八遍。常繫臂上行。則一切惡鬼不能侵損<p>又法咒昌蒲根一千八遍。持與貴人便得財物<p>又法欲得求財。取安悉香小顆。咒一遍一擲火中燒之。如是滿一千八遍七日為之<p>又法疫氣流行時。城邑四遠皆病者。隨得一處作壇場。四畔各量一箭地。於夜中作。白日三度散食。夜亦用。白汁柴然火。咒牛乳一遍一擲火中燒之。如是滿一千八遍。到疫病者邊悉除皆差。若能運心周普使一國界地蒙恩<p>又法早起隨心稱力辦供養已。但佛像前至心誦咒滿十萬遍已去。不假更作餘法。一切所求但至心誦咒無不稱遂。一切外法所有禁咒。以此咒咒之皆破不成矣<p>又作咒法。有種種障難事起。不及時作取紫橿木。作小木丁子。取阿叉利草子作油。此土大有。須問胡僧塗一枚丁。咒一遍擲著火中燒之。滿一千八遍。經三日作之。則毘那夜迦作障難鬼皆遠散去<p>又法蛇脫皮和灰燒。亦得怨家遠去<p>又法咒人頭髮火中燒之。則令怨家男不能男。亦令女不能女。又令眾人惡眼視之<p>又法若婦人難產。取淨油咒三遍。塗產門兒則易生<p>又法欲得大自在天左右順已者。取白膠香一片。咒一遍一擲火中燒。至一千八遍所索不違<p>又法受八戒齋。一日一夜著淨衣裳。塗地作壇場以箭量之使方。如前設食。取大麥生苗。滿一千八莖咒一千八遍。初生二三葉者是。初生細柳枝。作人形像從頭截之。乃至於足滿一百八段行誦。勿斷一分。更七遍咒之。即擲火中。乃至一百八段。即以左手舒著煙上熏之。擲著火內盡。以所熏手把拳。隨意所選。好家欲來順已者。隨所好人。即以己眼觀看彼面。已取。解放已拳。便即隨順所索不違<p>又法道場如前清淨澡洗。還取樹枝白汁出者為柴。咒之然火。一日三時。以熏陸香擲火中。乃至一千八遍。即得金錢一文。一一時咒一千八遍。乃至七日隨意用之<p>又法道場如前至河岸邊。作清淨香花。一咒一擲水中。乃至一千八遍。作已。即稱意得少多衣服<p>又法道場作法如前。取茴香子天門冬根白昌蒲白芥子大麥等分。和一處置一淨器中。日三時一一時間咒二十一遍。經七七日已後。所有上人皆得隨順自<span class='corr'>己</span><p>又法欲得穀米無盡者。取稻穀一撮白汁木火中燒之。咒至一千八遍即得<p>又法若為他作功德。隨意一切皆須請一切諸佛為護。須得淨口誦此咒。咒曰<p>南無婆帝吒(一)那利帝吒(二)莎訶(三)<p>誦亦三七遍。凡欲誦咒作法者。當用白月八日十四日十五日作之。一切皆悉成就。行此咒法。食大麥乳糜。或以水和大麥糗。或純果或單乞食或不食。如是七種。唯得食一種不得雜食。一日三時洗浴著白淨衣不淫咒法。如是咒一遍護己身。二遍護他身。三遍作界場。四遍隨自自想為界場怨惡不入。五遍二足四足悉被咒撲。六遍得入尸陀林。七遍眾生愛已不起惡念<p>又法取青綖。咒一遍一結如是七結。繫臍下繞腰[<a href='javascript:showpic("../fontimg/067873.gif")'>打-丁+親</a>]身。除痔病下痢病。繫項除一切病。人得毒藥咒之亦差<p>若死咒水散灑之即起。若被他擔。取水一抄咒七遍自服。咒被所擔死人即起。若不起者咒十四遍即起。乃至德叉迦龍王毒所害者立差。又取昌蒲咒七遍。繫著臂肘。在處即得勝<p>若婦人乳堅腫者。咒[<a href='javascript:showpic("../fontimg/005204.gif")'>泥/土</a>]七遍塗之即差。咒綖七遍繫著臂上。他合毒藥與已不能為害。一切見不打。若他被毒亦能去。此多羅咒一切眾生皆恭敬之。於淨室中安置觀世音像。懸以華鬘幡蓋燒沈水香。一日一夜行道。誦咒七千遍勿令心亂。若欲滅罪。於像前胡跪靜念。以香華供養誦咒千遍。滅萬劫生死重罪。誦咒咒一切病人即差<p>若欲聞持不忘。取昌蒲去皮剋記節。先手把。誦咒四十遍訖。置觀世音像腳間。行道一匝一遍咒三十遍。即咬取一節訖。即出戶不用多語。如是每日一度。如上經四十日。乃至節盡即得聞持。慎之不得見喪孝哭泣。若見即失<p>若欲見觀世音菩薩者。於淨室中。用黃土作壇。壇上安一盞燈。其燈用蘇然。又取銀盞於中著石蜜。及淨水上以紅華蓋之。沐浴清淨牢持齋戒。於室中誦一千遍。觀世音菩薩即來。必見異相光明。隨何等願皆悉與之<p>又法咒馬鞭及杖。三畫地地上水流<p>君杜嚕香(熏陸香是)<p>陀羅尼攝(十一)捉將來縛(五)勒(六)力(六)莎訶<p>此咒隨心用攝鬼。此一印通於師三藏玄奘法師邊親受。三藏知此印闕故授與智通師中天竺國長年跋吒那羅延。與罽賓國沙門喝囉那僧伽。同三曼茶羅會受持此法。後因敕召入京。遂有大總持寺僧智通。聞解翻譯。與數十大德求及此印法。遂流傳翻譯。通依作壇經七七日。如法受持願皆滿足。威力既異於常。亦不敢流傳於世。亦有數百誦咒師僧。於通邊求及此法畢竟不行。縱得者印法不過三。通作此法。觀世音菩薩親自現身。自外不能具述<p>謹依梵本翻出。總有四十七件。後同行者。請依法遵崇。咒文雖少功德彌多廣說窮劫不盡<p class='juan'>
觀自在菩薩隨心咒經</p>
</body></html>
