<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n667"></A>No. 1108A</b><p><b>　　<A NAME="n668"></A>御製救度佛母讚</b><p class='lg'>　世尊威力大神通　　無驚怖畏安樂住<br>　能滅一切諸垢障　　於眾轉廣大法輪<br>　盡諸苦報出死生　　具足成就等正覺<br>　譬如須彌山不動　　金剛堅固鎮長存<br>　利樂三界諸有情　　不動悉成無畏力<br>　聞是妙法不思議　　證入無上菩提心<br>　有能顯揚大名稱　　不假慈筏到彼岸<br>　亦復得成大自在　　德超十力大丈夫<br>　矞h攝受大慈悲　　平等具足無邊智<br>　清淨廓然無怖畏　　不斷不破亦不空<br>　速疾勇母具娑訶　　授諸勝義除怖畏<br>　速勇母者蓮華面　　端嚴相現妙蓮華<br>　月朗母者如千星　　殊勝威光遍圓滿<br>　莊嚴紫磨金色母　　忍辱禪定精勤行<br>　頂髻母者廣無邊　　怛囉吽字母甚大<br>　自在釋梵水天母　　藥叉羅剎總歸依<br>　特囉胝發母尊嚴　　頂髻光明朗千日<br>　勇猛都哩大緊母　　能摧一切諸怨魔<br>　三寶嚴印母威嚴　　身有光明種種聚<br>　鎮世威德歡悅母　　攝伏世間諸魔精<br>　守護眾地母吽聲　　妙光頂冠月相母<br>　安住如盡劫火母　　普遍摧壞惡冤輪<br>　手按大地母顰眉　　能以足踐鎮降伏<br>　最樂安隱柔善母　　普遍極喜母脫離<br>　都哩巴帝母躡吽　　薩羅天海母作發<br>　威德諸天集會母　　滅除惡夢及鬥爭<br>　日月光勝廣圓母　　善除諸毒及瘟疫<br>　善威力三真實母　　消除煩惱及禍災<br>　至心歸仰救度尊　　能消罪業越惡趣<br>　速得圓融成正果　　諸佛灌頂證真如　</p><p class='juan'>
聖救度佛母二十一種禮讚經</p>
<p><span class='byline'>　　　　翰林學士承旨中奉大夫安藏奉　詔譯</span><br><p class='lg'>　唵敬禮多哩速疾勇　　咄多哩者除怖畏<br>　咄哩能授諸勝義　　具莎訶字我讚禮<br>　敬禮救度速勇母　　目如剎那電光照<br>　三世界尊蓮華面　　從妙華中現端嚴<br>　敬禮百秋朗月母　　普遍圓滿無垢面<br>　如千星宿俱時聚　　殊勝威光超於彼<br>　敬<span class='corr'>禮</span>紫磨金色母　　妙蓮華手勝莊嚴<br>　施精勤行柔善靜　　忍辱禪定性無境<br>　敬禮如來頂髻母　　最勝能滿無邊行<br>　得到彼岸盡無餘　　勝勢佛子極所愛<br>　敬禮怛囉吽字母　　聲愛方所滿虛空<br>　運足遍履七世界　　悉能鉤召攝無餘<br>　敬禮釋梵火天母　　風神自在眾俱集<br>　部多起屍尋香等　　諸藥叉眾作稱歎<br>　敬禮特囉胝發母　　於他加行極摧壞<br>　展左踡右作足踏　　頂髻熾盛極明耀<br>　敬禮都哩大緊母　　勇猛能摧怨魔類<br>　於蓮華面作顰眉　　摧壞一切冤家眾<br>　敬禮三寶嚴印母　　手指當心威嚴相<br>　嚴飾方輪盡無餘　　自身熾盛光聚種<br>　敬禮威德歡悅母　　寶冠珠鬘眾光飾<br>　最極喜笑睹怛哩　　鎮世間魔作攝伏<br>　敬禮守護眾地母　　亦能鉤召諸神眾<br>　搖顰眉面吽聲字　　一切衰敗令度脫<br>　敬禮頂冠月相母　　冠中現勝妙嚴光<br>　阿彌陀佛髻中現　　常放眾妙寶光明<br>　敬禮如盡劫火母　　安住熾盛頂髻中<br>　普遍喜悅半趺坐　　能摧滅壞惡冤輪<br>　敬禮手按大地母　　以足踐蹋作鎮壓<br>　現顰眉面作吽聲　　能破七險鎮降伏<br>　敬禮安隱柔善母　　涅槃寂滅最樂境<br>　莎訶命種以相應　　善能消滅大災禍<br>　敬禮普遍極喜母　　諸怨支體令脫離<br>　十字咒句妙嚴布　　明咒吽聲常朗耀<br>　敬禮都哩巴帝母　　足躡相勢吽字種<br>　彌嚕曼陀結辣薩　　於此三處能搖動<br>　敬禮薩囉天海母　　手中執住神獸像<br>　誦二怛囉作發聲　　能滅諸毒盡無餘<br>　敬禮諸天集會母　　天緊那羅所依愛<br>　威德歡悅若堅鎧　　滅除鬥諍及惡夢<br>　敬禮日月廣圓母　　目睹猶勝普光照<br>　誦二喝囉咄怛哩　　善除惡毒瘟熱病<br>　敬禮具三真實母　　善靜威力皆具足<br>　藥叉執魅尾怛辣　　都哩最極除<span class='corr'>災</span>禍<br>　若有智者勤精進　　至心誦此二十一<br>　救度尊處誠信禮　　是故讚嘆根本咒<br>　每晨旦起夕時禮　　憶念施諸勝無畏<br>　一切罪業盡消除　　悉能超越諸惡趣<br>　此等速能得聰慧　　七俱胝佛所灌頂<br>　現世富貴壽延安　　當來趣向諸佛位<br>　有時誤服諸毒物　　或自然生或合成<br>　憶念聖尊真實力　　諸惡毒藥盡消滅<br>　或見他人遭鬼魅　　或發熱病受諸苦<br>　若轉此讚二三七　　彼諸苦惱悉蠲除<br>　欲乞男女得男女　　求財寶位獲富饒<br>　善能圓滿隨意願　　一切障礙不能侵　</p><p>根本十字真言<br><p>　【◇】<br>唵　多(引)　哩　咄(入)　多　哩　都　哩　莎(引)　訶(引)<p>救度八難真言<br><p>　【◇】<br>唵　多(引)　哩　咄　多　哩　都　哩　薩　哩[<a href='javascript:showpic("../fontimg/004555.gif")'>口*縛</a>](二合)<br>【◇】<br>琶　耶　那(引)　舍　[<a href='javascript:showpic("../fontimg/001244.gif")'>仁-二+爾</a>]　薩　哩[<a href='javascript:showpic("../fontimg/004555.gif")'>口*縛</a>](二合)　睹(入)　枯(入)<br>【◇】多(引)　哩　禰　莎(引)　訶(引)<br><p class='juan'>
聖救度佛母二十一種禮讚經</p>
</body></html>
