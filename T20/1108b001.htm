<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n670"></A>No. 1108B</b><p class='juan'>
救度佛母二十一種禮讚經</p>
<p>納摩阿(阿喇)鴉答(阿)喇葉<p>敬禮聖大悲藏觀自在菩薩<p class='lg'>　波答拉勝境　　綠色答(嘛)字生<br>　三世佛業母　　頂嚴無量光<br>　祈并眷屬臨　</p><p class='lg'>　諸天非天頂髻嚴　　恭敬跪捧兩足蓮<br>　度諸窮苦中之母　　致禮救度佛母前　</p><p>唵敬禮尊聖救度母<p>綠<img src="../figures/20047901.gif" height="710" width="652"><p>色<p class='lg'>　唵敬禮多哩速疾勇　　咄多哩者除怖畏<br>　咄哩能授諸勝義　　具莎訶字我讚禮　</p><p>赤<img src="../figures/20048001.gif" height="725" width="665"><p>色<p class='lg'>　敬禮救度速勇母　　目如剎那電光照<br>　三世界尊蓮華面　　從妙華中現端嚴　</p><p>白<img src="../figures/20048002.gif" height="700" width="575"><p>色<p class='lg'>　敬禮百秋朗月母　　普遍圓照無垢面<br>　如千星宿俱時聚　　殊勝威光超於彼　</p><p>黃<img src="../figures/20048003.gif" height="710" width="702"><p>色<p class='lg'>　敬禮紫磨金色母　　妙蓮華手勝莊嚴<br>　施精勤行柔善靜　　忍辱禪定性無境　</p><p>黃<img src="../figures/20048004.gif" height="695" width="650"><p>色<p class='lg'>　敬禮如來頂髻母　　最勝能滿無邊行<br>　德到彼岸盡無餘　　勝勢佛子極所愛　</p><p>金<img src="../figures/20048005.gif" height="710" width="682"><p>色<p class='lg'>　敬禮怛囉吽字母　　聲愛方所滿虛空<br>　運足遍履七世界　　悉能鉤召攝無餘　</p><p>赤<img src="../figures/20048006.gif" height="700" width="697"><p>色<p class='lg'>　敬禮釋梵火天母　　風神自在眾俱集<br>　部多起屍尋香等　　諸藥叉眾作稱歎　</p><p>青<img src="../figures/20048101.gif" height="693" width="657"><p>色<p class='lg'>　敬禮特囉胝發母　　於他加行極摧壞<br>　展左踡右作足踏　　頂髻熾盛極明耀　</p><p>紅<img src="../figures/20048102.gif" height="702" width="695"><p>色<p class='lg'>　敬禮都哩大緊母　　勇猛能摧怨魔類<br>　於蓮華面作頻眉　　摧壞一切冤家眾　</p><p>紅<img src="../figures/20048103.gif" height="700" width="647"><p>色<p class='lg'>　敬禮三寶嚴印母　　手指當心威嚴相<br>　嚴飾方輪盡無餘　　自身熾盛光聚種　</p><p>紅<img src="../figures/20048104.gif" height="700" width="640"><p>色<p class='lg'>　敬禮威德歡悅母　　寶光珠鬘眾光飾<br>　最極喜笑睹怛哩　　鎮世間魔作攝伏　</p><p>青<img src="../figures/20048105.gif" height="697" width="575"><p>色<p class='lg'>　敬禮守護眾地母　　亦能鉤召諸神眾<br>　搖顰眉面吽聲字　　一切衰敗令度脫　</p><p>金<img src="../figures/20048106.gif" height="695" width="642"><p>色<p class='lg'>　敬禮頂冠月相母　　冠中現勝妙嚴光<br>　阿彌陀佛髻中現　　常放眾妙寶光明　</p><p>赤<img src="../figures/20048201.gif" height="705" width="597"><p>色<p class='lg'>　敬禮如盡劫火母　　安住熾盛頂髻中<br>　普遍喜悅半趺坐　　能摧滅壞惡冤輪　</p><p>青<img src="../figures/20048202.gif" height="707" width="637"><p>色<p class='lg'>　敬禮手按大地母　　以足踐蹋作鎮壓<br>　現顰眉面作吽聲　　能破七險鎮降伏　</p><p>白<img src="../figures/20048203.gif" height="707" width="642"><p>色<p class='lg'>　敬禮安隱柔善母　　涅槃寂滅最樂境<br>　莎訶命種以相應　　善能消滅大災禍　</p><p>白<img src="../figures/20048204.gif" height="700" width="627"><p>色<p class='lg'>　敬禮普遍極喜母　　諸怨支體令脫離<br>　十字咒句妙嚴布　　明咒吽聲常朗耀　</p><p>黃<img src="../figures/20048205.gif" height="710" width="637"><p>色<p class='lg'>　敬禮都哩巴帝母　　足躡相勢吽字種<br>　彌嚕曼陀結辣薩　　於此三處能搖動　</p><p>黃<img src="../figures/20048206.gif" height="697" width="665"><p>色<p class='lg'>　敬禮薩囉天海母　　手中執住神獸像<br>　誦二怛囉作發聲　　能滅諸毒盡無餘　</p><p>金<img src="../figures/20048301.gif" height="717" width="680"><p>色<p class='lg'>　敬禮諸天集會母　　天緊那羅所依愛<br>　威德歡悅若堅鎧　　滅除鬥諍及惡夢　</p><p>黃<img src="../figures/20048302.gif" height="705" width="627"><p>色<p class='lg'>　敬禮日月廣圓母　　目睹猶勝普光照<br>　誦二喝囉咄怛哩　　善除惡毒瘟熱病　</p><p>青<img src="../figures/20048303.gif" height="705" width="722"><p>色<p class='lg'>　敬禮具三真實母　　善靜威力皆具足<br>　藥叉執魅尾怛辣　　都哩最極除災禍　</p><p class='lg'>　若有智者勤精進　　至心誦此二十一<br>　救度尊處誠信禮　　是故讚嘆根本咒<br>　每晨早起夕時禮　　憶念施諸勝無畏<br>　一切罪業盡消除　　悉能超越諸惡趣<br>　此等速能得聰慧　　七俱胝佛所灌頂<br>　現世富貴壽延安　　當來趣向諸佛位<br>　有時誤服諸毒物　　或自然生或合成<br>　憶念聖尊真實力　　諸惡毒藥盡消滅<br>　或見他人遭鬼魅　　或發熱病受諸苦<br>　若轉此讚二三七　　彼諸苦惱悉蠲除<br>　欲乞男女得男女　　求財寶位獲富饒<br>　善能圓滿隨意願　　一切障礙不能侵<br>　佛母尊聖救度母　　及諸十方三世中<br>　所有諸佛并弟子　　我今一心敬讚禮<br>　花香燈燭及香水　　妙食妓樂等供養<br>　實獻即於意所現　　皆願眾聖樂納受<br>　自從無始直至今　　十不善及五無間<br>　由心煩惱故所造　　一切罪惡皆懺悔<br>　聲聞緣覺諸菩薩　　乃至凡夫諸有情<br>　三世所積諸福善　　我皆隨喜盡無餘<br>　隨諸有情一切愿　　宜其種種差別智<br>　應其大小通常類　　勸轉一切妙法輪<br>　從今直至輪迴空　　請常住世不涅槃<br>　為苦海中諸眾生　　悉願聖母慈眼觀<br>　我今所集諸福善　　皆成無上菩提因<br>　惟願不久於眾生　　證得無上引導師<br>　尊聖佛母具大悲　　於我一切諸眾生<br>　速淨諸障滿資糧　　願令獲得證菩提<br>　直至無上菩提位　　世世獲得常安樂<br>　於修菩提一切處　　一切間斷諸魔祟<br>　疾病一切天壽類　　並諸惡夢不利相<br>　八怖一切惱害事　　願令急速盡消除<br>　世間及於出世間　　一切善樂於豐足<br>　增盛一切饒益事　　願令獲得自然成<br>　精進修行法增盛　　修汝常得見聖顏<br>　悟入空義菩提意　　願令暫如朔月增<br>　彼佛眾會咸清淨　　我時於勝蓮華生<br>　親睹如來無量光　　現前受我菩提記<br>　我從住世所修佛　　三世一切佛業母<br>　一面二臂身綠色　　願執優婆花吉祥<br>　佛母體微妙云何　　及於眷屬共壽量<br>　境界及於號云何　　願我等皆亦復然<br>　讚祝爾尊微善力　　我等隨方所在處<br>　病魔貧爭盡消除　　善祥增長祈皆賜　</p><p class='lg'>　禮供世尊母　　我以所積善<br>　世界諸眾生　　皆生極樂界　</p><p class='lg'>　棄身過莊嚴相好　　棄語過獲頻伽音<br>　棄意過證一切智　　成勝吉祥功德瑞　</p><p class='juan'>
聖救度佛母二十一種禮讚經竟</p>
</body></html>
