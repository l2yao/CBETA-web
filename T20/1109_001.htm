<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n672"></A>No. 1109</b><p><img src="../figures/20048401.gif" height="726" width="498"><p class='juan'>
白救度佛母讚</p>
<p><span class='byline'>　　　　北京淨住寺住持阿旺扎什譯</span><br><p>納摩至尊聖救度佛母<p class='lg'>　唵救度輸迴答(阿)哷母<br>　以都(答)答(阿)哷脫八難　</p><p class='lg'>　一切病愆都哷救　　救度母前敬讚禮<br>　白淨蓮華之中間　　其上敷陳月輪座<br>　坐現金剛跏趺母　　施願母前致敬禮<br>　面如秋月光明相　　佛母身依皓魄輪<br>　一切莊嚴俱滿足　　持優缽花前敬禮<br>　體相具圓十六歲　　一切正覺彼之子<br>　勝躬持施隨欲應　　敬禮救度聖母前<br>　皎潔白輪光色白　　八輻條上現八字<br>　而有普同旋轉相　　向具輪前至敬禮<br>　一切剎土皆清淨　　多寶花遍佈其中<br>　誕生三世諸佛母　　是母尊前致敬禮<br>　聖母度母救度母　　增益壽母如意輪<br>　佛母尊前勇祈禱　　為消我等壽緣魔<br>　病及一切苦難中　　仗爾有能祈保護<br>　勝及通常諸成就　　為皆賜我盡無餘<br>　聖母尊前誠敬者　　彼常憶念悉如子<br>　尊前我亦致禱祝　　惟祈常持慈悲鉤<br>　佛母勝身如月色　　窈窕柔善體端嚴<br>　妙相俱著寶莊飾　　而以佳絹為裙裳<br>　蓮華月輪寶座上　　兩足金剛跏趺坐<br>　一面二臂具喜顏　　生三世諸佛之母<br>　佛母尊前常與跪　　今在尊前以微讚<br>　所為我等修道時　　從此以往至菩提<br>　消除其中諸逆緣　　願於順緣獲豐足　</p><p>唵答(阿)哷都(答)答(阿)哷都(哷)嘛嘛阿俞(喇)逋(吶)葉(雜尼鴉阿)納逋(斯)真沽嚕葉娑訶(此咒遵御製大藏全咒校正書之)<p>(此讚係西藏格隆羅卜藏薩木丹祈請二輩達[<a href='javascript:showpic("../fontimg/072982.gif")'>口*束*頁</a>]喇嘛佛說于別蚌寺內落薩嶺堂中)<p class='juan'>
白救度佛母讚竟</p>
</body></html>
