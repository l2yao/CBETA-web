<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n752"></A>No. 1134B [cf. Nos. 1133, 1134A]</b><p class='juan'>
金剛壽命陀羅尼經</p>
<p><span class='byline'>　　　　特進試鴻臚卿大辨正大廣智三藏奉　詔譯</span><br><p>爾時毘盧遮那如來。於色界頂第四禪成等正覺。即下須彌山頂。於金剛寶樓閣。盡虛空遍法界一切如來皆悉雲集。前後圍繞異口同音。唯願世尊轉妙法輪甚深祕密。所謂金剛界輪。降三世教令輪。遍調伏法輪。一切義成就輪。如是四輪從毘盧遮那心出。一一輪皆有三十七聖者。一一真言一一三摩地。一一契印威儀軌持。大悲願力。於雜染佛剎。於淨妙世界。或隱或顯。轉輪利樂度諸眾生各各不同。毘盧遮那佛。受諸如來請已。欲轉法輪。時即入三摩地。觀見摩醯首羅大自在天。剛強難化執持邪見。非我寂靜大悲之身堪任調伏。於是世尊入悲怒三摩地。從胸臆間出現五峰金剛大菩提心。流出四面八臂威德熾盛奇特難睹降三世金剛菩薩身。遍禮毘盧遮那如來及一切諸佛。唯願世尊示教於我。何所作為。佛告降三世菩薩。汝今降伏彼難調伏諸大天等。令悉歸依諸佛法僧發菩提心。尋即降伏一切諸天。盡皆歸依佛法僧眾。唯大自在天。特大威德而生拒敵。降三世菩薩種種苦治乃至於死(左踏大天右踏天后)於是毘盧遮那如來。入大悲愍三摩地已。即說金剛壽命陀羅尼。復入金剛壽命三昧耶。及結密印加持摩醯首羅天王。還復得甦重增壽命。歸依諸佛發菩提心。灌頂受記證得八地位。金剛壽命真言<br><p>　【◇】<br>唵　[<a href='javascript:showpic("../fontimg/004555.gif")'>口*縛</a>]　日囉(二合)　喻　曬　薩[<a href='javascript:showpic("../fontimg/004555.gif")'>口*縛</a>](二合)　訶(引)<p>佛告執金剛菩薩。若有善男子善女人。受持念誦每日三時時別千遍。過現所有惡業因緣短命夭壽。由持此真言故信心清淨。業障消滅更增壽命。若有修習三摩地者。現生不轉父母生身。獲五神通陵空自在<p>次當誦護身被甲真言曰<br><p>　【◇】<br>唵　砧([<a href='javascript:showpic("../fontimg/036091.gif")'>言*適</a>]簪反)　[<a href='javascript:showpic("../fontimg/004555.gif")'>口*縛</a>]　日囉(二合)　欲<p>次當觀◇欲字。光明晃曜遍照。成大金剛壽命菩薩。次以四字明引請菩薩。降入壇中受諸供養。四字密言曰<br><p>　【◇】惹　吽　[<a href='javascript:showpic("../fontimg/055984.gif")'>鍐-凶+(鬯-匕)</a>]　斛<br><p>爾時大眾聞佛所說信受奉行<p class='juan'>
金剛壽命陀羅尼經</p>
<p>延寶四年五月。寫[<a href='javascript:showpic("../fontimg/014686.gif")'>木*母</a>]尾藏本。律師淨嚴天明元辛丑年寫宇治慧心院本。慈忍今年得件本令寫之。挍勘以印版。蓋此經者。前經之略出。為不堪者唯示眼精。非是別本也　　和州長谷寺寓居劬勞釋快道記<p>一挍加筆畢　　癸亥四月六日　慈順</body></html>
