<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><p></li><p><b>　　<A NAME="n784"></A>No. 1144</b><p class='juan'>
佛說彌勒菩薩發願王偈</p>
<p><span class='byline'>　　　　內閣掌譯西番蒙古諸文西番學總管儀賓工布查布譯</span><br><p>梵語阿(喇)鴉黑(厄答)喇巴呢(達哈)阿納喇(阿)雜(阿)<p>華言聖彌勒願王<p>敬禮一切諸佛菩薩摩訶薩<p>佛告阿難。夫彌勒菩薩摩訶薩。往昔誓行菩提行時。晝夜六時。偏袒右肩。右膝著地。合掌恭敬。而發如是願文<p class='lg'>　敬禮一切佛　　及具天眼仙<br>　菩薩摩訶薩　　并諸聲聞眾<br>　令避惡趣隧　　而示涅槃路<br>　引入無老死　　敬禮菩提心<br>　我由無明心　　所作一切罪<br>　今於佛面前　　懺悔盡無餘<br>　自我三業門　　所積資糧福<br>　是我普慧種　　願我道無盡<br>　十方諸國中　　所有供養佛<br>　佛昔隨喜者　　我今皆隨喜<br>　懺悔一切罪　　隨喜諸善根<br>　敬禮一切佛　　願得大智慧<br>　十方一切處　　所有大菩薩<br>　止於十地者　　請速等正覺<br>　既證圓覺心　　降伏諸魔軍<br>　為利諸有情　　願請轉法輪<br>　以大法鼓音　　度眾生苦際<br>　願經無量劫　　常住世說法<br>　祈運大悲智　　慈濟諸有情<br>　陷溺貪欲澤　　恩愛所纏縛<br>　眾生被障礙　　諸佛不憎捐<br>　慈悲諸含識　　拔出三有海<br>　一切三世佛　　所行諸道法<br>　我今皆隨學　　願證菩提道<br>　同登六彼岸　　度六道眾生<br>　證得六神通　　願成無上道<br>　無生及本源　　無處無自性<br>　悟此真空理　　無智亦無得<br>　無命無眾生　　無背無取向<br>　願達無我法　　即等大仙佛<br>　願不住二執　　所攝一切物<br>　為利益眾生　　不吝行布施<br>　物種侈靡盛　　我應用豐足<br>　物性等空寂　　圓滿布施度<br>　所受止作品　　無瑕最清淨<br>　及無癡矜慢　　圓滿戒律度<br>　如地水火風　　四大無觸背<br>　侵犯靡瞋恨　　圓滿忍辱度<br>　發心始終勤　　痝艉ˇ茼<br>　身心勇猛力　　圓滿精進度<br>　調伏正定聚　　如幻三摩地<br>　金剛禪那等　　圓滿靜慮度<br>　三種解脫門　　三時平等法<br>　聞思修明了　　圓滿智慧度<br>　諸佛所稱讚　　熾盛光赫奕<br>　勤修菩薩行　　圓滿自他志<br>　行此菩提道　　名稱慈氏子<br>　圓滿六度行　　超於十地位　</p><p class='lg'>　我以此善願眾生　　命終速往兜率宮<br>　受生皆於見法閣　　即為慈氏之長子<br>　十地自在降閻浮　　證得十力大位時<br>　願受妙法甘露味　　圓滿佛行盡無餘<br>　從此命終承願力　　即得上生兜率天<br>　忻慶奉事慈氏尊　　速得承授菩提記　</p><p>阿難。當知慈氏菩薩摩訶薩。如此以實善巧修淨行業。道路平順。而獲無上菩提。成等正覺。成就真實大方便門<p class='juan'>
</p>
<p><p>按此經於漢藏未見。而番本亦無出。然西國諸賢。頗有註解。且普同作為痡`功課。與華嚴行願品。三十五佛行願品。稱為三種大懺願。愚略擬之。蓋初自梵文譯時。或于彌勒上生下生等經。節取切要者也(多分唐竺法護所譯。彌勒菩薩下生經相近)今時海內清寧。三教並盛。資用不乏。人民向善者多。近來常聞修建龍華會者。憶為或有欲持誦者。因特譯出漢文。便於信氏誦讀仰祈<p>聖慈加護廣布流通為願焉<p>　(乾隆八年正月吉日翻竟於廣仁彌勒院)</body></html>
