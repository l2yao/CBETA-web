<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><b>　　<A NAME="n903"></A>No. 1178</b><p class='juan'>
文殊菩薩獻佛陀羅尼名烏蘇吒(此云滅婬慾卻我慢)</p>
<p>時佛敕阿難。為未來沒苦眾生。廣宣流布。時文殊菩薩先說偈言<p class='lg'>　一切眾生類　　迴沒婬鬼界<br>　無能覺之者　　唯我能救拔<br>　永斷生死本　　普處寂滅樂　</p><p>即說陀羅尼曰<p>句利句利帝那憂拙憂拙帝那度呼度呼帝那究吒究吒帝那若蜜都若蜜都帝那究吒呼究吒呼帝那憂守憂守帝那耶蜜若耶蜜若帝那度呼吒究吒多薩[<a href='javascript:showpic("../fontimg/004555.gif")'>口*縛</a>](二合)訶<p>右誦咒三遍。結縷作七結繫腳。是咒能令諸失心者。還得正念。滅婬慾火除我慢結。三毒垢盡自然清涼。若有精神。沈在無明重淵之下。久溺生死不得出要。嗚呼深可傷。若人心得醒悟極自厭污。此是凡夫愚下鬼神畜生之所行處。非梵行所宜。非聖人所願。如此之人方可受與此陀羅尼。勿傳矯俗疑謗少信。縱持無驗即轉退墮。若至誠誦者慾火漸盡。結使滅已心得解脫。心解脫已則得道果。是則神力功用誠諦不虛。行此法者斷酒五辛血食。男子唯用九九八十一日。女子唯用七七四十九日。晝夜六時勤心讀誦。燒沈水白檀香散花。供養十方諸佛。晝三夜三慎勿廢忘。日數未滿餘時之中。獨處山窟精舍。若聚落(即淨室)四向遠人。當深生欣躍自發慶幸。今我遭遇大聖神力。此身宜至佛身。不懼淪溺。如是淨心念念信向。斷諸惡作轉雜言論離間之語。不念名利。如是日數足已。決定解脫其心泰然無復欲慢<p class='juan'>
</p>
</body></html>
