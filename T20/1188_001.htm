<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T20 </TITLE>
</head>
<BODY>

<p><b>　　<A NAME="n926"></A>No. 1188 [Nos. 1189, 1190]</b><p class='juan'>
文殊所說最勝名義經</p>
<p><span class='byline'>　　　　宋西天三藏明因妙善普濟法師金總持等奉　詔譯</span><br><p class='lg'>　歸命妙吉祥　　所說最勝義<br>　金剛掌菩薩　　降伏諸魔眾<br>　身湧遍三界　　祕密王自在<br>　目若青蓮葉　　面如蓮華敷<br>　執持金剛杵　　以手擲復擲<br>　現大忿怒相　　威振十方界<br>　金剛手菩薩　　亦持金剛杵<br>　精進相微妙　　勇猛降諸魔<br>　大智利群生　　化億數金剛<br>　或踴躍歡喜　　或現忿怒相<br>　頂禮佛世尊　　合掌心恭敬<br>　願令法久住　　作眾生依怙<br>　常於幻網中　　引接菩提路<br>　無智愚癡人　　困苦煩惱者<br>　救護令解脫　　皆護最上果<br>　世尊調御師　　常住大三昧<br>　能了諸法性　　根境亦如是<br>　如來智慧身　　烏瑟膩沙相<br>　文殊大智者　　智觀善出生<br>　甚深微妙義　　大法無等倫<br>　於初中後善　　名義為最勝<br>　過去佛已說　　未來佛當說<br>　現在佛今說　　三世皆如是<br>　於大幻網中　　能度諸群品<br>　金剛掌菩薩　　歡喜伸讚歎<br>　佛說真密語　　我今能受持<br>　決定心堅固　　至成等正覺<br>　演說祕密法　　引導諸眾生<br>　起無漏智慧　　煩惱盡無餘<br>　金剛手菩薩　　合掌住佛前<br>　爾時釋迦佛　　最上兩足尊<br>　舌相真實語　　清淨微妙音<br>　普流於世間　　四種魔不現<br>　遍滿三界中　　梵音美讚歎<br>　如來祕密王　　宣說大法要<br>　善哉金剛掌　　善哉金剛手<br>　為作利益故　　大智得成就<br>　最上大義利　　滅除諸罪垢<br>　文殊大智者　　願聽如是義<br>　善哉大導師　　方便為宣說<br>　爾時釋迦佛　　開示祕密法<br>　攝持大明咒　　謂持明咒部<br>　世出世間部　　周遍世界部<br>　大印諸法部　　烏瑟膩沙部<br>　六種大咒王　　相應無有二<br>　出生伽陀法　　我今故宣說　</p><p>遏阿(引)壹翳(引)嗢汙(引)伊愛(引)鄔奧(引)暗噁<p class='lg'>　安住心智觀　　如來三業轉<br>　唵字金剛利　　能斷諸苦惱<br>　文殊大吉祥　　智慧妙觀察<br>　宣說祕密門　　自在王神咒　</p><p>阿囉缽左那(引)野諦曩莫<p class='lg'>　歸命佛世尊　　出生菩提智<br>　遏字一切中　　為大最上義<br>　出生大有情　　離心離言相<br>　及一切音聲　　一切光明相<br>　此摩訶大貪　　一切眾生著<br>　摩訶大瞋恨　　一切苦惱因<br>　摩訶大愚癡　　眾生心深入<br>　摩訶大忿怒　　是為大怨害<br>　摩訶大愛樂　　心種種見著<br>　大欲及大樂　　大喜及大染<br>　大色及大身　　大相及大貌<br>　大名及大施　　大圓滿道場<br>　持大智慧劍　　斷大煩惱網<br>　大顯及大稱　　大光及大明<br>　大幻作幻師　　大幻義成就<br>　大幻化染欲　　大幻化見網<br>　大布施殊勝　　大持戒攝受<br>　大忍辱執持　　大精進勇猛<br>　大禪定安住　　大智慧出生<br>　大方便大願　　大力及大智<br>　大慈法無我　　大悲深妙行<br>　大慧大勇猛　　大施大方便<br>　大神通智力　　大威德勇健<br>　大熾盛大力　　大流轉除斷<br>　大金剛祕密　　大忿怒威猛<br>　大怖畏能除　　大最勝明王<br>　大乘最上行　　大乘法增長<br>　大毘盧遮佛　　大寂默牟尼<br>　出生大咒部　　成就祕密法<br>　依十波羅蜜　　修習殊勝行<br>　得十波羅蜜　　清淨妙法門<br>　十種波羅蜜　　如來本真智<br>　十地自在行　　十地安隱住<br>　十智清淨身　　十智功德聚<br>　十相十義利　　牟尼十力尊<br>　十相廣大行　　周遍悉圓滿<br>　如來清淨身　　非實亦非假<br>　真語與實語　　如語不異語<br>　無二非無二　　如實際安住<br>　處於無我義　　猶如獅子吼<br>　威振諸外道　　眾魔皆驚怖<br>　一切真空行　　如來親所證<br>　勇猛破怨敵　　是名為最勝<br>　大力轉輪王　　最上尊重者<br>　咸生恭敬心　　了法無差別<br>　演說大乘教　　讚歎無邊義<br>　如來真實語　　無實亦無虛<br>　誘接諸群迷　　皆得不退轉<br>　聲聞及緣覺　　佛乘菩提果<br>　種種空無著　　如實而了知<br>　漏盡阿羅漢　　離欲勝根境<br>　盡諸煩惱結　　無畏得清涼<br>　如來無所著　　明行足善逝<br>　世間最上士　　調御十號尊<br>　無我慢貢高　　真實心安住<br>　遠離於輪迴　　億劫修勝行<br>　所作皆已辦　　智慧心決定<br>　世尊大法王　　演說微妙法<br>　周遍於世間　　教化諸眾生<br>　以最殊勝行　　成就諸義利<br>　作大引導師　　令離諸疑惑<br>　盡諸眾生界　　悉獲安隱地<br>　檀戒忍進禪　　熏修為福藏<br>　智慧波羅蜜　　熏修為智藏<br>　方便及願力　　隨順修二藏<br>　圓滿行眾善　　常普遍相應<br>　禪定意微妙　　示身相不動<br>　法報化三身　　五佛五種智<br>　五佛嚴寶冠　　五眼照世間<br>　應現一切佛　　令眾善增長<br>　所修智慧力　　能斷諸輪轉<br>　金剛堅固身　　真實不思議<br>　毘盧遮那佛　　大智光熾盛<br>　自然虛空中　　湧出智慧光<br>　遍照諸剎土　　一切如來身<br>　明王大神咒　　勝義悉成就<br>　大烏瑟膩沙　　普放淨光明<br>　照一切佛身　　彼佛咸恭敬<br>　瞻仰心歡喜　　威儀皆具足<br>　供養伸讚歎　　牟尼大金仙<br>　安住三部咒　　三昧咒現前<br>　三寶最殊勝　　三乘及引導<br>　不空罥索部　　執持金剛索<br>　及持金剛鉤　　示現忿怒相<br>　降伏諸魔怨　　大忿怒明王<br>　六面現六眼　　一身生六臂<br>　口出大利牙　　手執紺迦羅<br>　臂纏百毒蛇　　名焰鬘德迦<br>　亦名除障王　　現大怖畏相<br>　執金剛利刃　　種種相差別<br>　化金剛眷屬　　遍滿於虛空<br>　大儀德忿怒　　不動尊明王<br>　一髻髮蓬亂　　身掛大象皮<br>　時發大笑音　　呵呵呬呬聲<br>　草木皆搖動　　現大笑明王<br>　有大威德力　　金剛大菩薩<br>　金剛王大樂　　金剛相大喜<br>　金剛咒吽吽　　金剛弓及箭<br>　手持金剛劍　　煩惱皆除斷<br>　堅固及利用　　此金剛最勝<br>　熾盛金剛焰　　熾盛金剛眼<br>　金剛大色相　　金剛焰百眼<br>　金剛毛銛利　　示現鬥戰相<br>　金剛現指爪　　億數鋒堅利<br>　金剛殊勝鬘　　金剛妙莊嚴<br>　金剛笑音聲　　字門有六種<br>　文殊大音聲　　遍徹於三界<br>　乃至虛空界　　音聲皆遍徹<br>　如實而了知　　一切法無我<br>　離文字語言　　同真際法性<br>　譬如大牛王　　作大音聲吼<br>　吹於大法螺　　擊於大法鼓<br>　建廣大法幢　　作廣大音聲<br>　不住於涅槃　　悲愍諸眾生<br>　十方虛空界　　無色非無色<br>　種種色心中　　能了一切法<br>　猶如大圓鑑　　遍照盡無餘<br>　化諸天人眾　　三界得自在<br>　住平等聖道　　湧現於法幢<br>　普於十方界　　示現童子相<br>　或現沙門相　　或現老人相<br>　或三十二相　　端嚴甚微妙<br>　智慧德行者　　阿闍梨法師<br>　度一切眾生　　相應成正覺<br>　了達虛空界　　一切智智海<br>　破壞無明網　　摧滅流轉輪<br>　永離諸煩惱　　速達於彼岸<br>　以智水灌頂　　莊嚴妙寶冠<br>　斷除三種苦　　離一切纏縛<br>　得三種解脫　　成正等正覺<br>　常於三界中　　利益諸眾生<br>　圓滿清淨行　　功德悉增長<br>　離一切有著　　安住真實際<br>　持大如意寶　　為最上導師<br>　現大相相應　　作最上賢瓶<br>　饒益諸眾生　　護念如赤子<br>　淨通非淨通　　時分三昧通<br>　了達正定通　　眾生根境通<br>　功德通法通　　得三種解脫<br>　清淨吉祥事　　心歡喜踴躍<br>　五面及五頂　　五山嚴飾相<br>　大喜及大樂　　大慶及大欲<br>　決定真實法　　吉祥最勝尊<br>　殊勝微妙行　　利益諸眾生<br>　為降伏魔怨　　消除諸驚怖<br>　尸棄室[<a href='javascript:showpic("../fontimg/004664.gif")'>口*龕</a>]呢　　惹胝路垂髻<br>　剃髮及頭陀　　著大淨行衣<br>　持最上梵行　　大婆羅門眾<br>　灰身喬答摩　　修持大苦行<br>　證清淨涅槃　　寂然得解脫<br>　能持大淨行　　安樂無染著<br>　決定斷苦樂　　盡遠離諸欲<br>　無失亦無得　　無顯亦無著<br>　一切行無穢　　是謂婆羅門<br>　菩薩修正行　　意識淨無垢<br>　離染無怖畏　　善覺悟佛性<br>　智解如來地　　能知過去法<br>　無智亦無色　　亦無有疑惑<br>　照見三世佛　　法本來無著<br>　覺法離繫縛　　慧眼照無礙<br>　如來妙智觀　　說法自在王<br>　以最勝法義　　悉除諸諍論<br>　猶如師子王　　能伏於眾獸<br>　眾生咸欣仰　　如來尊重相<br>　文殊妙智光　　熾盛皆遍照<br>　灌頂法王子　　最勝名義師<br>　能為大良藥　　消除諸病苦<br>　舒白毫相光　　照耀於三界<br>　乃至十方剎　　普建大法幢<br>　及張大傘蓋　　為慈悲道場<br>　蓮華大寶蓋　　遍覆諸如來<br>　一切佛法性　　一切佛相應<br>　一切佛平等　　為最勝尊重<br>　金剛智灌頂　　吉祥自在王<br>　一切世自在　　最勝金剛王<br>　一切佛大心　　一切佛智行<br>　一切佛大身　　一切佛妙辯<br>　金剛日大光　　金剛月大明<br>　熾盛皆遍照　　十方眾生界<br>　佛金剛堅固　　佛勝義法生<br>　佛蓮華吉祥　　成就一切智<br>　佛持大幻法　　佛持大明咒<br>　金剛劍大利　　斷諸煩惱結<br>　金剛法大器　　金剛法最勝<br>　金剛慧出生　　圓滿波羅蜜<br>　佛地為莊嚴　　清淨法無我<br>　正智心明了　　幻網種種事<br>　金剛能除斷　　煩惱盡無餘　</p><p class='juan'>
文殊所說最勝名義經卷上</p>
</body></html>
