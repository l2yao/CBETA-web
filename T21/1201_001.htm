<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n5"></A>No. 1201</b><p class='juan'>
底哩三昧耶不動尊聖者念誦祕密法卷上</p>
<p><span class='byline'>　　　　大興善寺三藏沙門不空奉　詔譯</span><br><p><b>　　<A NAME="n7"></A>底哩三昧耶不動明王本事神力息障祕要品第一</b><p>我薄伽梵大日世尊。復為修真言者說除障之因。一切障法雖有無量。以要言之但從心生。又由行者過去世隨順慳法故。今世多有諸障。當知亦是從心因緣生也。當知彼慳貪等是諸障之因。若能除彼因障諸障自息。若能除對治即淨菩提心也。若念菩提心故即是能除諸障之因。又一切諸障由分別心生。心思有者即是障。謂心中煩惱隨煩惱等。若離諸分別即是淨菩提心。由真言行者憶念此心。即離一切諸過。意常思惟無動聖者。即能除一切為障者如前所說。無動明王此是如來法身。以大願故。無相相中而現是相。護一切真言行者。若能常念能離一切障也。所謂無動者。即是真淨菩提之心。為表是義故因事立名。此明王閉一目者亦有深意也。以佛明鑒唯一無二無三。其印下自當說之<p>祕密主一切惡風。當誦阿字亦有深意。正取阿字為身。以此本無生之字門而作我身也。無我作訶字心誦。塗香點地作七圓點。此風先想訶字。在中加七點而好蓋之。方依縛庾以瓦碗蓋合之。此瓦碗大眾生彌盧思念。時時彼上想阿字并點。作是風大縛繼先佛所說。謂造立壇時。或有大風為障。以露地立故當須止之。當想此阿字遍於身分之內。此字作金剛不動色。謂真金色也。如是想已又心誦阿字。於風方(西北方也)用塗香。於地畫作一小圓點<img src="../figures/21001301.gif" height="62" width="63">各如彈丸許大。如數足即用瓦碗蓋之。於瓦器上想阿字。以此字為金剛山而鎮押之。三千大千諸須彌山合為一體而蓋其上。又當時時器上作阿字想。此阿是金剛不動義。加一點是遍一切處。今此金剛不動遍一切處。即是增廣之義也<p>祕密主水障法者。當思囉字遍於身。內作赤色大力焰即是火焰之鬘。從內而出遍於身上如鬘也。作大力可畏惡形。手執大刀印作嗔形已。畫地作雲像。或作龍蛇之像。用刀印斬斷其形雲即散滅。以雲是諸水之所因依故也。隨所起障之方而作之。如雨從東來即於東方作也。或作金剛橛用此止其風。其橛用佉陀羅木作獨股金剛杵。以金剛真言加持之。想同一切金剛而以打之。亦隨所在方面也。此應自身同於一切金剛然後作之。此橛是三股金剛除去邊支即成獨股金剛。其最小者名金剛針息除一切障難。復說大威德忿怒不動大力真言法。於本曼荼羅中作住。持誦者於曼荼羅中畫作彼形像。左腳蹈彼頂上當除息。死無疑。復更明異方便除一切障也。即前所說不動明王本曼荼羅。即是三角曼荼羅其中黑色是也。持誦者自想己身作不動尊明王之像。又於此中作法有二意。一者想不動尊在圓壇中而蹈彼上也。二者想自身不動尊。即以本真言印而蹈上也。三角中畫彼為障者形。然後入中以左腳蹈彼頂上。以大忿怒形加之。彼當應時退散。若彼違戾此教者。主必自斷其命根。是故持誦者。當生慈心念言勿令彼斷命也。然此中密意不動謂為障者。即是從心所生慳貪等法。能為行人作一切障事。今此無動明王即是一切智智大菩提心。當知此即是大力威猛。能永害一切隨眠等過。令彼永斷即是死義也。如瑜伽會中佛初成正覺。大集會中一切曼荼羅所攝三界之眾。有摩醯首羅者。即是三千世界之主。住三千界之中。心慢故不肯從所召命而作是念。是三界之主。更有誰尊而召我耶。復作是念。彼持明者畏一切穢惡。我今化作一切穢污之物。四面圍繞而住其中。彼所施明術何所能為。時無動明王承佛教命召彼天。見其作如此事即化受觸金剛(即是不淨金剛)令彼取之。爾時不淨金剛。須臾悉噉所有諸穢令盡無餘。便執彼來至於佛所。彼復言。爾等是夜叉之類。而我是諸天之主。何能受爾所召命耶。尋即逃歸。如是七遍。爾時無動明王白佛言世尊。此有情故犯三世諸佛三昧耶法。當何事治之。佛言。即當斷彼也。時不動明王。即持彼以左足蹈其頂半月中。右足蹈其妃首半月上。爾時大自在天尋即命終。於爾時悶絕之中證無量法。而得授記生於灰欲世界。作佛號日月勝如來。此皆祕密也。食一切穢惡污。是噉惡業煩惱等垢穢滓濁。謂之為法本命終者。是彼一切心法。永斷入無生法性故。於此中得一切佛記非是殺也。爾時諸天等。見三千界天王以不順諸佛三昧耶故自取命終。一切敬畏自相謂言。天主尚爾。我云何不往。即共來詣佛所。於大曼荼羅中而得法利。時無動明王白佛言。此大自在天。當更云何。佛言。汝應甦之。時無動明王。即說法界生真言。爾時大自在者。即復蘇息生大歡喜。白佛言。甚希有也。我初召至己向佛故。此夜叉是何等類。我所不解。佛言。是諸佛之主。我作是念。諸佛一切之尊。云何以此而更為主也。是所不解。今乃知之此大王力故。令我現前得記作佛。當知實是諸佛之尊也。祕密主大自在天三千世界之主。即是眾生自心。所謂無明住地於諸惑中得自在。唯除大菩提心無能伏者。斷其命已。即於寂然世界作證。所謂生者即是起諸慧門。是故真言行者。應一一思順諸佛密語也<p>又。法用芥子及諸毒藥。二種相和作彼為障者形像。而用塗之。令彼身如火燒速被中傷故云速被著也。乃至大梵等為障。尚被能著。何況餘耶。又凡此法皆是久時持誦大成就解法者。乃能作之。若但聞法。即求得如是用無此理也。其佉陀羅木橛。若無此當用苦練木。乃至用賓鐵亦得。事知之也。時金剛手白佛言。如我知佛世尊所說義。我亦是知曼荼羅位住。世尊尊主現威令住彼位。如是如來教敕不敢隱蔽。何以故。此佛三昧耶一切諸真言所師。謂性住者。金剛手白佛言。此大無動明王(即是尊主)能作如是威猛之事能調難調。為傳如是祕密之教令使。如本尊是佛部即金輪中若如是作必有靈驗。此之現威即效驗之語也。令修行者若如是作必令有效。諸生死中普得聞知。不敢隱蔽此之真言主。是故持金剛者。大威猛所不敢隱蔽。謂此尊有靈驗故。所作善事皆成。諸為障者不敢隱蔽如來所教敕也。此即是十方三世諸佛三昧耶。我等一切執金剛亦應作此法。所應作者隨此三昧耶不敢失墜。何以故。此即是諸執金剛性。是故當住斯法。如四姓等各各有家法。若失家法則不名敬順先祖父之教。世人名為惡子。今此大雄猛調伏難調宣布難信之教。是我金剛等家姓之法。所謂如來種姓之家也。是等真言門修行諸菩薩等於本中住。一切事業作者。是金剛手以身勸懃而行之言。我等所應作事業亦復如是。若未來世持真言者亦當住此位。所謂如來家法。應以無量門降伏諸障。令如來法無敢隱蔽也。此真言行人亦於諸尊若欲作降伏。即須自身作無動尊住於火輪中。亦名火生三昧也。祕密主若諸彩色畫曼荼羅中諸尊色。先佛說者謂本尊各有形色。下當更說之。如上說隨本位住而作事業。謂於會中所有諸尊。若見其黃色即應坐金剛中。白色即坐水輪中。赤色即坐火輪中。黑色坐風輪中。次下有色字梵音別名。此是形相也。如是寂然即須坐圓壇等類。應一一依教而畫。是故諸佛所說。其道玄同。非我故說欲令眾生起決定信也。祕密主未來世。當有眾生劣慧不信聞此法。以先無信根故。聞此而不能信。以此眾生等鈍根少智信不具故。聞此甚深之事不能曉了更增疑網。此即說為障所由也。如是真畫色及持誦等。一一皆有深意。畫是如來不思議事。如此畫色等皆依法不疑。乃能深入法界不思議。唯信者得入。若欲以心數下量。云何得知所以而不疑耶。謂非如來真空無相之法。從自傷也。此色字亦云通達是正義。謂異方便無事不解之義已。彼先此一切說梵音迴互。上文已明諸佛。今此下句云先佛。作如是說已。彼此一切說利益。求者彼凡夫不知。說法相空。一切諸法相說常。當住真言業。作善無疑者。此意言。如來具一切智。於諸法中而得自在。以眾生劣慧未堪頓說如來自證不思議力用故。作此畫色等方便。令諸眾生隨所作者能滿所求而得利益。所以然者。以諸眾生未解諸法空相。是故於無相中而作有相方便說之。若人得佛深意者。當住真常之行。諸有所作皆入理體。同於一切智智之心。如是無疑慮者。一切障法無得其便次復說法界生真言曰<p>曩麼三曼多沒陀南(一)達磨馱睹(二)薩[<a href='javascript:showpic("../fontimg/004555.gif")'>口*縛</a>](二合)婆[<a href='javascript:showpic("../fontimg/004555.gif")'>口*縛</a>](二合)句痕<p>祕密曰不動者。是菩提心。大寂定義也。我薄伽梵大日世尊。從最初正覺坐寂滅道場。以大願故證三世諸佛應正等覺。皆從四祕密三菩提起。應現三身成等正覺。如來成道時。先坐寶菩提樹降魔成道者。即是大寂定不動菩提本因三世諸佛皆幻化義。現種種身雲。教化調伏諸眾生故。因事立號號不動尊。又明尊義也。即是大日世尊差別智身。以大願故。於無相中而現作相。閉一目有深意。示現極惡醜弊身也。唯佛世尊廣大圓滿眾相具足。我下劣卑弊之身。亦是怖魔之義。頭上七種髮表七菩提分。左垂一髮向下者。是垂慈悲之義。悲念下惡極苦惱眾生也。云無動使者即大日如來。如世間王敕教命。令使一人火急追役使人至已。上至王公下及凡庶。無問貴賤更不敢拒逆。皆隨使往至彼王所。無問善惡一依教命。無動使義亦復如是。能令真言行者親見佛故。發廣大心灌頂位中為佛長子。佛使願淨佛國土遊戲神通。右手執劍者。如世間征戰防禦。亦皆執利器然始得勝。菩薩亦爾。左手執索者是繫縛之義。又如世間密捉一人。如有違逆難伏者。即以繩繫縛捉將。諸佛祕索降伏四魔亦復如是。坐盤石上者亦是不動之義。如世山岳亦以石鎮押方始不動。又如大海亦以須彌山鎮押然始得常安湛然圓滿。不動亦爾。其大石性能出生一切寶物。無動坐大盤石者。亦能出生佛功德寶。亦是降伏四魔義。不動亦自身遍出火焰光。即是本尊自住火生三昧。又明火有四義。二種世間。二種出世間。世間火者一是內火。三毒煩惱名之為火。能燒諸眾生諸善功德故。二外火。能成就眾生長養萬物。出世間火者是大智火也。如九十五種外道法中事火為最。如大火龍變出世火。燒損眾生亦能焚燒眾物此無動智火。先能降伏火龍制諸異道。上至等覺下至眾生。皆能燒諸煩惱乃至菩提大智習氣。亦燒一切眾生無明煩惱黑闇障故。又本尊真言句自有火生義。即摩賀盧沙句是。此智火住阿字一切智門。重重燒諸菩薩廣大習氣煩惱令盡無餘故名火生三昧。又無動義者。執持利劍能斷壞生死業愛煩惱故。降伏三世貪瞋癡我慢煩惱故。喫殘食者噉一切眾生惡業煩惱重障令盡無餘。證無生法忍故。三降未來世。斷無明煩惱習氣見障故。執金剛索引至大菩提路住佛解脫門。紹隆三寶種位不斷故名降三世義也。是故本尊住四密門也。所謂阿路唅[<a href='javascript:showpic("../fontimg/049288.gif")'>牟*含</a>]重重。是怖魔義。亦是種子義。如世間良田堪下善種。諸佛智種亦復如是。能成就大悲曼荼羅。出生一切陀羅尼門三摩地門。拘底支木(槐木是)鳥伽木(嗢勃是)阿彌尸利師木(守宮槐木是)鎮頭迦木(柿木未詳)篤迦木(栗木是)播囉師木(胡桃木是)羊素佉木(甘草)居凌迦木(李子是)舍利般那木(牆微是)<p>復次或有真言中。有三吽字者能成一切事。所謂護身結界召請供養相助決罰教授等事。若久持一切真言不成就者。持此真言。當成一切真言之法。三吽字真言曰<p>曩謨喇但曩怛囉夜耶(一)曩莽室戰(二合)荼[<a href='javascript:showpic("../fontimg/004555.gif")'>口*縛</a>]日囉(二合)簸拏曳(二)摩賀藥乞叉(二合)細那缽多曳(三)唵(四)蘇悉地耶蘇悉地耶(五)娑太野(六)蘇悉地羯羅(七)吽吽吽(八)泮吒泮吒<p>蓮華部明王名賀野羯利婆。為補瑟徵迦明王真言。亦名降三世明王。真言曰<p>曩謨囉怛曩(二合)怛囉(二合)夜耶曩莽室戰(二合)荼[<a href='javascript:showpic("../fontimg/004555.gif")'>口*縛</a>]日囉(二合)簸拏曳摩賀藥乞叉(二合)細曩缽多曳唵嗉婆[<a href='javascript:showpic("../fontimg/001244.gif")'>仁-二+爾</a>]嗉婆吽[序-予+乞]哩(二合)亹拏(二合)[序-予+乞]哩亹拏(二合)吽[序-予+乞]哩(二合)亹拏(二合)播耶吽阿娜耶護(引)薄伽梵尾[<a href='javascript:showpic("../fontimg/001244.gif")'>仁-二+爾</a>]夜[<a href='javascript:showpic("../fontimg/004555.gif")'>口*縛</a>]日囉(二合)囉闍吽泮吒曩莽<p>蓮華部明王心<p>唵微路枳寧莎[<a href='javascript:showpic("../fontimg/004555.gif")'>口*縛</a>](二合)訶(引)<p>佛部明王心<p>唵若[<a href='javascript:showpic("../fontimg/004555.gif")'>口*縛</a>]囉路者寧莎[<a href='javascript:showpic("../fontimg/004555.gif")'>口*縛</a>](二合)訶(引)<p>金剛部明王心<p>唵滿度哩[<a href='javascript:showpic("../fontimg/001244.gif")'>仁-二+爾</a>]異缽帝莎[<a href='javascript:showpic("../fontimg/004555.gif")'>口*縛</a>](二合)訶<p>念誦已欲眠之時。作前光莊嚴印。又以部母護身。再被甲加持所臥處。然後澄淨身心。誦明曰<p>唵吠賒[<a href='javascript:showpic("../fontimg/001244.gif")'>仁-二+爾</a>]吽<p>以此加持令無惡夢。若有夢諸惡相者。即誦此明曰<p>唵[<a href='javascript:showpic("../fontimg/004555.gif")'>口*縛</a>]日囉(二合)那羅呵那麼他盤闍囉拏吽泮吒<p>誦一百八遍。於所眠處如法辟除結界。若欲知善惡相。應用前三部明王心加持檀香水七遍。而飲三掬并以灑身上。若念誦求成就之時。如上作法方取善相<p class='lg'>　一切眾生　　無明所覆　　唯求菩提<br>　不能信受　　我今為彼　　非為己身<br>　唯願如來　　成就之時　　還我遍數　</p><p>誦偈既畢。以百字明加持。又以部母護尊及己身。以三昧耶大結護左轉其印。以文闍句即成界也<p class='juan'>
底哩三昧耶不動尊聖者念誦祕密法卷上</p>
</body></html>
