<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><b>　　<A NAME="n52"></A>No. 1202</b><p class='juan'>
不動使者陀羅尼祕密法一卷</p>
<p><span class='byline'>　　　　大唐贈開府儀同三司諡大弘教三藏沙門金剛智奉　詔譯</span><br><p>如是無量力不動聖者毘盧遮那使者心。一切利益成就法。欲受持者。先當行四種精進行。自約身心令念不散。一志堅固速得證驗令滿所願。云何四種行自約。一者斷食二者服氣。三者食菜四者節食。隨力所辦自約身已。專誦根本陀羅尼。滿一洛叉乃至三洛叉已。即一日一夜水亦不食。廣大供養莊嚴道場。於畫像前燒苦練木如大拇指長十二指。兩頭搵酥每誦咒一遍燒一枝。滿一千八枝燒了。小小世間事便得滿願。復次誦數滿已。入江海大河深至項處。面向東立。每日念誦數滿三洛叉已。心中所愛福田皆得滿願。其水當令無蛟龍惡獸之處。恐咒功未成為他物所損。耳當須結界。若常加功持誦。不動使者現身。力能縛一切鬼神。亦能摧折一切樹木。亦令空中飛鳥隨念而墜。亦能乾竭龍湫。若論議及對外道惡人皆能降伏。復次先候月欲蝕時。令誦咒滿數。先蝕一日一夜不食。取新牛糞未落地者。作方壇二肘。未落地者有二種義。一者以器物承取莫令至地。二者亦落地時塵土未污。即略取上分不著地者。將以泥壇泥壇訖。以種種好花散以供養。取大般若經安置中心著。取同色老犢子[<a href='javascript:showpic("../fontimg/020044.gif")'>牛*孛</a>]牛乳作酪。旋以取酥一兩熟銅碗盛。以可里羅木作篦。攪酥。從月初蝕即念誦。乃至見三種相。所謂暖煙焰等。得暖相者。服之差一切疾病。得煙相者。將以塗己身。可以隱蔽不令惡人所得見也。得火焰相者。服之通神身能飛行。所謂身通也。老犢牛乳者。犢生經年已上。犢大如母而猶食乳者。其犢毛色須與母同。如是牛乳堪任酥用<p>復次行人誦一落叉已。即往深山高頂之上。斷穀不食更誦一落叉。心心相續更莫異緣。天之伏藏自然出現。凡伏藏者有天有神有人。人所埋藏者為人大伏藏。鬼神所守名曰神藏。亦名地藏。諸天守護者為天伏藏。天藏尚能得見。況地伏藏及人藏乎。應作福事隨意受用<p>復次依護魔法。杓子盛牛乳一咒一燒。如是滿一千遍。能除國中大疫癘也。護魔法者。掘地作爐著火令熾。杓子法者。以堅木刻之頭如杓。可受雞子黃已下乳。其柄端直長二尺許。別以淨器盛乳。以此杓子酌而咒之。西國疫癘或一家一病遞相染著。著皆死盡。今吳蜀嶺南亦有此事。是法能制<p>復次取百草花和酥酪蜜。一咒一燒。所求衣服如此花色。皆得稱意。若求緋者當燒赤花。餘皆准此。雖不思議神力滿行人願。自可量分約事而求。則無後患。若非分妄取神亦慢人。雖得不貴。若燒蜜邏[<a href='javascript:showpic("../fontimg/004555.gif")'>口*縛</a>]一洛叉。一一咒燒得國中第一官位。度所能作者。求之必遂。蜜邏[<a href='javascript:showpic("../fontimg/004555.gif")'>口*縛</a>]外國果子也<p>復次燒畢養魚花得一切人愛樂。燒松木以三物點燒誦十萬遍。得無量眷屬。松木長七寸大如指擘之。燒大麥咒之得大丈夫富貴自在。大麥馬麥也有皮者是也<p><b>　　<A NAME="n54"></A>畫像法摧伏第一</b><p>若欲作法。應對像前。心有所像神應像感。於好絹上畫不動使者。著赤色衣斜帔。腰褌子亦赤色。左邊一髻下垂至耳。左眼微斜看。左手把罥索右手把劍直豎。劍首如蓮花葉狀。劍靶寶鈿。於寶石上坐。曲眉瞋目身赤黃色。怒狀。令一切眾生皆怕懼相。畫此像已。於河海岸邊清淨蘭若。或淨屋之中。行者亦清淨身著赤色衣。心想自身皆作赤色。不得散亂默然乞食。念誦五洛叉滿已。取江豆箕五寸剉之一萬莖。三物默燒。於此像前至心燒誦。不動使者即自現身。令行人見。見已。得如來三摩地心。與諸菩薩常得一處<p>復次於此像前。每日三時念誦本咒。經六箇月隨力供養花香飲食。求種種願皆得滿足<p>若有兵賊來者。行人手執一幢。誦一千遍立著來處。彼寇賊等自然退走。怕懼而散。若損國損佛法怨家惡人。以鹽土相和作其像。心上題其姓名。形長一肘。誦咒咒之一遍。割取一段燒之。乃至燒盡。彼人若不降伏必死。又取曼陀羅葉燒。咒一咒一稱惡人名字。燒之滿一千遍。前人必定失心。取牛乳燒一千遍還令復本。若燒鹽稱名。一咒一燒滿一千遍。千里內喚人皆至。若燒安悉香三時常不斷絕。得國中上品位。右已前法皆於此畫像下用之成就也<p><b>　　<A NAME="n55"></A>又畫像法第二</b><p>先於中心畫釋迦牟尼佛。左邊畫曼殊室利童子菩薩形狀。右邊畫執金剛菩薩。作美笑狀。右手把金剛杵。底下畫不動使者。寶瓔珞莊嚴。於畫像前念誦五洛叉訖。種種使役。取蓮花十萬莖。以酥蜜酪三物。相和點一花上。誦咒一遍即燒之。如是燒花令盡。是時蓮華吉祥天即現自身。問行人言所願何事。隨汝所求皆得滿足<p>又取蘇末那花一洛叉。一咒一燒乃至燒盡。即得夜叉女來現身任種種驅使。若有人欲經恐怖來求助者。取屍陀林中灰咒七遍與之。令其護身即得安樂。又取牛黃像前咒七遍。清水和於額上一點之。令一切人見者歡喜。降伏一切毘那夜迦。若蛇蝎等毒。以淨土作泥咒七遍。點瘡痛之處應時即差<p><b>　　<A NAME="n56"></A>別畫使者法第三</b><p>若欲得見不動使者。乃至種種千事人間之事皆可稱心者。當畫不動使者。身赤黃色。上衣斜帔。青色。下裳赤色。左邊一髻黑雲色。童子相貌。右手執金剛杵。左手執罥索。口兩邊微出少牙。怒眼赤色。火焰中坐石山上。於此畫像前種種結印念誦。皆得成就。放光隱形縛一切鬼神皆得成就<p>假令無畫像。但清淨處或寺中。得一間淨房無人鬧。即得念誦。一切世間鬼神病瘧等。誦七遍或至二十一遍無不即差。於此畫像前。淨泥地燒安悉香。取一明鏡當心安之。口加念誦。令一小兒女子等看鏡中。問其所見即皆言說所求願事。須喚龍神。但得名字。立童男女清淨者。誦咒咒之。其神等入此童子心中。便共行者語三世之事。所問皆答。若欲得矜羯羅成就者。月生一日起首。早起清淨。畫像前散花。檀香末泥地作壇。咒一百八遍。日午黃昏各誦一百八遍。若多誦不絕最好。餘時不能誦咒。但向道場中坐。一心正念至時而誦亦得。至十五日滿。即造種種飲食供養。畫像前方一肘。作坑深一[<a href='javascript:showpic("../fontimg/012504.gif")'>打-丁+桀</a>]指。燒遏伽木。若無用苦練木。亦得取白芥子一斗五升。從黃昏起首。誦取杏人許芥子。咒一遍了即投火中燒之。其芥子以蘇和之令濕。如此燒咒至半夜後。矜羯羅即現形云。須作何驅使。行人報云須矜羯羅今日已後有事須問。常相隨逐更莫東西。矜者問事也。羯邏者驅使也。若不現者心決定念誦不動使者。必須得見莫生狐疑。直至平明無不來者。現已種種驅使處分皆得。乃至洗手或用。柳枝令取皆得欲得上天入山。亦扶行人將去<p>欲得見欲界上天女等。令將來相見亦得。何況人間取人及物乃至種種飲食。此神作小童子形。有兩種。一名矜羯邏恭敬小心者是。一名制吒迦難共語惡性者是。猶如人間惡性在下。雖受驅使常多過失也。若無事時向道。且去還來。莫向道無事好去。若向道無事好去。即便長去更不來矣。第一須記不得邂逅。西國有僧驅使多年。一朝誤遂不復來。乃涕哭悔恨不復更至<p>若欲使古力迦龍王者。於壁上畫一劍。以古力迦龍王繞此劍上。龍形如蛇。中劍書此阿字。心中亦自觀此劍及字。了了分明心念不動使者。誦一百八遍。一日三時滿六箇月。多誦益好。若月滿已後。古力迦龍王自現其形作人形狀。常相隨逐任所驅使<p>不動使者根本咒曰<p>那謨三漫多[<a href='javascript:showpic("../fontimg/004555.gif")'>口*縛</a>]日囉(二合)喃(一)尾迦吒微吃哩多羯邏(二)摩訶閉[<a href='javascript:showpic("../fontimg/004549.gif")'>口*(隸-木+士)</a>]多(三)蜜瑟[<a href='javascript:showpic("../fontimg/003533.gif")'>口*宅</a>](上)契註(知古反)叱瑟吒(二合)訶囉(四)按怛囉摩囉達囉(五)折睹嚕木佉(六)濕[<a href='javascript:showpic("../fontimg/004555.gif")'>口*縛</a>](二合)囉那囉迦迦比嚕哷持[<a href='javascript:showpic("../fontimg/004555.gif")'>口*縛</a>](二合)計舍吽(七)跋折囉(二合)跋折[<a href='javascript:showpic("../fontimg/061768.gif")'>口*路</a>](二合)[<a href='javascript:showpic("../fontimg/032126.gif")'>卄/(阿-可+辛)/子</a>]囉吽泮莎訶<p>持此咒者。於六月中每日三時誦念不絕。每日清淨飲食。每欲食時先出一分安淨器中。咒二十一遍待身食了。將此器食寫著淨處。月滿已後不動使者滿種種願。三時者早時午時黃昏時。時別一百八遍。此名受持根本咒法。後更有心咒出食<p>此不動使者毘盧遮那佛之化身。一持之後生生加護。若求無上出世菩提者。當清淨梵行一心精進。當得種種不思議三昧不思議境界不思議神通不思議辯才不思議力用。如是之事證者乃知。不可具說。若世間之人世習未斷。雖千度觸犯種種重業。使者皆許其懺悔。不即捨離<p class='lg'>　結界護身法　　先作海蠡印　</p><p>以左手中指已下三指。握右手中指已下三指。各以當手大母指。捻無名指。相捉訖。直豎右手頭指。屈左手頭指。捻右手頭指第二節文。安口上誦根本咒七遍。於頂上右旋三匝。隨心遠近結界即成。無能犯者<p>次作甲印<p>合二手以二頭指二無名指。入掌內相叉直豎二大母指二中指二小指。相合如三鈷金剛杵形名為甲印。誦根本咒七遍已。先安額上次右肩次左肩次心上次喉上。五處印之以護身。欲坐念誦皆先作此護身法。欲出行去亦宜作之<p>次作劍印<p>以左手大母指。捻無名指小指頭。直申頭指及中指。為劍鞘。又以右手大指。捻無名指小指甲上。直申中指頭指。為劍。內左手掌中。名劍印。安心上。令中指頭直豎。誦不動使者辟一切惡毒咒。咒七遍訖。移安頂上咒曰<p>唵　阿者囉迦那步陀制吒迦(上)吽吽可伊(許伊反)可伊一譚(去)[<a href='javascript:showpic("../fontimg/032478.gif")'>薛/木</a>]哩醯摩訶哩毘沙颯(蘇急反)多惡紇哩鴆(鵠鴆反)泮<p>若有人服毒欲死。作此印咒七遍。即可。若欲結界辟鬼神開惡雲等。即安左膝上。如拔刀劍狀。用力拔之。於頂上右旋三匝隨意遠近。以劍豎安眉間少時而止。一切無敢犯者。若欲念誦。先作此印。然後開手取珠依常念誦<p>次作無畏清淨印<p>以右手大指上節。捻頭指甲上。餘三指並直申咒七遍。所欲供養香花等令清淨者。並以此印。三指點清水灑之即淨。若有恐懼之人來求依護者。衣下結此印。稱前人名字七遍。咒訖前人即不復怖。名無畏清淨印<p>次誦不動迎請咒<p>那麼　三曼多　跋折囉(二合)喃阿哩夜跋折囉(二合)摩訶俱[<a href='javascript:showpic("../fontimg/061768.gif")'>口*路</a>]陀阿[<a href='javascript:showpic("../fontimg/032478.gif")'>薛/木</a>]瑳阿[<a href='javascript:showpic("../fontimg/032478.gif")'>薛/木</a>]瑳緊之囉斯一鄧迦哩蠅俱嚧那摩莎訶<p>用前劍印安頂上。左手中指頭三屈。三遍誦咒招召之即來赴也<p>次作索印<p>以右手大母指。捻中指已下三指甲。直豎頭指。以左手中指已下三指。握右手頭指。屈左手頭指。押左手大母指甲上。誦索咒曰<p>那摩三曼多未實囉喃阿播捨判者那吽泮<p>咒七遍已。用伏一切鬼神。令一千二千里。追人及天龍八部等。用此印咒<p>次作師子奮迅印如前甲印申。二頭指開直豎之。身立如金剛勢。以印或左或右麾之。怒目瞋意吽聲誦師子咒曰<p>那摩三曼多末實囉喃<p>唵阿者羅迦那戰拏娑太耶吽泮<p>誦七遍。能降伏一切惡魔等。以印魔惡雲雨。應時皆散。散已解印<p>若惡風雨不止者。取棘針和白芥子。燒咒一百八遍。更誦根本咒一百八遍。非但風雨散止。其龍神等卻來擁護行者<p>次作根本心中咒印<p>先結眼印。以右手無名指小指握大母指頭。直申頭指中指。於額上兩眉間。垂頭指中指。向下漸向髮際。引之向上。名不動使者天眼印誦心中咒咒之<p>唵質路<p>古婆(平)皤耶莎訶<p>作瞋怒意。吽字作聲誦。稱怨家名字。大鬼神捉彼人心令其降伏。若常依此誦不斷絕。必得眼通見三千大千世界。及三界中事。如對目前等無有異<p>次作根本心印<p>兩手合掌便內相叉。令十指頭並入掌中訖。直申二頭指頭相拄。二大母指拘取二無名指甲。名根本印誦心咒曰<p>那摩三曼多　末實囉(二合引)喃　怛囉吒(半音)阿目伽戰拏摩訶嚧灑拏娑[<a href='javascript:showpic("../fontimg/043412.gif")'>叵*頁</a>](二合引)吒耶吽怛囉(二合)跛耶怛囉(二合)跛耶吽怛囉(二合)吒怛囉吒鴆忙(去)<p>每日自食先出種種飲食一分。於一盞中著。待食了誦咒七遍。咒之瀉淨處著。日別如此所去處常得擁護逐後<p>復有一字咒<p>那摩三曼多　末實囉喃鴆(胡恨反)<p>用前根本印咒之。常誦結印不斷絕。亦常不離左右也<p>不動寶山印<p>兩手十指向內相叉。急握成拳。名不動寶山印<p>頭印<p>右手大母指屈入掌中。四指握為拳。頂上安之名頭印<p>一髻印<p>即此頭印。上申頭指中指。相並安左頂上。便引向下。耳前下。名使者一髻印<p>口印<p>二手相並。以二小指相叉。屈二無名指。握小指第二節。以二大母指。捻無名指甲。二中指頭相拄。二頭指屈。捻二中指背第三節。從掌向上數第三。安此印口上名口印<p>次作心印<p>即依口印。屈二頭指入二大母指根。安心上如獨鈷金剛杵形。名曰心印<p>次作火焰印<p>右手大拇指。押小指甲上。左手握大母指作拳。申頭指內右手掌中。從右邊遶頭上。過向左猶如旋皆光勢。名曰水焰印也<p>遮火印<p>並二手各握大母指為拳。屈二頭指。入大指根內。拳相向並之。能除一切火難<p>已前法印每念誦時。依次用之。口誦咒不停。但持根本咒。有功已後餘咒印但誦結即用有驗。更亦不須受持<p>總攝慈救不動咒曰<p>那麼三曼多[<a href='javascript:showpic("../fontimg/004555.gif")'>口*縛</a>]日囉(二合)赦戰拏摩訶盧灑拏馺頗吒也吽怛剌(二合)吒(半音)鴆(呼恨反)忙<p>此咒出毘盧遮那經。能攝諸印法。作前法了。即誦此咒一七遍已。心念不動尊。亦作前劍印。印額<p>左右肩心上及喉上五處。誦此咒咒一百八遍。當自想身如俱摩羅狀。然後彈指而散<p>復次有法於屍陀林中取死人衣裳。畫不動使者。取行人已身上血。開解之。畫像向西行者向東。對此像念誦。每日三時沐浴著濕衣裳默然念一落叉。滿已。至月二十三日。饌一切鬼神。飲食法。取種種米種種豆油麻。等並相和作飯。於八方散之。自身一日一夜不食。覓一死人具足相貌者。洗之令淨。著衣裳。置畫像前仰臥。腳向西。燒香自身護身。四面結界訖。行人坐死人心上念誦。一萬遍滿已。死人即動。不須怕懼。但堅壓著急念誦。待死人口中吐蓮花出。取花執之。即變身化如十五六童子相貌。乘空而去。乃至梵天上。無處不至。自在遊行也。此別行法。若有凶險恐懼之處。或有官事逼惱者。當一心誦根本咒。亦可書咒釘於庭中令入地中。萬妖不敢動作。亦可釘此慈救咒上好。但淨室中結界護身。繫心不動使者。專念不絕。多誦彌佳。乃至十洛叉。每食出一分食。供養不動使者。自想心念勤勤莫間斷。此最根本速得感驗。功益自如莫向人說。又一洛叉十萬遍也。不動使者法略要盡此。下信受奉行<p>憂丘滿願法(右下偈文亦是和上譯出同時)<p>若有善男女人比丘比丘尼等。或有厄難或求官爵。或見貴人或有請覓者。當令五香燒之。誦念令滿十萬遍。不得間斷。若日促須願。則多人同念。令速得共滿前數亦得滿願咒曰<p>　迴光菩薩　迴喜菩薩　阿耨大天　志德菩薩　憂丘婆丘　清淨比丘　唯願某甲(若自身求事當自稱姓名為人求者稱前人姓名)　官事得了　死事即休　諸天菩薩　外國羅漢　救濟某甲　過災度難(假令求官者。當於在前唯願某甲下。云得某官宿殃永滅。障難皆休。又於此救護某甲過災度難下。云所求某甲得稱願)<p>唯願慈悲滿弟子願<p>持法先誦令熟念之。口不出聲。滿十萬遍數訖。即獲所願。若求速效行住不得間斷。事大者眾誦。行出即不須燒香。若在家坐念必須燒五香也。安息香零陵香霍香沈香熏陸香。若無沈香以白檀代之亦得。必不得闕安悉香及零陵霍香也<p class='juan'>
不動使者陀羅尼祕密法一卷</p>
</body></html>
