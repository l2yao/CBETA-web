<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n57"></A>No. 1203</b><p class='juan'>
聖無動尊安鎮家國等法</p>
<p>爾時毘盧遮那如來。為愍念一切有情。常於煩惱苦海之中。流浪生死不出三界。受眾苦故。展轉造作無量苦業相續不絕。我為拔濟一切有情。於三界中現威德光明自在之身。號曰不動金剛明王。能與人天安樂利益。安鎮家國無衰患。若有國土多諸災難。日月失度惡星變怪。互相陵逼水旱不調。眾生薄福天龍捨離。遇此之時。不祥競起無有休息穀貴飢凍鬼魅流行。疫病妖邪虎狼殘害。暴風霜雹毒惡虫蝗。怨敵頻興群君背版。多諸盜賊征戰屢興。處災興相續不絕。其國仁王。若知有此持明之人。應鎮起大慈悲之心。哀愍國界一切有情。行大明王威德祕法。令諸有情增加福德。起慚愧心離諸苦業。其王爾時生大信樂決定之意。召請如是持明大士。應捨財帛衣服珍玩園林屋宅。象馬車乘奴婢僕從種種上妙吉祥等物而告之言。我為一切有情及國土不安。仁當為我成就此法。我聞此法威力難思。汝當為我我一切有情。速可建立此殊勝法除眾災殃。所要之物當隨意取終不違汝。時持明者受是請已。勿生厭倦。依教修崇。當須清淨造立不動尊明王形像。及八方天王并其眷屬。如法修造隨其自力。或金或銀乃至銅鐵泥木彩畫。身長八指。其兩臂身俱摩羅相。其身洪滿其色如金。頭髮左垂威容極忿。右持智劍左執罥索。坐金盤石光焰熾然。其焰多有伽樓羅狀。此之形像王宮中置。乃至百官黎庶人民所居莊室房舍。皆於中心取少分處安置此像。其八方鎮處即作四臂大嚴忿怒身。紺青色洪滿端嚴。目口皆張利牙上出。右劍左索。其上二臂在口兩邊作忿怒印。身處八幅金剛輪。內其輪。四外現八三股金剛杵頭。輪復有伽樓羅炎。坐四大寶須彌山上。及八天并諸眷屬。及鑄金輪自有圖樣。上從王宮下至黎庶悉行此法。若不遍行無有是處。皆於所居安置形像勿生怖畏。我本先願不捨眾生。常居一處渾同穢濁悉令清淨。及施殘食而為供養。并受大日如來五字心真言。并軍旅眾生亦帶此悉真言及施殘食。令增勝福。其王宮中每月一日及十五日依法供養。以諸香華上妙幡寶網。蘇燈閼伽寶瓶寶器微妙塗香。上味珍妙甘膳及諸湯藥。并陳種種上妙音樂。其王爾時捨憍慢心生謙下心。普為國界及諸人民親自祈哀。恭敬供養施繞禮拜。殷勤祈請發殊勝願。增加福力人民安樂不受諸難。每年春秋依教戶摩。如法供養表王志重。於諸有情不生疲倦。為我國界求勝上福。如是陳設八鎮之後。其國永斷一切災禍。天龍歡喜愍念眾生。諸佛常當護念一切有情。為加持故俱修慚愧共行十善。國界自然安穩豐饒。其諸人民受諸快樂。仁王所化倍增福德相繼不絕。壽命增長國土榮盛。有大威力如師子王無能勝者。爾時世尊以偈讚曰<p class='lg'>　我大日如來　　安鎮家國法<br>　現威德自在　　號不動明王<br>　於一切有情　　斷三惡道業<br>　能離諸八難　　使三界獲安<br>　故贊說修行　　及戶摩儀軌<br>　供養當時分　　宿曜日相應<br>　一一悉加持　　清淨無雜染<br>　住三密觀行　　所作俱威儀<br>　三日午前起　　五日午後成<br>　中夜後戶摩　　大陽安鎮畢<br>　大悲根本號　　五字心真言<br>　王敕普流行　　軍眾皆帶受<br>　建立尊形像　　印契具分明<br>　童子威怒身　　面貌皆充滿<br>　儀軌及供養　　教令悉相應<br>　曼拏羅普通　　根本自差別<br>　如上次第法　　每鎮畫像前<br>　起從憍尸迦　　右旋伊舍畢<br>　周百由旬內　　四臂大怒王<br>　一髻左下垂　　身作紺青色<br>　半跏彌盧上　　成就斫羯羅<br>　猛焰從心生　　狀如金翅鳥<br>　八天依本位　　面向聖尊前<br>　持自契真言　　眷屬皆奉獻<br>　龍神咸歡喜　　稱美讚人王<br>　八難不能侵　　一切同安樂<br>　所有難調者　　災變自消除<br>　設使軍陳中　　斷彼人身命<br>　為帶真言故　　大士力加持<br>　永絕怨害因　　生勝不動國<br>　其王安近處　　兩臂根本身<br>　黃色坐金山　　作俱摩羅相<br>　以幡華縵蓋　　種種妙莊嚴<br>　初月十五晨　　王親自瞻仰<br>　所捨於殘食　　奉獻不動尊<br>　供養勿生疑　　成真實上味<br>　迴奉十方佛　　我願滿眾生<br>　大千國土中　　一切同安樂　</p><p>次說隨安鎮法。當欲鎮時。先起東方。東方擇勝上地。無諸穢惡結界加持。當其鎮處掘深三肘廣亦三肘。以瞿摩塗飾。辦備塗香閼伽燈明飲食蘇乳果子。別作一肘方曼拏羅。於此壇上置本尊像。幡華嚴飾廣設供養。當於中夜作戶摩業。其所處以金銀琉璃珊瑚馬瑙真珠琥珀及以七寶布輪上。於輪齊中下鑌鐵橛加持一千八十遍。一遍一下槌乃至遍數畢。四角散五穀。即下土填平。欲鎮之時。從午後至夜半前候取吉祥時分。即當下鎮了後夜戶摩。其壇四傍。依五方色。繒綵錢帛鎮之。取明相分修功德了。於其鎮處其上置一素不動明王四臂者。及本方天眷屬。各執本契香華向尊供養。其素像取囉惹身量長短為之。其功未畢。且開眼目。廣大供養設大音樂。悉令殊勝依此鎮已。如是周遍八方。並如上說。即王宮置兩臂根本不動明王。依法建立如教安置已。即敕下四方王令及處。上從宰相百官下至黎庶所居室內。如前安立不動像。及令誦五字心真言并行。當制嚴令彌加戒勸。殘食供養勿令斷絕。共持國界安鎮普同。設有於此大聖尊前。歌舞戲笑生輕慢心。此大明王亦不生厭離。我施勝福。若諸有情施少殘食供養我者。即同以十方無量勝妙珍玩。百味飲食衣服臥具。上妙湯藥七寶宮殿。象馬車乘僮僕。奉施功德無異。復過於此百千萬倍。即成真實廣大供養。修供養時最相應者。赤色衣服皆大吉祥。次說作戶摩鑪及所用物。若戶摩時。於明王前作戶摩鑪廣一肘深半肘。取本處城邑四邊順流水及彼河摩土。及雜香加持和以泥。以用泥鑪壇。復以瞿摩塗拭。中心劍契。行者左邊囉惹位。次大臣位。次大將位。次地主位。應須親入道場發至誠心。本位中坐道場內不得過三人。於壇外四面七步外。嚴整甲兵執持器仗一如法。及奏種種上妙伎樂。大陳供養廣宣王命。於大聖尊前為一切有情。如法安立本方天像并諸眷屬。修功德時當見火相。如有不祥依教攘之。既安鎮了。即於當處召取三人能修行者令彼受持。三時焚香灑掃供養。每月一日及十五日。燈明飲食種種音樂如法供養。諸天歡喜護持此界。無有衰難一切安樂。其戶摩時。用牛蘇四斤或二斤。五穀巨勝乳酪飲食。果子蠟燭菉豆子。塗香五味沈香檀蘇合。龍腦鬱金安悉乳頭白芥子蜜。隨施主年記。乳木長十二指。菉豆白膠[蒰-舟+禾]子及羅惹上服以代其位。如同道場將用所表。如親自供養瞻仰無異。每鎮鑌鐵橛銅輪。各一橛長八指一半已上。作獨股形仍具楞。已下橛形可入輪齊。四指輪廣一肘。內八輻外八方各出三股半金剛杵頭。輪齊有孔可容鑌橛金銅。戶摩杓二。每鎮不動尊旗一口。本方天王旗一口。軍馬行時。即將引前。大將隨後。若不行時。於本像處安置勿令穢污。若戶摩時。若初若末皆投蘇三杓。審看其相。若土地人民。役災變善惡有不祥相。依教攘之。如有惡相。不作功。三年之內必有應驗。不然別作大福。隨處迴援即須為之。若戶摩時。火相右旋光焰直上。或作音樂鐘鈴妙聲。及形像者為大善相。若復左施作不祥鳥獸形。又作呵呵之聲。於其土地亦有災難。眾生飢凍水旱不時人民飢死。應作息災法攘之。若戶摩時。火成雲霧黑闇向下垂布。鑪中火滅供養不成者。其地亦有隱相謀害。作調伏法攘之。已上四種善惡之相極用意。審細詳察隨相攘之。若息災時用乳木。鑪中輪印。句食衣白衣。若增益時用白壇木。鑪中幢印。衣食俱赤。若敬愛時用蓮華投火。如無雜華代之。鑪中蓮華印。衣食俱紅色。若調伏時投苦練木棘針皂莢刺及毒藥等。衣食皆黑。若金輪王為四天下有情安鎮者。可周一萬由旬內鎮。若銀輪王為八千由旬內鎮。若銅輪王六十由旬內鎮。若鐵輪王三千由旬內鎮。為當國眾生周百由旬內鎮之。於王城每方面一千里內。王百里外當取所便處安鎮。但不過其位。即得如是。安鎮儀式及曼拏羅并其形像。所用諸物皆已略說。汝諸有情發菩提心。為一切有情。依教修學戶摩鑪樣及布列像。若調伏時不應顯名目作。必須祕密為之。勿使當處知。唯監者知之。藥物先須備擬。自將行要即用之<p>如此祕法不許出家人行。持此法者。所作供養皆須自禮拜諸天。出家人具佛禁戒。令諸人不安不敢受拜。所求福德悉不成就故。違行者當犯大罪。是以不傳出家之人。本法金剛智三藏。於天竺大師所受得。勿令傳之。只許授與白衣。修行者祕之祕之。西方深重此法。設欲行密之不令諸國知有。是以西國相承繼嗣不絕。又西方慳法只流尊樣。於諸部中以為大護。殊不知有安鎮家國等法。金剛智三藏受與行者王光此儀軌法<p>不動尊摧他敵八方天王旗幡并八方天降怨真言法<p>東方作白色旗。旗上畫帝釋天王。右手持獨股杵。左手叉腰。乘六牙白象。持白旗人誦天帝釋降怨真言。明曰<br><p>　【◇】<br>唵　因　捺羅(二合)　野　泥　[<a href='javascript:showpic("../fontimg/004555.gif")'>口*縛</a>]　地　婆　多　曳<br>【◇】<br>吽　發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若東行時。先引此旗。想天帝釋領無量眷屬天眾。持種種器仗衝彼賊眾<p>東南方作黃色旗。旗上畫四臂火天。乘青羊遍身火焰。右手作施無畏。第二持念珠。左手持仙杖。第二持澡瓶。持旗人誦火天降怨真言。明曰<br><p>　【◇】<br>唵　阿　[<a href='javascript:showpic("../fontimg/035509.gif")'>言*我</a>]曩(二合)　曳　[<a href='javascript:showpic("../fontimg/004101.gif")'>口*栗</a>]旨(二合)　阿　地　頗<br>【◇】<br>多　曳　吽　發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若東南行時。先引此旗。想火天領無量火仙軍持種種器仗衝彼賊眾<p>南方作黑色旗。旗上畫焰摩羅天。乘水牛。右手持焰摩幢。左手叉腰。持旗人誦焰摩王降怨真言。明曰<br><p>　【◇】<br>唵　閻　摩　野　波[<a href='javascript:showpic("../fontimg/067327.gif")'>(匕/示)*(入/米)</a>](三合)　多　地　頗　多<br>【◇】<br>曳　吽　發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若南行時。先引此旗。想炎摩王領無量鬼軍。持種種器仗衝彼賊眾<p>西南方作慘色旗。旗上畫羅剎主。乘師子。右手持劍。左手叉腰。持旗人誦羅剎主降怨真言。明曰<br><p>　【◇】<br>唵　底　哩　地曳(二合)　羅　乞剎(二合)　沙　地<br>【◇】<br>頗　多　曳　吽　發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若西南行時。先引此旗。想羅剎主領無量羅剎。持種種器仗衝彼賊眾<p>西方作赤色旗。旗上畫水天。乘龜。右執蛇索。左手叉腰。其天頭上有七龍頭狀如蛇形。持旗人誦水天降怨真言。明曰<br><p>　【◇】<br>唵　[<a href='javascript:showpic("../fontimg/004555.gif")'>口*縛</a>]　嚕　拏　野　曩　[<a href='javascript:showpic("../fontimg/035509.gif")'>言*我</a>]　地　頗　多　曳　吽<br>【◇】<br>發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若西行時。先引此旗。想水天領無量毒龍。持種種器仗衝彼賊眾<p>西北方作青色旗。旗上畫風天。乘獐。右手持旗。左手叉腰。持旗人誦風天降怨真言。明曰<br><p>　【◇】<br>唵　[<a href='javascript:showpic("../fontimg/004555.gif")'>口*縛</a>]　野　吠　佉　左　嚕　地　頗　多　曳　吽<br>【◇】<br>發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若西方行時。先引此旗。想風天領無量金翅鳥王。持種種器仗衝彼賊眾<p>北方作黃色旗。旗上畫毘沙門天王。乘鬼。右手持寶塔。左手叉腰。持旗人誦毘沙門天王降怨真言。明曰<br><p>　【◇】<br>唵　俱　吠　囉　夜　乞叉(二合)　地　頗　多<br>【◇】<br>曳　吽　發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若北行時。先引此旗。想毘沙門天王領無量藥叉軍眾。持種種器仗衝彼賊眾<p>東北方作線色旗。上畫伊舍那天。乘[<a href='javascript:showpic("../fontimg/072352.gif")'>犛-未+牙</a>]牛。右手持三股叉。在手叉腰。持旗人誦伊舍那天降怨真言。明曰<br><p>　【◇】<br>唵　伊　舍　那　野　步　多　地　頗　多　曳<br>【◇】<br>吽　發　吒　娑[<a href='javascript:showpic("../fontimg/004555.gif")'>口*縛</a>](二合)　賀<p>若東北方行時。先引此旗。想伊舍那天領無量鬼軍將士。持種種器仗衝彼賊眾<p>大將自誦不動尊明王真言。想自身成不動明王。又想不動尊明王號令八方天王云。汝等各領無量軍眾摧彼逆賊。其大將不斷絕。誦不動尊明王真言。若作此法。彼賊自當殄滅決定無疑。即說聖不動明王真言。明曰<br><p>　【◇】<br>曩　莫　三　滿　多　[<a href='javascript:showpic("../fontimg/004555.gif")'>口*縛</a>]　日囉(二合)　赧　戰　荼　摩<br>【◇】<br>訶　嚕　灑　拏(發願某甲軍眾摧彼逆賊。願彼逆賊大敗。仍稱逆人名)<br>【◇】沙頗(二合)　吒　野　吽　怛囉　吒　憾[<a href='javascript:showpic("../fontimg/049288.gif")'>牟*含</a>]<br><p>若行營所八旗在外。各依本方圍諸軍將士卒所下營止宿。亦各依本方豎立八旗。執旗人燒安息香。以諸素淨飲食供養。本方旗幡大將於中止宿。燒沈水香真妙上者。亦以淨食供養。作一石不動尊明王像。高十二指畫彼人形。及書彼姓名。以此石像當上厭之。如是不久自當消滅矣<p class='juan'>
不動明王安鎮家國法</p>
<blockquote class='FuWen'>八家祕錄云。不動明王安鎮家國等法一卷金剛智三藏付王無海錄外</blockquote><blockquote class='FuWen'>享和元辛酉天後秋月索此本於洛東智積教院更校餘本點國字鏤版</blockquote><blockquote class='FuWen'>　　和州豐山長谷歡喜院沙門快道誌</blockquote><blockquote class='FuWen'>　文政三年庚辰秋八月二十七日以秀陽闍梨本墨校了　龍肝</blockquote><blockquote class='FuWen'>　文政四年辛巳秋九月二十三日以板橋日曜寺宣雄比丘本朱再校了</blockquote></body></html>
