<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n63"></A>No. 1206</b><p class='juan'>
佛說俱利伽羅大龍勝外道伏陀羅尼經</p>
<p>如是我聞。一時佛在王舍大城。爾時寶幢陀羅尼菩薩白佛言。俱利伽羅大龍。以何因緣吞飲利劍。及以四足被繞。佛告寶幢陀羅尼菩薩言。昔色究竟天魔醯首羅知勝城。無動明王與外道論。共致種種神變成智。時無動明王變成智火之劍。時有九十五種外道。其首人名智達。又成智火劍。時無動明王智火大劍。變成俱利伽羅大龍有四支。降三世軍陀利琰魔都伽金剛夜叉等四大明王也。頸王有蓮名智火含字俱利伽羅。高十萬由旬也。從口出氣如二萬億雷一時鳴。聞之外道魔王捨惡疑邪執。佛說陀羅尼曰<p>曩謨悉底(二合)悉底(二合)蘇悉底(下同)悉底伽羅羅耶俱琰參摩摩悉利(二合)阿闍麼悉底娑婆呵<p>此咒威力除一切不詳降伏諸魔王。若有人靈氣惱。書姓名。以此咒誦三七遍。靈鬼忽然之閒得焚燒。斷五辛酒肉。不染婦女穢執。一心誦此咒。一切所求決定得圓滿。不時樹令開華。四海成山妙高山王成海。此咒威力此咒功德也。焚冰如油凹心樹如水。一切皆隨心。猶如跋伽梵。故重說偈曰<p class='lg'>　奉仕修行者　　猶如跋伽梵<br>　得三摩地上　　與菩薩同位<br>　俱利伽羅龍　　稱念彼名字<br>　現除怖魔障　　後生安樂國　</p><p>佛說此經。一切惡魔王九十五種大龍王。大歡喜信受奉行<p class='juan'>
俱利伽羅龍王陀羅尼經(終)</p>
</body></html>
