<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n65"></A>No. 1207</b><p class='juan'>
說矩里迦(唐作尊敕)龍王像法</p>
<p>其形如蛇作雷電之勢。身金色繫如意寶。三昧焰起四足蹴蹋之形。背張豎七金剛利針。額生一支玉角。纏繞劍上畫阿字。兼用觀心一一分明。若作人相者。面目喜怒遍身甲冑。猶如毘嚕博叉王。左托腰把索。右臂屈肘向上執劍。頂上置龍王蟠。立金剛山。別本云。迦里龍王如天神熙怡之相。頭上畫出七頭龍。胡跪仰視如來。合捧寶蓮華。阿字變成此龍使者。此字是重。菩提種子。凡持誦者。皆有此心。希求無上菩提故。劍上觀此字。從此生一切法也。即菩提心也。行點者成就福智故。大空者是成菩提也。涅槃點者是除遣義。諸垢入涅槃也。重字猶如大龍王有大威德。興雲致雨一切自在故。阿字亦復如是。如來作事皆從此字出生<p>次龍王法身印真言　左右無名小指。掌內相叉。二中指直豎相拄。以二食指拄中指背上節。以二大指少曲。各拄二食指內中節頭來去。在肘樣如後真言曰<p>曩莫三漫多勃馱喃唵(一)布祇(二)步醯布伽跛底吽莎訶(上音四)<p>一切龍王法身印　以右羽頭在左內。以右後四指少曲。母指博頭指少曲之。左手返曲向右手上。亦如是。兩手相向狀如蛇口。以二手四指開令來去。真言(如前)<p>次華座印　二手八指似曲不曲。皆向上豎。二小指相去二寸。二無二中各相去二寸。二頭指去四寸。並豎大指。二指相著<p>次牙印　屈右肘向上。屈無名小指在掌。中指直豎。屈頭指側著中指節。以大指捻頭指側。若作壇供養時節。作此印誦真言。用前喚入壇中。即得一切皆悉歡喜。若欲祈雨當具作壇。供養即得降雨三五七八九一寸等(云云)法具在別文<p>次根本真言曰<p>曩莫三滿多勃馱喃俱迦耶迦囉若銘伽扇[<a href='javascript:showpic("../fontimg/001244.gif")'>仁-二+爾</a>]曳娑[<a href='javascript:showpic("../fontimg/004555.gif")'>口*縛</a>](二合)訶<p>用前印　若有病患者。當結龍王身印加持。即執劍上上運心。觀想婀字變成金色龍。忿怒光曜之貌。令觀病人即得除差。若有[<a href='javascript:showpic("../fontimg/032478.gif")'>薛/木</a>][<a href='javascript:showpic("../fontimg/004101.gif")'>口*栗</a>]訶魅魂之著[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004101.gif")'>口*栗</a>]行疫病鬼之持。位在南方。及瘧病種種苦惱事。當作一肘水壇。四角置瓶口插生華用綵華。亦得四方置四器盛滿香水。諸供具物布列莊嚴。即勸請龍王安住壇上。壇中方置劍啟白事由。禮拜供養誦真言。加持百八遍。執刀加被病人。即得消滅即發遣誦破壇明<p>次觀風輪破壇。了不獲令久住。是法祕中祕也。莫專輒傳。俱哩迦龍者。諸龍之中王。具出文殊師利法等<p class='juan'>
矩里迦龍王像法</p>
</body></html>
