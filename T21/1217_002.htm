<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p class='juan'>
佛說妙吉祥最勝根本大教經卷中</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p><b>　　<A NAME="n134"></A>吠多梨印成就句召儀軌分第六</b><p>復次焰鬘得迦明王根本十七字大明。名吠多梨祕密心印。能於焰鬘得迦大無畏明王作大歡喜。彼持明者或於禁縛之地或尸陀林等。如是處所。現前持誦必得成就。此吠多梨印法。焰鬘得迦明王自說<p>以二手指相交。二無名指入掌內。二頭指屈如鉤。二拇指安小指上。復二拇指作顛倒展舒。如是吠多梨印法。真實不虛有大威力。時持明人於賀賀部多曼拏羅中。依法持誦十七字大明。用此吠多梨印。一切所欲能施成就。今說忿怒曼拏羅。如前必隸睹得羯吒曼拏羅。作四方四隅。只闊一肘不得增減。於彼八方各燒其火。曼拏羅四門各安戍[<a href='javascript:showpic("../fontimg/013022.gif")'>打-丁+羅</a>]。於戍[<a href='javascript:showpic("../fontimg/013022.gif")'>打-丁+羅</a>]上各安一必隸多。曼拏羅中間亦安一必隸多。散被頭髮。復安必隸多鬘。如前必隸睹得羯吒曼拏羅儀軌<p>時持明者想十七字大明。在曼拏羅半屍上。化成焰鬘得迦明王。十二臂六面六足。遍身熾焰作大惡相。如是想已。誦必隸睹得羯吒大明。以香花供養然後用摩賀滿娑而為出生。以葷茹為香。別物非儀。時持明人結吠多梨印。以香花供養及出生等。復於曼拏羅外八方燃燈。用尸陀林中木柴。或木簽柴及摩賀帶[<a href='javascript:showpic("../fontimg/013022.gif")'>打-丁+羅</a>]。用佉禰囉木為杓。於曼拏羅南門作護摩七遍。如是作已。復作明王成就法。時持明者但能明善曼拏羅法。雖不持誦精熟亦得成就<p>時持明者用不損壞者薩埵一箇。安置曼拏羅南門。行人安想吠多梨印。於薩埵心上即以明王大明。加持淨水沐浴薩埵。用赤色及青色香花而伸供養。復結吠多梨印。想焰鬘得迦明王身上五分。作自擁護。時持明人手執利劍作大無畏相。以左足蹋薩埵心。手結期剋印。即誦焰鬘得迦明王大明曰<p>唵(引)阿(引)骨嚕(二合引)提迦焰鬘怛迦賀曩摩他畔惹吽(引)發吒(半音)<p>持明者誦此大明一十七字。直至薩埵身漸振動起立現大惡相不住作大惡聲。時持明人以所執利劍。割截自身血肉。用為閼伽獻於薩埵。時彼薩埵知持明者意。受閼伽已。立於部多曼拏羅內現大惡相。此是持誦大明之力。感焰鬘得迦大無畏明王託質現相。持明者見此相已。即結吠多梨印。時明王見此本印息大惡必隸多相。然後施持明者一切願所欲成就。爾時明王即自隱身。薩埵倒地變黃金身。與彼同伴三人隨意受用。如是成就之法。須是有大德行之人可許作法。若無德行欲作此法。及同伴人俱獲除滅。若有行德不善印法亦被除滅。若有德行善知吠多梨心印。是名最上持明阿闍梨。於如來三昧具足成就。時忿怒明王決定現前。能施行人一切所願俱獲成就。復說大明曰<p>唵(引)曩謨(引)沒馱達哩摩(二合)僧祇毘藥(二合引一)阿(引二)骨嚕(二合引)提(引)迦(三)焰鬘得迦(四)賀曩(五)摩他(六)畔惹(七)吽(引八)吠(引)多(引)梨(引九)[<a href='javascript:showpic("../fontimg/067012.gif")'>口*洛</a>]乞叉(二合十)[<a href='javascript:showpic("../fontimg/067012.gif")'>口*洛</a>]乞叉(二合)[<a href='javascript:showpic("../fontimg/049288.gif")'>牟*含</a>](引十一)怛他(引)[<a href='javascript:showpic("../fontimg/035509.gif")'>言*我</a>]睹(引)倪也(二合引)缽野底娑[<a href='javascript:showpic("../fontimg/004555.gif")'>口*縛</a>](二合引)賀(引十二)<p>此是如來三昧吠多梨大明印敕。持明者於曼拏羅內。結吠多梨印誦此大明。爾時明王決定現前。行人作大無畏相。所欲之事隨意成就<p>復次大明吠多梨印法。亦受一薩埵。用大三昧安曼拏羅內。行人復依前法。或於焰鬘得迦明王前。或曼拏羅中。或功德像前或尸陀林內。或空閑舍中隨自意樂。如是依法持誦一洛叉。令法精熟已。依吠多梨印三昧。於空舍內用屍灰。作賀賀部多曼拏羅。彼空舍內若有他人。暫住其中見此賀賀部多曼拏羅。於七日內必得破壞。依必隸睹得羯吒曼拏羅儀則。次第作供養。從曼拏羅南門及北門。持誦吠多梨大明及結本印。依本三昧於黑月八日。持明者安定而坐持誦大明至日出時。即得成就能滿一切願。此是最上大明句。忿怒明王親說。能作一切事。乃至寶杖印作法亦然。如是所說吠多梨印。是中等成就法<p>復次為貧苦眾生。說第三成就法。如是依法次第。隨行人所樂之處。畫殊妙必隸睹得羯吒曼拏羅。於其中間安吠多梨印。及想忿怒大明字。作善相歡喜。即結吠多梨印作供養。誦十字祕密明。或十字已上。最勝求成就者。當誦此大明曰<p>唵(引)阿(引)吽(引)睹吠(引)多(引)梨[<a href='javascript:showpic("../fontimg/067012.gif")'>口*洛</a>]叉[<a href='javascript:showpic("../fontimg/067012.gif")'>口*洛</a>]叉[<a href='javascript:showpic("../fontimg/049288.gif")'>牟*含</a>](引)娑[<a href='javascript:showpic("../fontimg/004555.gif")'>口*縛</a>](二合引)賀(引)<p>此是吠多梨本心大明。依法持誦十[<a href='javascript:showpic("../fontimg/067012.gif")'>口*洛</a>]叉。所在處所隨意作法皆得成就。此祕密明功能廣大。能作一切事<p>復次依焰鬘得迦明王。所說大儀軌法。所有禁縛魑魅敬愛調伏殺設咄嚕發遣鬥諍息災增益句召幻化等。依儀所作必得成就。時持明者依法次第。先須持誦精熟。然後作此吠多梨法必得成就。又此儀軌有其多種。今此成就法。用孔雀尾一百莖。令童女合線。繫孔雀尾為拂。以新好佉禰囉木為其拂柄。柄安一塔。於樺皮上以牛黃。畫吠多梨安彼塔中。於月蝕夜往河岸上。作必隸睹得羯吒曼拏羅。持明者顧視月黑處。即誦大明至月蝕退時。以左手執拂。魔不能障。令孔雀尾自然溫暖漸有煙焰。若拂有溫暖。此是成壞之相。皆是明王所化。時持明人能為一切眾生作大利益。與諸菩薩而無有異。若見煙焰彼人得如意通。能隱沒自身亦能變身。如天女相不老不死。證得持明天大吉祥神通騰空自在。常得夜叉女恭敬圍繞。於一切持明天中最上第一。能作一切事。亦是明王威力所化。時持明人若見他軍欲來殺害。以拂揮搖他軍即止而不能行。乃至所有虎狼師子毒惡龍象及一切鬼神。搖拂之間悉能禁止不能為害。若以背拂復得如常隱於功用<p>復說最上吠多梨印祕密眼藥成就法。持明者用摩賀[<a href='javascript:showpic("../fontimg/004555.gif")'>口*縛</a>]舍安髑髏內。至日月蝕時。取此摩賀[<a href='javascript:showpic("../fontimg/004555.gif")'>口*縛</a>]舍為油。以赤馬藥為燈芯。用旃陀羅舍中火燃燈。以髑髏收此燈煙。加持一晝夜。復加持一銅箸子已。以箸搵藥點於自眼。左右顧視能見障外一切色境。如彼天眼而無有異。以水洗眼即得如常。此名最上眼藥成就法<p>復說魑魅成就法。用阿哩迦藥根曼陀羅藥根。遏稅摩[<a href='javascript:showpic("../fontimg/059286.gif")'>口*覽</a>]藥木香謨賀曩藥根。摩賀[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/013022.gif")'>打-丁+羅</a>]藥根設囉半亢藥。必隸多萎花囉惹捺多藥。如是藥等。復用悉帝哩布嚕沙等。而行虞呬也事。於黑月八日。令童子研前藥為粖。後用悉帝哩囉惹搵前藥粖。或搵佉囉[<a href='javascript:showpic("../fontimg/004549.gif")'>口*(隸-木+士)</a>]多。然後於黑月八日。用屍灰畫必隸睹得羯吒曼拏羅。加持前藥八千遍即得成就。此藥能令一切人及鬼神作於魑魅。若於鬥諍劫害。及火難王怖之難。能於自身而作擁護。若以藥塗彼身。至善法堂中帝釋天主亦令作魑魅。若過河澗等即無本力<p>復說能令一切部多等悉皆入悟。能說種種事成就法。用虎皮及[<a href='javascript:showpic("../fontimg/001244.gif")'>仁-二+爾</a>]哩謨迦冒囉[<a href='javascript:showpic("../fontimg/035509.gif")'>言*我</a>]毒藥鬱金謨賀曩藥根。並搗羅為粖。用羖羊母怛囉。合和作丸如豌豆大。作七丸或八丸。用恭俱摩香搵或搵兔血。如是搵已。以藥丸安在髑髏內。於黑月八日夜。加持彼藥八百遍已上別用一器物。以恭俱摩香塗之。取前藥安此器內。復持誦八千遍。此藥法則決定成就有大威力。然後行人以藥打者。剎那之間令彼入悟。說種種事如彼眼見。彼入悟已。卻收前藥入木器內<p>復說最上敬愛成就法。時持明人須自適悅。然後用[<a href='javascript:showpic("../fontimg/067012.gif")'>口*洛</a>]訖多根奢囉半佉藥囉惹捺多涅哩波藥烏勃[<a href='javascript:showpic("../fontimg/004588.gif")'>口*闌</a>]多藥葉及蜂翅。如是藥等。令一童女擣篩為粖。用已哩多搵彼藥粖。安蓮華內。於黑月八日執持此藥。誦大明一千遍必得成就。能令囉惹心生敬愛。持明者以少許藥密入他食。他人食已而生敬愛。或以藥粖糝彼衣上亦得敬愛。乃至帝釋天主。亦可令彼生其敬愛。如是此藥不能至彼食中及衣服者。或以土木彫塑彼形。用於前藥同以擣羅。盛一器內。而復加持至七晝夜。彼人自來敬愛歡喜。即獻財帛珍寶等<p>復次調伏設咄嚕法。用孔雀尾摩呬建祖迦藥馬毛水牛毛曼陀羅子阿私摩囉花及蓽茇。如是藥各等分。并用囉惹薩同研。然後無丸。持明者於夜分中。依法加持八千遍已。復用馬毛貓兒毛同處燒煙以煙熏藥。若欲調伏設咄嚕。用藥一丸復杵為粖。糝彼頭上即得調伏。此法是焰鬘得迦明王親說。調伏法中此法最上<p>復次殺設咄嚕最勝法。持明者依法相應必獲成就。但在志誠無復疑惑。如有破滅三寶損減正法五逆殺害。如是惡人可用此法而以調伏。非此之類不許作法。彼持明者發菩提心。作大利益許作此法。此是如來三昧。利益有情斷除眾惡。守護三寶救度四生。依法受持乃至龍宮亦能成就。若人心懷嫉妒不識良善。隨意損他欲作此法。乃至夢中莫能成就。若彼行人身心清淨崇賢重善。具大慈悲廣行救濟。導引眾生歸正覺路。即許作此成就之法。彼持明者取破壞三寶人足下土。取得土已發忿怒心。用水牛母怛囉。和為泥作彼形像。以屍灰塗彼形像。用炭棘糠骨等。填塞彼像心腹之內。乃至耳鼻口眼悉皆填滿。於彼像身逆書發吒字。時持明者以左足蹋彼形像。結吠多梨印稱設咄嚕名。誦大明八千遍。彼諸惡人設咄嚕等速自除滅。若作此法害他持三昧等者。作法者自得破壞<p>復說發遣設咄嚕法。當用佉禰囉木作橛長八指。以橛搵芥子油。搵已塗於屍灰。用自死烏皮裹彼橛上。以赤色線繫之。時持明者於夜分中。向彼橛前結吠多梨印稱彼人名。即誦發遣大明八千遍。然將此橛釘埋彼人門前。彼設咄嚕自速而去。此發遣儀威力最勝。乃至帝釋天主見此儀軌。亦須速離何況惡人<p>復次有破壞三寶及五逆惡人。令互相鬥諍皆得磨滅法。持明者當用豬血及跋[<a href='javascript:showpic("../fontimg/013022.gif")'>打-丁+羅</a>]怛迦藥。如是等藥擣篩為粖。用涅哩[<a href='javascript:showpic("../fontimg/004555.gif")'>口*縛</a>]舍合和已。結吠多梨印誦大明八千遍。以此藥為香於爐內燒。所有破壞三寶造惡之人。聞斯香氣互相鬥諍。種種捶打直至身終。及彼妻子眷屬。鬥諍命終亦復如是。乃至州城聚落及彼他軍。聞斯香氣破壞亦然<p>復次幻化之法。持明者用屍灰兔血。合和一處同入一髑髏內。然後作曼拏羅。如必隸睹得羯吒曼拏羅內。安吠多梨印而作廣大供養。於曼拏羅南門。隨力用酥及前屍灰作護摩。誦大明八千遍。作護摩亦八千遍。如是作已。至明旦時見護摩爐。如乾闥婆城。即用爐內灰塗白色花上。以花擲於空中。能現諸佛並在樓閣之內。若塗黃花擲於空中。能現千數大阿羅漢。或塗赤色花擲於空中。能現諸天天人。或塗青色花擲於空中。能現夜叉囉叉娑。乃至必隸多拏枳尼恭畔拏等。一切能現隨行人意。復用淨水加持七遍灑於虛空。所現幻法悉皆止息。復用烏翅七隻作拂。以骨為柄。用屍灰塗柄。望空搖拂。隨意觀想所欲之事。隨心化現一切皆成。或現人過江河大海。或現高大樓閣墮下人物。或現龍王宮殿。或現眾人聚會。或現軍馬交戰。如是種種之事俱獲成就。若欲止息。以左手執拂悉皆不現。如是幻法明王自說<p>復次息災法。或為自身或為他人。用白色妙花。以白檀為塗香。塗於白花。依法結吠多梨印。誦大明一千八遍。加持已。行人於貫海流者江河。即往河中。用前白花每朵加持一百八遍。即擲河中。如是作法大惡災難速得消除。乃至國界州縣隍城聚落。王臣黎庶一切災難。依法持誦悉得消除<p>復次增益法。持明者於舍利塔前。周匝排列香花作大供養。或為自身或為他人。或男或女等一一稱名某甲等。求增益事。即結吠多梨印。持誦大明一阿庾多。此儀是佛所說無不成就。持明者於彼塔前。作四方曼拏羅。八方燃燈散種種妙花及獻飲食。焚安悉香發菩提心。諦信清淨作禮諸佛。面向舍利塔每日三時。造佛塔像速得息災<p>復次增益法。持明者不得為自身。發慈悲意普為一切有情。令離諸苦如母愛子。利生亦然。持明者用牛黃及己身囉訖多。合和如塗香盛髑髏內。於月初蝕時。加持此藥直至蝕盡。以手捧藥復誦大明。至月蝕退盡之時。行人以此藥少許點於眉間。每見國王大臣皆生敬愛。乃至一切有情。見者崇重歡喜瞻仰<p>復次句召法。是妙吉祥化身忿怒明王親說。時持明者當用自死童女頭髮。合髮為索。於黑月八日安髑髏中。然後日日持誦大明。至月蝕日。往閻牟曩河岸潔淨之處。作必隸睹得羯吒曼拏羅獻大供養。作吠多梨印持誦大明。以種種飲食為諸鬼神出生。至髮罥索震動起立。法必成就。時持明人執此罥索。句召諸天及帝釋等。剎那中間速來現前。隨行人語所欲之事一切成就。又彼行人以持誦力復得五通。所有夜叉女乾闥哩[<a href='javascript:showpic("../fontimg/004555.gif")'>口*縛</a>]女及天女等。以索句召剎那即來。行人所欲無不隨意。如欲歡樂女即同歡不得樂著。凡女身體不淨多諸穢惡。持明者宜應遠離。若句召諸天及夜叉囉叉娑等。即來現前周匝圍繞。復將行人往諸天界及本住處。所求皆得。或要宮殿樓閣種種聖藥。及無數百千劫樹一一皆得而自受用。彼持明人增其壽命一阿哩沒馱數。永離飢餓疾病。及愛別離等苦惱之難。若罥索震動起立。是法成之相。彼索不動其法未成。亦能作得世間所欲之事。豈況成就耶。或句召男或句召女。即舒開罥索稱彼人名。持誦大明數滿百遍。復誦紇哩字彼即速來。譬如飛鳥無暫停住。乃至囉惹并諸眷屬。及一切諸趣有情。財帛金寶象馬車乘花果等物。若見若聞行人句召。悉皆來至隨意受用。若彼行人依此大明三昧而以句召。在百由旬外亦令速來勿生疑惑。如是罥索成就之法<p><b>　　<A NAME="n135"></A>焰鬘得迦吠多梨印修行儀軌分第七</b><p>復次依法次第所有焰鬘得迦吠多梨印最上修行儀軌。於持明者能施成就。此是妙吉祥所化忿怒明王親說。而此大明有大威力。或誦七字至十字已上。天人聞者俱獲安樂。彼持明者依法次第。先誦大明六洛叉而得精熟。然後作於[<a href='javascript:showpic("../fontimg/009148.gif")'>巾*(穴/登)</a>]像。復誦大明三洛叉。依此儀軌起首持誦。隨意所求無不成就。此焰鬘得迦大無畏明王。能除一切魔能施一切願能除一切災。時持明者沐浴潔淨。齊整三衣發志誠心。日日依仗明王恭敬供養作自擁護。然後想微妙字在於心中。復想此字變成蓮華。想自身坐於蓮華之上。想於吽字。次想唵字在於頭上。想阿字在於眼上。如是觀想為自擁護。然後持誦大明或七字至十字已上。或入軍陣結本部印。想心大明想頭大明想頂大明想身大明。而為甲冑想。二手大明化成器仗。依大明三昧。結焰鬘得迦明王吠多梨本印。想在本心。右手結寶杖印作大惡相。時持明者發淨信心。以種種上妙香華及諸珍果。供養必隸睹得羯吒。曼拏羅中功德[<a href='javascript:showpic("../fontimg/009148.gif")'>巾*(穴/登)</a>]像等。能施一切願所求成就<p>復次造像儀軌。能施一切願。持明者先持誦精熟。然後造像。凡所造像。或用金銀鋀石生銅熟銅。乃至琉璃玻璃及一切珍寶等。所成之像皆得成就廣大功德福報之事。若持明者求囉惹位。當造金像身高八指必得成就。若求富貴。當造銀像身高十指。欲除疾病。當作生銅像身高十六指。若欲所求隨意。當作熟銅像身高二十指。若除冤結及求富貴。當作鋀石像身高二十二指。若欲能施一切所欲之事。當作琉璃像身高十六指。若欲身心精進及息災增益。當作玻璃像身高十二指。若欲成就劍法及入阿蘇囉窟。當作眾寶像身高八指。如是尊像如法用心。巧妙裝嚴諸相具足。依法供養一切所求無不成就。如前金銀等所造明王聖像。手執本部器仗。乘於必隸多。身有六面大惡顧視。十二臂六足身戴三頭。必隸多以為鬘飾。著虎皮衣復掛絡腋。立如左舞勢。如是儀軌依法所求一切成就<p>復次以木為明王聖像。依法儀軌。亦能滿於一切所欲之願。若造明王聖像。通用一切諸木。若以白檀木及松木造像最上身高十二指。能施一切願。若用白阿哩迦木根造像身高十六指。所求皆得。若高十四指必獲富貴安樂。若用無憂樹木造像身高五指。能作敬愛。若用松木作像身高六指。能句召。降伏諸天及阿蘇囉王令生敬愛。若以龍華樹木造像身高七指。能除疾病及滅冤惡。若用人髑髏。造像身高十二指。持明者不須法事精熟。但一向供養能成就一切事。是名造像之法<p>復次畫[<a href='javascript:showpic("../fontimg/009148.gif")'>巾*(穴/登)</a>]像法。時持明者收亡人衣。以水洗淨已。用作[<a href='javascript:showpic("../fontimg/009148.gif")'>巾*(穴/登)</a>]像長一肘。以亡人頭髮為筆。不得以五色畫之。唯用兔血及赤土畫於[<a href='javascript:showpic("../fontimg/009148.gif")'>巾*(穴/登)</a>]像。中心畫焰鬘得迦明王。作大惡怖畏相。足蹋必隸多立如左舞勢。六面各三目。頭髮豎立眉麤目廣。俱作赤黃色。六足十二臂。右第一手作施願印。第二手執三叉。第三手執劍。第四手執鉞斧。第五手執寶杖。第六手執鉤。左第一手作期剋印。第二手執槍。第三手執睹摩囉。第四手執寶棒。第五手執髑髏。第六手執罥索。以虎皮為衣口出利牙。於明王左右。復畫心印明。於明王右邊畫寶杖心印明。身作大惡相頭髮豎立。作赤黃色。手結寶杖印以為器仗。立如左舞勢亦作期剋印。面帶顰眉。於明王左邊畫吠多梨心印明。遍身熾焰有大威力。瞻視明王面有三目。顰眉頭髮豎立腹形廣大。手執三叉作期剋印。奉佛教敕降伏諸魔。難調者能調。如是畫已。安置於寂靜深密之處。以香華飲食日日供養。依此寶杖心印及吠多梨心印儀軌作法。必得成就。此心印[<a href='javascript:showpic("../fontimg/009148.gif")'>巾*(穴/登)</a>]像作曼拏羅時。持明者展開供養。隨意所求無不滿願。復次焰鬘得迦明王[<a href='javascript:showpic("../fontimg/009148.gif")'>巾*(穴/登)</a>]像法。持明者當用必隸多衣。以水淨洗而作[<a href='javascript:showpic("../fontimg/009148.gif")'>巾*(穴/登)</a>]像。廣闊一肘。用上好色畫焰鬘得迦明王如青雲色。如是畫已。於深靜之處懸掛[<a href='javascript:showpic("../fontimg/009148.gif")'>巾*(穴/登)</a>]像。及安置諸佛賢聖如法供養。持明者坐吉祥草而作能持。瞻仰[<a href='javascript:showpic("../fontimg/009148.gif")'>巾*(穴/登)</a>]像手執金剛子數珠。專志持誦大明三洛叉。如身心勞惓暫時止息。然後復誦至三洛叉。滿已往山頂上。復誦大明勤修苦行。必得成就。依儀所說中品及下品成就法。若不勤修苦行必不成就。彼持明人修苦行時。作尊那菩薩無畏想。持缽食已修牟尼行止息諸根。然後持不損破者佉禰囉木棒。經行嶮道離諸危難。時持明者作忿怒明王無畏行。誦焰鬘得迦大明。滿六箇月得最上成就。如是長時受持忿怒明王無畏行。能殺諸魔。或作法持誦之時。若有魔境現前作種種相。不得怖畏。或現天女端嚴之相。勿共言語。心不散亂發菩提意。持忿怒大明。彼諸魔等自然破壞滅沒不現。是名最上成就所求如意。持明之人一心受持<p class='juan'>
佛說妙吉祥最勝根本大教經卷中</p>
</body></html>
