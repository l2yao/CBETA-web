<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n142"></A>No. 1219</b><p class='juan'>
曼殊室利焰曼德迦萬愛祕術如意法</p>
<p><span class='byline'>　　　　一行撰譯</span><br><p>夫真言教源。自護摩法無上也。此之中祕密教愛法也。為求末世眾生敬愛。說一印真言。能利眾生故。先說像。其身六面六臂六足。乘水牛。所謂六面。頂上三面中面菩薩形柔軟也。其面頂有阿彌陀佛。又六臂。所謂左一鉾二輪索三弓。右一劍二寶杖三箭。以彼弓鑄勢也。又六足。左三足立輪。右三足上彼輪下有木牛。牛四足立花座。復像背有火焰。如虹。又如吠琉璃。其火中當像右足下有寅神。次第十二神但未申對面。復次壇水圓壇。其壇中置輪可修行。增益敬愛息災調伏。皆可置。其所口傳又當身口傳<p>復次說一印口傳。咒曰<p>唵瑟底哩迦羅嚕婆吽欠娑呵<p>以是印咒向佛。成普禮及次第觀念<p>復說曼陀羅法。內院明王。明王背有法形文殊。外院東方召請童子。其形如童子。髻上生登以弓矢。東南方計設尼童子如上形。左拳右把三角鉾。左拳置腰。南方救護慧童子如上形。左投輪。右施無畏右足上。西南方烏波計設尼童子如上形。二手花缽。西方光綱童子。左拳置腰。右捧孔雀尾。西北方地慧童子。右手把三[<a href='javascript:showpic("../fontimg/029401.gif")'>月*古</a>]。如金剛藏王。北方無垢光童子如上形。左拳置腰。右索上。東北方不思議童子。左拳置腰。右劍地上物打勢也。一一身五色立輪。輪下一一有師子。如是說法。成就說法。高山頂造淨室。四十九日無言。斷火如法。百萬遍滿足。然後法成就獲得<p>復次法成就說符<p><img src="../figures/21009701.gif" height="410" width="478">加法　口傳　　　地符<p><img src="../figures/21009702.gif" height="414" width="288">天符<p>如是說已。末世眾生信受奉行<p class='juan'>
焰摩德迦萬愛法一卷</p>
<blockquote class='FuWen'>保元二年七月二十三日。於勸修寺西明院住房　一校了</blockquote><blockquote class='FuWen'>　　　　　　　　　　　　　僧智海</blockquote></body></html>
