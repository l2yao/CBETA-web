<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><b>　　<A NAME="n170"></A>No. 1229</b><p class='juan'>
穢跡金剛禁百變法經一卷</p>
<p><span class='byline'>　　　　北天竺國三藏沙門阿質達霰唐言無能勝將譯</span><br><p>爾時金剛復白佛言。世尊若有善男子善女人。持我此咒無效驗者無有是處。欲令山摧者。取白芥子三升上好安悉香。於山中疑有寶。取鑌鐵刀一枚。畫四方為界。耳淨巾一枚香爐一枚。燒安悉香先咒一千八遍。取白芥子四散及至七遍。作是法其山自摧。若有寶之處其藏神捨寶而出任意用之。若欲令海竭者。先咒一千八遍。以金銅作一龍形。擲於海中即時海竭。若欲令江河逆流者。取安悉香作一象形。無問大小擲水中咒一百八遍。登時逆流。令依舊者咒一淨石擲之水中其水如故。若有雷電霹靂毒龍卒風惡雨者。即作止雷電印。以左手中指無名指小指並屈掌中。頭指以大母指。捻頭指中節上。誦咒咒之。以印遙指雷雹之處自止。若欲令一切鬼神自來歸伏為給使者。取水三斗盛銅器中。以淨灰圍之。即作教攝錄印。以二無名指並屈掌中。令背相倚。二中指頭相捻。二頭指及小指各如開華。以大母指捻中節。默咒一百八遍。其世界內所有諸惡鬼。並來雲集自現其身。捨毒惡心任行人驅使。若禁山者所至之山。誦咒百遍大叫三聲。即作業山印以右手無名指。屈於掌中。直豎中頭大母等指。並直豎。向上印之七遍。即卻行七步。後七印山。其山中即一切鳥狩並移出山。若作此印咒七遍。以印向空中印三七度。其空中毫塵不過。若欲令人不語者。書前人姓名。向口中含口。其人口不能言。吐出即語得。若誦一切諸咒先須作壇。若誦我此咒者即勿須作壇。但剋一跋枳金剛榼杵。於佛塔中或於靜室中。用香泥塗地隨其大小。著種種香華供養。安杵壇中咒一百八遍。其杵即自動。或變作種種異物亦勿怪之。更誦咒一百八遍。其杵自去地三尺以來。或五六七尺乃至一丈以來。持法之人即須歸依懺悔發願。我於彼中即現真身。隨行人意所願樂者。並皆速得如意。我即與授菩提之記。即得身心解脫。先須誦十萬遍滿。然後作法若課未充不得效驗<p><b>　　<A NAME="n172"></A>印法第二</b><p>印<img src="../figures/21016001.gif" height="164" width="168">此印方一寸八分刻之。咒一千遍。日白膠香度之。剋印日勿令人見。用印印心。得心智自然智宿命智。持印百日。即得住種種大法門<p>印<img src="../figures/21016002.gif" height="150" width="150">方一寸二分咒六百遍。以安悉香度之。帶行令一切人愛樂得大自在永離眾苦<p>印<img src="../figures/21016003.gif" height="150" width="156">方一寸五分刻之。咒六百遍。以白膠香度之。用印印腳。便得飛騰虛空所向自在<p>印<img src="../figures/21016004.gif" height="152" width="150">方一寸八分刻之。用白膠香度之。咒七千遍。用印印足。可日行三百萬里無人得見<p><b>　　<A NAME="n173"></A>神變延命法</b><p>印<img src="../figures/21016005.gif" height="150" width="144">伏連。書心上即差。大吉急急如律令<p>印<img src="../figures/21016006.gif" height="158" width="142">心痛。書之立即除差。大吉利急急如律令先咒七遍<p><img src="../figures/21016007.gif" height="144" width="140">鬼病。朱書吞之<img src="../figures/21016008.gif" height="145" width="130">精魅鬼病之人。朱吞之七大書枚立瘥神驗<p><img src="../figures/21016009.gif" height="199" width="153">若依法之人。取白檀綾二丈一尺七寸。白練裹之。置於地輪世界。令人延年得七十歲。若無人送者。即安自宅中庭。掘地七尺埋之亦得。又得聰明多智辯才無礙<p><img src="../figures/21016010.gif" height="145" width="127"><img src="../figures/21016011.gif" height="142" width="129"><img src="../figures/21016012.gif" height="145" width="130"><p><img src="../figures/21016013.gif" height="141" width="148"><img src="../figures/21016014.gif" height="139" width="120"><img src="../figures/21016015.gif" height="145" width="132"><p><img src="../figures/21016016.gif" height="144" width="126">此七道亦能治萬病。吞之亦令人長壽益智大神驗<p><img src="../figures/21016017.gif" height="139" width="127"><img src="../figures/21016018.gif" height="147" width="142"><img src="../figures/21016019.gif" height="151" width="148"><p><img src="../figures/21016020.gif" height="137" width="134"><img src="../figures/21016021.gif" height="141" width="139"><img src="../figures/21016022.gif" height="128" width="149"><p><img src="../figures/21016023.gif" height="147" width="125">此上七道用朱書紙上。吞之千枚令人延年。即得與天地齊壽。不得令人見之<p><img src="../figures/21016024.gif" height="134" width="130"><img src="../figures/21016025.gif" height="147" width="137"><img src="../figures/21016026.gif" height="144" width="130"><p><img src="../figures/21016027.gif" height="140" width="132"><img src="../figures/21016028.gif" height="142" width="145"><img src="../figures/21016029.gif" height="127" width="145"><p><img src="../figures/21016030.gif" height="135" width="128">此上七道若有人患一切病。以此符書之皆得除瘥。若人書符吞之者。延年益智大驗效矣<p><img src="../figures/21016031.gif" height="142" width="141"><img src="../figures/21016032.gif" height="135" width="132"><img src="../figures/21016033.gif" height="139" width="110"><p><img src="../figures/21016034.gif" height="139" width="124"><img src="../figures/21016035.gif" height="144" width="139"><img src="../figures/21016036.gif" height="142" width="144"><p><img src="../figures/21016037.gif" height="129" width="137">此上七道若有人求種種珍寶者。以朱書此符吞之滿七日。即有種種妙寶自然而至。若求他人財物。當書彼人姓名於符下。其人立即送物到<p><img src="../figures/21016038.gif" height="139" width="139"><img src="../figures/21016039.gif" height="137" width="128"><img src="../figures/21016040.gif" height="169" width="148"><p>此上三符朱書床四腳上。常有八大金剛衛護悉不暫捨。惟須嚴淨勿令污染之物入房。切須慎之<p><img src="../figures/21016101.gif" height="154" width="132">有大火災起者。書符擲一枚咒一百八遍。向火中須臾災自滅<p><img src="../figures/21016102.gif" height="144" width="139">火惡風起者。書此符咒一百八遍。擲向風中即止<p><img src="../figures/21016103.gif" height="156" width="150">有大水起者。書此符擲於水中。立即斷流水不溺人矣<p><img src="../figures/21016104.gif" height="153" width="153">有大雨者。書此符咒之一百八遍。向雨擲之其雨立即自定之<p><img src="../figures/21016105.gif" height="205" width="148"><img src="../figures/21016106.gif" height="198" width="153"><p>此符朱書吞三枚。及可與他人書符。即有驗效。若不爾者用諸符無驗<p>爾時穢跡金剛說此符已。大眾同聲讚言。善哉大力士汝能說是大妙之法。令諸眾生皆得解脫。爾時金剛頃白諸大眾。當知我於汝等。此法若流行之處。我等大天常當護此行法之人助令成就。是時金剛復作是言。若有眾生行此法者。我即往彼現其人前。所求願者我亦施與。令彼得種種變現種種神通所作無礙。常須念我本師釋迦牟尼佛。我即常隨逐之。令一切法皆助成就。爾時金剛說此法已。大眾倍加悲喜。及諸天龍大鬼神等。各奉聖言禮足而去<p class='juan'>
穢跡金剛禁百變經一卷</p>
<blockquote class='FuWen'>(古經本咒四十三字。唐太宗朝人多持誦感驗非一。除去十字今就錄出。速獲靈應無過是咒)</blockquote><blockquote class='FuWen'>唵[<a href='javascript:showpic("../fontimg/003681.gif")'>口*佛</a>]咶　啒[<a href='javascript:showpic("../fontimg/003537.gif")'>口*聿</a>]摩訶般囉(二合)　很那[<a href='javascript:showpic("../fontimg/060545.gif")'>得-彳+口</a>]　吻汁吻　（醯）（摩）（尼）[口*微]咭[口*微]　摩那棲（唵）（斫）（急）（那）烏深暮　啒[<a href='javascript:showpic("../fontimg/003537.gif")'>口*聿</a>]吽吽（吽）泮泮泮（泮）（泮）娑訶</blockquote><blockquote class='FuWen'>(真覺彈師所傳神咒。與今經咒同。但梵音賒切字語少異)</blockquote><blockquote class='FuWen'>唵佛詬窟聿　摩訶般那很那詡　吻泮吻　尾劼尾　摩那棲　烏澀謨　窟聿吽吽吽　發發發　莎訶</blockquote></body></html>
