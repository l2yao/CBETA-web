<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n195"></A>No. 1236</b><p class='juan'>
聖無能勝金剛火陀羅尼經</p>
<p><span class='byline'>　　　　西天譯經三藏朝散大夫試鴻臚少卿傳教大師臣法天奉　詔譯</span><br><p>如是我聞。一時佛在妙高山寶峰樓閣之中。以種種金寶而用莊嚴。出無數光周匝照曜於諸山巖。復有栴檀沈水塗香粖香種種名花。及諸寶蓋鈴譯如是嚴飾<p>爾時有天龍夜叉阿修羅乾闥婆迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽。及持明仙部多頻那夜迦毘舍左有形無形末怛里眾等。來集會坐可遍五百由旬<p>復有菩薩摩訶薩七千五百人。苾芻眾一萬二千五百人。俱來會坐而為聽法<p>爾時會中天龍夜叉阿修羅乾闥婆迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽。及持明仙眾部多頻那夜迦毘舍左。有形無形末怛里眾等。高聲唱言苦哉苦哉。時釋迦牟尼如來應正等覺而復問言。汝等云何高聲唱言怖畏苦惱。彼眾等白言。世尊我被大力聖者恐怖降伏而今來此。唯願慈悲特垂救護。世尊告言。今此一切最上廣大曼拏羅中。有菩薩摩訶薩得大地補處。當紹灌頂法王之位。而能覺悟善惡諸業。當為安慰汝之心意說是語已剎那之間有菩薩摩訶薩名金剛手。如金剛山放金色光普照世界。頂戴寶冠面如滿月。手執金剛棒金剛橛金剛罥索。具大福力能破諸惡。領五千金剛族而為眷屬。其名曰金剛難拏大將。金剛[<a href='javascript:showpic("../fontimg/004555.gif")'>口*縛</a>]日囉[<a href='javascript:showpic("../fontimg/035509.gif")'>言*我</a>]囉婆大將。金剛[<a href='javascript:showpic("../fontimg/004555.gif")'>口*縛</a>]日囉計都大將。金剛[<a href='javascript:showpic("../fontimg/004555.gif")'>口*縛</a>]日囉[<a href='javascript:showpic("../fontimg/004555.gif")'>口*縛</a>]婆娑大將。金剛[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/013022.gif")'>打-丁+羅</a>][<a href='javascript:showpic("../fontimg/004555.gif")'>口*縛</a>]日囉大將。金剛囉怛曩[<a href='javascript:showpic("../fontimg/004555.gif")'>口*縛</a>]日囉大將。金剛玉呬也[<a href='javascript:showpic("../fontimg/004555.gif")'>口*縛</a>]日囉大將。金剛作訖囉[<a href='javascript:showpic("../fontimg/004555.gif")'>口*縛</a>]日囉大將。金剛摩訶[<a href='javascript:showpic("../fontimg/004555.gif")'>口*縛</a>]日囉難拏主。金剛護世明王。及金剛魔金剛頻那夜迦。金剛曜童子金剛烏娑多羅迦金剛大惡等。俱來集會大曼拏羅中。放清淨光照曜一切。能令眾生心懷歡喜。時金剛手菩薩。偏袒右肩頂禮佛足。右遶三匝合掌住立<p>爾時世尊敕金剛手菩薩言。今此會中有天龍夜叉阿修羅及諸部多之類。高聲唱言怖畏苦惱。汝為安慰令彼快樂。於是金剛手菩薩即從座起。於天龍阿修羅等部多眾前入三摩地。名最上金剛器仗光明燈。發大神通令三千大千世界雷雹閃電如大火焰。是諸眾生見是事已。即除苦惱怕怖。復有琲e沙數眾生。見是事已發清淨梵行持戒忍辱心。一切財寶施金剛手菩薩。皆願隨從聽受妙法。是時金剛手菩薩。即為天龍夜叉之眾。說四諦緣生三摩地門十波羅蜜。及本金剛族大曼拏羅儀則之法。所有梵王天大自在天。[<a href='javascript:showpic("../fontimg/004555.gif")'>口*縛</a>]嚕拏俱尸羅。摩嚕多[<a href='javascript:showpic("../fontimg/035509.gif")'>言*我</a>]嚕拏。那羅延天焰摩天帝釋天。而得成就者。阿修羅乾闥婆。而得成就者。乃至諸惡部多大羅叉等。難調伏者而能調伏。懷惡心者而發善心。懷邪見者而得正見。懷瞋恚者而起慈悲。懷愚暗者而能明了。先具強力者而失強力。先能隱身者而不能隱。他真言能自禁斷。自真言能求圓滿。住曼拏羅中覺悟調伏。當如是等<p>爾時佛敕金剛手菩薩。汝為宣說無能勝金剛火大陀羅尼令彼受持。金剛手菩薩。即以此陀羅尼真實威德之力。放大光明照彼天人阿修羅等一切賢聖大會之眾。復以陀羅尼力故。而令日月星宿光明不現。大海涌沸妙高山王悉皆震動<p>爾時大光焰藏金寶峰中有金剛手童女。變化自身如大熾焰。即往虛空。至大力菩薩摩訶薩前。右繞三匝歸命頂禮。住立一面告彼眾曰。金剛手菩薩說如來三摩地心。汝等當宜各捨金剛器仗等。求此大陀羅尼法。時世界主大梵王天人阿修羅等。俱發聲言。如菩薩敕我今奉行。於是大自在天捨三股叉。那羅延天捨輪。焰摩天捨杖。俱尾囉天捨棒。帝釋天捨金剛杵。摩嚕拏天捨罥索。天魔捨其障難。阿修羅捨其威力。摩嚕多捨其迷著。母鬼眾離於散亂。龍神眾離於恚毒。夜叉羅剎緊那羅毘捨左部多沒囉賀摩羅剎娑鳩槃茶等皆去威力。於菩薩前一心恭敬。金剛手即說陀羅尼曰<p>曩謨(引)囉怛曩(二合)怛囉(二合)夜(引)野曩摩室戰(二合)拏[<a href='javascript:showpic("../fontimg/004555.gif")'>口*縛</a>]日囉(二合)播(引)拏曳(引)摩賀(引)藥乞叉(二合)細(引)曩(引)缽哆曳(引)怛[<a href='javascript:showpic("../fontimg/001244.gif")'>仁-二+爾</a>]也(二合)他(引)怛他(引)[<a href='javascript:showpic("../fontimg/035509.gif")'>言*我</a>]多三摩(引)地馱囉尼末(引)[<a href='javascript:showpic("../fontimg/004555.gif")'>口*縛</a>]里多(二合)以瑟也(二合引)彌曀呬[<a href='javascript:showpic("../fontimg/004555.gif")'>口*縛</a>]日里(二合)俱胝羅俱胝播(引)[<a href='javascript:showpic("../fontimg/004555.gif")'>口*縛</a>]迦俱羅尸契迦閉羅計尸怛致左致祖(引)致謨(引)吒[<a href='javascript:showpic("../fontimg/001244.gif")'>仁-二+爾</a>]迦里迦(二合)致母致[<a href='javascript:showpic("../fontimg/004555.gif")'>口*縛</a>]致[<a href='javascript:showpic("../fontimg/004555.gif")'>口*縛</a>]日里(二合引)尼禰愈(二合)路隸母俱母俱酥母酥母婆囉娑囉娑普(二合)吒娑普(二合)吒娑普(二合)吒娑普(二合)吒烏[<a href='javascript:showpic("../fontimg/001244.gif")'>仁-二+爾</a>]愈(二合)帝(引)賓[<a href='javascript:showpic("../fontimg/035509.gif")'>言*我</a>]隸左致尾左致入[<a href='javascript:showpic("../fontimg/004555.gif")'>口*縛</a>](二合)羅賓[<a href='javascript:showpic("../fontimg/035509.gif")'>言*我</a>]隸薩里[<a href='javascript:showpic("../fontimg/004555.gif")'>口*縛</a>](二合)禰[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/035509.gif")'>言*我</a>]拏缽囉(二合)賀囉拏摩(引)野(引)悉地奈(引)以計酥嚨嚕(引)[<a href='javascript:showpic("../fontimg/004555.gif")'>口*縛</a>]日羅(二合)具(引)尼(引)涅里(二合)荼娑囉缽囉(二合)賀囉尼囉怛曩(二合)怛囉(二合)野(引)禰迦羅部帝(引)[<a href='javascript:showpic("../fontimg/004555.gif")'>口*縛</a>]日羅(二合)馱囉尾濕[<a href='javascript:showpic("../fontimg/004555.gif")'>口*縛</a>](二合引)娑[<a href='javascript:showpic("../fontimg/001244.gif")'>仁-二+爾</a>]迦(引)缽囉(二合)賀哆缽囉(二合)摩里那(二合)[<a href='javascript:showpic("../fontimg/001244.gif")'>仁-二+爾</a>]娑[<a href='javascript:showpic("../fontimg/004555.gif")'>口*縛</a>](二合引)賀<p>若此陀羅尼有人聞已。一心讀誦憶念受持。是人得入一切世間出世間曼拏羅三昧。若人隨喜恭敬。是人不為禁咒諸毒及一切恐怖之所惱害<p>爾時佛敕金剛手菩薩說大陀羅尼時。欲色諸天一切天子。於空界中雨種種殊妙香花而用供養。復以微妙梵音歌詠讚歎。時大曼拏羅會一切聖賢苾芻眾等。并大菩薩摩訶薩。皆大歡喜信受奉行<p class='juan'>
聖無能勝金剛火陀羅尼經</p>
</body></html>
