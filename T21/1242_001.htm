<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><b>　　<A NAME="n240"></A>No. 1242</b><p class='juan'>
佛說妙吉祥瑜伽大教金剛陪囉[<a href='javascript:showpic("../fontimg/004555.gif")'>口*縛</a>]輪觀想成就儀軌經</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p><b>　　<A NAME="n242"></A>曼拏羅分第一</b><p>爾時金剛陪囉[<a href='javascript:showpic("../fontimg/004555.gif")'>口*縛</a>]。白佛言世尊。我今為欲利益諸眾生故。演說一切成就之法。願佛大慈賜我無畏。佛言善哉陪囉[<a href='javascript:showpic("../fontimg/004555.gif")'>口*縛</a>]。為利益者恣汝宣說。時陪囉[<a href='javascript:showpic("../fontimg/004555.gif")'>口*縛</a>]受佛敕已。即於一切人天之會現大惡相。演說一切成就之法。若有持明之人。為欲修習我此法者。先於一切眾生。發於廣大利益之心。即於金剛阿闍梨求受灌頂得灌頂已。然於儀軌作種種法決定成就<p>復次持明之人。若見惡業眾生悖逆王命。恣為禍亂不孝父母。於阿闍梨及於師長心存佷戾。破滅三寶毀謗大乘及祕密法。以輕慢心逾越三昧。於諸有情輒生危害。如是之人當用此法而調伏之。或得悛心即與解釋。又復持明之人。自心不得愚癡憎嫉。於諸有情具眾善人。輒作是法為惱害者。當來感果入於號叫大地獄中。受於眾苦經無量劫。持明之人當須遠離如是過惡。方可修習作曼拏羅求諸成就。欲作曼拏羅者。先須選擇勝地。勝地者所謂大自在天像前。或山頂或空舍。或諸天祠或母鬼廟。或尸陀林或河岸。或大樹下或大戰地。或四衢道或聚落中。選得如是諸勝地已。乃於此地建曼拏羅求諸成就成就。法者所謂息災增益敬愛調伏。乃至發遣禁縛等法。又復求彼聖藥聖劍眼藥。入龍宮聖藥及出伏藏。又復降伏吠多拏必舍左。夜叉夜叉女。乃至降龍等法。如是諸法持明之人。若是專註依於儀軌定獲成就<p>復次持明人建曼拏羅者。於前所得勝地。當依摩呬沙目佉法。於尸陀林取夜分時。裸身被髮用屍灰作四方曼拏羅作於四門上作重樓。以金剛寶及半月等。乃至鈴鐸幢幡花鬘等種種嚴飾。於曼拏羅中心畫八幅輪。於輪中心分擘九位作圓月相。唯開一門餘門作閉相。於輪中心安一舍[<a href='javascript:showpic("../fontimg/004555.gif")'>口*縛</a>]。東位安室囉南位安賀娑多。西位安頞怛囉。北位安波捺。東北隅安羯播羅。東南隅安拶沙迦。西南隅安蘇摩舍曩羯哩缽吒。西北隅安輸羅苾曩布嚕沙。以如是[<a href='javascript:showpic("../fontimg/009053.gif")'>巾*票</a>]幟安於輪中。次於輪外東方。安羯吒哩頻尼波羅沒娑羅措哩迦迦拏野盎俱舍等。南方安俱茶囉設囉[<a href='javascript:showpic("../fontimg/035509.gif")'>言*我</a>]捺朅椿[<a href='javascript:showpic("../fontimg/035509.gif")'>言*我</a>]作訖囉播舍等。西方安[<a href='javascript:showpic("../fontimg/004555.gif")'>口*縛</a>]日囉拏摩嚕迦契吒迦馱努健吒馬多羯哩缽吒。北方安多哩惹禰帝哩缽多迦[<a href='javascript:showpic("../fontimg/035509.gif")'>言*我</a>]惹拶哩摩[<a href='javascript:showpic("../fontimg/004555.gif")'>口*縛</a>]日囉沒捺[<a href='javascript:showpic("../fontimg/035509.gif")'>言*我</a>]囉軍多阿儗[<a href='javascript:showpic("../fontimg/001244.gif")'>仁-二+爾</a>]軍拏等。於四門四隅。安摩賀吠多羅。當用摩賀設[<a href='javascript:showpic("../fontimg/004555.gif")'>口*縛</a>]油燃燈。曩囉佉囉烏茶悉哩[<a href='javascript:showpic("../fontimg/035509.gif")'>言*我</a>]羅摩呬沙[<a href='javascript:showpic("../fontimg/035509.gif")'>言*我</a>]惹阿說噳弭沙沒哩[<a href='javascript:showpic("../fontimg/035509.gif")'>言*我</a>]蘇迦囉等必尸多為食。獻曼拏羅。復用訖哩馱囉烏路迦迦羯細曩[<a href='javascript:showpic("../fontimg/004555.gif")'>口*縛</a>]迦窒致婆娑囉娑摩喻囉摩賀[<a href='javascript:showpic("../fontimg/001244.gif")'>仁-二+爾</a>]怛哩摩賀設俱曩等必尸多為食。復獻曼拏囉。如是持明人。於獻食時虔心專註。乃至作護摩時出生皆亦如是。又復於曼拏羅外。周遍用嚕地囉灑淨。持明人如是依摩呬沙目佉法受其齋戒。與彼助伴并已四人。常須專註不得懈怠。唯持明人獨用吠嚕左曩塗身。裸形被髮。於夜半時手執拏摩嚕迦。擊作高聲。其持明人口稱賀賀。作勇猛專註入曼拏羅。以求成就。時持明人依法人曼拏羅已。即用前所辦食。奉獻本尊大金剛陪囉[<a href='javascript:showpic("../fontimg/004555.gif")'>口*縛</a>]。其持明人即觀想。陪囉[<a href='javascript:showpic("../fontimg/004555.gif")'>口*縛</a>]在曼拏羅中。受彼所獻飲食供養。如是觀想得現前已。持明人即於曼拏羅前立。身作左舞勢作無畏相。專心誦十字大明不得間斷。直至陪囉[<a href='javascript:showpic("../fontimg/004555.gif")'>口*縛</a>]出現本身。而於中間若有種種魔境現。可畏相欲作障難者。持明之人勿得怕怖。若有怖心魔即得便。當令所求法不成就。若無怖畏時。金剛陪囉[<a href='javascript:showpic("../fontimg/004555.gif")'>口*縛</a>]歡喜出現。告持明人言。汝求何願我今與汝。持明人白言。我求聖劍及入龍宮。種種聖藥等願施於我。時陪囉[<a href='javascript:showpic("../fontimg/004555.gif")'>口*縛</a>]告持明人言。汝所求者我悉施與。時持明人或無福德。於如是上品法不獲成就者。於中下品事亦獲成就<p><b>　　<A NAME="n243"></A>一切成就法分第二</b><p>持明之人欲作調伏設咄嚕者。先想自身如金剛陪囉[<a href='javascript:showpic("../fontimg/004555.gif")'>口*縛</a>]大忿怒相。或遜婆曩。依摩呬沙目佉法。取屍衣用毒藥及血鹽芥子。苦揀木汁曼陀羅花汁合和為彩色。以烏翅為筆。於前屍衣上畫金剛陪囉[<a href='javascript:showpic("../fontimg/004555.gif")'>口*縛</a>]曼拏羅。於中分十六位中位。畫陪囉[<a href='javascript:showpic("../fontimg/004555.gif")'>口*縛</a>]像。面南裸形被髮。於此像前畫二火爐。於二爐中間書設咄嚕名。復書十字大明為界。名字在中。又書八吽字圍於彼名。又於四隅書癹吒字。如是書已安髑髏內。復以髑髏覆之。後作三角爐。以髑髏安上下。用燒屍柴燃火燒之。持明之人作前大忿怒相。以左足踏髑髏。誦十字大明。彼設咄嚕速輒除滅<p>復次如前用種種藥物合和。於屍衣上書設咄嚕名。復加三十二字大明。圍名書之。又用迦羯殘食及吠嚕左曩。塗於衣上。後埋尸陀林中。其設咄嚕亦速除滅。若埋大樹下即為發遣。若大自在天像前即速愛別離苦。若沈於水底即速禁伏。若為息災理於舍中。若取彼衣洗淨一切如常<p>復次持明人取屍衣。書焰摩大明已。於尸陀林中或四衢道。或大樹下或白蟻二土聚間。或大自在天像前或囉惹門前。於如是等處取土。復用吠嚕左曩[<a href='javascript:showpic("../fontimg/004555.gif")'>口*縛</a>]日嚕捺迦及燒屍炭。和合作設咄嚕形。長八指。將前大明安於心內。復於形五處。用人骨作橛釘之。復用棘針於身分胑節。遍刺已安在髑髏內。復以髑髏覆之。然後取日中時或半夜時。於七處取白蟻聚土。作焰摩形長一肘面大惡相。有二臂右手執劍被髮。於此焰摩心中。安設咄嚕形。取夜半或日中時。於燒屍坑中。頭南覆面以深埋之。其持明人還歸本處。依摩呬沙法誦十字大明。及稱設咄嚕名。至滿三日決定除滅。若出彼形像用牛乳洗淨。即獲如常<p>復次同前用藥物等和合。於麤忖努哩蟲皮上。書十字大明。後於設咄嚕足下取土。及於母怛囉處取泥。相和填於皮內。用人髮繫。後用佉囉母怛囉及吠嚕左曩。同入於一瓶內。於燒屍坑中深埋。持明人作忿怒相。依摩呬沙目佉法。誦十字大明滿一日。能令作遜婆。此法不可解<p>復次於七處取白蟻聚土。作水牛及馬形像。作互相騎狀。用水牛及馬血相和同前書大明。安於牛馬心內。埋在[<a href='javascript:showpic("../fontimg/043724.gif")'>寧*頁</a>]摩樹下。然後持明人作觀想。想彼設咄嚕愛別離。於三日內定如所作<p>復次同前於七處取白蟻聚土。作馲駝形。同前法書大明。安馲駝心內。持明人觀想邦字。成於風輪如半月相。在馲駝上。又想設咄嚕坐風輪上。又想焰摩在設咄嚕後。執杖打趁彼設咄嚕南去。於七日內。其設咄嚕自然遠去<p>復次持明人取芥子油。於大陽直日以油塗於象身繫象於[<a href='javascript:showpic("../fontimg/043724.gif")'>寧*頁</a>]摩樹下。卻用蚌蛤刮取塗象身油。後於大自在天廟中取幡。燒之勿令作焰。收此煙與前油相和。塗設咄嚕足或衣等。須臾遠去<p>復次持明人取烏翅為筆。以烏血為墨。於樺皮上畫風輪。於風輪中心書設咄嚕名。繫於烏項。持明人依摩呬沙目佉法。作觀想向南放烏。彼設咄嚕猶如烏飛。須臾遠去<p>復次持明人用大小便相和。作設咄嚕像。復用骨粖塗彼像身。持明人於夜半時。裸形入尸陀林中。將前像段段截之。依摩呬沙目佉法。於燒屍坑內或就焚屍火作護摩。彼設咄嚕即自除滅<p>復次持明人用前諸藥為墨。於屍衣上書焰鬘得迦明王大明。復用摩賀缽囉[<a href='javascript:showpic("../fontimg/001244.gif")'>仁-二+爾</a>]波。及吠嚕左曩相和。作設咄嚕像。將前所書大明安像心內。持明人依摩呬沙目佉法。身塗吠嚕左曩。往尸陀林中以利刀斷彼形像。於燒屍坑前。面南坐作護摩彼自除滅<p>復次持明人取烏皮或獯狐皮。於此皮上用鐵筆。書十字大明及書彼名。其持明人於寂靜處。稱設咄嚕名誦十字大明。彼自離散<p>復次持明人用前藥物調和。於屍衣上畫焰摩王曼拏羅。復用屍炭作女像面醜惡相。於像心內安前大明。持明人以足踏像。依摩呬沙目佉法稱彼女名。誦十字大明速令禁縛<p><b>　　<A NAME="n244"></A>觀想分第三</b><p>復次持明人欲作觀想者。先誦淨三業大明。淨三業已。然後以無我心。於一切法作無我觀。觀一切法得無我<span class='corr'>已</span>。稱真如理觀於賢聖。乃於自心想出邦字。邦字現已變成風輪。復想風輪其色如煙。於彼輪上現第一字。想第一字變成印捺囉曼拏羅。於曼拏羅上想現提字。又想提字成妙吉祥童子相。又復於妙吉祥童子心中。想現阿字變成日輪。從日輪中出大光明。遍往十方無邊剎土照於彼土。佛及菩薩乃至持明王等。於彼剎土普照耀已。還復入於日輪之內。如是觀想妙吉祥童子。與諸如來無異無別。在日輪內放大光明。照耀百千由旬。又想吽字黑色現日輪上。有五色光周遍圍遶。復想光中吽字變成大金剛杵。黑色有大光明。復想金剛杵化生諸佛如來及諸明王。細如胡麻遍滿虛空。具諸相好光明圍遶。復想如是諸佛如來。各度眾生皆成正覺。度生畢已還復入於金剛杵內。又復觀想從金剛杵。化出大金剛陪囉[<a href='javascript:showpic("../fontimg/004555.gif")'>口*縛</a>]。而有九面。第一正面如摩呬沙目佉相。作大黑色。於右邊設哩[<a href='javascript:showpic("../fontimg/035509.gif")'>言*我</a>]上有三面。中面青色右面赤色左面黃色。皆忿怒相。左邊設哩[<a href='javascript:showpic("../fontimg/035509.gif")'>言*我</a>]上亦三面。中面白色右面煙色左面黑色。皆忿怒相。二設哩[<a href='javascript:showpic("../fontimg/035509.gif")'>言*我</a>]中間作第八面。大赤色忿怒相。次上作第九面。作忿怒童子相。黃色頭有五髻。作童子裝嚴。如是九面皆有三目。現大惡相或大笑相。吐舌外出眉相顰蹙。裸身大腹頭髮堅立。象皮為衣髑髏裝嚴。具三十四臂。右第一手執刀。第二手執頻泥波羅。第三手執擣杵。第四手執麤哩迦。第五手執迦拏野。第六手執斧。第七手執椿。第八手執人頭。第九手執鉤。第十手執寶捧第十一手執朅椿[<a href='javascript:showpic("../fontimg/035509.gif")'>言*我</a>]。第十二手執輪。第十三手執金剛杵。第十四手執金剛骨朵。第十五手執劍。第十六手執拏摩嚕迦。左第一手執髑髏。第二手執人頭。第三手執契吒迦。第四手執人足。第五手執罥索。第六手執弓。第七手執頞怛囉。第八手執鈴。第九手執人手。第十手執屍衣。第十一手執籤人。第十二手執火爐。第十三手執拶沙迦。第十四手作期剋印。第十五手執幡。第十六手執帆。左右二手執象皮。有一十六足。右第一足踏人。第二足踏水牛。第三足踏黃牛。第四足踏驢。第五足踏駝駝。第六足踏狗。第七足踏羊。第八足踏野狐。左第一足踏鷲鳥。第二足踏獯狐。第三足踏烏。第四足踏師子。第五足踏細曩。第六足踏[<a href='javascript:showpic("../fontimg/001244.gif")'>仁-二+爾</a>]怛囉。第七足踏摩賀俱曩。第八足踏鶴。身有光焰猶如劫火。照耀熾盛有大威力。口稱癹吒字聲如雷震。人天聞見皆大怖畏。此金剛陪囉[<a href='javascript:showpic("../fontimg/004555.gif")'>口*縛</a>]。不唯食人血肉髓腦。乃至三界諸天亦怖食噉。持明之人作觀想時。於寂靜處。屏絕異境正念專註。種真如理觀想賢聖。得現前已。想賢聖身即是我身。已獲如是住於無畏。復觀心中現一日輪。於日輪上觀大明字。得字現已放光四照。持明之人如是觀想。得成就已乃可持誦。持誦之時常餐五種甘露之藥。及摩賀缽囉[<a href='javascript:showpic("../fontimg/001244.gif")'>仁-二+爾</a>]波。持誦根本大明滿三洛叉。得數滿已。方於此後作成就法。若依儀軌無差謬者。於一切法決定成就<p><b>　　<A NAME="n245"></A>畫像儀軌分第四</b><p>持明之人欲畫本尊大金剛陪囉[<a href='javascript:showpic("../fontimg/004555.gif")'>口*縛</a>]像者。當先訪求巧妙畫匠。而彼畫匠須是清淨。無有懈怠輕慢之過。兼具慈悲忍信之心。求得如是有德人已。持明之人隨彼畫人所索工直。隨索便與不得酬價。得畫匠已持明之人。方可求彼勇猛正直人衣。或來女人隱觸之衣。或求女人產生衣。若無如是等衣即用屍衣。求得衣已。即於寂靜無人到處。令彼畫人擇日起首作[<a href='javascript:showpic("../fontimg/009148.gif")'>巾*(穴/登)</a>]畫像。除持明人及畫匠外。諸餘之人並不得見。若令人見作法不成。大金剛陪囉[<a href='javascript:showpic("../fontimg/004555.gif")'>口*縛</a>]相者。一身九面裸形黑色。三十四臂一十六足。第一面者黑色摩呬沙目佉相。右邊設哩[<a href='javascript:showpic("../fontimg/035509.gif")'>言*我</a>]上有三面。中青色右赤色左黃色皆忿怒相。左邊設哩[<a href='javascript:showpic("../fontimg/035509.gif")'>言*我</a>]上亦三面。中白色右煙色左黑色。二設哩[<a href='javascript:showpic("../fontimg/035509.gif")'>言*我</a>]中間畫第八面赤色。於第八面次上畫第九面。作妙吉祥童子相黃色。如是九面皆忿怒相。具三十四手。右第一手執刀第二手執頻泥波羅。第三手執擣杵第四手執麤哩迦。第五手執迦拏野第六手執大斧。第七手執槍第八手執箭。第九手執鉤第十手執寶棒。第十一手執朅椿[<a href='javascript:showpic("../fontimg/035509.gif")'>言*我</a>]第十二手執輪。第十三手執金剛杵第十四手執骨朵。第十五手執利劍第十六手執拏摩嚕迦。左第一手執髏髑第二手執人頭。第三手執契吒第四手執人足。第五手執罥索第六手執弓。第七手執頞怛囉第八手執鈴。第九手執人手第十手執屍衣。第十一手執籤人第十二手執火爐。第十三手執拶沙迦第十四手作期剋印。第十五手執幡第十六手執帆。左右二手執象皮。右第一足踏人第二足踏水牛。第三足踏黃牛第四足踏驢。第五足踏[<a href='javascript:showpic("../fontimg/044706.gif")'>馬*宅</a>]駝第六足踏狗。第七足踏羊第八足踏野狐。左第一足踏鷲第二足踏獯狐。第三足踏烏第四足踏師子。第五足踏細曩鳥第六足踏[<a href='javascript:showpic("../fontimg/001244.gif")'>仁-二+爾</a>]怛囉。第七足踏摩賀設俱曩鳥第八足踏娑囉娑。於像前畫尸陀林。中有種種囉叉娑鬼神吠多拏等。又畫尼俱陀樹。樹上有懸掛人屍及有籤屍。復於林下畫眾人屍。有雜類飛鳥及狐狗等食眾屍相。於本尊前畫持明人。裸身被髮以髑髏為冠。以五種甘露藥塗身。手持拏摩嚕迦及髑髏朅椿[<a href='javascript:showpic("../fontimg/035509.gif")'>言*我</a>]等。作瞻顧本尊陪囉[<a href='javascript:showpic("../fontimg/004555.gif")'>口*縛</a>]。面復大笑行入尸陀林相。如是畫像畢已。將此[<a href='javascript:showpic("../fontimg/009148.gif")'>巾*(穴/登)</a>]安於深密寂靜之處。常燒人肉為香供養。持明人用人骨為數珠。於此像前以虔心專註一日三時。持誦大明滿三洛叉。然後隨意作法決定成就。此畫[<a href='javascript:showpic("../fontimg/009148.gif")'>巾*(穴/登)</a>]像不得寄於他人。亦不得輒於人前開展令人瞻見。持明之人以酒肉為食。又復一日三時以吠嚕左曩及人血相和為香。於[<a href='javascript:showpic("../fontimg/009148.gif")'>巾*(穴/登)</a>]前焚燒以為供養。如是至誠不退者。決定獲得最上成就<p><b>　　<A NAME="n246"></A>護摩法分第五</b><p>復次持明人。欲作護摩求成就者。先須預前持誦本尊根本大明先行滿足。然後如儀備辦所用柴及一切物等。具足已持明人。然後於夜分時將諸護摩物。獨往尸陀林中。依法求其成就。得悉地已此後隨意作一切法<p>復次持明之人。於金剛陪囉[<a href='javascript:showpic("../fontimg/004555.gif")'>口*縛</a>]前。用人肉和酒誦大明。日日作護摩一百八遍。滿六箇月。持明人當得摩賀三滿多<p>復次持明人欲求大力囉惹及人民敬愛者。當依摩呬沙目佉法。端坐觀想己身為陪囉[<a href='javascript:showpic("../fontimg/004555.gif")'>口*縛</a>]。手執鉤及罥索。復想此身中化出妙吉祥。往彼所降人處。牽引彼人來入身中。又想十字大明赤色。現彼人心中如大智相。持明之人作是法時。至於極大力者亦可敬愛。乃至盡生一切隨意<p>復次持明人欲作息災者。當於陪囉[<a href='javascript:showpic("../fontimg/004555.gif")'>口*縛</a>]像前作爐。面東坐於爐中。燒缽羅舍木柴。用酥蜜及訥哩[<a href='javascript:showpic("../fontimg/004555.gif")'>口*縛</a>]草相和。誦大明作護摩一百八遍。乃至國城皆得災息<p>復次持明人作增益法者。當面東坐觀想本尊。得現前已。即於爐中燒烏曇摩木柴。用脂麻白粳米酥相和。日三時作護摩千遍。速得增益<p>復次持明人欲作調伏者。用孔雀獯狐蛇烏馬水牛等必尸多。及頭髮穀糠等物為藥。於燒屍火內稱名。誦大明作護摩者速令調伏。或取燒屍殘柴。及於旃陀羅家取火。於自舍內稱彼名。誦大明作護摩者。於七日內亦得調伏。作此法者金剛薩埵亦可調伏<p>復次持明人為設咄嚕者。當用人骨吠嚕左曩[<a href='javascript:showpic("../fontimg/035509.gif")'>言*我</a>]囉捺婆羅拏濕[<a href='javascript:showpic("../fontimg/004555.gif")'>口*縛</a>]那羅拏。及棘針頭髮指甲等。用油相和。然後於燒屍坑前。面南坐。稱名誦大明一百八遍。彼設咄嚕三日內除滅。或於深密寂靜之處。作三角爐。一切同前用諸物等。作護摩一百八遍亦可除滅<p>復次持明人欲發遣設咄嚕者。當用烏肉及[<a href='javascript:showpic("../fontimg/044706.gif")'>馬*宅</a>]駝糞。以酒相和。持明人裸形被髮。入尸陀林中於燒屍坑前面南坐。先想風輪復想風輪上有設咄嚕。得觀現前已。將前諸物於燒屍火中。作護摩一千遍速自遠去<p>復次作發遣設咄嚕者。用烏肉及米糠相和。燒曼陀羅柴同作護摩七日自去。又用烏肉同前作護摩一千遍三日自去<p>復次持明人取牛肉及血。稱名誦大明。作護摩一千遍。彼所稱名人速來降伏承事。或用狗肉和金剛水。於夜分時作護摩一百八遍。亦速來降伏及奉珍寶。或用馬肉及吠嚕左曩相和。於深密處夜分時。作護摩一百八遍。至七日得囉惹及一切人悉皆降伏。或用象肉及輸迦羅相和。於夜分時作護摩。七日內一切人降伏<p>復次持明人用肉及魚和酒作護摩。一切悉怛哩皆來降伏<p>復次持明人觀想男女二人身紅色。稱名誦大明面西坐。燒佉[<a href='javascript:showpic("../fontimg/001244.gif")'>仁-二+爾</a>]囉木柴。用脂麻及白粳米。以金剛水和作護摩七日。自來降伏親近承事<p>復次作勾召。用芥子作彼像。於佉[<a href='javascript:showpic("../fontimg/001244.gif")'>仁-二+爾</a>]囉木火中。作護摩至七日。所召必至。或用五種甘露藥和酥。於佉[<a href='javascript:showpic("../fontimg/001244.gif")'>仁-二+爾</a>]囉木火中。作護摩一百八遍所召速來<p><b>　　<A NAME="n247"></A>觀想成就分第六</b><p>復次持明之人欲作此法者。先須習此觀想令其精熟。然後作法<p>復次持明人欲除滅設咄嚕者。依摩呬沙目佉法。觀想囉字得分明現前已。即復變成火輪火焰熾盛。於火輪上想設咄嚕。裸形被髮羸弱相。持明人又於己身中。化出忿怒明王。手執利劍斷截設咄嚕身血肉而噉食之。其設咄嚕決定除滅如是作觀想法。誦大明至於七日。非唯凡夫乃至金剛薩埵亦可除滅<p>復次持明人先觀自身。如摩呬沙目佉已。即同前想大火輪。於火輪上想設咄嚕。作怖畏顫掉相。又想有惡羅剎食彼設咄嚕。次想烏鷲狐狗之類競來食噉之相。彼設咄嚕常自除滅<p>復次持明人作發遣法。先觀想缽字。得現前已即變成半月風輪。想設咄嚕在風輪上。裸身被髮羸弱之相。持明人想自身如摩呬沙目佉。亦在風輪上。次想風輪變成[<a href='javascript:showpic("../fontimg/044706.gif")'>馬*宅</a>]駝。想設咄嚕乘[<a href='javascript:showpic("../fontimg/044706.gif")'>馬*宅</a>]駝南去相。復想有焰摩王。被髮手執寶杖。隨後擊之。如是觀想若經七日。非獨凡夫乃至聖賢亦可發遣<p>復次持明人依摩呬沙目佉法。端坐觀想。設咄嚕或乘鷲或乘烏。復想有焰摩王。右手執杖左手捉髮。擲於向南。作如是想經於七日。發遣一切無不去者<p>復次持明人為與除解蛇[<a href='javascript:showpic("../fontimg/033774.gif")'>蠡-彖+若</a>]大毒者。即先觀想自心成八葉白蓮花。上想有第三音字。卻變成己身。白色。復想一字現於頂上。從一字中流出甘露。灌被[<a href='javascript:showpic("../fontimg/033774.gif")'>蠡-彖+若</a>]之人。又想八葉蓮花。於八葉中現八大龍王。於龍眼中復出甘露。灌蛇[<a href='javascript:showpic("../fontimg/033774.gif")'>蠡-彖+若</a>]人身。作此法時至於大毒滿於三界。亦可除退。持明之人若作此法。乃至自食大毒亦無所害<p>爾時大金剛陪囉[<a href='javascript:showpic("../fontimg/004555.gif")'>口*縛</a>]。說是種種儀軌法<span class='corr'>已</span>。復告眾言。我先所誡勿得違犯。若違犯者現獲殃咎。後受地獄無量之報。陪囉[<a href='javascript:showpic("../fontimg/004555.gif")'>口*縛</a>]說是語已。禮佛而退<p class='juan'>
佛說妙吉祥瑜伽大教大金剛陪囉[<a href='javascript:showpic("../fontimg/004555.gif")'>口*縛</a>]輪觀想成就儀軌經</p>
</body></html>
