<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n256"></A>No. 1246</b><p class='juan'>
摩訶吠室囉末那野提婆喝囉闍陀羅尼儀軌(一卷)</p>
<p><span class='byline'>　　　　般若斫羯囉譯</span><br><p><b>　　<A NAME="n258"></A>畫像品第一</b><p>若有善男子善女人。受持此陀羅尼者。先須畫像。其畫像時。彩色中輒不得著皮膠。唯用香汁。白月一日請匠清潔澡浴持齋受八戒。出入時須三具衣。若上廁即香湯沐浴。亦莫論手功多少。便取細白疊。若無白疊好細絹亦得。一丈五尺。畫天王。身著七寶金剛莊嚴鉀冑。其左手執三叉戟右手托腰(又一本左手捧塔)其腳下踏三夜叉鬼。中央名地天亦名歡喜天。左邊名尼藍婆。右邊名毘藍婆。其天王面作可畏。猛形怒眼滿開其右邊畫五太子及兩部夜叉羅剎眷屬。左邊畫五行道天女及妻等眷屬。廣如大經說<p><b>　　<A NAME="n259"></A>作壇場品第二</b><p>若欲作壇時。白月初一日起首作。八肘亦六肘八寸此是方壇。即簡勝地深掘一丈。出骨瓦石等惡物。別處取淨土堅築平正。乾已後便取黃土細[<a href='javascript:showpic("../fontimg/013022.gif")'>打-丁+羅</a>]。和白檀香末泥壇。削刮如鏡面即取米粉染五色。畫剋壇上作三隔院。當中央畫一金剛火焰輪又一本云畫一火珠光炎上出四角頭各各畫十字形拔折羅。第二院中央畫火珠光焰上出。東南面畫三叉鈷戟西南面畫一君遲。瓶口中著蓮華。西北面畫一大螺。第三院中東面畫師子王。南面畫龍王。西面畫孔雀王。北面畫夜叉王柱杖立地。又壇四角各各著一香水瓶。其瓶口中著雜輕果子及花葉等。然後咒師洗浴著新淨衣。於天王像前設種種香花飲食。供養訖咒訶梨勒一百八顆。咒一顆火中燒滿。即每日送金一鋌。與咒師無所乏少。若得金時。即日盡用供養三寶及貧兒。莫生慳吝心<p><b>　　<A NAME="n260"></A>結界品第三</b><p>若欲結界時。先念摩訶毘盧遮那佛一百遍。然後結界。即發大願言。我某甲頂戴五夜叉。腳踏諸羅剎。仰啟盡虛空遍法界一切諸佛菩薩。金剛密跡力士一切諸善神王。天神王地神王山林河海日月五星二十八宿。閻羅法王五道將軍太山府君司命司錄。怨家債主冥官業道行病鬼王毘首羯摩天子。五方藥叉大將三天童子七星七宿日月天子。難陀跋難陀和修吉等諸大龍王皆悉證知。我今某甲為欲成就大陀羅尼神驗法門。唯願如上一切賢聖護念加持。速得成就悉令歡喜(三遍啟請)。又別請五方龍王四大天王二十八部諸鬼神。又別請五方藥叉眾。先誦心咒咒曰<p>婆帝吒(一)摩訶摩訶嚕(二)烏呼烏呼(三)羅阿盡吒帝(四)莎訶<p>誦二十一遍即成結界若向人家治病之時。先須謹請五方藥叉。東方青帝藥叉。身長三丈二尺口吐青氣　南方赤帝　西方白帝北方黑帝中央黃帝等。身長亦同青帝吐氣依方。吐并請眷屬<p><b>　　<A NAME="n261"></A>手印品第四</b><p><b>　　<A NAME="n262"></A>藥叉立身印第一</b><p>以右腳直左腳踏地。相去一肘許。以左手三指直豎。以大指捻小指甲上託腰。三指向前。以右手五指。拓面上作嗔色。結界繞壇右轉一。度一咒即說咒曰<p>唵(一)帝婆藥叉(二)盤陀盤陀(三)訶呵訶呵(四)莎訶(五)<p><b>　　<A NAME="n263"></A>喚羅剎身印第二</b><p>兩手合掌。二小指相鉤。二大指並相著合腕。頭指來去<p><b>　　<A NAME="n264"></A>藥叉鉤印第三</b><p>准前身印。以右手頭指。在中指第三節上。當心上右轉行道。一切藥叉并諸眷屬。皆悉歡喜常為守護事於咒師<p><b>　　<A NAME="n265"></A>藥叉火輪印第四</b><p>左手中拄右頭指。右手中指拄左頭指。二無名指屈於掌中。二節相背。二大指二小指並直豎頭相拄。誦大心咒<p><b>　　<A NAME="n266"></A>藥叉身印第五</b><p>三藥叉治一切鬼病。當依身印。與君荼利立身印同。二手兩大指屈於掌中。二無名指壓二大指甲上。頭指中指小指並直豎頭拄。翼二肘去乳房五寸誦大身咒<p><b>　　<A NAME="n267"></A>大歡喜王印第六</b><p>以右手急把左手作棓。即誦咒咒曰<p>那(上)謨枳唎枳唎(一)俱麼唎(二)休溜叉溜莎訶<p>若官事急大人瞋怒之時。誦此咒一七遍即大歡喜<p><b>　　<A NAME="n268"></A>縛大鬼印第七</b><p>兩手二大指直豎。左頭指。屈著左大指根。內右頭指少。曲二手中指下二。指總屈在掌中<p><b>　　<A NAME="n269"></A>食印第八</b><p>兩手大指屈頭向下。二頭指直豎。二中指亦豎少許曲。二無名指二小指並屈在掌中<p><b>　　<A NAME="n270"></A>牙印第九</b><p>兩手二大指向上直豎。二中指直豎。左頭指豎少許曲。右頭指屈當左大指上。二中指豎頭相去半寸許。二無名指及二小指並屈掌中<p><b>　　<A NAME="n271"></A>護身品第五</b><p>若欲護身之時。亦請五方藥叉及大輪金剛。即誦大輪金剛陀羅尼二十一遍。并誦天王身咒亦二十一遍。便成護身咒曰<p>曩謨囉怛曩哆囉夜耶(一)曩謨吠室囉麼拏野(二)摩訶囉惹野(三)怛[<a href='javascript:showpic("../fontimg/001244.gif")'>仁-二+爾</a>]也他　唵[山*(咒-几+方)][<a href='javascript:showpic("../fontimg/035509.gif")'>言*我</a>]赦拏　赦拏　驅努驅努　摩訶囉惹　囉乞灑　[<a href='javascript:showpic("../fontimg/049288.gif")'>牟*含</a>]　薩[<a href='javascript:showpic("../fontimg/059121.gif")'>曰/月</a>](上)缽捺囉吠毘藥　莎縛訶<p>　誦此咒二十一遍即成護身法<p><b>　　<A NAME="n272"></A>廣大啟請品第五</b><p>南謨　薜室囉末拏也　南謨　檀那馱也　檀泥說囉也　阿揭撦　阿缽唎弭哆　檀泥說囉　缽囉麼迦留尼迦　薩婆薩埵　呬哆振哆　麼麼(自稱名)檀那末拏　缽唎拽撦　碎閻摩揭撦　莎訶<p>誦此咒七遍已。次誦根本咒。若誦咒時。先當稱名敬禮三寶及薜室囉末那天王。能施財物令諸眾生所求願滿。悉能成就。與其安樂<p>又一本云呼召法者先安置於斗柄。前燒安悉香。其作法人中心坐。面向斗門身著黑衣。誦咒七遍稱鬼神名字一遍。每誦咒一遍一稱鬼神名字。乃至四十九遍。如是七日七夜。從月十五日起首乃至二十九日清淨澡浴持齋。於壇上燒安悉香燃七盞燈。外著淨水一盆作法。其鬼即現任得共語。各各鬼自說已能。隨口抄錄名字位次驅使所要。金銀七寶等一切財物衣服。及藥草海寶山珍天宮龍宮。五岳四瀆所有貴物。人間所有奇異果子。又祕藏經論咒術方法。隨所樂者皆取送來一無所礙<p><b>　　<A NAME="n273"></A>求使者品第六</b><p>夫欲驅使鬼神之時。先須別作一位於壇外。著一盞燈一盆淨水。一束淨草布於地上已。造油餅四十枚。不著油餅四十九枚。散著草上。呼諸鬼神名字施食。然後可得驅使神鬼也。若欲廣誦諸藏經論者。即呼誦使者<p>若欲能論義者。便喚論義使者<p>若求聰明智惠者。即喚聰明多智使者<p>若求地中伏寶藏者。即呼伏藏使者<p>若求入山坐禪及飛鍊學仙者。即呼前當法使者<p>若欲龍宮寶物者。即呼龍宮使者<p>若求隱形昇天宮變化法者。即呼隱形使者<p>若求禁咒鬼神及踏湯禁火法者。即呼禁咒使者<p>若求飲食錢財衣服及奇方者<p>若欲博識者<p>若欲求勝者<p>若求興生求利者<p>若求種田。多望利者<p>若求高官位者<p>若求富貴者。即喚右司命使者<p>若欲知人死不死者。即喚左司命使者<p>若求鎮宅攘災壓禱迴凶成吉者。即呼北斗使者<p>若欲知地獄文案吉凶者。即呼五官使者<p>若求長生不死者。即呼太山使者<p>若欲求移山拔海者。即呼金剛使者<p>若求知他心及鬼神意者。即呼神通使者<p>若求水火刀箭毒藥不能損者。即呼坐神使者<p>若求諸人愛樂者。即呼多魅使者<p>若求作大醫王者。即呼神山使者<p>若求香氣遍身薰者。即呼香王使者<p>若求乘神通飛行十方者。即呼自在使者<p>若求降伏惡魔者。即呼大力使者<p>若求伏怨家者。即呼持齋使者<p>如上所列二十八種使者若呼時。此一咒通呼咒曰<p>南謨佛陀羅尼　南謨法陀羅尼　南謨僧陀尼　南謨薩婆　摩訶揭羅　訶喝囉闍護助我吽吽[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]泮<p>唵(一)吠室囉末那野提婆喝囉闍陀羅尼攝錄薩婆摩訶力揭囉訶神喝囉闍護助我吽吽[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]泮泮<p>唵(一)阿唎耶婆路枳帝　攝婆囉夜　陀羅尼[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/011832.gif")'>打-丁+巿</a>][<a href='javascript:showpic("../fontimg/011832.gif")'>打-丁+巿</a>][<a href='javascript:showpic("../fontimg/011832.gif")'>打-丁+巿</a>][<a href='javascript:showpic("../fontimg/011832.gif")'>打-丁+巿</a>]<p>唵(一)摩訶毉喝囉闍陀羅尼攝錄[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]泮<p>唵(一)提婆喝囉闍陀羅尼攝錄[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]泮<p>唵(一)瞿婆那伽神仙揭囉訶喝囉闍人喝囉闍攝錄[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]泮泮泮泮<p>唵(一)摩訶力將軍陀羅尼攝錄[<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>][<a href='javascript:showpic("../fontimg/020011.gif")'>合*牛</a>]急急<p>唵(一)藥叉喝囉闍敕敕敕敕<p>唵(一)羅剎喝囉闍喚喚喚喚<p>唵(一)薩婆摩訶力喝囉訶神喝囉闍護助<p>我使役陀羅尼攝錄陀羅尼如遲打頭破作七分馺婆訶<p>如上九道陀羅尼各各誦二十一遍。即彼上二十八種使者無有不來也。其若呼召鬼神之時。要待夜暗。壇外著淨草布地上。并一盆淨水。油餅四十九枚。無油餅四十九枚。及雜果子等。然後入壇誦咒若見鬼神者。要須作重誓願。然後與食抄其名字。可得使呼之<p><b>　　<A NAME="n274"></A>說天王真言品第七</b><p>吠室囉末那野提婆喝囉闍質哆陀羅尼<p>唵(一)三曼哆勃馱喃　吠室囉摩拏耶莎婆訶<p>誦此真言二十一遍所求皆悉成就。又有根本印。以兩手右押左手相叉。豎二無名指頭相合。屈兩頭指如鉤。若迎請時向身招。若發遣時向外撥。若念誦之時。結印當心誦一七遍已即頂上散然後取念珠。專心誦真言<p>又一本心真言<p>唵(一)漸婆羅(二)謝輦陀羅夜(三)莎訶<p>若誦此咒能滿一切大願一切賢聖皆大歡喜<p>又說天王身真言曰<p>那謨摩訶室利夜耶(一)娜謨吠室羅末那耶(二)摩訶藥揭叉細那拔馱耶(三)怛姪他(四)唵(五)濕吠莎[<a href='javascript:showpic("../fontimg/004555.gif")'>口*縛</a>]訶(六)濕吠莎[<a href='javascript:showpic("../fontimg/004555.gif")'>口*縛</a>]訶　扇演抹底莎[<a href='javascript:showpic("../fontimg/004555.gif")'>口*縛</a>]訶　施晚怛利莎[<a href='javascript:showpic("../fontimg/004555.gif")'>口*縛</a>]訶　若耶拔底利勝莎[<a href='javascript:showpic("../fontimg/004555.gif")'>口*縛</a>]訶<p>若誦此真言滿十萬遍已後更加誦三日即成就。又若作法之時。從白月十五日黑月十五日。若於淨房露地。天王像面向南。咒師面向北坐。燒薰陸香并供養乳粥。誦此三夜滿一千八十遍。天王即現身。所求皆稱福報無窮。若諸使者來勿須驚怕<p>若有人常於天王像前能誦此咒者。四大天王常不離左右。或於夢中共貴人同坐語話。即是天王加其咒師擁護事也。爾時咒師即發大願於天王像前燒安悉香。誦咒一百八遍。所求一切事無不遂心<p>使者真言曰<p>南謨吠室囉拔那耶(一)摩訶藥揭叉　細那拔馱耶(二)唵(三)薩縛羯囉那　尾戍達儜(四)莎[<a href='javascript:showpic("../fontimg/004555.gif")'>口*縛</a>]訶<p>若求貴人憶念。所求一切事皆得遂意者。即誦此咒一千八十遍。夢中天王使者。咒師耳邊皆悉分明說<p>又須結手印。以左手豎頭指已。下四指屈入掌中。以大母指押甲上節。著右耳邊誦咒五十四遍。左耳亦然也<p>又說夜叉女使者真言曰<p>唵(一)藥乞矣　[<a href='javascript:showpic("../fontimg/001244.gif")'>仁-二+爾</a>]那羅尾唎(三)莎[<a href='javascript:showpic("../fontimg/004555.gif")'>口*縛</a>]訶<p>若兼供養此使者。所有要事能得成就<p>次說多聞天王大心真言曰<p>阿他呿嚕(二合)勃怛囉耶(一二合)毘沙那夜叉(二合)婆摩利耶(二)　婆莎那缽羅(二合)婆訶那耶(三)喜摩泮缽囉(二合)沙耶(四)　怛姪他(五)怛麗(二合)[<a href='javascript:showpic("../fontimg/001244.gif")'>仁-二+爾</a>]始麗(二合)　毘沙囉摩那耶(六)　摩訶曷囉闍耶(七)　佉[<a href='javascript:showpic("../fontimg/032478.gif")'>薛/木</a>](二合)揭伽哆囉(二合)末叉睹　莎[<a href='javascript:showpic("../fontimg/004555.gif")'>口*縛</a>]訶(九)<p>若有人持誦此咒者。每日平且嚼楊枝。始念誦作壇供養如前說同。若誦此咒十萬遍滿天王即現身。若見天王之時。即取壇上飲食供養天王。便隨行者所求願者皆令滿足。若行者不見天王時。即虛空中有聲告言。汝但懃心誦咒。汝所求者我令滿足。或有大風或唯有黑雲起。其法亦得成就。若無上件諸驗相者。更誦咒一七遍縛得人者其咒法必得成就<p>又說心真言曰<p>唵(一)枳尼枳尼(二)薩婆迦哩耶沙達尼(三)徙尼徙尼阿刺叉彌那舍耶(五)提毘室唎(六)薜室拏末拏耶莎訶<p>若有人常誦此咒。所求一切事速能成就<p>心中心咒曰<p>唵(一)毘嚕迦耶(二)多賴耶(三)牟闍耶(四)薩婆獨契瓢(五)薩婆奔諾(六)三婆羅(七)阿毘目枳(八)[<a href='javascript:showpic("../fontimg/004080.gif")'>口*骨</a>]嚕莎呵(九)<p>若有人常誦此咒時天王不離咒師守護之<p>次說降魔陀羅尼曰<p>南無阿啼　南無利多　南無達利多　南無勒勒勒勒勒　謹請四大天王各領八萬四千樹林神若有惡人惡神惡鬼天魔地魔龍魔惱亂弟子者持勒南無勒鬼　南無首楞三昧為我縛鬼五欲五戒法忍多縛勒多縛勒急急急急如律令　南無佛陀耶　南無達摩耶　南無僧伽耶　怛姪他　唵(一)　應伽利　應伽黎　勒叉叉叉　捉捉捉捉　禰常勒在在在在在縛盧羯啼攝　莎訶<p>誦此咒一百八遍便縛一切惡魔惡鬼無有不得者小事不得用之<p><b>　　<A NAME="n275"></A>求一切利益品第八</b><p>若求曷囉闍愛樂者。取小赤豆一百八顆。一顆一咒火中燒滿一百八遍。即大王遣人。喚咒師如箭急急來<p>若求大官人敬重者。取白芥子一百八顆。一顆一咒火中燒滿一百八顆。即大官敬如佛大歡喜<p>若求大官家婦人等來恭敬者。取蟻子土和檀香水。作泥丸一百八顆。一顆一咒火中燒滿一百八遍。即其家遣人來問咒師。當須何物若有所須必不違惜。或時自身來恭敬咒師。若未見咒師時心常憶念也<p>若求一切人家恭敬者。當取苦楝子一百八顆。一顆一咒火中燒滿一百八遍。即一切人家皆來。恭敬咒師如親父母。心所願求無不稱意也<p>若欲求伏怨家者。取昌蒲根咒一百八遍訖。即摩自身面及口含。其怨家無有不伏者<p>若有惡人相惱咒師者。心念多聞天王形狀。誦咒一遍。未滿即彼惡人不能行動<p>若欲放捨。即作念放捨。彼人還依舊平復<p>若不欲得怨家共同鄉坊住者。取苦練木一百八橛子亦得。一子一咒火中燒一百八遍滿。即其惡人不能得住<p>若求諸天大歡喜擁護者。取蘇蜜及果子。咒一百八遍火中燒。即一切諸天皆大歡喜<p>若欲遠行時。咒穀木拄杖行。一切難處皆得安無有障礙<p>若求一切人愛敬者。咒胡麻一把。咒一百八遍火中燒。一切人盡來恭敬<p>若欲入山離一切惡禽獸及諸惡賊者。取白芥子一百八顆。一顆一咒火中燒及山中散擲。其一切惡禽獸皆悉隱藏。亦一切惡賤不能舉頭<p>若欲求乞雨者。取杏人一百八顆。一顆一咒更都咒二十一遍訖。即著有龍池水中當時雨下<p>若求止雨時。咒一把梧子火中燒。雨即止<p>若欲乞食時。先咒缽一百八遍。所到之處自然得一切飲食<p>若喫餘者自然化去<p>若欲更須食時即至心向缽咒一遍。即一切飲食還依舊滿足<p>若求見功德天女者。當一日一夜不喫食。於佛前燒蘇合香。及咒白花一百八遍散於佛前。功德天女現身。其咒師所求一切財寶。及一切事皆得稱心<p>若求避一切鬼神者。取白芥子把及蘇。一枚一顆一咒滿一百八遍火中燒。一切惡神無不伏也<p>若有惡人。於三寶所起不善心頻頻來惱亂者。咒自手二十一遍。稱彼惡人名字遙打其身。彼人即發善心必不來惱亂。若欲改者咒師發慈心。向彼惡人前誦一遍還復如故<p>若欲降伏惡人者。咒蘇酪一百八遍火中燒。彼惡人即生恭敬心<p>若欲求一切人恭敬者。取土咒三七遍散自身上。一切人見者無不敬仰<p>若欲求自大威德者。咒墨著額上。一切人見者無不敬愛<p>若求大福德人來恭敬者。當取灰咒二十一遍。塗自身上入大眾。一切人見皆歡喜<p>若求遠行不被惡獸傷害者。咒自左手。以四指掘大母指作拳。一無妨礙<p>若欲知童男童女鬼病所惱者。以泥作夜叉形。於鏡前著咒一百八遍。問其惑人病人即自說神鬼名字<p>若有人著蠱毒者。咒水三七遍其毒虫即自然出來<p>若有人患鬼病者。咒五色線三七遍作三七結。繫病人項上其病即除差<p>若有患心痛者。取石榴汁咒三七遍與病人飲病即差。或咒石榴枝打其病人亦得差。或黃土塗心上立差<p>若患野狐病者。咒五色線教童女合繩。咒一百八遍繫其項上更咒。楊枝打病人即得差<p>若患腰及骨節病者。以一碗淨水及賓鐵刀。加持咒一百八遍。塗其痛處即得差<p>若求護自身及同伴者。取白芥子灰及水。咒二十一遍散於四方。即護自身及同伴皆得安樂<p>若欲求治臃腫者。取白檀香咒一百八遍。塗其臃腫上即得差<p>若頭痛或半身痛者。咒蘇烏麻油二十一遍。塗其痛處即得除愈<p>又法若患腫者。於舍利塔前。咒石榴黃及檀香一百八遍。塗其腫上。即得除差<p>若有患耳風者。咒蘇三七遍。與病人食即得差<p>若有人患頭頂者。咒大黃三七遍塗其痛處即得差<p>若有人患赤眼者。咒大黃二十一遍。塗其額上即得差<p>若人患氣病者。咒青木香末二十一遍。和水服即差<p>若人患瘡疥及癬病者。咒黎蘆末三七遍。和油塗其病上即得愈<p>若人患疫病及瘧病者。咒楊枝二十一遍。令其病人把行即得差<p>若人被蛇咬者。咒畢撥散三七遍。塗其咬處即差<p>若人被蝎螫者。咒乾脯火中熱燒拄其病處即除<p>若有婦人患乳腫者。咒油麻三七遍塗上痛處即除<p>若婦人帶下病者。咒香水三七遍服即愈<p>若人卒患鬼氣狂言癲走者。咒水三七遍令其服即得差<p>若人患心痛者。咒黃土二十一遍。塗其痛處即差<p>若人患鬼魅病者。咒石榴枝一百八遍打病人即差<p>若人欲得婦人愛念者。咒土三七遍散自身上。其人每日憶念心心不斷絕<p>若人欲得婦人自來恭敬者。常誦咒二十一遍。咒灰散自身上。其婦人即日夜常思前人欲死。若得見面。死不肯去怜人欲死<p>若欲夫婦各自相離遠者。取粳米咒三七遍。散其夫婦身上即時遠去不相擾犯<p>若有夫婦相憎。欲令和會者。即於天王像前作壇。壇內畫夫婦二人形。以種種飲食供養天王像。即取白芥子及菖蒲根末作丸。三百二十一。其一丸一咒稱其夫妻姓名。即自然和睦更無別心<p>若欲知山間有阿修羅窟者。當取白芥子和自身血。一咒打滿一千八遍。即山窟自開。其修羅女如火然。持種種香花來取咒師。若咒師入此窟內。壽命一大劫身力還如阿修羅身。亦如金剛無能損者若欲出時。亦得阿修羅女隨從送出。還得到本處<p>若求隱身者。將此天王像。於舍利塔前以香泥塗地。以種種香花散彼壇內。亦須種種飲食供養天王像訖。取梨木作合子。取安悉香善那石各作末。和秦膠水作丸。盛合子中著壇上。即行者作一對新淨衣。洗浴著衣天王像前坐。一日不食誦此咒一千八遍竟。亦不勞三事相現。但誦一千八遍訖。塗眼上亦塗腳掌心胸前兩膊上訖。合掌至心。思念自身猶如虛空無有自身。作此想時行者即得隱身。日行千里一切事業皆得成就<p>若求降伏外道。及自身火不燒者。取自身血魚血相和。嗔心誦咒三七遍。投火中經一食頃。不被火燒自身<p>若降伏外道者。結前身印作嗔心。默誦咒一百八遍。一切外道所有法術。皆悉破壞並不成就<p>若除毘那夜迦等一切鬼病者。燒安悉香作大嗔心。急急誦咒。把石榴子打病人。其一切鬼病天疫龍疫自然消滅<p>又若未作法時。其病人或歌或笑或坐或走。若大力鬼去後。以銅娑羅中著水和灰麵。門外撥瀉訖。燒安悉香誦咒一百八遍已。後更不來惱亂<p>又若以銅娑羅。中盛灰。灰中著白花亦得治病<p>又若解穢者。當作壇。以牛糞泥壇。方圓各闊狹兩肘。取一童子淨潔洗浴。著新白淨衣壇上蹲坐。童子兩手腳及捻娑羅上。以燒安香薰童子身誦咒。即娑羅動。即其童子自撝示有賊處<p>上來一切作法術中。未說手印法所以今時特說印法<p>以兩手中二小指相鉤。二無名指向外直豎。二中指二頭指反相叉。二大母指向外直豎。手掌相背。此一色印通用如上所說作法術處也<p class='juan'>
吠室囉拏末那野經一卷</p>
</body></html>
