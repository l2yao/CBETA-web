<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n276"></A>No. 1247</b><p class='juan'>
北方毘沙門天王隨軍護法儀軌</p>
<p><span class='byline'>　　　　特進試鴻臚卿大興善寺三藏沙門大廣智不空奉　詔譯</span><br><p>爾時那吒太子。手捧戟。以惡眼見四方白佛言。我是北方天王吠室羅摩那羅闍第三王子其第二之孫。我祖父天王。及我那吒同共每日三度。白佛言。我護持佛法。欲攝縛惡人或起不善之心。我晝夜守護國王大臣及百官僚。相與殺害打陵。如是之輩者。我等那吒以金剛杖刺其眼及其心。若為比丘比丘尼優婆塞優婆夷起不善心及殺害心者。亦以金剛捧打其頭。爾時毘沙門孫那吒。白佛言世尊。我為未來諸不善眾生。降伏攝縛皆悉滅散故。亦護持國界故。說自心暴惡真言。唯願世尊聽許。我說佛言善哉善哉那吒天王。汝為降伏一切國王大臣百寮殺淩者。亦法佛相違者。為降伏故恣汝意說真言曰<p>唵地舍那吠室羅(二合)摩拏野摩賀羅惹野藥迦灑(二合)地婆哆那謨婆[<a href='javascript:showpic("../fontimg/035509.gif")'>言*我</a>]縛帝摩多羅跋馱[<a href='javascript:showpic("../fontimg/001244.gif")'>仁-二+爾</a>]娑[<a href='javascript:showpic("../fontimg/004555.gif")'>口*縛</a>](二合)賀(引)<p>若行者受持此咒者。先須書像。於彩色中並不得和膠。於白[<a href='javascript:showpic("../fontimg/057087.gif")'>疊*毛</a>]上畫一毘沙門神其孫那吒天神七寶莊嚴。左手令執口齒。右手詫腰上令執三戟槊。其神足下作一藥叉女住趺坐。並作青黑色少赤加。若誦此咒時。就好地勿使有穢惡。種種花燒香供養。行者上下衣服並須一清。一廁行時當護身。黑月十五夜起首。對像前誦咒滿三十萬遍訖。然後取香泥供養尊像。若相違叛逆國王大臣百寮。有不善之心起者。以松葉護摩。七日之內。[<a href='javascript:showpic("../fontimg/004555.gif")'>口*縛</a>]日羅底瑟騣(說云以金剛槌打其頭及心文)<p>若有人比丘比丘尼犯者。以苦練木護摩。七日內殄滅<p>又法犯國王人有。以佉陀羅木上設都嚧名字書。三角火中數數令出入。口誦上咒心想設都嚧。降伏<p>又法富單那。及一切鬼王來伺其便者。以金剛木護摩。不過七日殄滅。又不善怨賊來淩殺時。以心印誦上咒一七遍自殄滅不敢來<p>又法欲降伏怨人暴惡之人。以苦練木護摩。又苦木之汁煮出。黃土和作設都嚧形。胸上書姓名七設都嚧。七日之中投火中。數數誦咒作印無疑滅<p>又法四輩人。於七珍起不善之心。或不撰父母兄弟姊妹六親眷屬。依法柏木護摩。一切珍財自來<p>又法妻子奴婢車乘。及六畜生依法柏木護摩。一切六畜自來<p>又欲勝一切諸人及惡怨人。以松木作三戟槊。數數打壇底。其壇底設都嚧之形置三。數數打數數絕<p>又法阿修羅窟門。當以三戟槊打。當自口開<p>又法以胡粉和塭護摩。領天供四萬人。必來自國兵敵。及他國兵。一時殄滅<p>心印者。二手內縛。二小二空出來去(善惡一切用)<p>昔五國大亂。有八箇月經月行多法遂無法驗。行此法降伏五國五萬軍自平安故。是名隨軍護法<p class='juan'>
毘沙門天隨軍護法儀軌</p>
</body></html>
