<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n278"></A>No. 1248</b><p class='juan'>
北方毘沙門天王隨軍護法真言</p>
<p><span class='byline'>　　　　特進試鴻臚卿大興善寺三藏沙門大廣智不空別行翻譯不入正經</span><br><p>曩謨囉多曩(二合)多羅(二合)多夜耶阿馱佉路步多囉(二合)耶地舍耶(二)吠室囉(二合)摩拏野(三)摩賀囉惹野(四)藥迦灑(二合)地婆多婆(五上)娑都哆娑娑室囉跛囉(二合)娑賀娜耶呬(賢二反)摩馱吒吒(去呼)尾跛囉(二合)灑夜迷跛娜也(二合)他保[月*麗][<a href='javascript:showpic("../fontimg/001244.gif")'>仁-二+爾</a>]保[月*麗][<a href='javascript:showpic("../fontimg/001244.gif")'>仁-二+爾</a>]俱沙吠室羅摩拏野摩賀囉惹耶綺(佉罽反)婆(去)馱伽[<a href='javascript:showpic("../fontimg/001244.gif")'>仁-二+爾</a>]多囉摩熾都麼麼(某甲受持)捺娑(上)娑馱耶娑那謨婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]帝悉殿都麼多囉跛馱[<a href='javascript:showpic("../fontimg/001244.gif")'>仁-二+爾</a>]娑婆(二合)賀<p>若行者受持此咒者。先須畫像。於彩色中並不得和膠。於白[<a href='javascript:showpic("../fontimg/057087.gif")'>疊*毛</a>]上畫一毘沙門神。七寶莊嚴衣甲。左手執戟槊。右手托腰上。其神腳下作二夜叉鬼。身並作黑色。其毘沙門面。作甚可畏形惡眼視一切鬼神勢。其塔奉釋迦牟尼佛。教汝若領天兵守界擁護國土。何護吾法。即擁遣第三子那吒捧行莫離其側。汝眼毒惡恐損眾生。爾時行者。若誦此咒時。就好地。勿使有穢惡之處。極令淨潔取牛糞塗地。即以香泥塗之。散種種花燒香供養。行者上下衣服。並須清淨一上廁一洗浴。白月十五日夜。起首對像前。誦咒滿十萬遍訖。然後更取香泥復塗壇上。更取上妙好花散壇中。設種種飲食。行者取薰陸香一百八顆。各咒一遍散著火中。爾時毘沙門即現其身。行者若見神時取上好食飲。供養毘沙門神通。行者心中所願其神悉見。若行者不見神時。即虛空中有聲云。汝但存心持誦。一切事汝欲者悉如意。若不見神及不聞聲。但有大風。或雲遍滿布其壇上。其法即成就。若無上件等相。行者誦咒七遍。縛得入者其法即成。更勿懷疑<p>又法若行者欲得喝囉闍愛敬者。取赤小豆一顆咒一遍。投火中燒。如是滿一百八遍。其喝囉闍即遣人喚來極忽<p>又法若欲得大官人愛敬者。取白芥子一顆。一咒投火中燒滿一百八遍。其官即自來敬仰大喜<p>又法於白月十五日作壇。於像前作八肘。牛糞塗地了。取香泥重塗了。以五色畫作三重院。其壇內於中畫一大輪。四角拔折羅十字安之。第二院內。東面畫作一火珠光焰火出。南面畫三股。又西面畫一龍口中並出蓮華。北面畫一大縲。第三院中東面更畫師子。南面畫龍王。西面畫孔雀王鳥。北面畫羅剎手拄棒立地。壇四角各安香水瓶。內著雜果楊枝。咒師洗浴著新淨衣。於像前設種種飲食供養。即誦咒取呵梨勒一顆。一咒一遍投火中燒之。滿一百八遍。從今已後。每日送一[金*迸]金與咒師永無乏少。若得此物即須用盡。不得留著<p>又法咒蘇蜜及果子。一百八遍火中燒之。一切諸天皆大歡喜擁護咒師<p>又法若欲遠行時。咒穀木柱行一切難處。悉得無怖。又法若惡人相惱亂者。心中想此咒神形。復舉心誦咒。未滿一遍。其人即不能動<p>若欲好者。心放中相便得解脫<p>又法若欲令怨家不同住者。取苦練子一百八顆。一咒投火中。其人即自遠去<p>又法若咒胡麻一百八遍。散著火中。一切人盡來供養咒師<p>又法若咒白芥子一百八遍散山中。一切惡獸不能傷人。其狩見人即自伏地不敢傷害。過去已後方即起去<p>又法若欲乞雨時。取杏子一百八顆都咒三七遍。著有龍水中必得雨下。欲止雨時。取梧桐子火中燒之即止<p>又法若行者欲乞食。先咒缽一百八遍。隨所到處。自然而得一切飲食了。飲食殘者當時自化去。若須飲食時。至心向缽者誦咒一遍。其缽依還如故<p>又法若欲見功能天者。一日一夜不食。於佛前燒蘇合香。咒白花一百八遍。以散神前。其功能天即自現身。隨意所須一切願滿。所求財寶即得稱意<p>若欲辟除一切鬼神。咒白芥子及蘇。咒一顆一遍。投火中燒之即得<p>若有官人。於三寶中起不善心者。惱亂佛弟子者。欲令起慈心。須作降伏。咒手三十一遍。遙打之其人即著疾。欲好者慈心誦一遍即差<p>又法咒土二十一遍。散自身上。一切人見無不敬仰。欲令自身有威光者。咒墨塗額上。一切人見者無不愛仰。咒灰二十一遍。塗其身大眾中一切人見皆福德相。眾人供養。欲得遠涉道路不被惡人惡狩傷害。行加奔馬。咒左手大母指作印。而去欲得於鏡看事。咒童子童女問吉凶。其人即自下語。令道所病鬼姓名。即知是何等之病<p>若被蠱毒食者。咒所食物二十一遍。其所為毒即吐出<p>若患鬼病咒五色線。一遍一結一百八遍了。繫頭上或頂上臂上。一切病患除差<p>若患心病。咒石榴花汁飲之即愈<p>若欲攝狐魅病。咒五色線。令童子合成索。一咒一結一百八遍。繫項下。復咒楊枝打病者即立愈<p>若患骨節楚病。咒宥刀禁其病即愈<p>若欲護身。咒白芥子二十一遍。若灰若水亦然。散四方為界<p>若頭病或身病咒蘇烏麻油二十一遍。摩塗其身即愈<p>若患耳風咒蘇二十一遍食之愈<p>若患眼。咒杏人油塗之立愈<p>若患腫。咒石榴黃一百八遍塗上即愈。或白檀香亦得<p>若患頭病。咒大黃二十一遍。塗額上即愈<p>若患時氣病。咒青木香末二十一遍。和水服之立愈<p>若患惡瘡疥癬者。取利蘆未和油塗上立即除愈<p>若患瘧病。咒楊枝二十一遍令打病人即時除愈<p>若被蝎螫。咒乾脯火中燒之。熱拄其上便即除愈<p>若被蛇咬。咒畢缽二十一遍。塗之當下即愈<p>若婦人乳腫。咒油麻嚼塗上即差<p>若帶下病者。咒丁香水服之即愈<p>若人卒被鬼著狂言荒語。咒水令服之<p>若患心病。咒黃土塗之<p>若患一切鬼魅者。咒石榴枝一百八遍。用打病者即愈<p>若欲得成就三事者。當於像前作壇。壇內散種種名花。設種種飲食訖。取赤銅[<a href='javascript:showpic("../fontimg/040237.gif")'>金*牛</a>]一枚。雄黃三兩細擣和蜜水為丸置像前。取荷葉覆上。以手掩之咒不息。當有相現。若煙出時取塗身上。即成安怛陀那。若火出時。手取火焰用塗面上。一切眾生見此人者皆大歡喜敬仰有大威光。所出言教人皆信受恭敬隨順。若有煖氣其人即取塗身即得無盡<p>又法於舍利塔前咒牛黃。依前藥法皆得塗身一切福德盡集其身。所在眾生見如羅闍無異<p>又法若知山間有孔似阿修羅窟者。當咒白芥子和自身血。一咒一遍打山間孔。盡一千八遍。其山窟自開。其阿修羅女身如火然。持諸香花迎咒師來。行者入此窟內。壽命一大劫身力還如阿修羅。亦如金剛無能損者。若欲出時亦得一切阿修羅女隨從。若不還時亦到火終無所害<p>又法將此像向舍利塔前。香塗地香花散於壇內。上妙供養了。取梨木作合子。取安膳那石為末。用秦膠水為丸。盛於合子中置壇中。行者著新淨衣。在於像前一日不食。誦此咒一千八遍了。亦無勞三相現。咒一千八遍訖塗眼竟。即塗腳掌心中胸前兩膊上頂竟。至心合掌思身如虛空。無有身相作自想時。行者隱形日行千里。一切事業並皆悉見<p>又法欲得伏外道入火中。取自身血魚血。瞋心誦此咒二十一遍。投火中即入火中。得一頃食間不燒其身<p>又法若欲降伏外道。手中結印。瞋心誦咒一百八遍。外道所作法悉破壞並不成就<p>又法若欲降伏諸國兵賊眾者。當畫一像身卦紫磨真金甲。於淨室中燒眾名香乳頭薰陸香。諸色香花飲食供養。真心誦念天王真言十萬遍。天王領天兵來助。他國兵敵自退散。若能晝夜誦念不絕。天王使太子獨健。領天兵千人衛護不離其側。所求如意應念隨心。皆得成就<p>又法若欲降前敵眾者。於淨室持齋畫一天王形像。卦紫磨真金甲。於二丈竿懸。軍前五十步指其敵。其敵不能相患<p>印相二小指相鉤。二無名指向外直豎。二中指二頭指反相叉。二大母指向外直豎。手掌背合即是其印。如前所說一一諸法。皆用此印即得成就。今我說根本印。以二手右押左內相叉。豎無名頭相合。二頭指屈如鉤。若迎請時向身招。若撥遣時外撥。念請時結印當心誦七遍。印頂上散。然後取念珠專住念誦<p>次說吉祥天女印。以二手虛心合掌開二頭指二中指二無名指。未屈如蓮華形。二大指二小指豎合。若念誦當心結印。誦真言七遍頂上散印。四天王經云。若有人誦念此北方毘沙門天王真言。供養[<a href='javascript:showpic("../fontimg/056153.gif")'>卄/瓜</a>]果飲食。每月取一十五日二十一日。音聲用單雙絃方響鼓舞。蘇蜜乳粥真心誦念其天王即見其身隨心所願<p class='juan'>
</p>
<p>解穢陀羅尼<p>唵俱嚕馱唵[口*(尤-尢+曳)]<p>讚天王頌曰<p>善利萬物兮惟彼水方　護持國界兮惟我天王　良將受委兮鎮固封彊　精心奉職兮宣託福祥　星宮上勝兮迴架崇岡　靈像儼立兮眾寶嚴莊　威神震曜兮攝伏荒保　又忠貞□兮翅贊聖唐<p>圓行錄云。北方毘沙門天王隨軍護法真言一卷。不空三藏別行翻譯。八家錄亦爾也。此法請寫於智山慈順僧正染筆。[<a href='javascript:showpic("../fontimg/014686.gif")'>木*母</a>]尾山之本。愛染院大宣等對挍之。予亦挍閱以上本<p>　時享和辛酉八月　　長谷僧快道誌<p>　一校加筆畢　　　　　　　　慈順<p>【◇】【◇】【◇】【◇】【◇】【◇】【◇】【◇】</body></html>
