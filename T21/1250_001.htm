<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n282"></A>No. 1250</b><p class='juan'>
北方毘沙門多聞寶藏天王神妙陀羅尼別行儀軌</p>
<p><span class='byline'>　　　　特進試鴻臚卿大興善寺三藏沙門大廣智不空奉　詔譯</span><br><p>爾時毘沙門天王告一切眾生言。善男子汝於南閻浮提五濁惡世中。或出家比丘僧比丘尼。在家優婆塞優婆夷等。同在法中。我領諸天善神擁護是人。若聞我名者有知我者。我當於是人左右。如護眼精。如護己命無令諸惡者惱亂。若有一切男子女人。以王事我。我以王事之。以一切貴勝事我。我以一切貴勝事之。若以富樂音聲事我我以一切富樂音聲事之。若有人能受持誦陀羅尼及結印法。所有行用供養我形像者。我一切隨於汝所求。應汝之願令汝滿足。若有出家人受持者。我為童子助之。若有國王君臣等受持供養我者。我當富貴兵甲王位矬@應之誓無相背。善男子是真言法。我於佛前奉上世尊。護持末法比丘佛弟子及諸眾生等。若有於我世尊末法弟子起惡心相向者。我自領多兵眾鬼神藥叉乾闥婆等。摧碎惡人猶如微塵。善男子若有於我法中常供養依法受持。隨汝所須所願與汝<p>若有人能受持我真言法者。當先作四肘壇。於淨室中掘去惡土。深一尺。遠處取淨黃土。填築令平正。勒成階道。高一磔手。上層方廣三尺。高一磔手。開四門。用水瓶盛香水。箭四隻刀四口鏡四面。供養飲食用十二盤。煎餅乳酪酥燈四盞散華。春夏採雜華。秋冬散綵華。其壇下層畫山石。上層畫大蓮華。四角畫海水。安像中心蓮華上。上懸幡十六口。皆作神形像。其像面南。持法人面向北對像坐念誦<p>作壇真言曰<br><p>　【◇】　<span class='corr'>【◇】</span>　【◇】　<span class='corr'>【◇】</span>　【◇】<br>唵　難　馱　難馱　娜　智　娜智　難　馱　婆<br>【◇】<br>里(入)　薩[<a href='javascript:showpic("../fontimg/004555.gif")'>口*縛</a>](二合引)　賀(引)<p>若有受持真言法。作壇時。先誦此真言一百八遍。加持地及土石處。所有一切蟲蟻諸類。皆移避不在此住。其地即得清淨。堪置壇場。結壇時。嚴加持結界<p>結地界契<p>右手中指於左頭指期間向外背出頭。以右無名指於左小指期間亦爾。左中指內向入右頭指期間向內出頭。以左無名指於右小指期間亦爾。兩小指頭指豎合。二大指亦合頭向下。大指合頭著拄地翼兩臂肘。真言曰<br><p>　【◇】　<span class='corr'>【◇】</span>　【◇】<br>唵　吉　里　吉里　[<a href='javascript:showpic("../fontimg/004555.gif")'>口*縛</a>]　日囉　[<a href='javascript:showpic("../fontimg/004555.gif")'>口*縛</a>]　日哩　部　律<br>【◇】　<span class='corr'>【◇】</span>　【◇】<br>滿　馱　滿馱　[<a href='javascript:showpic("../fontimg/020011.gif")'>合*牛</a>]　發　吒<p>此印能除地中一切惡類。下至金剛際。除一切惡鬼神。須加持七遍拄天地上下。不能為害。得清淨福<p>次結四方界契<p>準前地界契。唯改開二大指。相去二寸。指頭向身直豎。怒指向右轉。真言曰<br><p>　【◇】　<span class='corr'>【◇】</span>　【◇】<br>唵　薩　羅　薩羅　[<a href='javascript:showpic("../fontimg/004555.gif")'>口*縛</a>]　日囉(二合)　缽羅(二合)　迦<br>【◇】<br>羅　[<a href='javascript:showpic("../fontimg/020011.gif")'>合*牛</a>]　泮　吒<p>此契能除四方魔鬼神等。作法會壇場處作印契。誦真言七遍。向四方隨日轉。一切藥叉鬼退散。得法成就<p>次結虛空界契<p>準前地界契。唯改二大指。各附著頭指側上。即以指向於頭上右旋三匝。真言曰<br><p>　【◇】<br>唵　尾　薩普(二合)　囉　捺落(二合)　乞灑(二合)　[<a href='javascript:showpic("../fontimg/004555.gif")'>口*縛</a>]<br>【◇】<br>日囉(二合)　半　惹　囉　[<a href='javascript:showpic("../fontimg/020011.gif")'>合*牛</a>]　泮　吒<p>此印契能除空中上至於有頂諸魔鬼神。不敢惡念。印契向頭上右旋三匝。真言加持。飛行藥叉退散<p>若能作大道場終身成事法者。擇地未規時。誦真言一遍。結界地平正堅實。香華供養。又誦真言一遍結界地。若豎立拄額規郭。懸幢鈴珮等少分華復供養。一遍誦明結界。布置彩色座。開諸位地。又誦真言一遍結界。將燈安置壇上。又誦真言一遍結界。水罐華香飯食酥蜜胡麻[<a href='javascript:showpic("../fontimg/057264.gif")'>禾*(尤-尢+木)</a>]粳米等供養物盡入道場。安置訖更誦真言一遍結界。請佛般若菩薩金剛天等。未請前。復作誦真言一遍結界。一一結界左手把跋折羅。降伏一切。右手把香爐。口請一切聖眾天王。右繞三匝作結界。想心標萬里千里百里一由旬等。皆心標想。口云各四近處三里結界。即供養動止威儀具諸法相。一切賢聖天王歡喜。若作本契印本真言法。皆迎請結界。出入似國王動止威儀無異<p>次結香華契<p>二無名指二小指交叉。右壓左在掌中。仍屈向腕。即舒中指頭斜相跓。以二頭指各捻中指第三節。以二大指各附二食指側合腕。真言曰<br><p>　【◇】<br>唵　摩　拏阿　羅他　缽　哩　布　囉　迦(引)　也<br>【◇】<br>薩[<a href='javascript:showpic("../fontimg/004555.gif")'>口*縛</a>]　賀<p>在處結壇及不結壇。空對像處。若有壇處。作真言契印法。加持香華。入道場供養。無道場空對尊像空作契供養亦得。當有壇香華一也。一切天王善神金剛等歡喜<p>次結飲食契<p>準前香華印。唯改二小指二無名指。拄在掌中間。真言曰<br><p>　【◇】<br>曩　謨(引)　惹岐　帝(引)　婆　跛　薩　羅　帝(引)　跢　吒<br>【◇】<br>羅　吒　娜　[<a href='javascript:showpic("../fontimg/013022.gif")'>打-丁+羅</a>]　延　也　惹婆　薩[<a href='javascript:showpic("../fontimg/004555.gif")'>口*縛</a>]　賀<p>此契印及真言。若擬獻飲食供養者。一一真言加持食盤。一一真言加持了。然後入道場。壇處安置供養。若無飲食。但對天王像前。每朝空結契印及誦真言供養亦得福利。天王歡喜<p>次結燈契<p>右手小指無名指屈在掌中。直豎中指。其頭指亦屈向掌中。大指屈上節。押頭指上節。大指頭側捻中指中節上。真言曰<br><p>　【◇】<br>唵　婆　閉　底　隸　薩[<a href='javascript:showpic("../fontimg/004555.gif")'>口*縛</a>]　賀<p>若有道場。須加持燈用契真言方乃入壇內供養。如無壇。空淨室置天王像。亦須加持燈契誦真言供養。神力光明照曜去處無障。天王歡喜<p>四天王結界契<p>二手小指屈入掌中。右押左。豎二中指無名指相離一寸。二頭指拄二大指。並屈入掌中。真言曰<br><p>　【◇】　<span class='corr'>【◇】</span>　【◇】<br>唵　婆　帝　也　畔　馱　畔馱　唅　吽　弭　薩[<a href='javascript:showpic("../fontimg/004555.gif")'>口*縛</a>]<br>◇<br>賀<p>此契再結界。印上下各三遍。一切諸惡魔悉遠散。然舉契四方東西南北周而復始作契誦真言加持。魔障皆走不敢近於道場。再三再四結界如法。方乃啟請天王。得成就力。即得無畏<p>次結召請契<p>右手前把左手腕。於頂上左手四指來去。真言曰<br><p>　【◇】<br>曩　謨(引)　吠　室羅(二合)　末　拏　薩也　麼　地以<br>【◇】<br>瑟捺羅　薩也　悉　他　婆　[<a href='javascript:showpic("../fontimg/004555.gif")'>口*縛</a>]　睹　婆　哆　薩[<a href='javascript:showpic("../fontimg/004555.gif")'>口*縛</a>]<br>◇<br>賀<p>此契及誦真言七遍。天王眷屬降臨壇會。口云。天王慈悲就座受小供養。所屈請諸徒侶各著座位受我供養。即胡跪手執香爐。對天王前。至心奉請諸神眷屬夜叉羅剎諸佛菩薩金剛力士等。降臨道場。為我證明。北方毘沙門天王降臨道場。願得成就法力神通。得大自在。所願隨意。感天動地契合君臣。兵甲相扶人民愛念。所為事皆稱意。若有神驗不虛。天王現處變相。令我知驗。天王大身陀羅尼曰<br><p>　【◇】<br>曩　謨(引)　囉　怛曩(二合)　怛囉(二合)　夜(引)　也　曩<br>【◇】<br>謨　失戰(二合)　荼　[<a href='javascript:showpic("../fontimg/004555.gif")'>口*縛</a>]　日囉(二合)　播　拏(引)　曳<br>【◇】<br>摩　賀(引)　藥　叉　細(引)　曩　缽跢(二合引)　曳　曩<br>【◇】<br>謨(引)　阿　他　劫　路(引)　步(引)　跢　羅(引)　也(一)　地(入)<br>【◇】<br>捨　也(二)　吠　室囉　摩　拏　[<a href='javascript:showpic("../fontimg/004555.gif")'>口*縛</a>]　左　曩(引)　薩也(三)<br>【◇】<br>摩　賀(引)　囉　惹(引)　薩也(四)　夜　乞叉(引)　地波(二合)<br>【◇】<br>哆　薩也(五)　[<a href='javascript:showpic("../fontimg/004555.gif")'>口*縛</a>]　摩　多　薩也(六)　薩睹(二合)<br>【◇】<br>哆　薩也(七)　婆　捨　那(八)　缽囉　[<a href='javascript:showpic("../fontimg/004555.gif")'>口*縛</a>]　賀　娜　薩也(九)<br>【◇】<br>呬　摩　馱　吒(十)　吒　尼　缽囉　沙　夜(引)　弭(十一)<br>【◇】<br>怛　[<a href='javascript:showpic("../fontimg/001244.gif")'>仁-二+爾</a>]也(二合)　他(十二)　俱　曬　弭　俱　曬　弭<br>【◇】<br>俱　沙(十三)　尾　捨囉　摩　娜　薩也(十四)　摩　賀<br>【◇】<br>羅　惹(引)(十五)　翳　畔　馱　迦(十六)　寧　哆羅　摩　蹉<br>【◇】睹(十七)　薩[<a href='javascript:showpic("../fontimg/004555.gif")'>口*縛</a>](二合引)　賀(引)(十八)<br><p>若有受持者。清淨念誦三十萬遍。天王加被中所作事業起心動念降伏。乃至一切榮祿官職我隨汝心願。若有人於月一日十五日起首。念誦三十萬遍。作壇者有音樂。但有少微塵心依隨。我常擁護。如護眼精。如護身命。若口含香念誦心自他知。若常持誦我真言不絕。我隨是人坐臥。常隨是人出入往來。我隨是人意願滿足。若每日誦真言一百八遍。滅去身中一百八劫罪。若誦持我真言滿一萬遍。能滅八萬四千十惡五逆重罪。破塔破戒不孝之罪悉皆消滅。若對天王面。誦持十萬遍身真言。隨事亦須小小稱意。若日日供養我形像者。乃與我作意音樂乳粥供養者。當金甲之身示現令願滿足。若和合諸香。取牛黃雄黃各等分。加持安我像足下。我與香法成就隨汝所願塗自額。所向處見人國王王子大臣官長諸貴人等。并一切所見者歡喜。兵士愛念。若能每日日中時。面向北對像前。誦我心真言滿三十萬遍。我示現大將身。手持戟劍現前。我於夢中現身。或於遠山頂示汝令見。滿於諸願。如不見吾身。亦隨汝願。應念加被<p>北方天王心真言曰<br><p>　【◇】<br>曩　謨(引)　囉　怛曩　怛羅　夜(引)　也　曩　謨(引)<br>【◇】<br>失戰(二合)　荼　[<a href='javascript:showpic("../fontimg/004555.gif")'>口*縛</a>]　日囉(二合)　播　拏(引)　曳(引)　摩<br>【◇】賀　藥　乞叉(二合)　細　曩　缽　多　曳　曩　謨(引)<br><br>【◇】<br>阿　他　骨　嚕　藥　室　拏　薩也　摩　賀(引)　囉(引)<br>【◇】<br>惹　摩　羅　[<a href='javascript:showpic("../fontimg/049288.gif")'>牟*含</a>]　拏　藍　缽羅　尾　沙　弭　薩<br>【◇】<br>[<a href='javascript:showpic("../fontimg/004555.gif")'>口*縛</a>]　薩　怛[<a href='javascript:showpic("../fontimg/004555.gif")'>口*縛</a>]　呬　底　瑟吒(二合)　南　唵　摩<br>【◇】<br>尼　跋　捺羅(二合)　也　娑[<a href='javascript:showpic("../fontimg/004555.gif")'>口*縛</a>]　賀　布　嚕　拏　跋<br>【◇】<br>捺羅(二合)　也　娑[<a href='javascript:showpic("../fontimg/004555.gif")'>口*縛</a>]　賀　摩　拏　[<a href='javascript:showpic("../fontimg/004101.gif")'>口*栗</a>]　詑　也　娑[<a href='javascript:showpic("../fontimg/004555.gif")'>口*縛</a>]<br>【◇】<br>賀　悉　定　迦　羅　也　娑[<a href='javascript:showpic("../fontimg/004555.gif")'>口*縛</a>]　賀　吠　室羅<br>【◇】<br>末　拏　也　娑[<a href='javascript:showpic("../fontimg/004555.gif")'>口*縛</a>]　賀　難(上)　曩　馱　也　娑[<a href='javascript:showpic("../fontimg/004555.gif")'>口*縛</a>]　賀<p>若有受持念誦我心真言作諸供養者。唯我身心意在汝身上。愛念汝無量。若有人求財求官。求一切外諸心事。自令汝願滿足。不令惡人害汝。能令汝等受持我法者。即得富貴安樂。端正男女奴婢車乘五穀豆麥田莊妻妾。必決定與汝等。成就一切樂具。隨汝意願滿足。乃至命終身往所生處。隨汝意願所生不相違背。若不實者。我不名為護法天王。我必為汝墮阿鼻地獄。汝等受持讀誦者。於我法中生少疑心誹謗輕罵者。是皆汝等地獄苦業因緣未盡。即知此人無有出期。汝等人民憶持者。香華油酥燈乃作水壇安置像於中。種種草果子飲食煎餅乳酪等。粥酥蜜盤如法供養。作音樂歌唄。梵音讚歎。如是日日每月一日十五日正月七日。對像前念誦行道。我示現身。或於壇中施諸寶物與汝滿足。或隨汝心行動。所向去處東西南北四維上下。一切去處乃至夜夢中。皆施與汝等。令人無畏入陣刀戟相害無能知者。但汝心存念我名及真言句。手執契印。所擬方面彼所有惡敵兵賊。悉自被縛。自散自顛自滅自狂。無能害我法者。若有持我心真言。和合香用含口見貴人。取麝香鬱金香龍腦香丁香等和合。隨多少和合。用金銀合子盛。如無金銀合子。用白琉璃合子。如無琉璃合子。用瓷合子盛和合香也<p class='juan'>
北方毘沙門多聞寶藏天王神妙陀羅尼別行儀軌</p>
<blockquote class='FuWen'>延寶二年。使他謄之。今元祿六年六月二十五日。淨書校讎已了。殊希祕輪長轉沙界等沾法雨。佛日永暉。群庶咸蒙慈光者</blockquote><blockquote class='FuWen'>東都北郊靈雲草創奉金剛密戒傳瑜伽乘阿闍梨耶淨嚴識</blockquote></body></html>
