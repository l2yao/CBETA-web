<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p class='juan'>
佛說摩利支天經</p>
<p><span class='byline'>　　　　唐三藏沙門大廣智不空奉　詔譯</span><br><p>如是我聞。一時薄伽梵。在室羅筏城逝多林給孤獨園。爾時世尊告諸苾芻有天女名摩利支。有大神通自在之力。常行日月天前。日天月天不能見彼。彼能見日。無人能見無人能知。無人能捉無人能縛。無人能害無人能欺誑。無人能債其財物。無人能責罰。不為怨家能得其便。佛告諸苾芻。若有知彼摩利支天名常憶念者。彼人亦不可見亦不可知。亦不可捉亦不可縛。亦不可害亦不可欺誑。亦不為人債其財物。亦不為人之所責罰。亦不為怨家能得其便。若有善男子善女人。知彼摩利支天名求加護者。應作是言。我(某甲)知摩利支天母有大神力。我今歸命願護我身。無人能見我無人能知。我無人能捉我無人能縛。我無人能害我無人能欺誑我。無人能債我財物。無人能責罰。我亦不為怨家能得其便。爾時世尊說陀羅尼曰<p>曩謨(引)囉怛曩(二合)怛囉(二合)夜野(一)怛[<a href='javascript:showpic("../fontimg/001244.gif")'>仁-二+爾</a>]也(二合)他(去聲引二)遏迦麼枲(鼻聲已下同三)沫迦麼枲(四)阿(上聲)度(引)麼枲(五)紫(精以切引)缽囉麼枲(六)摩訶紫缽囉麼枲(七)頞怛馱(引)曩麼枲(八)麼(鼻聲引)哩(引)紫野麼枲(九)曩謨(引)娑睹(二合)帝(十)囉(轉舌)乞灑(二合)囉乞灑(二合)[<a href='javascript:showpic("../fontimg/049288.gif")'>牟*含</a>](引十一)薩[<a href='javascript:showpic("../fontimg/004555.gif")'>口*縛</a>]薩怛[<a href='javascript:showpic("../fontimg/004555.gif")'>口*縛</a>](二合引)難(上聲)左(十二)薩[<a href='javascript:showpic("../fontimg/004555.gif")'>口*縛</a>]怛囉(二合十三)薩[<a href='javascript:showpic("../fontimg/004555.gif")'>口*縛</a>]婆(去聲)喻(引)缽捺囉(二合)吠(引)毘藥(二合)娑[<a href='javascript:showpic("../fontimg/004555.gif")'>口*縛</a>](二合引)賀(引十四)<p>心真言曰<p>娜莫三(去聲)滿多沒馱(引)南(一)唵(引二)摩(鼻聲引)哩(引)唧(引)娑[<a href='javascript:showpic("../fontimg/004555.gif")'>口*縛</a>](二合)賀(引三)<p>爾時世尊說此陀羅尼已。告諸苾芻。若有受持此經法者。應作是願。王難中護我賊難中護我。行路難中護我於失道曠野中護我。水火難中護我刀兵軍陣難中護我。鬼神難中護我毒藥難中護我。惡獸難中護我毒蟲難中護我。一切怨家惡人難中護我。佛實語護我法實語護我僧實語護我。天實語護我仙人實語護我。一切處一切時。願常護我弟子(某甲)莎[<a href='javascript:showpic("../fontimg/004555.gif")'>口*縛</a>](二合引)賀(引)<p>佛告諸苾芻若善男子善女人苾芻苾芻尼。鄔波索迦鄔波斯迦。國王大臣一切人等有諸難時。但當至心誦此摩利支陀羅尼。不待加功隨誦隨成。遠離諸難除不至心。持誦之時并結本印。以香塗手先結三部心印。二手內相叉為拳並豎二大拇指。是一切如來心印真言曰<p>唵(引一)爾(惹以切)曩爾迦(半音二)<p>次結蓮部心印。即前印以左大拇指屈入掌。直豎右大拇指真言曰<p>唵(引一)阿(去聲引)嚕(引)力迦(半音二)<p>次結金剛部心印。即前印以右大拇指屈入掌直豎左大拇指真言曰<p>唵(引一)[<a href='javascript:showpic("../fontimg/004555.gif")'>口*縛</a>]日囉(二合)地力(二合)迦(半音二)<p>次結護身如來拳印。以右手屈大拇指橫於掌中。便以四指握大拇指為拳。以此拳印加持自身五處。先額右肩左肩心喉每處各誦真言一遍真言曰<p>唵(引一)僕(引)入[<a href='javascript:showpic("../fontimg/004555.gif")'>口*縛</a>](二合)羅吽(引二)<p>次結摩利支菩薩根本印。二小指二無名指。右押左內相叉。直豎二頭指相捻。以二中指各繳頭指背。向前頭相拄。二大指並豎即成。結印當心。誦前摩利支身陀羅尼及心各七遍。每遍屈二大拇指招之。亦名迎請印。兼以此印加持身五處。頂上散印<p>次結大三昧耶印。辟除結界。以右手大指捻小指甲上。餘三指直豎如三股杵形。左手作金剛拳按於心上。隨誦真言以右手印於頂上。左轉三匝辟除一切作障難者。便右旋三匝并揮上下。即成結十方界。一切天龍人非人等不能附近真言曰<p>唵(引一)商迦[<a href='javascript:showpic("../fontimg/004549.gif")'>口*(隸-木+士)</a>](輕舌二)摩訶(引)三(去聲)麼(鼻聲)琰娑[<a href='javascript:showpic("../fontimg/004555.gif")'>口*縛</a>]賀<p>次結摩利支安怛袒那印(此言隱形)以左手虛掌作拳。大指微捻頭指甲如環。已下三指握拳令密。又令掌中作孔。安自心前。想自身入此印孔中藏。以右手平掌。右旋摩此印便蓋孔上。想此印即是摩利支天菩薩身。我自身隱藏於摩利支天菩薩心中。一心專注不間斷。誦前根本及心真言。不限遍數但虔誠至心。必獲菩薩威神加護。一切怨家惡人悉不能見。一切災難皆得解脫。若欲供養摩利支菩薩者。應用金或銀或赤銅。或白檀香木或紫檀木等。刻作摩利支菩薩像。如天女形可長半寸。或一寸二寸已下。於蓮花上或立或坐。頭冠瓔珞種種莊嚴極令端正。左手把天扇。其扇如維摩詰前天女扇。右手垂下揚掌向外。展五指作與願勢。有二天女各執白拂侍立左右。作此像成。戴於頂上或戴臂上或置衣中。以菩薩威神之力不逢災難。於怨家處決定得勝。鬼神惡人無得便。若欲成驗願見摩利支天真身求勝願者。誦此陀羅尼滿十萬遍。依法建立曼荼羅。畫摩利支菩薩像。安置壇中種種供養。并作護摩火壇。摩利支天女必現其身。所求勝願決定成就除不至心。佛告諸苾芻。我為當來惡世苦難恐怖有情。略說摩利支天法。此菩薩有大悲願。常於苦難恐怖之處。護諸有情不令天龍鬼神人及非人怨家惡獸所能為害。汝當受持廣宣流布饒益。有情諸苾芻等及天龍。八部一切大眾聞佛所說。皆大歡喜信受奉行<p class='juan'>
佛說摩利支天經</p>
</body></html>
