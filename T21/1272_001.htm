<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n347"></A>No. 1272</b><p class='juan'>
金剛薩埵說頻那夜迦天成就儀軌經卷第一</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p>爾時金剛薩埵。說此最上第一儀軌。能於一切眾生。作種種成就利益之事。乃至息災增益敬愛調伏等無不成就。於意云何。此大金剛薩埵祕要法門。有大威德。志心依法必得成就。金剛薩埵言。若持明者降伏設咄嚕。造頻那夜迦天像。用芥子油塗彼天像。以羊毛合繩。繫彼像項。持明者以身裸形。於木架上懸彼天像下焚屍柴火。炙彼天像。即誦大明稱設咄嚕名。午時作法至日沒。彼冤速得禁縛。一切所為隨行人意若欲止息。解下天像彼得如常<p>復用前像。以尼俱陀樹乳浸過。復用阿[<a href='javascript:showpic("../fontimg/004101.gif")'>口*栗</a>]迦樹乳。塗彼天像。即誦大明及稱設咄嚕名　彼冤不久速患疥癩疾病。若欲除病。用漿水淨洗像身。以酥塗之燒安悉香薰彼天像速得除差<p>復次成就法。用[<a href='javascript:showpic("../fontimg/043724.gif")'>寧*頁</a>]摩木作頻那夜迦天像。長三指二臂三目。頂戴冠髮髻清潤坐於蓮華。用生產衣裹彼天像。將往大自在天祠內。幡竿上以索繫懸。持明者稱彼人名。即誦大明已。彼人速離本國。乃至百歲更不還家。首至命終。若欲令歸。用酥蜜洗彼天像即得如故<p>復用前像。持明者依觀自在教法先作觀想。然後用摩度迦花粖塗天像身。復用毒藥芥子鹽及曼陀羅花等。和合一處燒薰彼像已。埋設咄嚕舍內或彼聚落之中。持明者即誦大明。彼設咄嚕悉得身心迷悶若欲救彼。用金剛淨水沐浴彼像。即得如故<p>復用前像。持明者往大自在天祠前。作一坑以像合面埋之。即誦大明稱設咄嚕名已。彼得瘖啞。若欲救彼。取出天像彼復如故<p>復用前像。用脂麻粳米[<a href='javascript:showpic("../fontimg/043724.gif")'>寧*頁</a>]摩樹葉。同入酒內細研。塗彼天像。以五淨水灑淨。用毛繩繫於天像。將往空舍中。持明者裸形被髮。即誦大明稱彼人名。用左手牽拽天像。彼設咄嚕速得繫縛。枷鎖在身作大怖畏。若人如是作法。假使帝釋天主亦須驚怖。何況常人。若欲止息。以酒潠像復得如故<p>復用前像。用樺皮纏於像身。持明者密藏身中。往彼囉惹處。得大供養及財寶等。若密戴身中常日受持。於一切之處經行往來如捧王敕。見者恭敬承事供養。復用前像。於白月八日對天像前。依本法受三昧法。以飲食供養已。持明者左膝著地合掌供養。即誦大明求一切事隨意成就。如是天像行人頂戴。入於囉惹仡哩賀時。彼囉惹及與眷屬。恭敬瞻仰生大敬愛<p>復次成就法。用燒屍柴作頻那夜迦天像。長十二指二臂三目。頂戴頭冠觸髏嚴身。以齒咬脣作忿怒相。著人皮衣。右手執利劍左手作奇剋印。復用必隸多萎花鬘纏天像身。持明者以屍灰塗自身中。於臥床頭邊。用摩賀囉訖多作曼拏羅。燒摩賀滿娑香。即誦大明時。彼天人現於人前。持明人獻閼伽酒。天人歡喜即說過去未來現在之事。行人告曰於某甲人令生重病。如是言已。於三日內彼得疾病。乃至殺害發遣句召降伏等。隨行人意皆得成就。若欲止息。用酥塗像燒安悉香薰。復得如故<p>復用前像掘地坑深至膝。以像面合下埋之。持明者著黃色衣及黃絡腋。持誦大明稱設咄嚕名。彼處聚落人皆鬥戰。若欲止息。取出天像鬥戰自止<p>復用前像安置於酒肆幡竿之上。若人遙見彼竿其酒悉壞。持明者於幡竿上書彼人名。執往聚落次第循行。竿到之處其酒皆壞。若欲止息用羖羊角。洗彼天像復得如故。若欲求端正童女。以彼天像埋童女門。前彼之童女不樂嫁於別人<p>復用前像以芥子油塗彼天像。以屍火燒佉[<a href='javascript:showpic("../fontimg/001244.gif")'>仁-二+爾</a>]囉柴炙於天像。時彼童女生大熱病夢嫁彼人。行人以乳汁沐像而得成就<p>復用前像以俱舍草繩繫像。安彼牛欄內。以繩牽拽。所有牛畜悉皆生病。若欲止息用一器物滿盛乳汁。安像在中復得如故<p>復用前像以繩繫像。於市肆牽行。所有街市人民。悉皆裸形被髮作舞<p>復用前像。持明者以左手密持。見負水女人。時自作舞旋轉。彼女見之裸形負水及作舞旋。轉經兩箇月。若欲止息用水浴像。即得如故<p>復用前像以屍衣纏裹。用屍火炙。稱彼人名及誦大明。彼人速得大病無人救得。若以金剛淨水沐浴天像。即得平復<p>復次成就法。持明者用佉[<a href='javascript:showpic("../fontimg/001244.gif")'>仁-二+爾</a>]囉木。作頻那夜迦天像。四面八臂。右第一手執利劍。第二手執鉞斧。第三手執金剛杵。第四手執箭。左第一手執三叉。第二手執契吒迦。第三手執拏摩嚕迦。第四手執弓。如是作此像已。於二陣交戰之時。以水沐浴天像兵戰自止<p>復用前像以佉[<a href='javascript:showpic("../fontimg/001244.gif")'>仁-二+爾</a>]囉木粖。為[<a href='javascript:showpic("../fontimg/005204.gif")'>泥/土</a>]彼天像已。用羖羊乳煮彼天像。即誦大明告所求之事。而彼天像於城邑聚落一切人民。悉皆託夢。有某甲持明人今來此處。宜應迎待恭敬供養。如是言已悉皆承迎如法供養<p>復用前像用蘿蔔枝葉擣如泥。塗彼天像已。復用漿水浸彼天像。即誦大明。得一切婆羅門敬愛<p>復用前像用脂麻粖白粳米訥哩[<a href='javascript:showpic("../fontimg/004555.gif")'>口*縛</a>]草。同和合如泥塗彼天像已。用缽羅舍木燒火炙。即誦大明。得剎帝利及囉惹等。皆生敬愛尊重供養<p>復用前像用沙糖塗像。以火炙即誦大明。復用魚煙薰。即得吠舍首陀等悉皆敬愛<p>復次成就法。用[<a href='javascript:showpic("../fontimg/043724.gif")'>寧*頁</a>]摩樹上寄生木。作頻那夜迦天像。長如大拇指。四臂三目。右第一手執利劍。第二手執鉞斧。左第一手執罥索。第二手執歡喜摶食。蛇作絡腋口出千牙。如是作已。用黑豆粖為泥塗彼天像。即誦大明已。以此像密埋他人門前。所有二足四足等見於大惡之相。蹴蹋驚怖無人可止。持明人得大財利即與止住<p>復用前像持明者加持已。密埋寺門外。令苾芻眾作大惡夢悉皆驚怖。若取天像以漿水洗淨即得如故<p>復用前像加持已。密埋牛欄內。令彼牛畜等見怖畏相終不入欄內。取出彼像即得如故<p>復用前像懸木架。下用蕎麥稈火。炙彼天像。即誦大明。令諸寡女皆生敬愛<p>復次成就法。用吉祥果樹上寄生木。作頻那夜迦天像。二臂三目安牛角內。用毒藥鹽芥子及五種甘露藥塗之。以帛纏裹。誦大明加持已密埋於婬舍門前。一切人民並皆不入<p>復用前像加持已。密埋於酒肆門前。並無一人入彼酒肆。乃至油醋店等一切行鋪門首。埋此天像。頓無買賣人皆不來。若取出天像即得如故<p>復次成就法。用籤木作頻那夜迦天像。用毒藥鹽芥子及五種甘露藥。同和如泥塗彼天像即誦大明已復用屍衣。上畫八葉蓮花安天像於蓮花內。於他人舍下安置已。持明者未還本處。彼人速來敬愛<p>復用前像以屍衣裹。用佉[<a href='javascript:showpic("../fontimg/001244.gif")'>仁-二+爾</a>]囉木火炙彼天像誦大明加持。經須臾間起大風雨。若欲止息用金剛水沐浴彼像燃於酥燈。即復如故<p>復用前像以毒藥塗之。持明者裸形被髮。於木架上懸掛天像。以麥糠火炙已。用佉[<a href='javascript:showpic("../fontimg/001244.gif")'>仁-二+爾</a>]囉木橛釘彼天像。即誦大明稱彼人名。須臾之間彼人速來。隨行人意所欲成就<p>復用前像用殺羊毛為繩。繫彼像項。持明者以繩牽像。或行或坐稱彼人名。誦大明一百八遍。彼人速得熱病。復以火炙彼天像於八時中經一時間即得命終<p>復用前像以俱舍草為繩。繫彼天像懸於木架下。以煎油炙彼天像。即誦大明稱彼人名。至一時已來。彼人速得禁縛身心驚怖。以水洗像即得如故<p>復用前像持明者用牛骨為橛。橛上作穴。以毒藥芥子及天像同入橛內。或出行時繫於臂上。即誦大明。得一切人見者歡喜。若入軍陣禁彼器仗皆無作用。若有諍訟論其公理常得勝他乃至諸惡之人見者適悅<p>復次成就法用蘇伴惹曩木根。作頻那夜迦天像。以胡椒粖為泥塗彼天像。用末羅木津及芥子油灌於像口。以屍火炙已。用三辣味及芥子鹽屍灰曼陀羅花果。同和如泥塗彼天像。於四衢道路深埋彼像。持明者觀想焰鬘得迦明王。立作右舞勢。用芥子油塗自身左足。蹋像誦此大明曰<p>唵(引)仡哩(二合引)瑟致哩(三合引)尾訖哩(二合)多(引)曩曩阿母迦摩(引)囉野吽瘧<p>誦此大明已復誦大明曰<p>唵(引)迦(引)嚕波吽發吒(半音)<p>誦此大明已。於七日至半月內發遣。彼冤速得大病不久命終。持明者運慈悲心。取出彼像復得如故<p>復用前像安置枯髑髑內。復用毒藥填滿已。用一枯髏髏蓋之。以繩繫縛懸木架。下用火炙像。持明者入於河內即誦大明。以前髑髏欿水。所有設咄嚕等。或自走去或得重病。悉皆除滅並無蹤跡。誦此大明曰<p>唵(引)迦(引)羅努帝吽發吒(半音)<p>誦大明已。時持明者志心依法必得成就。或持明者用燒瓦器灰塗自身。以屍衣裹頭。往入海者江河內。以右手持前天像左手持人骨數珠。誦大明一阿庾多持明者得為地主。或為囉惹或為軍主等<p>復用前像。持明者用俱舍草作指環。安像於環中。復坐俱舍草。持大明一阿庾多。得囉惹迦[<a href='javascript:showpic("../fontimg/001244.gif")'>仁-二+爾</a>]也敬愛或與大富貴。若彼不依。用葦繩繫彼天像。煎漿水淋之。持誦者觀想自身作焰鬘得迦明王。得囉惹驚怖與前迦[<a href='javascript:showpic("../fontimg/001244.gif")'>仁-二+爾</a>]也隨行人意。如未成就。用黃臘裹彼天像。以針釘像。用佉[<a href='javascript:showpic("../fontimg/001244.gif")'>仁-二+爾</a>]囉木火炙彼像身。三日之內王與迦[<a href='javascript:showpic("../fontimg/001244.gif")'>仁-二+爾</a>]也同獲快樂<p>復次成就法。用華鐵作頻那夜迦天像。用芥子油毒藥和如泥。塗彼天像。以鉗挾像於枯木火上炙。即誦大明。令彼冤人得大疾病。若持明者將於天像往他舍中。經須臾時卻還本舍。於一日中供養。句召彼人速來現前。承事供給一切隨意<p>復次成就法。用衢摩夷作頻那夜迦天像。持明者安於枕而睡之。所有城隍聚落過去未來現在之事。悉能說之。若持明者以手持像入大軍陣。槍劍器仗等悉不能傷。乃至一切惡人皆不能害<p>復用前像安於屍灰中。持明者以金剛水。灑淨己身及飲彼水已。即誦此大明曰<p>唵(引)迦(引)羅嚕波吽發吒(半音)<p>誦此大明已及稱所求之事。時彼聚落人民一切心亂。如患風瘨罔知善惡。持明者若取出彼像。即得如故<p>復次成就法。用騷伴惹曩木。作頻那夜迦天像。十二臂四足。手執種種器仗。麤忖捺哩蟲皮為衣。以齒咬脣作大惡相。作此像已用水牛肉於屍火內誦大明。作護摩一萬遍已。持明者食五種甘露藥及塗自身。以左手持酒。右手持水。牛肉。觀想自身如甘露軍茶利明王。諸相具足交足而立。以利劍截斷彼像。即時設咄嚕等身皆兩段。此成就法亦能於彼交戰之處。託夢和勸速令息諍<p>復用前像。持明者以繩繫像左足。懸於木架之下即誦大明。亦能降伏設咄嚕等隨行人意若解前像即得如故<p>復用前像用鐵索繫縛。密埋囉惹門前。彼舍僕從皆如繩縛而不能動。取出彼像即得如故<p>復次成就法。用菩提樹上寄生木。作頻那夜迦天像。長八指四臂三目頂戴頭冠。右第一手執金剛杵。第二手持數珠。左第一手摸捺迦。第二手執建捺迦。作此像已。用瞿摩夷作四方曼拏羅。於曼拏羅內覆面安置天像。持明者以左足蹋像。一日三時持誦大明。至一月已復取天像安庫藏內。能令庫藏財寶盈滿。復用左足蹋像。稱名持誦。得成無盡藏永世受用無所乏少。若不用足蹋作於災難。持明者即告像言。若不依我教。令焰鬘得迦明王大金剛杵破碎汝頭。如是言已。復於庫藏內一日三時。獻閼伽香花等如法供養。復告像言休三昧住。此如劫火不得超越。如是言已行人持此天像。往田野中穀麥場內。乃至市肆行鋪等所到之處。常念焰鬘得迦明王。一切財寶悉皆豐足受用無盡<p>復用前像。持明者若隨身受持。將往諸處城邑聚落。乃至乘船江海經營求利倍獲財利。無諸障難一切隨心。如還於本舍常以香花飲食。及閼伽等如法供養。保護敬重如父母等。若不供養敬重必作災難<p>復用前像。以繩繫像懸木架。下用豆箕火炙。持明者裸形被髮。作大忿怒相用毛繩打像。所求之事必得成就<p>復用前像用麥[(麥-大+十)*戈]火炙。從此後日日能得上味飲食。乃至所有眷屬悉得充足。若不隨意必為災難。越於三昧成就之法<p>復次成就法。持明人用佉[<a href='javascript:showpic("../fontimg/001244.gif")'>仁-二+爾</a>]囉木作彼天像。長十指身有一十二臂。手執種種器仗立作舞勢。二手持蘇囉摩娑。如是作已。持明者往尸陀林。或空舍內或大自在天祠內。用左足蹋彼天像。一日三時持誦大明曰<p>唵(引)紇哩(二合)瑟窒哩(三合引一)尾訖哩(二合)多(引)曩曩(二)阿目崗(三)摩(引)囉野(四)滿馱野(五)輸沙野(六)烏蹉(引)那野(七)[<a href='javascript:showpic("../fontimg/035509.gif")'>言*我</a>]囉(二合)娑(八)[<a href='javascript:showpic("../fontimg/035509.gif")'>言*我</a>]囉(二合)娑野(九)唵(引)吽吽瘧(十)<p>持明者誦此大明。加持天像滿三箇月。所有百由旬外設咄嚕速令除滅。持明者所作成就<p>復用前像。用毒藥芥子。鹽曼陀羅子。同和如泥塗於像身。持明者用屍灰塗自身。飲酒少許。作忿怒明王大無畏相。以青石兩片合像石中。行人如甘露軍拏利明王安住其身。誦大明滿三箇月。所有設咄嚕等。如帝釋威力者亦須滅亡<p>復用前像用毛繩繫彼像項。以物蓋像頭目已覆面。埋於屍灰之內。持誦大明稱設咄嚕名。持明者觀想自身。如焰鬘得迦明王立於像前。剎那之間四大洲界。所有人民默然如啞。禁閉眼目都無所見。乃至囉左所有惡人殺其妻子。亦不能言如被禁縛。若欲止息取出天像即得如故<p>復用前像。於黑月十四日或八日。持明者往尸陀林中。用一髑髏滿盛酒。以口潠像一日三時。即誦大明至第七日。囉惹及與眷屬悉來。供給種種供養及財寶等<p>復用前像用樺皮纏裹。以像搵於乳蜜即誦大明。彼囉惹等作大敬愛如父無異<p>復用前像用米粉塗像。入酥內煎已。用佉[<a href='javascript:showpic("../fontimg/001244.gif")'>仁-二+爾</a>]囉木燒火。炙彼天像。得囉惹女承事供給<p>復用前像持明者　用鐵針遍針像身。以芥子油灌彼像。懸一竿上誦大明已。持明者以此像竿立於他軍陣前。彼軍眾等見大煙霧罔知方隅<p>復次成就法。用娑羅多迦木作一臼盛滿乳汁。用佉[<a href='javascript:showpic("../fontimg/001244.gif")'>仁-二+爾</a>]囉木作杵。於杵頭作童女相端正裝嚴。以杵擣乳即誦此梵讚曰<p>阿三摩佐羅(引一)薩摩多(二)娑囉達哩弭(二合)拏(三)迦嚕拏(引)怛摩(二合引)迦(引四)惹[<a href='javascript:showpic("../fontimg/035509.gif")'>言*我</a>]底耨佉賀(引)哩拏(五)阿三滿多(六)薩哩[<a href='javascript:showpic("../fontimg/004555.gif")'>口*縛</a>](二合)虞拏(七)悉地那(引)曳[<a href='javascript:showpic("../fontimg/001244.gif")'>仁-二+爾</a>](八)阿三摩(引)左羅(引九)薩摩[<a href='javascript:showpic("../fontimg/004555.gif")'>口*縛</a>]囉(引)[<a href='javascript:showpic("../fontimg/035509.gif")'>言*我</a>]囉(二合)達哩弭(二合)拏(十)<p>誦此讚已。即擣乳至一日二日。降大風雨晝夜不絕滿七日。若欲止息。燒安悉香其雨自止<p>復次成就法。用前天像令童女合線。用繫天像頭髻。以乳灌像及塗像身。持明者以其梵音。誦缽邏羅龍王得叉迦龍王等名已。用水乳毒藥一處和合復令數人童男童女。塗藥身上入江河內。手執鐵棒打於水面。稱前龍王名。即誦大明每日三時。如是作法十方世界聞大雷聲。降澍大雨充滿國界。若欲止息解彼天像髮髻。用灰塗之須曳即止<p>復次成就法。用阿波摩哩[<a href='javascript:showpic("../fontimg/035509.gif")'>言*我</a>]木。作頻那夜迦天像。長如拇指二臂三目。右手執稈捺迦。左手執謨捺剛。用阿羅訖多迦葉裹彼天像。以漿水煮。即誦大明已。持明者於道路行時。見有人來即自下路。以手旋轉天像。彼路上人速得迷惑。罔知天地至於七日。若欲止息。沐浴彼像即得如故<p>復用前像。以牛皮裹之擲於井內。一切聚落皆有大水悉皆漂沒。若欲止息。取出天像其水自止<p>復用前像。埋於酤酒家酒甕之下。忽有水入漂流酒甕人救不及。若取出彼像其水自止<p class='juan'>
金剛薩埵說頻那夜迦天成就儀軌經卷第一</p>
</body></html>
