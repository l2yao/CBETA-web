<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p class='juan'>
金剛薩埵說頻那夜迦天成就儀軌經卷第二</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p>復次成就法用。白檀香作頻那夜迦天像。長四指八臂三目六足。右第一手執劍。第二手執金剛杵。第三手執箭。第四手執劍。左第一手作奇剋印。第二手執弓。第三手執朅樁[<a href='javascript:showpic("../fontimg/035509.gif")'>言*我</a>]。第四手執拏摩嚕迦。如是天像用上好色裝畫。持明者以左手持像。往流至海者江河內水。至項頸已。即誦大明一洛叉。得見祥瑞復誦吽字。能引河水隨行人流<p>復次成就法。持明者或見聚落內。及山野中有大火起。持明者作奇剋印即誦大明。彼火速移別處<p>復次成就法。所有諸惡象馬等。傷害於人難以禁止。持明者作奇剋印剋於彼舌。彼惡象等速自馳走。如鼠入穴更不可見<p>復次前像繫於猿猴項上。即誦大明已。放往州城之內及彼野外。如是一切人民。各見沒囉賀摩羅剎。皆悉馳走作大驚怖。若解下天像即得如故。復用前像繫麤惡人項上。遊行城邑一切人民。皆見必舍佐遍於舍宅。若解下彼像即得如故<p>復次成就法。用水牛角作頻那夜迦天像。長四指四臂三目。右第一手持數珠。第二手執捍難迦。左第一手執三叉。第二手執謨那剛。面如滿月白色。如法裝畫已。用豬毛為繩穿天像鼻。選一旃陀羅童子。以像繫童子右足上。令彼經行城邑。所有人民悉皆禁口。如彼啞人扃戶不出。經八日後方得出門皆作悲泣<p>復用前像安於船頭。其船旋轉猶如水輪終不前行。若去彼天像即得如故<p>復用前像以繩繫於象馬項上。乃至有千里腳者悉不能動。如彼塑像。若解去彼像即得如故<p>復用前像。如兩陣交戰之時。以像繫於馬項擊大鼓聲他兵聞者皆不能動如彼癡人<p>復用前像。用芥子油塗像。持明者收不落地瞿摩夷。作四方曼拏羅。於曼拏羅內燒猛火。炙彼天像已。用熱水灑像。即誦大明稱彼人名某甲速得熱病。如是言已速得重病。若取天像以水沐浴即得如故。即誦此大明曰<p>唵(引)呬[<a href='javascript:showpic("../fontimg/059286.gif")'>口*覽</a>]摩娑[<a href='javascript:showpic("../fontimg/004555.gif")'>口*縛</a>](二合引)弭[<a href='javascript:showpic("../fontimg/001244.gif")'>仁-二+爾</a>](引一)摩賀(引)[<a href='javascript:showpic("../fontimg/035509.gif")'>言*我</a>]拏缽多曳(引二)酷酷(三)尾酷酷(四)仡囉(二合)悉仡囉(二合五)悉瘧吽發吒(半音六)紇哩(二合引)瑟窒哩(二合七)尾仡哩(二合)多(引八)曩曩(九)吽發吒(半音)娑[<a href='javascript:showpic("../fontimg/004555.gif")'>口*縛</a>](二合引)賀(引十)<p>如是誦大明已悉得息災。若誦發字當作殺冤法。誦吽字當作驚怖及禁冤。求雨止雨等悉皆同用<p>復次成就法。持明者用吉祥木。作頻那夜迦天像長四指三目頂戴頭冠。右第一手執金剛杵。第二手持數珠。左第一手執謨捺剛。第二手執蘿蔔。如是作已用貓兒皮。繫像懸於木架上。用水牛血塗彼天像。至黑月八日或十四日。於四衢道中掘土一肘。深埋彼天像即誦大明。所有女鬼行過此路悉皆禁住。若欲止息取出天像復得如故<p>復次成就法。持明者於屍衣上。畫四方曼拏羅。分為九位。每一位上書一[<a href='javascript:showpic("../fontimg/035509.gif")'>言*我</a>]字。中位書一[<a href='javascript:showpic("../fontimg/035509.gif")'>言*我</a>]字。及書彼人名。外畫揭摩杵以為結界。外復畫須彌盧山圍遶。用黃色粉填於像腹。持明者依法。觀想摩呬捺囉摩拏羅已。埋像於四衢道中。若他軍至此悉能禁住。所有隨身器仗並不能用<p>復次成就法。用米粉為摶。作頻那夜迦天像。以水牛生酥填於像腹。復用[<a href='javascript:showpic("../fontimg/061971.gif")'>口*爾</a>]踰(二合)底瑟摩油煎彼天像。即誦大明已。持明者食彼天像。誦此大明曰<p>唵(引)瘧摩摩目契底(一)摩摩嚕[<a href='javascript:showpic("../fontimg/001244.gif")'>仁-二+爾</a>]底(二)摩摩[<a href='javascript:showpic("../fontimg/004555.gif")'>口*縛</a>]舍摩(引)曩野(三)阿目剛瘧娑[<a href='javascript:showpic("../fontimg/004555.gif")'>口*縛</a>](二合引)賀(引)<p>若依此法志心持誦。能殺一切魔冤決定成就<p>復次成就法。用蕎麥及三種蜜。同作頻那夜迦天像。以芥子油煎彼天像取僕從腳下土。與像同埋於四衢道中。所有百由旬外或男或女。句召速來永不還於住處。持明人如是依法。亦能去除虎狼惡獸等難<p>復次成就法　用紅粳米作頻那夜迦天像。用蜜灌於像腹　復用紅粳米作自妻形已。即誦大明。用水牛生酥塗彼天像及自妻形已。持明者即食彼二像。常得自妻愛敬親近。承事而不暫離<p>復用前像用進唧迦果。填滿像腹。即誦大明已。用油煎像亦自食之。或與他人論義常得勝他<p>復用前像以酥煎。復用米粉作一瓠子。用芥子油煎已。誦此大明。即用米粉像入瓠子內。埋於灰中稱彼人名。經須臾間得大腹痛。若欲止息取出彼像即得如故<p>復次成就法。用薩惹囉娑藥。作頻那夜迦天像用沙糖塗彼像已。於瓦器內畫八葉蓮花。於蓮花上書大明。連一吽字及[<a href='javascript:showpic("../fontimg/035509.gif")'>言*我</a>]字。書彼人名。用前天像安於蓮花器內。復用一瓦器蓋覆天像。持明者持此天像入於水內。至項頸已來。於泥下埋彼天像。所有彼人或在本國或在外方。悉禁彼口而不能言。如彼啞人<p>復用前像及鹽。擣羅為粖。以芥子油煎。所有男子女人等狂亂放逸。用前藥粖入於飲食內令彼食已。即寧靜身心調柔<p>復次成就法。用白俱枳羅叉藥根。迦羯惹伽藥。囉惹樹皮及白粳米。同擣羅為粖。用肉裹以酥煎已。持明人自食其藥。若有啞者令彼能言。乃至羅剎部多毘舍佐等。所作執魅。亦能去除令彼遠離一切所作。隨行人意<p>復次成就法。用一人屍腳[<a href='javascript:showpic("../fontimg/029685.gif")'>月*耑</a>]骨作一穴。入前四味合和之藥。即誦大明。用左手執此[<a href='javascript:showpic("../fontimg/029685.gif")'>月*耑</a>]骨之藥晝夜經行。以藥於自頭上旋轉。得隱身法無人能見<p>復次成就法。用尾毘多枳滿惹藥。酥[<a href='javascript:showpic("../fontimg/004555.gif")'>口*縛</a>]囉拏祖拏頗羅滿惹藥及[<a href='javascript:showpic("../fontimg/004310.gif")'>口*翕</a>]鐵。同擣羅用蝦蟆脂和。作頻那夜迦天像如一藥丸復用蛇血和前藥粖。別作一頻那夜迦天像。亦如藥丸持明者用二手各執天像一丸。復用瞿摩夷相並作二曼拏羅。廣闊四肘或五肘。第一曼拏羅於四隅。各安劍一口。第二曼拏羅內安四劍鞘。持明者手執二像。漸漸起立作左舞勢已。漸漸相並。二手所有第一曼拏羅四劍飛入第二曼拏羅內劍鞘之中。以像藥為香燒薰[<a href='javascript:showpic("../fontimg/009148.gif")'>巾*(穴/登)</a>]像。像乃震動法既成就。持明者能作廣大希有之事。此成就法有大威力。一切所為皆得隨意<p>復用前藥及用毒柴藥。依法句召無不來者。乃至江河大水亦須逆流而來。何況常人<p>復次成就法。用稗子作頻那夜迦天像。於彼像腹填三辣藥。以鐵籤籤像用火炙熱。以進佐藥。重裹塑前像。即誦大明稱彼人名。令彼有情聞於自身大臭穢氣。或用芥子油煎彼天像。稱名某甲我當食汝。言已即食。至一時之間。彼人速自降伏供給承事。若不降伏速得命終<p>復次成就法。用粟米或蕎麥或稗子。作頻那夜迦天像。即誦大明以利劍切斷。於屍火內作護摩稱彼人名。速得身分疼痛。此名下品成就法<p>復次成就法。用缽羅舍木燒火。以阿濕[<a href='javascript:showpic("../fontimg/004555.gif")'>口*縛</a>]他樹枝。兩頭搵於三蜜作護摩一千八遍得囉惹敬愛。乃至轉輪聖。亦生敬愛尊重供養<p>復次用阿哩瑟吒樹枝燒火。以白芥子白粳米作護摩一百遍。亦得剎帝利降伏及敬愛等<p>復次用阿波摩哩[<a href='javascript:showpic("../fontimg/035509.gif")'>言*我</a>]藥樹枝燒火。以蕎麥鹽同作護摩一萬遍。得吠舍降伏<p>復次用惹衍帝藥樹枝及粳米鹽。同作護摩一萬遍。得首陀降伏<p>復次成就法。持明人於白月一日起首持誦。至白月八日。用五種甘露作曼拏羅持明者觀想。自身在曼拏羅中間睡。即持誦大明至七日內。時頻那夜迦天現身而來告持明人言。汝起與汝成就法。時持明人尋時起已。用五種甘露藥獻閼伽。後第二日以上味飲食齋同三昧。持誦者三五人已求於成就。先擇鬼宿直日或太陽太陰直日。用獨牙象豗出白阿[<a href='javascript:showpic("../fontimg/004101.gif")'>口*栗</a>]迦藥根。作頻那夜迦天像。長如拇指節二臂三目蛇為絡腋。右手執蘿蔔。左手執碗器。身作金色鼻赤色坐寶蓮華。頂戴頭冠髮髻青潤。腹形廣大諸相具足。安前曼拏羅內。持明者堅持齋戒。即誦大明六洛叉。如是精熟。得一切所願皆獲成就<p>復用前像。持明者以自頂戴。入囉惹舍中速得敬愛。或奉王事遠出往來。一切所為常得已勝。乃至道路所有狼虎賊盜等。見此行人悉皆驚怖避路遠去。如是持明者。能離一切怖畏。得囉惹等一切敬愛。供給承事悉皆豐足。若持明者依法儀軌。令法精熟必得成就。若不精熟終不能成<p>復次成就法。用殺羊肉作頻那夜迦天像。用三辣藥塗像以酥煎。即觀想觀自在菩薩已。食彼天像復飲於酒。所有閻浮提內一切人民悉皆狂亂。若用此法經剎那之間。一時止住至十二年<p>復用前像用鹿肉豬肉。以三辣藥搵過。用芥子油煎已。作八大龍王。用人脂細研塗彼龍王。復用芥子油煎已。書彼名入像腹內。持明者用雲母石貼己身上。觀想己身如大力明王。即食彼天像及飲甘露藥。不久之間降澍大雨<p>復依前法。持明者選於旃陀羅女。往尸陀林中如前食像。亦降大雨<p>復用前像。持明者往龍潭內。或山中有龍神居處。先觀想自身。如焰鬘得迦明王已。即稱彼龍名。我今食汝。如是言已不久之間即降大雨<p>復用前像以水牛肉作一龍王。入天像腹內。持明者往深山寂靜之處。鋪俱舍草安坐持誦已。觀想自身如甘露軍茶利明王。即食天像及飲甘露藥。不久之間降大風雨<p>復用前像用嚕呬魚肉。裹阿波邏羅龍王像。入天像腹內用酥煎。持明者於舍利塔前或佛像。用五種甘露藥作曼拏羅。以彼天像安曼拏羅中。用香華飲食如法供養。恭敬旋遶至七日內。降大風雨摧山拔樹等。若依此法及誦吽字。能枯竭江海。如是頻那夜迦天像祕密儀軌能成一切事。乃至那羅延天大自在天。悉能禁縛令彼降伏。若持明者於斯儀軌。寡識虛謬不善法教。設用志誠供養持誦。終不成就復生災難。是故持明之人通達祕密。持法精熟依教修習無不成就<p>復次成就法。持明者於白月八日或十四日。收不到地瞿摩夷。作四方曼拏羅。以香華供養已。用白阿[<a href='javascript:showpic("../fontimg/004101.gif")'>口*栗</a>]迦根。作頻那夜迦天像。安曼拏羅內。復安閼伽瓶插華果綠枝。復獻上妙飲食種種名華。持明者敷俱舍草座持齋三日。誦大明三洛叉。然後不食。誦大明四洛叉。如是精熟必得現前所求成就。若彼行人無我人分別。依法所作無不滿願<p>復次成就法。用赤檀香作頻那夜迦天像。長如拇指節。用樺皮裹。密藏身內志心受持。得大敬愛眾人恭敬。乃至彼人親眷悉皆歸仰。持明者觀想自身如太虛空。觀想虛空即是我身。我與虛空不一不異。凡所作法無諸魔難。於意云何既觀色空平等。離諸分別無我無著。是名真持明者。成就一切微妙之法。純一無雜不缺不賸。於最上道究竟解脫。如此行人設不依法及持誦印相。亦得一切所欲滿願。如佛說言無為大智。體離分別無有二法。若分別取相即為外法今此儀軌引發觀智。能與眾生出生勝行。是故行人依法儀。則作曼拏羅[<a href='javascript:showpic("../fontimg/009148.gif")'>巾*(穴/登)</a>]像及彼護摩。二種圓滿皆獲成就<p>復次成就法。用屍骨作頻那夜迦天像。長八指四臂三目。右第一手作施願印。第二手執滿髑髏血。左第一手執朅樁[<a href='javascript:showpic("../fontimg/035509.gif")'>言*我</a>]。第二手執人頭。如是作像已。用三辣毒藥芥子鹽曼陀羅子。同和如[<a href='javascript:showpic("../fontimg/005204.gif")'>泥/土</a>]塗彼天像。作三角護摩爐。燒佉[<a href='javascript:showpic("../fontimg/001244.gif")'>仁-二+爾</a>]囉木火。以人肉作護摩。於此火上炙彼天像。不久之間所有他軍。自各馳走悉皆除滅<p>復用前像用毒藥塗像。以屍火炙稱彼名字。得吠多拏鬼執魅。彼人受大苦惱<p>復用前像用猿猴皮。裹於屍火中炙。稱彼名者即得執魅<p>復用前像以沙糖芥子油塗。懸木架上。持明者稱彼名字。令得大怖而自降伏。若欲止息取像用乳及水洗浴。即得如故<p>復用前像用人脂油塗已。燒天祠內萎華薰彼像。或男或女等速得敬愛<p>復用前像用雞肉裹。煎脂麻油薰彼像已。於彼人門前埋於天像。彼人於舍內裸形被髮。東西馳走如風狂人。復取出像即得如故<p>復用前像用黑鴟梟肉裹。燒人屍薰。持誦者於紙上書彼名字及書大明。然後裸形被髮。以左手執彼天像稱彼人名。用稗草稈打於天像已。至半夜中金剛拏吉[<a href='javascript:showpic("../fontimg/001244.gif")'>仁-二+爾</a>]。於設咄嚕。身作大災害。令彼驚怖受大苦惱。至明旦時未能除愈。若沐浴天像即得如故<p>復次前像以繩繫彼像項。用三辣藥塗已用油煎。持明者於黑月內。以皂帛皂線纏裹天像。用左手持像往詣諸處得隱身法。令一切人不能得見<p>復用前像於白月內。用白檀香粖塗彼天像。持明者身著白衣隨意經行。亦得隱身無人能見。乃至天像不蓋衣服亦不能見。持明者依頻那夜迦天。如是作法必得成就<p>復用前像用五種甘露沐浴及塗像身。復用象馬牛驢馲駝五種肉為香。燒薰彼天像或用狗肉為香亦得。如是香薰已。安像於曼拏羅內。持明者用左足蹋。即誦大明。稱彼人名某甲為我作如是如是事。三稱述已。隨行人意作一切事<p>復次成就法。用人骨作頻那夜迦天像。以八大龍王為嚴飾。復用不落地瞿摩夷及吠嚕左曩。裹塑彼像。次用七處白蟻土裹塑。後用淨土裹塑。以金剛淨水灑淨。用乾吠嚕左曩燒薰天像。以旃陀羅萎華獻閼伽。即誦大明。於龍潭前作大音樂。用天像擲於潭內。經須臾間潭內出大音聲猶如雷震。空中讚言善哉善哉。持明人聞是語已即還本處。未至之間降大風雨充滿大地。時彼龍女化作人形。來問持明者善解妙法。有何所欲我當隨意。持明者言如我所欲願施成就。龍女復言滿汝所願。言已不現<p>復用前像用尸陀林中土塗彼天像。以逆刺棘針打於彼像。稱彼人名所有象馬等當生疾病。如是言已彼象馬等即生疾病。若以酥人肉作護摩即得如故<p>復用前像用蜜塗像。於木架上倒懸以猛火炙。稱彼人名而能息災。若用乳煮得大增益。若用鹹水煮得愛別離。用蜜沙糖煮得降伏敬愛<p>復次成就法。用人肋骨作頻那夜迦天像。長八指八臂三目四足。右第一手執鉤。第二手執髑髏。第三手執拏摩嚕剛。第四手作施願印。左第一手執朅樁[<a href='javascript:showpic("../fontimg/035509.gif")'>言*我</a>]。第二手執髑髏。第三手執鉞斧。第四手執惹[<a href='javascript:showpic("../fontimg/035509.gif")'>言*我</a>]羅。如是作像已。持明人用五種藥塗自身上。即誦大明一洛叉。隨意所欲無不滿願。若持明者口誦大明。心冥真理依理起行離諸法相。能作一切出世間事。何況世間之事。所有眾生見者恭敬。尊重承事猶如僕從。如是真實最上甘露廣濟有情。諸持明者如實了知<p>復次成就法。用人肋骨作頻那夜伽天像。二臂一足一目髑髏為嚴飾。右手執三股金剛杵。左手作奇剋印。如是作像已。持明者以右手持像。觀想自身如虛空界。即誦[<a href='javascript:showpic("../fontimg/035509.gif")'>言*我</a>]字。能令大海離此岸地五牛吼遠。持明者復往彼海誦於賀字。彼海轉離遠處。依如是法或遇狂象。即誦[<a href='javascript:showpic("../fontimg/035509.gif")'>言*我</a>]字象作惡聲怖畏馳走。或遇虎狼賊難當誦[<a href='javascript:showpic("../fontimg/035509.gif")'>言*我</a>]字。亦復恐怖自然遠去。復依前法持明者入江河內。觀想空想大智想無盡智。作此觀時彼河上面有水。於水下面廣五由旬地無水流。持明者復入河內如前作觀河即乾枯水流別處<p>復用前法持明者入大自在天祠中。以左足蹋於天像。作大惡聲誦於吽字。時彼天像即離本位。如蝦蟆竄馳走而去<p>復次如前依法。持明人入於母鬼舍中作奇剋印。於母鬼頭上旋轉已作奇剋相。彼母鬼等即離本舍馳走十方。如前依法持明人入那羅延天祠中。用左手作奇剋相。以左足蹋彼天像。像之身分自然破裂。如前依法。持明人入於佛殿內。作觀想法已。佛及菩薩各自轉身相背而坐<p>復次持明者。入頻那夜迦天祠內。不得速出。至得成就。以手持天像出於舍外。入囉惹舍誦呬呬字。彼囉惹及其眷屬胡跪合掌恭敬承事如僕從等。持明者言囉惹諦聽。自從今後歸依三寶信重佛法。於苾芻僧莫生輕慢。囉惹白言我依教旨。凡有所作隨行人意<p>復次持明者如前作法。或遇大雨手持天像。於自頭上旋轉已顧視虛空。所降大雨忽然頓止<p>復次持明者欲要降雨。作龍王像。以五種甘露藥及五種三昧藥白蟻子土。作百頭龍王。亦是頻那夜迦天化。以此龍王安自臥床頭邊。燒人肉薰。剎那中間即降大雨。持明者作是念言。請龍王於某處地中降大風雨流澍漂溺。作是念已。是時龍王即往彼處。降大風雨隨行人意。如是南閻浮提作法。餘三洲中皆得降雨。此成就法能作一切事。頻那夜迦天變化甘露軍拏利明王。行菩薩行見諸有情。少聞小智少福少慧。於大祕密持明法門未能曉了。以慈悲利益故。說最上成就法真實不虛。不得越此三昧。此大明法亦不得於愚癡邪見人中為他宣說。彼得聞已心生疑惑而懷輕慢。彼人不久得大疾病。盲聾瘖啞不可醫救<p class='juan'>
金剛薩埵說頻那夜迦天成就儀軌經卷第二</p>
</body></html>
