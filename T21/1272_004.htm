<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p class='juan'>
金剛薩埵說頻那夜迦天成就儀軌經卷第四</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p>復次成就法。持明者用牛肉人肉。同和為第一分。雞肉羖羊貓兒馲駝等肉為等二分。象馬驢狗鷲狐狼鼠牛肉等為第三分。弩摩贊拏拶哩摩迦羅肉等為第四分。如是等肉得周備已。持明者觀想。自身即作五如來之體。或四親近菩薩身。若依頻那夜迦天法。我身即是一切如來之體。心離二相如虛空界。持明者無復疑惑。如是觀想真實空法。人法俱無絕諸戲論。是名善作法者。若持明人樂大乘法心身寂靜。三業相應無二智相。所作之法無不成就。依諸佛如來大智教相。用前四分藥及吠嚕左曩藥。同作頻那夜迦天像為四面。以酥煎。持明者著白衣。於其舍內就一隅坐。食此天像。當稱名者速得息災。若用前藥作一人形長一磔手。於舍內經行之次。即食彼像。當稱名者速得增益。復用前藥別入一分金剛水。作於天像用麻油三辣藥。同和塗彼天像。復用三辣油煎。持明者當稱國城聚落人民婆羅門等名已。持明者作是念云。我今當食噉彼等。作是念已。以右揌牙嚼噉天像。如是一切所欲隨持明人意<p>復次用前藥。別入一分血同作天像如雞形。後用乾薑及蓽茇粖填於像腹。用芥子油煎。持明者對佛像前。食彼天像及飲酒。所稱名者得阿波娑摩囉病。若欲止息。令童男童女飲此乳。即得如故<p>復次用前藥及甘露藥。同和作男子女人二像。長一磔手。一像用酥煎。一像用辣油。煎持明者作念云。我今於某甲二人作愛別離苦。作是念已。從頭食噉彼像。未食一半即得愛別離苦<p>復次成就法。持明者先作觀想。觀自心為匹帛想。帛為八幅輪。於輪中間有毘盧遮那如來及八大明。能作一切事。如是想已。然後依觀畫輪[<a href='javascript:showpic("../fontimg/009148.gif")'>巾*(穴/登)</a>]像。持明者用街道中人棄故帛。及生產衣。或尸陀林中依。得此衣已作八幅輪。同囉惹娑[<a href='javascript:showpic("../fontimg/004555.gif")'>口*縛</a>][<a href='javascript:showpic("../fontimg/004549.gif")'>口*(隸-木+士)</a>]囉訖多。用吠嚕左曩及甘露。於前帛上畫毘盧遮那如來及八大明。如是畫已。能作一切事。若用此[<a href='javascript:showpic("../fontimg/009148.gif")'>巾*(穴/登)</a>]安曼拏羅南方作法。能除設咄嚕。若安西方能作息災。若安北方能發遣設咄嚕。若安東方能作愛別離苦。若安東南隅能作一切事。若安西南隅能作魑魅於此曼拏羅方隅等。安前輪像。持明者所作之法決定成就。諸持明者隨儀作法。須要了知二種曼拏羅。內心觀空為出世法。外畫作法即世間法。如是二諦真俗等觀。是則善解如來最上大乘儀軌。能作一切方便利益之事<p>復次成就法。持明者用摩蹬伽女屍。行人於黑月十四日。往尸陀林中作八箇佉[<a href='javascript:showpic("../fontimg/001244.gif")'>仁-二+爾</a>]囉木橛。以油及牛皮裹於木橛。打於八方。用屍坑內瓦礫屍灰屍炭。作三角曼拏羅。每角上畫一三叉豎立。於曼拏羅中間畫必[<a href='javascript:showpic("../fontimg/004549.gif")'>口*(隸-木+士)</a>]多主。三面六臂眉赤黃色。眼目瑩淨利牙咬脣。作驚畏十方相。復於曼拏羅中。依法安前摩蹬伽女已。持明者以五如來三昧藥。及吠嚕左曩等藥塗自身已。起首作成就法。持明者用五箇魚羖羊肉人肉。於曼拏羅前安坐。食魚肉等及飲酒已。即誦大明求隨意成就法。時摩蹬伽女經一時間作於大笑。時有鬼等所化鷲鳥野狐獯狐及鼠等。圍遶曼拏羅作種種惡聲持明者。見聞如是大惡祥瑞。不得怖畏即告彼言。善來汝女。持明者用五種三昧藥及五甘露。獻閼伽。彼女受閼伽已。現本相而住。持明者告彼女言。施我一切成就。所有聖劍聖鉞斧。罥索骨朵頻尼波羅輪。羯拏野槍擣杵旗幡。華鬘聖藥眼藥吠嚕左曩藥塗足藥及囉惹位。乃至降伏夜叉夜叉女。部多部多女巘馱哩[<a href='javascript:showpic("../fontimg/004555.gif")'>口*縛</a>]女。天女龍女及羅剎女等。如是一切願得成就<p>爾時持明者復獻閼伽已。所欲之事悉得隨意。諸持明人得成就已。勿為自身利益安樂一切眾生。如是持明者清淨勇猛心無畏者。於諸佛前安慰稱讚唯發菩提心。諸佛見已讚美行人。善哉善哉汝能得於最上成就之法世間無有能破汝者<p>復次成就法。持明者先收一端正福相不捐壞者人屍。然後於黑月八日。或十四日。往尸陀林中或寺院內。用屍炭屍灰瓦礫人骨同為粉畫一曼拏羅。作四方四隅安四門樓用必[<a href='javascript:showpic("../fontimg/004549.gif")'>口*(隸-木+士)</a>]多鬘為嚴飾。以人肉為幢。安前人屍以紅色華供養。然後求最上成就。持明者於黑月八日或十四日。裸形被髮。用油及前藥等塗於自身。即內觀空智。不生不滅離於取捨。外觀儀軌依法具足。如是於黑月八日或十四日起首作法。持明者手執利劍作大無畏相。以左足蹋前屍脅上專心顧視。如前持誦已食於酒肉。內心志求成就或半時一時二時中。於曼拏羅四門次第出現。必隸多及必隸多鬘內。亦有諸必隸多各各現自本形。作大惡賀賀等聲。白持明者言。汝於此處求何成就當為我說時。持明者聞是語已作念。所求中間時諸必隸多悉皆起立。身長百千多羅樹高作大惡相。持明者見此惡相不得恐怖。但依三時而住告彼頻那夜迦天言。汝今善來依我所願當施成就。所有十方夜叉羅剎鬼神等。降伏承事皆隨我意。乃至囉惹之位。及彼聖劍寶棒箭鉤種種聖藥隱身。通入大龍宮降阿蘇囉女。巘馱哩[<a href='javascript:showpic("../fontimg/004555.gif")'>口*縛</a>]女夜叉女天女持明天女等。種種所求之事與我成就。作是語已。時持明者所願圓滿。悉能句召降伏。阿蘇囉等一切鬼神。一切天女及聖藥等。皆得自在無有難作。如金剛薩埵而無有異<p>復次成就法持明者先擇作法成就之地。或尸陀林中鬥戰之地。或努摩舍旃陀羅舍。或四衢道三衢道。或大自在天神祠內。如是等處當須寂靜。持明者畫一最上曼拏羅已。求一無損壞摩蹬伽女屍。裝嚴其身。用尾目怛囉塗彼女屍。安於曼拏羅中心。於曼拏羅東西二方安拶嚕迦。南北二方安賀娑多。周匝安烏那囉鬘。外畫金剛界。圍四隅安立四箭。持明者如是作曼拏羅已。食五種三昧藥及飲酒已。獨自作法。若用同伴人依法揀擇。心無怖畏斷除疑惑言行真實。樂行布施堅固不退。具大智慧明了祕密。先受灌頂住此三昧者。可得同作成就之法。若不具前行非三昧住者終不成就。譬如食風而無所濟。因行既虧。果報寧有。是故持明者依此軌儀。持法精熟必得成就。時持明人於摩蹬伽女前起首作法。先用葷辛飲食。為十方鬼神出生已。即用毘盧遮那五如來等五種三昧藥。以為飲食及塗自身已。發清淨心勇猛無畏裸形被髮。於摩蹬伽女左邊而坐。食人肉羖羊肉飲酒。持明者於此飲食。心無二相離妄分別。食如非食作成就法。彼摩蹬伽女心思馳走。時持明者知此法成復作儀法。彼摩蹬伽女忽然而立。告持明者言。善哉善哉善解妙法。持明者聞已不得共語。時同作法人作大無畏相。問彼女言汝作何事。彼女答言持明者未有教旨我無所作。時摩蹬伽女。見彼默然作大戲笑。所有十方必隸多鬘一切亦作大笑。告持明者言。何不與意旨。如是言時同伴作法者。手執人骨劍亦作大笑。作金剛步經行十方。以劍盤旋。時一切鬼神等見大聖劍。滿虛空界從空來下。各斷本身作大怖畏。時持明者即誦發吒。當食人肉及羖羊肉飲酒。已前一切鬼神等告持明者言。救護我等。時持明者面向鬼神。以左手撫背而作安慰。如前復食。時摩蹬伽女言。汝得成就法。一切所欲隨行人意。持明者即誦三吽字已。復食如前。時摩蹬伽女歡喜親近推拓行人。持明者發菩提心。安住三昧心無二相。作此法已告同伴人言。汝持座來。彼人聞已誦紇哩紇哩字。而作歡喜之間。現自本身帶甲騎馬以手執劍。即取劍出鞘。作大忿怒利牙咬脣。誦三吽字時。持明者即舒右手向前接劍劍既入手具大神通。騰空往復一切自在。所有眷屬及同伴人俱得神通。隨持明者往諸天界。入彼八十俱胝持明天女宮中。彼諸天女與同伴人為眷屬承事。當得灌頂王位。及其眷屬當受快樂。騰空自在。於瞬息間從閻浮提界。往西瞿耶尼北俱盧洲東勝身洲已。復過七重大海及七金山。日宮月宮至妙高山上。乃至他化自在天那羅延天。如是復至崑崙山中。入補陀落迦山。見觀自在菩薩。於菩薩處聽聞妙法因緣成熟。得於世間最上成就。所有世間虛空界內聖劍持明天中。此持明人得為彼主<p>復次成就法。持明者用佉[<a href='javascript:showpic("../fontimg/001244.gif")'>仁-二+爾</a>]囉木為劍。或人骨為劍。以手執劍及婆哩也同三布吒已。於黑月八日或十四日。選風雨日作成就法。令持明者速得成就。若復有人殺十婆羅門。及屠殺牛羊等。乃至獵師種種殺害。如是罪惡之人。或遇善緣見聞佛教迴心向善。依法儀軌作成就者。於半時中即得成就。除小根眾生。不見佛不聞法。邪魔外道少智寡聞。不受佛敕不受灌頂。妄言我受灌頂及得師旨。不樂大乘毀謗真理。如是等人於此一切智智甚深祕密成就之法。不得見聞及隨喜等<p>復次說成就法。持明者於黑月八日或十四日。起首作法。用染家女或皮作家女。或旃陀羅家女或拏摩等女。所用皆得。持明者往摩蹬伽舍中。用吠嚕左曩等五種藥。及酒人肉狗肉豬雞等肉。復用囉惹莎隸囉訖多。如是同和作曼拏羅。闊五弓量形如圓月。用前具相摩蹬伽女。安曼拏羅中。令彼女手執利刀。及滿髑髏血。於曼拏羅周匝作人肉幢。於四方各安一酒瓶。復用前肉安曼拏羅五處。持明者裸形被髮。誦於吽字繞曼拏羅。次食於前肉。及飲酒潠彼女口。高聲唱言。此地國城聚落所住鬼神等。我今請召飲食供養。如是三召已。持明者作舞時國城聚落所有部多及部多女。唧吒唧致羅剎羅剎女。剛冒[<a href='javascript:showpic("../fontimg/061971.gif")'>口*爾</a>][<a href='javascript:showpic("../fontimg/001244.gif")'>仁-二+爾</a>]必舍唧夜叉女等。悉來告言。童女汝今速起食此飲食。如是言已。童女即起與彼眾會。同食飲饌皆生歡喜。告持明人言。呼我何作。復言汝為驚怖耶。求童女耶。汝即小根。無上品成就法。即得下品法。時持明者即作是念。我身即是頻那夜迦天。依法承事作成就法。云何與我下品法。作是念已即誦吽字。獻彼閼伽即皆驚怖。所有夜叉女巘馱哩[<a href='javascript:showpic("../fontimg/004555.gif")'>口*縛</a>]女。部多及部多女。必舍左。如是鬼神等。悉皆施與持明行人成就之法。各還本位已。持明者發大無畏心。坐摩蹬伽女身上。食於酒肉。至須臾間聞空中言。當求何事。持明者聞已觀想所求之事。用左手小指按彼女身。時頻那夜迦天白持明者言。汝得成就法。時持明者聞是語已。用左手抱彼女身。即得騰空神通自在。往巘馱哩[<a href='javascript:showpic("../fontimg/004555.gif")'>口*縛</a>]城。彼有無數百千那由多巘馱哩[<a href='javascript:showpic("../fontimg/004555.gif")'>口*縛</a>]。持明者得為彼王。此成就法若有不持齋戒。福德尟薄作大罪業不得師教者。但能了知三昧通善儀軌者。作頻那夜迦天成就法所作皆成。何況受持禁戒達師教旨豈不成耶<p>復次成就法。持明者用產衣。於衣上畫頻那夜迦天像。八臂三目頂戴冠髮髻青潤。右第一手持金剛杵。第二手執金剛鎖。第三手執箭。第四手執鉤。左第一手執輸羅。第二手執弓。第三手執鉞斧。第四手執罥索及骨朵。坐必隸多身上。食於冤家作驚怖三界大惡相。能守護諸佛三昧。能施行人一切成就。除小根眾生不得成就。非此大乘儀軌之器。若持明者畫前像已。於此像前依本法儀軌。著紅色衣以紅香塗身。獻紅色花。先於內心作護摩。求降伏敬愛。然後用阿缽摩哩[<a href='javascript:showpic("../fontimg/035509.gif")'>言*我</a>]木燒火用阿羅訖多迦葉八百。以酥搵過。作護摩八百遍。所稱名者至三日內。速得降伏敬愛。若用缽羅舍木如前作護摩。所稱名者即得熱病。若要止息。用蜜作護摩速得如故。若用燒屍柴搵芥子油。作護摩八千遍。所稱名者速自馳走不久除滅復用酥作護摩復得如故<p>復次用[<a href='javascript:showpic("../fontimg/043724.gif")'>寧*頁</a>]摩木燒火。以獯狐烏及曼陀羅子辣油。同和作護摩所稱名者。即得心風身分乾枯。東西馳走不久命終<p>復次用屍柴燒火。以酥滿杓作護摩一百遍。後用毒藥鹽芥子曼陀羅子[<a href='javascript:showpic("../fontimg/043724.gif")'>寧*頁</a>]摩樹葉。同和作護摩至七日滿。所稱名者得愛別離苦<p>復次用骨搵芥子油作護摩。至七日內彼得命終<p>復次用阿說他木燒火。以油麻蕎麥。用毒藥水同和已。作護摩八百遍。彼設咄嚕速得惡瘡疾病。若用象皮為粖。以酪同和作護摩亦得前病。此護摩儀是中成就法。諸持明者欲作此法。以慈悲為本利樂為先。饒益有情方便攝化可作成就。若用冤親之見取捨之情而作此法。定不成就復招重罪<p>復次護摩成就法。為持明者出世之行。持明者先受五如來五種三昧藥。當自食及塗身已。用前藥於屍火內作護摩。所稱名者速來敬愛。若用羖羊肉。持明者自食及塗身已。復用餘肉作護摩。所稱名者乃至囉惹。與其眷屬及人民等。皆悉降伏尊重敬愛。復用人肉。持明者自食及塗身已。餘者為香燒及作護摩。所稱名者當得敬愛<p>復次持明者。食象肉及作護摩。所稱名者得於魑魅。家財墮散。人物別離都無顧視<p>復次持明者食於馬肉及塗身。餘為香燒及作護摩。所稱名者速得敬愛。如是作法若滿七日。得設咄嚕速離本國永不得還<p>復次持明者用驢牛等肉。自食塗身及作護摩。心所求願悉得滿足<p>復次持明者。用豬血雞肉及五種三昧藥。同和作護摩。所稱名者得大怖畏。來求意旨欲作何事。隨行人意<p>復次持明者。用孔雀雞鴿頭及指爪。及馬膽水牛舌。同以屍柴燒為灰當用塗身。得天人夜叉等降伏敬愛<p>復用松脂必哩焰虞香。雄黃娑哩惹囉娑香象脂酥。以羖羊尿和合。陰乾為香燒熏瘧病者。所有隔一日二日三日四日。乃至隔一月者瘧。及常發者瘧速得消除。如是等香。是頻那夜迦天祕密儀法作大利益。睹聞之者勿生疑惑<p>復次隱身成就法。用蘇嚕多惹曩藥。侃惹哩吒及頻婆果兔眼馬汗沫。同和為香用屍火燒。香煙初起而得隱身。乃至天眼亦不能見何況凡人<p>復次隱身法。於黑月內用黑水牛胎衣。黑沈香黑牛馬膽。用漿水和為香。以屍火燒。於黑月內遊行。即得隱身如前無異<p>復次白月內隱身法。於白月內用白水牛膽及衣。及白沈香。亦用漿水和為香。如前法燒。持明者於白月內。而自遊行速得隱身<p>復次成就法。用黃牛胎衣陰乾。以麻油和為五丸。復用五種三昧藥。搵彼五丸藥。後用旃陀羅迦[<a href='javascript:showpic("../fontimg/001244.gif")'>仁-二+爾</a>]也切缽囉他摩布瑟波囉訖多。以燕脂搵過。復用三鐵裹前藥丸。持明者含藥一丸隨意遊行。所在之處而得隱身。無人能見唯聞語聲。若以藥丸戴在身邊。得囉惹心生敬愛<p>復次持明者。此頻那夜迦天成就之法。若人不依儀軌受持我法。自非了知而生謗毀。非是上法得不成就。此是愚癡寡學根器淺劣。非法器者。我於千界所說經法。種種性相皆歸一義。一義湛然入真實際。非世間心思量所及。是無上法與一切諸佛所說妙法。不增不減本來無二。是故佛說無上金剛薩埵頻那夜迦天成就儀軌<p class='juan'>
金剛薩埵說頻那夜迦天成就儀軌經卷第四</p>
</body></html>
