<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n376"></A>No. 1279</b><p class='juan'>
摩醯首羅天法要</p>
<p>爾時摩醯首羅天。於天上與諸天女遊戲化樂作諸伎樂。忽然於髮中化出一天女。容顏端正伎藝第一。諸天之眾無能過者。而說咒曰<p>曩謨鬱爾灑摩毘藥(二合)尸佉地毘也(二合)缽囉(二合)缽底(丁以反)野式伽羅者僧(去)林僧(去)林但[<a href='javascript:showpic("../fontimg/001244.gif")'>仁-二+爾</a>]也(二合)他濕[<a href='javascript:showpic("../fontimg/004555.gif")'>口*縛</a>](二合)諾底兼跋囉麼諾哩[<a href='javascript:showpic("../fontimg/001244.gif")'>仁-二+爾</a>]吽泮吒(半音)<p>持誦此咒者。不問淨與不淨。有妻無妻。食五辛酒肉與不食。常誦持者。一切善願悉得成就。況三業清淨人早成悉地。更有何疑。若有人日沒之時。誦此咒一百八反。即有效驗<p>次畫像法　先畫摩醯首羅天像。容顏奇特端正殊妙。從髮際化出一天女。端正第一垂妙瓔珞。兩手絡環釧。左手捧天花。與天王相視喜媚之容。右手向下捻裙之勢。於左膝上坐摩登伽天<p>次說手印相。二羽外相叉。左押右成縛。檀惠進力豎禪智申相合禪庾為請召。真言曰<p>唵尾跢羅娑(上)柅跛羅摩哩馱抳瞋馱抳瞋馱抳頻馱尼頻馱抳娑[<a href='javascript:showpic("../fontimg/004555.gif")'>口*縛</a>](二合)賀<p>若有人日日受持此印真言。供養摩醯首羅天者。種種得驗。亦每作是印咒。供養一切諸佛。諸佛生歡喜。兼療一切諸病有驗<p>若誦滿一千反。令婦人生歡喜。若誦二千反。令一切人生歡喜。若誦三千反。得非人愛樂。誦四千反。一切毘那多羅鬼皆歡喜。誦五千反。一切龍女生歡喜心。乃至誦一萬反。一切天龍藥叉五通神仙皆悉歡喜。若人欲見本身者。取燒死人。殘柴誦咒一百八反招之。即得見本身。又法若能降伏怨家者。取赤土畫其形。書其姓名。以左腳踏之。誦咒一百八反。不論遠近彼人自然來向所降伏。又法若欲令夫婦相愛。畫其形書姓名。准前法踏之。即相愛敬。又法若欲欲得國王大臣一切諸人敬愛者。准前法作之。若療鬼病者。取伽陀木。截作二十一段。咒二十一反。一咒一燒病差。若神病。取阿魏安悉香雄黃青木香苦練葉。各等分擣篩和水為丸。誦咒燒之病即差。若狐媚病。取雄黃安悉香芎藭獨頭萩[<a href='javascript:showpic("../fontimg/054861.gif")'>尸@羊</a>]角羝羊尿白馬懸蹄驢夜等。各分此八味為朱燒之。薰入鼻孔及塗身上。若欲成結界者。以水咒七反。散灑四方。隨意遠近如法成結界<p class='juan'>
摩醯首羅天王法要</p>
<blockquote class='FuWen'>此法中摩醯首羅者東北伊舍那天也</blockquote></body></html>
