<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n378"></A>No. 1280</b><p class='juan'>
摩醯首羅大自在天王神通化生伎藝天女念誦法</p>
<p>爾時摩醯首羅天王。於大自在天上。與諸天女前後圍繞。神通遊戲作諸伎樂。忽然之間於髮際中化出一天女。顏容端正伎藝第一。一切諸天無能勝者。於大眾中而作是言。我今為欲利益一切。有所祈願豐饒吉祥富樂之事。隨心悕求悉能滿足。於諸業藝速能成就。我有祕密陀羅尼法要。今當說之即說陀羅尼曰<p>曩謨(引)[<a href='javascript:showpic("../fontimg/015277.gif")'>桿-干+皿</a>]支摩貌施佉地尾缽羅(二合)缽地野(二合引)試(引)迦囉者嚕婪(二合)怛[<a href='javascript:showpic("../fontimg/001244.gif")'>仁-二+爾</a>]野(二合)他(去引)濕[<a href='javascript:showpic("../fontimg/004555.gif")'>口*縛</a>](二合)惹底[<a href='javascript:showpic("../fontimg/004549.gif")'>口*(隸-木+士)</a>]吠囉摩惹哩[<a href='javascript:showpic("../fontimg/001244.gif")'>仁-二+爾</a>]吽(引)發吒(半音)娑[<a href='javascript:showpic("../fontimg/004555.gif")'>口*縛</a>](二合引)賀(引)<p>是時眾伎藝天女。說此陀羅尼已。告諸天眾。若欲誦持我此陀羅尼者。先須建立道場如法嚴飾。種種香花以為供養。於二七日或一七日。受持齋戒斷其婬欲。誦此陀羅尼滿其萬遍或十萬遍。於其中間勿食酒肉薰穢。至心誦持天女現前種種加備。一切願求皆悉滿足。從此已後無有障礙。乃至妻子薰穢。亦不制斷。若能淨持最為速驗。後有所用應令成就<p>若持誦時先須結界。或水或灰加持七遍。散灑四方隨心遠近。即成結界地。一切鬼神莫能博近。若誦至一千遍。能令天龍人及非人見即歡喜。若誦至二千遍。一切鬼神皆悉衛護。若誦至三千遍。草藥精靈悉現其前。華果林神歡喜隨從。若誦至四千遍。一切毘多羅鬼深生恭敬。若誦至五千遍。一切龍神眷屬男女歡喜敬仰愛念無厭。若誦至六千遍。一切藥叉眷屬男女。歡喜隨逐任其所使。若誦至七千遍。一切天王摩達嚕等。并其眷屬以給侍。種種驅役不以為倦。若誦至八千遍。一切持明五通仙人等。深生歡喜仰無盡。若誦滿一萬遍。乃至十萬遍。一切天龍藥叉乾闥婆阿修羅緊那羅摩呼羅伽人非人等。乃至塞乾陀天一切鬼神。生大歡喜隨逐侍衛。常令行者豐饒吉祥<p>又法若欲祈止不以為難。若天旱時如法結界壇。護摩念誦誦此真言滿一萬遍。其雨應時即下。若雨過多惡欲止者。加持淨灰一百八遍。空中擲之其雨即止<p>又法若有怨家興起惡意。以用朱砂或其赤土。書名或書形。於左腳下踏之念誦。夜後作之一百八遍。無問遠近彼怨自來求解怨結。心生和順轉生愛敬<p>又法若欲使役一切鬼神。皆當召集生愍念心。隨分飲食加持一百八遍。而散施之。然後驅使速疾成<span class='corr'>辦</span>。常生歡喜終不離人<p>又法若欲鉤召一切人民。隨心所念無問遠近。加持水七遍。散於四方望彼稱誦一百八遍。無問識與不識。悉來奔就隨心所為不敢違逆<p>又法若有怨家來欲相害。至心誦明一百八遍。彼即被打身契如火。若迴心相伏。即與解之時。誦明七遍云放。即放其身即平復如本<p>又法若有夫婦。外心相背不相喜見。猶如火水相憎者。密書其名勿令知覺。一依前法左腳踏之。稱名誦一千八遍。即相和順轉相怜愛如同膠漆。永更不生憎背之意<p>又法若有所愛宣婦。乃至諸天女婇及天帝釋妃后眷屬心所愛者。一依前法念誦召之。應時即至自來求之請為給侍。若不違之終不捨離<p>又法若欲鉤召藥叉女等。求其財寶隨心召之。迅疾即至。一切所須悉皆奉獻。請為妻妾或為給侍<p>又法若欲得一切貴人愛敬。稱名念誦一千八遍。自來歸敬以為僕使<p>又法若入官府。至心誦明七遍而至。遙仰善相使得隨心。若見面時喜悅無量。有事求之即能相為<p>又法若有所愛女人。或其男子意相樂者。以加持胡燕脂或紅藍花汁。塗其二腳掌下。以火炙之二手掩上。稱名念誦彼即立至。自來相求乃至深隱之處。直來相來見乃至命終不肯相捨(每稱名時於娑婆二合賀句上加之除其發吒二字)。若是女人為求男子者。並依前法作之隨心即至<p>又法若欲得令見諸鬼神身者。取尸陀林燒死人柴。護摩一明一燒。乃至一百八遍。一切鬼神悉自現身即得相見<p>又法若有所有一切財寶。隨心所須至心持誦自然獲得<p>又法若欲縛人問事。無問大小淨與不淨。心想本尊至心念誦。應時即縛問知三世之事。一切皆說無所不知。非但能縛一人。乃至百千萬人至心誦之。隨心應念一時即縛<p>又法若有家人逃走極遠處去者。準前書名踏之。念誦其人迴還奔走立至。若來遲者即以灰書彼形。每日三時作法。每誦真言一遍打之。一下乃至三七遍已。彼即恐怖如風即至<p>又法若欲療治一切病者。取佉陀羅木。截作二十一段。誦明一投火中燒之。遍已但是疾病即得除差<p>又法若有患神病者。取阿魏藥安悉香雄黃白芥子青木香若練葉等。並擣節相和作四十九丸。一誦明一投火中其病即差<p>又法若患狐魅病者。取雄黃白芥子芎藭獨頭萩犀角羖羊尿白馬懸蹄驢馬夜眼。並擣篩為丸。加持一百八遍。燒薰鼻孔之中。并塗身上狐魅消滅其病即差<p>如上所說利益之法悉皆神驗。速疾成就。凡欲作法必須至誠。若不至心輕慢誦者無益法亦不成。若至誠心一遍便獲效驗。我今略說少耳。餘法莫能窮盡。若欲持誦求其證驗。先畫我壇并畫我像安置壇中。如法供養即疾證驗即疾成就<p><b>　　<A NAME="n380"></A>大自在天女畫像法</b><p>先畫摩醯首羅天王。三面六臂顏貌奇特端正可畏。從其髮際化生一天女。殊妙可喜天上人間無能勝者。著天衣服瓔珞嚴身兩手腕上。各有鐶釧左手向上捧一天花。右手向下作捻裙勢。身形可長三尺。或隨大小任取稱量畫像了已。如法安置壇中供養<p><b>　　<A NAME="n381"></A>祈願壇法</b><p>量高四指肘量隨其處所大小。壇開四門於東門內燒安悉香。南門內燒沈水香。西門燒薰陸香。北門燒兜樓婆香。於壇中心安本尊像。於四角安刀一口懸明鏡。於四門各須安箭兩隻。於南門兩邊安尾那夜迦位。於壇四緣周迴隨其力分。安置甜脆華果等以為供養<p><b>　　<A NAME="n382"></A>次說火壇法</b><p>作護摩爐深十二指。爐可橫量一肘。於壇傍作彼怨家形貌。以刀之割護摩念誦。以用皂夾刺柴燒諸毒藥。一誦明一燒之。滿四十九遍或一百八遍。即大驗耳彼怨家即便消滅。若療一切疾病亦如上法。作彼鬼神形狀。斷截燒之決死之病應時得愈<p>摩醯首羅大自在天神通遊戲變化頂生眾伎藝天女成就法印<p>二手合掌。二名指二中指。外相叉指面著其手背。二頭指微蹙頭似寶。二大指頭並來去。即成誦請召明曰<p>曩謨(引)摩醯濕[<a href='javascript:showpic("../fontimg/004555.gif")'>口*縛</a>](二合)羅(引)野(一)[<a href='javascript:showpic("../fontimg/015277.gif")'>桿-干+皿</a>]支摩冒(引)試佉野曀醯(去引)呬娑[<a href='javascript:showpic("../fontimg/004555.gif")'>口*縛</a>](二合引)賀(引)<p>結此印已。隨誦此明七遍。請召本天與諸眷屬。悉皆降至種種加備<p>次結神通攝召一切印。以右手中指直豎。次以名指苾在中指後。以頭指鉤召指頭。以大指橫押頭小二指甲。以中指如鉤勢向外。鉤向身來去。即是誦根本明。於娑[<a href='javascript:showpic("../fontimg/004555.gif")'>口*縛</a>](二合)賀字上加所召者名請之<p>若結此印誦明攝召一切。悉皆立至。是神通攝召印。亦通一切處用<p>若逢怨惡人。欲相刑害。結印展其中指。望彼撝之自然散壞。諸惡鬼神指之消滅<p>結此印誦根本明。印心額喉頂即成護身。一切鬼魅不敢親近。其法必須從師親授。淨室密持每念誦了。以淨繒帛覆天形像。不得輒說此法。向餘人。若妄泄之終身無效。慎之慎之<p>其天像或畫或素總得。於壇中心安置本天形像。於天左右各安二女天。若壇中安坐位。形貌可喜。如天女形狀。其像後又置二侍從女天位。唯於前面留火爐處所。燒諸香藥奉獻本天。如不能安火爐。著一寶盆。盛其香水著諸妙花獻之亦得。於壇四角四門不能安其刀箭。但於壇外畫之亦得。唯移鏡安於壇內四角。如餘部壇法。安羯磨杵處即得仰安之<p>若畫壇時。於壇四面地上畫作五色綵雲。如捧壇從地踴出勢<p class='juan'>
摩醯首羅頂生天女法</p>
</body></html>
