<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n383"></A>No. 1281</b><p class='juan'>
那羅延天共阿修羅王鬥戰法</p>
<p><span class='byline'>　　　　寶思惟三藏譯</span><br><p>爾時那羅延天在於須彌山頂上。集諸天大眾梵天王及大自在天王天帝釋等。亦有無量天龍夜叉乾闥婆緊那羅摩呼羅伽人非人等。亦有無數鬼神等。共會說法。其甘露妙藥及和合安置瓶中。爾時阿修羅王變形入其瓶中。食其甘露妙藥。於是那羅延天見阿修羅王入其瓶中。以其金輪就於瓶中側之。其阿修羅王半身遂斷。阿修羅作病者。取白芥子安悉香胡麻蘇蜜相和。取佉陀羅木長□指。一百八段。一咒一燒。稱彼□人名字。即得除愈<p>次說印法<p>護身印。二小指相叉。於掌中二無名指押小指上。又二中指直豎。二頭指捻二中指上。二大指捻中指中節。右轉三匝即名護身。然後作一切法事。無有障礙<p>刀印。左手小指名指□上節。大母指押小指無名指節上。中指頭指直豎向上<p>輪印。定手風空相捻圓如輪狀。上擲三度向所障處打□□一切阿修羅皆悉斷<p>次火印。定手作金剛拳。右手直舒五指微動。以左頭指柱右手心能燒一切設睹嚕心爛以印大焰向彼指之。想火燒彼如是并護摩必使母陀也<p class='juan'>
那羅延法一卷</p>
<blockquote class='FuWen'>　　　咸通五年七月五日比丘禪□□</blockquote></body></html>
