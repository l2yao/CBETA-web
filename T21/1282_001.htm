<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n385"></A>No. 1282</b><p class='juan'>
寶藏天女陀羅尼法</p>
<p>爾時三十三天主摩醯首羅天王。共諸天女眾讚寶藏天王名吒羅佉。有大威德色力無比能於世間行殊勝事。迴天動地傾山覆海。兵戈勝負志意而成。財帛金寶積如山岳。世間受用。即說咒曰<p>唵吒羅佉吒羅佉毘多羅[<a href='javascript:showpic("../fontimg/001244.gif")'>仁-二+爾</a>]莎[<a href='javascript:showpic("../fontimg/004555.gif")'>口*縛</a>]訶<p>若欲受持此法。先畫一天女形。泥檀法五月五日前七日。喫希粥長齋。意欲去處須淨潔也。凡行此法天女不喚自來。然須思存用表至誠。此法必須五月五日夜受持即果成就。五月五日夜。注想思存換換誦咒一千八遍。不得急。至三更即心昏似睡。天女使諸女來令相試弄。必莫共語。至第二遍。其天女吒羅佉自來相見。其作法人不得赴。便胡跪合掌頂禮兩拜。即相問之有何所須。其作法人隨口答之。乞好藥長生不死通靈。世間萬事之情。終身奉事。天女意生欲為夫妻。天女聞已甚大歡喜。當夜便與交諸願如意。若欲作姊妹。於事必須分明勿生狐疑。其壇法二肘半量用牛糞泥地。更以香泥塗地。五色彩畫又五色綵各二尺一寸。在壇內安天女座。酥密乳等果子各一盤。五色花餅各五枚。已雜栗麥燒花隨意供養。其畫像法天女身長二尺五寸。頭作花冠所點花極妙端正。身著紫袍金帶烏靴。右手把蓮花。左手把如意寶珠。其天女端正光明。世間畫師無能畫者。必須好手不得論價。應時通靈心神自在。財帛盈溢官位高遷。中一切禍福了達。貴賤男女皆悉歡喜。凡有所動一切鬼神皆來迎待如敬天官。悚懼瞻仰便得無礙。乃至世間好妙藝隨意而成。有惡來相害者。便呼賊各皆得自縛自打。言放即放世間走失死亡如驗。目前萬病舉意持之皆差。又八真言各須清淨沐浴著新淨衣。於佛前形像前各誦三七遍。然後作法<p>第一真言<p>唵興婆羅帝吒急急娑[<a href='javascript:showpic("../fontimg/004555.gif")'>口*縛</a>](二合)賀<p>第二真言<p>唵拔羅帝吒唎摩那羅娑[<a href='javascript:showpic("../fontimg/004555.gif")'>口*縛</a>]賀<p>第三真言<p>唵勒叉那帝吒娑吒娑[<a href='javascript:showpic("../fontimg/004555.gif")'>口*縛</a>](二合)賀<p>第四真言<p>唵婆婆隸若帝吒娑[<a href='javascript:showpic("../fontimg/004555.gif")'>口*縛</a>](二合)賀<p>第五真言<p>唵勃惹羅帝吒娑[<a href='javascript:showpic("../fontimg/004555.gif")'>口*縛</a>](二合)賀<p>第六真言<p>唵藥叉藥叉底那婆娑[<a href='javascript:showpic("../fontimg/004555.gif")'>口*縛</a>](二合)賀<p>第七真言<p>唵遮帝毘折曳吽泮吒娑[<a href='javascript:showpic("../fontimg/004555.gif")'>口*縛</a>](二合)賀<p>第八真言<p>唵折勒那耶利婆帝吒娑[<a href='javascript:showpic("../fontimg/004555.gif")'>口*縛</a>](二合)賀<p>以中指無名指屈。以大母指押二指甲。舒頭指及小指安心上。右手把數珠念真言。此名玉環印<p class='juan'>
寶藏天女法竟</p>
</body></html>
