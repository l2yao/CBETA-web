<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n420"></A>No. 1293</b><p class='juan'>
般若守護十六善神王形體</p>
<p><span class='byline'>　　　　金剛智三藏譯</span><br><p>提頭[<a href='javascript:showpic("../fontimg/013022.gif")'>打-丁+羅</a>]宅善神　綠青色。開口現忿怒相貌。被甲冑著赤衣。右手持大刀。左手捧鉾。髮紫色也<p>毘盧勒叉善神　赤紫色。忿怒相現閉唇之形。右拔折囉。左押腰。被甲冑著白青色衣。鬢髮紺色<p>摧伏毒害善神　鬢聳立弭也。赤肉色。右手持大刀。左手向外當胸。被甲冑著白色衣服餘如常<p>增益善神　赤肉色。四臂容怒鬼。右第一手持大刀。第二手把劍輪。左第一手持楊枝。第二手捧半月。著袈裟其色綠色。裳紅懸頸瓔珞<p>歡喜善神　綠色。頂上有孔雀。其色金色。右手持一股鉤。左手押腰。被甲冑著赤衣。鬢髮丹色。面體忿怒也<p>除一切障難善神　黃色。作瞋怒相。六臂被鮮白衣服。右手持三戟叉。次手持經典。次手捧舍利寶塔。左手持紅蓮華。次手持寶鉤。次手把寶螺。戴寶冠著袈裟。吹天衣風。瓔珞環釧如常<p>拔除罪垢善神　裸形被赤綠色袈裟。髮毛聳立。赤黃色相也。右手持棒。其棒有五叉。左手作拳置頂上。瞋眼開口。利牙出上下。甚怖畏也<p>能忍善神　空色。右手持大刀。左手持槊。被頂巾。其色白下至[<a href='javascript:showpic("../fontimg/029587.gif")'>月*果</a>]纔見冑端。鬢髮紫也(已上右方立之)<p>吠室羅摩拏善神　青黑色。現瞋王相。作閉唇相。右手持金剛棓。左手捧全身舍利寶塔。被甲冑著赤衣。鬢髮紫色也<p>毘盧博叉善神　肉色。懸黑絲臂。以筆作書寫之勢。被甲冑著綠色衣服。鬢髮赤色。微笑之形也<p>離一切怖畏神　形體如帝釋天。但頂上有髑髏。髑髏上有三股形<p>救護一切善神　青白色。相貌如毘沙門天。左右手合掌。十指端有紅色微敷蓮華。衣服赤黃色<p>攝伏諸魔善神　髮毛聳立。黑肉色。相貌以瓔珞為莊嚴。右手持劍。左手下掌向外。衣服黃色<p>能救諸有善神　白綠色顏貌玉相也。二手虛心合掌屈二頭指。附中指背第一文。冑上被白色袈裟。裳赤色也<p>師子威猛善神　肉色戴師子寶冠。右第一持斧。第二手持劍。左第一手持梵夾。第二手持三叉戟。被袈裟其色紺色也。著小服虎皮。極惡忿怒也<p>勇猛心地善神　被甲冑綠色。如能救諸有。二手外縛當胸。微笑之相也(已上左方立之)<p class='juan'>
</p>
<p>本奧云。又陀羅尼集經第三卷說十六善神名字并總咒。又如空比丘夢感自塔院律師之(已上)<p>谷響集八云。世有金剛智所譯般若守護十六善神一卷三紙。讀之明知非是金剛智筆語。綴文甚拙。想先達依金剛智圖畫錄之。而假金智名矣。不自揣之甚。今謂於翻譯席設譯語筆授證義綴文等職。翻梵為漢。必不譯主之一手。而有再治有未治。唯以義通為其長。豈以文飾為。今歲得一本於智積院方丈。挍小池坊藏本而印行。時享和二壬戌年仲夏月<p>　　　豐山長谷輪下沙門　快道　誌<p>　　　　　　　　　　一校了　慈順<p>　文政三年庚辰仲秋晦日。右以秀陽闍梨令密榮挍之本亦　一校了　龍肝</body></html>
