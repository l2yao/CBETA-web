<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><b>　　<A NAME="n482"></A>No. 1307</b><p class='juan'>
佛說北斗七星延命經</p>
<p><span class='byline'>　　　　婆羅門僧將到此經唐朝受持</span><br><p><img src="../figures/21042501.gif" height="717" width="1537"><p>　<span class='corr'>甲</span><p>子生人。向此星下生。祿食黍。有厄宜供養此經及帶本星符。大吉<p>　<span class='corr'>乙</span><p>丑生亥生人。同向此星下生。祿食粟。有厄宜供養此經及帶本星符。大吉<p>　<span class='corr'>丙</span><p>寅生戌生人。同向此星下生。祿食粳米。有厄宜供養此經及帶本星符。大吉<p>　<span class='corr'>丁</span><p>卯生酉生人。同向此星下生。祿食小豆。有厄宜供養此經及帶本星符。大吉<p>　<span class='corr'>戊</span><p>辰生申生人。同向此星下生。祿食麻子。有厄宜供養此經及帶本星符。大吉<p>　<span class='corr'>己庚</span><p>巳生未生人。同向此星下生。祿食大豆。有厄宜供養此經及帶本星符。大吉<p>　<span class='corr'>辛</span><p>午生人。向此星下生。祿食小豆。有厄宜供養此經及帶本星符。大吉<p>南無貪狼星。是東方最勝世界運意通證如來佛<p>南無巨門星。是東方妙寶世界光音自在如來佛<p>南無祿存星。是東方圓滿世界金色成就如來佛<p>南無文曲星。是東方無憂世界最勝吉祥如來佛<p>南無廉貞星。是東方淨住世界廣達智辨如來佛<p>南無武曲星。是東方法意世界法海遊戲如來佛<p>南無破軍星。是東方琉璃世界藥師琉璃光如來佛<p>若遇行年災厄禮此經七拜<p>爾時佛告文殊師利菩薩。所說此經。有大威神有大威力。能救一切眾生重罪能滅一切業障。若有比丘僧比丘。宰官居士善男子善女人。若貴若賤大小生命。皆屬北斗七星所管。若聞此經受持供養轉讀。勸於朋友親族骨肉受持者現世獲福後世得生天上。若善男子善女人。或先亡過者墮於地獄。或受種種苦楚。若聞此經信敬供養。即得先亡離於地獄。生於極樂世界　若有善男子善女人。或被鬼魅所侵邪魔所嬈。惡夢怪異魂魄驚恐。若聞此經受持供養。即得魂魄安寧。永無恐怖　若善男子善女人。或有仕官身役善發征行。若遇此經信敬供養。即得仕官高遷甚大吉　若善男子善女人。或是疾病纏身。欲求輕差。當於淨室燒香供養此經。疾病痊瘥　若善男子善女人。欲得進達及以出行經紀。求財稱遂興生貨賣。若遇此經信敬供養。即得求財稱遂出入大吉。若有善男子善女人。或養蠶虛耗六畜不安。即於淨室燒香供養此經。即得田蠶遂意六畜孳榮。永無損失亦無災障　若有女人懷胎難月。若遇此經信敬供養。即一得母子分解厄難消除。所生兒女。皆得端正長命果報　若善男子善女人。須知北斗七星管人生命。一生之中所有災厄。官事口舌釜鳴百怪。若遇此經信敬供養。一無妨害　爾時文殊師利言善男子善女人恭敬信受作禮而散<p class='juan'>
佛說北斗七星延命經</p>
<blockquote class='FuWen'>(薄草決十七本命下。引用此經。今年幸得[<a href='javascript:showpic("../fontimg/014686.gif")'>木*母</a>]尾山法鼓臺傳習之本於洛北福勝密寺。施國訓鑄版。于時享和二歲次壬戌紀號仲夏月沙門快道記豐山小池坊輪下總持院　　一挍加筆訖慈順)</blockquote></body></html>
