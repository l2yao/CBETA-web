<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n496"></A>No. 1309</b><p class='juan'>
七曜星辰別行法(自翼計者氐星不當房星當也)</p>
<p><span class='byline'>　　　　一行撰</span><br><p>　正月十五日(翼)　　二月十五日(角)<p>　三月十五日(氐)　　四月十五日(心)<p>　五月十五日(箕)　　六月十五日(女)<p>　七月十五日(室)　　八月十五日(婁)<p>　九月十五日(昴)　　十月十五日(嘴)<p>　十一月十五日(鬼)　十二月十五日(星)<p>玄宗皇帝開元初。對東兵之夜。於兵側離宮之次。于時玄宗將一行和尚相隨。一行忽作法。下諸星辰所管之鬼。悉集。被敕法所錄教治。皆得所以案問。諸星辰二十八宿神。具通所管行病鬼。總三十鬼。日夜常遊人閒。依於衰者即得醉飽。於正王之家無由得其飲食。于時錄奏玄宗。唯陛下一人受之。此法後玄宗幸蜀。有人於高力士家傳得本。至今天下牢過之。萬金不傳。如得之日。分明依法祭之。方不失一。通遺之道莫過於此矣。副憂婆鬼王。收禁二十八宿從者諸行病鬼法。夫欲知人閒疾患。皆由二十八宿管行病之所為。此法一一通於神通。名為西國七曜別行法。七曜即管二十八宿。二十八宿即管諸行病鬼王。先須記得七曜日。即咒願曰。今日是密日等二十八宿當。角星等直日。火急為ㄙ乙收禁其鬼。皆須限當日令差。如違時不可。即以鐵釘上下釘其手足。如欲知二十八宿日。但撿前十二月。是何月。得腳下日。即皆從十五日前後。依宿次第數之。此排宿定更無失錯。十五前數之。即十四十三。十六日後數之。即十七十八九。其中有三十箇鬼。兩宿是文星辰星。即二十八宿中。不列此兩宿。定名但向日排之。著二十八宿。即是。其文宿辰宿兩星。所遊行無其定止。所以不定列名。解者讀尋自會其鬼所畫時。一一皆須如法。不得見其點畫裝綵。皆須如法酒脯紙錢。一依向二十八宿腳下次第。賢者過之諸深祕之。萬金不傳。此乃通遺次道。切須保重藏之篋笥。莫遣小人得之。天道不許漏泄。此道精驗世無逾於此法也　副憂婆鬼王領諸鬼眾。常遊世間造作眾生。多有疾患人壽百歲。經被此十二人同一甲。若福強者得壽經終滿百年。命弱者即皆被此摸所躓而死之。無其數限可哀也　爾時大梵天王並諸星宿諸神等。我諸眾生等令知善惡。今當與喚鬼王。應是其間疾之者與我姓名。鬼王對行病鬼總三十人遊行無定住。常在人間衢路。凡人莫能　並合二十八宿之所收管。但記得病日及祭病之時說。即須書取其鬼直日形。並書其姓令宿直王收禁。其患人則當日須差。並依此復行用法。則無不差者。但是病皆須記所得日。一依此法禁之。其書百年之間永不敢更到門戶矣<p><img src="../figures/21045301.gif" height="682" width="227"><p>昴星直日　其鬼名黑林尼　此日是此鬼行病。忽於路側打人。倒令失音不語。當畫此鬼形書其名。於病人家中點燈一盞。以清酒一盞白脯一疊。祭之於昴宿。其患人當日得語。更不須別求神祇。當祭之日皆言患人姓名於昴宿。再拜更不得著別言語。其宿自知。必與收禁其鬼也<p><img src="../figures/21045302.gif" height="670" width="185"><p>畢星直日　其鬼名多知蔡　是此鬼行病。令人心中悶熱如火。煩亂轉動不得忘前失後。是此鬼所為。須煎紙錢五十貫。以清酒白脯。取日午正南時祭。必須道患人姓名。須七遍上酒。但拜畢宿莫別言語。其患人當日差。如忽有黃衣善人來相遇。必不令入門切須禁止。依前畫鬼形釘之吉<p><img src="../figures/21045303.gif" height="647" width="272"><p>參宿直日　其鬼名伏應參星　此日是此鬼行病。令人忽惡心翻吐不止或寒熱。此鬼所為也。以清淨酒白脯。如法祭之參宿。言病人姓名但拜參宿。行酒九迴即止。書其形禁之患人差。後其鬼更不敢到人門前。當祭此宿。後如有僧尼來。輒不得喚入門。令患人二十一日酒死。切須作意禁忌斷之。再三記念在心中。莫暫遺忘耳<p><img src="../figures/21045304.gif" height="667" width="175"><p>柳星直日　其鬼名阿舍國　此日是此鬼行病。令人忽言忽語如失心人。是此鬼所為。若信患人一年之中必至于死。其鬼屬此。星記得病日。當以清酒白脯。如法祭柳星。當日有應。當祭之時不得見妻子面。隔祭一日即得相見。其鬼永生不敢到門前。令患人延福益壽百歲。中夭。一生永無災疫(矣)<p><img src="../figures/21045305.gif" height="640" width="272"><p>星宿直日　鬼名萬松石　此日是此鬼行病。令人行不得。或寒熱不定。是此鬼所為。屬此星宿。以紙錢。一百貫清酒。祭日行酒滿七遍止。不得令白衣人來縱來不須遣坐。亦不得令此人知祭法。所來者。鬼替患人代命之人也。切須知之<p><img src="../figures/21045306.gif" height="685" width="287"><p>張宿直日　鬼名雲公其　此日是此鬼行病。常愛與人家小男女作患。令人或寒或熱或水痢不止者。此鬼所為。所病日以紙錢四十貫清酒白脯。午時設祭。宅內點燈一盞。咒曰。小男女姓名。但道之當日差。如大人此日得病者不要祭。三日自差也<p><img src="../figures/21045401.gif" height="740" width="225"><p>翼宿直日　鬼名行音風　此日是鬼行病。常愛入人家與小男女作患。令忽食上倒失音不語。是此鬼所為。當以清酒白脯祭之。患人當日差。如不祭典不得此鬼名。所患者三日內必死。如知解此祭法喚其鬼名。令此宿神收禁其鬼。患男女當日差。如大人此日遇病必不畏。不畏不用求祭法<p><img src="../figures/21045402.gif" height="712" width="197"><p>軫宿直日　鬼名當日流　此日是此鬼行病忽令人乾漚吐心腸痛不止。是此鬼所為。屬此軫宿。當以紙錢七貫清酒白脯日午時祭。行酒七遍止。書其鬼形收禁之。當祭之日如忽有一女子來。不須喚入。如不祭此宿者七日必死。如依此法祭之壽命至於百歲。必須深信之<p><img src="../figures/21045403.gif" height="687" width="210"><p>箕宿直日　鬼名阿之婆　此日是此鬼行病。喚所人家小男女。忽患熱達夜啼哭不止。久若不知此鬼求祭之。所患男女二七日必死。當以紙錢一百貫取申時。於家中當房內點燈兩盞。以清酒白脯祭之箕宿。其男女當日便差。如大人此日遇病。三日內自差<p><img src="../figures/21045404.gif" height="677" width="280"><p>女宿直日　鬼名憂夜多　此日是此鬼行病。令人出於路上走。獨言獨語不識好惡。是此鬼所為。患人一年內必死。屬女宿當以紙錢二百一十貫清酒白脯祭之。云清女宿與收禁之紇。患人當日差。祭日忽有祭人來。切不得屬入。如不覺來。其法雖祭了終無功。忌之吉<p><img src="../figures/21045405.gif" height="652" width="265"><p>斗宿直日　鬼名多居耶　此日是此鬼行病。忽令人腳手不遍行季不得。皆是此鬼所為。如不知有法。向後三年已來自差。當以紙錢三百貫文好酒白脯。取辰時於宅中病人房中。點燈七盞上酒七遍即止。還言患人姓名拜七拜。患人一七日內行動。當日忽有僧尼到門。苦酒諮屈入必有逗遛<p><img src="../figures/21045406.gif" height="532" width="202"><p>嘴宿直日　鬼名常無極　此日是此鬼行病。令人家中無事。夫妻緣小小之事相行行破家。具是此鬼所為。當與紙錢四十九貫酒脯祭之。但拜上酒十三遍止。不遇此祭法。其宿之家必有一人。於宅內自住而死。其祭日忽有一女人來。不得令入門。如是親眷亦不得入忌之<p><img src="../figures/21045407.gif" height="660" width="230"><p>角宿直日　鬼名夜居山　此日是此鬼行病。令人忽患寒不止。喫食不得。是此鬼所為。屬角宿所管。當以清酒白脯取病人患日與紙錢七貫祭之。取正午時。其病人當日差。祭星之日。忽有黃衣人來。當須苦諮屈入。必與患人相宜。良吉也<p><img src="../figures/21045408.gif" height="632" width="270"><p>井宿直日　鬼名聞度直　此日是此鬼行病。令人忽倒地置死卻活。即是此鬼所為。如不遇此法。病人七日內須死。記得病日。當以紙錢四十九貫煎好茶祭之。唯拜此宿七拜。更不得別言語。當祭之時忽有一女人來人宅。輒不得屈入。如小男子來。酒苦清入坐煎好茶設之。必須遣喫一口。即病人亦差。分明記之<p><img src="../figures/21045501.gif" height="685" width="230"><p>鬼宿直日　鬼名安小啼　此日是此鬼行病。令人夢中作一女子。迫人精神閒頻見。是此鬼本身多時不覺是此鬼日滋。成傳屍之病染污渾合。直取盡一家人逸相分付。三年之內病即死切須以此法祭之。及記夢時是鬼宿。當以佛香紙錢一百貫煎好茶祭之。其鬼更不敢來相惱。皆須釘之上下永驗<p><img src="../figures/21045502.gif" height="527" width="242"><p>氐宿直日　鬼名難苻　此日是此鬼行病。忽令人朝寒暮熱。皆是此鬼所為。屬氐宿當以紙錢四十九貫好酒白脯祭之。須脯各二行酒九遍。須至心拜宿。不得更別言語。當祭日忽有小童兒年十歲已來到門前。不得令入切須禁之。第一須記預防備之吉<p><img src="../figures/21045503.gif" height="655" width="235"><p>房宿直日　鬼名百歲公　此日是此鬼行病。令人止行之次。如背後有人相隨毛髮豎寒。是此鬼所為不知有此祭法。不出一年內便身失精魂之疾。直至狂死路閒。當以紙錢二百貫好酒脯祭之。取申時點燈以酒五盞。便但不得別言語。當祭之日忽有獨入宅。其病人更差。百歲不死<p><img src="../figures/21045504.gif" height="670" width="270"><p>心宿直日　鬼名常夜建　此日是此鬼行病。令人忽或寒或熱。一日惡一日心[<a href='javascript:showpic("../fontimg/043438.gif")'>至*頁</a>]不下飯食。是此鬼所為。當以紙錢一百二十貫清酒白脯祭之。其病當日即差。的加壽命。如不遇此法三年內必死於他鄉<p><img src="../figures/21045505.gif" height="680" width="270"><p>尾宿直日　鬼名百黑山　此日是此鬼行病。令人陰腫男女悉身動轉不得。是此鬼所為。屬尾宿量當以黃紙錢四十九貫好酒脯祭之。其患人當日差。更不得別求神鬼。酒三盞上九遍止。祭之日忽遇有老翁來到門前。必須苦請入宅與恭禮設之。勿輕<p><img src="../figures/21045506.gif" height="667" width="232"><p>斗宿直日　鬼名木林音　此日是此鬼行病。令人夜閒不敢獨行。行便步步似走制之不得。如不遇祭法。不經一年或百日內須卒。當以紙錢一百貫好酒白脯祭之。患人當日差。祭後當夜獨行無畏永不憂懼。祭日不欲女子來。禁之不可輕易。必須留之<p><img src="../figures/21045507.gif" height="690" width="265"><p>亢宿直日　鬼名園叉雞　此日是此鬼行病。令人開眼不得。惡心寒熱起止不得。是此鬼所為。其鬼屬亢宿。當以錢四十九貫取日午時。以好清酒白脯祭之。如不遇此法。則病人至四十九日令死。所祭不得令有外人及小童兒來入宅。切須忌之。親故一切不得令入宅切忌<p><img src="../figures/21045508.gif" height="672" width="185"><p>危宿直日　鬼名丘行先　此日是此鬼行病。令人失卻精神恰似癡人。一年之內不遇祭法禁令。患人必至於死。其鬼屬危宿。當以黃紙錢一百二十貫好酒脯祭之。當日精神平復其鬼永不敢到門。皆須釘之身上下<p><img src="../figures/21045601.gif" height="662" width="285"><p>室宿直日　鬼名言破愛　令人患水痢不止。如不遇祭法。便成惡痢必至於死。當以紙錢一百貫好酒白脯祭之。其患人當日差。其祭日忽有等獨鬼入宅者不得損之。但作方便放出不須令入。即得忌之<p><img src="../figures/21045602.gif" height="697" width="235"><p>壁宿直日　鬼名波由田　令人於廁上倒便語不得。當以紙錢四十九貫好酒白脯如法祭之。須書此鬼形類。即不死一七日內漸漸差。更加年壽延一百歲。切須敬之<p><img src="../figures/21045603.gif" height="500" width="277"><p>婁宿直日　鬼名令尼居　令人兩腳應骨髓痛坐臥不得。此鬼所為。如不遇祭法其腳便失。以五色紙錢二百貫好酒白脯如法祭之。患人一七日內差行季便得。祭日輒不得令僧尼入宅切須禁之。祭了隔日即得<p><img src="../figures/21045604.gif" height="695" width="435"><p>奎宿直日　鬼名洪宅置　令人小便不出陰陽疼痛行動不得。三日內不遇祭法。令必至於危。以黃紙錢一百二十貫好酒脯於未時祭之。過三日不差女至于死。其鬼一日遊四天下得遍覺。即火急祭之令收禁必當差<p><img src="../figures/21045605.gif" height="675" width="257"><p>男宿直日　鬼名獨指樓　令人大小便不通或寒或熱轉動不得。如不遇祭法。三日九日內必至於死。以紙錢四十九貫好酒脯祭之。當日平復如故。三日始祭患人即難濟(矣)<p><img src="../figures/21045606.gif" height="685" width="232"><p>虛宿直日　鬼名常夜迪　令人通體疼痛轉動不得。是此鬼所為。別喚師人其三日內自差。以紙錢一十四貫酒脯如法祭之。當時平復如故耳<p><p><img src="../figures/21045607.gif" height="550" width="240"><p>辰星直日　鬼名百破　令人或寒或熱不止心頭冷。一向叫喚哭聲不絕。如不遇祭法五日內必死。以紙錢一百二十貫酒脯祭之。如前法。如至一七日祭。即不得其功。當須死不可救也<p><img src="../figures/21045608.gif" height="592" width="272"><p>文星直日　鬼名形奉叉　令人後分疼痛如被箭射。不可忍之。起坐不得。是此鬼所為。纔覺即酒火急以酒脯如法祭之。當日便差。如三日外如祭。其病已入四支難療也<p>敕諸星宿鬼神等。無事莫行於人閒。如違者當須以法祭之。急急如律令祭星宿之法。令用脯紙錢等。一一皆依前件法。用不得欠小。如患人來差。但稱病人姓名並得病之日及時。更莫道願家口平安之語。唯知志拜星宿之形。須道患人姓名。並須一一書取前件諸行病鬼形貌。教人眼見諸鬼形。於鬼形上下釘手。明日收禁之。患人當日差訖。與出卻其釘。鬼既得放更不敢到於門焉。每行病之次。曾被病人知此。於被禁釘之家。每相去五百步之外。走過並不敢正眼望此宿家門。當咒願之時。一一皆須必分明道。云諸星宿並患人某乙。望與收禁之勿令病不可。其患人及平常人。並不得於星宿露臥。忽遇此病不知之者狂死矣。慎慎慎<p class='juan'>
七曜星辰別行法</p>
<blockquote class='FuWen'>(八家祕錄云。七曜星辰別行法一卷。一行撰運請來。古德演奧鈔等中引用之。頃日得[<a href='javascript:showpic("../fontimg/014686.gif")'>木*母</a>]尾山法鼓臺之本於洛東智積院貫首慈順僧正。與我山妙音之本對挍。各有可否。擇善者從之。然良有脫落而文義不屬之處。更請仁和寺甘露王院之本對讀。雖與前二本不大異。又稍有所得也。然叵以私竊漫定正誤。示異施和訓上梓。以待整治於通方之士。有疑者云。是此祭法非紙錢酒脯則不能也。是道家之所為。又禁忌僧尼之入。豈為佛家之說。今謂不然也。如禁僧尼等者但禁來者。更問。必不論自家也。太元帥禁兒婦來入之類亦爾也。於星供地鎮等法。亦用紙錢清酒。實是釋門之妙術。祕宗之奧旨也。夫祕密之旨趣。寄餘道之淺近。面顯法性之深遠。如諸部護摩即是也。又有用魚肉魚膽。或用犬肉犬骨。或取人脂已血。或取人骨尸屍。或以鴉脛蛇助骨。或以鼠狼豬鹿毛。或已甲蛇皮為香。或毒藥犬脂為供。或取纏屍衣。人骨為筆犬首為管。畫聖無動尊。或取男子屍未瘡瘢者。坐其心上而念誦。或取兵死人血。書惡人名形為符。或以黑狗舌。和安息香為丸。或進蚯蚓之糞。或獻犢子之糞等。經軌之說不可具舉。如是等之事皆是金口所說。而禁見聞於非器。豈其偏疑酒脯乎。金剛童子。聖無動尊。大威德。烏樞瑟摩。太元帥。不動使者法等所說是也　時享和二壬戌年夏五月　豐山小池坊　鑒事役務餘暇挍刻　總持院沙門快道林常　誌)</blockquote></body></html>
