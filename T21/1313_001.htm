<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n508"></A>No. 1313</b><p class='juan'>
佛說救拔[<a href='javascript:showpic("../fontimg/059756.gif")'>火*舀</a>]口餓鬼陀羅尼經</p>
<p><span class='byline'>　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯</span><br><p>爾時世尊。在迦毘羅城尼俱律那僧伽藍所。與諸比丘并諸菩薩無數眾會。前後圍遶而為說法。爾時阿難獨居靜處念所受法。即於其夜三更已後。見一餓鬼名曰焰口。其形醜陋身體枯瘦。口中火然咽如針鋒。頭髮蓬亂爪牙長利甚可怖畏。住阿難前白阿難言。卻後三日汝命將盡。即便生於餓鬼之中。是時阿難聞此語已。心生惶怖問餓鬼言。若我死後生餓鬼者。行何方便得免斯苦<p>爾時餓鬼白阿難言。汝於明日。若能布施百千那由他琲e沙數餓鬼。并百千婆羅門仙等。以摩伽陀國所用之斛。各施一斛飲食。并及為我供養三寶。汝得增壽。令我離於餓鬼之苦得生天上。阿難見此焰口餓鬼。身形羸瘦枯燋極醜。口中火然咽如針鋒。頭髮蓬亂毛爪長利。又聞如是不順之語。甚大驚怖身毛皆豎。即從座起疾至佛所。五體投地頂禮佛足。身體戰慄而白佛言願救我苦所以者何。我住靜處念所授法。見焰口餓鬼而語我言。汝過三日必當命盡生餓鬼中。我即問言云何令我得免斯苦。餓鬼答言。汝今若能施於百千那由他琲e沙數餓鬼。及百千婆羅門仙等種種飲食。汝得增壽。世尊我今云何能辦若干餓鬼仙人等食<p>爾時世尊告阿難言。汝今勿怖我有方便。令汝能施若干百千琲e沙餓鬼。及諸婆羅門仙等種種飲食。勿生憂惱<p>佛告阿難有陀羅尼。名曰無量威德自在光明殊勝妙力。若有誦此陀羅尼者。即能充足俱胝那由他百千琲e沙數餓鬼。及婆羅門仙等上妙飲食。如是等眾乃至一一。皆得摩伽陀國所用之斛七七斛食。阿難我於前世作婆羅門。於觀世音菩薩所。及世間自在威德如來所。受此陀羅尼故。能散施與無量餓鬼及諸仙等種種飲食。令諸餓鬼解脫苦身得生天上。阿難汝今受持。福德壽命皆得增長。爾時世尊即為阿難。說陀羅尼曰<p>那謨薩[<a href='javascript:showpic("../fontimg/004555.gif")'>口*縛</a>]怛他[<a href='javascript:showpic("../fontimg/032478.gif")'>薛/木</a>]多(引)[<a href='javascript:showpic("../fontimg/004555.gif")'>口*縛</a>]盧枳帝唵參婆囉參婆囉吽<p>佛告阿難。若有善男子善女人。欲求長壽福德增榮。速能滿足檀波羅蜜。每於晨朝及一切時悉無障礙。取一淨器盛以淨水。置少飯糗及諸餅食等。以右手加器。誦前陀羅尼滿七遍。然後稱四如來名號<p>曩謨婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]帝缽囉(二合)枳孃(二合)部(引)多囉怛曩(二合)怛他孽多也(此云多寶如來)<p>由稱多寶如來名號加持故。能破一切諸鬼。多生已來慳吝惡業。即得福德圓滿<p>那謨婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]帝素嚕波(引)耶怛他[<a href='javascript:showpic("../fontimg/035509.gif")'>言*我</a>]哆野(此云南無妙色身如來)<p>由稱妙色身如來名號加持故。能破諸鬼醜陋惡形。即得色相具足<p>曩謨婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]帝尾缽囉(二合)[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/013022.gif")'>打-丁+羅</a>]孽多怛囉(二合)也怛他孽多也(此云廣博身如來)<p>由稱廣博身如來名號加持故。能令諸鬼咽喉寬大。所施之食恣意充飽<p>曩謨婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]帝阿(上)婆(去)孕迦囉也怛他[<a href='javascript:showpic("../fontimg/032478.gif")'>薛/木</a>]多也(此云離怖畏如來)<p>由稱離怖畏如來名號加持故。能令諸鬼一切恐怖悉皆除滅離餓鬼趣。佛告阿難若族姓善男子等。既稱四如來名號加持已。彈指七遍。取於食器於淨地上。展臂瀉之。作此施已。於其四方有百千那由他琲e沙數餓鬼。前各有摩伽陀國七七斛食。受此食已悉皆飽滿。是諸鬼等悉捨鬼身生於天上<p>阿難若有比丘比丘尼優婆塞優婆夷。常以此密言及四如來名號。加持食施鬼。便能具足無量福德。則同供養百千俱胝如來功德等無差別。壽命延長增益色力善根具足。一切非人夜叉羅剎。諸惡鬼神不敢侵害。又能成就無量福德壽命。若欲施諸婆羅門仙等。以淨飲食滿盛一器。即以前密言加持二七遍。投於淨流水中。如是作已。即為以天仙美妙之食。供養百千俱胝琲e沙數婆羅門仙。彼諸仙人得加持食故。以密言威德。各各成就根本所願諸善功德。各各同時發誓願言。願是食人令壽延長色力安樂。又令其人心所見聞正解清淨。具足成就梵天威德。行梵天行。又同供養百千琲e沙如來功德。一切冤讎不能侵害。若比丘比丘尼優婆塞優婆夷。若欲供養佛法僧寶。應以香華及淨飲食。以前密言加持二十一遍奉獻三寶。是善男子善女人。則成以天餚膳上味。奉獻供養滿十方界佛法僧寶。亦為讚歎勸請隨喜功德。甯偷悁翽虳擎棐g。諸天善神琩蚞秸@。即為滿足檀波羅蜜。阿難汝隨我語。如法修行廣宣流布。令諸眾生普得見聞獲無量福。是名救焰口餓鬼及苦眾生陀羅尼經。以是名字汝當奉持。一切大眾及阿難等。聞佛說已一心信受歡喜奉行<p class='juan'>
救拔焰口餓鬼陀羅尼經</p>
</body></html>
