<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n539"></A>No. 1325</b><p class='juan'>
佛說療痔病經</p>
<p><span class='byline'>　　　　大唐三藏義淨奉　制譯</span><br><p>如是我聞。一時薄伽梵。在王舍大城竹林園中。與大苾芻眾五百人俱。時有眾多苾芻身患痔病。形體羸瘦痛苦縈纏。於日夜中極受憂惱。時具壽阿難陀見是事已詣世尊所。頂禮雙足在一面立。白言世尊。今王舍城多有苾芻。身患痔病形體羸瘦痛苦縈纏。於日夜中極受憂惱。世尊此諸痔病云何救療。佛告阿難陀汝可聽此療痔病經。讀誦受持繫心勿忘。亦於他人廣為宣說。此諸痔病悉得除差。所謂風痔熱痔[<a href='javascript:showpic("../fontimg/022480.gif")'>病-丙+陰</a>]痔三合痔。血痔腹中痔鼻內痔。齒痔舌痔眼痔耳痔。頂痔手足痔脊背痔屎痔。遍身支節所生諸痔。如是痔瘺悉皆乾燥。墮落消滅畢差無疑。皆應誦持如是神咒。即說咒曰<p>怛姪他　揭賴米　室利　室利　魔揭室至三磨[革*夭]都莎訶<p>此咒(丹藏云)<p>怛姪他　頞闌帝　頞藍謎　室利鞞　室里室里　磨羯失質　三婆跋睹　莎訶<p>阿難陀於此北方有大雪山王。中有大莎羅樹名曰難勝。有三種華。一者初生二者圓滿。三者乾枯。猶如彼華乾燥落時。我諸痔病亦復如是。勿復血出亦勿膿流。永除苦痛悉皆乾燥。又復若常誦此經者。得宿住智能憶過去七生之事。咒法成就莎訶。又說咒曰<p>怛姪他占米　占米捨占米　占沒[<a href='javascript:showpic("../fontimg/001244.gif")'>仁-二+爾</a>]捨占泥　莎訶<p>佛說是經已。時具壽阿難陀及諸大眾。皆大歡喜信受奉行<p class='juan'>
佛說療痔病經</p>
</body></html>
