<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><b>　　<A NAME="n990"></A>No. 1362</b><p class='juan'>
佛說善夜經一卷</p>
<p><span class='byline'>　　　　唐三藏法師義淨奉　制譯</span><br><p>如是我聞。一時薄伽梵。在王舍城竹林園所。去斯不遠有一苾芻住溫泉側。時有一天顏貌端嚴光明殊妙。過初夜分詣苾芻所。彼天威光周圓赫奕。悉皆照耀普遍溫泉。合掌禮敬在一面坐。白苾芻言大德。仁頗先聞善夜經不。苾芻答曰我未曾聞如是經典。復問天言仁先知不。天曰我亦不知。苾芻曰誰有知者。天曰無上慈父在竹林園。仁今可往詣彼請問。如佛所說當奉行之。說是語已忽然不現。時彼苾芻至天曉已。詣世尊所頂禮雙足。在一面立白言世尊。昨夜有天過初更後。來詣我所。光明照曜周遍溫泉。而問我言。仁頗先聞善夜經不。我言未聞。我問彼天仁先知不。答言不知。我復問言誰有知者。彼言無上慈父在竹林園。仁可往問。如佛所說當奉行之。說是語已忽然不現。我緣斯事故來至此請問世尊。佛告苾芻汝識彼天不。答言不識。汝今當知彼是三十三天勝妙天子威德大將名曰栴檀。為欲利益諸眾生故。來覺悟汝問是經名。時彼苾芻復白佛言。世尊我今願聞善夜經典。唯願世尊哀愍為說。爾時世尊告苾芻言。此善夜經具大功德。若有聞者能斷煩惱速證菩提。汝應諦聽善極作意。吾當為說。過去諸法不應追念。未來諸法亦不希求。現在諸法勿生染著。如是行者名真解脫。爾時世尊即說頌曰<p class='lg'>　過去不應念　　未來不希求<br>　於現在時中　　皆如法觀察<br>　妄想心難遣　　智人應善觀<br>　宜可速勤修　　焉知至明日<br>　由彼死王眾　　與汝鎮相隨<br>　是故我牟尼　　善夜經今說<br>　常願諸有情　　離苦獲安樂<br>　不造諸惡業　　畯蚸馦陬翩@</p><p>爾時世尊為欲利益一切眾生。令於長夜得安隱樂離諸障惱。於生生處增長善根。常遇三寶不墮惡趣。復更說此陀羅尼曰<p>怛姪他　毘尼婆(引)喇[<a href='javascript:showpic("../fontimg/001244.gif")'>仁-二+爾</a>]　跋柁摩單滯　摩膩[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/012411.gif")'>打-丁+致</a>][<a href='javascript:showpic("../fontimg/012411.gif")'>打-丁+致</a>][<a href='javascript:showpic("../fontimg/012411.gif")'>打-丁+致</a>][<a href='javascript:showpic("../fontimg/012411.gif")'>打-丁+致</a>]　瞿里健陀里　旃茶里摩登祇(上)薩囉爛帝　莫呼剌膩攝缽利　斫羯囉婆(引)枳　攝伐里莫訶攝伐里　步精揭(巨列)[<a href='javascript:showpic("../fontimg/001244.gif")'>仁-二+爾</a>]　[<a href='javascript:showpic("../fontimg/001244.gif")'>仁-二+爾</a>]弭[<a href='javascript:showpic("../fontimg/001244.gif")'>仁-二+爾</a>]名揭[<a href='javascript:showpic("../fontimg/001244.gif")'>仁-二+爾</a>]　訖栗多(引)[<a href='javascript:showpic("../fontimg/001244.gif")'>仁-二+爾</a>]　莎(引)訶(引)僧拽體(天移)曇(去)　頞[<a href='javascript:showpic("../fontimg/072982.gif")'>口*束*頁</a>]伽帝　捺囉伽帝　謗蘇迦波(引)裔　劫布得(都洛)　迦波(引)裔　答布檀泥(去)莎訶<p>若有苾芻苾芻尼鄔波索迦鄔波斯迦及餘善男子善女人等。於此善夜經中。若一伽他若一句咒。讀誦受持供養尊重。明解其義為他演說。當知是人於一切時無諸災厄。亦無[<a href='javascript:showpic("../fontimg/011859.gif")'>打-丁+王</a>]橫及諸衰惱。能知過去七生之事。亦不忘失大菩提心。決定能趣涅槃正道。若有善男子善女人。受持讀誦此善夜經者。於未來世所生之處。必定當得宿住之智。常受尊貴安隱快樂。復說頌曰<p class='lg'>　此人一切時　　無有枉橫事<br>　由造順時業　　永離非時死<br>　擁護諸眾生　　令離病憂怖<br>　不祥及惡夢　　險路常安隱<br>　若男子女人　　戴持此經者<br>　具相人敬重　　所願皆圓滿<br>　若於身語意　　所有諸不善<br>　由此經威力　　終無有惡報<br>　若水火王賊　　雷電毒害等<br>　怨家戰諍時　　念經皆得脫<br>　又復有明咒　　若能讀誦者<br>　於一切時中　　長善滅諸惡　</p><p>即說咒曰<p>怛姪他　[<a href='javascript:showpic("../fontimg/001244.gif")'>仁-二+爾</a>]弭尼民達哩　窒哩盧迦(引)盧枳[<a href='javascript:showpic("../fontimg/001244.gif")'>仁-二+爾</a>]　窒哩輸[<a href='javascript:showpic("../fontimg/013022.gif")'>打-丁+羅</a>]陀唎[<a href='javascript:showpic("../fontimg/001244.gif")'>仁-二+爾</a>]　惡矩比　姪哩底奴麗　矩都軍底　矩都屈此　雞[<a href='javascript:showpic("../fontimg/004101.gif")'>口*栗</a>]底矩比[<a href='javascript:showpic("../fontimg/001244.gif")'>仁-二+爾</a>]　擁護擁護我某甲於一切恐怖處　於一切疾病苦痛處　於一切憂愁相惱處於一切毒蟲毒藥處　於一切鬼魅厭禱處　於一切王賊水火處　於一切猛獸驚怖處　於一切謗讟言訟處　於一切怨家鬥諍處　於一切身意惡業處　所有語業四過處　於一切厄難危亡處　并執金剛神　常衛護我某甲并諸眷屬莎(引)訶(引)<p>復說咒曰<p>瓻縞L　呬里呬里弭里弭里　畢舍脂缽拏　攝伐里止里莎訶<p>爾時世尊說是經已。時彼苾芻及諸大眾。人天八部諸鬼神等皆大歡喜信受奉行<p class='juan'>
佛說善夜經</p>
</body></html>
