<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T21 </TITLE>
</head>
<BODY>

<p><p></li><p><b>　　<A NAME="n1029"></A>No. 1380</b><p class='juan'>
佛說善樂長者經</p>
<p><span class='byline'>　　　　西天譯經三藏朝奉大夫試光祿卿明教大師臣法賢奉　詔譯</span><br><p>如是我聞。一時佛在迦毘羅城。與大眾俱。是時有一釋種長者。名曰善樂住在本處。而彼長者信重三寶。歸依佛歸依法歸依僧。唯信佛法僧不復信於諸餘外道。唯求佛法僧善解苦集滅道。見真實理獲大果報。而當非大即證菩提。時彼長者於所見色忽然不見<p>爾時善樂長者遙向世尊作是願言。我佛世尊大慈大悲。願施我眼目施我眼光明施我眼清淨除我眼昏暗。發是願已又作是言。我今歸依佛歸依善逝<p>爾時世尊以清淨天耳過於人耳。遙聞彼長者發願言已。即告尊者阿難言。阿難汝今持我祕密神咒。往彼釋種善樂長者處。與作救拔護持令得寂靜安樂。乃至與彼四眾亦作利益安樂故<p>爾時世尊為善樂長者等。說此清淨眼祕密大神咒曰　怛[<a href='javascript:showpic("../fontimg/067003.gif")'>寧*也</a>](切身下同)他(引一)呬里彌里企里(二)呬係(引)多(三)忽喻忽喻(四)忽夜(引)尾底(五)忽盧忽盧忽盧(六)訥訥訥訥盧(七)以此清淨眼祕密神咒句力。眼得清淨除去昏暗除去翳障。乃至除去風毒眼病黃毒眼病。痰毒眼病[<a href='javascript:showpic("../fontimg/022480.gif")'>病-丙+陰</a>]毒眼病。無痛無腫無惱無苦無諸眵淚。如是等病皆悉消除。復以戒真實力修行真實力苦。行真實力祕密神咒真實力緣生法真實力。苦法真實力集法真實力。滅法真實力道法真實力。須陀洹真實力斯陀含真實力。阿那含真實力阿羅漢真實力。緣覺真實力菩薩真實力。佛真實力法真實力聖眾真實力。以如是等真實力故。眼得清淨除去昏暗除去翳障。所有風毒眼病黃毒眼病。痰毒眼病[<a href='javascript:showpic("../fontimg/022480.gif")'>病-丙+陰</a>]毒眼病。皆不能侵。無痛無腫無惱無苦無諸眵淚等<p>佛告阿難此祕密神咒。是過去六正等正覺同共宣說。所謂尾缽尸如來正等正覺。室棄如來正等正覺。尾說部如來正等正覺。訖囉葛忖陀如來正等正覺。葛那葛牟尼如來正等正覺。迦葉波如來正等正覺。我今第七釋迦牟尼如來正等正覺亦如是說。乃至四大天王。謂持國天王增長天王。廣目天王多聞天王。及帝釋天主娑婆界主大梵天王等。皆亦隨喜宣說<p>佛告阿難。我未見彼天界梵界及諸魔界。乃至沙門婆羅門等界。若有人持誦此祕密大神咒三遍者。有諸病苦而能侵害。所有昏暗內外翳障等。乃至天所作病龍所作病。夜叉所作病阿脩羅所作病。迦樓羅所作病乾闥婆所作病。鳩盤茶所作病必隸多所作病。富單那所作病羯吒富單那所作病。毘舍左所作病羅剎所作病。羯枯陀所作病[口*大]多拏所作病。星曜所持乃至中毒。及諸邪咒法等悉皆消除。又復阿難如是祕密大神咒法。若有患者日念三遍。是人眼得清淨如前見物此。如是清淨眼祕密大神咒有大力故。眼得如是清淨。除去昏暗及內外翳障。乃至風毒障黃毒障痰毒障。痰毒障等皆悉消除。無痛無苦無諸眵淚。又復清淨戒真實力修行真實力。五通仙真實力賢聖真實力聖藥真實力。祕密句真實力緣生法真實力。苦法真實力集法真實力。滅法真實力道法真實力。須陀洹真實力斯陀含真實力。阿那含真實力阿羅漢真實力。緣覺真實力菩薩真實力佛真實力。以如是等真實力故。眼得清淨<p>爾時世尊復說祕密神咒曰<p>那謨(引)沒馱寫(一句)婆[<a href='javascript:showpic("../fontimg/035509.gif")'>言*我</a>][<a href='javascript:showpic("../fontimg/004555.gif")'>口*縛</a>]都(引)悉殿睹滿怛囉(二合)缽那莎(引)賀(二)<p>佛告阿難此祕密大神咒。若人日日三時。與前神咒同共依法誦念。是人所有眼病悉皆消除<p>爾時尊者阿難白佛言世尊。我今承佛聖旨持此祕密大神咒。往彼善樂長者處廣為宣說。與彼善樂長者及四眾等作大利益。佛說是經已尊者阿難及諸大眾。聞佛所說皆大歡喜信受奉行<p class='juan'>
佛說善樂長者經</p>
</body></html>
