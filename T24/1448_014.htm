<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p class='juan'>
根本說一切有部毘奈耶藥事卷第十四</p>
<p><span class='byline'>　　　　大唐三藏義淨奉　制譯</span><br><p>爾時大王。見彼女人如風而去。心生怕懼。告彼門師婆羅門曰。所應作者。悅意已走。其婆羅門白言。大王已得成就災厄已除。于時悅意在於空中。復更思惟。我今於此。受諸苦惱。皆由彼仙。若到仙所。須說此事。我身為汝。遭大苦難。作是念已。即至仙所。禮已。白仙人曰。我為大仙向人說故。遂被繫縛。為人愛欲迷亂至死。復白仙人曰。若善財相覓。取我指鐶。而授與之。報如是言。我之住處。道路極嶮。幸當迴去。更不須來。若不肯迴。願仙略視道路。於此北界。有三黑山。度此山已。更有三山。復更有三山。度九山已。有雪山王。山北復有黑山。山下水流。復有佉達羅。伊沙陀羅。金剛藏。欲色山。烏俱得迦。伊伐得迦。阿鼻縛那。彼木山那等諸山。過此山已。即入佉那羅山。山下有窟。入此窟中。入已。有大石柱。登柱上已。被鹿皮而住。當有一鳥王。來撥汝去。得過諸山。從此出已。多有諸色。于槎或作。人形羊形。羖羊形復至一窟。名賓伽羅。中有水流如粖。其中有大蟒蛇。速疾走來。汝須存意。極大超越。其槎中間。有惡鳥來。當須射破復有槎。如兩牛相鬥可打角破。便當進路。或復途槎。以鐵為人。手持鐵刀。形貌可畏。亦須打破。然即進路。復有槎。形如藥叉相<p>其藥叉鐵口。汝若見之。以鐵釘釘額。復逢一井。名曰猛轉。當須手執於杖過之。若逢頭及眼黃色藥叉。當須杖刀之而過。又多度水。埵陬蹀s。其水名曰能伽。婆騰伽。多波[<a href='javascript:showpic("../fontimg/001244.gif")'>仁-二+爾</a>]。波登祇。指多囉。嗚嚧馱[<a href='javascript:showpic("../fontimg/001244.gif")'>仁-二+爾</a>]河。阿薩[<a href='javascript:showpic("../fontimg/001244.gif")'>仁-二+爾</a>]。阿施尾沙。毘陀諾[<a href='javascript:showpic("../fontimg/001244.gif")'>仁-二+爾</a>]等河。其能伽河。有藥叉女。常為居住。名曰俱波。婆騰伽河。無人能住。多波[<a href='javascript:showpic("../fontimg/001244.gif")'>仁-二+爾</a>]河。多有蛟龍。指多囉河中欲色。嗚嚧馱[<a href='javascript:showpic("../fontimg/001244.gif")'>仁-二+爾</a>]河。緊那羅婢居止。呵薩[<a href='javascript:showpic("../fontimg/001244.gif")'>仁-二+爾</a>]河中。緊那羅新婦住。阿施尾沙河中。有種種色蛇。毘陀河水。甚濁穢惡。若度能伽河時。意存勇健。若度婆騰伽河。心須超越。若度多婆那河。閉口而度。若度指多羅河時。作種歌唱。若度烏嚧馱那河。心須正定。若度呵薩那河時。默然勿語。若度阿施尾沙河時。當作禁毒蛇咒已度。若度那陀那河。手持利劍。割藤而度。如是度過此等河已。有五百藥叉。守當開門。汝須勤勇。必莫畏之。此是緊那羅王城。說是語已。禮仙之足。騰空而去<p>爾時善財童子。平定外國怨已。卻還那布羅城。是時善財。纔息定已。即拜父王。對面而坐。父王便已愛念之語安慰善財。善財答曰。以父王威力。得安穩歸。伐彼怨軍。悉皆平定。仍將寶子。置立押官。依法輸科。父王告言。我子有功。所作皆了。其善財童子。辭父王曰。欲歸宮內。父王告曰。且住共食。白父王。我久不見悅意。今欲往看。王曰。今日且住。明當往看。又白父王。我要今日須看悅意。父王默然不對。是時童子即歸本宮。乃見宮中。無有光彩。不見悅意。東西馳覓。作聲喚曰。悅意悅意。汝今何在。諸宮共集。欲亂善財。然而身心如被箭射。專向悅意。頻更重問。悅意何在。其時宮人。具說如上。善財童子聞已。甚大愁苦。宮人白言。今此宮中。更有勝者。幸除憂惱。于時善財。念知父王作無恩事。即往母邊。禮足長跪。白言。阿孃。我今不見悅意。然而悅意。形貌端嚴。具多福德。今若不見。迷亂燒心。隨彼趣方。我當求覓。若無悅意。生大苦惱。母曰。當為悅意遭命難苦。我放令去。問曰。此事云何。其母具說。善財知彼父王無恩。復問阿母。何方而去。母曰。悅意今向此山仙人法王住處。于時善財。為離悅意。苦惱啼泣。不覺唱言悅意。母又告曰。我此宮中。更有勝彼。何故憂惱。善財答曰。阿孃。此之宮人。我不愛樂。母以善言慰誘。煩惱更加。速起尋訪。東西馳走。而作是念。可於得處更尋問。即往詣獵師所。問曰。汝先何處得悅意耶。獵師答曰。於彼山中。有仙人住。其處有池。悅意每來池中洗浴。我依仙人言教。繫捉得來。時善財卻迴宮內。又作是念。今可往仙人所。取其消息。父王亦聞童子離別悅意。極大愁惱。欲往山中仙人之所。父王告曰。善財何為迷亂至此。我今為汝。更置最勝宮人。善財聞已。白言。我無悅意。不能在宮而住。爾時大王。即出嚴敕。令四衢道諸城門所。但有要路。皆令捉搦。莫放童子出城。善財為性。夜即省睡。我聞晝中五種之人。於夜省睡。云何為五。一者丈夫思婦。婦思丈夫。二者婦被夫瞋責。三者作賊之人。四者軍將。五者苾芻精勤苦行時。我今當一。于時童子作是思惟。我若從門而出。父母必罪守門之人。作是念已。即取花鬘。置於幢上。無人守護門關之處。從此而去。至於城外。月初出時。善財向月啼泣。思想悅意。即說伽他。而告之曰<p class='lg'>　月滿能明夜　　亦是星中王<br>　畢星如眼愛　　亦如大導師　</p><p>誰見悅意眼如青蓮。作是語已。漸行思念昔共悅意。遊戲之時。逢其鹿獐。告曰。汝常食水草。無病遊行。不同我苦。問曰。見我悅意耶。說已漸行。至一方所。乃見花果茂盛。有蜜蜂於花上食氣。善財告言。青色無有垢。有金色相。在竹林間。兩色妙身。見悅意不。說已復行。見一蟒蛇。告曰。汝是黑蛇。舌如樹葉。張口及眼。俱有煙焰。我有欲火。亦復如是。無有毒心。見我悅意在於何處。說已次至一林。見百舌鳥。作其美聲。告言。汝在諸鳥中尊遊林樹間。有緊那羅王女。名為悅意。眼髮如青蓮。汝今見不。說已次行至無愁樹。名花間枝。華名吉利。樹中之王。而告之曰。憶悅意時。心即迷悶。汝名無愁。我今合掌。令我無愁。由心迷亂。種種異言。次至仙人住處。讚仙人曰。身被樹皮衣。常餐最上根。我今頂禮大仙師。幸請速報悅意處。是時仙人以安穩言。告善財。且坐。先言我見。面如滿月。目類青蓮。緣眉細長。猶如盡月。形貌可愛。人皆喜見。且餐根果。後當無惱。訪覓不難。必無疑慮。說是語已。復告善財曰。然悅意去時。遺言相囑。留此指鐶。善財若來覓我。可與指鐶。作是語已。復說險路。可報善財童子。道徑極險難行。當須迴去。若決不迴。當視道路。是時仙人告童子曰。當知悅意作是囑言。於此北方界。即有三重黑山。過已更有三重。復更有三重。過九山已。乃有雪山王。此山有藥。採取以蘇煎服。能無飢渴。多饒氣力。性念能定。并取獼猴隨其去處。以咒持之。并將弓箭及以明寶。合阿伽陀香藥。能治蛇毒。復持三鐵釘及箏。雪山王北。復有青山。乃至當報。善財作大威力。超越彼諸惡類。皆當損之。廣說如前。依次而作。時善財既聞仙人說已。一依所告。次第而作。并持藥咒。禮仙人足。退步而去。所須之事。皆悉已<span class='corr'>辦</span>。唯不得獼猴。卻來仙所。時仙即與獼猴。爾時仙人復告善財。汝獨一身。無有伴侶。何須苦覓彼悅意耶。定當捨命。善財白言。我決須覓。月在空行。誰為伴侶。亦如獸王。以牙爪力。亦無有伴。火能燒之。誰之為伴。縱我無伴。有何所防。若見大海。可即不入。若被蛇毒。可不療治。夫大人者。精勤作事。若事不成。人無有過。爾時善財依悅意說。以諸藥草咒法。過諸山河險難之處。直至緊那羅王城。時善財遙見彼城。異常勝妙。一切園苑。林茂端正。種種妙花。并諸雜鳥。池水流渠。又見無量緊那羅女。共來取水。于時善財。問諸女等。取水何用。答曰。王女名曰悅意。比在人間。身染人氣。以水洗身。欲除人氣。善財。更問女曰。此水為同一時瀉浴為復前後依次與之。彼女答曰。次第瀉之。善財便作是念。我今善得其便。此吉利指鐶。安於瓶罐之中。信通悅意。善財即以指鐶。默擲置一水罐之中。報彼女曰。可以此水。在前授與王女洗浴。是時緊那羅女便作是念。此必有緣。即在前瀉水。王女頂上洗浴。然而指鐶落在身上。是時悅意。即喚其女。問曰。汝將水來時。更有何人。答曰。我見一丈夫。具陳相狀。然其悅意知是善財。令速藏隱。方便將入。莫使人見。依命將來。藏一處已。悅意往詣父王邊。長跪白言。阿爺。若見善財。欲作何事。父王答曰。斬為百段。分為四聚。此既是人。何所堪用。悅意復白王言。若當是人。如何能到於此。時父王聞已。瞋遂止息。王作是言。若童子來至。可與一切莊嚴之具。多與財寶及千緊那羅女。并其汝身。悉皆奉與。于時悅意聞此語已。心大歡悅。喜樂遍身。即令善財嚴飾衣服。來見父王。爾時緊那羅王遙見善財。人相具足。形貌端嚴。人所喜見。心生怪愕。欲試伎藝。置大金柱。高七多羅樹。又置七鼓。并七玄高。其善財童子。身是菩薩。若是菩薩。諸伎工巧。無不解者。凡有所作。天亦助之。不為障礙。即於王前。設大供養。吹笛。擘箜篌。彈笓笆。作種種音樂。并諸伎藝。空中諸天。亦皆助作。時善財童子。手執大刀。色如青蓮。光彩晃耀。其王殿前。有多羅柱。王令善財。以刀截柱。如截佉多唎葉碎如油麻。以箭射彼金柱。七鼓。七玄高。皆悉穿過。身若須彌。不動不搖。空中諸天。及緊那羅等。皆大吼叫。爾時緊那羅王。見聞如此希異之事。心大驚愕。即令莊嚴一千緊那羅女。姿質面貌。一如悅意。王告善財曰。汝知何者是悅意耶。于時善財即發實言。說伽他曰<p class='lg'>　悅意是樹女　　我今極愛敬<br>　實言當速疾　　徐步向前行　</p><p>是時悅意不覺前行一步。緊那羅眾白大王言。此之善財有人威力。精勤超越。具有形貌。共悅意相應。何須苦逼。不與悅意將。爾時緊那羅眾。次第白王。令與悅意。其王即敕。依緊那羅法。左手持女。右手執金瓶。告言。童子。此之愛女。并千緊那羅女。侍從圍遶。以賞為妻。王曰。人當無恩。必莫棄捨。亦不得更置婦人。時善財聞王教已。即共悅意。同歸本宮。而為遊戲。歡娛作樂。善財復於後時。思憶家眷。離別父母。愁憂苦惱。即共悅意。平論斯事。君欲如何悅意。即為啟父王知。王曰。任汝共善財。相隨而去。莫行錯誤。人多詐誑。是時父王作誡敕已。即與金銀真珠等種種雜寶。而為資遣。是時善財。以緊那羅力。速疾還詣那布羅城當入城時。由緊那羅作種種香氣。遍滿城內。父王聞善財來。敕令作諸鼓樂。掃灑城邑。除瓦石砂礫。皆令鮮潔。作諸音樂。懸繒幡蓋。燒眾名香。散諸妙花。善財共諸百千眷屬圍遶。入那布羅城。止息已持諸珍寶。往詣父王所。禮足已面前而坐。向緊那羅事。具如上說<p>爾時父王。知其威力第一超越。即與灌頂。建立王位。時善財便作是念。我共悅意。為夫妻故。今得紹灌頂王位。自知過去因緣。得如是福報我今須更勝於昔時。行於布施。作諸福業。作是念已象閣城中。十二年內。依彼俗法。置祭祀堂。佛告大王。我於爾時名善財童子者。莫作異見。即我是身。當於爾時行菩薩行。名善財王。我為悅意故。精勤威力。第一超越。既得見已。於十二年中。置祭堂。依法祭祀。豈我唯此捨施福業。而證無上菩提。而更修餘福業。積集善根故。正信因緣故。而證無上正等菩提<p>佛言。復次大王。我為求無上菩提故。而行慧施。作諸福業。大王諦聽。乃往古昔。於尾施縛城有王。名曰尾施婆蜜多。正紹王位。以法化世。其國人民。豐樂安隱。無諸詐偽。賊盜疾疫。牛羊稻蔗。在處充滿。其王正信。能利自他。愛念國人。慈心相向。後於異時。共妃遊戲。歡娛未久。遂即有娠。十月滿已。誕生一子。形貌端嚴。眾相具足。人所喜見。作生日會。為立名號。共相議曰。此是尾施縛蜜多王子。應與名曰尾施縛多羅。授八乳母。廣如餘說。如蓮在水。速時長大。即令入學。曆數算計。工巧伎藝。王法之事。及以調馬。種種相法等。悉皆成就。廣如餘說。爾時王子性懷賢善。真實淨心。自利利他。心常慈愍。愛念世人。能行一切無餘之施。既聞常施。心無間斷。不問遠近。貧乏之人。皆來求乞。索者施與。皆令心足。然而菩薩復於後時。欲出觀望遊戲園林。七寶瓔珞莊嚴其體。又身被鹿皮。乘騎輦輿。擊大鼓樂。速趁而行。欲入苑中。時有一婆羅門。讚王子曰。剎利童子。大勝威力。即說頌曰<p class='lg'>　無量人眾集　　仁有大名聞<br>　此輦應行施　　施與堪施人　</p><p>爾時王子。心生歡喜。速疾而下。以此寶輦。施彼婆羅門。而說頌曰<p class='lg'>　我本捨此輦　　歡喜而能施<br>　願我捨三界　　速證妙菩提　</p><p>復於異時。王子出城。遊行園苑。以寶莊嚴白象。如白蓮華。亦如雪山象。有種上相。亦如帝釋之象。以自相好而嚴其質。功德顯現。其象日日增長。於諸象中。而為最勝。太子共諸親友眷屬圍遶。亦如眾星而圓明月。三春屆節。百卉敷榮。茂林清池。花鳥交映。孔雀鸚鵡。鵝雁鴛鴦。雜類哀鳴。群飛合響。太子于時有邊境國王。知王子遊時。與諸<span class='corr'>婇</span>女於芳園所。隨處周旋。歡喜嬉戲。樂行布施。令婆羅門速來乞象。其婆羅門至王子所。作美妙言詞。說伽他曰<p class='lg'>　天人聞好施　　美妙遍諸方<br>　施我所乘象　　今正是其時　</p><p>爾時王子聞斯語已。心即歡喜。速從象下。而為奉施。復以伽他。而發願曰<p class='lg'>　願我捨此象　　喜施婆羅門<br>　如是捨三界　　速證妙菩提　</p><p>爾時群臣來奏王曰。外境怨國遣婆羅門。來乞王子所乘最勝之象。今已施彼。大王聞已。極生瞋恚。即喚王子。種種呵責。令其出國。其王子聞父責已。作是思惟。即說伽他曰<p class='lg'>　我修菩薩行　　慈攝苦眾生<br>　已著堅固甲　　捨斯最勝象<br>　家中一切物　　隨力皆行施<br>　要心練行林　　決定當須作<br>　捨家修苦行　　當詣練行林<br>　不作如斯語　　豈有施於人　</p><p>菩薩作是語已。即到妃邊。告言。賢首。所有財物。皆須布施。可入山林。修其苦行。具如前說。其婦聞已。恐於太子。有別離憂。合掌白言。賢子。我身男女。願亦相隨。山林中住為修道。我亦不忍一念之中。而能相離。以妙伽他。答太子曰<p class='lg'>　如雪無有月　　大地無苗稼<br>　如林涸無水　　妻無夫亦然　</p><p>菩薩告曰。我等必有相離。一切世間。必有離別。況汝女性。報身柔軟。食飲臥具。皆須細美。在苦林中。唯敷草地。每餐根果。以達彼草。披掩其身。妻曰賢子。雖聞此苦。心亦不退。菩薩答曰。此之誓願。常念莫忘。爾時王子即詣父王。頂禮合掌。以伽他白言<p class='lg'>　願父懺摩我過失　　施象與彼婆羅門<br>　緣此責我往山林　　當願庫藏常增長　</p><p>爾時大王聞此語已。聲嘶哽咽。不忍離苦。抱王子頸。愛言告曰。願子迴住。更勿廣施。菩薩以伽他答曰<p class='lg'>　我若復迴住　　大地及諸山<br>　身及妻奴施　　此心終不改　</p><p>爾時王子說此語已。跪辭父王。共諸妻子眷屬。前後圍遶。城中之人。皆大煩惱。咸送太子出城。百千眷屬。皆乘輦輿。隨逐太子。送出城外。詣苦行林。時有一人。聞城中人眾一時大哭。怪而問曰。是何啼哭之聲。眾人告曰。汝可不知。此城王子蘇達那。被流出境。然而王子立性。愛樂布施。大王治責。今欲入山林中。緣此城內人民啼泣<p>爾時太子依法言別。以頌告諸人曰<p class='lg'>　一切恩愛久共處　　時至命盡會別離<br>　路宿樹下且隨飛　　妻子眷屬皆如是<br>　汝等當知法如是　　世間皆有別離憂<br>　當復專趣所作事　　安住不動喻須彌　</p><p>爾時王子漸行去城。三十餘里。有一婆羅門。來告王子。剎帝利。我故從城出已。行三十餘里。復以伽他。告王子曰<p class='lg'>　我聞好施名故來　　於此道路極疲勞<br>　欲令成就施本願　　願汝速證妙菩提　</p><p>爾時王子妃聞斯語已。出不忍言。以頌答曰<p class='lg'>　汝婆羅門極惡人　　被出山林由不放<br>　可無少慈於我等　　王子失位並由斯　</p><p>爾時菩薩告妃言。賢首。汝莫於婆羅門作麤惡言。頌曰<p class='lg'>　若無此等求財者　　何處更有證菩提<br>　於六波羅施最勝　　從斯行六證菩提　</p><p>爾時菩薩心生歡喜。即以車輅。施婆羅門。而說頌曰<p class='lg'>　破我慳恚流　　施輅婆羅門<br>　猶如大仙轉　　得成無漏法　</p><p>爾時王子施車輅已。心生歡喜。攜抱男女。漸進而行。遠至苦行林中。既到林已。身心歡喜。而修苦行。後於異時。夫人於山谷中。採覓花果去後。爾時天帝釋。觀見菩薩在苦行林中。為欲試菩薩故。化作一婆羅門。於王子所讚言。大勝剎帝利童子。願聽我言。即以伽他。而說讚曰<p class='lg'>　端嚴族姓子　　獨在山林中<br>　汝愛之男女　　速持施我來　</p><p>是時婆羅門說此語已。爾時王子愛念子故。一念思惟而住。其婆羅門又復告曰。剎帝利。我聞汝名。能施一切。求者皆與。願以二子施與我來。何假思惟。而說頌曰<p class='lg'>　地上及虛空　　皆聞好行施<br>　汝今應速捨　　滿我所求心　</p><p>爾時菩薩答曰。縱捨自身。由故不吝。況捨男女。我今思惟。別有私念。即持兒女。施與婆羅門。而說頌曰<p class='lg'>　我今捨此子　　快樂住山林<br>　不共母籌議　　怨恨生憂苦<br>　莫令人有語　　童子堅固心<br>　捨子不捨身　　恐人生謗議　</p><p>婆羅門曰。剎帝利童子。此亦不然。汝生於王族。大地普聞。哀愍眾生。常行慈施。尚以香象。施沙門婆羅門。於諸貧乏下賤之人。常能攝受。求者滿足。不令空過。我既遠來。勿令無益。速調心馬。幸無退轉興別異心。使我所求。不令空度<p>爾時菩薩聞婆羅門語已。而復思惟。為愛子故。迷亂其心。而說頌曰<p class='lg'>　我今持愛子　　施與婆羅門<br>　彼生於苦惱　　皆由愛別離<br>　我今若不與　　苦行無由成<br>　寧遭此別離　　必令求滿足　</p><p>爾時菩薩專於一心。決定當捨。即說頌曰<p class='lg'>　人中大苦海　　有情皆被溺<br>　能渡甚為難　　誓作於舟筏　</p><p>菩薩說已。顏容怡悅。以右手攜兒。左手持女。施與婆羅門。是時男女。舉目盈流。悲啼哽咽。菩薩施已。復發誓言<p class='lg'>　願我施男女　　直趣菩提路<br>　誓救諸眾生　　速超生死海　</p><p>爾時菩薩施此兒女。作是言已。于時大地。六種震動。為地動故。於山林中。所有修寂之人。皆生驚愕。互相謂言。今此地動。有何因緣。時有仙人。是婆悉吒種族。善能占相。告諸仙曰<p class='lg'>　林中小兒食果水　　見令眾人心喜悅<br>　在苦海中求出離　　菩薩捨子大地動　</p><p>爾時二子。知父施與婆羅門已。悲咽泣淚。禮父雙足。合掌白言<p class='lg'>　我等不見母　　今將施與彼<br>　願暫別慈母　　隨父施他將　</p><p>爾時菩薩為愛念故。流淚滿目。抱兒女頸。以頌告言<p class='lg'>　我心於汝甚憐愛　　不是無慈堅固心<br>　當為利益於人天　　捨施汝等善喜見<br>　我為無上菩提故　　求證涅槃安樂處<br>　為拔苦海諸有情　　願救當離輪迴苦　</p><p>是時二子。知父決定施已。作悲噎聲。合掌白言。父今決定捨施與他。阿孃來至。唯願白言。於父母處。並乞懺摩我等幼小。愚癡無識。多有愆犯。或時出語。不順恭敬。斯多過失。願見容恕。語已禮足。右遶三匝。逐彼漸行。思父所言。頻見迴顧<p>爾時菩薩思戀兒子。出言慈愛。迴入草室。即發無上菩提大願。又子出時。三千大千世界。六種震動。空中諸天。皆發大聲。說伽他曰<p class='lg'>　大士要心施　　決成無上事<br>　施男并捨女　　堅心無退屈　</p><p>爾時諸天說是語已。其母持根果欲歸。又見地動。更加匆速。時有一天。變作母師子。守捉要路。不令得過。恐障菩薩利益之事。為一切有情。而行布施。妃告母師子曰<p class='lg'>　汝是獸王妻　　何因守捉路<br>　我若貞於夫　　願汝速開道<br>　汝是獸王妻　　我是人王婦<br>　依法為姊妹　　汝急開其道　</p><p>是時師子復本天形。即避其道。妃見惡相。一念思惟。如天鬼神。及林中聲。我之居處。必有災怪不祥之事。即說頌曰<p class='lg'>　我今眼目[<a href='javascript:showpic("../fontimg/023671.gif")'>目*閏</a>]　　怪烏作怪聲<br>　必有別離苦　　子今存與亡<br>　復見大地動　　身心更不安<br>　定當失二子　　憂心若火然　</p><p>既作如是種種惡相。欲至住處。遍觀瞻視。不見二子。心即迷亂。處處尋求。又便作是念。應於餘處。共諸虫鳥。而作喜樂。或應室內眠臥。先詣室中。唯見太子。合掌白菩薩曰。某童子等。身今何在。菩薩告曰。有一婆羅門。來從我乞。然而童子。與彼人將。幸願隨喜。是時慈母聞已。如獸被毒箭。迷悶躄地。如魚離水。宛轉生苦。亦如牛等失子悲啼。哀聲不絕。而說頌曰<p class='lg'>　我子面如花　　手軟逾蓮葉<br>　未曾經苦事　　愛子今何去<br>　當共獸兒遊　　性直如獐鹿<br>　我子今何在　　誰將汝驅役<br>　哽咽從他行　　悲啼身受苦<br>　去時不見汝　　誰知生別離<br>　於此山林內　　每餐花果根<br>　忍飢寒事他　　今遭斯苦厄<br>　捨父母親戀　　眷屬亦違離<br>　皆由彼惡人　　令子受辛苦<br>　汝生剎帝利　　今時奉事誰<br>　晝夜被驅馳　　眾苦矬餼<br>　由於過去罪惡業　　曾令有情愛別離<br>　我若常行真實言　　一切眾生起平等<br>　以此真實誓言故　　世世常無生別離<br>　唯願二子脫卑身　　速證涅槃安樂果　</p><p>爾時慈母。見子所種樹木。更懷愁惱。抱樹啼泣。復為言曰<p class='lg'>　斯等叢林及花藥　　皆是我子身營理<br>　叢林花藥獨敷榮　　唯我與爾咸枯悴　</p><p>復次漸行。見諸獸子。亦以悲啼。敘而言曰<p class='lg'>　汝常與子遊　　喜樂情無間<br>　子今何處去　　苦惱而求覓　</p><p>太子夫人於子去處。四顧觀望。山崖嶮峻。路絕人行。母更悲啼。以伽他告曰<p class='lg'>　鞭杖以驅將　　路嶮山崖峻<br>　逼迫令進前　　婆羅門少慈<br>　哽噎咽喉破　　叫呼胸吐血<br>　猶如獸驚走　　足軟若為行　</p><p>爾時菩薩見彼愁苦悲啼不絕。即為方便。種種勸喻。說伽他曰<p class='lg'>　我無瞋恚心　　便將二子施<br>　利益有情故　　難捨而將捨<br>　我子及眷屬　　難捨今已捨<br>　當招大人果　　無上妙菩提<br>　我今誓捨子　　為求解脫故<br>　車輅并妻子　　施與一切人　</p><p>其妻聞菩薩語已。心住堅固。合掌白菩薩曰<p class='lg'>　我無障礙意　　莫生於異心<br>　若欲將我施　　隨意勿生疑<br>　割愛捨親眷　　至願求菩提<br>　所求願滿足　　拔濟救群迷　</p><p>爾時帝釋天王心生怪異。然而菩薩勤修練行。為欲止息助成立故。於其夜分。將無量諸天。前後圍遶。到於菩薩所居之處。虛空中住。照曜山林。周遍赫奕。而皆大明。告菩薩曰。世人愚癡。狂迷自亂。爾時天帝釋說此說已。又作是念。然而菩薩有一妃。供給侍怙。若無斯一。甚為辛苦。我亦方便。必須求取。作是念已。到菩薩邊。化為婆羅門。白菩薩曰<p class='lg'>　汝妻眾相具　　於夫志貞潔<br>　手持豪姓妹　　可賜婆羅門　</p><p>爾時菩薩妻答曰<p class='lg'>　無羞多貪人　　婆羅門下劣<br>　習性行非法　　壞我貞潔心　</p><p>爾時菩薩。慈心瞻視觀察。其妻即答曰<p class='lg'>　我不惜其身　　亦不自求樂<br>　若我隨彼去　　誰能奉事君　</p><p>菩薩答曰。我甚惜汝。為求無盡之法。當隨我意。可逐斯人。縱令汝去。我身當死。亦須發誓行施。說已歡喜。便自思惟。此是最後捨妻。心無執縛。即手持妻。施與婆羅門。告曰<p class='lg'>　專須供給此尊人　　純直心行身調善<br>　我愛此妻甚珍重　　婆羅門願哀納受　</p><p>爾時王子為求菩提故。當捨妻時。地六震動。其妻哽咽。隨逐婆羅門。既失男女。復離賢夫。苦中生苦。愁毒纏懷。說伽他曰<p class='lg'>　我先作是業　　無始甯裗<br>　如牛失犢苦　　我苦過於是　</p><p>其王子妻作是語已。爾時天帝釋還復本形。告其妻曰。我非是人。亦非婆羅門。我是帝釋。能伏阿修羅。為欲成就菩薩大願無上菩提。哀愍有情。其菩薩妻。聞天帝釋語已。踊躍歡喜合掌白言<p class='lg'>　天帝願我子　　得離奴婢身<br>　為作善因緣　　遣向父王所　</p><p>說此頌已。時天帝釋至菩薩所。左手持妻。白菩薩曰<p class='lg'>　此妻迴與汝　　任意充供侍<br>　幸勿轉與人　　受寄將餘用　</p><p>時彼婆羅門所將二子。帝釋迷惑。令向菩薩父王國中。然婆羅門常避其國。由帝釋故。不覺至彼城中。而賣王孫。城內群臣見王孫已。啟白王曰<p class='lg'>　我等見王孫　　兒孫及女孫<br>　隨逐婆羅門　　於此城中賣　</p><p>王聞此已。心悶迷亂。良久醒已。時王即敕左右臣曰。卿等速即將見。臣等依命將至。時有一臣。先抱兒來。直見大王。王見孫子身體瘦弱。垢穢異常。衣裳破壞。迷悶躄地。諸臣扶坐。復告臣曰<p class='lg'>　在於山林中　　猶常樂布施<br>　卿等可速喚　　我子并新婦　</p><p>爾時帝釋禮菩薩已。退還本宮。國內一切人民。皆往請菩薩。卻歸本國。若王本國建立為王。時彼菩薩具一切施。所有沙門婆羅門。貧窮孤獨。親友之人。來乞求者。皆悉施與。修無量福業。說伽他曰<p class='lg'>　為求菩薩者　　廣博能施與<br>　剎利婆羅門　　毘舍首陀等<br>　金銀珍寶物　　及以諸瓔珞<br>　奴婢并僕從　　施與持戒人<br>　所有妻兒等　　奉施婆羅門<br>　斯人獲其報　　今世及後世　</p><p>爾時佛告大王。然於彼時。名曰尾施縛多羅王。能施一切沙門婆羅門。諸貧窮乞丐。親友眷屬。作種種布施。修無量福業者。大王。莫作異見。即我身是。我於彼時。能行布施。修無量福業。發無上菩提願。大王。非唯作此布施福力。而證菩提。由我正信。善根積集。功德因緣。更修無量福故。而證菩提。復次大王。我為求無上菩提故。而行布施。修諸福業。大王。乃往古昔。於婆羅[<a href='javascript:showpic("../fontimg/022129.gif")'>病-丙+尼</a>]斯大城。有王名曰梵德。正紹王位。以法化世。人民熾盛。國土豐樂。無諸詐偽。賊盜疾疫。牛羊稻蔗。在處充滿。復於異時。相師占候。於此境內。十二年中。天時亢旱。其梵德即擊鼓宣命曰。所在國中人等。普告令知。相師占候於十二年中。無雨亢旱。汝等若有十二年糧者任住。如若無者。可往飲食充足之處。後豐熟時。還來境內。當於爾時。城中有一長者。名曰散彈。甚大富饒。多諸財物。受用等事及諸珍寶。牛羊稻蔗。廣大充滿。如毘沙門王。然而長者。既聞王命。即命當庫之人。告曰。丈夫。汝知我庫藏之中。有十二年糧不。守庫人曰有。長者即共眷屬安心而住。自餘人等糧食不辦。皆歸豐熟之國。若無佛出世。當有獨覺。在於人間。憐愍有情貧窮之類。于時獨覺在於曠野林中。為人應供。後於一時。其婆羅[<a href='javascript:showpic("../fontimg/022129.gif")'>病-丙+尼</a>]斯。在一方所。有五百獨覺居止。復於一方更有五百獨覺居住。爾時五百獨覺。即以食時。持缽往詣散彈長者家乞食。斯獨覺等。告長者曰。汝能於十二年中。飯食供養五百出家之人耶。長者答曰。待我須問當庫之人。長者即問當庫人曰。丈夫可有糧食。得我眷屬。并五百出家人。於十二年。用足已不。答曰有。是時長者即請獨覺。十二年中。飯食供養。食訖去後。復有五百獨覺。詣長者家告曰可能於十二年施我等五百出家之人餅食耶。長者白言聖者。我已一度請訖。何勞重來。諸獨覺等告長者曰。前來者別。我等適至答曰聖者。待我問知庫人。長者告知庫人曰。丈夫。我等所有眷屬。及出家人。十二年中。供給糧食足不。答曰足其長者即請五百獨覺。并前五百十二年中餅食供養。長者復問聖者。每日何時當食。獨覺告曰。我等常於日午時食是時長者即造一住處。每日依時。請千獨覺。就寺而食。然而長者問獨覺曰。聖者。爾時飢儉。何當降雨。答曰。今可降雨。長者復白言。我之種子。今可種不。答曰任意。長者既蒙實告。所有一切。並皆入出。時天帝釋觀見斯事。便作是念。此人供養一千獨覺。施中最尊施中無過。其散彈長者。我須助成功德。作是念已。帝釋天王。應時乃降天雨。其種穀子。變生瓠蘆。其農作之人。來問獨覺。聖者。我之種子生苗稼。並是瓠蘆。不審云何。答曰。汝但溉灌。其人即去。依時溉灌。乃生花果。一一華果。大如瓠蘆。或如大瓮。其耕種人。即以斯事。復來啟白。聖者曰。汝莫輒損。時至自開。後時成熟。其果自劈。隨其種類之子。於中皆滿。飢儉自除。變為豐熟。處處人物。皆悉來投婆羅[<a href='javascript:showpic("../fontimg/022129.gif")'>病-丙+尼</a>]斯有遠避飢儉之者。卻來投此城中。于時長者。常以香美飲食。供養千聖獨覺。說伽他曰<p class='lg'>　聰明證悟心　　身語亦寂靜<br>　常施於斯等　　無漏應供者<br>　神通兼變化　　端嚴有名稱<br>　無畏之人食　　眷屬并身樂<br>　施與應供人　　具足持淨戒<br>　所種安樂業　　此世并來世　</p><p class='juan'>
根本說一切有部毘奈耶藥事卷第十四</p>
</body></html>
