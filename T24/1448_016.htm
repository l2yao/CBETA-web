<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p class='juan'>
根本說一切有部毘奈耶藥事卷第十六</p>
<p><span class='byline'>　　　　大唐三藏義淨奉　制譯</span><br><p>爾時世尊。是無上福田。恭敬尊重。能令國王。及諸臣佐。婆羅門居士。商人商主。天龍藥叉。阿素羅。迦樓羅。揵達婆。緊那落。莫呼洛伽。乃至傍蘇畢舍遮等。以諸衣服臥具湯藥諸療病物供給世尊及苾芻僧伽。爾時佛在室羅筏城給孤獨園。時諸外道。共集講堂。皆相謂言。仁者知不。我等比來。於此得諸國王群臣居士婆羅門等。尊重供養供給衣服臥具醫藥等物。今有沙門喬答摩。人間出現。所有尊重恭敬供養供給醫藥衣服臥具等。皆悉施彼。我等斷絕無有利養。今復云何。共設何計。其中一人。作如是言。仁者應知。若持梵行者。作非梵行。時諸外道答曰。如是復有一外道。云何得之。說曰。我等法中。有一女人。形貌端正。人所樂見。教彼女言。喬答摩沙門。共為私事。眾皆問曰。是誰端正。答曰。彼氈遮外道女。眾人即使令喚至已。告曰。小妹須知。我等往日所有利養。皆被斷絕。今時所有利養衣服。醫藥臥具等。悉皆尊重供養喬答摩沙門。汝不助我耶。棄卻我等耶。其女問曰。仁者使我便欲作何計。答曰。汝是我眷屬家小妹。可能作是言沙門喬答摩。共我私行非梵行事。若能如是。名為捍敵。世人即皆尊重供養我等。如昔無異。其女告曰。我不能謗沙門喬答摩。彼天人師。王臣敬重。威德無量。誰能輒信。時諸外道報曰。妹子。汝若不能謗沙門喬答摩。不依我等言者。我等大眾。不共汝言談話說。不得入我等家中。共擯棄汝。令汝至死。後墮地獄。女人身少智性。遂便問曰。仁者教我。欲作何事。時諸外道告曰。汝可時時往逝多林。其女依教。每日往逝多林。乃至後時。其女腹上。覆一缽盂。詣如來所。爾時世尊為無量百千大眾。前後圍遶說微妙法。然而此女來入會中。世尊既見外道女來。作是念曰。我昔曾作此業。積集成就。由如暴流。其外道魔女。面前而住。說伽他曰<p class='lg'>　聲響令人愛　　美言清巧語<br>　染我懷妊胎　　而今復說法　</p><p>爾時世尊以頌告曰<p class='lg'>　若人為妄語　　當墮於地獄　</p><p>外道女答曰<p class='lg'>　若作云不作　　彼當墮地獄　</p><p>世尊告曰<p class='lg'>　二人皆墮於地獄　　墮與不墮自心知<br>　謗法之者來生苦(少句未見本)　</p><p>爾時天帝釋作是思惟。彼外道女。垢穢大聖及苾芻僧伽。作是念已。即以神變解缽令墮。是時魔女大生羞恥。速即婦去<p>時諸眾首苾芻白佛言。世尊。云何勝軍大王。佛為說法。初即授記於此正真等正覺。又復我等。今欲往無熱池邊。於如來前。各自說本事。佛即默然而受其請。諸佛常法出現於世。未入涅槃教化有情。必作十事。云何為十。一者久植善根法王太子灌頂授記。二者未曾發心有情。令彼發起無上菩提之心。三者建立三寶。四者結界。五者命壽五分之中。要捨一分。六者於室羅伐城。現大神通。七者於平林聚落。現從天下。八者於父母所令見真諦。九者於無熱池中。共諸苾芻。說業報因緣。由此義故。世尊共諸苾芻。於無熱池中。說昔本業報事。告諸苾芻等。可往無熱池邊。各說自本業事。時諸苾芻聞佛教敕。咸皆依命。佛共四百九十九苾芻眾。於室羅伐城沒。無熱池邊出。往詣野猛藥叉遊行之處。其處花果甚可悅意。然而此池流注四海。一名弶伽河。二名新度河。三名縛叉河。四名呬多河。其處嶮峻。非得通人而不能往。佛與大眾。俱到彼已<p>爾時世尊起世俗心。作此心時。乃至蟲蟻皆知佛意。難陀鄔波難陀龍王。知如來意。云何世尊起世間心。見佛欲於無熱池中。共諸苾芻。各說往昔因業。即於池中。化出大蓮花。其花千葉。猶如車輪。色如天金。寶莖花蕊。金剛所作。無量千花周匝圍遶。爾時世尊坐此花上。及諸苾芻各坐一蓮花。于時具壽舍利佛在王舍城祇利跋窶山上。縫僧伽胝衣。佛告大目揵連。往喚取汝同侶舍利弗來。白言如是。時具壽大目揵連。從無熱池沒。於祇利跋窶山現。到舍利弗前告言。具壽舍利弗。今時世尊。共九百九十九苾芻眾於無熱池住。我承佛敕。故來相喚。即可同行。答曰。具壽大目連。汝可待我縫僧伽胝了方得相隨。告曰。我共相助。縫不任意。時大目連。以神變力五指為針助縫。其舍利弗告目連曰。汝應前去。我即後來。大目連曰。仁若不去。我強力將行。時具壽舍利弗即舒戶鉤。告目連曰。汝神通為最。且取此戶鉤然後將我。時大目連即挽戶鉤。然舍利弗又作是念。彼大威德。若挽戶鉤并我將去。便以神通。以身繫著祇闍崛山。其山即動。并贍部洲地俱時皆動。難陀鄔波難陀龍王。并無熱大池之中諸大德等。咸悉總動。時諸苾芻白佛言。此是難陀鄔波難陀龍王令動地耶。佛告諸苾芻。此非難陀鄔波難陀龍王動此地也。此是大聲聞現神通也。其舍利弗復作是念。我若繫著須彌山者。彼亦將去。我今以心繫著無熱池中。如來所坐大蓮花已。即不能動。時大目連告舍利弗曰。具壽捔神通訖。可往世尊所。舍利弗曰。汝且前去。我在後來。其大目連去已。未至佛所。舍利弗先到。禮佛雙足。於蓮花上坐已。目連方至。尊者問曰。汝於先來。何大遲之。時諸苾芻皆生疑惑。唯佛能斷。白佛言。世尊。比見大目乾連神通第一。今乃不如。佛告諸苾芻。汝等諦聽。非但今時。乃往古昔。於中天國。有一畫師。其人因事。往詣餘國至已。還向畫師家停。然而主人作一轉關木女。彩色莊嚴。令其供給看侍。對前而住。客便喚曰。來於此眠臥。其木女默然而立。斯人念曰。主人發遣此女。看侍於我。即以手挽。其索即斷。身手俱散。極生羞恥。便作是念。今者被其私堸d我。我應對眾而為恥辱。斯人即於當門牆上。畫自己身。猶如自絞入門扇後隱身而住。主人怪晚日高不起。即往看之。開門乃見自絞而死。便作是念。彼人何故自勒咽喉。復見木人聚在地上。緣我勝彼由斯致死。其國立法。有人死者。先奏王知然後殯葬。主人急告王曰。中天竺國。有一畫師。來居我家。我作轉關木女供給。彼為是人手挽索斷。斯人羞恥自懸而死。願王檢看。我願殯葬。王即敕使往看。使者告曰。汝且斫索令斷然後檢看。為是自懸而死。為是主人勒殺。是時主人即以斧斫唯加斫壁。客便告曰。為死活耶。既對王臣。深懷愧恥。佛告諸苾芻於意云何。爾時畫師者。即舍利弗是。作機關木女者。即大目乾連是。於彼時中。由有工巧而能勝彼。今用神通還復得勝<p>復次苾芻。汝等諦聽。乃往古昔。別於一方聚落之中。有二畫師。共鬥技能。皆稱我好。明解工巧。俱詣王所。白言云。我明圖畫。第二亦云。我能圖畫。時王即令壁上各畫一面。畫已能知。我不信說。其一畫師。時經六月。乃畫一面。其第二者。但唯摩飾壁面。其畫了者。即白王言。我畫牆了。王共群臣來觀畫彩。告曰。大端正。第二畫師白王。看我畫作。由前壁畫光影現斯。以薄衣覆。王見此事。甚大怪之云更勝彼。其人禮王足已。白言。此非我畫。由彼壁畫。於此影現。大王。為復畫者端妙。為復此處端正。王言如汝作者。甚為端正。佛告諸苾芻。汝意云何。爾時六月磨作畫師者。即舍利弗是。時經六月畫師者。即大目連是也。於彼時中。由其工巧。而能得勝。今復神通而還獲勝<p>復次苾芻。汝等諦聽。非但今時神通得勝。古昔於波羅[<a href='javascript:showpic("../fontimg/022129.gif")'>病-丙+尼</a>]斯城不遠。有二仙人。一名勝佉。二名利棄多。彼於後時。天降大雨。地面多泥。其勝佉仙人。膝腳跌倒地。被打瓶破。仙人咒誓。於十二年中。天更不雨。其梵授王。及波羅[<a href='javascript:showpic("../fontimg/022129.gif")'>病-丙+尼</a>]斯人眾。皆聞仙人咒誓。令十二年天不降雨。王及國人同往彼仙所。白言大仙。莫作如是。仙人告曰。我不忍之。令十二年不得下雨。梵授王等。別向利棄多仙人所。以事白言。此仙作實語。應時天降大雨。佛告諸苾芻等。爾時名勝佉仙人者。即大目連是。利棄多仙人者。即舍利弗是也。廣說如上<p>復次苾芻。彼二仙人。有少惱緣。其利棄多仙人。即於勝佉邊。求而懺摩。正禮足時。其勝佉乃以腳蹋利棄多頭髻之上。被蹋之時。即作咒誓。願明日日出之時。汝頭破裂。勝佉還即咒誓。願日莫出。日既不出。世間黑闇。諸婆羅門。城中人眾。皆來白勝佉仙人曰。莫作是事。彼仙答曰。若令日出。頭決破裂。其利棄多告勝佉曰。汝可作一土頭。其仙即作土頭戴之。其日即出。土頭便破。佛告諸苾芻。莫作異見。時勝佉仙人者。即大目揵連是。利棄多仙人者。舍利弗苾芻是。於彼時中。而已勝彼。今時亦勝<p>佛告諸苾芻。汝等復聽。我今為汝說。昔中天竺有一巧人。善解牙作。遂持象牙。刻為粳米一斗。以充道糧。往波斯國。既至彼國。詣一巧師家中。暫寄欲住。斯人不在。但有其妻。既見妻已。報言。將此一斗白粳米。為我作飯。其巧工妻答曰。此米留著。汝當且去。其人留米即去。彼便為煮。柴薪俱盡。米仍不熟。夫主來至家中。問其妻曰。賢首。汝今作何物耶。妻即具說。夫便看米。乃知是象牙為米。夫以誑心告曰。此水為有灰故。米不能熟。汝用淨甜水煮。米當即熟。後時留米人來。其妻報曰。汝宜取淨甜水來。其人持瓦瓶取水。預前速至。畫作水池。於其池中。畫作一死狗。其形脹爛。其取水人。至彼池已。乃見此狗。一手掩鼻。一手下瓶。以眼視狗。遂打瓶破。瓶既破已。便自羞恥。佛言。汝等苾芻。勿作異念。其昔巧工作象牙米者。大目乾連是。畫作水池者。今舍利弗是也。汝諸苾芻。如來所得之定。諸聖獨覺。名亦不知。諸獨覺所得之定。舍利子大目連。名亦不知。舍利子所得之定。餘聲聞眾。名亦不知。舍利子苾芻。具大威德。勝大目連。然而由彼多現神通。密作是說。大目乾連神通第一<p>復次大迦葉波自說其業。而說頌曰<p class='lg'>　迦葉往詣於眾前　　具說前生修行法<br>　捨施少分諸功德　　獲斯無量勝福田<br>　猶如世間師子王　　無畏遊於諸山藪<br>　今大迦葉亦復然　　演說昔法心無畏<br>　我昔曾施升秕食　　當於無漏獨覺所<br>　住最無垢三昧定　　我今信受亦復然<br>　於佛教中發大願　　常聞如是最勝法<br>　由是因緣獲果報　　千度生於北鬱單<br>　其國長壽無彼我　　漸獲尊貴無闕少<br>　由斯一業獲果報　　千度得生忉利天<br>　彼天受妙香瓔珞　　色相殊好以嚴身<br>　彼壽報盡命既終　　還復天中獲安樂<br>　由於一業發大願　　多饒財寶不貪著<br>　不求五欲受諸樂　　便捨出家學佛道<br>　我昔不遇大明師　　亦不逢彼聲聞眾<br>　見服袈裟染衣者　　便即頂禮求出家<br>　我見如是出家時　　在於佛前眾中坐<br>　從眾而起頂禮佛　　說佛是我親教師<br>　于時世尊出是言　　汝是弟子我為師<br>　若求出離諸苦難　　宜應聽受淨妙法<br>　世尊為我說妙法　　發大慈悲於我處<br>　四禪十力及六根　　八支聖道令修學<br>　我今獲致如斯法　　便以漏盡不復生<br>　今我最後受此身　　與諸賢聖為同侶<br>　如來常說真實法　　持淨戒者願隨心<br>　我所發願今得隨　　更不受生最後有<br>　我生及貪今已盡　　斷諸有結更不縛<br>　我於法中為長子　　由法王力離眾苦<br>　佛已記我為第一　　於杜多中最為上<br>　已見實諦證真法　　我今惑盡獲不動<br>　對聖尊前說本業　　在於阿耨大池中<br>　大聖慈尊加被我　　安坐蓮花說斯事　</p><p>爾時耆宿聲聞諸大苾芻。問具壽舍利子言。汝昔曾作何業。由彼業故。得大智慧。辯才無礙。爾時舍利弗以頌答曰<p class='lg'>　我昔山林見隱人　　是其獨覺寂靜者<br>　依止空閑修淨行　　身被垢弊破袈裟<br>　我時見彼心歡悅　　即便取衣為浣染<br>　更以針線好縫治　　殷勤頂禮申恭敬<br>　彼便於我生哀愍　　舉身湧在大空中<br>　為現種種變神通　　於是搖颺騰空去<br>　時我睹斯神變已　　合掌慇心發弘願<br>　願我生生常智慧　　有大勢力饒財寶<br>　於彼榮豪族姓中　　常得出家捨五欲<br>　由斯願力得出家　　五百生中離俗網　</p><p class='lg'>　此是最後身　　得生於人間<br>　親事大導師　　無上等正覺<br>　我今得出家　　於釋師子教<br>　以獲安隱法　　去熱得清涼<br>　我於半月間　　讀誦達彼岸<br>　對親教大師　　於僧眾宣示<br>　而為我授記　　大慧最尊者<br>　隨順轉法輪　　令眾生悟解<br>　舍利子大慧　　於僧大眾中<br>　自記宿業報　　無熱池中說　</p><p>爾時耆宿聲聞諸大苾芻。告具壽大目連曰。其舍利子。已說宿業。次至仁說本業報緣。作是語時。大目連即以伽陀告諸耆宿。而說頌曰<p class='lg'>　我昔為隱士　　處在於山藪<br>　時有一人來　　求我欲出家<br>　即與剃鬚髮　　并沐浴染衣<br>　授與令披著　　斯人於屏處<br>　端身結加坐　　證得緣覺果<br>　搖颺騰空去　　是時我歡喜<br>　恭敬而合掌　　由斯發弘願<br>　今獲大神通　　我願得斯通<br>　如是大仙者　　由斯善根力<br>　生處常獲福　　此是最後身<br>　得生於人道　　親事大導師<br>　無上等正覺　　於釋師子教<br>　而我得出家　　已獲阿羅漢<br>　去熱得清涼　　世尊記別我<br>　神通為第一　　緣於施少分<br>　今招大果報　　昔時殘惡業<br>　我說仁善聽　　往因大國中<br>　而生豪貴族　　初為童子時<br>　出門庭遊戲　　入家欲飲食<br>　遇父與母交　　既見生羞恥<br>　便以杖打我　　為此懷嫌恨<br>　發言願長大　　摧其身如[<a href='javascript:showpic("../fontimg/026240.gif")'>竺-二+韋</a>]<br>　當發斯惡願　　生黑繩地獄<br>　受諸極苦已　　得生於人中<br>　此是最後身　　由有餘殘罪<br>　遭斯外道難　　命根幾欲盡<br>　最後罪報盡　　不復更有餘<br>　於慈父母邊　　是故發清信<br>　所有諸群生　　而墮於惡趣<br>　由心懷惡事　　常見苦無樂<br>　目連對耆德　　說是宿業報<br>　阿耨大池中　　安坐花臺上　</p><p>爾時耆宿聲聞諸大苾芻。於具壽善妙苾芻。作如是說。具壽目連。已說宿業竟。次至仁說本業報緣。作是語已。其時善妙即以伽他。而說頌曰<p class='lg'>　我昔入寺中　　見地有塵穢<br>　即便持掃帚　　除糞及塗治<br>　因發清信心　　掃洒令清淨<br>　由斯善根故　　生處端正身<br>　父母與立名　　名為妙善來<br>　於眷屬等前　　時好美名稱<br>　眾人常樂見　　見者生歡喜<br>　親侍大導師　　無上等正覺<br>　我獲阿羅漢　　去熱得清涼<br>　我昔作斯願　　惱盡成無漏<br>　於贍部等洲　　以繒綵掃地<br>　若有人能掃　　離欲經行處<br>　彼人能掃除　　此地并諸地<br>　若有人能掃　　四方僧住處<br>　塔地好如掌　　大如安缽許<br>　斯人福增長　　亦能自覺悟<br>　是故汝當知　　應正等妙覺<br>　有大功德聚　　宜勤供養塔<br>　獲斯大果報　　皆由往昔時<br>　所修眾善業　　方獲斯安樂<br>　所以於佛塔　　志心興供養<br>　無上大福田　　淨心應布施<br>　若於佛正覺　　或佛聲聞處<br>　施少獲福多　　由持戒淨故<br>　善妙大眾前　　自說宿業報<br>　無熱池安住　　安坐妙蓮臺　</p><p>爾時耆宿聲聞諸大苾芻。告具壽妙意曰。善妙已說本業果報。次至於仁。說其本業。爾時妙意便以伽陀。而說頌曰<p class='lg'>　我昔為童子　　共諸同伴侶<br>　耳安蘇秣那　　同往花林處<br>　見佛毘缽尸　　大窣睹波塔<br>　諸天人眾等　　咸興大供養<br>　並以清淨心　　手持頂耳鬘<br>　懸在高塔上　　各發斯誓願<br>　我見彼施花　　即於大眾前<br>　持其耳上花　　懸佛大塔上<br>　由斯善根力　　生於六欲天<br>　常得大果報　　我捨一花枝<br>　一百俱胝歲　　天中受妙樂<br>　最後證無生　　大德今應知<br>　正覺多福德　　勤修勝供養<br>　第一世間尊　　佛塔應恭敬<br>　大師并弟子　　淨心施少分<br>　獲福果無邊　　我念過去世<br>　作斯微善業　　由斯福業故<br>　常受諸天樂　　親覲天尊師<br>　無上等正覺　　已獲阿羅漢<br>　去熱得清涼　　此是最後身<br>　不得受後有　　由此因緣故<br>　名為蘇末那　　解脫諸苦蘊<br>　已度於有海　　蘇摩那苾芻<br>　對眾而宣說　　昔時因業報<br>　無熱大池中　　安坐花臺上　</p><p>爾時耆宿聲聞。告具壽俱胝苾芻曰。其具壽蘇末那苾芻。已說自業。次至仁說。昔作何業。由何業故。佛記於汝。精進之中。最為第一<p>爾時具壽俱胝苾芻以頌告曰<p class='lg'>　昔於親慧城　　造一毘訶羅<br>　淨心修已畢　　奉施四方僧<br>　於斯寺院內　　繒綵而敷地<br>　歡喜心調暢　　發斯弘誓願<br>　常願親事佛　　獲得無上果<br>　證第一涅槃　　永離諸煩惱<br>　我緣此福故　　於九十劫中<br>　常受人天身　　快樂痤L畏<br>　彼有餘殘業　　受此最後身<br>　生於高族家　　唯有我一子<br>　十月滿已誕　　心生大歡喜<br>　父時給財物　　數有二百萬<br>　我足有金毛　　長短向四寸<br>　微妙絕柔軟　　喻若兜羅綿<br>　已經九十劫　　足常不躡地<br>　以福因緣故　　親侍大導師<br>　無上等正覺　　得受人天樂<br>　既證阿羅漢　　去熱得清涼<br>　世尊已記我　　精進中第一<br>　諸漏並已盡　　而獲無垢處<br>　我俱胝二十　　對眾耆宿前<br>　說其宿業報　　無熱大池中　</p><p>爾時耆宿聲聞諸大苾芻。告具壽妙音曰。其具壽二十俱胝苾芻已說本業。次至二說。爾時具壽妙音以頌告曰<p class='lg'>　我先種善業　　經於九十劫<br>　不墮三惡趣　　而得天人身<br>　我未識三寶　　唯見是佛塔<br>　佛名毘缽尸　　而興大供養<br>　復以三金錢　　用買塗香等<br>　安於佛塔上　　一心無退轉<br>　由斯福力故　　多受人天樂<br>　今獲阿羅漢　　去熱得清涼<br>　我於佛塔前　　廣發微妙願<br>　以斯少供養　　受於無量果<br>　大眾今應知　　等覺有大福<br>　塔前呈少供　　獲果報無邊<br>　世尊受我記　　於彼伽陀中<br>　廣宣妙辯才　　多聞中第一<br>　於斯大眾前　　并及諸耆宿<br>　已說宿業事　　無熱大池中　</p><p>爾時耆宿聲聞諸大苾芻。告具壽賓頭盧頗羅墮闍。而作是言。具壽妙音。已說本業。次至仁說<p>爾時具壽賓頭盧以頌告曰<p class='lg'>　我昔生貴家　　父母邊自在<br>　父令知庫藏　　侍衛於父母<br>　心常為慳吝　　於姊妹兄弟<br>　及以奴婢類　　不給於衣食<br>　我母亦索食　　慳吝而不與<br>　口復出惡言　　可食諸瓦石<br>　由斯惡業力　　墮於大地獄<br>　大熱及黑繩　　於斯受眾苦<br>　地獄受苦已　　方得生人間<br>　由斯惡業力　　我常食瓦石<br>　若得飲食時　　食常不知足<br>　飢渴甚逼惱　　由斯琩苦<br>　此是最後身　　人中生出家<br>　親事大導師　　無上等正覺<br>　我以得出家　　於釋師子教<br>　獲得阿羅漢　　去熱得清涼<br>　世尊為我記　　煩惱漏已除<br>　於師子吼中　　最名為第一<br>　今雖得神通　　由常服瓦石<br>　假令經百劫　　所作業不亡<br>　耆宿今應知　　我念往惡業<br>　已受種種苦　　餘業今應盡<br>　我名賓頭盧　　今在大眾前<br>　說自宿業報　　無熱大池中　</p><p>爾時耆宿聲聞諸大苾芻。告具壽善來。作如是言。具壽賓頭盧。已說宿業。次至仁說。作何業報<p>爾時善來苾芻以頌告曰<p class='lg'>　我念過去世　　親意大城中<br>　生於貴族家　　有無量倉庫<br>　王名隨眾意　　諸臣亦復然<br>　端嚴人樂見　　色相好容儀<br>　于時我乘輅　　大眾咸恭敬<br>　同詣勝園林　　共受五欲樂<br>　於彼芳林見　　沙門調六根<br>　身披垢弊衣　　寂然而宴坐<br>　我既見斯人　　心生大歡喜<br>　雖見著弊服　　而心不生厭<br>　罵此出家人　　惡想不樂見<br>　身著大癩病　　食時常變吐<br>　由斯業報故　　口出於惡言<br>　於人命終後　　生於地獄中<br>　常為飢渴逼　　琩於眾苦<br>　厥名為遠來　　復名為眾棄<br>　身色甚大惡　　受地獄苦已<br>　方得生人聞　　身著大癩病<br>　食常為變吐　　手抱人髑髏<br>　竹葉為衣服　　用草而為壁<br>　常居此舍中　　入聚落乞食<br>　痝Q他驅擯　　或復被杖打<br>　或不聽入舍　　常被他嫌賤<br>　五百生中然　　不順諸人心<br>　人天神所捨　　于時我見佛<br>　僧伽眾圍遶　　欲於此眾心<br>　志誠當說悔　　遙見大眾已<br>　便速奔馳走　　即發如是言<br>　常願足飲食　　我身并大眾<br>　佛前而聽法　　無人施我食<br>　失望而欲去　　牟尼大導師<br>　慈悲為我說　　眾中遙命我<br>　善來汝應坐　　我聞心極喜<br>　曲躬虔合掌　　禮佛雙足已<br>　退坐於一面　　世尊大慈悲<br>　應憐愍我故　　為我說妙法<br>　聞法見真諦　　啼泣淚交流<br>　而即請出家　　世尊許出家<br>　我名為善來　　親事大導師<br>　世尊受我記　　處界中第一<br>　我今大眾前　　自說宿業事<br>　安坐蓮華內　　無熱大池中　</p><p>爾時諸大聲聞耆宿苾芻。告具壽有喜曰。具壽善來。已說本業。次至仁說。昔作何業。爾時具壽有喜說伽陀曰<p class='lg'>　昔於王舍城　　身受大富貴<br>　其時遭亢旱　　我設仙人食<br>　後有一仙來　　容儀甚端正<br>　此是緣覺性　　漏盡心自在<br>　為我心慳吝　　遂起斯惡念<br>　誰能於此人　　七年供給食<br>　以馬尿煮飯　　令彼仙人食<br>　仙人既食已　　由此命便終<br>　為斯作惡業　　久在地獄受<br>　眾合及大叫　　焰熱并大熱<br>　地獄受苦已　　方始得人身<br>　多病不自在　　死受於劇苦<br>　展轉五百生　　生生琩苦<br>　重病常不離　　不免眾苦迫<br>　此是最後身　　得生於人間<br>　親侍大導師　　無上等正覺<br>　我得出家已　　釋師子教中<br>　證得阿羅漢　　去熱獲清涼<br>　我入耆宿位　　獲得通無漏<br>　隨順眾病人　　皆令病消殄<br>　我苾芻有喜　　對諸耆宿前<br>　自說昔業報　　無熱大池中　</p><p>爾時諸大聲聞耆宿苾芻。告具壽名稱曰。具壽有喜苾芻。說本業已。次至仁說。爾時名稱苾芻。於大眾中。說伽他曰<p class='lg'>　昔為隱士居蘭若　　為乞食故入村中<br>　見一死女在道傍　　青泡膿流并糞尿<br>　我即如理善觀察　　對此跏趺正憶念<br>　于時我觀不淨行　　一心想念不散亂<br>　我坐不久觀斯事　　然此死屍肚坼裂<br>　當見肚裂流膿血　　糞尿臭穢皆充滿<br>　遍體膿流肉壞爛　　無量蠅蛆皆唼食　</p><p class='lg'>　我時從定起　　即詣空寂處<br>　更不行乞食　　亦不思餐噉<br>　若入聚落時　　但緣求飲食<br>　諸女甚端正　　觀此不忍食<br>　一切有情身　　皆由四大合<br>　滿中多糞尿　　臭穢血膿流<br>　如是正觀已　　便得離慾想<br>　住於四梵行　　無量善觀察<br>　從彼命終後　　生於大梵天<br>　梵天中壽終　　生波羅[<a href='javascript:showpic("../fontimg/022129.gif")'>病-丙+尼</a>]斯<br>　最尊富貴族　　長者家作子<br>　一切皆具足　　晝夜常受樂<br>　夜內眠臥時　　忽然驚覺見<br>　諸綵美女等　　脫去瓔珞衣<br>　身形皆裸露　　更相架枕眠<br>　我由昔業力　　想彼舊寒林<br>　念女皆不淨　　心便厭離欲<br>　發聲稱苦哉　　遍告無人應<br>　即從高樓下　　天眾為開門<br>　出此大城中　　至一河南岸<br>　見佛在北岸　　高聲而喚佛<br>　我今被損害　　聖者哀救護<br>　大師聞我聲　　便以善言答<br>　汝來施無畏　　我聞速度河<br>　遺一寶莊履　　既至大悲所<br>　正覺無上士　　世尊知我渴<br>　種種說妙法　　聞法心開悟<br>　剃髮而出家　　得見真諦理<br>　世尊加被我　　精進不放逸<br>　後夜明星出　　漏盡得清涼<br>　我於耆宿前　　名稱說本業<br>　安坐蓮花內　　無熱大池中　</p><p>爾時諸大聲聞耆宿苾芻。告具壽財益曰。具壽苾芻名稱。已說本業。次至仁說。爾時具壽財益即說業報。以頌答曰<p class='lg'>　昔於波羅[<a href='javascript:showpic("../fontimg/022129.gif")'>病-丙+尼</a>]斯城　　國王名曰吉基羅<br>　迦葉世尊滅度已　　為佛造立窣睹波<br>　我為彼王之長子　　其王名稱遍諸方<br>　於此寶塔我居先　　建立殊勝妙傘蓋<br>　由作如是勝善業　　人天常得最勝福<br>　所生之處常富貴　　為大施主多倉庫　</p><p class='lg'>　我於五百生　　捨施無能數<br>　諸來求乞者　　沙門<span class='corr'>婆</span>羅門<br>　各各無違逆　　悉令充滿足<br>　及諸緣覺等　　離欲無漏者<br>　有五百緣覺　　清淨心供養<br>　由是善根力　　得此最後身<br>　而生富貴家　　生已即能語　</p><p class='lg'>　云我家中有倉庫　　今欲捨施諸貧士<br>　施諸貧士無厭足　　一切飲食并資具<br>　諸賢善士今應知　　為我速答此有無<br>　諸人見我說斯語　　各各驚怪皆逃走　</p><p class='lg'>　汝為當是人　　為天物藥叉<br>　汝當為我說　　速答如斯事<br>　母今聽善說　　我是慈母子<br>　非藥叉鬼神　　但由宿命智　</p><p class='lg'>　常為長者琤洵I　　母聞斯語甚歡喜<br>　我之慈母說是言　　愛子無畏常行施　</p><p class='lg'>　母作是言已　　親眷養育我<br>　諸人咸愛樂　　見者生歡喜<br>　始從生已來　　常增益倉庫<br>　金銀及僕從　　由纔生能言<br>　眾為立名字　　因生增益財<br>　立我名財益　　彼時能施財<br>　令求者充滿　　今侍等正覺<br>　捨家而學道　　我不為避難<br>　而求於出家　　已獲六神通<br>　清淨求出離　　諸王常供養<br>　臣等並尊貴　　為是豐衣食<br>　我財益苾芻　　對諸耆宿前<br>　說昔業報事　</p><p class='juan'>
根本說一切有部毘奈耶藥事卷第十六</p>
</body></html>
