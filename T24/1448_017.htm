<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p class='juan'>
根本說一切有部毘奈耶藥事卷第十七</p>
<p><span class='byline'>　　　　大唐三藏義淨奉　制譯</span><br><p><b>　　<A NAME="n22"></A>諸大弟子說業報緣</b><p>爾時諸大聲聞耆宿苾芻。告具壽薄俱羅曰。具壽財益。已說本業。次至仁說本業因緣。爾時薄俱羅苾芻以頌說曰<p class='lg'>　昔於親惠城　　而為賣藥人<br>　毘缽尸住世　　諸佛及僧伽<br>　施諸療病藥　　來者求皆與<br>　根莖葉花藥　　合以施眾僧<br>　三月夏安居　　隨食而供給<br>　於諸苾芻眾　　人施一訶梨<br>　九十一劫中　　不墮三惡趣<br>　由其施藥報　　獲斯殊大果<br>　雖施少分藥　　受樂轉無窮<br>　施一訶梨勒　　生天受天樂<br>　有殘餘業報　　復得生人中<br>　生在有學家　　不受信心食<br>　於三日夜中　　解了三藏教<br>　服著垢弊衣　　但唯求糞掃<br>　常樂居閑靜　　不愛俗喧林<br>　我年百六十　　不曾身有病<br>　我憶施少分　　多受天人樂<br>　薄俱羅眾前　　自說昔業報<br>　安坐蓮花內　　無熱大池中　</p><p>爾時諸大聲聞耆宿苾芻告具壽尊者苾芻曰。具壽薄俱羅。已說昔業報。次至仁說。爾時具壽尊者。即以伽他。而說頌曰<p class='lg'>　昔作治皮人　　憶念前生事<br>　當時逢儉歲　　煮皮而用食<br>　以此為存命　　後有一沙門<br>　從遠來求食　　我當發清信<br>　皮食施沙門　　獨覺尊食已<br>　對面昇虛空　　我發清淨心<br>　合掌申供敬　　見斯神變已<br>　更起慇重心　　願我當生處<br>　常遇如是聖　　所獲殊勝果<br>　一如今聖者　　所施體無色<br>　亦無香美味　　見者心清淨<br>　當施如是食　　因雖施少分<br>　獲果乃無量　　多引生天樂<br>　復得勝人身　　此是最後身<br>　得生於人趣　　親侍大導師<br>　無上等正覺　　我先所發願<br>　願證無上果　　已獲阿羅漢<br>　除熱得清涼　　我名大尊者<br>　今對斯聖眾　　自說昔業報<br>　無熱大池中　</p><p>爾時諸大聲聞耆宿苾芻。告具壽優樓頻螺迦葉。那提迦葉。伽耶迦葉。等作如是言。具壽尊者。已說昔業報。次至仁等當說。爾時三人。共以伽他。而說頌曰<p class='lg'>　我等昔為三商主　　與諸兄弟同遊戲<br>　遇見迦葉佛滅塔　　破壞摧落無多在<br>　我等共勸商人眾　　營造此塔復令新<br>　三人於此佛塔上　　各懸寶蓋同崇建<br>　由斯殊勝善業故　　得生天上受歡娛<br>　天上福盡生人趣　　獲得富貴常安樂<br>　今逢世尊等正覺　　於佛教中而出家<br>　世尊在彼尼連側　　現大神變運神通<br>　我等皆蒙示正法　　得入無上涅槃宮<br>　斯由敬重大師教　　又於佛塔懸妙傘<br>　由斯差別種善根　　能除熱惱清涼樂<br>　優樓頻螺迦葉等　　於諸耆宿尊者前<br>　自說往昔業因緣　　無熱池中處蓮坐　</p><p>爾時諸大聲聞耆宿苾芻。告具壽名稱。作如是言。優樓頻螺迦葉。那提迦葉。伽耶迦葉等。各說本業。次至仁說。爾時具壽名稱。即以伽他。而說頌曰<p class='lg'>　我昔曾作賣香人　　於諸藥性善分別<br>　時有婦人將女來　　買香及藥至我所<br>　彼之少女美顏容　　見者皆令貪欲染<br>　我見是女容儀已　　不覺起心生愛著<br>　即執女手同遊戲　　由斯惡業生惡趣<br>　後得人身常手枯　　經於五百生受苦<br>　我今親事佛世尊　　隨佛出家而學道<br>　今已證獲阿羅漢　　能除熱惱得清涼<br>　大德我思先惡業　　已經百劫業不亡　</p><p class='lg'>　今已得神通　　由有餘殘報<br>　我之左臂手　　不如右手臂<br>　若男若女人　　侵妻及奪夫<br>　常墮地獄中　　琩斯劇苦<br>　樂遠離他妻　　猶如踊火炎<br>　猶斯諸智者　　與自妻歡娛<br>　汝等當審觀　　貪染他妻妾<br>　琠韟a獄受　　長夜無休息<br>　我由作是罪　　隨所在生身<br>　已受如斯報　　捺落迦中生<br>　今此最後身　　得入無上位<br>　解脫一切苦　　去熱得清涼<br>　欲求安樂處　　不得婬他婦<br>　解脫諸煩惱　　受於妙喜樂<br>　我名稱苾芻　　今於尊宿前<br>　說自昔業報　　無熱大池中　</p><p>爾時諸大聲聞耆宿苾芻。告具壽火生曰。具壽名稱。已說昔業。次至仁說。爾時具壽火生以頌答曰<p class='lg'>　我昔曾於親惠城　　有佛正覺號毘缽<br>　我時名為無所著　　於眾人中最尊貴<br>　佛有六十二萬眾　　聲聞弟子共圍繞<br>　我屈毘缽尸世尊　　并諸弟子三月請<br>　于時親惠城國王　　亦請世尊并弟子<br>　是時我與彼城王　　隔日設食呈微供<br>　至時我倍加供養　　佛及苾芻聲聞眾<br>　三月供養事已畢　　我更共王同供養<br>　當時最後設會日　　親惠城王宮自辦<br>　廣設百味妙飲食　　衣服臥具及諸珍<br>　既辦如斯上妙物　　復於王苑敷高座<br>　其座價直百千金　　飲食衣服同斯量<br>　一一苾芻所施物　　算數計分不能知<br>　所有象馬皆嚴飾　　縷金線網莊嚴身<br>　各各僧前持傘蓋　　依座次第布周圓<br>　宮內婇女莊嚴身　　以次旃檀塗瑩體<br>　各執金瓶盛德水　　苾芻僧處遣祇承<br>　於是最後興斯供　　王自供養佛僧伽<br>　我當見是王供養　　一心正念作思惟<br>　上妙飲食皆能辦　　寶座嚴飾實難為<br>　乍可辦餘上妙具　　如王象馬無由得<br>　既作如斯言念已　　帝釋天主應時來<br>　于時天帝報我言　　善哉助汝興供養<br>　天帝既述斯言已　　便化最勝大園林<br>　其園芳麗甚超絕　　諸天妙座遍莊嚴<br>　并持上妙天衣服　　奉施佛及苾芻僧<br>　先請毘缽尸世尊　　并諸弟子聲聞眾<br>　于時天帝及諸天　　第一寶象而來應<br>　各各執持天寶蓋　　於僧頂上在空中　</p><p class='lg'>　齎持天飲食　　供養真聖眾<br>　復以天衣覆　　得受人天樂<br>　九十一劫中　　不墮三惡趣<br>　由斯先世善　　感得柔軟身<br>　為大仙興供　　大德毘缽尸<br>　今此最後身　　生於王舍城<br>　影勝王宮內　　最尊豪族家<br>　王及大夫人　　敬戀恩養育<br>　諸臣咸愛我　　及所有國人<br>　常受於天上　　諸天五欲樂<br>　既得是人身　　反受諸天樂<br>　無上大導師　　正覺牟尼主<br>　調伏人天故　　而來王舍城<br>　我當聞佛來　　大師微妙覺<br>　聞已生歡喜　　即詣如來所<br>　既見世間燈　　能持流炬者<br>　從輅投身下　　足步至尊前<br>　頂禮佛雙足　　深心極喜悅<br>　退坐於一面　　瞻仰大慈尊<br>　無量人天類　　恭敬而圍遶<br>　世尊如是告　　汝斷諸纏縛<br>　無上天尊師　　慈悲故來此<br>　為說四諦法　　聞者能開悟<br>　我聞如是請　　唯正覺世尊<br>　願許我出家　　近住成圓具<br>　無上大慈父　　無有等等者<br>　哀愍命善來　　言下成圓具<br>　精進不放逸　　苦行而修習<br>　即證無生位　　得入涅槃宮<br>　親侍大導師　　無上等正覺<br>　證得阿羅漢　　除熱得清涼<br>　能脫三有海　　漂流生死河<br>　一切憂悲苦　　由斯永得除<br>　火生之苾芻　　對斯真聖眾<br>　說自昔作業　　無熱大池中<br>　安坐蓮花臺　</p><p>爾時諸大聲聞耆宿苾芻。告具壽護國曰。具壽火生。已說本業。次至仁說。爾時護國苾芻即說頌言<p class='lg'>　昔有王名吉基利　　迦尸國主饒益人<br>　我身是王最小子　　為佛造大窣睹波<br>　父王令其最小子　　躬持傘蓋奉如來<br>　我聞王敕心歡喜　　安置寶蓋窣睹波<br>　既安蓋已便發願　　由斯善業因緣故<br>　天上人間招快樂　　常有最勝大光明<br>　今生最後於人趣　　降誕倉庫大城中<br>　既生最勝豪族舍　　世間尊貴而第一<br>　見者歡喜常恭敬　　一切國人皆慶悅<br>　殊勝果報隨身現　　色相端嚴心安靜<br>　人間受用悉充足　　一切所須無乏少<br>　護國苾芻對尊宿　　說自昔報業因緣　</p><p>爾時諸大聲聞耆宿苾芻。告具壽娑底曰。具壽護國。已說業報。次至仁說。爾時具壽娑底即說頌曰<p class='lg'>　昔於王舍城　　王臣大富貴<br>　五百仙人至　　皆令共供養<br>　當時我宣教　　普令先造食<br>　家中種種飯　　給五百仙人<br>　次第分與我　　我既為尊首<br>　最初仙供養　　我家睎蝧<br>　作飯百杓餘　　於彼出家人<br>　將此飯供給　　既施飯食已<br>　生貪作是念　　我姊妹兄弟<br>　妻男女親族　　尚不施飯食<br>　此仙三月坐　　當有用度多<br>　況於五百數　　我須彼沙門<br>　令其得命終　　若得彼身死<br>　我即無用度　　無過殺於彼<br>　及生罪心已　　煎煮其馬尿<br>　和食與彼餐　　當喫此食已<br>　乃即有病患　　便即腸肚出<br>　其時知死已　　彼仙得道人<br>　于時龍神等　　皆共大聲語<br>　大罪是商人　　無過枉殺仙<br>　得自在獨覺　　寂靜無漏者<br>　諸親皆瞋我　　皆於當觀察<br>　能生多罪業　　為殺彼仙故<br>　聞親說語已　　我即起愁悲<br>　請餘諸仙人　　極生悔其過<br>　對諸佛懺悔　　現過心悔已<br>　飯供五百仙　　珍重令充足<br>　懺其彼罪業　　懺過於諸仙<br>　以食供養已　　即當發誓願<br>　當來願如是　　供養此大德<br>　如所得解脫　　願我亦離縛<br>　生生離貧家　　莫在貧窮處<br>　忽常起慳貪　　令心發其惡<br>　捐彼獨覺人　　作業即愁悲<br>　死後墮地獄　　久住千年歲<br>　常受其苦痛　　後得生人身<br>　還受短命報　　當有多財物<br>　供養於諸人　　常患腸肚出<br>　因此即命終　　即生遇大聖<br>　乃獲出家體　　依教而成住<br>　一切貪悉捨　　無熱蓮花座<br>　說本業因緣　</p><p>爾時具壽耆宿苾芻。告具壽膝多迦攝波曰。具壽娑底。已說業報。次至具壽說。于時膝多迦攝波即說頌曰<p class='lg'>　往請苾芻眾　　不闕於七年<br>　於其聚落內　　時世為饑饉<br>　我所得分者　　心調意寂靜<br>　是獨覺所尊　　無惱甚清涼<br>　我先有要誓　　乞者而不與<br>　縱是子及親　　非營作不濟<br>　如是發此意　　遂為罪惡業<br>　苾芻既不作　　何故而與食<br>　即將此苾芻　　經行於田處<br>　然始至家中　　方與其飲食<br>　由斯惡業熟　　遂墮於地獄<br>　眾活炎熱中　　而受諸楚苦<br>　地獄業報盡　　所生流轉趣<br>　鄙賤常憂苦　　餐糧甚難得<br>　此是我最後　　而獲於人身<br>　不虧調御士　　正覺無上尊<br>　淨信而出家　　蠲除諸有漏<br>　證得六神通　　至於羅漢果<br>　諸德當知我　　雖證大神通<br>　經行甚難苦　　方獲而飲食<br>　遊歷極遠處　　遂有而少獲<br>　命將欲斷絕　　時可得其食<br>　我姓膝迦攝　　名為耳大威<br>　無熱蓮花坐　　言斯先業緣　</p><p>爾時諸耆宿苾芻。告具壽周離槃陀迦曰。具壽膝迦攝波。已說業報。次至具壽說。于時槃陀迦即說頌曰<p class='lg'>　我於前生中　　而為養豬者<br>　繫其豬口已　　將渡至河邊<br>　既到河中心　　欲至於彼岸<br>　諸豬氣不通　　因此皆命過<br>　我隨水漂沒　　荒迷無所為<br>　河邊有仙住　　哀愍所救濟<br>　出我溺憂苦　　而為與出家<br>　以無相三昧　　教化令調順<br>　既於此滅已　　得生於天上<br>　天上纔捨命　　下生於人趣<br>　虔恭等正覺　　捨俗為出家<br>　頑愚極暗鈍　　示敬不能持<br>　於其三月內　　方能誦一偈<br>　既明一句義　　煩惱欲悉除<br>　我先所造業　　如是思憶念<br>　經於無量時　　輪迴生死海<br>　對於世間父　　於此無熱池<br>　我周利槃馱　　說斯黑白業　</p><p>爾時諸耆宿苾芻。告具壽蛇僕。具壽周利槃陀迦。已說業報。次至具壽說。于時蛇僕即說頌曰<p class='lg'>　迦攝佛滅度　　最後為聲聞<br>　多聞備三藏　　於法甚慳吝<br>　不為諸苾芻　　諷誦而解說<br>　恐餘諸苾芻　　而有勝於我<br>　苾芻詣我所　　欲求問少義<br>　我為懷惡色　　訶詰而不理<br>　時諸苾芻來　　諫責我斯見<br>　何不治法化　　作斯非理事<br>　我於臨終時　　情生極追悔<br>　所閑真妙法　　不為他顯示<br>　命唯有七日　　時轉不久停<br>　宜集出家士　　悔謝諸過咎<br>　我既悔罪已　　息其慳法心<br>　即於大眾中　　七日常說法<br>　既聞善說法　　隨我皆聽受<br>　互相為解釋　　咸共而談論<br>　我緣臨終時　　七日說妙法<br>　而得生天上　　諸欲悉具足<br>　天上捨報盡　　下生於人趣<br>　而生劫比羅　　釋迦王族中<br>　資財大富貴　　容儀甚可樂<br>　人眾皆敬愛　　資產無有乏<br>　種族諸男女　　捨俗而出家<br>　我為惱欲纏　　而無欣樂意<br>　無比大丈夫　　為欲哀愍故<br>　頻至於我所　　誨勸令出家<br>　我即稽調御　　無上等正覺<br>　唯願七年中　　哀愍受壇施<br>　若見受其施　　七年將過已<br>　即隨大慧所　　方可為出家<br>　告我命危脆　　不暫豈七年<br>　宜當急捨施　　出入息難保<br>　佛語深尊重　　豈敢而棄捨<br>　白言七日內　　哀愍與出家<br>　即於七日中　　隨意皆資給<br>　於其城內外　　諸親咸守擁<br>　最上大光明　　遍耀於城墎<br>　不思議人眾　　得出於城外<br>　於佛法教中　　淨信為出家<br>　於二十五年　　心無有正悟<br>　遂即罪心起　　不欲依此住<br>　莫能至甘露　　宜退且還家<br>　既生此怯懼　　深懷大羞恥<br>　諸親及家眷　　定為譏誚我<br>　所念非相類　　審知不善事<br>　我宜以刀害　　何用此殘活<br>　即持極利刀　　跏趺而端坐<br>　安刀於頭上　　心即得解脫<br>　心既得蠲除　　口口而稱讚<br>　奇哉佛法僧　　有斯勝善法<br>　我先有思想　　凡夫便捨壽<br>　不顧其性命　　證得無上寂<br>　我於先有中　　懶惰極慳法<br>　由斯果報故　　艱難得解脫<br>　又我於臨終　　為說淨妙法<br>　由斯業成熟　　超除諸財欲<br>　法根釋迦子　　蛇奴大威德<br>　於其無熱池　　說斯先業報　</p><p>爾時諸耆宿苾芻。又告具壽阿泥盧馱曰。具壽蛇奴。已說業報。次至具壽。于時阿泥盧馱即說頌曰<p class='lg'>　我先無攝錄　　貧窮負草活<br>　歸投備名稱　　奉覲大沙門<br>　今生釋迦種　　名阿泥嚧馱<br>　善閑歌舞伎　　能於諸妙曲<br>　希逢大導師　　無畏等正覺<br>　見已心清淨　　捨俗而出家<br>　得聞所說教　　樂住大師處<br>　情無暫放逸　　常自勤策勇<br>　三明具獲已　　大師教已作<br>　觀知於宿命　　所曾之事業<br>　於三十三天　　七返而受生<br>　七返生人趣　　亦為作人主<br>　灌頂剎帝利　　獨化於贍部<br>　彼七此亦七　　輪迴十四返<br>　曾住受用處　　咸皆知其所<br>　此類諸果報　　無有而不悉<br>　我於所生處　　情極甚歡喜<br>　觀知諸有情　　生死輪迴趣<br>　此變於餘現　　一心繫思念<br>　五趣輪迴事　　天眼皆明了<br>　已獲安詳道　　天眼甚明淨<br>　世間無上師　　知我念所念<br>　佛身意神通　　而來於我所<br>　我所有思念　　而能增上說<br>　大師無過咎　　所說亦無非<br>　我聞彼所說　　依教而淨住<br>　心生極精勤　　常修不放逸<br>　三明已通達　　所應作已作<br>　於生無有喜　　於死亦無憂<br>　唯知待時至　　正念住威儀<br>　廣嚴竹林村　　命當於彼過<br>　於其竹林下　　而欲取歸化<br>　我先施食故　　獲此殊妙果<br>　虔恭大導師　　無比等正覺<br>　證得阿羅漢　　清涼寂靜處<br>　諸見者記我　　大福中為最<br>　此阿泥盧馱　　對佛苾芻僧<br>　於無熱河中　　說斯先業報　</p><p>爾時諸耆宿苾芻。又告具壽師子王迦羅苾芻。具壽阿泥盧馱。已說業報。次至具壽說。于時迦羅即說頌曰<p class='lg'>　我先押甘蔗　　至於煎糖室<br>　時有病獨覺　　徐行來我所<br>　於其七日內　　糖油常奉侍<br>　於其七日後　　獨覺昇空去<br>　我緣出不在　　奴便啟我言<br>　有斯勝福田　　比受家中供<br>　我既聞斯說　　情生極淨信<br>　速往昇空處　　深為欽敬仰<br>　往因發淨心　　又緣施油糖<br>　天上人間趣　　具福心明朗<br>　此為最後生　　亦得作人身<br>　虔恭大導師　　無比等正覺<br>　於大釋師教　　希得為出家<br>　證獲阿羅漢　　清涼寂靜處<br>　我今極獲安　　利養甚豐多<br>　衣食及臥具　　湯藥無所乏<br>　我以少緣事　　要須四團糖<br>　欲施縫衣者　　糖將興供養<br>　諸天知我念　　即告影勝王<br>　宜速施迦羅　　沙糖清涼漿<br>　由斯施漿故　　王獲大勝利<br>　宜使侍縛迦　　齎菴羅及糖<br>　即遣四大象　　馱齎真美味<br>　影勝大福王　　令送於我所<br>　王既令使送　　我得此甘糖<br>　供給千二百　　五十苾芻僧<br>　迦羅阿羅漢　　具六大神通<br>　於無熱河中　　說斯先業報　</p><p>爾時諸耆宿苾芻。又告具壽羅怙羅曰。具壽迦羅。已說業報。次至具壽。于時羅怙羅即說頌曰<p class='lg'>　我作先國王　　在於廣嚴都<br>　發朝依正化　　令眾皆安益<br>　時有一仙來　　威德甚雄猛<br>　詣至於我所　　便發如是言<br>　我今是盜賊　　不與水而飲<br>　請王准賊法　　依教科罰我<br>　我即報彼言　　仙若法德備<br>　泉井河江水　　許隨意而飲<br>　我所懷疑惑　　不能悉蠲除<br>　願見王罰罪　　我即無思慮<br>　即告彼仙曰　　宜入芳園中<br>　六日不應食　　已後任隨去<br>　我所作此業　　實無有惡意<br>　黑繩炎熱中　　六十年受苦<br>　業報盡後身　　六年在母胎<br>　此實無心造　　亦無身口業<br>　由此因緣故　　而受諸苦果<br>　耆宿眾前說　　當知業不亡<br>　此是羅怙羅　　對於諸尊者<br>　於無熱惱池　　說斯先惡業　</p><p>爾時諸耆宿苾芻。又告具壽難陀曰。具壽羅怙羅。已說業報。次至具壽。于時難陀即說頌曰<p class='lg'>　毘缽尸佛教　　時我設香湯<br>　洗浴苾芻僧　　便發如是語<br>　願我當來世　　及諸如是眾<br>　清淨無瑕垢　　煩惱漏皆除<br>　容儀得端正　　顏色過蓮花<br>　其時命既過　　得生於天上<br>　天上甚超絕　　人趣亦殊妙<br>　隨所生流處　　琣w常富貴<br>　後持獨覺身　　起塔鮮白淨<br>　嚴飾塗香已　　黃色而覆上<br>　胡跪合掌言　　當願諸根具<br>　身相如金色　　善持而不變<br>　由此善根故　　生波羅[<a href='javascript:showpic("../fontimg/022129.gif")'>病-丙+尼</a>]斯<br>　與迦陀國王　　而為第二子<br>　又見迦攝塔　　虔恭生淨意<br>　於其此塔中　　而懸一傘蓋<br>　由先浴眾僧　　塗塔黃色因<br>　施塔傘蓋故　　多獲諸安樂<br>　由斯餘福業　　於其最後身<br>　生釋迦王族　　與如來為弟<br>　我今於此身　　具備大丈夫<br>　三十殊妙相　　而無欠闕者<br>　釋迦師子教　　而我得出家<br>　證極阿羅漢　　除熱獲清涼<br>　蒙佛記於我　　端嚴甚可樂<br>　我生皆已盡　　至於無上處<br>　此善者難陀　　對佛苾芻眾<br>　於無熱惱池　　說斯先業報　</p><p>爾時諸耆宿苾芻。具壽實力子曰。具壽難陀。已說業報。次至具壽。于時實力子即說頌曰<p class='lg'>　我於前身時　　名捕魚商旅<br>　因興易進發　　有仙來伴去<br>　是真大獨覺　　漏盡心無礙<br>　我相見中間　　常請受微供<br>　隨其至宿處　　為敷諸臥具<br>　洗足奉油塗　　及與為然燈<br>　同比共為伴　　虔心常供侍<br>　徐徐既前進　　得至於海際<br>　既至於海際　　我即前跪曰<br>　大德有何緣　　故來於此處<br>　我等皆欲纏　　不辭諸苦惱<br>　入於險難處　　無涯大海聚<br>　彼言我除惱　　願汝常安樂<br>　生生備大福　　多財無所乏<br>　我即以上衣　　齎持而奉施<br>　頭面禮敬足　　虔心而右繞<br>　彼哀愍我故　　受我所奉衣<br>　諸旅咸瞻仰　　便昇於虛空<br>　諸旅睹神通　　我即懷悲惱<br>　虔躬遙合掌　　作如是發願<br>　如是大尊德　　願我常相遇<br>　其所得妙法　　願我亦證悟<br>　當來得值佛　　而得為出家<br>　供養僧伽眾　　發起大神通<br>　由此善根故　　天上常歡樂<br>　亦生於人趣　　多受諸安泰<br>　凡是諸生處　　多財大富貴<br>　天上及人間　　福德琠朗<br>　從初受果報　　此為最後身<br>　於拘尸那城　　得為壯士子<br>　端正極可樂　　顏容無有比<br>　人眾皆敬愛　　得超大富際<br>　希遇釋師子　　無上等正覺<br>　見已心清淨　　捨俗而出家<br>　依於竹林內　　及處於山間<br>　聲聞眾來集　　而惱苾芻僧<br>　敷設臥具故　　與苾芻說過<br>　或惱或譏誚　　頻頻相呵責<br>　具此諸梵行　　我即起悲心<br>　時有我生盡　　當為供侍者<br>　而自常勤策　　於教畯袉<br>　證得阿羅漢　　具備六神通<br>　詣於大師所　　曲躬頭面禮<br>　合掌前恭敬　　從無上乞願<br>　願見聽於我　　供給苾芻僧<br>　不隨愛瞋癡　　慈心皆平等<br>　大師知我意　　默然受我請<br>　即令住寺內　　對諸苾芻僧<br>　身為慈悲業　　口意亦復然<br>　供給苾芻眾　　低心常敬重<br>　來去諸苾芻　　及諸道行者<br>　我見甚歡喜　　安慰而問訊<br>　五指放光明　　如然大明炬<br>　敷設諸臥具　　顯現大神通<br>　我所有神變　　苾芻欲見故<br>　時極將幽暗　　方來於我所<br>　次復續後來　　慈心悉敬重<br>　為敷其臥具　　不生恚念心<br>　我先有思慮　　我所有誓願<br>　清淨悉成辦　　今皆得圓備<br>　此實力聖子　　漏盡心自在<br>　於無熱惱池　　說斯先業報　</p><p>爾時諸耆宿苾芻。告具壽近將曰。具壽實力子。說業報已。次至具壽說。于時近將即說頌曰<p class='lg'>　我於往昔時　　為獵者遊藪<br>　為求害獐鹿　　持弓及毒箭<br>　尋山登峻險　　夙夜常無倦<br>　若逢禽獸時　　情起殺害心<br>　彎弓放毒箭　　射斷其命根<br>　時我持弓箭　　遊行於林藪<br>　見一大獨覺　　住在於樹下<br>　我睹彼沙門　　情生大忿恚<br>　彼無犯調寂　　我以毒箭射<br>　既遭毒箭苦　　甚受諸楚痛<br>　即於其樹下　　捨有歸寂滅<br>　我由斯惡業　　命終墮地獄<br>　經無量千歲　　具受諸楚痛<br>　地獄命既終　　復受傍生趣<br>　山中遭害死　　還墮於地獄<br>　生生琠え　　步步皆驚恐<br>　夙夜飢困苦　　羸瘦甚憔悴<br>　而常逢獵師　　懷害雄猛者<br>　即以利毒箭　　射我應時倒<br>　彼見我墮地　　命在身搖動<br>　後以利刀截　　分割肉將去<br>　如是五百生　　多受諸苦惱<br>　又於某方處　　為求諸食故<br>　乃於其山下　　見多大仙眾<br>　具修諸苦行　　有大神威德<br>　我既睹仙眾　　情便生慈念<br>　漸漸心以慶　　觀其大仙眾<br>　由此發清淨　　得生於人趣<br>　遂見大獨覺　　而來乞求食<br>　我即常奉請　　就家受微供<br>　供養彼德已　　合掌而發願<br>　願我當<span class='corr'>來</span>世　　常逢此尊師<br>　見佛生恭敬　　而為作出家<br>　得生無所畏　　斷除諸有漏<br>　由此善根故　　得生於天上<br>　又生於人趣　　大富具多財<br>　虔奉此大師　　無比等正覺<br>　既見大牟尼　　捨俗歸出家<br>　淨心既出家　　深樂大師教<br>　我證阿羅漢　　具六大神通<br>　大德而我今　　斷除諸結縛<br>　當入於山窟　　方欲而受終<br>　當有磣毒蛇　　來墮我身上<br>　此時我歸寂　　是為證涅槃<br>　諸德我思惟　　先身所造業<br>　受無量果報　　所作業不亡<br>　此近將苾芻　　對大僧伽眾<br>　於無熱惱池　　說斯先業報　</p><p>爾時諸耆宿苾芻。告具壽賢子曰。具壽近將。已說業報。次至具壽說。于時賢子即說頌曰<p class='lg'>　昔時極飢儉　　大怖皆幽闇<br>　時有五百人　　求乞而濟活<br>　我為眾中首　　而與作導師<br>　彼乞得食已　　咸來奉於我<br>　或精或麤食　　常濟供承我<br>　不懷諸惡意　　依我教而住<br>　時有人在市　　持煎餅而賣<br>　我即強奪取　　走出於市外<br>　衝突向前走　　餅主隨後逐<br>　我便迅疾去　　莫能擒得我<br>　急渡於大河　　一邊而安住<br>　四面遙顧望　　不見有人來<br>　欲餐其煎餅　　多膩甚精味<br>　我作如是念　　今日應飽滿<br>　時有大威仙　　急來於我所<br>　是大獨覺尊　　諸根甚寂靜<br>　我便作是念　　貧苦最為楚<br>　由先不修福　　今獲飢窮報<br>　今宜精味餅　　奉施此沙門<br>　寧可受飢死　　不用貧苦活<br>　便發志誠心　　深生清淨意<br>　即持其煎餅　　奉上勝福田<br>　大師受我施　　對我前而食<br>　欲哀愍我故　　便昇於虛空<br>　我即合掌禮　　願我無窮報<br>　當生大豪族　　顏色得端嚴<br>　如是大德類　　願常得相遇<br>　彼所證獲法　　我亦當開悟<br>　由此善根故　　多受諸快樂<br>　天上及人趣　　端嚴甚光悅<br>　天上及人間　　受勝大王報<br>　由斯施業故　　不曾生惡趣<br>　復由殘業報　　今於最後有<br>　得生大豪族　　釋迦種望城<br>　於此後生中　　而處於人身<br>　虔奉釋師子　　無上等正覺<br>　大德佛世尊　　來過親族時<br>　我與諸親眷　　捨俗而出家<br>　我先所有願　　今皆已圓滿<br>　證獲阿羅漢　　寂靜清涼處<br>　王種而出家　　是其佛種族<br>　於無熱惱池　　說斯先業報　</p><p>爾時諸耆宿苾芻。告具壽賢鹽曰。具壽賢子。已說業報。次至具壽說。于時賢鹽即說頌曰<p class='lg'>　拘留孫佛時　　有造彼佛塔<br>　時我為傭力　　常與他雇作<br>　作此塔之時　　我頻出惡語<br>　何用斯大塔　　豈有得成期<br>　塔宜微小作　　不應廣費損<br>　省功無憂惱　　而得速成就<br>　由斯口業故　　說此麤惡言<br>　臨終既命過　　墮於地獄中<br>　地獄業報盡　　於其所生處<br>　顏色極醜陋　　人眾皆棄賤<br>　迦攝波佛時　　為雄拘羅鳥<br>　依波羅[<a href='javascript:showpic("../fontimg/022129.gif")'>病-丙+尼</a>]斯　　半道大林中<br>　其世大明燈　　苾芻眾圍遶<br>　我出和雅音　　於上右飛遶<br>　我凡見佛眾　　而行乞食時<br>　出時及入時　　常與右飛遶<br>　由斯善根故　　得生於人趣<br>　虔奉調御士　　無上等正覺<br>　釋迦師子法　　而得為出家<br>　證悟阿羅漢　　至寂清涼處<br>　於諸妙教中　　佛記我為最<br>　多聞持法則　　善音常演暢<br>　四眾來我所　　聽聞我說法<br>　天及諸有情　　無不皆欽仰<br>　先作善業少　　為惡業極甚<br>　今獲其果報　　當知業不亡<br>　此賢鹽苾芻　　對大僧伽眾<br>　於無熱惱池　　說斯先業報　</p><p>爾時諸耆宿苾芻。告具壽蜜性曰。具壽賢鹽。已說業報。次至具壽說。于時蜜性即說頌曰<p class='lg'>　昔於廣嚴側　　我為猴中主<br>　見多缽在彼　　我便持佛缽<br>　諸苾芻見唱　　世尊即告曰<br>　汝等諸苾芻　　勿暍不損缽<br>　即持大師缽　　將昇於大樹<br>　滿盛白淨蜜　　徐徐從樹下<br>　捧持淨蜜缽　　奉獻大導師<br>　其中有虫故　　大師不為受<br>　我即詣一邊　　觀見而有虫<br>　揀擇其虫已　　還持奉大師<br>　雖至如來所　　世尊亦不受<br>　由未作淨故　　善逝不納持<br>　我即以清水　　點淨其蜜上<br>　以大至誠心　　奉施等正覺<br>　佛舒百福臂　　無比無等手<br>　持我獻蜜缽　　與聲聞眾飲<br>　情懷大欣慶　　虔躬而合掌<br>　對此法王前　　舞蹈禮已去<br>　我願捨命後　　得生於人趣<br>　常遇大導師　　瓻顴u妙法<br>　由此善根故　　遂獲得人身<br>　敬奉事調御　　無上等正覺<br>　於釋師子教　　得為作出家<br>　證獲阿羅漢　　至寂清涼處<br>　備六大神通　　而此諸苾芻<br>　猶呼我蜜性　　名稱福遠聞<br>　常受尊敬重　　琩茖挩i我<br>　與諸苾芻眾　　遊行於人間<br>　至於曠野處　　大眾咸遭渴<br>　我便心起念　　願令獲淨蜜<br>　四方非人類　　知我心所願<br>　各持大蜜器　　咸來施與我<br>　我見即便受　　乃至隨意足<br>　充滿苾芻眾　　皆發勝上心<br>　我於猴生中　　為王供養故<br>　纔捨傍生趣　　得踐甘露地<br>　我先所有念　　及曾發深願<br>　虔心奉大師　　所作皆成辦<br>　此是我所念　　先為善業因<br>　今受其果報　　微妙極受樂<br>　此蜜性苾芻　　對大僧伽眾<br>　於無熱惱池　　說斯先業報　</p><p class='juan'>
根本說一切有部毘奈耶藥事卷第十七</p>
</body></html>
