<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p class='juan'>
根本說一切有部毘奈耶藥事卷第十八</p>
<p><span class='byline'>　　　　大唐三藏義淨奉　制譯</span><br><p><b>　　<A NAME="n24"></A>諸大弟子及佛自說業報</b><p>爾時諸耆宿苾芻。告具壽因緣曰。具壽蜜性。已說業報訖。次至具壽說。于時因緣即說頌曰<p class='lg'>　九十一劫時　　我在親慧城<br>　見毘缽尸佛　　欲入大都郭<br>　我既見大悲　　妙花散於上<br>　花開莖卓豎　　佛頂上為蓋<br>　淨心投佛足　　虔恭頭面禮<br>　十指端合掌　　敬重右圍遶<br>　不聞彼佛法　　亦不受三歸<br>　但發清淨心　　隨善逝而去<br>　我於毘缽尸　　作斯善業故<br>　經九十一劫　　不曾生惡趣<br>　常受大天身　　琩勝天樂<br>　多生於人趣　　大富多財寶<br>　此是最後受　　今得為人身<br>　生大淨行族　　大富具多財<br>　披其祕典趣　　文義及占相<br>　章句皆通了　　及大人相好<br>　於其淨行林　　教授五百人<br>　婆羅門眾圍　　出城歸林藪<br>　時我見世尊　　苾芻眾圍遶<br>　精進甚勇猛　　來入摩揭陀<br>　既見大悲士　　情便生淨信<br>　由斯因緣故　　得知其勝相<br>　既出見世父　　備足諸妙相<br>　三十二端嚴　　八十諸好飾<br>　見此端嚴相　　虔誠頂禮足<br>　恭敬合掌立　　讚歎大導師<br>　相論所言者　　唯仁得具備<br>　必定是大師　　世間無與等<br>　勝梵過帝釋　　更無有雙者<br>　超日越地神　　十方界無比<br>　不見過佛者　　豈能相比類<br>　天上及人間　　為大摧魔將<br>　無怙中為依　　無導中為導<br>　我願作聲聞　　我希依奉教<br>　赫奕金色臂　　百福莊嚴相<br>　世父舒垂下　　摩我於頂上<br>　蒙告汝心淨　　多獲諸勝利<br>　能發淨心施　　其福無邊限<br>　於無上福田　　能生淨妙意<br>　良田下種已　　摩納婆皆辦<br>　永斷無利趣　　不有惡道怖<br>　得開甘露門　　所愛悉成就<br>　必若樂出家　　隨意而來作<br>　急宜棄鬚髮　　可置婆羅門<br>　既聞佛法音　　遍告諸門徒<br>　門徒啟告我　　為禿沙門耶<br>　云何捨白淨　　而取於黑處<br>　棄其勝妙族　　欲習卑賤類<br>　婆羅門種類　　世間最超越<br>　梵王從胸口　　化出婆羅門<br>　汝等無開覺　　汝等無所知<br>　汝所習學教　　唯我善能詠<br>　如我所明解　　文義說無窮<br>　我隨解應作　　汝等隨緣散<br>　若無有所須　　各隨其意樂<br>　我更不為師　　亦不復教示<br>　時此諸門徒　　泣淚向前來<br>　悲涕皆憂惱　　隨便四散去<br>　大悲靜寂士　　善言慰告我<br>　可來善苾芻　　我即具近圓<br>　發正清淨心　　捨俗而出家<br>　備諸大神通　　所作已成辦<br>　我今觀先業　　天眼悉明淨<br>　知生及死相　　所曾受身處<br>　證神通竟者　　竭有漏際者<br>　於無熱惱池　　說斯先業報　</p><p>爾時諸耆宿苾芻。告尊者憍陳如言。具壽因緣。已說業報竟。次至尊者說。于時憍陳如即說頌曰<p class='lg'>　乃往過去世　　迦攝佛滅後<br>　見諸聲聞眾　　共集作是議<br>　大悲迦攝波　　應為後涅槃<br>　出家者甚少　　正法不彰明<br>　我等所聞法　　互相而教示<br>　精進不放逸　　於佛教勤修<br>　共登於山上　　布草以為座<br>　各要漏不斷　　不從座而起<br>　由懷精進故　　不惜其身命<br>　六人證神通　　便入於涅槃<br>　我第七根劣　　不能斷諸漏<br>　有法相應心　　處凡而命過<br>　由法相應住　　不捨精進念<br>　便得生天上　　於睹史多宮<br>　遂見釋師子　　牟尼大菩薩<br>　與諸天說法　　致令得開覺<br>　我聞彼說法　　一心而聽受<br>　深樂其正法　　無心暫捨離<br>　天上業報盡　　下生劫比羅<br>　為憍陳如姓　　淨行豪族中<br>　淨飯大王子　　備名稱菩薩<br>　信心捨國出　　苦行於林藪<br>　最君大淨飯　　敕我如是語<br>　可去而出家　　供承其太子<br>　我以清淨心　　即供承菩薩<br>　將非證聖道　　厭捨而方去<br>　釋迦大牟尼　　正轉法輪時<br>　於此諸妙法　　最初我證悟<br>　迦攝波佛教　　出家修梵行<br>　今得逢正覺　　證獲於無漏<br>　憍陳如苾芻　　對大僧伽眾<br>　於無熱惱池　　說斯先業報　</p><p>爾時諸耆宿苾芻。復告具壽鄔波離曰。尊者憍陳如。已說業報。次至具壽說。于時鄔波離即說頌曰<p class='lg'>　乃於往昔時　　波羅[<a href='javascript:showpic("../fontimg/022129.gif")'>病-丙+尼</a>]斯都<br>　有王名梵授　　我為常供承<br>　淨飾王髭髮　　種種使端嚴<br>　衣服皆相類　　熏香而奉持<br>　懷悲敬重心　　奉事於大王<br>　含喜於王處　　說未曾聞頌<br>　欲是極少味　　而為罪根本<br>　憂苦皆緣此　　安樂無由得<br>　若出家捨欲　　得聞未曾聞<br>　臣今情慕極　　願王聽捨俗<br>　時王告我曰　　卿若能決定<br>　出家後見我　　即許卿捨俗<br>　我啟大王言　　審知決定意<br>　願王悉臣心　　出家後來見<br>　既蒙王聽許　　便詣於林藪<br>　懷直不諂心　　捨俗而出家<br>　隨其力出家　　得至於離欲<br>　修習四靜慮　　勤念不放逸<br>　此王在世時　　我名殑波羅<br>　具大尊貴德　　人眾咸恭敬<br>　又以正直心　　詣師所頂禮<br>　一邊而胡跪　　合掌如是白<br>　親教師存念　　證我有未聞<br>　須往梵授處　　現身令正見<br>　師告我聽詣　　波羅[<a href='javascript:showpic("../fontimg/022129.gif")'>病-丙+尼</a>]斯城<br>　可存決定信　　勿得招虛妄<br>　我今聽許汝　　汝當隨我語<br>　令其王中最　　興發清淨心<br>　蒙師正直許　　我即右旋遶<br>　奉辭隨漸進　　詣波羅[<a href='javascript:showpic("../fontimg/022129.gif")'>病-丙+尼</a>]斯<br>　梵授王聞至　　親來於我處<br>　及由王威德　　諸天亦隨來<br>　王從車而下　　敬心頂禮我<br>　虔仰極尊重　　合掌一邊坐<br>　我即為說法　　令其斷諸欲<br>　王聞深欽敬　　頓捨諸欲事<br>　便發猛利心　　復作如是言<br>　我今求出家　　不樂諸欲事<br>　我告王可來　　詣於淨林藪<br>　親近大仙所　　而為作出家<br>　王便冊長子　　紹繼其國位<br>　此大最勝王　　捨國歸出家<br>　王與妃宮婇　　臣佐及宗親<br>　大眾皆圍遶　　詣求出家處<br>　王以正直心　　頂禮諸仙足<br>　合掌求請遍　　願與為出家<br>　與王剃鬚髮　　身披袈裟服<br>　無量百千眾　　皆捨俗出家<br>　我求正直心　　演說清妙法<br>　令使諸聞者　　得生四靜慮<br>　我以懷慈念　　恭敬大王故<br>　命盡臨終時　　生無邊光天<br>　於彼天捨報　　生來於此處<br>　凡所生生處　　大富多財寶<br>　天上及人間　　常受勝妙樂<br>　此為最後時　　斯是最後身<br>　生劫比羅城　　釋迦豪族中<br>　常知所進趣　　甯馬苃嶺{<br>　聲聞釋迦子　　我為作承事<br>　由大王威德　　而得為出家<br>　我與剃鬚髮　　作如是白言<br>　聖者不相濟　　我當云何活<br>　所有嚴瓔珞　　及諸上妙服<br>　告言今與汝　　用充為活命<br>　我見多珍寶　　心生大追悔<br>　宜皆盡捨置　　樂求為出家<br>　我今貧困苦　　持此多珍寶<br>　若有知聞者　　必來而害我<br>　可留已調度　　及此諸珍寶<br>　即掛於樹上　　亦求為出家<br>　釋迦諸王子　　聞我如是說<br>　令我先出家　　悉皆禮我足<br>　佛哀愍我故　　告善來苾芻<br>　我既出家後　　然度諸王族<br>　彼眾禮我足　　頓摧於我慢<br>　既調為出家　　證得六神通<br>　六通阿羅漢　　超際於彼岸<br>　蒙佛記於我　　持律為第一<br>　鄔波離苾芻　　對諸僧伽眾<br>　於無熱惱池　　說斯先業報<br>　于時大導師　　告尊者為光<br>　可說先業報　　曾受諸善惡<br>　彼聞佛音告　　即憶先業事<br>　白言對佛前　　今說諸果報<br>　昔在蓮花上　　救世最勝尊<br>　有塔在曠林　　多饒諸惡獸<br>　無人能往彼　　恭敬申供養<br>　在彼側近人　　不知罪福報<br>　我即詣塔所　　淨除諸草木<br>　持[<a href='javascript:showpic("../fontimg/012618.gif")'>打-丁+彗</a>]遍灑掃　　悉使周嚴飾<br>　虔恭禮八方　　敬重已便迴<br>　由斯善根故　　得生於天上<br>　於三十三天　　受諸勝欲樂<br>　經三十六返　　而得為天王<br>　我所住天宮　　常為金赫耀<br>　廣有三十六　　長六十繕那<br>　我復有希奇　　嚴淨佛塔故<br>　下生於人趣　　七返為人主<br>　我復有希奇　　嚴淨佛塔故<br>　曾所受生處　　身有金光耀<br>　我復有希奇　　嚴淨佛塔故<br>　琤舠C羅門　　剎帝利豪族<br>　我復有希奇　　嚴淨佛塔故<br>　隨意乘車輿　　象馬不步行<br>　我復有希奇　　嚴淨佛塔故<br>　若踐荊棘林　　自然皆屏息<br>　我復有希奇　　嚴淨佛塔故<br>　不曾遭疾患　　亦無諸撗惱<br>　我復有希奇　　嚴淨佛塔故<br>　凡所遊行處　　吉祥相皆現<br>　我復有希奇　　嚴淨佛塔故<br>　常得尊勝貴　　敬事如大天<br>　我復有希奇　　嚴淨佛塔故<br>　不曾身有苦　　及餘諸少惱<br>　佛法無瑕穢　　如是不思議<br>　淨心獲大果　　亦復不思議<br>　若求勝妙樂　　盡除生死者<br>　應敬如來塔　　奉事無上尊<br>　大德是我念　　先世為善業<br>　得受其果報　　甚深有愛樂<br>　此為光苾芻　　對大僧伽眾<br>　於無熱惱池　　說斯先業報　</p><p>爾時諸耆宿苾芻。告具壽奎宿曰。具壽為光。已說業報訖。次至具壽說。于時奎宿即說頌曰<p class='lg'>　大德我思念　　過去俱胝劫<br>　於一切超佛　　而為善品業<br>　時佛無上尊　　無邊百千億<br>　聲聞眾圍遶　　欲入大王都<br>　我從餘村落　　緣事至其處<br>　遂見等正覺　　具三十二相<br>　如月與日照　　如火電冥光<br>　映蔽諸光輝　　佛光最超耀<br>　我常未睹此　　如然大火聚<br>　又見彼佛前　　有一婆羅門<br>　我即諮問彼　　報言佛導師<br>　人天無倫匹　　無與等正覺<br>　既聞佛音告　　心生淨欣樂<br>　深愛其顏儀　　遍體得安樂<br>　復聞天樂音　　非人讚頌聲<br>　天雨末香花　　雨此上勝城<br>　有散青蓮花　　有雨贍博迦<br>　或以旃檀末　　或有但合掌<br>　諸天在空中　　虔恭上旋繞<br>　情生深愛仰　　遍禮喜盈溢<br>　為求香鬘故　　四散而馳覓<br>　我於此時中　　遍遊無一花<br>　去我而不遠　　遂見賣蓋者<br>　手持白妙傘　　鮮明如淨貝<br>　速詣手捧持　　諮請暫獻佛<br>　見許將佛所　　誠心持蓋立<br>　蓋從手而去　　自往佛頂上<br>　大師行即動　　大師住即住<br>　不捨調寂身　　自然於空中<br>　我與諸大眾　　睹斯大神變<br>　虔恭皆合掌　　誠心咸頂禮<br>　見等正覺相　　聲聞眾儀式<br>　至家為事業　　繫心常思念<br>　快哉獲善果　　見佛有所懷<br>　我由奉佛蓋　　無上福田處<br>　由此善根故　　七寶常嚴備<br>　後於臨終時　　生三十三天<br>　得為天中王　　諸天皆敬重<br>　復生於人趣　　名為自力王<br>　大富多勤勇　　餘王咸奉事<br>　由斯作善品　　流轉所生處<br>　善根不斷絕　　復續諸妙因<br>　於彼勝福田　　淨心而奉蓋<br>　因此善業故　　不墮於惡趣<br>　此為最後身　　生在於人趣<br>　虔恭調御士　　無上等正覺<br>　釋迦師子教　　而得為出家<br>　證獲阿羅漢　　寂滅清涼處<br>　魔變身如山　　高一踰膳那<br>　作大恐怖形　　如空中黑雲<br>　告言是何物　　敢為而惱亂<br>　察知是其魔　　故來相逼惱<br>　報言魔波旬　　隨意而現身<br>　頭可如須彌　　方來於我處<br>　已證阿羅漢　　具三明聲聞<br>　佛所示誨法　　得為安樂住<br>　受他一揣食　　在定於七日<br>　悟解脫意樂　　是我所修習<br>　大德我思念　　先世作善業<br>　多受其果報　　可樂甚精妙<br>　此奎宿苾芻　　對大僧伽眾<br>　於無熱惱池　　說斯先業報　</p><p>爾時諸耆宿苾芻各各自說先世業已。白世尊言。我等已說先世業報。唯願世尊開演先業。大德世尊。先作何業。成正覺後。山石摧下轔傷足指。佛告諸苾芻。如來往昔生在異類。自作斯業。必須自受。增長熟時。緣變現前。如影隨形。必定感報。無餘代受。汝諸苾芻。若人所作善惡之業。不於外界地水火風。令其受報。皆於自身蘊界處中。而招異熟。即說頌曰<p class='lg'>　假令經百劫　　所作業不亡<br>　因緣會遇時　　果報還自受　</p><p>又告諸苾芻。乃往古昔。於聚落中。有一長者。娶妻未久。遂誕一男。年漸長大。母便命過。其父長者。娶後母來。不久有娠。復生一子。後與長兒。納娶妻房。多生兒女。後於異時。後母身死。弟投兄處。嫂問夫言曰。此是誰兒。報曰。是弟。妻言。聖子。當與其弟。家財分不。夫曰。當合停分。妻曰。聖子。彼是一身。我等多人。云何停分。夫曰。賢首。世法如是。妻言。聖子。可宜殺卻。夫曰。賢首。豈容為財殺害親弟。妻復頻言。染欲心者。無惡不造。夫詣一邊。作如是念。若於村落。而殺害之。人眾咸知。可將闌若無人之處。即命弟曰。汝持器皿。可共往於闌若採花。白言。如教遂即共詣。至一山阪。摧弟墮坎。以石打殺。汝等苾芻。於意云何。乃往昔時長者太子。而殺弟者。豈異人乎。我今即是由於往昔。為財利故。將別母弟。於闌若處。推墮山坎。以石打殺。由斯業報。於多年歲。於多百歲。於多千歲多百千歲。墮於地獄。受諸楚苦。殘業力故。成正覺後。山石摧下。傷我足指<p>時諸苾芻復白佛言。大德世尊。先作何業。成正覺後。紫橿木槍。刺佛足傷。佛告諸苾芻。如來往昔自作斯業。今還自受。廣說乃至頌曰<p class='lg'>　假令經百劫　　所作業不亡<br>　因緣會遇時　　果報還自受　</p><p>復告諸苾芻。乃往古昔。有一大城。於此城中。有二商主。善能興易。縛持舶已。為求寶故。入於海際。因順風力。至其寶洲。一籌量載寶。一不籌量貪心滿舶。後入海內。不籌量者。其舶欲沒。告伴商主言。願仁救濟。容我上舶。其人斟酌。隨力量寶。安於舶內。牽取其手。令使在舶。其溺舶者。作如是念。我與共彼。同至寶洲。我所採者。舶沒皆失。豈容其人將寶歸家。穿舶為孔。令寶散失。作是念已。竊在一邊。持杖穿舶。商主遂見。告言。仁者。勿為是事。非但財寶散失。我等俱亡。彼內懷嫉。妒心熾盛。竟不納諫。同前欲穿。其伴商主。見不從諫。即持利槍。刺之令死。汝等苾芻。於意云何。往昔之時。刺殺他者。豈異人乎。我今即是。由斯業故。經於多歲百歲千歲中。墮地獄中。受諸楚毒。殘業報故。成正覺後。紫橿木槍。刺我足傷<p>爾時諸苾芻。復白佛言。大德世尊。先作何業。成正覺後。入沙羅聚落。乞食不獲。空缽而還。佛言。汝諸苾芻。如來往昔自作斯業。廣說如前。乃至說頌。果報還自受<p>復告諸苾芻。乃往古昔。波羅[<a href='javascript:showpic("../fontimg/022129.gif")'>病-丙+尼</a>]斯大城之中。有一摩納婆。佛不在世。即有獨覺。哀愍貧窮。住閑靜處。世間唯有此一福田。于時有一獨覺。名曰樂寂。出現世間。在波羅[<a href='javascript:showpic("../fontimg/022129.gif")'>病-丙+尼</a>]斯施鹿林中仙人墮處。晨朝著衣持缽。入城乞食。于時摩納婆。亦於城中長者家乞。空無所獲。其時樂寂獨覺。亦來入此長者家乞。其摩納婆念曰。可少伺察。觀彼出家。有何所獲。即隨後入。屏立門側。時長者妻。見其獨覺身心端寂。情生淨信。即持種種精妙飲食滿缽持行。奉施獨覺。受此食已。而欲出門。其摩納婆報言。出家者。我欲樂觀仁所得食。然而獨覺。常法如是。若不觀察。不知前意。即以缽食。令其觀見。由彼懷嫉。起憎妒心。以手打缽。缽便落地。飲食傾棄。復以腳踏。獨覺問曰。賢首。何意散壞此食。仁若須之。我當奉與。其摩納婆。復出種種麤惡言詞。而住一邊。時此大人而不得食。以自調順。詣鹿林中。汝等苾芻。於意云何。往古昔時摩納婆者。豈異人乎。我今即是。我因懷嫉妒之心。令其獨覺不得飲食。由斯業報。經於多歲。百歲千歲。百千歲中。常生地獄。受諸楚苦。殘業報力。雖成正覺。後入娑羅村乞食。空缽而還<p>時諸苾芻。復白佛言。大德世尊。先作何業。婬女媚容。外道梵志之所教誨。來謗世尊。佛言。諸苾芻。如來往昔自作斯業。廣說乃至頌曰。果報還自受<p>復告諸苾芻。乃往古昔。人壽八萬歲時。有佛世尊。號毘缽尸如來應正等覺。出現於世。其佛有二弟。一名皤私瑟吒。二名跋羅陀皤闍。其皤私瑟吒。於佛教誨。專勤修習。而不放逸。證阿羅漢果。其跋羅陀皤闍。受持三藏。諷誦通利。為大法師。後於異時。有一長者。於法師處。深生淨信。為其法師。建一住處。所須資具。悉皆嚴備。時法師啟請皤私瑟吒羅漢。願來同住。彼聞即至。長者見其身心寂然儀容挺特。倍加淨信。嚴辦種種香美飲食。而以供養。持上妙衣。用為奉施。弟生嫉妒。作如是念。我與長者。久為門師。往還來去。未曾施我如是上衣。暫見我兄敬心奉服。作是念已。即於兄處。求其長短。兄覺弟心有異。繫念觀察知弟嫉妒。即將上衣而與其弟。雖得其衣。亦於兄處更求瑕隙。後於異時。長者使女。於寺中為女工作。法師告曰。賢首。汝能為我作不。女曰。聖者。欲何所遣。法師報曰。可著此衣歸家作業。長者若問從誰得衣。報言。聖者皤私瑟吒。復若問言。因何事與。答言。男子之意。緣女人與。女著衣歸。家人問答一一同前。長者聞已。於羅漢處。生不淨心。大人之法。深慮輕慢。因從此去。汝等苾芻。於意云何。往昔法師者。豈異人乎。我身是也。由懷憎嫉出言輕謗。由斯業故。經於多歲百歲千歲多百千歲生地獄中。受諸楚苦。殘業力故。成正覺後。外道梵志。令婬女媚容。謗讟於我<p>時諸苾芻。復白言大德世尊。先作何業。成正覺後。被嘴端摩納婆女。誹謗世尊。佛告諸苾芻。如來往昔自作斯業廣說如前。乃往古昔。波羅[<a href='javascript:showpic("../fontimg/022129.gif")'>病-丙+尼</a>]斯大都城中。有一婆羅門。學該明典。五百童兒。從彼受教。其波羅[<a href='javascript:showpic("../fontimg/022129.gif")'>病-丙+尼</a>]斯側近人眾。咸皆尊重。恭敬供養。猶如真阿羅漢。時有五通仙。遊行人間。至波羅[<a href='javascript:showpic("../fontimg/022129.gif")'>病-丙+尼</a>]斯。城內人民。見彼仙人身心寂然容顏調順。皆生淨信。所與福業。咸詣仙處。恭敬供養。其婆羅門。無人敬仰。利養寡薄。於仙人處。心懷嫉妒。作惡思念。告諸學童。而此仙人深懷貪欲。諸學童兒各各亦言。誠如師說。仙實懷欲。而此諸童。所去之處。咸告諸親及餘長者婆羅門等。而彼仙人深懷貪欲。人眾聞已。心生異念。賢仙之類。多慮輕慢。捨之而去。汝等苾芻。往昔之時婆羅門者。豈異人乎。我今即是。其五百童兒者。今此五百苾芻是。由我嫉妒於仙人處說貪欲語。由斯業故。經於無量百千歲中。墮在地獄受諸苦惱。殘業報力。成正覺後。與五百苾芻俱。嘴端摩納婆女。而來誹謗<p>佛復告諸苾芻。乃往古昔。波羅[<a href='javascript:showpic("../fontimg/022129.gif")'>病-丙+尼</a>]斯大都城中。有王名曰梵授。以法治化。人民熾盛。豐樂安穩。於此城內。有一婬女。名曰賢首。衒色濟命。時有丈夫。名曰為偶。志懷惡性。其人遂送衣服瓔珞。奉彼婬女。意求交歡。賢首著衣。欲詣偶處出門遂逢別有一人持五百金錢。命言。賢首。可來同歡。女作是念。我今若往。何能獲此五百金錢。交來資儭。不應棄捨。宜可還家共為歡會。念已。便命使女。往告為偶。願仁少待。容我梳洗莊嚴身首。使女往報。持錢其人。有多營務。共彼暫歡。捨之而去。女復作念。時將稍過。我若往彼。能稱意不。念已。又告使女曰。汝可更往詣為偶處報言。聖子梳洗已畢。於何芳園。而來共戲。女往報已。彼便問曰。或言未嚴。或言已畢。是何言說。使女來往。情生忿恚。所有私竊具向彼陳。著仁衣瓔。與別男子共為交歡。所以使我有斯言說。其人聞已欲情頓息。起殺害心。起忿怒心。作如是報。可來於某芳園之中。使女既報。婬女即至。其為偶告曰。著我衣瓔。共他交會。為用耶。婬女曰。聖子。此是我咎。非仁之過。女人之類生多過惡。願仁容恕。為偶懷瞋。以毒害心拔刀斬首。時從使女見已。高聲唱叫。禍哉。殺我大家。殺我大家。人眾聞聲。咸悉疾來。時有獨覺。名曰極樂。在此園林。樹下住定。其人恐怖。速將血刀。置獨覺前。疾走一邊。入人眾內。人眾來觀。見血污刀在獨覺前。咸言。殺者必是此人。即共周圍。以瞋恚心各作是言。咄哉出家者。仁被法服大仙幢相。作斯惡業。獨覺告曰。我何所為。人眾報曰。共賢首婬女。而相歡合。便以刀殺。獨覺答曰。我懷寂靜。豈容作惡。雖有實陳。皆不信受。以繩反縛。送於王所啟陳上事。王不推尋。便出敕曰。既為斯過。可宜早殺。赤鬘絞頸。青衣膾子手執利刀。威仗嚴圍。遍告城中及四衢路。而此出家。為殺賢女。王敕嚴法。即將獨覺。於彼芳園而欲殺之。為偶見已。作如是念。苦哉出家。持戒德行無辜枉遭。此是我過。虛令遣他至於死處。事不應為。作是念已。速詣王所。啟言。大王。向出家人。無辜枉被。奉敕依法。此是我過。願王鑑知。具陳上事。望恩容恕。汝等苾芻。於意云何。往古昔時。名為偶者。豈異人乎。我身是也。由斯業故。經百千歲。常在地獄。受諸苦惱。餘殘業報。成正覺後。他來傍我<p>時諸苾芻。復白佛言。大德世尊。先作何業。成正覺後。與四百九十八苾芻。於邊界城。而食馬麥。舍利子。大目乾連。受天供養。佛言。諸苾芻。如來往昔自作斯業。乃至果報還自受。汝等諦聽。乃往古昔。人壽八萬歲時。有佛世尊。名毘缽尸如來等正覺。十號具足。出現於世。與八萬苾芻前後圍遶。往親慧王都。于時城中。有一婆羅門。教五百童兒婆羅門法。人眾尊重。恭敬供養。事同羅漢。佛及僧伽。至王都已。其婆羅門。無人敬重供給資濟。於佛僧處。深生嫉妒。是時眾多有學無學苾芻。晨朝著衣持缽。入城乞食。獲諸精妙上饌香食。滿缽而出。婆羅門見。問言。咄哉苾芻。云何獲食。我欲觀見。苾芻懷直。便示其食。彼增嫉妒。告諸弟子。汝等當知。此禿沙門。不應供養如此上饌。應須施與渾麤大麥。彼諸弟子聞師此語。亦各咸言。誠如師說。應合食麥。於其眾中。有二摩納婆。情懷敬信。作如是言。報親教師。勿作是語。此諸沙門。應供天饌。非但人食。何意說言。應合喫麥。汝等苾芻。於意云何。往昔之時婆羅門者。豈異人乎。我身是也。由於彼佛聲聞弟子處懷嫉妒心出麤惡語。經於無量百千歲中。常食麤麥。餘業報故。成正覺後。與此四百九十八苾芻。尚食馬麥。其二摩納婆者。即舍利子。大目連是<p>時諸苾芻。復白佛言。大德世尊。先作何業六年苦行。佛告諸苾芻。如來昔時自作斯業。廣說如前。乃至頌曰<p class='lg'>　假令經百劫　　所作業不亡<br>　因緣會遇時　　果報還自受　</p><p>汝等諦聽。乃往古昔。於無比聚落。有一陶師。名曰喜護。廣如中阿笈摩王法相應品中說。汝等苾芻。於意云何。往昔之時無上摩納婆者。豈異人乎。我身是也。由我昔於迦攝波佛處說云苦行未證具智。由斯業力。六年苦行不能證成無上等覺。我若當時於彼佛所。而不追悔願求當來等正覺者。縱更經三無數大劫。修諸善品。猶未成佛<p>時諸苾芻。復白佛言。大德世尊。先作何業。成正覺後。身現痛疾。佛言。汝諸苾芻。如來往昔生在異類。自作斯業。廣如上說。汝等苾芻。乃往古昔。有一聚落。於聚落中。而有醫師。時有長者男。因有患請醫令療。醫與方藥。病即得損。長者將少財賄奉醫。後於異時。長者三度身遭患病。醫亦與差。長者竟無別贈恩報。醫懷忿恚。作如是念。彼人三度遭極苦患。我與除損。不能酬恩。更若遭疾。當與某藥令彼愚人內情斷絕。後於異時。長者子復宿疾發動。同前請醫。醫以惡心。與不宜藥。致令病者腸絕段段。汝等苾芻。於意云何往古昔時善醫師者。豈異人乎。我身即是。由我惡心令長者子服其毒藥。由斯業故。經於無量百千歲中。墮在地獄受諸苦惱。餘殘業報。成正覺後。身患背痛<p>時諸苾芻。復白佛言。大德世尊。先作何業。成正覺後。他誅釋種。世尊頭痛。佛言。汝諸苾芻。如來往昔自作斯業。還自受報。廣如餘說。汝等苾芻。乃往古昔。流惠河邊。有五百人。捕魚為業。時大海內。忽有二大魚。流入彼河。諸人捕獲。共作是議。若斷魚命肉便臭爛。無人頓易。宜可繩繫。有須買者。續截秤賣。庶得精新。作是議已。以繩繫縛。有人買者。割截續與。當割之時。魚遭大苦。踠轉血流。河水變赤。時有小兒。見河血色。情懷喜笑而為暢適。汝等苾芻。於意云何。其捕魚師小兒者。豈異人乎。我身即是。由於往昔當殺魚時我心暢適。由斯業故。經於無量百千歲中。當患頭痛。餘殘業報。成正覺後。誅釋種時。我頭苦痛<p>時諸苾芻。復白佛言。大德世尊。先作何業。成正覺後。尚遭背患風痛。佛言。諸苾芻。如來往昔生在異類。自作斯業。今還自受。廣如餘說。汝等苾芻。乃往古昔。有一壯士。遊歷邦國。至一王都。其王復有一大壯士。力無敵對。二士相知。為欲賭當衣服故。即共相撲。壯士常法。相共執手。即知強弱。其外來者執王壯士手已。知彼力士不能得勝。王都壯士。報外來者。仁今當知。我族在此。長居王都。積代有名。知仁有力。勿撲於我。使族不誚。我有妙女。當嫁與君。彼聞此說。默自取弱。三度如是。竟不與女。情生不忍。至第四度。相撲之時方便高擎。以瞋恚力。擲著地上。撲王壯士脊骨折死。汝等苾芻。於意云何。往古昔時外來壯士。撲王壯士。脊骨折死者。豈異人乎我身即是。由斯惡業。經於無量百千歲中。墮在地獄受諸苦報。餘業報故。成正覺後。尚遭背痛。以是義故。我常宣說。黑業黑報。白業白報。雜業雜報。汝等應當捨黑雜業常修白業。如是應學<p>爾時世尊。與五百阿羅漢。於無熱惱池。說先業報已。便即隱沒。於室羅伐城東鹿子母園所住處現。彼聞佛至。速詣佛所。頂禮佛足。為說妙法。示教利喜。默然而住。時鹿子母從坐而起。偏袒右肩。合掌向佛。白言。世尊。唯願慈悲。與五百聖眾明日就宅受我微供佛便默然。知佛受已。奉辭還家。嚴辦種種上妙香饌。令使白佛。廣說乃至。知眾飽已。收缽洗畢。為聽法故。取一卑席。對佛而坐。佛為說微妙法。示教利喜。從坐而起。至於住處。就座坐已。告諸苾芻。其鹿子母。而自忘失。請佛僧伽。就家供養。不請世尊。說施伽他<p class='juan'>
根本說一切有部毘奈耶藥事卷第十八</p>
</body></html>
