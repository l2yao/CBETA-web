<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p><b>　　<A NAME="n423"></A>No. 1459</b><p class='juan'>
根本說一切有部毘奈耶頌卷上</p>
<p><span class='byline'>　　　　尊者毘舍佉造</span><br><p><span class='byline'>　　　　三藏法師義淨奉　制譯</span><br><p><b>　　<A NAME="n425"></A>創明受近圓事及苾芻等要行軌式</b><p class='lg'>　開闡於調伏　　善閑調伏義<br>　正住調伏中　　能捨非調伏<br>　敬禮如是師　　法及於聖眾<br>　我今隨所解　　略攝毘奈耶<br>　嬾惰少慧者　　於廣文生怖<br>　雖勤亦不樂　　入斯調伏海<br>　欲令彼趣入　　不起大疲勞<br>　結頌作階梯　　勝人見津路<br>　可讚財圓滿　　能生勝梵宮<br>　三摩地涅槃　　並由於戒得<br>　離斯毘奈耶　　眾事不能淨<br>　還如極浣衣　　弗濯於清水<br>　猶如月輪缺　　夜分靡光輝<br>　於佛教出家　　尸羅虧亦爾<br>　是故捨懈怠　　當樂戒莊嚴<br>　欲了作不作　　當勤聞律教<br>　苾芻應作意　　求解毘奈耶<br>　要由先自明　　後當行教授<br>　能於四眾中　　得殷重恭敬<br>　過未現諸佛　　內藏此人持<br>　勤求正法中　　及有情利益<br>　自防於戒蘊　　善護勿令虧<br>　他人若有犯　　悉皆來請問<br>　於決了義中　　獲得於善巧<br>　怨處能降伏　　知法與法俱<br>　常不被他輕　　大眾中無畏<br>　若所在方隅　　有明律教者<br>　佛言我無慮　　由彼發光輝<br>　牟尼如是說　　律德不思議<br>　由此應勤求　　受持於律藏<br>　苾芻滿十夏　　自善護律儀<br>　於法式明了　　授出家圓具<br>　戒經及廣釋　　文義皆精善<br>　為他作依止　　於彼能教授<br>　非唯少解義　　淺識事多疑<br>　要剖析分明　　大師語無亂<br>　於戒本廣釋　　若不能解了<br>　愚癡六十年　　終須仗他住<br>　當依老者住　　若無依少年<br>　師少不應禮　　餘皆如小作<br>　凡欲出家者　　隨情詣一師<br>　問難事若無　　須時應攝受<br>　若作五無間　　及是賊住人<br>　變化非人形　　外道聾啞類<br>　若是扇侘等　　及污苾芻尼<br>　猶如鹹鹵田　　不生於戒種<br>　若犯邊罪人　　負債兼有病<br>　現是王臣將　　大賊及是奴<br>　生處賤闕支　　十指相黏著<br>　手足皆攣跛　　曲脊鼻匾[<a href='javascript:showpic("../fontimg/002692.gif")'>匚@虒</a>]<br>　被女擔所傷　　及長麤小腦<br>　并過分齲齒　　瞷眼不分明<br>　眼大小黃泡　　及以紅赤類<br>　如斯不端正　　皆不許出家<br>　略說可遮事　　要唯有三種<br>　謂色形氏族　　由斯污僧眾<br>　色謂赤髮等　　形謂惡首面<br>　又驢等耳頭　　及無於耳髮<br>　象馬獼猴狀　　及鼻唯一目<br>　無目牛馬齒　　或復齒全無<br>　族謂旃荼羅　　竹師除糞等<br>　及拐行等類　　斯皆律所遮<br>　若有淨信者　　所說過皆無<br>　遍身應審觀　　問知無障法<br>　攝取經八日　　存意好瞻相<br>　若先觀察者　　無勞經一日<br>　先授與三歸　　次與五學處<br>　應著鮮白衣　　立在於僧前<br>　僧伽既許可　　當依出家法<br>　先請軌範師　　次授十學處<br>　既受求寂法　　一切眾俗侶<br>　於彼應讚禮　　由離俗纏故<br>　破惑眾翳除　　著大仙衣故<br>　為此光暉盛　　猶如日初出<br>　如三十三天　　圓生枯葉落<br>　彼受近圓戒　　眾罪悉消除<br>　在中方滿十　　苾芻減不許<br>　邊方受具者　　齊五過隨意<br>　東境奔荼跋達那　　此界有樹號娑羅<br>　北山名曰嗢尸羅　　寺名答摩娑畔那<br>　西界村名窣吐奴　　南邊城號攝伐羅<br>　佛說此內是中方　　於斯界外名邊國<br>　苾芻戒清淨　　堪授他近圓<br>　非是螺貝鳴　　腐爛空中樹<br>　秉法者知律　　餘四九清淨<br>　受具可稱讚　　諸天應敬禮<br>　眾滿界內同　　清淨者秉法<br>　無障羯磨善　　謂近圓五因<br>　如毘婆沙說　　十種得近圓<br>　世尊一切智　　是名自覺受<br>　憍陳如上首　　得定道五人<br>　賢部諸淨心　　彼悉從歸得<br>　法與由使得　　善來成苾芻<br>　大姓迦攝波　　無由敬師得<br>　童子鄔陀夷　　善能為問答<br>　稱可大師意　　佛言成近圓<br>　中國滿十人　　邊方數充五<br>　或復過於此　　秉須知法人<br>　又因喬答彌　　大世主請佛<br>　為說八敬法　　斯名得近圓<br>　除八餘若受　　皆白四羯磨<br>　依前之所說　　受具並皆聽<br>　纔受近圓已　　應告五時差<br>　冬春雨終長　　量影依人數<br>　冬四九月半　　乃至正月半<br>　春四從正半　　乃至五月半<br>　雨一從五半　　乃至六月半<br>　終時唯日夜　　六月十六日<br>　十七旦長時　　乃至九月半<br>　三月少一日　　此謂五時差<br>　終時進近圓　　同夏中最小<br>　長時旦若受　　同夏則為尊<br>　受具從苾芻　　半月請教授<br>　近苾芻夏坐　　隨意二眾中<br>　不罵於苾芻　　不詰其破戒<br>　若犯僧殘罪　　兩眾行半月<br>　尼具雖百年　　苾芻新受戒<br>　慇懃應致禮　　是名八敬法<br>　女作男子狀　　丈夫為女形<br>　俗人及黃門　　不應作親教<br>　賊及形殘等　　雖是善應遮<br>　授彼近圓時　　眾僧皆獲罪<br>　不樂非圓具　　及不了生年<br>　形貌善觀瞻　　睹相猜其歲<br>　不滿二十年　　授與圓具戒<br>　明智計令滿　　應數胎閏月<br>　如其數胎等　　不滿二十年<br>　應置求寂中　　此非成受具<br>　或經一二歲　　方憶知年減<br>　足前年若滿　　斯名善近圓<br>　若人聞白竟　　其耳忽然聾<br>　此亦名善受　　佛許開無過<br>　正受近圓時　　男形轉為女<br>　此名為受具　　應置在尼中<br>　若鄔波馱耶　　聞白已形變<br>　此不名受具　　秉法者無愆<br>　受戒人在地　　秉法者居空<br>　二界體既殊　　不名為受具<br>　輪王養太子　　宗胤得興隆<br>　護求寂亦然　　令聖教增長<br>　如師遣求寂　　有事登高樹<br>　墜墮傷支體　　由斯聖教遮<br>　是故佛教中　　出家悲作本<br>　雖七歲亦聽　　要解驅烏事<br>　若出家受具　　無缽便不許<br>　仙器終須有　　斯為乞食因<br>　如上座近喜　　求寂飢無缽<br>　臨至於食時　　從他求食器<br>　借他衣缽等　　與出家受具<br>　勿如梵志法　　是世尊聽許<br>　若人未受具　　不先說四依<br>　聞此苦難行　　梵志便歸俗<br>　若秉一羯磨　　一界四人受<br>　此是僧為僧　　不名為受法<br>　若二若三人　　同時受圓具<br>　顏狀雖差別　　斯無長幼殊<br>　隨坐而受利　　不應更互禮<br>　若遣知事時　　隨他差即作<br>　為餘放逸者　　作怖等羯磨<br>　呵已正驅出　　令生厭離心<br>　若解三藏教　　及有大名稱<br>　能生廣大福　　驅遣不應為<br>　由此邪群鹿　　怖於師子兒<br>　能生俗淨心　　如大師住世<br>　此住有光顯　　猶若大牛王<br>　於彼行呵責　　能虧於佛教<br>　四重穢行顯　　邪執守愚心<br>　作所不應為　　世俗咸譏議<br>　污家生鬥諍　　如是破戒人<br>　大眾共鳴稚　　齊心急驅擯<br>　抱柱即宜截　　門框亦復斬<br>　勸化應修理　　或可用僧祇<br>　調弄苾芻像　　由此不應留<br>　慇懃共驅逐　　不應生鬥諍<br>　已說如死屍　　全無共住義<br>　眾僧共驅擯　　除斯垢穢人<br>　尼不應為禮　　但可致虔恭<br>　近事不交言　　乞食時應與<br>　觸妒病生半　　名五半宅家<br>　為諸不了者　　略言其相狀<br>　若他來抱身　　心貪起婬欲<br>　智者應當識　　是持抱黃門<br>　妒謂已男勢　　見他交會興<br>　病謂因病墮　　或由刀等害<br>　生者謂生來　　二根皆不現<br>　半月男半女　　名半等黃門<br>　若於婬欲法　　不能為扇荼<br>　二根若俱有　　名二形應識<br>　邪惡見染心　　應知是邪外<br>　就彼受其法　　斯名趣外人<br>　或時自剃髮　　竊法著法衣<br>　妄作苾芻解　　皆名為賊住<br>　四重及惡見　　身污苾芻尼<br>　飲酒毀三尊　　是謂求寂過<br>　十事若有犯　　斯人即須擯<br>　若捨隨所應　　出其治罰罪<br>　若不犯邊罪　　如法捨學處<br>　還俗復重來　　苾芻歡為受<br>　無亂心捨戒　　了知人現前<br>　我捨汝應知　　此名真捨學<br>　受訖即應說　　四波羅市迦<br>　智者先告知　　勿令行惡事<br>　由心不覆藏　　於一人發露<br>　於邊罪極厭　　斯名授學人<br>　次明雜行法　　是出家要儀<br>　展轉可相教　　勿令尊法滅<br>　天時將欲曉　　起必在師前<br>　可嚼淨齒木　　應先禮尊像<br>　次可到師邊　　安置於坐物<br>　巾水土齒木　　寒溫須適時<br>　有時應早起　　詳審就師邊<br>　敬重按摩身　　能生殊勝福<br>　或於初後夜　　師處問疑情<br>　師當遣安坐　　隨疑決三藏<br>　平明問安等　　禮拜生恭敬<br>　由彼多恩益　　能親教是非<br>　常作難遭想　　於彼起慇心<br>　善灑掃房中　　行處令清淨<br>　作壇應供養　　香花隨有設<br>　日日敬三寶　　斯為四諦因<br>　或時禮香殿　　右繞窣睹波<br>　相近有尊年　　隨情行禮拜<br>　為求堅固體　　役使不牢身<br>　勵己勸他人　　勿隨愚墮意<br>　隨時供養已　　讀誦後安心<br>　不但著袈裟　　情喜將為足<br>　十四十五日　　須知長淨時<br>　和合眾應為　　若乖便自作<br>　宜應自察已　　有過求清淨<br>　乃至小罪中　　常生大怖想<br>　或可往僧廚　　看其所營辦<br>　希逢妙果食　　察已告尊知<br>　侍養痗埸q　　洗缽等皆為<br>　於尊雖普行　　師知量應受<br>　不於破戒者　　解勞及禮敬<br>　受用皆無分　　如燒死屍木<br>　求寂尚不禮　　有戒之俗人<br>　何況大苾芻　　禮俗貪婬者<br>　苾芻得後果　　若小不禮拜<br>　況餘生死內　　旋迴癡硬心<br>　說無學為主　　學人如父財<br>　勤定讀誦人　　隨許誠無過<br>　自餘懈怠類　　名為負債財<br>　破戒者全遮　　受用住處等<br>　信心營寺宇　　唯安戒行人<br>　犯重不羞慚　　投足元不許<br>　若近於廁處　　勿作諸談說<br>　讀誦浣染等　　斯皆不許為<br>　小便大便室　　入時須作聲<br>　一二指別處　　大師如是說<br>　大小便風氣　　徐出勿為聲<br>　勢至莫強持　　圊中不應語<br>　若籌及土塊　　先持拭下邊<br>　次以二三土　　多水洗令淨<br>　左手以七土　　說此名為淨<br>　兩手後用七　　斯皆別別安<br>　更有一聚土　　將用洗君持<br>　洗臂[<a href='javascript:showpic("../fontimg/029685.gif")'>月*耑</a>]及足　　此名為外淨<br>　事因舍利子　　異斯招惡作<br>　兩手好用心　　洗令極清淨<br>　意在除臭氣　　令身得清淨<br>　如不依此法　　百土欲何為<br>　不合禮三尊　　亦不受他禮<br>　餘皆不應作　　世尊親自遮<br>　若不嚼齒木　　及以食葷辛<br>　其事並同前　　廣如律中說<br>　若不問二師　　得為其五事<br>　大小便飲水　　并嚼淨齒木<br>　及於同界中　　四十九尋內<br>　隨情禮制底　　自餘皆白師<br>　謂洗手足等　　輒行勢分外<br>　食噉咸須白　　總別在當時<br>　禮一拜低頭　　合掌當陳告<br>　白鄔波馱耶　　我洗手餐食<br>　自餘但有事　　准此白應為<br>　若不諮啟時　　一一皆招罪<br>　食時宜用心　　授受須依法<br>　持衣分別等　　無令事有虧<br>　乃至十夏來　　不得離依止<br>　五歲明閑律　　隨意許遊方<br>　然於所到處　　還須覓依止<br>　若無依止者　　不消衣食利　</p><p><b>　　<A NAME="n426"></A>初部四他勝法</b><p>不淨行學處<p class='lg'>　佛說三種罪　　無餘不可治<br>　有餘眾所除　　餘皆別人悔<br>　四波羅市迦　　極重當恭敬<br>　若犯一一法　　便成壞苾芻<br>　從初十二年　　皎如秋水淨<br>　此時無有皰　　十三年過生<br>　蘇陣那為子　　於故二行婬<br>　及蘭若苾芻　　獼猴處犯過<br>　佛說於學處　　欲令貪等除<br>　耽婬罪業中　　云何汝當作<br>　見十種大益　　利樂於多人<br>　廣制眾式叉　　如來大悲故<br>　於三瘡門內　　由貪故求入<br>　波羅市迦蛇　　被螫難治療<br>　他逼共行非　　具戒者耽著<br>　於此情生染　　應知犯他勝<br>　於爛壞瘡門　　或於極小境<br>　或生支不起　　此並得麤愆<br>　寧以已生支　　置於毒蛇口<br>　不安女根內　　苦報受無窮<br>　若遭黑蛇毒　　唯只一身亡<br>　若破重禁時　　永劫受辛苦<br>　行婬相多種　　犯具八支成<br>　隨緣事不同　　智者應詳察<br>　苾芻堪行處　　彼此根無損<br>　方便入過限　　受樂二心全<br>　初二方便罪　　吐羅各二殊<br>　輕重事不同　　皆如廣文說<br>　問因雖答二　　准問以酬言<br>　如非初二因　　應知非彼攝　</p><p>不與取學處<p class='lg'>　但尼迦苾芻　　自為而作屋<br>　輒取王家木　　由斯作犯因<br>　他物作盜心　　移離於本處<br>　若作屬己想　　五磨灑成邊<br>　過五咸同犯　　磨灑准當時<br>　發意得責心　　觸物吐羅罪<br>　平坦純色地　　拽去但麤罪<br>　若剝裂異色　　越過得無餘<br>　若瞋心壞弶　　網等獲吐羅<br>　為福放有情　　便得惡作罪<br>　競地有二種　　斷處或王家<br>　他兩處得勝　　苾芻獲麤罪<br>　兩處勝於他　　彼人方便捨<br>　波羅市迦火　　燒此苾芻身<br>　咒術取他財　　末尼等諸物<br>　苾芻目遙見　　便得根本罪<br>　為己苗成就　　於他不欲成<br>　乏水堰田畦　　恐損便決卻<br>　自苗得成實　　他苗實損壞<br>　應知據子實　　得重或時輕<br>　要心遠眾罪　　能益諸有情<br>　如何作苾芻　　反盜他財物<br>　被賊偷弟子　　金等奪取時<br>　不開悟賊徒　　隨事招輕重<br>　為賊說法乞　　半價或全還<br>　將賊付官人　　便獲吐羅罪<br>　苾芻盜求寂　　愍心為弟子<br>　將去得吐羅　　破僧罪流類<br>　至王稅界分　　關津合與財<br>　自負或他持　　盜心行異路<br>　盜將便得罪　　彼物可稱量<br>　價滿五磨灑　　罪必成他勝<br>　至彼稅官處　　云為佛法僧<br>　或云為父母　　廣讚其功德<br>　聽開藥直衣　　好物常須畜<br>　作淨過稅處　　此非應稅限<br>　布縷宜須截　　或時用泥污<br>　世尊教作淨　　稅處可持行<br>　若借他衣等　　由貪作己財<br>　若後不還他　　便得吐羅罪<br>　若上於船上　　所有缽等物<br>　二人相授與　　謹捉好存心<br>　汝捉我今捨　　告知彼損壞<br>　准望其價直　　此必定須還<br>　他不請而食　　食得惡作罪<br>　苾芻既如此　　餘眾同斯說<br>　或時王賊與　　或是委寄人<br>　無別物主心　　彼與宜應受<br>　他財他見施　　知非是大人<br>　知時不應取　　不知無有過<br>　若見卑下與　　應可善思量<br>　於彼取非宜　　由尊不許故<br>　知事人餘人　　將僧伽等物<br>　與貧病應受　　用已鎮思還<br>　若身死無過　　有命可隨緣<br>　勵力須乞求　　應還得財處<br>　牛羊等重物　　受用村田等<br>　僧伽有隨教　　別人遮不聽<br>　住處與園田　　及臥具等物<br>　以理常守護　　令其施福增<br>　此處僧重物　　不應質與他<br>　不分不合賣　　是律決定說<br>　於寺高處立　　呼召得聞聲<br>　當於如是處　　安置淨人宅<br>　執作事業時　　與衣食饒益<br>　若病不能作　　佛遣亦供看<br>　打拷及髡割　　與聖教相違<br>　縛害惱群生　　聖賢皆遠離<br>　為福捨田地　　作分數應取<br>　受用時無過　　斯成古王法<br>　一切評論處　　佛遣不須言<br>　苾芻及求寂　　於斯勿措口<br>　從他正見得　　持與邪見人<br>　及與破戒人　　名虛墮信施<br>　受他飲食時　　量腹而應取<br>　長多名墮施　　淨戒者應知<br>　父母及病人　　為取非成過<br>　如將與餘者　　終須告主知<br>　於行處等見　　刀子及針等<br>　應與撿挍人　　問狀方還主<br>　彼物告眾已　　眾中三日停<br>　如無認識者　　任充常住用<br>　以己事換他　　或可為福故<br>　苾芻受雇作　　此事佛不聽<br>　親友及己想　　多少隨時用<br>　非盜便無過　　或可語他知<br>　親知有三種　　上中下應識<br>　純直可相知　　輕浮勿親友<br>　於三種相知　　上可該中下<br>　處中中及下　　下者下應知<br>　問病方教化　　應為求醫藥<br>　是可委寄者　　勿同尼乞油　</p><p>斷人命學處<p class='lg'>　苾芻厭不淨　　求鹿杖自殺<br>　為福貪缽等　　由斯大聖遮<br>　故心非誤殺　　自作或使他<br>　勸讚人死時　　便招他勝罪<br>　若說殺方便　　見他作隨喜<br>　放火燒林野　　或斬生支節<br>　若食於人肉　　斯皆得吐羅<br>　病及看病人　　若愚教法式<br>　應可問醫人　　或餘若耆叟<br>　方授病者藥　　異此得輕愆<br>　若供給病者　　如病狀應畜<br>　餘物亦可持　　清淨隨哀愍<br>　世尊遣大眾　　咸看於病人<br>　或可依次看　　諸事皆隨順<br>　不禮於病者　　病亦不禮他<br>　更互好心看　　并安於坐物<br>　不於病者前　　讚說死是勝<br>　病苦聞斯已　　由此樂身亡<br>　汝能行布施　　護戒無虧失<br>　深信於三寶　　當趣涅槃宮<br>　若汝身亡過　　天宮定不遙<br>　涅槃如掌中　　莫憂形命盡<br>　苾芻作是言　　便得越法罪<br>　應云久存壽　　此疾可蠲除<br>　壽存如法住　　善人應久留<br>　念念能增長　　廣大福德聚<br>　於有病惱者　　解醫宜教示<br>　善識於時處　　與藥勿隨宜<br>　故勸他人死　　不論心善惡<br>　自殺及賣人　　並獲吐羅罪<br>　缽等生貪意　　起願令他死<br>　如彼旃荼羅　　斯人得惡作<br>　縱笑不應為　　以指相擊擽<br>　往時十七眾　　由此一人亡<br>　制底等作業　　無俗人相助<br>　重擔不擎舉　　緣斯殺匠人<br>　若塼等坼裂　　授他須告知<br>　不應竟日為　　猶如客作者<br>　苾芻監作時　　隨處當勸化<br>　宜給晨朝食　　欲使解疲勞<br>　若是知事人　　賊來聽鬧亂<br>　不得故心擲　　石等損眾生<br>　可於十肘外　　拋擲木石等<br>　謹念於戒學　　勿使損悲心<br>　監知住處人　　眾中老應問<br>　若夜中說法　　牢防護門等<br>　寺舍勤防盜　　關鑰應觀察<br>　說五種閉門　　為護於住處<br>　上下二門樞　　關扂鎖重鎖<br>　隨其現前有　　當直者應為<br>　但安一二等　　准次須陪直<br>　如其總不著　　計失盡須還<br>　苾芻在路行　　同伴染時病<br>　當如父母想　　敬教可持將<br>　父老不能行　　恐畏午時到<br>　子推因致死　　此事不應為　</p><p>說上人法學處<p class='lg'>　儉年諸苾芻　　實無勝上德<br>　更互虛相讚　　活命佛因遮<br>　不得言我得　　殊勝增上證<br>　除於增上慢　　斯便得邊罪<br>　自無上人法　　不能得諸定<br>　言得聖道分　　將成大涅槃<br>　言得增上證　　并獲於四果<br>　智謂苦等竟　　見謂見真諦<br>　說靜定四種　　樂獨靜住故<br>　此等事我知　　我見諸天等<br>　我見天龍等　　我共彼言談<br>　彼亦共我言　　說時犯邊罪<br>　我聞諸天聲　　彼來親事我<br>　或藥叉等類　　如此悉成邊<br>　若見糞掃鬼　　此但得吐羅<br>　為是鬼中卑　　是故非邊罪<br>　說得果通智　　膿壞無常想<br>　自將邊罪劍　　不樂強傷身<br>　說有苾芻見　　謗蘇畢舍遮<br>　意許是自身　　說時但惡作<br>　說戰勝天雨　　生男聞象聲<br>　審觀方告知　　異此便麤罪　</p><p><b>　　<A NAME="n427"></A>第二部十三僧伽伐尸沙法</b><p>故泄精學處<p class='lg'>　若離三瘡門　　於自他身分<br>　故泄其不淨　　此必犯僧殘<br>　泄謂在身中　　精移其本處<br>　創樂便成犯　　不要待精流<br>　其精欲動時　　攝心居本處<br>　此時無重過　　但許得輕愆<br>　如其移本處　　流精尚在身<br>　故泄出身中　　唯招吐羅罪<br>　精有五種異　　謂薄稠并赤<br>　黃色及青色　　最後轉輪王<br>　青輪王長子　　餘子並皆黃<br>　赤色諸大臣　　稠精謂根熟<br>　根未成女傷　　斯等名為薄<br>　如前精若泄　　皆並得僧殘<br>　牆瓶等穴處　　故觸泄其精<br>　吐羅罪所傷　　過於大石打<br>　雖動而不泄　　染心量己根<br>　於空舞動搖　　或由捉搦泄<br>　逆風逆流持　　並得吐羅罪<br>　若順風流者　　得惡作應知<br>　若以染污意　　故視己生支<br>　染心無利益　　常當念除捨<br>　浴室中摩觸　　行路髀相揩<br>　忽然精自流　　及夢皆無罪<br>　如是廣宣說　　苾芻並眾教<br>　若是求寂等　　悉皆招惡作<br>　初二部罪因　　各有其輕重<br>　初重大眾悔　　輕便對四人<br>　二因重四人　　輕便一人悔<br>　眾教要僧伽　　餘罪一人得<br>　不許對犯人　　同罪而發露<br>　無容垢除垢　　可得令清潔<br>　從犯眾教罪　　若有覆藏心<br>　還與爾許時　　令行遍住法<br>　應觀心至誠　　於眾深恭敬<br>　當與遍住法　　異此不應為<br>　若行遍住法　　更被煩惱害<br>　由彼愚癡盛　　或時重作罪<br>　此應更與法　　令行本遍住<br>　如是乃至三　　依律教還與<br>　此成可愍處　　知由煩惱生<br>　如若起大慚　　或可情謙下<br>　雖如是調伏　　於惡不能改<br>　此作留韁棄　　乃至厭心生<br>　若生厭離心　　了知其意樂<br>　意喜宜應授　　僧伽應濟出<br>　意喜水洗濯　　令餘垢清淨<br>　此中應出罪　　滿二十僧伽<br>　唯僧伽為主　　僧伽知意樂<br>　僧伽與其教　　秉法者應行<br>　眾中為羯磨　　處眾教其益<br>　由僧伽教出　　故名為眾教<br>　發露已命終　　或於遍住位<br>　雖言未出罪　　當生善趣中<br>　由斯可哀念　　懷悲勿棄捨<br>　無令自業打　　惡趣苦纏身<br>　若遍持三藏　　極愧眾中尊<br>　大福德六人　　對一便除罪<br>　須有至誠心　　慇重無欺誑<br>　一悔不重犯　　斯名應法人<br>　除咽已下毛　　及為下灌法<br>　除病緣而作　　吐羅罪割身　</p><p>觸女學處<p class='lg'>　從足至于首　　染心觸女人<br>　無衣便眾教　　有隔吐羅罪<br>　若故意推牽　　從象車等處<br>　有隔無隔觸　　受樂罪同前<br>　女人來觸時　　苾芻生染著<br>　此則如前說　　牽推隔等同<br>　本作行婬意　　觸著女人身<br>　便得吐羅罪　　是他勝因故<br>　此據堪行婬　　餘獲吐羅罪<br>　小男黃門等　　傍生皆惡作　</p><p>鄙惡語學處<p class='lg'>　苾芻麤惡語　　全非離欲人<br>　對女作婬言　　此亦由僧救<br>　汝身極軟滑　　可愛三瘡門<br>　或言非是好　　或道醜形勢<br>　持此物與我　　汝夫是福人<br>　云何與汝合　　令我受樂味<br>　言時道葉婆　　便犯眾教罪<br>　葉婆若不說　　但得於吐羅<br>　若女來求時　　不道麤惡語<br>　同前理應識　　麤即是婬言<br>　此中麤惡言　　謂是交會語<br>　隨方無定說　　約處以論愆<br>　癲狂與心亂　　吃及初犯人<br>　及以痛惱纏　　斯皆非犯類　</p><p>索供養學處<p class='lg'>　於自身讚歎　　方便說功德<br>　婬言對女前　　眾教刀便割<br>　殊勝者謂最　　姊妹愛念言<br>　供養謂供奉　　解時便得罪<br>　所言尸羅具　　與戒蘊相應<br>　應知善法者　　定蘊相應故<br>　與慧蘊相應　　說名為淨行<br>　兩兩相交會　　可是行婬欲<br>　苾芻染污心　　假令道一句<br>　女人若解語　　此亦犯僧殘<br>　若有女人說　　非理婬欲言<br>　云汝清淨人　　我今興供養<br>　汝如斯具戒　　常有於善法<br>　殊勝應供者　　濁劫實難逢<br>　彼若如是說　　苾芻順答言<br>　內有染污心　　便成眾教罪<br>　女人供養者　　得無量果報<br>　不言婬欲事　　此得吐羅罪<br>　如是婬欲法　　苾芻說如前<br>　不道我如前　　亦得吐羅罪<br>　女人如是說　　除於婬欲字<br>　不言汝如斯　　吐羅亦如是<br>　或語無知者　　或除婬惡作<br>　若不說我言　　女說時同此<br>　一切染污言　　苾芻皆得罪<br>　此中染污者　　謂是染著心<br>　此據堪行欲　　翻此得吐羅<br>　丈夫扇侘等　　傍生唯惡作　</p><p>媒嫁學處<p class='lg'>　自作若使人　　令女男和合<br>　持彼僧殘劍　　斬傷於自身<br>　水授財娉等　　略有七種婦<br>　私通有十數　　此相今當說<br>　七婦謂水授　　財娉王旗得<br>　自樂衣食住　　共活及須臾<br>　以水授彼故　　隨事立其名<br>　若以財取婦　　是謂為財得<br>　大賊強打取　　說此作王旗<br>　自許作他妻　　是名自樂住<br>　為衣食故來　　是名衣食住<br>　二人財共有　　同為活命緣<br>　作如是結契　　是名為共活<br>　暫時非久居　　名曰須臾婦<br>　七婦若分離　　事有七種別<br>　初離久生諍　　折草為三種<br>　或復擲三瓦　　言汝非我妻<br>　准法而遣出　　或高聲唱令<br>　如是初三婦　　分離令偶合<br>　一二三如次　　突色訖里多<br>　四五六如次　　一二三吐羅<br>　和彼第七時　　便得僧殘罪<br>　此中私通者　　夫死或他行<br>　此若母護時　　說名為母護<br>　如是父王父　　王母餘親護<br>　此中所說親　　謂是父母族<br>　父及夫並亡　　此名兄弟護<br>　若有姊妹者　　姊妹護應知<br>　婆羅門剎利　　是名為種護<br>　婆雌俱雌也　　斯則為宗護<br>　王法護應知　　有禁具法住<br>　如斯十種護　　差別謂私通<br>　前所說私通　　及末後四婦<br>　於斯若偶合　　必定得僧殘<br>　此男何不婚　　此女何不嫁<br>　苾芻如是語　　即便招惡作　</p><p>造小房學處<p class='lg'>　自為作小房　　秉法觀無過<br>　量等便無犯　　異此得僧殘<br>　於此小房處　　堪作四威儀<br>　行住坐臥時　　受用令安樂<br>　長唯許十二　　謂善逝張手<br>　廣唯七張手　　是房量應知<br>　准佛一張手　　當中人三倍<br>　合有一肘半　　是正量非餘<br>　據彼處中人　　計長十八肘<br>　廣謂十肘半　　房量如是說<br>　不淨有蛇蝎　　大小蜂蟻等<br>　有諍謂近道　　好樹天王宅<br>　近河崖井等　　是謂無進趣<br>　如斯過若除　　合理房應作<br>　無指授為作　　無諍有勢分<br>　苾芻不淨處　　得罪謂吐羅<br>　一切過咸有　　定得於眾教<br>　眾過患悉除　　此舍皆無咎<br>　最初者或狂　　心亂病苦逼<br>　設造房無犯　　此是大開緣　</p><p>造大寺學處<p class='lg'>　有主毘訶羅　　本無其量數<br>　此中言大者　　謂量及珍財　</p><p>無根謗學處并假根事<p class='lg'>　說無根他勝　　欲壞彼淨行<br>　及陳像似事　　此二今當說<br>　時有蓮花色　　淨信苾芻尼<br>　因事往池邊　　來禮實力子<br>　去此處不遠　　友地二相隨<br>　取水往池邊　　見兩鹿交會<br>　既見是事已　　友地更相告<br>　苾芻苾芻尼　　汝見行婬不<br>　告言我已見　　共說宿怨嫌<br>　像似事相謀　　欲壞實力子<br>　如是等緣起　　隨說有差別<br>　諸智者應知　　斯成謗他罪　</p><p>破僧學處<p class='lg'>　屏諫及眾諫　　乃至第三遮<br>　欲破一味僧　　便得眾教罪<br>　遮時不作白　　說名為別諫<br>　告言汝具壽　　莫作不和合<br>　別諫勸不止　　應秉羯磨諫<br>　謂用白四法　　并諸助伴人<br>　和合謂一心　　建立二種破<br>　隨順破壞法　　十四種應知<br>　法說為非法　　非法說為法<br>　調伏說言非　　如是等應識<br>　評論非言諍　　犯諍及事諍<br>　此中四種諍　　覺慧者當知<br>　謂種種言說　　不和眾異心<br>　緣此鬥諍生　　說作評論諍<br>　若人因忿惱　　非法言相說<br>　由斯鬥諍生　　故是非言諍<br>　有身及語心　　此三各一種<br>　或二二三種　　略言其六緣<br>　苾芻與女人　　不知同室宿<br>　未具至三夜　　此是身相應<br>　為女五六句　　與彼說法時<br>　非故心句增　　應知由語罪<br>　褒殺陀時問　　有過而覆藏<br>　此名為意罪　　應知得惡作<br>　有身及有心　　故意害生命<br>　不與取酒等　　此罪由二得<br>　五六句說已　　復故心增句<br>　此名心語二　　妄語亦同然<br>　故心興殺害　　并言打彼身<br>　說名身語心　　造罪由三種<br>　云何善心中　　苾芻犯其罪<br>　謂於佛殿上　　除草不令生<br>　又如作好心　　為供養佛故<br>　結鬘便得罪　　布列許無愆<br>　不故違聖言　　及僧伽制令<br>　此說是無記　　由其無惡心<br>　故心違越者　　斯皆是不善<br>　翻此善應知　　謂是傍乘義<br>　如是無量種　　造作於罪過<br>　鬥諍緣斯起　　謂犯諍應知<br>　如斯白等事　　說非是善等<br>　鬥諍生諠嬈　　是事諍應知<br>　欲作破僧伽　　無知招惡作<br>　別諫若不捨　　斯成惡作愆<br>　白不捨吐羅　　及說初羯磨<br>　如是說第二　　最後獲僧教　</p><p>隨助破僧學處<p class='lg'>　於此隨轉人　　罪惡苾芻眾<br>　別諫等差別　　如是悉同前　</p><p>污家學處<p class='lg'>　若有污家者　　說污二種殊<br>　一名為雜居　　第二謂受用<br>　雜居與女人　　作戲掉舉等<br>　受用謂同食　　及採花果類<br>　謂眼耳意識　　見等三應知<br>　別諫等差殊　　如前惡作等　</p><p>惡性違諫學處<p class='lg'>　如是惡語人　　獲得眾教罪<br>　善言不肯順　　名惡語應知<br>　遍學他勝等　　說名為學處<br>　應受教誨言　　順於清淨法<br>　已說同法等　　隨順大師教<br>　別諫等不捨　　輕重等同前<br>　如斯十三事　　教因僧處得<br>　九初便得罪　　四由三諫生　</p><p><b>　　<A NAME="n428"></A>二不定法</b><p class='lg'>　略於眾教罪　　已說少相應<br>　不定我當陳　　大師言二法<br>　苾芻鄔陀夷　　與笈多親密<br>　由斯事不定　　廣制於僧伽<br>　一苾芻一女　　共坐於屏處<br>　為婬事或無　　名二不定法<br>　靜謂無餘人　　隱密事非一<br>　牆柵夜簾障　　榛叢為第五<br>　行住及坐臥　　苾芻依實言<br>　如淨信者陳　　准事應治過<br>　若於行住等　　若不依實言<br>　應與求罪性　　白等如前作<br>　若得治罰法　　不出家近圓<br>　不共他經行　　及與依止等<br>　不應一席坐　　至死行治罰<br>　於罪不決斷　　二不定名生　</p><p><b>　　<A NAME="n429"></A>第三部捨墮法</b><p>畜長衣不分別學處<p class='lg'>　苾芻十日外　　畜衣不分別<br>　泥薩祇塵土　　坌污罪人身<br>　衣已縫刺染　　是名衣已成<br>　所言畜持衣　　謂攝為己有<br>　支伐羅成已　　未出羯恥那<br>　如是等應知　　此中為四句<br>　毛麻與落麻　　羯播死并絹<br>　高詀婆及紵　　是謂七種衣<br>　何謂分別財　　最小之量度<br>　縱橫充一肘　　罪成泥薩祇<br>　應捨而不捨　　於罪不說悔<br>　復不為間隔　　墮罪不能除<br>　三中若作一　　或二非清淨<br>　三事俱作已　　方名無過人<br>　於此罪未說　　或於缽袋等<br>　於後若得者　　皆同泥薩祇<br>　由有財可捨　　復為墮罪傷<br>　墮落惡趣故　　名波逸底迦　</p><p>離三衣宿學處<p class='lg'>　常共三衣俱　　無緣不別宿<br>　除眾為作法　　異斯便得罪<br>　一二眾多舍　　村外坑塹遶<br>　牆柵遍皆圍　　有一多勢分<br>　勢分謂敝園　　及天廟處等<br>　或差別或一　　名別一勢分<br>　一行相連故　　應知名一舍<br>　野人下賊等　　如一類同村<br>　二舍兩行別　　如梵志野人<br>　置立於多門　　是謂眾多舍<br>　此中勢分者　　外周寬一尋<br>　或雞飛墮處　　齊其舂處等<br>　宅鋪店樓場　　及於外道屋<br>　船樹車園所　　是一多勢分<br>　兄弟不分別　　或復唯一人<br>　由是一宅故　　說為一勢分<br>　如前說勢分　　有多勢分生<br>　由彼別別門　　應知門有共<br>　如是多宅處　　庫等許同然<br>　諸勢分應知　　皆一異差別<br>　外道若見別　　一異勢分殊<br>　此勢分不同　　謂安皮服等<br>　於樂人等宅　　諸事悉同前<br>　外安竿鼓等　　及以破竹處<br>　若樹枝相交　　斯為一勢分<br>　影及雨渧處　　於外有一尋<br>　人衣同勢分　　於此著三衣<br>　苾芻隨處眠　　斯皆無有罪<br>　於天祠等處　　大門同是一<br>　離衣此處宿　　不被罪中傷<br>　道行時勢分　　齊四十九尋<br>　坐住臥離衣　　無過一尋內　</p><p>月望衣學處<p class='lg'>　雖得支伐羅　　於餘有希望<br>　得齊於一月　　不分別無犯<br>　八半至正半　　一月是衣時<br>　於後謂非時　　於親等希望<br>　深摩舍那處　　若有死人衣<br>　送殯往還衣　　他棄糞掃服<br>　糞掃蘭若處　　棄路蟻蟲穿<br>　及以破碎衣　　復有五種別<br>　火燒或水浸　　并乳母棄衣<br>　鼠嚙及牛嚼　　應知又五種<br>　因言衣已竟　　隨事釋三衣<br>　次第辯應知　　廣陳其作相<br>　新物及曾用　　是謂二種衣<br>　苾芻欲作時　　此法今當說<br>　若新僧伽胝　　兩重應截作<br>　尼師但亦爾　　餘衣並隨意<br>　經四月服用　　若作僧伽胝<br>　此衣應四重　　餘衣兩重作<br>　若更增重疊　　欲摘令相離<br>　摘離者得持　　十日當分別<br>　大衣條不等　　九條等九階<br>　後二十五條　　此各別當說<br>　三品兩長半　　三品半三長<br>　末後三品衣　　曼荼羅四半<br>　此中三品者　　是大衣壇隔<br>　此衣量應說　　上衣三五肘<br>　下者四肘半　　二內名為中<br>　七條及五條　　量數皆相似<br>　又復說五條　　橫四五豎二<br>　貧人難得利　　愍念故開聽<br>　此據應量人　　說斯等肘量<br>　極長極短者　　衣量可隨身<br>　上中下三衣　　葉量應須識<br>　狹兩指寬四　　二內者名中<br>　減如斯肘量　　守持不應法<br>　凡是帶毛衣　　不著入村內<br>　亦不往眾內　　食禮窣睹波<br>　作施主物想　　如是應分別<br>　不截支伐羅　　不著入村內<br>　若違招惡作　　有難事隨聽<br>　惡罵無信人　　好鬥難共住<br>　被擯將行者　　委寄不應為<br>　若委寄苾芻　　假令居海外<br>　亦得作親友　　應分別長衣<br>　自國及他方　　知委寄者死<br>　於餘苾芻處　　應為委寄人<br>　若分別衣時　　不近委寄者<br>　不對求寂等　　亦非親委人<br>　若人請持物　　寄與彼苾芻<br>　若知彼身亡　　此衣當與眾<br>　於諸衣緣邊　　應可為墨點<br>　令衣無雜亂　　易識不勞心<br>　苾芻若命過　　可將其六物<br>　應賞看病者　　餘外任僧分<br>　三衣當割截　　尼師但亦然<br>　十三資具衣　　略舉其名目<br>　三衣并坐具　　泥婆珊二種<br>　僧腳崎有兩　　拭面身巾二<br>　及以剃髮衣　　并遮瘡疥服<br>　十三藥資具　　此並牒名持<br>　自餘諸長衣　　各各應分別<br>　隨所應而作　　苾芻須者持<br>　內無僧腳崎　　不披於上服<br>　愛護應受用　　餘物亦皆然<br>　合染者應染　　應縫者可縫<br>　應持者可持　　作法應分別<br>　苾芻得新衣　　應為三壞色<br>　青赤石樹皮　　冀除貪染意<br>　紫礦紅藍鬱金香　　朱砂大青及紅茜<br>　黃丹蘇方八大色　　苾芻不應將染衣<br>　疊被高[<a href='javascript:showpic("../fontimg/034730.gif")'>袖-由+聶</a>]婆　　毛緂并氈褥<br>　及以輕薄物　　此不截應持<br>　除其有毛者　　彼皆帖葉持<br>　無令少欲人　　縫刺勞辛苦<br>　若五條覆身　　得營眾作務<br>　七條於淨處　　作業許無遮<br>　僧伽胝處眾　　食及禮制底<br>　并入城隍等　　此處並應披<br>　疊被高[<a href='javascript:showpic("../fontimg/034730.gif")'>袖-由+聶</a>]婆　　褥及駝毛帔<br>　諸重疊衣服　　勿濾於蟲水<br>　臥他氈席等　　襯無用七條<br>　可疊作四重　　夜中應警睡<br>　離衣宿餘處　　他衣不割截<br>　假令非染服　　權守亦開聽<br>　無病著一衣　　不許餐飲食<br>　無衣亦不浴　　有難在隨聽<br>　詳心遣一人　　借得緂帔等<br>　均平應受用　　非唯借得人<br>　自己白色被　　晝臥染遮外<br>　受用僧祇物　　內外並須遮<br>　披緂毛向外　　遊行不應著<br>　若怖於蚤虱　　坐臥在隨開<br>　阿利耶[<a href='javascript:showpic("../fontimg/001244.gif")'>仁-二+爾</a>]緂　　唯僧伽聽畜<br>　由其出此國　　即以國為名<br>　僧伽有隨教　　合用高[<a href='javascript:showpic("../fontimg/034730.gif")'>袖-由+聶</a>]婆<br>　自餘諸雜緂　　別人皆得畜<br>　為牢於下服　　佛許繫腰絛<br>　謂遍圓及方　　三種絛應識<br>　已臥具若新　　他物隨好惡<br>　當須以衣襯　　不許赤身眠<br>　苾芻有衣服　　不應雇人浣<br>　若自使好人　　盆內徐徐濯<br>　不惜打傷衣　　復令染色脫<br>　速破便廢事　　為此大師遮<br>　若有具尸羅　　好受用衣服<br>　令其施不斷　　增長福甯y<br>　寬纔一肘半　　長中有三肘<br>　是三衣袋量　　更增便不合<br>　苾芻得他衣　　舊打成光澤<br>　水灑令虧色　　方合出家儀<br>　孫陀利得衣　　好為難陀打<br>　由斯大師制　　恐生憍逸心<br>　寬唯自張手　　長可一肘半<br>　應將赤土染　　綴在僧伽胝<br>　應可將斯物　　帖在當肩頭<br>　恐汗污大衣　　敬心應受用<br>　若近衣緣邊　　微知將欲破<br>　應以線縫刺　　無令廢守持<br>　死人身未虧　　勿取其衣服<br>　不合故傷損　　將為糞掃衣<br>　苾芻取屍服　　下至蟲蟻傷<br>　七八日曝之　　浣染宜應用<br>　凡著屍衣人　　不用僧臥具<br>　乞時住門外　　不得入他家<br>　若其他命進　　報言屍處人<br>　必更請慇懃　　入舍并隨坐<br>　若制底畔睇　　周圓離一尋<br>　不食於魚肉　　亦不為舍住<br>　若是僧祇帔　　不染帶[<a href='javascript:showpic("../fontimg/031636.gif")'>卄/毦</a>]持<br>　逝多林施衣　　由斯不聽染<br>　若是僧伽物　　不犯泥薩祇<br>　別人衣有犯　　捨時應准式　</p><p>使非親尼浣衣學處<p class='lg'>　為於衣上見　　有不淨遺精<br>　由斯故起貪　　笈多因得子<br>　苾芻使非親　　苾芻尼浣服<br>　若染及以打　　捨墮罪傷身<br>　若令尼浣等　　隨一罪便傷<br>　非親若有疑　　此招於惡作<br>　手掌若一打　　染汁一揉衣<br>　苾芻雖善心　　亦虧於學處　</p><p>取非親尼衣學處<p class='lg'>　若非親族尼　　苾芻取衣服<br>　為無憐愍故　　得時招捨墮<br>　不與亦不取　　換易便無過<br>　買時依價直　　或可任其情<br>　苾芻尼有財　　決意持相施<br>　或聽微妙語　　歡情奉法師<br>　或時見近圓　　持物來相助<br>　被賊奪時施　　為受皆無犯　</p><p>從非親居士婦乞衣學處<p class='lg'>　於非親俗人　　或於俗人婦<br>　苾芻衣現有　　從乞遂招愆<br>　乞下衣及線　　便得勝上服<br>　覓少得全衣　　受取時無過　</p><p>過量乞衣學處<p class='lg'>　苾芻衣失奪　　有人多施衣<br>　但取上下衣　　不應過量受<br>　上衣肘十一　　下長至七肘<br>　此據俗人衣　　名為上下服<br>　大衣三五肘　　兩重為上服<br>　二五肘下衣　　謂聖教上下<br>　從彼乞衣時　　若得盈長物<br>　宜應還本主　　更施受隨聽　</p><p>非親居士婦共辦衣學處<p class='lg'>　若俗人夫婦　　欲為辦衣價<br>　苾芻從彼覓　　若得罪便傷<br>　非親如上說　　若得七種衣<br>　衣體是堅牢　　說名為淨物<br>　從他乞衣直　　或五乃至十<br>　迦利沙波拏　　色量如前說<br>　若求此等衣　　乞時招惡作<br>　若得泥薩祇　　得多便不犯<br>　苾芻若無衣　　容儀不端正<br>　由斯世尊教　　制遣著三衣　</p><p>非親居士婦各辦衣學處<p class='lg'>　衣事並如前　　別與衣價異<br>　當觀緣起處　　有罪及無罪　</p><p>王臣送衣價學處<p class='lg'>　若是灌頂王　　及婆羅門等<br>　大臣并將帥　　令持衣價來<br>　見使送衣直　　告言非所應<br>　我受清淨衣　　開悟於使者<br>　應告執事者　　謂是信心人<br>　苾芻可求衣　　乃至於六返<br>　若更得餘衣　　受取成清淨<br>　過分從求得　　此招根本罪<br>　若過於六返　　彼自送衣來<br>　語言我息心　　當可還衣主<br>　若彼極慇懃　　禮敬歡授與<br>　此物應受取　　用時無有過<br>　居處有四別　　謂敞舍田店<br>　敞謂瓦作等　　舍即是居家<br>　田是營田處　　謂稻蔗穀麥<br>　店謂貯貨物　　是詰處應知<br>　說有六詰門　　待語徐為答<br>　若作急速語　　便招惡作愆<br>　彼見苾芻至　　告言仁善來<br>　或云極善來　　當於此處坐<br>　或云人食飯　　或時命噉餅<br>　或飲非時漿　　略言斯六種<br>　施主使淨人　　三是人清淨<br>　隨有非人者　　即招於惡作<br>　苾芻寄衣去　　與彼親愛人<br>　使於所寄人　　親友用無過<br>　在路知彼死　　即是死人物<br>　多時無長過　　物如餘處辨　</p><p>用野蠶絲作敷具學處<p class='lg'>　若作新蠶褥　　成時犯捨墮<br>　有二種不同　　囊成及扞作<br>　作二皆犯罪　　他與用無過<br>　饒益施主故　　令其福命增　</p><p>純黑羊毛作敷具學處<p class='lg'>　不用純黑毛　　而作新臥具<br>　求覓時難得　　復妨於正修　</p><p>過分用毛作敷具學處<p class='lg'>　且如用羊毛　　四斤為臥褥<br>　黑二餘各一　　是應法無罪<br>　黑謂性烏毛　　齊項名為白<br>　在頭腹及足　　謂行處應知<br>　白尨毛若欠　　乃至於半兩<br>　若造此褥訖　　必為罪相知<br>　黑易餘難求　　純黑亦聽作<br>　若從他處得　　受用當隨意　</p><p>六年敷具學處<p class='lg'>　若自作臥褥　　強遣六年持<br>　六內造時犯　　除僧為秉法<br>　若苾芻一年　　更造第二褥<br>　興功招惡作　　成時得本罪<br>　如是二三四　　乃至五年終<br>　若入於六年　　縱造非遮限　</p><p>不帖坐具學處<p class='lg'>　若作新坐具　　以佛一張手<br>　帖在於新者　　壞色令牢固<br>　若於張手內　　故心減片許<br>　還遭本罪杖　　楚痛此人身<br>　舊者極爛壞　　久故無所堪<br>　或唯但有新　　不帖時非犯　</p><p>擔羊毛學處<p class='lg'>　不自將羊毛　　行過三驛外<br>　少許為帽等　　密持非是愆<br>　半村擎惡作　　及半俱盧舍<br>　俱盧舍若過　　越村便得墮　</p><p>使非親尼擘羊毛學處<p class='lg'>　非親苾芻尼　　苾芻令浣等<br>　持毛彼若洗　　斯便損式叉<br>　若別令洗等　　或復總皆為<br>　得罪隨所應　　不為但惡作　</p><p>捉畜錢寶學處<p class='lg'>　佛遮苾芻輩　　執捉金銀等<br>　若三衣道糧　　病藥當持去<br>　苾芻應少欲　　少作少營求<br>　存心樂涅槃　　知量知時受　</p><p>出息求利學處<p class='lg'>　為利作興生　　財穀等出納<br>　覓利金剛杵　　便傷貪者身<br>　遠求及期限　　出利并納質<br>　成與不成等　　興生有四殊<br>　或往他處求　　莊束船車等<br>　及覓同行伴　　斯名作遠求<br>　七倍等獲利　　方始與他財<br>　書券證保人　　斯名作期限<br>　本欲求生利　　兩倍等利增<br>　書券計時徵　　斯名曰生利<br>　末尼珊瑚等　　真珠物貯收<br>　明契作要期　　斯名為納質<br>　此中利未生　　已招於惡作<br>　如其生利得　　便招於捨墮<br>　成者謂已作　　打為莊嚴具<br>　不成即金等　　此並如前說<br>　為三寶所須　　方便欲求利<br>　應差知事者　　俗法勿相違<br>　王及諸官屬　　施主勿交關<br>　與時追索難　　或可全不獲<br>　納質善觀望　　籌量可與物<br>　善人堪委付　　無質與非傷　</p><p>賣買學處<p class='lg'>　無別交易人　　苾芻須自買<br>　善觀當出語　　決價但三酬<br>　若當有賣買　　元不許求利<br>　若別有所須　　賣買時無過<br>　若為三寶事　　要須有賣買<br>　知事人應作　　勿與俗相違<br>　若人為設供　　就寺為市易<br>　當須差降與　　令彼信心增<br>　油麻穀豆等　　於內有蟲出<br>　安在陰涼處　　任彼自隨緣<br>　雖安在陰處　　生蟲尚自存<br>　置室瓨等中　　密閉無令損　</p><p>畜長缽學處<p class='lg'>　畜缽有二種　　謂鐵及與瓦<br>　若持過十日　　必為罪相中<br>　若應量及減　　有餘應貯畜<br>　為濟近圓人　　不分別無咎　</p><p>乞缽學處<p class='lg'>　得作五種綴　　不合乞餘缽<br>　意遮求妙好　　若買則非愆<br>　苾芻綴缽璺　　不應用融物<br>　黑糖錫紫礦　　泥蠟並皆遮<br>　綴缽有五種　　謂銜鍱釘鍱<br>　鐵釘并鐵末　　及為魚齒縫<br>　依法而轉換　　若得便無罪<br>　異此乞惡作　　得時泥薩祇<br>　所得之長缽　　捨在於僧伽<br>　轉取最後者　　應如法持用<br>　指鉤不觸食　　受二升米飯<br>　并容於菜茹　　此名為大缽<br>　受一升米飯　　并葅菜名小<br>　此兩內名中　　是名三種缽<br>　若缽有璺穴　　補綴可存情<br>　作具須者持　　置於僧庫內<br>　要有缽方行　　不蒙眾秉法<br>　除為賊恐怖　　又復擬還來　</p><p>自乞縷使非親織學處<p class='lg'>　若非親織師　　無價織衣犯<br>　酬價并親族　　遣織時非過　</p><p>居士婦使非親織學處<p class='lg'>　俗人令織匠　　為苾芻織衣<br>　不應至彼邊　　諂心申愛語<br>　令長刷削打　　將食誘織師<br>　彼人如為作　　得便招捨墮<br>　長者謂廣大　　刷者令軟滑<br>　削謂除縷結　　打謂打令堅<br>　乞餅與織師　　五正等飲食<br>　與其食糧者　　米豆等應知　</p><p>奪衣學處<p class='lg'>　苾芻與他衣　　瞋不應還奪<br>　哀憐者無過　　意欲益前人<br>　動身是身業　　言陳成語愆<br>　於斯兩業中　　隨一便招罪<br>　乃至於衣角　　未離身已來<br>　得惡作應知　　離身便犯捨　</p><p>急施衣學處<p class='lg'>　但是夏中利　　坐夏者應分<br>　此不通餘人　　預分招惡作<br>　夏無掌衣者　　不合受他衣<br>　若有難施衣　　金等咸應受<br>　急施有五種　　謂病為病人<br>　欲死或為亡　　將行故行施<br>　隨意十日在　　此時當受物<br>　若過於衣時　　斯便不合畜<br>　若施主告言　　我當自手施<br>　受取應為舉　　合眾罪皆無<br>　若得隨意利　　悉屬坐夏人<br>　亦通無夏者　　同為隨意事　</p><p>蘭若離衣學處<p class='lg'>　阿蘭若有怖　　於自三衣中<br>　俗舍寄一衣　　為防其難故<br>　於斯離衣宿　　六夜許無愆<br>　第七明相生　　須還蘭若處<br>　非前夏安居　　是名為後夏<br>　此中若有賊　　謂是難應知<br>　言有疑畏處　　謂師子虎等<br>　有怖謂虻等　　惱亂多眾毒　</p><p>雨浴衣學處<p class='lg'>　春餘一月在　　四半至五半<br>　若其須雨衣　　此時宜可乞<br>　去前安居日　　尚有一月在<br>　此月應守持　　入夏隨情用<br>　可於兩月半　　苾芻用雨衣<br>　早求過後持　　此便招捨墮<br>　若於隨意日　　施得好衣財<br>　秉白二羯磨　　對眾前當受<br>　眾僧既共許　　慇懃各用心<br>　一日作使成　　物體須牢固<br>　如法作衣已　　花香好嚴飾<br>　置在於眾中　　張須知法者<br>　由張羯恥那　　苾芻獲饒益<br>　謂於十日內　　不須分別持<br>　雖無僧伽胝　　人間任情去<br>　別眾食展轉　　斯皆無過愆<br>　雖不告苾芻　　得入於村內<br>　廣文具有十　　此略言其五<br>　謂從八月半　　乃至正月半<br>　齊斯五月內　　名羯恥那時<br>　行下意及了　　行遍住兼出<br>　不滿夏及破　　後夏者不應<br>　囑信并求寂　　及以授學人<br>　不受羯恥那　　餘利皆須與<br>　破尸羅行壞　　大眾與作遮<br>　及入非法朋　　於餘處坐夏<br>　如斯等五人　　無利無饒益<br>　由其不消施　　持戒者應為　</p><p>迴眾物入己學處<p class='lg'>　若僧現前物　　迴之將屬己<br>　他利最難消　　當受泥黎苦<br>　他施衣金等　　及以諸飲食<br>　遮斯兩種物　　名迴換應知<br>　此眾所生利　　迴與別僧伽<br>　惡作必定招　　非根本應識<br>　或將他眾利　　共迴與此僧<br>　若物屬此時　　合眾皆祇罪<br>　佛像制底人　　乃至與畜生<br>　上下樓簷等　　迴時皆惡作　</p><p>七日藥學處<p class='lg'>　受取對苾芻　　守持酥蜜等<br>　自取隨情食　　齊七日無違<br>　泥薩祇應捨　　此須善苾芻<br>　間隔要經宵　　其罪應須說<br>　第二日還衣　　本主當從乞<br>　慳心不還者　　強可奪將來<br>　三中若有一　　更復得餘衣<br>　由其未清淨　　受時皆悉犯<br>　由衣等須捨　　故有捨名生<br>　復墜墮三塗　　為斯名捨墮　</p><p class='juan'>
根本說一切有部毘奈耶頌卷上</p>
</body></html>
