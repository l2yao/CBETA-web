<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p class='juan'>
根本說一切有部毘奈耶頌卷下</p>
<p><span class='byline'>　　　　尊者毘舍佉造</span><br><p><span class='byline'>　　　　三藏法師義淨奉　制譯</span><br><p><b>　　<A NAME="n436"></A>下明於十七跋窣睹等中述其要事(跋窣睹是事)</b><p class='lg'>　若是旃荼羅　　唱令及酒舍<br>　婬女王宮處　　此五非行境<br>　外道諸典籍　　習讀將為勝<br>　及數犯罪人　　所食皆成毒<br>　常應讀佛教　　是惡道良醫<br>　開許讀外書　　為欲知其過<br>　一切智言說　　美妙多譬喻<br>　豈如外道論　　無理言麤淺<br>　多畜諸器具　　彫飾皆不許<br>　若畫坐床足　　斯皆外道儀<br>　苾芻身老病　　若乘輿隨聽<br>　杖絡及皮衣　　斯皆在開限<br>　無由帝釋請　　遂開於浴室<br>　并勤定誦人　　咸聽小食飯<br>　不注於眼口　　亦不香薰衣<br>　不畫傘皮鞋　　揩爪令光淨<br>　傘蓋有二種　　葉作葦竹成<br>　若至村中時　　不應正持入<br>　若作於傘柄　　應與傘蓋同<br>　欠呿開口時　　應將衣手掩<br>　有緣須笑時　　不得露齗齒<br>　讚詠大師德　　說法時非過<br>　不得長作聲　　宣唱牟尼典<br>　讀誦宜依法　　隨處勿相違<br>　若學讚德聲　　應在於屏處<br>　為宣揚正法　　不應生染心<br>　苾芻及尼等　　五眾許安居<br>　若至夏罷時　　五眾集隨意<br>　苾芻苾芻尼　　一切戒須學<br>　求寂求寂女　　受十戒應知<br>　不獨在道行　　亦不獨渡水<br>　不故觸男子　　不與男同宿<br>　不為媒嫁事　　不覆藏他罪<br>　是名為六法　　正學女應知<br>　金銀不應捉　　不除隱處毛<br>　亦不掘生地　　不斷於青草<br>　不得不受食　　及以殘宿食<br>　是名為六隨　　學之經兩歲<br>　上座於日數　　分明須憶知<br>　授事在眾前　　日日當陳告<br>　可於六時中　　月半減一日<br>　減日成其月　　至六成一閏<br>　如其王作閏　　月數有參差<br>　苾芻應可隨　　由王有勢力<br>　洗手洗缽處　　若作曼荼羅<br>　不似日月形　　及似塔形勢<br>　苾芻涉路去　　若過神廟堂<br>　入彈指作聲　　伽他說佛語<br>　若至神廟所　　不應為損益<br>　苾芻若違教　　便招惡作罪<br>　苾芻等五眾　　不供養天神<br>　自作若使人　　亦得惡作罪<br>　若有餘因緣　　許香花祭食<br>　不得違時俗　　損益不應為<br>　事佛之善神　　隨情應供養<br>　於諸大經內　　遣作皆無犯<br>　於諸有情類　　常擁護行慈<br>　由有慈悲種　　不生於苦趣<br>　愛敬天神者　　常好為供養<br>　世間皆共然　　由貪生死樂<br>　皆求世間果　　由是祭邪神<br>　惱害殺眾生　　引他歸惡趣<br>　先已歸依佛　　轉更事天神<br>　供養獲果少　　不知尊敬處<br>　破戒著袈裟　　欺弄苾芻像<br>　無慚噉人食　　事同剛火炭<br>　應寫律教等　　流布能生福<br>　忘念者令憶　　自身兼讀持<br>　苾芻入浴室　　須揩身體時<br>　應令敬信人　　勿使不信者<br>　諸有持戒人　　不供破戒者<br>　不可令師子　　承事於野干<br>　此是佛法刺　　正教中死屍<br>　共住及隨行　　皆成不應法<br>　親教軌範師　　及父母有病<br>　假令是破戒　　悉可為供給<br>　父母老貧病　　乞食半相供<br>　由斯有大恩　　是故應瞻養<br>　見有闕乏處　　隨事皆供給<br>　乃至塗足油　　洗沐令身淨<br>　苾芻若用[<a href='javascript:showpic("../fontimg/057507.gif")'>專*瓦</a>]　　唯得揩踝足<br>　餘身分不許　　若為病皆聽<br>　不三畫插梳　　及帶於咒線<br>　應繫於左臂　　為治病開聽<br>　如其病除愈　　應安柱孔中<br>　醫人若遣為　　香塗身不犯<br>　若以香塗身　　不應出房外<br>　勿令他嫌慢　　增其不信心<br>　若有淨信者　　為福施香泥<br>　應塗戶扇邊　　嗅之能益眼<br>　淨信以香泥　　塗摩苾芻足<br>　為福宜應受　　去時當洗除<br>　必有妙香花　　苾芻欲得嗅<br>　意欲令明眼　　不應生愛心<br>　聽持鐵鑰匙　　為防衣藥故<br>　勿興煩惱意　　輒捉打眾生<br>　大眾及別人　　持印皆聽許<br>　銅鐵木礦石　　[<a href='javascript:showpic("../fontimg/057507.gif")'>專*瓦</a>]錫等應為<br>　別人髑髏像　　或刻為白骨<br>　大眾法輪形　　此是作印相<br>　凡食小香果　　皆須待核成<br>　欲令其福增　　僧伽果須熟<br>　不應臨水鏡　　愛心觀面像<br>　為病念無常　　照時無有過<br>　不自斷生支　　亦不[<a href='javascript:showpic("../fontimg/057507.gif")'>專*瓦</a>]石打<br>　宜將不淨觀　　洗除婬染心<br>　洗足盆內高　　其形如象跡<br>　竹及多羅葉　　二種扇應持<br>　若欲除蚊子　　五種拂隨聽<br>　枝梢劫貝[<a href='javascript:showpic("../fontimg/031636.gif")'>卄/毦</a>]　　麻毛并破帛<br>　若須上高梯　　應結裙下緣<br>　苾芻不擎重　　應覓俗人持<br>　苾芻之儀式　　皆與俗不同<br>　用梳等搔頭　　是事咸不可<br>　若髮有塵垢　　頭癢手揩摩<br>　或時將故衣　　此等皆無犯<br>　寺後西北隅　　安置大便室<br>　及以小行室　　皆須店門扇<br>　西北角下房　　安大眾瓶水<br>　此據門南向　　餘面准應知<br>　若見諸俗人　　及老苾芻啑<br>　應云久長壽　　不言便得罪<br>　大者見小啑　　應告言無病<br>　小者於尊年　　即須云敬禮<br>　凡是噉食時　　及便利未洗<br>　或一衣在道　　或立穢鬧處<br>　或復食雖了　　口猶未澡漱<br>　斯皆不禮他　　亦不受他禮<br>　若於旦起時　　齒木未淨口<br>　禮他及受禮　　並皆招惡作<br>　見行遍住等　　皆不應禮拜<br>　佛及大苾芻　　唯此二應禮<br>　於斯聖教內　　有二種畔睇<br>　一謂以五輪　　二乃搦其[<a href='javascript:showpic("../fontimg/029685.gif")'>月*耑</a>]<br>　持戒者不應　　毛繩繫蛇項<br>　如其不肯去　　方便好應驅<br>　應可用軟繩　　徐徐繫項棄<br>　宜安嶮叢處　　勿對於眾人<br>　如是於鼠等　　皆可興悲念<br>　繫放無令害　　慇懃善用心<br>　護戒者悲心　　蚤虱常存念<br>　置故衣氈內　　應安孔隙中<br>　若其除壁虱　　可安青草中<br>　隨其樂處行　　勿令生苦害<br>　油器有三種　　大者受一抄<br>　小半抄餘中　　隨情可持用<br>　道行為法語　　或作聖默然<br>　住息說伽他　　宿處誦三啟<br>　聽持三種繩　　長百五十肘<br>　短百肘餘中　　隨處應當用<br>　如其井池淺　　或可水平流<br>　長短任應持　　或時全不用<br>　若為苾芻尼　　演說律儀教<br>　中間應幔障　　異斯便惡作<br>　不取賊遺物　　應可善觀瞻<br>　多人共委知　　設取無愆過<br>　苾芻若種樹　　擬充僧果園<br>　守看經五年　　去時須囑授<br>　苾芻不咒誓　　若作似妄語<br>　亦不賭衣等　　博奕匪尸羅<br>　苾芻見女人　　若有染心起<br>　或女生染意　　住處捨應行<br>　若見苾芻尼　　為來聽法故<br>　不可遣其立　　與物令安坐<br>　應與[<a href='javascript:showpic("../fontimg/057507.gif")'>專*瓦</a>]木枮　　及草稕褥子<br>　唯此令尼坐　　餘物並不應<br>　尼來至寺中　　應與其臥具<br>　令用中下者　　上物無宜與<br>　苾芻苾芻尼　　相對不說罪<br>　由於所犯過　　愧恥難陳說<br>　苾芻尼有疑　　於罪應為決<br>　尼須起尊敬　　勿生輕慢心<br>　尼入僧寺時　　至門應遣問<br>　報言無過者　　隨意令其入<br>　欲居蘭若人　　應先善三藏<br>　日月星行次　　皆應分別知<br>　若在蘭若住　　應畜油等物<br>　他索可相供　　令賊歡喜故<br>　先是工巧人　　調度不應畜<br>　醫及解書者　　針筆等聽持<br>　苾芻住蘭若　　應可務精勤<br>　出家勤最初　　懈怠便招罪<br>　縱使行精進　　正法亦須求<br>　離此見不明　　失信乖修習<br>　若離正教授　　無宜習定門<br>　能發狂亂心　　損害禪支路<br>　於其所住房　　香花等芬馥<br>　床服咸應爾　　異此心難定<br>　僧家營作木　　不可持燒染<br>　若是曲爛者　　許用在無傷<br>　若為他解勞　　應須觀軌式<br>　彼人有伴屬　　勘問乃相容<br>　若見有女人　　水火等漂害<br>　苾芻應拯濟　　由悲故非犯<br>　若有人來問　　云何活命緣<br>　苾芻隨事教　　勿使違時俗<br>　若於寺門下　　或在房簷前<br>　若有女人時　　苾芻不應住<br>　已於五欲境　　捨之而不愛<br>　是故常用心　　念住勤修習<br>　三世諸如來　　獨覺聲聞眾<br>　皆依此道去　　能至涅槃城<br>　弟子觀師德　　方可請為依<br>　師於弟子邊　　問知應攝受<br>　兩人隨有過　　彼此並招愆<br>　為斯俱用心　　慇懃好相察<br>　師須戒行全　　瞻病不吝法<br>　隨時常教授　　當求如是師<br>　弟子亦具戒　　勤策性柔和<br>　恭敬於師長　　禪誦無違闕<br>　有緣自行去　　或復見本師<br>　入外道歸俗　　斯皆失依止<br>　又復隨一人　　作捨依止念<br>　此即名為捨　　進否善須知<br>　呵責門徒時　　不可便驅逐<br>　權聽寺內住　　若改命歸房<br>　說有五種呵　　不語不教授<br>　不受其承事　　遮善品捨衣<br>　呵責及受懺　　皆須准教行<br>　此二若乖違　　俱招惡作罪<br>　嬾惰無孝心　　麤言親惡友<br>　於師不恭敬　　斯人勿懺摩<br>　若擯於求寂　　隨將上下衣<br>　并與濾水羅　　師須善觀察<br>　若已受近圓　　應與其六物<br>　必是難容忍　　隨去不須留<br>　若離本依止　　一宿不應行<br>　仍除滿五年　　善明於戒律<br>　如其向餘處　　緣開五日停<br>　勤求依止師　　若無不得住<br>　宜於彼師處　　應為洗摩身<br>　或染或縫衣　　斯為弟子法<br>　軌範於作業　　知量可應為<br>　養護起慈悲　　不應令過分<br>　教讀依止師　　報恩俱給侍<br>　然於二人處　　恭敬有差殊<br>　若無教讀師　　在處住無犯<br>　無依不應住　　依止倍存心<br>　雖斷煩惱盡　　復善閑三藏<br>　若未滿十夏　　仍須伏依止<br>　去師兩驛半　　半月一度禮<br>　此半八日禮　　同處日須三<br>　若於後夏內　　依止師身亡<br>　宜應自守心　　更互相監察<br>　若至三月滿　　處無依止人<br>　第二褒灑陀　　不應於此住<br>　既為隨意事　　勿更褒灑陀<br>　大聖順時開　　即名為長淨<br>　更互相教示　　隨意聖遣為<br>　常開長淨門　　對治眾罪業<br>　寺中有客至　　主等或時多<br>　十四五參差　　應隨主人作<br>　若處客來多　　舊住人數少<br>　主應隨彼客　　共為褒灑陀<br>　僧伽不和合　　對一人守持<br>　若一人亦無　　心念應言說<br>　如是作守持　　苾芻衣及缽<br>　并捨為分別　　兼捨請應知<br>　大眾若和合　　得好人共住<br>　理應許說戒　　心念亦隨聽<br>　必若難緣生　　有事開心念<br>　應知隨意事　　准此亦應為<br>　大眾可同心　　應共作隨意<br>　異此應須喚　　同行者為之<br>　將去隨意時　　可有七八日<br>　應為告白事　　令使眾人知<br>　壇場應秉法　　界中或出外<br>　一界不別住　　眾事悉應為<br>　二十十或五　　及以四苾芻<br>　有此四僧伽　　隨應秉諸法<br>　不得以世尊　　添彼僧伽數<br>　佛寶殊僧寶　　秉法者應知<br>　出罪須二十　　近圓十人等<br>　滿五應隨意　　四為褒灑陀<br>　若處秉羯磨　　白等如法成<br>　名住處應知　　異斯非住處<br>　苾芻不啞默　　口應宣法言<br>　是外道愚癡　　誘誑諸無識<br>　苾芻安居了　　三事應隨意<br>　如不作此事　　無難不應行<br>　雖有見聞疑　　別遇難緣起<br>　為護於身命　　越海亦須行<br>　若有王賊等　　樂聞苾芻戒<br>　難緣應為說　　無難不應為<br>　貧人有信心　　富人無信敬<br>　慇懃樂聞戒　　世尊開為說<br>　苾芻善三藏　　法師及病人<br>　眾中最大者　　咸應放知事<br>　聞有明三藏　　遠從他處來<br>　鼓樂及幢幡　　應迎兩驛半<br>　大眾鳴揵稚　　隨力悉應迎<br>　美食解疲勞　　請次宜應告<br>　房舍及臥具　　常不在分限<br>　給淨人相供　　不差知眾事<br>　戒學佛所制　　僧制眾同為<br>　乍可乖眾言　　無違世尊教<br>　眾意有多途　　雖立還復廢<br>　豈有能迴改　　無二大師言<br>　五月十六日　　應作前安居<br>　六月十六日　　苾芻為後夏<br>　但有此二日　　合作安居事<br>　中間但空住　　不許作安居<br>　苾芻三月內　　不許外遊行<br>　飛禽於夏時　　亦不離巢去<br>　若至五月初　　逼夏須存意<br>　可於其住處　　營飾等應為<br>　既至十五日　　總收於臥具<br>　差分臥具人　　應須具德者<br>　於欲瞋癡怖　　眾過並皆無<br>　善知分未分　　此即應差遣<br>　毘訶羅波羅　　應須告僧制<br>　冀令安樂住　　勿使有虧違<br>　諸人樂住者　　不應為鬥諍<br>　於此受籌人　　當須自審察<br>　單白告大眾　　今是十五日<br>　僧當共受籌　　明作安居事<br>　從上行籌已　　次可分房舍<br>　及以床臥具　　皆從大至終<br>　若近安居時　　當須善觀察<br>　所行乞食境　　無令事有廢<br>　若於所住處　　知有同行人<br>　具德有多聞　　并淳善和合<br>　不令煩惱起　　若起即能除<br>　有此善伴處　　宜應共居止<br>　病藥并乞食　　斯皆易可求<br>　無多婬女家　　斯名善行處<br>　當於隱屏處　　蹲踞對苾芻<br>　口說安居文　　作法應如是<br>　我施主某甲　　侍人及作者<br>　我今於此處　　作前夏安居<br>　或云作後夏　　有破裂修補<br>　我於此夏居　　餘並同前說<br>　若於此安居　　無法界外宿<br>　現在無饒益　　來世受泥犁<br>　若為寺等事　　并諸雜福業<br>　制底眾食緣　　及以出罪等<br>　尼違八敬法　　為欲除其罪<br>　或為下三眾　　受戒等須看<br>　若諸俗人輩　　有請喚等緣<br>　苾芻察時宜　　須時應往赴<br>　三寶及父母　　師主等有事<br>　并諸病患緣　　皆請七日去<br>　一日二日等　　乃至四十夜<br>　苾芻應可去　　勿令前事闕<br>　若有如法事　　察知非是虛<br>　僧伽共許差　　隨情可行去<br>　仍於一夏中　　過半不在外<br>　為斯但四十　　若過罪便傷<br>　飲食若有闕　　醫藥復難求<br>　全無供侍人　　去時非破夏<br>　若處有八難　　及婬女黃門<br>　并惡獸等緣　　行無破夏罪<br>　若有罪惡人　　聞來破和眾<br>　恐為非樂事　　出去者無傷<br>　聞彼鬥諍人　　知是己親友<br>　不往諫得罪　　停無破夏愆<br>　若共他作契　　向某處安居<br>　至日不赴期　　苾芻招惡作<br>　苾芻若守持　　七日或多日<br>　在外如逢難　　便住者隨聽<br>　若無有餘緣　　留住經多日<br>　輒違於本限　　得罪并破夏<br>　結界有多途　　略言其四種<br>　任現所須者　　隨事今當說<br>　大齊兩驛半　　減此任當時<br>　四方應置標　　山河樹等記<br>　可於前相中　　乃至於住處<br>　除村并勢分　　結大界應知<br>　大眾盡須集　　一人秉羯磨<br>　白二無差[<a href='javascript:showpic("../fontimg/074039.gif")'>歹*牛</a>]　　斯名結界成<br>　又為不離衣　　依界秉羯磨<br>　欲令安樂住　　元由老病緣<br>　雖復離三衣　　界中別處宿<br>　除其村勢分　　隨處任遊行<br>　於前大界內　　欲作小壇場<br>　應為白二結　　先須解大界<br>　若欲結小界　　置標相同前<br>　名曰曼荼羅　　於斯任秉法<br>　先結於小場　　次結於大界<br>　依如是次第　　結界者應知<br>　眾咸死轉根　　或時俱捨戒<br>　或盡出界外　　明相過不還<br>　或時為白四　　大眾同心捨<br>　有斯五種別　　捨大界應知<br>　凡欲結諸界　　標相復須知<br>　一樹應兩標　　分半為其界<br>　或時以一樹　　為其四界標<br>　四分各相當　　五分便不許<br>　向下兩驛半　　向上數亦然<br>　齊山頂樹梢　　或至籬牆上<br>　種種莊嚴具　　皆悉在隨聽<br>　瑩飾大師形　　令施福增長<br>　不許安耳璫　　及以足鳴釧<br>　斯為女人飾　　勿累大師形<br>　欲使眾人散　　鼓樂可潛聲<br>　供具悉應收　　無令有虧失<br>　或時大眾集　　諠鬧出高聲<br>　不知時至中　　應鳴蠡擊鼓<br>　若分亡人物　　眾大卒難為<br>　十人為一朋　　或至百千數<br>　各分取大段　　隨人更細分<br>　得分未分時　　若死須分別<br>　分竟身方死　　物入四方僧<br>　若未細分時　　當朋人合得<br>　有請苾芻處　　并喚苾芻尼<br>　食罷與施時　　持財安眾首<br>　此應為兩分　　或隨施主心<br>　飲食可平分　　佛亦咸同此<br>　苾芻分施物　　等分應與尼<br>　式叉摩拏尼　　應二分與一<br>　將欲圓具人　　亦二分與一<br>　求寂求寂女　　三分一應知<br>　若有多苾芻　　苾芻尼眾少<br>　應計人頭數　　無宜中半分<br>　若至大會日　　請像入村城<br>　能令災橫除　　莊嚴為生福<br>　遍洒康莊道　　嚴儀巷陌中<br>　散花懸妙幡　　雅麗如天苑<br>　栴檀及龍腦　　沈水香普薰<br>　隨風處處行　　聞者生欽仰<br>　鳴螺擊[<a href='javascript:showpic("../fontimg/048351.gif")'>兆/鼓</a>]鼓　　撞鍾告四方<br>　屯聚震鴻音　　聽者生隨喜<br>　鼓樂無停息　　高聲出雲表<br>　旃旐遍縈羅　　斯名大法會<br>　大旗有五種　　鯨牛妙翅龍<br>　師子畫幡旗　　咸持以供養<br>　人眾皆陪從　　法俗兩相依<br>　如是勝莊嚴　　引導如來入<br>　由佛入村城　　敬心興供養<br>　八部天龍等　　能除眾毒惡<br>　因斯獲財利　　大眾賣應分<br>　准價上座知　　善觀其好惡<br>　若有所須人　　隨情當上價<br>　還價未了者　　無宜著此衣<br>　敬持妻子等　　三寶隨一施<br>　不可為作價　　當隨施主心<br>　歌舞伎樂處　　苾芻令作時<br>　諸有護戒人　　不應言汝戲<br>　應告言賢首　　汝可好用心<br>　供養於大師　　勿生於嬾墮<br>　窣都波掛幡　　不應將物釘<br>　元初興造日　　安橛在隨聽<br>　塔上然燈供　　苾芻不自昇<br>　有緣須上者　　應可令求寂<br>　餘人無可求　　香水洗雙足<br>　苾芻應自上　　供養大師心<br>　造寺三五層　　香臺或五七<br>　或可隨情作　　小寺五三房<br>　略論處中寺　　於東西兩邊<br>　三層各九房　　房中寬丈二<br>　後面亦三層　　上取三房地<br>　中擬安尊像　　簷前不廢行<br>　或可此簷前　　從地為重閣<br>　隨安大尊像　　每日設香花<br>　前面兩房地　　從下作門樓<br>　門在下層間　　小作應牢固<br>　入門於一角　　閣道上三層<br>　出上並平頭　　四邊皆絕壁<br>　尼寺限三層　　香臺隨至五<br>　寺中房軌則　　准苾芻應知<br>　佛像形虧壞　　尊經字滅磨<br>　拭卻可重修　　令其更增勝<br>　制底尊儀影　　新壇足不蹈<br>　必有緣須過　　可誦聖伽他<br>　苾芻乞食時　　有人無簡別<br>　佛想喚為佛　　持物而相施<br>　苾芻應問彼　　詳審觀其意<br>　汝喚我為佛　　為是兩足尊<br>　汝喚為法者　　為是盡苦法<br>　汝喚為僧者　　為是真聖眾<br>　既問決知已　　隨彼所樂情<br>　施者應受之　　此皆無有過<br>　假令唯一尼　　受請向他舍<br>　行初留一座　　為擬苾芻來<br>　苾芻應此座　　求寂亦宜居<br>　不解願伽他　　苾芻尼為作<br>　若無執事人　　隨緣詣村落<br>　獲利應須寄　　得人方遣持<br>　上明諸雜緣　　多是生存事<br>　下論身死後　　焚葬事須知<br>　苾芻身既死　　告眾鳴健稚<br>　須喚輿屍人　　柴薪用僧物<br>　香花幡鼓樂　　送至焚屍林<br>　親識及門徒　　愍念相隨去<br>　善親應可燒　　薪火須豐足<br>　助以旃檀等　　隨有灌酥油<br>　身瘡若有蟲　　埋時勿令損<br>　或安於露地　　草葉覆其身<br>　一一身軀內　　八萬種蟲居<br>　隨身共死生　　雖燒亦無過<br>　應持上下衣　　覆屍令好密<br>　自餘衣缽等　　准法可應分<br>　燒時隨處坐　　略誦無常經<br>　三啟用心聽　　各須生厭離<br>　諸行盡無常　　緣生法皆滅<br>　剎那不暫住　　如露被風驚<br>　遍觀諸世間　　無有長存者<br>　咸趣無常海　　共被死波漂<br>　四大堅性等　　此不可遷移<br>　生者必無常　　死王威力大<br>　無常不簡擇　　善惡戒多聞<br>　一種皆歸死　　不論凡與聖<br>　諸佛及緣覺　　聲聞弟子眾<br>　尚捨無常身　　何況諸凡夫<br>　如斯法誦已　　方說特崎拏<br>　還歸洗手足　　制底行旋遶<br>　或可連身洗　　更復著餘衣<br>　去時持故衣　　勿損鮮花服<br>　諸行無常等　　牟尼之所說<br>　行思歸寺中　　當息慳貪想<br>　所有諸衣物　　應隨阿笈摩<br>　佛子共平分　　作法如常制<br>　揵稚誦三啟　　禮制底行籌<br>　及為羯磨時　　五時皆得分<br>　不應眾未聚　　輒共分亡物<br>　上座及行終　　應行其兩分<br>　作斯定記已　　然後共分財<br>　設後客人來　　不應與其分<br>　我死方持與　　慳心作此言<br>　准斯無決情　　死後宜歸眾<br>　決情無吝意　　生存現付與<br>　隨心施別人　　此等成依法<br>　俗死多悕望　　出家不合然<br>　如為顧戀心　　是日增生死<br>　若苾芻身死　　自他財雜亂<br>　宜應將缽等　　置在於僧前<br>　觀知是亡物　　即應如法分<br>　所有諸寶等　　准教而處分<br>　苾芻身若死　　還合苾芻分<br>　當時無苾芻　　尼眾應分取<br>　苾芻尼若死　　苾芻尼合得<br>　如其尼若無　　苾芻應作主<br>　俗舍苾芻死　　無僧由俗人<br>　宜可與先來　　俱來與求者<br>　兩人俱並乞　　斯應與二人<br>　或隨施主情　　與者宜當受<br>　或時近多寺　　此家苾芻亡<br>　隨其頭所指　　合得亡衣缽<br>　苾芻負他債　　忽爾卒身亡<br>　應須細問知　　眾用亡衣與<br>　若是知事人　　為眾取他物<br>　應將眾物與　　還債善籌量<br>　凡是知事人　　向他邊取物<br>　宜應告上座　　保券可分明<br>　送死幡衣等　　持來施苾芻<br>　受取理無傷　　令其福增長<br>　若彼情生悔　　還來索此衣<br>　苾芻應盡還　　勿令憂火迫<br>　被舉共好人　　同居隨一死<br>　亡衣好人得　　舉者不應分<br>　若無持戒人　　被舉有人死<br>　雖舉未蒙解　　宜應共分物<br>　既有明書券　　出物與他人<br>　為眾若身亡　　眾應依契索<br>　合入眾與眾　　制底亦皆然<br>　堪王送與王　　仍除刀箭等<br>　應用此等物　　作刀子及針<br>　餘並現前分　　本物非分限<br>　若人宣一頌　　依佛所說經<br>　由法語得財　　此物宜應受<br>　牟尼有二法　　教及證應知<br>　教是阿笈摩　　施法應請分<br>　安居若過半　　便有捨戒人<br>　此際苾芻亡　　應與其人分<br>　造佛窣睹波　　蘇迷盧等量<br>　四畔基牢固　　乃至安寶瓶<br>　輪一二三四　　如次果應知<br>　凡夫具德人　　瓦頭為制底<br>　若作佛制底　　輪蓋無定數<br>　過千妙高量　　獲福乃無邊<br>　獨覺麟喻佛　　不過十三槃<br>　於彼相輪頭　　寶瓶不合置<br>　制底中安佛　　兩邊二弟子<br>　餘聖次為行　　諸凡應在外<br>　次明看病事　　更互可應為<br>　藥直若貧無　　僧物宜當與<br>　若病人來乞　　洗缽盛淨水<br>　應誦佛伽他　　三遍存心咒<br>　苾芻為受藥　　持將與病人<br>　如其授者無　　自取亦聽服<br>　不應就病人　　教化取衣缽<br>　假令雖捨施　　大眾不應分<br>　施者及受者　　教化者情貪<br>　三俱非淨心　　此不應受用<br>　病者若樂欲　　供養於佛僧<br>　應用好衣等　　守持麤惡服<br>　若彼貧無物　　教化可應為<br>　隨情施少多　　令其信增長<br>　乃至一盤花　　或可持瓶水<br>　應隨病人語　　供養使心歡<br>　若於己財物　　慳心苦難捨<br>　宜應用心勸　　令彼供三尊<br>　或可瞻病人　　為捨衣缽等<br>　令其睹供養　　引生檀施心<br>　若於資具內　　有愛著須捨<br>　當於戒德人　　隨情施衣缽<br>　苾芻雖持戒　　愛缽至身死<br>　還生自缽中　　受惡毒蛇報<br>　若患痔漏等　　勿使不信人<br>　造次輒行醫　　割除令苦惱<br>　如其療痔病　　藥咒可應治<br>　無醫為處方　　不以爪甲截<br>　若無看病人　　無弟子及藥<br>　大眾咸供給　　藥乃出僧伽<br>　必是孤獨類　　全無供侍人<br>　合眾並應看　　或可為番次<br>　若患疥癩病　　勿污僧床褥<br>　宜將厚衣替　　咸用己私財<br>　簷廳及門屋　　大小便舍中<br>　不應看病人　　可居安隱處<br>　造寺主身死　　被禁或他行<br>　於斯住五年　　雖貧不應棄<br>　更可於五年　　與近寺同利<br>　別為長淨事　　守護不令虧<br>　看守滿十年　　若心不樂住<br>　宜將臥具等　　移安近寺中<br>　宜應好閉門　　隨情向餘處<br>　苾芻如樂住　　任意可應居<br>　他寺所寄物　　他索即應還<br>　必若有餘緣　　受用誠無過<br>　施主有先心　　施此非餘處<br>　迴將與他寺　　宜應強奪來<br>　若著僧衣服　　及自上價衣<br>　不應浣染等　　福增無損故<br>　若於雨雪時　　不應安露地<br>　無宜著此服　　入不淨室中<br>　若其過初夜　　臥具不應分<br>　必知長久停　　宵中亦應給<br>　應隨老次第　　與床并坐枮<br>　當留一所房　　與客苾芻住<br>　縱在阿蘭若　　隨老樂應分<br>　地樹及叢林　　准次皆分給<br>　設居於靜林　　亦須留客處<br>　為護其衣缽　　異此遂招愆<br>　若在於迮處　　肘地應分臥<br>　瓶水及齒木　　藥雜器皆分<br>　有意欲他行　　戾須淨掃拭<br>　如其故令壞　　惡作罪侵身<br>　正值分房際　　不囑便外出<br>　更令依次行　　雖啼不應與<br>　臥具及飲食　　小者共平分<br>　花果等亦然　　大師法睆<br>　若彼身重病　　不樂出本房<br>　乃至未差來　　放免其分次<br>　若見僧房外　　臥具露地安<br>　應可持令入　　老病令人舉<br>　見大眾臥具　　被火燒水漂<br>　護身當救持　　不應為造次<br>　先須出己財　　次出於僧法<br>　後當持佛物　　是次第應知<br>　先須請容許　　次可相時宜<br>　方於三藏中　　隨情問疑處<br>　凡為教授者　　隨行住坐臥<br>　於此四儀中　　說法皆非犯<br>　諸有受學人　　先須起恭敬<br>　但除寢臥事　　餘三不在遮<br>　教授學人時　　彼愚心未曉<br>　悲情善開喻　　百遍不應辭<br>　苾芻舉手打　　屋柱樹及牆<br>　斯皆有愆過　　智者不應作<br>　臂上不安玔　　咒線任情持<br>　若有所須時　　繫臂無令現<br>　若誦諸明咒　　不得敬餘天<br>　宜應禮三寶　　持外道咒術<br>　不於覆缽家　　受飲食床座<br>　亦不往彼舍　　為其說法等<br>　必有淨信心　　敷妙衣布地<br>　苾芻應為蹈　　念諸行無常<br>　但畜三衣者　　唯開一洗裙<br>　若更畜餘衣　　便乖杜多行<br>　若諸麥豆等　　曾經蒸煮來<br>　雖復尚堅生　　[<a href='javascript:showpic("../fontimg/042838.gif")'>革*更</a>]種皆非犯<br>　嘔食出咽喉　　吐卻淨漱口<br>　仍除先業力　　頸內有雙喉<br>　若有彫彩扇　　為眾畜時聽<br>　苾芻所著衣　　不應同一色<br>　若是乞食人　　隨衣著[<a href='javascript:showpic("../fontimg/008847.gif")'>巾*句</a>]細<br>　於花果樹下　　不棄大小便<br>　寺角中閣道　　木作石不為<br>　重病不禮他　　亦不受他禮<br>　洗待身乾已　　方可著餘衣<br>　或手拂令乾　　或用身巾拭<br>　若得花香物　　屏處隨情嗅<br>　能使眼目明　　令施福增長<br>　孫陀利打衣　　寄與難陀著<br>　世尊聞此事　　因斯制打衣<br>　得他先打衣　　水灑柔方著<br>　依舊光華者　　便招越法愆<br>　知是賊所棄　　死肉有殘餘<br>　甘蔗等同然　　對眾無宜取<br>　若以頭背跨　　持物路中行<br>　現苦已招譏　　當來更被壓<br>　若有貴價緂　　舉置被蟲穿<br>　苦木葉餘香　　裹末便不食<br>　父母歿亡日　　遺言與苾芻<br>　此物可應收　　宜將供三寶<br>　身在他界住　　與彼苾芻欲<br>　此作法不成　　仍招惡作罪<br>　貴價高攝婆　　他施應須受<br>　賣卻同分取　　割破不應為<br>　苾芻不見蛇　　被螫便命過<br>　壓時蛇復死　　為此臥觀床<br>　眠時不照床　　即便招惡作<br>　不應令象馬　　雞雀鬥傍觀<br>　若須其偃帶　　是善逝所聽<br>　老病及風羸　　隨情可應用<br>　從斯住處去　　或復擬旋歸<br>　臥具囑方行　　拂拭令清淨<br>　被他囑授人　　應須為堅守<br>　若還應即與　　存心為賞持<br>　八日十五日　　曬曝看臥具<br>　每半月常然　　異斯招越法<br>　大小便利室　　及以眾器具<br>　先至宜應用　　不應隨大小<br>　若眾家器物　　當其受用時<br>　應與先借人　　無令廢其事<br>　上妙繩床座　　眾許非別人<br>　倚版為除勞　　僧私皆悉許<br>　若大過三夏　　開聽一座坐<br>　如未近圓人　　曾不許同席<br>　若於俗舍內　　別座不可求<br>　設令親教師　　許暫同居席<br>　如有難緣事　　持眾臥衣行<br>　將者可應眠　　無怖還隨次<br>　若恐怖止息　　受用可如常<br>　爛破孔穿時　　如法應縫補<br>　必不堪受用　　乃至襯替衣<br>　裂破作燈心　　或作泥填孔<br>　如斯受用時　　欲使身安樂<br>　復令於施主　　甯偕硊~因<br>　別寺有定分　　餘人輒來食<br>　計價當酬直　　此不許分疏<br>　僧祇臥具物　　記誌宜須作<br>　此是某甲施　　書字好分明<br>　枮上更安枮　　苾芻重疊坐<br>　黑耳惡作女　　被壓向幽關<br>　求寂有信心　　存情恭敬戒<br>　常住之臥具　　此亦合同分<br>　開皮臥具者　　不許在中方<br>　俗舍坐權開　　用臥元非許<br>　熊羆皮總許　　若坐并承足<br>　邊方並悉開　　以皮為臥具<br>　金銀真珠等　　希奇寶莊飾<br>　并將象牙帖　　此名為大床<br>　苾芻床上坐　　垂足不至地<br>　此即是高床　　奉戒者應識<br>　此二大高床　　苾芻不許坐<br>　俗亦遮非許　　謂受褒灑陀<br>　必是堅牢座　　兩人容共坐<br>　床亦許三人　　仍須撿新舊<br>　必欲分財物　　或告或鳴稚<br>　或可共行籌　　總告僧伽眾<br>　揵稚有五種　　所為事不同<br>　任用在當時　　無違大師教<br>　一度斂稚訖　　更不打一稚<br>　此即是凶緣　　為表亡人事<br>　作業三過斂　　摋打兩下稚<br>　如增一大稚　　是謂眾常法<br>　急難稚無定　　為欲警眾人<br>　若為警禪思　　應可搖鳴錫<br>　客人將入寺　　門外洗手足<br>　若處水難求　　宜將葉拂打<br>　既入於寺中　　合掌就尊處<br>　主唱善來已　　答曰極善來<br>　主人隨所有　　斟量為解勞<br>　并設非時漿　　令彼心歡喜<br>　無遑濯手足　　即問僧常制<br>　聞已可隨行　　還如佛親說<br>　舊住諸苾芻　　所為作制令<br>　咸依稱理教　　勿使惱眾人<br>　不得於如知　　尊極大師處<br>　苾芻喚名族　　及以具壽等<br>　小師於大者　　應喚為大德<br>　大者於小年　　應命為具壽<br>　既被眾處分　　隨力淨僧坊<br>　八日十五日　　鳴稚集弟子<br>　大小便洟唾　　及以吐血等<br>　謦咳或彈指　　再三令警覺<br>　勿在生草上　　及於清水中<br>　好樹及淨田　　無宜棄不淨<br>　身安無病苦　　不數食檳榔<br>　為病乃無違　　苾芻應噉食<br>　非時欲受用　　於諸果味中<br>　雖不有開遮　　略教宜詳悉<br>　猶如日日中　　供身筀食<br>　還須安眼藥　　佛說遣常為<br>　於寺內淨地　　不可輒剃頭<br>　有病在隨聽　　了時須掃拭<br>　若於剃髮時　　必須依小大<br>　若已下手剃　　喚起理不應<br>　鬚髮隨先後　　次拔鼻中毛<br>　手足爪方除　　須知其次第<br>　苾芻剃髮時　　不作牛毛剪<br>　若有瘡病者　　近處剪無傷<br>　於三隱密處　　不許輒除毛<br>　若有病時開　　報知同淨行<br>　剪爪如斧刃　　或可剃刀彎<br>　甲上聽除垢　　不合求光飾<br>　若在蘭若處　　髮不過兩指<br>　二指便非咎　　城村不合然<br>　凡剃髮了時　　遍身皆淨洗<br>　有事便開許　　但須淨五支<br>　無俗剃髮者　　應可在房中<br>　苾芻若善閑　　為剃時非犯<br>　晨朝嚼齒木　　或為說法時<br>　及以食了時　　不作便招罪<br>　齒木有三殊　　長須十二指<br>　短便八指量　　此內總名中<br>　隨是何木條　　大如小指許<br>　嚼頭軟成絮　　苦澀者為佳<br>　齒木既嚼了　　刮舌須存意<br>　銅鐵赤銅鋀　　刮[<a href='javascript:showpic("../fontimg/072380.gif")'>金*畀</a>]隨樂作<br>　若住村城內　　四中隨一持<br>　淨洗用灰揩　　勿令生垢污<br>　必其無此者　　用前所嚼木<br>　擘破兩相揩　　刮舌貧人用<br>　齒木卒難得　　口齒終須淨<br>　三屑隨時用　　權開亦無犯<br>　前身作毒蛇　　今為長者子<br>　出家因淨口　　常須刮舌[<a href='javascript:showpic("../fontimg/072380.gif")'>金*畀</a>]<br>　既除其舌垢　　置地殺小蟲<br>　由此佛興悲　　不許隨宜棄<br>　凡是淨口時　　齒木洗方棄<br>　無水揩塵土　　不然招惡作<br>　蠅於齒木死　　食此守宮亡<br>　黃[<a href='javascript:showpic("../fontimg/020357.gif")'>狂-王+由</a>]噉斯終　　狗餐還命過<br>　苾芻有三事　　宜於屏處為<br>　謂是大小便　　及以嚼齒木<br>　苾芻許皮履　　但唯開一重<br>　不許作多重　　俗淨方聽著<br>　踏時作聲響　　縱淨不應畜<br>　為眾在隨聽　　著時無有罪<br>　若在嚴寒國　　冰雪滿田中<br>　此時開富羅　　著否皆隨意<br>　師子象馬等　　五皮不合持<br>　并及此諸筋　　不可將連綴<br>　自餘牙爪獸　　豺及貓狸等<br>　不合用其皮　　由斯能作害<br>　若在毘訶羅　　總不聽著屐<br>　得安便轉室　　并開俗舍中<br>　芒竹等為鞋　　苾芻不合著<br>　腳有風血病　　須著在隨聽<br>　若是無船處　　憑牛尾渡河<br>　象馬特水牛　　此悉非遮限<br>　租田合取分　　耕業絕不聽<br>　守看宜用心　　無令損常住<br>　險途逢難緣　　自亦持將去<br>　寺中如有賊　　鬧亂可應為<br>　若在牧牛坊　　慇懃好看守<br>　不應言穀將　　方便遣如常<br>　求寂等持糧　　身羸須借助<br>　勿令其手放　　舉下並無傷<br>　若其全困乏　　苾芻應為持<br>　袋上繫長繩　　可令求寂捉<br>　賊來驚走棄　　或可渡河時<br>　此即自收來　　食時無有過<br>　將車載糧食　　險處恐摧轅<br>　苾芻應共推　　仍須防軾處<br>　船中穀食滿　　觸淺過灘渦<br>　牽拔助舟人　　無宜觸其柁<br>　染衣須靜日　　復非陰午時<br>　好地不應為　　恐污生譏過<br>　忽爾逢風雨　　塵驚恐污衣<br>　可移簷宇中　　污處應摩拭<br>　同法諸苾芻　　見鬥宜應解<br>　彼若不用語　　捨去不須看<br>　破持戒信持　　俱持取聞者<br>　同聞信少欲　　少欲有差殊<br>　此二共鬥時　　兩言俱可信<br>　可問極少欲　　二極乃無爭<br>　若因論法相　　鬥諍遂便生<br>　如其惡不除　　應須為捨置<br>　合禮處相逢　　雖鬥應行敬<br>　大告言無病　　若違俱得罪<br>　若入浴室時　　令人防守戶<br>　洗浴事未了　　少信勿令前<br>　若用眾雜彩　　繪畫在隨聽<br>　不得畫眾生　　仍開剪花葉<br>　若在僧房壁　　畫白骨死屍<br>　或時為髑髏　　見者令生厭<br>　大門扇畫神　　舒顏喜含笑<br>　或為藥叉像　　執杖為防非<br>　畫大神通事　　華中現佛形<br>　及畫生死輪　　可於門兩頰<br>　畫香臺戶扇　　藥叉神執花<br>　若於僧大廚　　畫神擎美食<br>　庫門藥叉像　　手持如意袋<br>　或擎天德瓶　　口瀉諸金寶<br>　若於供侍堂　　畫老苾芻像<br>　應為敷演勢　　開導於眾生<br>　溫堂并浴室　　畫作五天使<br>　生老病死繫　　其事准經為<br>　若在養病堂　　畫作大師像<br>　躬持大悲手　　親扶重病人<br>　若於水堂處　　彫彩畫龍蛇<br>　若於圊廁中　　應作尸林像<br>　可在簷廊壁　　畫佛本生時<br>　難行施女男　　捨身并忍事<br>　如斯畫軌式　　緣在逝多園<br>　長者造寺成　　世尊親為說<br>　若在簷房處　　不許火煙熏<br>　必若有餘緣　　無煙可持進<br>　於好[<a href='javascript:showpic("../fontimg/057507.gif")'>專*瓦</a>]地上　　不應輒然火<br>　若有要緣者　　宜可在爐中　</p><p class='lg'>　佛及眾中尊老者　　國王恩濟於兆庶<br>　親教軌範二尊人　　此五善教無宜越<br>　若有苾芻所為事　　世尊不開亦不遮<br>　清淨不與俗相違　　斯事應行勿疑慮<br>　若是世間起譏議　　苾芻受用不應為<br>　略教能令弟子安　　亦明佛是一切智<br>　若毘奈耶蘇怛羅　　於其緣起不能憶<br>　六大都城隨意說　　縱令差互並無愆<br>　室羅伐城娑雞多　　婆羅[<a href='javascript:showpic("../fontimg/022129.gif")'>病-丙+尼</a>]斯及占波<br>　薜舍離城與王舍　　此六大城隨處說<br>　長者謂是給孤獨　　憍薩羅國勝光王<br>　女人謂是毘舍佉　　斯等臨時任稱說<br>　婆羅[<a href='javascript:showpic("../fontimg/022129.gif")'>病-丙+尼</a>]斯大城內　　國主名為梵授王<br>　近住女名褒灑陀　　有大長者名相續<br>　創在婆羅[<a href='javascript:showpic("../fontimg/022129.gif")'>病-丙+尼</a>]斯國　　法輪初轉濟群迷<br>　於斯說法度五人　　為報昔時先願意<br>　第二五人鄰次度　　為說色等空無我<br>　總觀諸蘊若浮泡　　生死輪迴因得出<br>　初由五人著下裙　　高低不等招譏醜<br>　令如梵天圓整著　　因斯遂制式叉門<br>　從次牟尼方制戒　　蘇陣那等作婬非<br>　緣起學處免初人　　此是生天涅槃路<br>　大哉大德六人眾　　由斯廣制式叉緣<br>　悉皆明辯冠當時　　所作事業無重犯<br>　雖為此等制學處　　因斯洗濁破尸羅<br>　如信度河至春時　　流澍平原灌眾澤<br>　鄔波難陀阿濕迦　　闡陀難陀鄔陀夷<br>　補奈伐蘇六難調　　世尊教中為滓穢<br>　若有要心不犯戒　　斯則名為上智者<br>　雖犯能悔亦勝流　　長時不悔生惡趣<br>　諸佛能超德海岸　　所有施作叵稱量<br>　宣說調伏濟眾生　　於勝善人能引導<br>　凡夫無始積無明　　輪轉痚g處長夜<br>　唯佛能將正法手　　慇懃牽使出幽冥<br>　阿僧企耶割跛時　　常習大悲熏妙智<br>　善能調御巡生界　　十種大事必須為<br>　所謂授記當來佛　　留第三分為眾生<br>　舍利目連第一雙　　佛應化者皆自度<br>　結界之事終須作　　現大神變下天宮<br>　父母獲果說業緣　　最後涅槃歸命禮<br>　敬禮結集諸大德　　牟尼隱教能彰著<br>　寶舟沈沒重令浮　　光明普照無邊海<br>　亦禮侍者阿難陀　　聞持善集於經藏<br>　令諸品類生欣樂　　煩惱繫縛得蠲除<br>　次禮聖者鄔波離　　能正宣通調伏藏<br>　譬如善持明咒者　　能除惡趣毒蛇王<br>　次禮尊者迦攝波　　善閑摩窒哩迦藏<br>　於此世間光普照　　皆令隱義盡敷揚<br>　次於王城五百眾　　結集三藏是應人<br>　重流法雨潤生津　　我悉至誠歸命禮<br>　帝釋天王為上首　　阿蘇羅眾咸恭敬<br>　遍滿空中悉雲集　　稽首深心讚希有<br>　爾時王舍大城側　　天香普馥滿山林<br>　諸天婇女散名花　　流芳下落彌山際<br>　次復於彼廣嚴城　　獼猴池邊重結集<br>　七百羅漢弘真軌　　冀令法教得增明<br>　大哉佛日埋光盡　　遺餘法寶恐沈輝<br>　幸蒙眾聖結微言　　得使人天重歸仰<br>　牟尼忘倦久輪迴　　為求正法於生死<br>　願欲濟斯無救者　　冀令眾苦盡消除<br>　頭目手足咸持施　　骨肉流血濟求人<br>　男女愛如初月輪　　皆隨喜捨歸圓寂<br>　大師牟尼所宣說　　乃至正法未滅來<br>　應除懈怠斷愚癡　　至願要心勤策勵<br>　言論佛教言中勝　　頌陳正法頌中尊<br>　我毘舍佉罄微心　　結頌令生易方便<br>　若於聖說有增減　　前後參差乖次第<br>　願弘見者共相容　　無目循塗能不失<br>　我於苾芻調伏教　　略為少頌收廣文<br>　願得普共諸群生　　因此能成福智業<br>　五欲淤泥生厭背　　瓻馫b信作莊嚴<br>　生生常得苾芻身　　堅持佛語窮真際<br>　若希戒品常清淨　　無疑正趣涅槃宮<br>　常於略頌憶修行　　勿慮一生虛命盡　</p><p>　乃至世間尚煎生死熱　　乃至心內甯鬲V火燒　大仙等教猶若弶伽流　　常願久住洗濁無明垢　在那爛陀　　已翻此頌　　還至都下　　重勘疏條　所有福因　　願霑含識　　專希解脫　　早出生津<p class='juan'>
根本說一切有部毘奈耶頌卷下</p>
</body></html>
