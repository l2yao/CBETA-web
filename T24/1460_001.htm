<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p><b>　　<A NAME="n437"></A>No. 1460</b><p class='juan'>
解脫戒經</p>
<p><span class='byline'>　　　　僧昉述</span><br><p><b>　　<A NAME="n438"></A>譯經緣起</b><p>戒律者。建定慧之妙幢。殄闇惑之明燈。度危嶮之蹊徑。開憺怕之梁津。寶殿之功罔初弗起。踰越重閣非梯靡昇。正法住滅。驗之常典。大聖泯暉。邁餘千紀。法澤遐流猶未周備。令文學之徒異論競興。薄俗之士訕音滿世。余聽斯談輒闚慈範。昧攬玄言乃囑大集。聖所嗟歎言迦葉毘。妙觀我人善摧惱結。閑邪辯正極聖沖典。每尋斯文慨五數闕。敢以追訪獲斯戒本。雖未廣具。敬以洗心。剪世浮辭。大魏武定癸亥之年。在鄴京都。侍中尚書令高澄請為出焉<p>羯磨中。外國云若僧到時(漢地迴文言時到)僧忍聽(言僧至我作法時莫遮我所作故言聽)外國耳聽(遮聽言音字別漢用一字所以致或)<p class='juan'>
解脫戒經(出迦葉毘部)</p>
<p><span class='byline'>　　　　元魏婆羅門瞿曇般若流支譯</span><br><p class='lg'>　是解脫戒經　　億劫難得聞<br>　攝受正修行　　斯事倍復難<br>　有佛興世樂　　興世說法樂<br>　眾僧和合樂　　和合持戒樂　</p><p>諸大德。時分一月過三月在。老死欲至。佛法漸滅。當一心精進莫行放逸。所以者何。如來勤精進故。得阿耨多羅三藐三菩提。及餘善法菩提分法。眾僧和合坐。未受具戒者出<p>眾僧和合先作何事。不來諸比丘說欲清淨。比丘尼遣誰來受教<p class='lg'>　毘婆尸如來　　六十八百千<br>　阿羅漢眾中　　說此解脫戒<br>　忍辱第一義　　佛說涅槃最<br>　出家惱他人　　不名為沙門<br>　尸棄牟尼尊　　金山無與等<br>　三十六萬眾　　說此解脫戒<br>　譬如明眼人　　有足能避嶮<br>　世有聰明人　　能遠離眾患<br>　毘舍浮如來　　永離諸煩惱<br>　百千大眾中　　說此解脫戒<br>　不屏說人惡　　不惱亂他人<br>　常奉行於戒　　衣食知止足<br>　拘留村陀佛　　知見廣無畏<br>　四十千眾中　　說此解脫戒<br>　譬如蜂採花　　但取其香味<br>　持至所住處　　比丘入聚然<br>　不破壞他意　　不觀作不作<br>　但自觀身行　　若正若不正<br>　迦那迦牟尼　　三十千沙門<br>　羅漢大眾中　　說此解脫戒<br>　正觀莫放逸　　當學牟尼法<br>　如是無憂愁　　心寂入涅槃<br>　迦葉波如來　　大智大名稱<br>　三十千眾中　　說此解脫戒<br>　一切惡莫作　　當具足眾善<br>　自調伏其心　　此是諸佛教<br>　世尊大智慧　　釋法王牟尼<br>　為尼羅浮眾　　說此解脫戒<br>　善護於口業　　自淨其心意<br>　身莫作眾惡　　此三業清淨<br>　僧眾甚廣大　　說法亦無量<br>　名聞大供養　　說此解脫戒　</p><p>大德僧聽。僧今十五日布薩說解脫戒。若僧到時僧忍聽。僧作布薩說解脫戒。白如是<p>諸大德。今說解脫戒。眾集默然聽。善思念之。若有犯者當發露。無犯者默然。默然故。知眾清淨。如一一比丘問。如是比丘乃至三問。若比丘如是眾中乃至三問。憶念有犯。當發露。不發露得故妄語罪。諸大德故妄語罪。佛說障道法。彼比丘自憶知有犯。欲求清淨當發露。發露則安隱。不發露罪益深。諸大德。我已說解脫戒經序。今問諸大德。是中清淨不(如是三說)<p>諸大德。是中清淨默然故。是事如是持<p>諸大德。此四波羅夷法半月半月說解脫戒經中來<p>若比丘。共比丘同入戒法。戒羸不捨戒。作不淨行。習婬欲法。乃至共畜生。是比丘得波羅夷不應共住<p>若比丘。若在聚落。若空靜地。他物不與以盜心取。若王若大臣。若捉若害。若縛若罰財。若驅出國。若與種種苦咄如是賊。汝無所知。汝癡。汝不與取。是比丘得波羅夷。不應共住<p>若比丘。若人若似人。故自手斷其命。若自持刀。或求持刀。教死讚死。如是說。咄男子。用此不善惡活為。死勝生。隨彼所欲心所憶念。無量種種教死讚死。彼人因是事死。是比丘得波羅夷。不應共住<p>若比丘。不知不見上人法。無聖智見勝法。自稱言我知我見。彼於異時若撿問。若不撿問。欲求清淨作如是說。我實不知不見。言知言見。虛誑妄語。除增上慢。是比丘得波羅夷。不應共住<p>諸大德。我已說四波羅夷法。若比丘犯一一法。不得與比丘共住。如前波羅夷不應共住。今問。諸大德是中清淨不(如是三說)<p>諸大德。是中清淨默然故。是事如是持<p>諸大德。此十三僧伽婆尸沙法。半月半月說解脫戒經中來<p>若比丘憶念故出精。除夢中。僧伽婆尸沙<p>若比丘染污心。共女人身相觸。若捉手若捉臂。若捉髮。若觸一一身分覺觸。僧伽婆尸沙<p>若比丘染污心說麤惡婬欲語。如男子女人迭互說。僧伽婆尸沙<p>若比丘於女人前自讚身言。姊妹。我等持戒善修梵行。應以婬欲供養我。此法供養最第一。僧伽婆尸沙<p>若比丘行媒法。持男意語女。持女意語男。若為婦事若為私通。乃至須臾。僧伽婆尸沙<p>若比丘自求作房無主自為己。當應量作。是中量者。長佛十二手。內廣七手。應將餘比丘往視處所。諸比丘應觀處所。無難處無妨處<p>若比丘難處妨處。自求作房。無主自為己。不將餘比丘往觀處所。若過量作。僧伽婆尸沙<p>若比丘欲作大房。有主為己作。應將餘比丘往視住處。諸比丘應觀住處無難無妨。比丘初治地作大房。有主為己作。不將餘比丘往視住處。僧伽婆尸沙<p>若比丘瞋恚故。於清淨無犯比丘。以無根波羅夷法謗。欲破彼比丘淨行。彼於異時若撿問。若呵責。或不撿問。便言此事無根說。我瞋恚故作是語。僧伽婆尸沙<p>若比丘瞋恚故。於清淨無犯比丘。以相似法無根波羅夷法謗。為破彼梵行。彼於異時若撿問。若不撿問。知是異分相似比丘自說。我瞋故妄語說。僧伽婆尸沙<p>若比丘欲破和合僧。受破僧方便法。堅執不捨。諸比丘應諫此比丘言。大德。莫破和合僧。莫受破僧法。堅執不捨。大德共僧和合。僧和合歡喜不諍。同一師學如水乳合。增益安樂住。大德。捨此破僧法。諸比丘如是諫時。捨者善。若不捨者。諸比丘應三諫。捨是事故。乃至三諫。捨者善。若不捨。僧伽婆尸沙<p>若比丘有餘同伴群黨比丘。說隨順語。若二若三乃至眾多。語諸比丘言。長老莫諫此比丘。此比丘非惡心。何以故。此比丘所說如法如律。此比丘知說非不知說。此比丘所說我等心所欲喜樂忍可。此比丘所欲喜樂忍可。我亦如是喜樂忍可。諸比丘言。大德。莫作是語言。此比丘所說如法如律。此比丘知說非不知說。此比丘喜樂忍可。我亦如是喜樂忍可。何以故。此比丘所說非法非律。此比丘非知說。大德。汝莫欲破和合僧。大德。當樂和合共僧和合。僧今和合歡喜不諍。同一住同一師學。如水乳合。於佛法中增益安樂住。大德。捨是破僧諍事。諸比丘如是諫時。捨者善。若不捨者。諸比丘應三諫。捨是事故。乃至三諫。捨者善。若不捨。僧伽婆尸沙<p>若諸比丘依聚落城邑住。污種姓行惡行。污種姓亦見亦聞亦知。行惡行亦見亦聞亦知。諸比丘語此比丘言。長老。汝污種姓行惡行。汝污種姓亦見亦聞亦知。行惡行亦見亦聞亦知。長老。汝污種姓行惡行。汝等出去不應此中住。彼比丘語諸比丘言。諸比丘有愛有恚有癡有怖。有餘同行比丘。有驅者有不驅者。諸比丘應語此比丘言。長老。莫作是語言。僧有愛有恚有癡有怖。有餘同行比丘。有驅者有不驅者。何以故。諸比丘不愛不恚不癡不怖。長老。汝污種姓。行惡行。汝污種姓亦見亦聞亦知。行惡行亦見亦聞亦知。污種姓行惡行。汝捨此有愛有恚有癡有怖。語是比丘。如是諫時捨者善。若不捨者。諸比丘應三諫。捨是事故。乃至三諫。捨者善。若不捨。僧伽婆尸沙<p>若比丘惡口於戒律中學如來法中如法如毘尼。自身不受諫。語諸比丘言。長老。莫向我說若善不善。我亦不向諸長老說若善不善。長老。止莫諫我。諸比丘諫此比丘言。大德。於佛戒法中學如法如律。自身當受諫。莫不受諫。大德。如法如律諫諸比丘。諸比丘亦如法如律諫大德。何以故。如是具足如來應供等正覺。弟子眾得增長。種種相諫展轉相教。各各悔過。各各共語。彼比丘如是諫時。捨者善。若不捨。諸比丘應三諫。捨是事故。乃至三諫。捨者善。若不捨。僧伽婆尸沙<p>諸大德。我已說十三僧伽婆尸沙法。九初犯四。乃至三諫。若比丘犯一一法。隨知覆藏。應行別宿。行別宿竟。僧中六夜行摩那埵卑下。行淨意竟。應與除罪順法。行二十僧中滅罪。若少一人不滿二十。滅是比丘罪。是比丘罪不得除。諸比丘亦有犯此法如是。今問諸大德。是中清淨不。(如是三說)<p>諸大德。是中清淨默然故。是事如是持<p>諸大德。此二不定法。半月半月說解脫戒經中來<p>若比丘共一女人獨在覆障處無人見處。坐說欲事。有信優婆夷三法中一一法說。若波羅夷。若僧伽婆尸沙。若波逸提。是坐處。比丘自言。我犯是罪。於三法中應一一治。若婆羅夷。若僧伽婆尸沙。若波夜提。如有信優婆夷所說。應如法治是比丘。是名不定法<p>若比丘共一女人不覆處坐。有信優婆夷。二法中一一法說。若僧伽婆尸沙。若波逸提。是坐比丘自言。我犯是罪。二法中應一一治。若僧伽婆尸沙。若波逸提。如有信優婆夷所說。應如法治是比丘。是名不定法<p>諸大德。我已說二不定法。今問。諸大德。是中清淨不(如是三說)諸大德。是中清淨默然故。是事如是持<p>諸大德。此三十尼薩耆波逸提法。半月半月說解脫戒經中來<p>若比丘衣已竟。出迦絺那衣。畜長衣經十日得持。若過畜尼薩耆波逸提<p>若比丘衣已竟。出迦絺那衣。於三衣中離一一衣。異處經一宿。除僧羯磨尼薩耆波逸提<p>若比丘衣已竟。出迦絺那衣。得非時衣欲須便受受已疾成衣。若足者善。若不足得畜至一月。若過畜尼薩耆波逸提<p>若比丘共與非親里比丘尼。博衣貿易。尼薩耆波逸提<p>若比丘使非親里比丘尼浣染打故衣。尼薩耆波逸提<p>若比丘從非親里居士居士婦乞衣。除餘時。尼薩耆波逸提。餘時者。奪衣失衣燒衣漂衣。名餘時<p>若比丘奪衣失衣燒衣漂衣。時非親里有信居士居士婦。多與衣。是比丘當知足受衣。若過受尼薩耆波逸提<p>若比丘非親里居士居士婦。為比丘具衣價。持此衣價。與某甲比丘。是比丘先不受。自恣請至居士家。作如是說。居士實為我故辦衣價不。居士言。實爾。比丘言。善哉居士。當為我辦如是好色衣。為好故。若得衣尼薩耆波逸提<p>若比丘二居士各各為比丘辦衣價。此物作衣已。與某甲比丘。是比丘先不受。自恣請憶念往至彼居士家。作如是說。居士汝二人實欲為我作衣不耶。答言。實爾比丘言。善哉居士。辦如是好衣價。為我共作一衣。為好故。若得衣尼薩耆波逸提<p>若比丘。若王若大臣。若婆羅門若長者。若居士若商主。若長者婦。為比丘送衣價。持此衣價。與某甲比丘。彼使至比丘所。作是說。大德。受此衣價。慈愍故。比丘言。我不應受此衣價。若我須衣時。得淨衣便受。使語比丘言。大德。有執事人不。須衣比丘言有。若守園人若優婆塞。此是比丘執事人。彼使詣執事人所。白言。執事。此是某甲衣價。為某甲比丘作衣已。某時當與某甲比丘。彼使與衣價已。至比丘所。語比丘言。大德。所示某甲執事人。我已與衣價。大德。須衣時往取。當得衣。須衣比丘往執事人所。二返三返語言。我須衣。若二返三返為作憶念。得衣者善。若不得衣。四返五返六返在前默然住。令彼憶念。若四返五返六返。在前默然住。得衣者善。若不得衣。過是求得衣。尼薩耆波逸提。若不得衣隨衣價所來處。若自往若遣好使。往語施主言。汝先遣使送衣價。與某甲比丘。是比丘未曾得衣。施主還取莫使失。是名如法若比丘雜憍奢耶作臥具。若使他作成者。尼薩耆波逸提<p>若比丘純黑羺羊毛作臥具。若使人作。尼薩耆波逸提<p>若比丘作臥具。應用二分黑羊毛。第三分白。第四分尨。若使人作。尼薩耆波逸提<p>若比丘作新臥具當取故者。方一手褋新者上。若不著。尼薩耆波逸提<p>若比丘作臥具。應六年持。若減六年更作臥具。尼薩耆波逸提<p>若比丘行路中得羊毛。須者應取。若無人持。得自持行三由旬。若過者。尼薩耆波逸提<p>若比丘使非親里比丘尼浣染擗羊毛。尼薩耆波逸提<p>若比丘種種販賣。尼薩耆波逸提<p>若比丘種種貿易寶物。尼薩耆波逸提<p>若比丘自手取寶。尼薩耆波逸提<p>若比丘畜長缽不淨施。過十日。尼薩耆波逸提<p>若比丘缽減五綴不漏。更求新缽。為好故。若得者。尼薩耆波逸提。彼比丘應僧中捨。若無缽比丘應受。應好持。乃至破。是法應爾<p>若比丘自乞縷。使非親里織師織作衣。尼薩耆波逸提<p>若比丘非親里居士。使織師為比丘織作衣。是比丘先不受自恣請。憶念。往織師所。語織師言。汝今當知。此衣為我織。極好織令緻好。我當多少與汝衣價。若比丘與價。乃至一食。得衣者。尼薩耆波逸提<p>若比丘先與比丘衣。後瞋恚。若自奪。若使人奪取。尼薩耆波逸提<p>若比丘十日未滿。夏三月。若有急施衣。欲須便受。受已依時應畜。若過畜。尼薩耆波逸提<p>若比丘春末一月在。應求雨浴衣。半月後應用若過用。尼薩耆波逸提<p>若比丘在阿蘭若。有疑怖畏處。比丘三衣中。若留一一衣置舍內。及有因緣出界離衣。乃至六夜若過。尼薩耆波逸提<p>若比丘知他與僧物。自迴入己。尼薩耆波逸提<p>若比丘有病聽畜酥油生酥蜜石蜜。齊七日得服。若過七日服。尼薩耆波逸提<p>諸大德。我已說三十尼薩耆波逸提法。今問。諸大德。是中清淨不(如是三說)諸大德。是中清淨默然故。是事如是持<p>諸大德。是九十波逸提法。半月半月說解脫戒經中來<p>若比丘故妄語。波逸提<p>若比丘兩舌語。波逸提<p>若比丘毀呰語。波逸提<p>若比丘僧如法斷事後發起。波逸提<p>若比丘與女人說法。過五六語。除有智男子。波逸提<p>若比丘與未受具戒人同誦。波逸提<p>若比丘向未受具戒人。自說得過人法實者。波逸提<p>若比丘知他比丘有麤惡罪。向未受大戒人說。除僧羯磨。波逸提<p>若比丘知他施僧物。迴與知識。波逸提<p>若比丘半月說戒時。作是說。何用此雜碎戒為。說是戒時。令人悔惱懷疑。輕毀戒故。波逸提十<p>若比丘壞種子鬼神村。波逸提<p>若比丘譏罵者。波逸提<p>若比丘不受諫。波逸提<p>若比丘露地置僧臥具。不自收舉。不教人舉捨行。波逸提<p>若比丘僧房中鋪草鋪葉。不自舉。不教人舉捨行。波逸提<p>若比丘知他比丘先住處。後來強鋪臥具宿。若嫌迮者自當去。以是因緣。波逸提<p>若比丘先瞋恚。為惱亂故牽他出房。波逸提<p>若比丘房重閣上脫腳床不支持。若坐若臥。波逸提<p>若比丘知水有蟲。自澆草土。若教人澆。波逸提<p>若比丘欲作大房。自觀視二覆三覆。至窗牖。若過。波逸提(二十外國平頭屋上開窗橫覆二三板則至牖)<p>若比丘僧不差教授比丘尼。波逸提<p>若比丘為僧差教授比丘尼。乃至日沒。波逸提<p>若比丘入比丘尼寺。為無病比丘尼說法教授。波逸提<p>若比丘語比丘言。諸比丘為資生故。教授比丘尼。波逸提<p>若比丘與非親里比丘尼衣。波逸提<p>若比丘與非親里比丘尼作衣。波逸提<p>若比丘與比丘尼計挍同道行除餘時。波逸提。餘時者。若多伴行有疑恐怖。此是餘時<p>若比丘與比丘尼計挍乘一船。若上水若下水。除直渡。波逸提<p>若比丘獨與女人屏處坐。波逸提<p>若比丘知比丘尼讚歎食。除施主先有意。波逸提<p>若比丘展轉食除餘時。波逸提。餘時者。病時作衣時施衣時。此是時<p>若比丘施一食處。無病比丘應一食。若過受。波逸提<p>若眾多比丘於檀越家乞食。信法長者多與[<a href='javascript:showpic("../fontimg/047769.gif")'>麩-夫+并</a>]糗。比丘須者應取二三缽。若過取。波逸提。持至住處和合共食。此法應爾<p>若比丘足食竟更食者。波逸提<p>若比丘知他比丘足食竟。請與食。波逸提<p>若比丘別眾食。除餘時。波逸提。除餘時者。病時作衣時。施衣時道行時。船行時大會時。沙門施食時。此是時<p>若比丘非時食可食物波逸提<p>若比丘食殘宿食。波逸提<p>若比丘不受食舉人口中。除水楊枝。波逸提<p>若比丘得好美飲食。酥油蜜石蜜乳酪生酥。若魚若肉。無病為己索而食者。波逸提<p>若比丘知水有蟲飲用者。波逸提<p>若比丘知他食家直入。波逸提<p>若比丘食家強坐。波逸提<p>若比丘出家外道自手與食。波逸提<p>若比丘往觀軍陣。除因緣波逸提<p>若比丘有因緣入軍中。若過二宿至三宿。波逸提<p>若比丘軍中住。若二宿若三宿。觀軍發行勢力幢麾。種種觀視心生樂順。波逸提<p>若比丘瞋恚心打比丘。波逸提<p>若比丘瞋恚心以手擬比丘。波逸提<p>若比丘知他比丘有麤惡罪覆藏者。波逸提<p>若比丘與欲已後還悔。波逸提<p>若比丘語比丘言。長老。共入某村。當與汝多美食。是比丘至村竟。不令與此比丘食。語言。長老汝去。我共汝若坐若語不樂。我獨坐獨語樂。非餘因緣而遣去者。波逸提<p>若比丘無病因緣露地然火。若教人然。波逸提<p>若比丘與未受具戒人同室宿。至三宿。波逸提<p>若比丘如是說。我知佛法義。行婬欲不障道。諸比丘應諫此比丘言。長老。莫作是語。莫謗世尊。謗世尊者。不善。世尊不作是說。世尊無數方便說行婬欲是障道法。如是世尊說欲障道。長老捨此惡見。是比丘如是諫時。捨者善。若不捨。彼比丘應三諫。捨是事故。乃至三諫。捨者善。若不捨。波逸提<p>若比丘知如是人未捨惡見。共宿共食。同一羯磨。波逸提<p>若比丘知沙彌作如是說。我如是知佛法義。行婬欲非障道法。諸比丘應諫此沙彌言。莫作是語。莫謗世尊。謗世尊者。不善。世尊不作是語。世尊無數方便說行婬欲是障道法。沙彌捨此惡見。如是諫時。捨者善。若不捨者。是比丘應語此沙彌言。汝自今已後莫言。世尊是我大師。汝非順梵行。不得隨餘比丘。如餘沙彌。得與大比丘二三宿。癡人汝今無是事。出去滅去。不須此中住。若比丘知如是擯沙彌。若畜同一止宿。波逸提<p>若比丘以無根僧伽婆尸沙法謗者。波逸提<p>若比丘淨施沙彌衣缽不問輒用。波逸提<p>若比丘與女人同路行。乃至一村間。波逸提<p>若比丘故斷畜生命。波逸提<p>若比丘疑惱比丘。乃至少時不樂。波逸提<p>若比丘擊擽比丘。波逸提<p>若比丘水中戲。波逸提<p>若比丘與女人同室宿。波逸提<p>若比丘恐他比丘乃至戲笑。波逸提<p>若比丘藏他比丘衣缽資具。若教人藏。乃至戲笑。除餘時。波逸提<p>若比丘得新衣。不作壞色青黑木蘭。波逸提<p>若比丘若寶若似寶。若自取若教人取。波逸提。除僧伽藍及寄宿處。若取寶莊飾具作如是念。取者當還。此是時<p>若比丘半月浴。除餘時。波逸提。餘時者。熱時病時作時。風時雨時行時。此是時<p>若比丘知是賊伴共同道行。乃至一村間。波逸提<p>若比丘知年未滿二十。與受具足戒。波逸提。<p>此人不得戒。眾僧有犯。此法如是<p>若比丘受四月請。無病比丘應受若過受。除常請更請分請盡形請。波逸提<p>若比丘自掘地若教人掘地。波逸提<p>若比丘語比丘言。汝當學此戒。是比丘言。我不從汝癡愚人不正語人學戒。乃至持修多羅。持律持摩帝隸迦(居多反)我當從問波逸提。為求解者。應當問持經持律摩帝隸迦比丘。此是如法<p>若比丘知他共鬥諍。默然聽此語向彼說。波逸提<p>若比丘。僧說戒時。不與欲默然去。波逸提<p>若比丘不恭敬。波逸提<p>若比丘飲酒者。波逸提<p>若比丘非時入聚落不囑比丘者。波逸提<p>若比丘先受請。若前食若後食。不囑餘比丘行詣餘家。波逸提<p>若比丘灌頂王夜未曉。王未出入宮門。除因緣。波逸提<p>若比丘說解脫戒時。作是言。大德。我今始知是法半月半月戒經中說。若比丘知此比丘先已二三說戒處坐。何況多時隨彼比丘所犯罪。應如法治。更增厭離法。長老汝無利得不善。汝於說戒時。不一心聽不敬重。不作意不憶念。此名厭離。波逸提<p>若比丘骨牙角作鍼筒成者。波逸提<p>若比丘作繩床。若木床足應高如來八指。除入梐。若過成者。波逸提<p>若比丘持兜羅綿貯繩床木床。若自作若教人作成者。波逸提<p>若比丘作坐具當應量作。是中量者。長佛二手廣一手半。廣長各益半手。若過成者。波逸提<p>若比丘作覆疥瘡衣。當應量作。是中量者。長佛四手廣二手。若過成。波逸提<p>若比丘作雨衣。當應量作。是中量者。長佛六手廣二手半。若過成者。波逸提<p>若比丘與如來等量作衣。若過量作衣成者。波逸提。是中佛衣量者。長佛九手量廣六手量。是名佛衣量<p>諸大德。我已說九十波逸提法。今問。諸大德。是中清淨不(如是三說)<p>諸大德。是中清淨默然故。是事如是持<p>諸大德。此四悔過法。半月半月說解脫戒經中來<p>若比丘入村乞食。無病從非親里比丘尼自手受食食。是比丘出至僧中應悔過言。大德。我犯可悔法。所不應為我今向大德悔過。是名悔過法<p>若比丘在白衣家食。是中有比丘尼。指示與某甲羹。與某甲飯。與已復與諸比丘。應語彼比丘尼言。姊妹。且住待諸比丘食竟。若無一比丘語彼比丘尼如是言。諸比丘應。悔過言。大德。我犯可悔法。所不應為。我今向大德悔過。是名悔過法<p>若有諸學家僧作學家羯磨。若比丘知是學家。先不受請無病自手受食食。是比丘應悔過言。大德。我犯可悔法。我今向大德悔過。是名悔過法<p>若比丘在阿蘭若。有疑怖畏處。不在僧伽藍外受食在僧伽藍內。無病自手受食食。是比丘應悔過言。大德。我犯可悔法。所不應為。我今向大德悔過。是名悔過法<p>諸大德。我已說四悔過法。今問。諸大德。是中清淨不(如是三說)<p>諸大德是中清淨默然故。是事如是持<p>諸大德。此眾學法半月半月說解脫戒經中來<p>不高著內衣。應當學<p>不下著內衣。應當學<p>齊整著內衣。應當學<p>不象鼻著內衣。應當學<p>不多羅葉著內衣。應當學<p>不糗團著內衣。應當學<p>不高著三衣。應當學<p>不下著三衣。應當學<p>齊整著三衣。應當學<p>不左右觀衣除為齊整。應當學<p>正直入白衣舍。應當學<p>好覆身入白衣舍。應當學<p>靜默入白衣舍。應當學<p>不左右顧視入白衣舍。應當學<p>不左右顧視入白衣舍坐。應當學<p>不自傲入白衣舍。應當學<p>不叉腰入白衣舍。應當學<p>不通肩被衣入白衣舍。應當學<p>不反抄衣入白衣舍。應當學<p>有戲笑入白衣舍。應當學<p>不覆頭面入白衣舍。應當學<p>不蹲入白衣舍。應當學<p>不叉脅入白衣舍。應當學<p>不跳身入白衣舍。應當學<p>不掉臂入白衣舍。應當學<p>不搖頭入白衣舍。應當學<p>不搖身入白衣舍。應當學<p>不攜手入白衣舍。應當學<p>不倚足入白衣舍。應當學<p>不倚身入白衣舍。應當學<p>不肩相倚入白衣舍。應當學<p>待請而入。應當學<p>不偃臥。應當學<p>觀床而坐。應當學<p>不縱身重坐。應當學<p>不荷髀坐。應當學<p>不懸腳坐。應當學<p>不寬腳坐。應當學<p>不[<a href='javascript:showpic("../fontimg/039612.gif")'>臬*邑</a>](區消反)腳坐。應當學<p>正意受食。應當學<p>不溢缽食。應當學<p>食未至不舒手索。應當學<p>不以飯覆羹更望得。應當學<p>不以羹覆飯。應當學<p>無病不得為己索食。應當學<p>正意受羹。應當學<p>正缽受羹。應當學<p>不嚼食作聲。應當學<p>不口吹飯食。應當學<p>不嗅食食。應當學<p>不食上唾。應當學<p>不吒食。應當學<p>不出舌食。應當學<p>不嚙半食。應當學<p>不捏作葉食。應當學<p>不舐手食。應當學<p>不舐缽食。應當學<p>不手稱食。應當學<p>不稱缽食。應當學<p>不拉餅食。應當學<p>不作塔形食。應當學<p>不大團食。應當學<p>不小團食。應當學<p>不含食語。應當學<p>不張口待飯食。應當學<p>不視比坐缽起慊心。應當學<p>不灒污比坐。應當學<p>不污手捉水器。應當學<p>不以污水棄白衣舍。除問主人。應當學<p>不以缽置地。應當學<p>不立洗缽。應當學<p>不置缽墮處險處。應當學<p>不在危處洗缽。應當學<p>人坐己立不應為說法。除病。應當學<p>人臥己立不應為說法除病。應當學<p>人臥己坐不應為說法除病。應當學<p>人在坐己在非坐。不得為說法。除病。應當學<p>人在前己在後。不得為說法。應當學<p>人前行己在後不得為說法。應當學<p>人在道己在非道不得為說法。應當學<p>不為騎乘人說法。除病。應當學<p>不得為乘輿人說法。除病。應當學<p>不得為著屐人說法。除病。應當學<p>不得為著履人說法。除病。應當學<p>不得為持杖人說法。除病。應當學<p>不得為持刀人說法。除病。應當學<p>不得為持蓋。人說法。除病。應當學<p>不得為著帽人說法。除病。應當學<p>不得為著花鬘人說法。除病。應當學<p>不得為著寶冠人說法。除病。應當學<p>不得為裹頭人說法。除病。應當學<p>不得為覆頭人說法。除病。應當學<p>不得立大小便。除病。應當學<p>不得水中大小便涕唾。除病。應當學<p>不得生草上大小便涕唾歐吐[<a href='javascript:showpic("../fontimg/034019.gif")'>(盥-水+囟)-皿+血</a>](奴東反)血。應當學<p>不得上過人樹。除怖畏因緣。應當學<p>諸大德。我已說眾學法。今問。諸大德。是中清淨不(如是三說)<p>諸大德。是中清淨默然故。是事如是持<p>諸大德。此七滅諍法。半月半月說戒經中來<p>若比丘有諍事起。應除滅<p>應與現前毘尼。當與現前毘尼<p>應與憶念毘尼。當與憶念毘尼<p>應與不癡毘尼。當與不癡毘尼<p>應與自言治。當與自言治<p>應與伏本語。當與伏本語<p>應與多人宗。當與多人宗<p>應與草覆地。當與草覆地<p>諸大德。我已說七滅諍法。今問。諸大德。是中清淨不(如是三說)<p>諸大德。是中清淨默然故。是事如是持<p>諸大德。我已說解脫戒經序。已說四波羅夷法。已說十三僧殘法。已說二不定法。已說三十捨墮法。已說九十墮法。已說四悔過法。已說眾學法。已說七滅諍法。此是釋迦牟尼如來阿羅呵三藐三佛陀所說戒經。半月半月說解脫戒經中來。若更有餘佛。法皆共隨順和合歡喜無諍。應當學<p class='lg'>　東北方世界　　最勝兩足尊<br>　難見難遇值　　說此解脫戒<br>　財富非久伴　　愚者所喜樂<br>　智慧能滅苦　　命終常安樂<br>　是七佛世尊　　說解脫戒經<br>　心能敬重者　　則獲無上法<br>　所以說戒經　　何故淨布薩<br>　為隨順學戒　　如[<a href='javascript:showpic("../fontimg/072352.gif")'>犛-未+牙</a>]牛愛尾<br>　說此戒經已　　所有諸功德<br>　願三界群生　　一切皆安隱<br>　豐樂常憺怕　　隨時降甘雨<br>　修行供養佛　　令正法久住<br>　我今說戒經　　誰能聞受行<br>　謂四眾眷屬　　安隱度善濟<br>　世尊天中天　　一切無與等<br>　合十指爪掌　　敬心頭面禮<br>　說解脫戒經　　眾僧布薩竟<br>　若為眾請者　　疾辯為宣說　</p><p class='juan'>
解脫戒經(出迦葉毘部律)</p>
</body></html>
