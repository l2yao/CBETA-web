<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p><b>　　<A NAME="n515"></A>No. 1473</b><p class='juan'>
佛說沙彌十戒儀則經(計七十二頌)</p>
<p><span class='byline'>　　　　西天譯經朝散大夫試鴻臚少卿傳法大師臣施護奉　詔譯</span><br><p class='lg'>　頂禮一切智　　妙法及聖眾<br>　略說沙彌行　　令發出家心<br>　於彼釋迦教　　堅持於禁戒<br>　持戒如護身　　防守勿令犯<br>　夜臥從早起　　淨口及牙齒<br>　念誦至天明　　頂禮正等覺<br>　參近於師房　　以手輕擊門<br>　入已問訊師　　身體安樂不<br>　如是所作已　　復作曼拏羅<br>　供養而恭敬　　早晨觀水內<br>　中後時亦然　　甕器盂缽等<br>　水蟲有大小　　志心硤[照<br>　以羅淨濾水　　審觀而可用<br>　食飲懷慈愍　　勿令殺害蟲<br>　乃至草木上　　塗壇牛糞中<br>　如是受用時　　救護於含識<br>　或彼床座內　　田地糞土中<br>　一一子細觀　　是名出家行<br>　一切承事師　　洗缽令清淨<br>　依時三作禮　　合掌向師前<br>　問師何所食　　作食治飢病<br>　如是若為食　　用前清淨水<br>　以水灌手淨　　如法默然食<br>　食已說二偈　　迴向於信施<br>　如說而依行　　增長正念行<br>　信解淨戒法　　依法而修持<br>　正觀自相應　　出家心安樂<br>　若人自犯戒　　他見生輕毀<br>　二人皆得罪　　持者須一心<br>　持戒或破戒　　乃至病患人<br>　說法不當機　　他聞心不重<br>　命終得大苦　　若人行毒藥<br>　及行咒法等　　令他得命終<br>　又復以種種　　方便而行殺<br>　如是破戒因　　永沈三惡道<br>　地獄鬼畜生　　如次受罪報<br>　及彼諸天輩　　若或亦殺生<br>　還墮惡趣中　　受彼諸惡報<br>　若有出家者　　恣用身口意<br>　誤殺螻蟻類　　於其三業中<br>　而得三種罪　　若人以拳棒<br>　土石及塼瓦　　打擲於有情<br>　駝騾禽獸等　　亦得破戒罪<br>　駝騾象馬類　　而欲輒乘騎<br>　往來逼迫他　　亦得破戒罪<br>　若有出家者　　不得行偷盜<br>　若自若教他　　偷得於財物<br>　迦哩沙波拏　　四分中一分<br>　如是破戒因　　而成最重罪<br>　飲食穀米等　　花果草木類<br>　地生或水生　　而行於偷竊<br>　或偷官稅利　　私過於關律<br>　及盜於有情　　二足與多足<br>　或彼出家人　　受用雖具足<br>　貪心復盜財　　俱獲於重罪<br>　若自衣缽等　　被賊所劫盜<br>　勿得強取之　　說法方便化<br>　或復而迴買　　不允隨他意<br>　是名出家心　　不動三業瘡<br>　戒性自成就　　若有出家者<br>　不得行婬欲　　女男及黃門<br>　自來相慕欲　　愚迷而愛著<br>　得彼根本罪　　若彼故行婬<br>　如蛇如毒藥　　損壞於自身<br>　得大地獄苦　　障礙於涅槃<br>　不出於生死　　正覺非如是<br>　未曾身犯戒　　持戒獲大利<br>　若有出家者　　不得出妄語<br>　若言見天人　　與我同言語<br>　大人所住處　　我自亦曾到<br>　乃至乾闥婆　　恭伴龍夜叉<br>　摩[<a href='javascript:showpic("../fontimg/023523.gif")'>目*侯</a>]羅伽輩　　毘舍緊那羅<br>　缽哩哆鬼等　　與我琩斥<br>　此皆為妄語　　或言得五通<br>　正道及四果　　曉了甚深法<br>　未得言為得　　如斯之妄語<br>　永沈於惡趣　　不得起兩舌<br>　離別他善友　　及彼麤惡言<br>　綺說非與是　　設被他毀罵<br>　勿得酬對他　　種種鬥諍言<br>　一一須忍受　　若彼不依行<br>　而得犯戒罪　　智者一心持<br>　獲離口業過　　若以穀米等<br>　為酒醉於人　　不得而故飲<br>　或以甘蔗花　　蒲萄果實等<br>　修醞可醉人　　不得而故飲<br>　自飲教他飲　　迷亂而失念<br>　增長放逸心　　飲者得重罪<br>　是故世尊言　　若人以草葉<br>　滴酒於口中　　增長於過失<br>　歌舞兼倡妓　　故往而觀看<br>　而得犯戒罪　　香油塗飾身<br>　旃檀鬱金等　　及以好花鬘<br>　金銀珠寶類　　種種莊嚴身<br>　而得犯戒罪　　若於眼目上<br>　點畫令端正　　而得犯戒罪<br>　座床臥床等　　量高可一肘<br>　亦不作莊嚴　　復不令廣大<br>　放逸不依行　　而得犯戒罪<br>　佛說出家人　　過失宜遠離<br>　若受齋食時　　不得過中午<br>　日出至午前　　可許受齋飯<br>　非時而喫食　　佛說得重罪<br>　如有比丘病　　治病救於身<br>　可許中後食　　無病不依時<br>　而得犯戒罪　　金銀珍寶等<br>　出家不得觸　　受者生於貪<br>　而得犯戒罪　　若有檀信施<br>　供養佛法僧　　為彼興福利<br>　可許而受用　　一切快樂具<br>　勿得生愛著　　若有貪著者<br>　彼人須擯出　　所有戲笑等<br>　沙彌不得作　　作者得犯罪<br>　若有呵欠時　　以手遮蓋口<br>　不依而得罪　　上座作啑噴<br>　不審而頂禮　　新戒等啑噴<br>　上座須咒願　　長壽無其病<br>　沙彌向師前　　不得於洟唾<br>　不得刷牙齒　　不得向師前<br>　經行及對座　　耆年宿德者<br>　如法而尊重　　若入觸溷時<br>　如有後來者　　低聲而警覺<br>　所濾無蟲水　　用添於淨瓶<br>　淨手安詳行　　不失出家行<br>　師自座臥床　　琤帣b襯褥<br>　所有床椅等　　不得沙彌座<br>　師自若不在　　依止清淨僧<br>　明了律儀者　　承事而侍奉<br>　勿更依別僧　　違者而得罪<br>　比丘若出行　　而為求緣事<br>　五日內復歸　　得利同行眾<br>　眾得利亦然　　復與外來者<br>　如過五日後　　二俱各無分<br>　沙彌大小便　　須問佛僧地<br>　不得亂往來　　行依自界分<br>　一切凡所作　　合掌先問師<br>　如是所作為　　不失於正行<br>　日沒禮佛塔　　禮已復問師<br>　與師濯雙足　　事畢一心聽<br>　顒望於所須　　初夜及後夜<br>　持誦勿須停　　中夜睡眠時<br>　如彼師子臥　　所說一切法<br>　志心而依行　　薰識賢種子<br>　煩惱自斷除　　速成無上覺　</p><p class='juan'>
佛說沙彌十戒儀則經</p>
</body></html>
