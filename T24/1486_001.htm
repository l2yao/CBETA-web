<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T24 </TITLE>
</head>
<BODY>

<p><p></li><p><b>　　<A NAME="n594"></A>No. 1486</b><p class='juan'>
受十善戒經</p>
<p><span class='byline'>　　　　後漢失譯人名</span><br><p><b>　　<A NAME="n596"></A>十惡業品第一</b><p>如是我聞。一時佛在舍衛國祇陀林須達長者美稱夫人精舍中。與大比丘眾一千二百五十人俱。爾時世尊以慈梵音告舍利弗。今為汝等說除十惡不善業報。諦聽諦受。一心憶持慎莫忘失。十惡業者。一殺生業。二偷盜業。三婬欲業。四妄語業。五兩舌業。六惡口業。七綺語業。八貪欲業。九瞋恚業。十愚癡業。舍利弗。汝今應當普教眾生。清淨身業。清淨口業。清淨意業。五體投地歸依和上。誠心懺悔此三惡業。如是三說。既懺悔已。身業清淨口業清淨意業清淨。次第應當自稱其名。歸依於佛。歸依於法。歸依於僧。如是三說。歸依佛竟。歸依法竟。歸依僧竟。如是三說。復應問言。善男子善女人汝能持不。若言能持復應問言。汝今身心無過患耶。身過患者。出佛身血。殺阿羅漢。破和合僧。誹謗斷善。逆佛正法不。若言不者。復當問言。汝心中念欲作五逆謗正法不。汝曾偷盜佛物法物賢聖僧物現在僧物招提僧物不。於母姊妹比丘尼邊作不淨不。若言不者。復當更教。汝今如是身心清淨。大德憶念。我今欲受十善業戒。十不善業我已懺悔。唯願大德。慈愍我故聽我受持。爾時應教。優婆塞某甲。優婆夷某甲。汝今應當一心數息繫念在前。過去七佛。現在釋迦牟尼尊佛。及彌勒等未來諸佛。教念佛已應作是言。七佛僧聽。釋迦牟尼諸佛僧聽。須陀洹斯陀含阿那含阿羅漢賢聖僧聽。某甲優婆塞。某甲優婆夷。身口意淨堪為法器。今欲乞受十善心戒及八戒法。如是三白。然後教言。我歸依於佛。歸依於法。歸依於僧。如是三說。弟子某甲。歸依佛竟。歸依法竟。歸依僧竟。如是三說。某甲憶念堅持汝身。持身如佛。持身如法。持身如僧。身三業者。一不殺生。二不偷盜。三不婬欲。如是身三汝當受持。一日十日乃至終身。若言能持。復當問言。汝今欲作少分善不。多分善不。滿分善不若言能者復當白言。事實如是當隨師教弟子某甲。歸依於佛。歸依於法。歸依於僧。如是三說。歸依佛竟。歸依法竟。歸依僧竟。如是三說。某甲憶念堅持汝口持口如佛。持口如法。持口如僧。口四業者。一不妄語。二不兩舌。三不惡口。四不綺語。如是口四。汝當受持。一日十日乃至終身若言能持。復當問言。汝今欲作少分善不。多分善不。滿分善不。若言能者復當白言。事實如是。當隨師教。弟子某甲。歸依於佛。歸依於法。歸依於僧。如是三說。歸依佛竟。歸依法竟。歸依僧竟。如是三說。某甲憶念堅持汝心。持心如佛。持心如法。持心如僧。意三業者。一者貪欲。二者瞋恚。三者愚癡。如是意三汝當受持。一日十日乃至終身。若言能持。復當問言汝今欲作少分善不。多分善不。滿分善不。若言能者。復當白言。事實如是當隨師教。若受十善不持八戒終不成就若毀八戒十善俱滅。弟子某甲。從今清旦至明清旦。大德憶念。大德當為我作和上。八戒法者。應當至心堅持八戒。歸依於佛持心如佛。歸依於法持心如法。歸依於僧持心如僧。如是三說。歸依佛竟。歸依法竟。歸依僧竟。如是三說。大德憶念。從今清旦至明清旦欲受八戒。唯願大德慈愍聽許。復應告言。汝能受持八戒齋不。若言能者。汝當持心。心如諸佛及阿羅漢。若言能者。復當告言。汝從前際至于今際於其中間。若身口意犯捨墮法不。如此之罪乃至根本最大重罪。今於三世諸佛阿羅漢前和上僧前。至誠發露五體投地懺悔諸罪。是名行布薩法。既布薩已名清淨住。堪為法器。次當受持如來八戒。汝能持不。如是三問。八戒齋者。是過去現在諸佛如來。為在家人制出家法。一者不殺。二者不盜。三者不婬。四者不妄語。五者不飲酒。六者不坐高廣大床。七者不作倡伎樂故往觀聽。不著香熏衣。八者不過中食。應如是受持<p class='lg'>　不殺亦不盜　　不婬不妄語<br>　遠酒避花香　　高床過中食<br>　聖人皆遠離　　如是等八法<br>　汝等應受持　</p><p>持此受齋功德。不墮地獄不墮餓鬼不墮畜生。不墮阿修羅。常生人中正見出家得涅槃道。若生天上琤舠諵恁C值佛出世請轉法輪。得阿耨多羅三藐三菩提。爾時世尊為讚歎此法。而作頌曰<p class='lg'>　若能行十善　　隨順正法教<br>　生生常見佛　　身意悉開解<br>　永離諸苦縛　　疾成無上道<br>　若人持八戒　　隨律順毘尼<br>　如諸佛正法　　受持不毀犯<br>　當知身與意　　俱時得解脫<br>　此名涅槃路　　諸佛之所行　</p><p>說是偈已告舍利弗。汝好受持十善八戒。慎莫忘失破滅法種。普為一切天人廣說。舍利弗白佛言。如是如是。當謹受持。時舍利弗及會聽者。聞佛所說歡喜奉行<p><b>　　<A NAME="n597"></A>受十善戒經十施報品第二</b><p class='lg'>　佛告舍利弗　　汝今應當知<br>　一切受生者　　無不愛身命<br>　是故應行施　　普慈等眾生<br>　視眾如眼目　　是名不殺戒<br>　過去來今佛　　一切智所說<br>　恕己可為喻　　勿殺勿行杖<br>　若見殺生者　　如刀刺其心　</p><p class='lg'>　普視眾生己無異　　持是不殺生天上<br>　常值諸佛菩薩眾　　所以受持不殺戒<br>　為施一切無畏故　　命終生於忉利天<br>　象馬玉女相娛樂　　梵天摩尼琉璃殿<br>　色如白銀黃金花　　常坐七寶妙座上<br>　金机寶器七寶花　　無量天女作妓樂<br>　捧足舉宮遊虛空　　頭戴寶冠坐正殿<br>　捨除貪婬入正受　　值遇諸佛說四諦<br>　悟解疾得須陀洹　　或有踊躍發大心<br>　未來當成菩提道　　亦生兜率焰摩陀<br>　首陀會天阿祇多　　梵輔富樓光遍淨<br>　上至阿迦膩吒天　　往反遊戲諸天園<br>　與大慈悲菩薩俱　　坐臥進止同甘膳<br>　晝夜六時常聽法　　彌勒天王常為說<br>　不退轉行大法輪　　未來必當見彌勒<br>　降魔成佛轉法輪　　於彼佛法得出家<br>　復見賢劫千如來　　毘樓至佛為授記<br>　阿耨多羅三菩提　　是名不殺最勝果<br>　亦名慈悲梵行本　　一切諸佛之所說<br>　一切諸佛之所行　</p><p class='lg'>　一切愛眼目　　愛子亦復爾<br>　愛壽命無極　　是故不殺生<br>　名為梵行最　　不殺無殺想<br>　亦不瞰於肉　　見殺者如賊<br>　必知墮地獄　　噉肉者多病<br>　斷命自莊嚴　　當行大慈心<br>　奉持不殺戒　　必成菩提道　</p><p>告舍利弗汝今當知。殺生之業當知極重。我昔與汝遊巴連弗邑。彼大城中有長者女名提婆跋提。生一男兒端正無雙。如紅蓮花天女無比。母甚憐念抱至我所。而白我言世尊。我兒可愛如天童子。我愛此兒過於我身百千萬倍。我時告言。善女當知。一切凡夫自愛壽命。如海吞流終無厭足。汝今云何自言愛子。以何為證。時女白言。世尊。我愛此子。設使火起焚燒我身終不放捨<p>爾時世尊為化彼女。以神通力作四夜叉。各擎火山從四面至。火在遠時。女自以身及隨身服障蔽此子。火漸漸近。舉手覆面以兒遮火。佛告善女。汝言愛子。云何持子障火自救。時彼女人白言。世尊。唯願救我不惜此子。佛攝神力母子清涼。即發無上正真道心。佛告女人。汝愛自身及愛汝子。云何自殺及教他殺。當知殺生受大惡報。必定當墮極劇苦處阿鼻地獄。繫屬法律閻羅王所。何等名為極重法律。彼閻羅王晝夜六時說殺生報有十惡業。一者殺生之業。琤秅M山焰熾地獄。刀輪割截節節支解。作八萬四千段。一日一夜六十億生六十億死。時閻羅王呵責罪人汝樂殺生今受此苦。是事樂不。汝今復當百千萬劫償他人債。終不可盡二者殺生之業。必定當生劍林地獄。有八萬四千劍樹。各高八萬四千由旬。一一樹生八萬四千劍枝。一一枝生八萬四千劍花。一一花生八萬四千劍果。此殺生人尋劍樹上。心遍一切諸劍樹頭其餘支節遍可劍林。一一節遍八萬四千劍枝。削骨徹髓劍花劍果無不周遍。身體碎壞如葶藶子。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡。三者殺生之業生鑊湯地獄。百千萬沸肉盡出骨。置銅柱上自然還活。百千棘刺化為鐵刀自割肉食還落湯中。一日一夜八萬四千生八萬四千死。時閻羅王呵責罪人。汝樂殺生今受此苦。是事樂不汝今復當百千萬劫償他人債。終不可盡四者殺生之業生鐵床地獄。有一鐵床縱廣正等五十由旬。四方鐵鋩俱來射心。大鐵網車轢其頂上劈足而出。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡。五者殺生之業生鐵山地獄。四方鐵山狀如鐵窟。窟中出火從四面來。有五夜叉斫罪人身。分為四段擲於火中。四山便合碎散如塵。火鳥卒起鐵嘴諸烏及以鐵蛇。從支節入破骨出髓。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡。六者殺生之業。生鐵網地獄。有大鐵山。高百千由旬。滿中鐵湯鐵網在上。一一網間鐵嘴諸蟲無量無邊從頂上入貫骨徹髓劈足而出。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡。七者殺生之業。生赤蓮花地獄。有一蓮花八萬四千葉。一一華葉狀如刀山。高五由旬。百億劍林同時火然。罪人坐中花一葉開。一葉開時火山劍林燒肉破骨。苦痛百端此相合時。百千刀山同時切己。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債終不可盡。八者殺生之業。生五死五活地獄之中。有五大山五百億刀輪在山頂。上有大水輪在刀輪上。罪人在中身如華敷臥寒冰上。五山刀輪從五方來。唱言活活。分為五段五死五活碎身如塵。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡。九者殺生之業。生毒蛇林地獄之中。有無量琲e沙熱鐵毒蛇。一一蛇長數千由旬。口中吐毒如熱鐵丸。從罪人頂入遍身中。一一支節有無量蛇。吐毒吐火焚燒罪人。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡十者殺生之業。生鐵械枷鎖地獄之中。十二由旬鐵山為械。六十由旬鐵柱火網為鎖。八十由旬鐵狗口中吐火為杻。虛空鐵箭自落射心。杻械枷鎖化生銅丸。從眼而入遍體支節從足而出。一日一夜八萬四千生八萬四千死。殺生之業其事如是。時閻羅王呵責罪人。汝樂殺生今受此苦。是事樂不。汝今復當百千萬劫償他人債。終不可盡。爾時世尊告舍利弗。殺生之業在地獄中。雖復受苦此名華報。方生人中多病短命。復生四生諸眾生中。受種種苦無量無邊不可稱計<p>云何名不盜戒。不盜戒者。普施一切眾生財物外命。是故諸佛說不盜戒。名為甘露清涼安隱。護持是戒名生天路。名得道處名涅槃衣名解脫命。是故諸佛讚歎不盜斷餓鬼因。偷盜果報有十種惡。一者盜報。必定當墮肉山地獄。肉山罪人項如大山有百千頭。於一一頭頰生肉埠。百千鐵狗從鐵山出。啀喍嗥吠爭取食之。有諸鐵釘從狗口出。入罪人頂從足跟出。剝取其皮敷百千由旬鐵刺之上。身皮俱苦經八萬四千歲。心如刀割苦痛難處。是名第一偷盜果報。是時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第二盜報。生餓鬼中。身極長大五十由旬。行如五百車聲。節間火然如十火車。饑噉鐵丸渴飲融銅。髮如鐵刺自纏身體。百千萬歲受無量苦。耳不曾聞水穀之聲。是名第二偷盜果報。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第三盜報。生於寒冰地獄之中。百千萬歲八方冰山以為衣服如蓮花敷。自噉其肉火箭入心。是為第三偷盜果報。時閻羅王呵責罪人。汝樂偷盜今受此苦。是事樂不汝今復當百千萬劫償他人債。終不可盡。第四盜報生羅剎中。女如天女面貌端正。男有千眼以鐵羇頭。狗牙上出耳端生火。女作姿時舉體火然。飲血噉肉噉火噉炭。食膿食吐。百千萬歲受羅剎身極大苦惱。是為第四偷盜果報。時閻羅王呵責罪人。汝樂偷盜今受此苦是事樂不。汝今復當百千萬劫償他人債。終不可盡。第五盜報。生鐵鹿地獄受鐵鹿形。有百千頭有百千手。百千尾百十蹄甲百千重皮五百億鐵虎。百千億鐵師子剝取其皮。一一皮間生無量鐵刺。猶如刀劍削骨徹髓苦痛無量百千萬歲受苦無極。是名第五偷盜果報。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第六盜報。生在人中。裸形黑瘦眼目角睞。口氣臭穢常處牢獄。執除糞穢為王家使。雖生人中狀如牛馬。父不愛子子不孝父。母不愛子子不孝母。百千萬歲苦痛無量。是名第六偷盜果報。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第七盜報。生刀劍花大地獄中。刀林劍林無量無邊。有諸罪人身如鐵甕。縱廣正等百千由旬獄卒驅蹴如風吹花。生劍花端百千劍花。分剝其皮作無數段。削骨徹隨從空而落。生刀花上刀花諸刺。分剝其皮作無量段。劈破其骨為無數段。徹髓刺心求死不得。四方鐵山化生無量鐵蒺[<a href='javascript:showpic("../fontimg/072235.gif")'>卄/梨</a>]刺。如大弩箭同時射心。無量億歲受如此苦。是為第七偷盜果報。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第八盜報。生於火山大地獄中。受大獄形有百千頭。於其背上擔負五百火形獼猴。手執火刀以剝其皮擲火山上。心生火狼嚙骨徹髓。身如火聚四方逃走。經火山中終不得脫。受苦萬端求死不得。百千萬歲受如是苦。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第九盜報。生於穿鼻大地獄中。穿鼻獄者有十二鐵鉤。鉤其眼耳及鼻口舌。打棒折齒剝其面皮。化為肉段內置口中。成大火箭射心至足。求死不得百千萬歲受苦如是。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡。第十盜報。生屠剝獄臥鐵机上。獄卒以刀剝皮割心。終不肯死百千萬歲受苦如是。時閻羅王呵責罪人。汝樂偷盜今受此苦。是事樂不。汝今復當百千萬劫償他人債。終不可盡<p>云何名不婬戒。不婬戒者。有五功德利。過去現在未來諸佛之所讚歎。不婬者。住佛威儀身香如佛。何等為五。一者不動眼識不視婬色。設見色時如見糞蟲。如刀入心如火燒眼。心不起愛無常所切。眼火橫動何愛之有。二者不聞婬聲。設聞婬聲不動耳識悅可耳根。愚癡音聲動毒蛇林為愛種子。此名賊風。從耳根出妄見所起。如夜叉吟何愛之有。此是幻響愚夫愛之。鼓動諸根是露人聲。從癡愛河順五欲流。深知是賊不動耳識。三者鼻根嗅香。當知是香從八風起。癡風鼓動愛風吹來。花等諸香從妄想生。顛倒橫有從鼻識起。橫言是香或稱美味。鼻識驚動草木眾花皆稱是香。如來攝身不嗅香臭。體解非真不讚香觸。四者不動舌識。不說世利不讚婬事。口終不說婬欲觸樂。不住狂惑黐膠屋宅。亦不樂說可愛樂事。增長無明五賊癡愛。是故諸佛不動舌識。五者意寂不動。不起婬心不念婬事。不想婬樂不動婬根。婬識不轉如解脫心。住寂滅處處常樂城。安隱無為隨學佛心住真如際。一向入於十八大空九種涅槃。佛及菩薩得五功德。身形清淨常生蓮花。身淨無垢心亦淡泊。是故諸佛說不婬戒。最勝清淨無上功德具足五利。讚歎稱美為解脫因不可窮盡。婬為極重無索繫縛。譬如老象溺五欲泥普為一切諸罪根本。婬欲之罪吾今當說<p class='lg'>　汝等一心聽　　婬濁惡萬行<br>　沒溺諸禪定　　障蔽解脫道<br>　善男子女等　　欲求解脫道<br>　遠離三界獄　　火坑五欲河<br>　湯火寒冰山　　解脫生死畏<br>　持心如諸佛　　當持不婬戒<br>　欲求長壽天　　壽命無量劫<br>　梵天轉輪王　　富有七財寶<br>　持心如諸佛　　當持不婬戒<br>　欲得見諸佛　　聞法證道果<br>　具足六神通　　遊諸十方國<br>　持心如諸佛　　當持不婬戒　</p><p>婬有十過患。何等為十。一者貪婬之人。雖生天上為天帝釋受五欲樂。心如偷食狗常醉不醒。沒於五欲駛流河中。二者貪婬之人。雖為人王威力自在。作恩愛奴野人所使。多得財寶如火受薪不知厭足。亡身喪國死墮惡道。三者貪婬之人。矞棕搘L六賊驅策。無常大象躡其背上。心如猿猴不知眾難。欲火焚燒不識父母兄弟姊妹。猶如豬狗更相荷擔無復慚愧。四者貪婬之人。常飲不淨女人膿血。於無量劫常處胞胎。生藏熟藏子藏諸蟲以為衣服。唼[<a href='javascript:showpic("../fontimg/003688.gif")'>口*束</a>]女根用為飲食。五者貪婬之人。心如利刀眼如火車。割截燒滅功德行藏。六者貪婬之人。到剎利眾。然結使火起貪欲薪。意欲剝奪猶如羅剎。到婆羅門眾不生慚愧。猶若幻人但作妖祥說不淨事。到沙門眾不知歸依。動諸情根如膠著草。欲染諸使圍繞意根。六情火起燒善種子。破滅先世梵行白業。舉手動足猶如利刀。眼如猛火口如羅剎。遍體毛孔婬火所使。七者貪婬之人造八種業。殺生作殺生具刀劍杖等。和合男女作大妄語。飲酒歌頌作婬境界。或復偷盜一切寶器。莊嚴蟲聚為心王所使。眼根惡狗偷噉臭穢。八者貪婬之人為婬所使。心如大火亦如鐵聚。直當陷墜破滅梵行必墮地獄。九者貪婬之人。身壞命終如擲貝珠頃。必定當墮赤銅地獄。赤銅地獄縱廣正等七千由旬。如銅花林。下有鐵床。床上復有百千由旬熱銅八楞柱。柱端有鏡。鏡中自然有諸女像或作男形。婬人愛念動諸情根同時火起。銅花化為大熱鐵釘。銅柱變成沸銅鑊湯鐵床火然。女化為狗男化為刀。驅蹴罪人受無量苦。噉熱鐵丸吞飲洋銅求死不得經無量歲。壽命一劫。十者貪婬之人。不得見佛如重雲障。破梵行故。必定當墮阿鼻地獄。身滿獄中壽命一劫。左右宛轉復經一劫。時閻羅王呵責罪人。汝樂婬欲今受此苦。是事樂不。汝今復當百千萬劫償他人債。終不可盡。地獄命終生鳩鴿中。受龍蛇身污梵行故。百生千生不見於佛不聞於法終不得道。爾時世尊。以偈頌曰<p class='lg'>　婬欲不斷絕　　相續生眾生<br>　無明為根本　　老死刀所切<br>　橫受毒蛇林　　血盛囊不淨<br>　如糞蟲樂屎　　貪婬者亦然<br>　九孔流欲火　　恩愛如毒刺<br>　顛倒妄見起　　幻惑故生愛<br>　一切女色滑　　如樹生狂花<br>　顛倒風所吹　　萎花為蟲聚<br>　女人如畫瓶　　渧渧膿血流<br>　瓶滿復淋漏　　不淨盈于外<br>　眼見不淨汁　　如偷狗貪婬<br>　當自滅諸愛　　一心觀不淨<br>　服飲於甘露　　住大涅槃城　</p><p>佛告舍利弗。若有持心持身不造婬欲。持眼不視婬色。持耳不聽婬聲。持鼻不嗅婬香。持舌不觸婬舌。如此名為具足智慧行八正路。不婬淨身心。喻如蓮花不著塵垢。成須陀洹道斯陀含道阿那含道阿羅漢道。辟支佛道無上大道。皆從不婬清淨故得。口四業者。妄語兩舌惡口綺語。讚歎邪見語<p class='lg'>　若能不妄語　　說不妄語戒<br>　持口如佛口　　常說誠實語<br>　是人生天上　　口香熏諸天<br>　若生於世間　　謂諸香莊嚴<br>　猶如香山水　　流入涅槃河<br>　若能不兩舌　　心亦無二種<br>　舌如諸佛舌　　蓮花葉覆面<br>　五種雜色光　　從於舌相出<br>　常說大人法　　至誠不兩舌<br>　若能不惡口　　是名大丈夫<br>　人中端正者　　一切皆樂見<br>　如栴檀雜香　　若能不綺語<br>　口常出妙香　　猶如優缽羅<br>　生處得值佛　　口業如實淨<br>　若不讚邪見　　不說邪見業<br>　生處常出家　　正命常具足<br>　如佛住涅槃　　皆從實語得　</p><p>佛告舍利弗。口四過者。有十大惡業。何等為十。一者妄語人誹謗人。不聞言聞。不得道果言得道果不見言見。如此惡人。雖不得病猶如癩狗。爾時世尊。而說偈言<p class='lg'>　一切天人中　　猛火燒鐵丸<br>　燒破一切人　　此賊不為勝<br>　何等為大賊　　唯有一種人<br>　寧使節節火　　骨化為融銅<br>　吞噉於刀山　　鑊湯刀鋸解<br>　碎身作火聚　　此苦不為惡<br>　妄語大毒害　　燒壞天人福<br>　遊行阿鼻獄　　刀輪為腳足<br>　鐵毒蛇為舌　　口火燒大千<br>　眼如迸鐵丸　　雨大鑊湯雨<br>　燒滅善根花　　畢定墮惡道<br>　無量億千劫　　求出無由脫<br>　如是大惡人　　舉身是火山<br>　燒壞一切善　</p><p>惡口者。口雖含香臭如死尸。睄硐‘L諸不善事。口所吐說如刺如刀如劍如戟。如屎如尿如蟲如膿。天人中香無過善語。三界中臭無過惡口。二者惡口之人口有所吐。如雨鐵丸燒壞他家。此人未來墮大地獄。熱鐵燒身飲熱鐵汁。設生世間作病癩狗及病癩人。無量劫中常食膿血。心所念者。純是不善與惡相應。三者兩舌。其兩舌人猶如水火。不作言作。他人作善實言淨語狂橫言非。他所不作橫為他作。一切世人常不樂見。必定當墮大惡道中。銅鋸解舌為數千段。四者綺語。綺語者反上作下。反下作上。調戲無節巧言利辭。說無益語。說不利語。說無義語。讚歎五欲語。心不明了語。黑暗語。如刺如林鉤罥眾生。此人惡報命終。當墮刺林地獄。百千鐵刺鉤其舌出作百千段。五者讚歎邪見。邪見之人。口如盛火燒諸善根。無父無母無佛無法。無比丘僧無阿羅漢無辟支佛。無師無友無善知識。心如疾風吹崩一切諸善根樹。此是大賊說無因果。口如大水漫流三界。婬欲無度調弄同類。造五無間斷絕般若。犯四重禁至無間罪。皆從邪見顛倒惡心。邪風吹動惡不善口。阿鼻獄火鐵刺舌生。如此妄語惡口兩舌綺語讚歎邪見。此大惡人。雖在世間四大所成五陰嚴飾。當知地大即是鐵山刀林劍樹。百千鐵刺無數鐵蟲。鐵嘴諸烏鐵網蒺車轢絕其身。當知水火即是融銅。無數鑊湯是熱鐵丸。沸屎鐵河以流節間。當知大小節節自然猶如銅柱。眾火同時從六根起。燒壞身心墮大地獄。當知風大猶如雹雨。無數刀林百千劍樹。動於支節從溪谷生。當知五陰即是五賊。十八羅剎繫屬獄種閻羅王民。識為熱鐵狀如融銅滿阿鼻獄。自高強健多力惡口。罵詈誹謗毀呰人者。今安所在。佛告舍利弗。惡口妄語兩舌綺語讚邪見者。此人不為一人作賊。普為一切諸天世人作大劫賊。譬如群賊威力自在燒破一城。殺害一切及四天下一切人民。此人所得罪報。為多少耶。舍利弗白佛言。世尊。此人所得罪。如須彌山不可稱量。佛告舍利弗。此人雖復獲大罪報。不如妄語惡口兩舌綺語讚歎邪見。須臾所造獲大重報。身壞命終墮大地獄。經無量劫受苦無窮。百千諸佛不能得救。諸佛觀此謗法罪人。與十方界地獄俱生地獄俱滅。是故智者當攝身口。佛告舍利弗。若有受持此十善戒。破十惡業。上生天上為梵天王。下生世間作轉輪王十善教化。永與地獄三惡道別。譬如流水至涅槃海。若有毀犯十善戒者。墮大地獄經無量世受諸苦惱。舍利弗。汝好受持十善戒羯磨法。破十不善業。時舍利弗及諸大眾聞佛所說。歡喜奉行<p class='juan'>
佛說受十善戒經</p>
</body></html>
