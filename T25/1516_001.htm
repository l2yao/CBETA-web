<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T25 </TITLE>
</head>
<BODY>

<p><b>　　<A NAME="n235"></A>No. 1516</b><p class='juan'>
聖佛母般若波羅蜜多九頌精義論卷上</p>
<p><span class='byline'>　　　　勝德赤衣菩薩造</span><br><p><span class='byline'>　　　　西天譯經三藏朝散大夫試鴻臚卿傳梵大師賜紫沙門臣法護等奉　詔譯</span><br><p class='lg'>　般若波羅蜜多智　　體積善寶功德聚<br>　所有一切波羅蜜　　而彼本來性常住<br>　離諸戲論無對礙　　離諸分別得安隱<br>　最上微妙無自性　　離諸所有名相等<br>　方便宣說三乘法　　而彼三乘所得相<br>　皆是一切智智因　　稽首般若波羅蜜<br>　所有勝慧到彼岸　　若人樂欲正觀者<br>　應當於彼九頌義　　總略如理而思擇　</p><p>其九頌曰<p class='lg'>　從業增上生　　所謂六處相<br>　即此說復生　　所因如影現<br>　如幻所化城　　能觀者亦化<br>　如彼所見色　　業化世亦然<br>　諸有說法聲　　即是聞境界<br>　一切如對響　　緣成能所聞<br>　嗅香及了味　　觸等境愛著<br>　此一切如夢　　雖得無所有<br>　如幻輪成人　　諸行作無實<br>　此如彼行作　　身輪亦無我<br>　若種種所得　　彼極剎那生<br>　此與陽焰等　　見即壞無相<br>　所取如影像　　無始從心生<br>　而彼相及識　　互相如影像<br>　觀自淨種中　　若智月出現<br>　彼如水中月　　現前無所有<br>　若相應者智　　彼即虛空相<br>　是故智所知　　皆如虛空相　</p><p>如前頌言<p class='lg'>　所有勝慧到彼岸　　若人樂欲正觀者<br>　應當於彼九頌義　　總略如理而思擇　</p><p>所言勝慧者。謂聞思修等相。彼岸者邊際義。到者往到謂到畢竟邊際離諸分別處所。如是乃至此義終竟。正觀者。謂不顛倒相。樂欲者。所謂作意希望為性。彼義者。謂彼九頌說時所有之義。義即義門。思擇者。謂思惟決擇何所思邪。頌言總略。總略者。謂包總含略<p>此中應問何故總略說邪。答為令鈍根之者能解其義故<p>前標九頌次第今釋<p>第一頌言<p class='lg'>　從業增上生　　所謂六處相<br>　即此說復生　　所因如影現　</p><p>業謂善不善業。增上者謂業增上。由彼諸業增上力故彼即有生。何所生邪。頌言六處相。處謂識所依所生之處故名為處。此復云何謂眼等內六處。頌言相者標表為義。若此六處相有所生故。即彼如是復生諸法。此如是說是義終竟決定成就<p>問於勝義諦中云何自性。頌自釋言所因如影現。由取影現而為喻故。於影現中諸有作者作業及所作事悉離性空。此義終竟<p>復次於外色等六處自性所生。今當一一次第顯示<p>第二頌言<p class='lg'>　如幻所化城　　能觀者亦化<br>　如彼所見色　　業化世亦然　</p><p>猶如幻法所化城邑。後能觀者亦即是化。彼二非有。何以故。不實生性故。然能見所見彼二色相。外有對礙皆是業化。世間三界所見此猶彼故。其義亦然。此如是化與彼所化無差別性故。下頌言如聲對響。為證成此義故<p>第三頌言<p class='lg'>　諸有說法聲　　即是聞境界<br>　一切如對響　　緣成能所聞　</p><p>所言說法即能說者增上所生。彼所對聲是聞境界。若聞境界此如是故。自餘諸法皆如是生。是故取喻如聲對響。此聲對響與餘法同。此中如是無差別言。乃云一切所言。緣成者。謂即聞等緣成故。聞若彼所有皆所作性。是故能聞所聞有所得中悉是緣成。所以有聲皆如對響。如是所說此義畢竟。故下頌云一切如夢。為證成此義故<p>第四頌言<p class='lg'>　嗅香及了味　　觸等境愛著<br>　此一切如夢　　雖得無所有　</p><p>言嗅香者。謂鼻識境界。諸所作性所嗅香等。了味者謂舌識境界。了諸味等。觸謂身識境界覺諸觸等。於如是等諸境界中所求所樂而生愛著。於彼彼境各各繫屬隨所繫屬。香味觸等別別所受。若於彼等境中起有所得相即不可得。是故頌言一切如夢。一切者此即無差別意<p>然眼等內處色等外處亦非不有。若不爾者云何發起作者所行。為破此疑故<p>第五頌言<p class='lg'>　如幻輪成人　　諸行作無實<br>　此如彼行作　　身輪亦無我　</p><p>譬如幻輪法用成人身相。彼幻所成人種種行作皆悉具有。亦復如人假有作者及所作用。又復亦有所行作事去來等相。頌言諸者。種種分類所作之義。何所作邪。謂幻所成身。若如是身幻法成故。即彼幻身而實無我。無者離義。我謂主宰。此言無我謂離我故。所以此中無其作者。於勝義諦中都無所有。是故頌言。諸行作無實。無實者謂無力能義。今此如是無其力能。謂此作者無主宰故。若幻所成人無其主宰。雖所顯示而無其實。諸法亦然畢竟無實。此中應知無差別意故。下頌言與陽焰等。為證成此義故<p>第六頌言<p class='lg'>　若種種所得　　彼極剎那生<br>　此與陽焰等　　見即壞無相　</p><p>種種者。謂多種類。所得者。謂差別遍計所取境相。彼所取境極剎那生。剎那剎那名極剎那。生者起義。謂極剎那有所生起。若極剎那有所生故。彼彼諸法從極剎那之所生者悉是無常此義終竟<p class='juan'>
聖佛母般若波羅蜜多九頌精義論卷上</p>
</body></html>
