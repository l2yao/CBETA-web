<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T25 </TITLE>
</head>
<BODY>

<p><p></li></li><p><b>　　<A NAME="n243"></A>No. 1518 [cf. No. 1517]</b><p class='juan'>
佛母般若波羅蜜多圓集要義論</p>
<p><span class='byline'>　　　　大域龍菩薩造</span><br><p><span class='byline'>　　　　西天譯經三藏朝奉大夫試光祿卿傳法大師賜紫臣施護等奉　詔譯</span><br><p>歸命妙吉祥童真菩薩摩訶薩等<p class='lg'>　般若等成就　　無二智如來<br>　彼中義相應　　彼聲教道二<br>　依止及作用　　事業同起修<br>　分別相及罪　　稱讚如次說<br>　具信以為體　　師資互證說<br>　說時說處等　　得自量成就<br>　說法者應知　　世間時處二<br>　說者有同證　　然後得如量<br>　一切如是集　　我聞等所說<br>　和合如是義　　最上三十二<br>　分別十六相　　空如其次第<br>　八千頌中說　　了異方便說<br>　今此八千頌　　如說義無減<br>　隨所樂頌略　　如是義如說<br>　菩薩我不見　　此說實寂默<br>　能受內諸事　　彼說即為空<br>　色及色自性　　此說亦復空<br>　此等外諸處　　所受分皆止<br>　色等相彼身　　安住及相離<br>　向義若彼見　　彼內即無實<br>　彼諸內空性　　自性亦復空<br>　所有識相種　　即起我悲智<br>　不生亦不滅　　有情此等明<br>　有情生死欲　　彼說即為空<br>　佛法不可見　　菩薩法亦然<br>　此等如所說　　空彼十力等<br>　別別所有法　　此說遍計性<br>　彼勝義非有　　諸法如是說<br>　彼我等見斷　　大士畢竟作<br>　而彼人無我　　佛一切處說<br>　一切法不生　　此所說亦然<br>　宣說法無我　　一切處實說<br>　有罪及無罪　　不增亦不減<br>　諸有為無為　　所有諸善止<br>　諸善空性中　　彼出亦無盡<br>　此遍計分別　　彼普攝為空<br>　十種心散亂　　心散亂異處<br>　愚不得相應　　無二智不成<br>　彼止息互相　　為能所對治<br>　於般若教中　　彼圓集所說<br>　若有菩薩有　　此無相分別<br>　散亂止息師　　說彼世俗蘊<br>　此八千頌等　　從初語次第<br>　至了畢皆止　　說無相分別<br>　因言不如是　　此唯說事相<br>　梵網等經中　　知一切如理<br>　菩薩我不見　　而此等廣大<br>　世尊此止遣　　有相分別亂<br>　若不見彼名　　境界行亦然<br>　彼蘊一切處　　皆不見菩薩<br>　此止遣遍計　　普攝此所說<br>　乘一切智因　　慧分別諸相<br>　般若波羅蜜　　說三種依止<br>　謂遍計依他　　及圓成實性<br>　無此等說句　　一切遍計止<br>　幻喻等見邊　　此說依他性<br>　有四種清淨　　說圓成實性<br>　般若波羅蜜　　佛無別異說<br>　十分別散亂　　對治如次說<br>　此三種知已　　若即若離說<br>　如初語圓成　　依他及遍計<br>　無相分別色　　彼散亂止遣<br>　彼佛亦菩提　　不見說者等<br>　至了畢此知　　止遣遍計性<br>　自性空彼色　　俱相何所有<br>　此別異語中　　了知已彼止<br>　此不空故空　　如是語所說<br>　諸毀謗分別　　一切說皆止<br>　如幻亦然佛　　彼如夢亦然<br>　如是如次知　　智語邊決定<br>　諸同等所作　　此說佛如幻<br>　幻喻等言等　　此說依他性<br>　若諸異生智　　彼自性清淨<br>　故說彼佛言　　菩薩亦如佛<br>　自性自色覆　　彼無明因作<br>　如幻別異現　　果如夢棄捨<br>　無二別異說　　果等定毀謗<br>　毀謗諸分別　　彼毀謗此說<br>　色空非和合　　彼互相違礙<br>　無色無空名　　色相自和合<br>　此一性分別　　對治種種性<br>　空不異彼色　　彼空何所有<br>　此無實所現　　彼無明所起<br>　此無實能表　　彼說無明故<br>　此如是說色　　般若波羅蜜<br>　無二二如是　　二分別對治<br>　如理言淨性　　亦然不可得<br>　性無性違等　　種種性定見<br>　說此色唯名　　真實無自性<br>　彼自性分別　　容受即當止<br>　色及色自性　　空如先所說<br>　彼自性俱相　　分別此止遣<br>　不生不滅等　　所有諸法觀<br>　佛言若散異　　彼差別分別<br>　虛假名言等　　彼法若分別<br>　聲義二非合　　彼非自性意<br>　般若波羅蜜　　佛菩薩亦然<br>　此所說唯名　　離實義分別<br>　所有聲義止　　此非事止遣<br>　如是餘亦知　　語中義決定<br>　此無所得正　　一切名實知<br>　如義性如是　　不止遣彼聲<br>　須菩提二離　　聲聲義如是<br>　菩薩無有名　　我見此有說<br>　般若波羅蜜　　語無決定生<br>　伺察唯智者　　此義微妙慧<br>　相續義除遣　　若別義分別<br>　般若波羅蜜　　彼言說如響<br>　總略如是義　　般若等依止<br>　如是義循環　　復別義依止<br>　般若波羅蜜　　正攝八千頌<br>　彼所得福蘊　　皆從般若生　</p><p class='juan'>
佛母般若波羅蜜多圓集要義論</p>
</body></html>
