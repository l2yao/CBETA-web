<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T26 </TITLE>
</head>
<BODY>

<p><p></li><p><b>　　<A NAME="n227"></A>No. 1538</b><p class='juan'>
施設論卷第一</p>
<p><span class='byline'>　　　　西天譯經三藏朝散大夫試光祿卿傳梵大師賜紫沙門臣法護等奉　詔譯</span><br><p><b>　　<A NAME="n229"></A>對法大論中世間施設門第一(按釋論有此門梵本元闕)</b><p><b>　　<A NAME="n230"></A>對法大論中因施設門第二</b><p>論中問曰。有何所因。轉輪聖王。所有女寶。妙色端嚴。眾所樂見。超人狀貌。如天色相。答轉輪聖王彼女寶者。往昔修因。其事廣大。能以清淨諸物布施。所謂清淨眾莊嚴具。并餘飲食衣服。塗香粖香。床座舍宇。及燈明等。以如是因故。輪王女寶。妙色端嚴。眾所樂見。超人狀貌。如天色相<p>又問。何因輪王女寶。不白不黑。膚色中均。不長不短。不肥不瘦。身分亭等。答彼女寶者。往昔修因。其事廣大。能行布施。謂以諸色香味皆具足者。飲食等物。自手持奉。起無慢心。行於布施。以如是因故。所有女寶。不白不黑。膚色中均。不長不短。不肥不瘦。身分亭等<p>又問。何因輪王女寶。寒時溫暖。適意快樂。答彼女寶者。往昔修因。其事廣大。謂若有時。冬際嚴凝。大風吹擊。境色極寒。人所惶畏。女寶是時。於其父母知識。及師尊所。并餘沙門婆羅門眾。不生惱害。而復愛樂不惱害者。即以溫暖事用所攝。所謂衣服臥具。塗香粖香。床座舍宇。爐炭火具。并餘溫暖。應用等物。廣行布施。以如是因故。輪王女寶。寒時溫暖。適意快樂<p>又問。何因輪王女寶。熱時清涼。適悅快樂。答彼女寶者。往昔修因。其事廣大。謂若有時。熱際炎燠。日光熾逼。隨熱生蟲。人極增惱。女寶是時。於其父母知識及師尊所。并餘沙門婆羅門眾。不生惱害。而復愛樂不惱害者。即以清涼事用所攝。謂持衣服臥具。塗香粖香。床座舍宇。承足寶机。寶嚴環釧。多摩羅香。及多羅香所成眾具。并餘應用等物。廣行布施。以如是因故。輪王女寶。熱時清涼。適悅快樂<p>又問。何因輪王女寶。身諸毛孔。有旃檀香。口中常出優缽羅花香。答彼女寶者。往昔修因。其事廣大。謂於父母知識及師尊所。并餘沙門婆羅門眾。不生惱害。而復愛樂不惱害者。即以沈水薰陸鬱金多摩羅等。及餘上妙諸香。廣行布施。以如是因故。身諸毛孔。有旃檀香。口中常出優缽羅花香<p>又問。何因輪王女寶。侍從轉輪聖王。先起後坐。不失規儀。隨何所作。悉能承奉。勤力無慢。而復愛語。答轉輪聖王。於長時中。隨所作用。善業增強。長養成熟。現前勝報。以如是因故。獲感女寶愛語承順<p>又問。何因輪王女寶。能令轉輪聖王。悅意稱順。然無染心況乎身語無不調柔。答轉輪聖王。具大威德。於彼彼眾生。曾無異心。超人意表。以如是因故。所感女寶。悅意稱順。然無染心<p>又問。何因輪王女寶。王欲行時。或坐立時。而悉先知。即向王前。作是白言。快哉聖王。所欲行邪。或坐立邪。悉當隨從。答彼女寶者。往昔修因。其事廣大。謂具慈心。於欲界中。觀諸眾生。於義所欲。於利所欲。及安樂欲。或若眾生。起無利欲。不安樂欲。悉起慈心。慈眼觀視。以如是因故。輪王女寶。於王進止。而悉先知<p>又問。何因輪王女寶。超勝世間。常品女人。如星中月。答彼女寶者。往昔修因。其事廣大。謂自不殺生。復教他人。持不殺戒。自不偷盜。不邪染。不妄語。不飲酒。復教他人。一一修持。以如是因故。輪王女寶。超勝諸女。如星中月。又問。何因輪王女寶。不乳產邪。答一切女人。共所病者。謂即胎藏乳產之苦。彼女寶者。於長時中。少病少惱。作諸善業。長養成熟。現前勝妙。果報克成。以如是因故。輪王女寶。而不乳產<p>又問。何因輪王女寶。先於輪王。而趣命終。答彼女寶者。修諸善業。長時不斷。現前勝妙。果報克成。以如是因故。輪王女寶。先於轉輪聖王。而趣命終。又問。何因輪王女寶。於諸女中。獨得生天。答彼女寶者。本性賢善。而復廣修十善業道。以如是因故。輪王女寶。於諸女中。獨得生天<p>又問。何因轉輪聖王。得有主藏臣寶。答轉輪聖王。往昔修因。其事廣大。謂若有時。極寒極熱。王於彼等寒熱時中。於其父母知識。及師尊所。及餘沙門婆羅門眾。不生惱害。而復愛樂不惱害者。隨時應用妙好醫藥。及所愛樂上味飲食。并餘所須。承事供給。彼等受已。身無不潔。衣無不覆。於晝夜中。常受快樂。以如是因故。轉輪聖王。而能獲得主藏臣寶。彼主藏臣寶者。大富自在。廣多眷屬。庫藏珍寶。財穀豐盈。受用增積。善業報生。而具天眼。能見伏藏。若有主宰。若無主宰。若水若陸。若近若遠。來詣轉輪王所。乃至種種豐足供給。勤力無倦。恭白王言。天子所須財寶等事。悉能奉上。過去一時。有轉輪聖王。意欲試驗主藏臣寶。即命寶船。涉水遊行。乃召主藏臣寶。而謂之曰。汝今宜應以財寶等。供我所須。時主藏臣寶。白彼轉輪聖王言。聖王就岸。我當奉上王之所須。若不就岸。事應難作。時王即當迴以寶船安泊岸側。彼主藏臣寶。前詣王所。右膝著地。肅恭嚴奉。作潔淨已。二手捧持四金所成上妙寶瓶。滿盛眾寶。獻奉王前。白言聖王。受我所奉上妙眾寶。即說頌曰<p class='lg'>　清陰細雨從天降　　俯近炎天盛夏時<br>　舉以眾寶奉輪王　　及施餘諸貧匱者<br>　彼等受已皆快樂　　丐者咸生歡喜心<br>　由斯業報廣無窮　　獲得最勝大財富<br>　有大神力具天眼　　當為轉輪聖王尊　</p><p>又問。何因主藏臣寶。獲得大富。廣多庫藏。受用增積。答主藏臣寶。往昔修因。其事廣大。謂能布施一切沙門婆羅門眾。諸貧窮者。諸往來者。諸乞丐者。授以飲食衣服。花鬘塗香。床座舍宇。燈明等物。以如是因故。主藏臣寶。獲得大富。廣多庫藏。受用增積<p>又問。何因主藏臣寶。勝業報生。能具天眼。於諸伏藏。若有主宰。若無主宰。若水若陸。若近若遠。而悉觀見。答主藏臣寶。往昔修因。其事廣大。謂於父母知識。及師尊所。并餘沙門婆羅門眾。不生惱害。而復愛樂不惱害者。又於世間。普為一切。癡黑暗冥。作光明照。授與燈明。及然燈具。破諸冥暗。悉使明亮。以如是因故。主藏臣寶勝業報生。能具天眼。水陸遠近。悉見伏藏<p>復次頌曰<p class='lg'>　飲食衣服花鬘等　　往昔曾興清淨心<br>　自手持奉開施門　　復以燈明照諸暗<br>　得為主藏大臣寶　　近侍名稱轉輪王<br>　廣多富盛具大財　　能獲天眼見伏藏　</p><p>又問。何因轉輪聖王。得有主兵臣寶。答轉輪聖王。往昔修因。其事廣大。謂於父母知識。及師尊所。并餘沙門婆羅門眾。不生惱害。而復愛樂不惱害者。於諸昏黑暗冥。作光明照。施以燈具。悉使明亮。以如是因故。轉輪聖王。得有主兵臣寶。彼主兵臣寶者。聰叡明利。善喻善察。智慧具足。至於王所。以現世事。正法義利。輔贊於王。於他世事。正法義利。亦悉輔贊。於兵眾中。知其王意。存者存之。去者去之。不勞王力。亦復不假四兵運用。無使疲懈。而彼一切自然歸伏<p>復次頌曰<p class='lg'>　世間昏黑暗冥者　　普作燈明為照曜<br>　施諸燈具及光明　　悉使廣大皆明亮<br>　又於父母及知識　　并餘沙門婆羅門<br>　廣作燈明普照明　　咸得破暗而煥曜<br>　由斯善業施安樂　　并餘善作諸勝事<br>　輪王以此勝報因　　獲得大智主兵寶　</p><p>又問。何因主兵臣寶。聰叡明利。善喻善察。具有智慧。答彼主兵臣寶。往昔生中。昔因建立。乃至極遠生生之前。已盡已滅。得為人時。於諸沙門婆羅門。聰叡明利。具有智慧。善伺察者。故往親近恭敬請問。何者是善。何者不善。何者有罪。何者無罪。何者所作。當得勝上。離諸罪業。隨所聞已。依法修行。常善伺察。常善思惟。若事若因。勤求請益。作極拔事。行普救因。增極恪志。逼切而行。以如是因故。聰叡明利。具有智慧<p>復次頌曰<p class='lg'>　往昔親近諸智者　　勤求伺察眾善因<br>　發起最上利益心　　於一切處無退倦<br>　主兵臣寶由斯力　　今得聰叡具智明<br>　迅疾發興精進心　　今為輪王主兵寶　</p><p><b>　　<A NAME="n231"></A>對法大論中因施設門第三</b><p>總說頌曰<p class='lg'>　轉輪聖王而具有　　輪寶象馬并珠寶<br>　女寶主藏及主兵　　長壽無病具色相<br>　適意自在復多子　　廣如第三蘊中說　</p><p>如論中說。轉輪聖王。即同如來應供正等正覺<p>復次頌曰<p class='lg'>　如論所說轉輪王　　即同無上大法王<br>　於此大地境界中　　轉大法輪作善利<br>　以彼轉輪聖王者　　應觀即同佛如來<br>　咸起悲心愍世間　　廣利一切大寂默　</p><p>如轉輪聖王有輪寶者。應知即同如來應供正等正覺出現世間所說聖八正道法。以佛所說八正道者。能破世間一切煩惱。於諸法中。得無障礙<p>復次頌曰<p class='lg'>　轉輪聖王輪寶者　　於此大地能摧伏<br>　如佛開演八正門　　解除一切魔怨縛　</p><p>如轉輪聖王有象寶者。應知即同如來應供正等正覺所說四神足法。以佛所說四神足者。能破世間一切煩惱。於諸法中。得無障礙<p>復次頌曰<p class='lg'>　轉輪聖王白龍象　　騰空來往悉自在<br>　如來神足亦復然　　瞿曇名稱廣神化　</p><p>如轉輪聖王有馬寶者。應知即同如來應供正等正覺所說四正斷法。以佛所說四正斷者。能破世間一切煩惱。於諸法中。得無障礙<p>復次頌曰<p class='lg'>　輪王青身妙馬寶　　圓具調馴迅若風<br>　如佛四正斷法門　　速證無為寂靜果<br>　馬相嚴好頭頂黑　　而彼馬寶輪王乘<br>　四正斷法亦復然　　瞿曇名稱廣自在　</p><p>如轉輪聖王有珠寶者。應知即同如來應供正等正覺天眼具足。以佛如來具天眼者。隨諸眾生有所樂欲。佛以天眼悉能觀察<p>復次頌曰<p class='lg'>　輪王琉璃妙珠寶　　普遍照曜悉光明<br>　如來天眼亦復然　　普遍觀照悉無礙　</p><p>如轉輪聖王有女寶者。應知即同如來應供正等正覺喜覺。支法<p>復次頌曰<p class='lg'>　轉輪聖王妙女寶　　眾所樂觀復悅意<br>　喜覺支法亦復然　　瞿曇名稱善適悅　</p><p>如轉輪聖王有主藏臣寶者。應知即同如來應供正等正覺四姓親近。謂剎帝利婆羅門吠舍首陀。於佛世尊現所恭敬持以飲食衣服及餘床座病緣醫藥。奉上世尊<p>復次頌曰<p class='lg'>　如彼轉輪大聖王　　最上大富具大財<br>　瞿曇聖主大名稱　　四姓恭敬亦如是　</p><p>如轉輪聖王有主兵臣寶者。應知即同如來應供正等正覺具大勝慧。以佛大慧。能破世間一切煩惱。解除魔縛。於諸法中。得無障礙<p>復次頌曰<p class='lg'>　主兵臣寶善伺察　　復能決擇諸義利<br>　如來大慧亦復然　　解除魔怨諸結縛　</p><p>如轉輪聖王壽命長遠久住世者。應知即同如來應供正等正覺。久住世間隨諸眾生。所有願求悉令圓滿。若住一劫或過一劫。是謂長壽。轉輪聖王。正法化世。住壽一劫。亦復如是<p>如轉輪聖王少病惱者。應知即同如來應供正等正覺。無諸損惱病苦不生<p>復次頌曰<p class='lg'>　轉輪聖王少病惱　　最上正法化世間<br>　世尊大師具名稱　　無病無惱常安樂　</p><p>如轉輪聖王妙色端嚴具三十二大丈夫相。一切人眾傾渴瞻仰者。應知即同如來應供正等正覺。三十二相。清淨圓滿。一切眾生。瞻仰無厭<p>復次頌曰<p class='lg'>　輪王正法化於世　　相好端嚴眾樂觀<br>　亦如世尊妙相嚴　　最勝功德皆具足　</p><p>如轉輪聖王眾所瞻睹生悅意者。應知即同如來應供正等正覺。一切眾生欣樂瞻仰。睹者咸生適悅之心<p>復次頌曰<p class='lg'>　輪王正法化世間　　見者咸生欣悅意<br>　如來大師最上尊　　眾生瞻睹皆欣慶　</p><p>如轉輪聖王千子圓滿色相妙好勇猛無畏善伏他軍者。應知即同如來應供正等正覺。善化一切眾生。修行得果。勇猛無畏。摧煩惱力。趣真實道<p>復次頌曰<p class='lg'>　轉輪聖王有千子　　勇猛無畏色相嚴<br>　能摧他軍具力能　　正法真實而治化<br>　如來大師化眾生　　悉使修行住果位<br>　四向四果無畏尊　　此等是謂八人地　</p><p class='juan'>
施設論卷第一</p>
</body></html>
