<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T28 </TITLE>
</head>
<BODY>

<p class='juan'>
阿毘曇心論卷第三</p>
<p><span class='byline'>　　　　尊者法勝造</span><br><p><span class='byline'>　　　　晉太元元年僧伽提婆共惠遠於廬山譯</span><br><p><b>　　<A NAME="n310"></A>智品第六</b><p class='lg'>　智慧性能了　　明觀一切有<br>　有無有涅槃　　是相今當說　</p><p>謂智賢聖品已略說有無。有境界今當說<p class='lg'>　三智佛所說　　最上第一意<br>　法智未知智　　及世俗等智　</p><p>此三智攝一切智。於中法智名謂境界。於欲界苦習滅道無漏智境界。是初受法相故曰法智。從法智根現見已。非根現亦見未知智。未知智名謂境界。色無色界苦習滅道無漏智境界。是後受法相故曰未知智。等智名謂有漏智。是多取等諦智男女長短為首<p class='lg'>　苦習息止道　　二智如可得<br>　此名與四智　　解脫師所說　</p><p>此二智法智未知智。若行於諦如是相似名所說。苦諦境界說苦智。習諦境界說習智。滅諦境界說滅智。道諦境界說道智。解脫師所說<p class='lg'>　若智觀他心　　是從三中說<br>　盡無生智二　　境界在四門　</p><p>若智觀他心是從三中說者。他心智謂有漏境界。是等智境界。欲界道是法智境界。色界道是未知智。盡無生智二者。無學二智盡智無生智。於中所作已竟受無學智是盡智。不復更作受無學智。是無生智是亦法智未知智。問盡智無生智何諦境界。答境界在四門。此二智四諦境界苦習滅道。已說十智。行今當說<p class='lg'>　二智十六行　　法智未知智<br>　如是行或非　　是說為等智　</p><p>二智十六行法智未知智者。法智性是十六行四行受。苦四行習四行滅四行道未知智。色無色界亦爾。如是行或非是說為等智者。煖頂忍第一法中攝等智行。無漏行二諦所攝。十六行第一法攝四行聞思。及餘思惟等智十六行。離此餘等智非十六行。謂施戒慈如是比<p class='lg'>　四智有四行　　決定行所說<br>　正觀他心智　　此或是或非　</p><p>四智有四行決定行所說者。苦智四行如上說。習滅道智亦如是。正觀他心智此或是或非者。無漏他心智四行如道智有漏非<p class='lg'>　盡智無生智　　離空無我行<br>　說有十四行　　受相為最勝　</p><p>盡智無生智離空無我行說有十四行者。盡智無生智十四行除空無我行。所以者何。彼行等諦我已作不復更作。空無我者不以此行。受相為最勝者。非一切無漏智在十六行。十六行者是總行。更有無漏智受十六相。如身意止是自相智。不在十六行前受十六行。此自相行於諸無漏智前受故勝。已說十六行。如此智所得今當說<p class='lg'>　第一無漏心　　或有成就一<br>　二或成就三　　於上增益一　</p><p>第一無漏心或有成就一者。第一無漏心苦法忍相應。未離欲成就一等智。已離欲成就他心智。二或成就三者。第二無漏心苦法智相應。未離欲成就三法智苦智等智。已離欲成就他心智。於上增益一者。於上四時增說一。四時得苦未知智。得未知智習法智。得習智滅法智。得滅智道法智。得道智。忍中不得智。問此智何地所攝。答<p class='lg'>　九智聖所說　　依倚於上地<br>　禪中有十智　　無色地中八　</p><p>九智聖所說依倚於上地者。未來禪中間禪。無他心智根本禪攝故。禪中有十智者。根本四禪中有十智無色地中八者。無色中有八智除法智他心智。法智者境界。於欲界不以無色境界。於欲界他心智行。乘色無色中無色。已說地。修今當說。修有二種得修行修。得修者。謂功德未曾得而得。得已諸餘功德彼所倚。亦得得已後時不求而生。行修者。謂曾得功德今現在前行。問此諸智云何修。答<p class='lg'>　若以得為修　　智者諸聖見<br>　彼即當來修　　諸忍亦如是　</p><p>若已得為修智者諸聖見彼即當來修者。見諦道中謂智現在前修。即彼當來修法智乃至道智。諸忍亦如是者。忍亦如是苦法忍現在前修。即苦法忍當來修。非智非餘忍如是一切<p class='lg'>　是於三心中　　得修於等智<br>　或修七或六　　最後心所說　</p><p>是於三心中得修於等智者。即見諦道中。三心須當來修等智。苦未知智。習未知智。滅未知智。行此三諦時得修等智。所以者何。此三諦習已觀非道諦。謂地見道即彼地等智及欲界。或修七或六最後心所說者。道未知智離欲修七智。謂阿那含果所攝。未離欲修六智除他心智。彼中非想非非想道得沙門果。是以不修等智<p class='lg'>　十七無漏心　　於上思惟道<br>　當知修於七　　六修增益根　</p><p>十七無漏心於上思惟道當知修於七者。須陀洹果上思惟道。十七心須修七智。此道未來禪所攝是以無他心智。盡智無生智是無學。以故無餘七智必修。所以者何。彼意此功德常不空。若不修者曾得已捨復未更得。於其中間應空而不空是以必修。六種增益根者。增益根名謂信解脫。增益諸根逮得見到。彼有九無礙道九解脫道。是一切無礙道一切解脫道修六智。此說未離欲是以無他心智。爾時學道不學斷煩惱。彼未曾得修功德非已曾得。是以不修等智<p class='lg'>　得不還果時　　遠離於七地<br>　思學諸通道　　解脫修習八　</p><p>得不還果時者。若得不還果修八智彼中要得根本禪是以修他心智餘智如前。遠離於七地者。四禪三無色離欲時。一切九解脫道修八智。於中一切修下地禪。思學諸通道解脫修習八者。三通如意足天眼天耳。一切九解脫道修八智。所以者何。攝根本禪故<p class='lg'>　此無礙道中　　及滅第一有<br>　彼八解脫道　　說者修習七　</p><p>七地離欲時一切無礙道中。修七智除他心智。所以者何。此無礙道修滅結。智他心智非滅結。以故不修非想非非想處第一有。彼離欲時八解脫道中修七智除等智。所以者何。等智於非想非非想處轉。還以非離故<p class='lg'>　離於第一有　　六修無礙道<br>　乘上應當知　　修習於下地　</p><p>離於第一有六修無礙道者。第一離欲時九無礙道中。修六智除他心智及等智。乘上應當知修習於下地者。此修一切地當知修自地諸智。及下地所攝。謂依初禪離欲彼修二地功德。自地所攝及未來禪。如是至無所有處<p class='lg'>　漏無漏一切　　諸地修功德<br>　初無學心中　　此未知智意　</p><p>漏無漏一切諸地修功德初無學心中者。得無著果時九地及自地。亦一切諸地於中修。所以者何。非想非非想處地煩惱相違。一切地有煩惱意不明淨。無煩惱意明淨。是以離彼修一切。問此無學初心何智相應。答此未知智意。是初無學心未知智相應。彼作是念我生已滅。是非想非非想處生緣。所以者何。最後盡故是以苦未知智相應。問又世尊言見智慧此三為一種為種種。答此是慧之差別慧性所有。但以事故世尊或說見或說智。問此義云何。答<p class='lg'>　謂決定能知　　諸忍非智性<br>　盡智則非見　　無生智亦然　</p><p>謂決定能知諸忍非智性者。修行八忍能求故見能視故慧。但非智不決定故。所以者何。用始緣故。盡智則非見無生智亦然者。盡智無生智視故慧決定故智。但非見不求故無所為故。餘無漏慧種三性所有見智及慧<p class='lg'>　善俗有漏智　　在意及諸見<br>　當知此則見　　說一切是慧　</p><p>善俗有漏智在意及諸見當知此則見者。意識地中善有漏慧。三性見智及慧。五見煩惱性此見所有觀察故。亦不離智及慧。餘有漏慧種非見性所有。所以者何。無記意識相應慧種。非見性所有不觀察故。穢污慧種亦非見性。所有煩惱所壞故。五識相應慧種亦非見性。所有不觀察故亦不離智性。說一切是慧者。謂前所說離如忍中。離智盡智無生智離見。除善意識地及五見已餘有漏慧離見慧不如是。所以者何。一切智種一切見種即是慧種故。問一一智幾智緣。答<p class='lg'>　法智未知智　　曉了於九智<br>　因智及果智　　是二智境界　</p><p>法智未知智曉了於九智者。法智觀九智緣九智除未知智。所以者何。未知智者非欲界果非欲界因非欲界滅非欲界道。未知智亦如是九智緣除法智。因智及果智是二智境界者。習智是因智。彼有漏他心智及等智緣同習故。餘非緣無漏故。苦智亦如是此即果智<p class='lg'>　道智是九智　　解脫智無緣<br>　餘一切境界　　決定智所說　</p><p>道智是九智者道智境界九智不緣等智有漏故。餘盡緣同道諦故。解脫智無緣者。解脫智是滅智。非緣智緣無為故。餘一切境界決定智所說者餘有四智緣一切十智。等智緣十智境界一切法故。他心智亦緣十智。具他心境界故。盡智無生智亦緣十智。一切有為境界故。問又世尊言。未知智如離非想非非想處得無著果。未知智是彼道。非以此可知未知智。是彼道非餘耶。答亦有法智是色無色界道。問何者。答<p class='lg'>　若息止及道　　法智之所行<br>　是滅於三界　　非欲未知智　</p><p>若息止及道法智之所行是滅於三界者。謂滅法智及道法智。在思惟道是滅於三界結。或有法智離色無色界欲。謂此重見惡是於欲界思惟滅及道。離色無色界欲非苦智非習智。所以者何。不同苦習同於滅道故。問頗有未知智滅欲界不。答非欲未知智。無有未知智能滅於欲界。所以者何。無彼重見惡而悲此。問神通智性所有彼。亦應當說一一幾智。答<p class='lg'>　如意足等智　　天眼耳亦然<br>　六於宿命中　　五說他心智　</p><p>如意足等智天眼耳亦然者。如意足說等智天眼天耳亦如是。無漏智不以此行。六於宿命中者。宿命通有六智。法智憶法智分未知智憶未知智分等智憶俗。苦智憶過去苦習智。憶過去習道智憶過去道。五說他心智者。他心智通有五智。法智知他心中法智及彼相應心心數法未知智亦如是。等智知他俗心心數法。道智知他無漏心心數法他心智五<p class='lg'>　九智漏盡通　　聖人之所說<br>　八境界於身　　法十九智二　</p><p>九智漏盡通聖人之所說者。漏盡通無漏九智。一切漏相違故。問又世尊言。身身觀意止觀者。是慧此意止何智所有。答八境界於身八智觀身色假名為身。是八智所知除他心智及滅智。若智緣色者是身意止。此二智不緣色。法十者。法意止有十智離色痛心餘法。謂法是境界有十智自相界。及一切總如是法意止。九智二者。痛及心九智除滅智。謂智緣痛是痛意止。謂智緣心是心意止。問諸如來有智力。云何如來力施設智。及如來四無所畏智性。所有如所說我等正覺。此諸法未等正覺不見此相。如是一切此亦應當分別。一一幾智性所有。答<p class='lg'>　是處非處力　　及無畏第一<br>　此是佛十智　　餘此中差別　</p><p>是處非處力及無畏第一此是佛十智者。佛有十智是處。非處力。是處智名受諸法真實相真實行。受知此法如是相如是行。是謂是處智非處智。名諸法他相他行不可得。則知非此法如是相如是行是名非處智。是佛十智初無畏。亦十智等正受故。餘此中差別者。是處非處力差別有十力初無畏差別。有四無所畏處非處智。是境界差別故十種分別。初無畏亦境界差別故四種分別。問四辯亦智性所有。此亦應當分別。一一幾智。答<p class='lg'>　法辯辭辯一　　應義辯俱十<br>　願智是七智　　智最勝所說　</p><p>法辯辭辯一者。法辯名覺諸法名是等智。非以無漏智受名。世俗中名是假號。無漏智不以此行。辭辯名覺正說。此亦等是俗中假智號。應義辯俱十者。應辯名觀及現無所罣礙方便智是十智義辯名覺諸法真實。彼亦十智受真實相故(其人云辭應二辭應一等智法義二辯十智也)。問願智有幾智。答願智是七智智最勝所說。願智有七智除他心智盡智無生智。願智者利捷疾境界。於三世受一切諸法。是七智性所有(其人云一等智)<p><b>　　<A NAME="n311"></A>定品第七</b><p>問如是知諸智。此智當云何。答<p class='lg'>　智依於諸定　　行無罣礙行<br>　是以思惟定　　欲求其真實　</p><p>智依於諸定行無罣礙行者。如燈依油離風處光焰甚明。如是智依於定意離諸亂。智光甚明必定無疑行於緣。是以思惟定欲求其真實<p class='lg'>　決定說四禪　　及與無色定<br>　此中一一說　　雜味淨無漏　</p><p>決定說四禪及與無色定者。有八定四禪及四無色定。此中一一說雜味淨無漏者。初禪有三種味相應淨無漏。如是一切諸定門。云何味相應。云何淨。云何無漏。答<p class='lg'>　善有漏是淨　　無熱謂無漏<br>　氣味愛相應　　最上無無漏　</p><p>善有漏是淨者。謂善是淨故說淨。無熱謂無漏者。煩惱假名熱謂定無煩惱是無漏。氣味愛相應者。謂禪無色定愛相應。是具足共相應共行是說味相應。最上無無漏者。最上非想非非想處彼中無無漏。不揵疾行故是有三種餘各三種。問禪何性所有。答<p class='lg'>　五枝有覺觀　　亦復有三痛<br>　若干種四心　　謂之是初禪　</p><p>五枝者。謂五枝攝受初禪令堅固。亦從此得名覺觀。喜樂一心覺名。當入定時生善功德。始麤心思惟觀名。令心細相續相連喜名。於定中悅樂名。已悅於身心中安隱快樂一心名。於緣中心專不散。此種住定時是枝及入時捨時是故五枝。初禪有覺觀者。有覺有觀即是初禪。問以受五枝今覺觀何用。答枝者謂善是於五枝中。說穢污及無記。亦有覺有觀而不是善。亦復有三痛者。初禪有三痛樂根喜根護根。於痛中樂根是身痛。喜根是意地。護根在四識。若干種者梵世中若干種有上有下。是說具足生處。四心者初禪有四心。眼識耳識身識意識。謂之是初禪者。此一切諸法謂是初禪。已說初禪。第二今當說<p class='lg'>　二痛若干種　　二禪有四枝<br>　五枝是第三　　此禪說二痛　</p><p>二痛者。第二禪有二痛喜根及護根。若干種者。於中身有若干種。已離覺觀有若干心。或時入喜根或時入護根。但喜是根本邊有護根。二禪有四枝者。第二禪有四枝。內淨喜樂一心內淨名。是信於離中生信。已得初禪離便作是念。一切可離餘枝如前說。此種於第二禪是枝。五枝是第三者。第三禪有五枝樂護念智一心。樂者意識地中樂根。護者已樂於樂不求餘(其人云護雖有義不應云枝也)念者。是護方便不捨智者不令樂。一心者定此種於第三禪中是枝。此禪說二痛者。第三禪有二痛。樂根及護根。樂根是根本。護根是邊<p class='lg'>　離息入息出　　第四有四枝<br>　此枝謂說善　　亦復分別種　</p><p>離息入息出者。息入者來息出者去。是第四禪中無。所以者何。彼由定力故身諸毛孔合。第四有四枝者。第四禪有四枝。不苦不樂護淨念。一心求離苦樂。不苦不樂餘如前說。問何禪是枝相應。答此枝謂說善。善禪枝相應枝非穢污亦非無記。亦復分別種者。謂種隨處已說。當知是餘處不應有。如初禪有覺有觀。四心說此種餘一切地無。第四禪離息入息出。是三中無不應說。已說四禪四無色定。謂餘今當說。問如世尊言。有根本依。若未離欲。未有根本依。而有無漏功德。是無漏功德何地所攝。答未來禪所攝。又世尊所說有三定。有覺有觀無覺少觀無覺無觀。於中初禪是有覺有觀。第二禪是無覺無觀。謂無覺少觀。定是何地所攝。答是中間禪所攝。是未來禪中間禪相今當說<p class='lg'>　相應有覺觀　　俱在未來禪<br>　觀相應中間　　明智之所說　</p><p>相應有覺觀俱在未來禪者。未來禪中有覺有觀。觀相應中間明智之所說者。中間禪少有觀而無覺。彼漸漸心息止<p class='lg'>　無依而二種　　除其味相應<br>　中禪有三種　　俱為說一痛　</p><p>無依而二種除其味相應者。未來禪一向善有漏及無漏。有漏者淨。無漏即無漏。中禪有三種者。中間禪有三種味淨無漏生死居故。俱為說一痛者。未來禪及中間禪俱有一痛護根非根本地故。已說諸定餘功德。於中攝今當說<p class='lg'>　三摩提有通　　無量修一切<br>　除入及諸智　　解脫於中起　</p><p>三摩提者。三三摩提空無願無相。無漏心繫縛故。有通者。有六通如意足智天耳智他心通智憶宿命智生死智漏盡通智。無量者。四無量慈悲喜護。無量眾生境界故曰無量。修一切者。十一切入。地一切入。水火風青黃赤白一切入。無量空處一切入。無量識處一切入。盡具解故一切入。除入者。八除入內未除色想不淨觀少境界。一無量境界。二除色相少境界。三無量境界。四復除色想青黃赤白觀除入。除淨境界故故曰除入。及諸智者。諸智有十如前說。解脫者。八解脫未除色想不淨思惟一。除色想不淨思惟二。淨思惟三。四無色及滅盡定。境界背不向故說解脫。於中起者。此諸功德九地中可得及於中起(其人云應十地)。已說諸功德隨地可得今當說<p class='lg'>　一慧悲及護　　慈亦有五通<br>　說遍四禪中　　六中有現智　</p><p>一慧悲及護慈亦有五通說遍四禪中者。一慧謂他心智三無量。及五通是一切功德根本四禪中非餘。六中有現智者。現智是法智。六地中有根本四禪未來禪中間禪<p class='lg'>　除入中說四　　於中亦有喜<br>　初解脫及二　　功德初二禪　</p><p>前四除入喜等初第二解脫。此功德初第二禪中非餘<p class='lg'>　除入謂有餘　　及與解脫一<br>　亦八一切入　　佛說最上禪　</p><p>後四除入淨解脫前八一切入。是功德第四禪中非餘<p class='lg'>　餘脫即名說　　二一切亦然<br>　滅盡最在後　　餘九謂無漏　</p><p>餘脫即名說二一切亦然者。餘四解脫自名所說。及二一切入亦如是。無量空處解脫無量空處一切入。於無量空處中所攝如是至非想非非想處。滅盡最在後者。滅盡定非想非非想處所攝。所以者何。謂未離彼欲亦入。餘九謂無漏者。謂餘無漏法九地所攝。如三三摩提七智漏盡通是九地所攝。四禪三無色未來。及中間等智是十地所攝。此亦非想非非想處可得以定數故。問此功德幾有漏幾無漏。答<p class='lg'>　三解脫當知　　有漏及無漏<br>　定智已分別　　謂餘盡有漏　</p><p>三解脫當知有漏及無漏者。無量空處無量識處。無所有處解脫是有漏無漏。定智無分別者。定如契經品說。無漏智及諸通如智品說。謂餘盡有漏者。餘一切功德一向有漏。如三通威儀法故色聲受相故。無量眾生緣故。一切入意解希望故。三解脫亦如是。非想非非想處非揵疾行故。想智滅離覺觀故。除入亦意解希望故。已說諸功德。相成就今當說<p class='lg'>　未能度於欲　　成就味相應<br>　度下未至上　　成就淨諸定　</p><p>未能度於欲成就味相應者。謂地若未離欲。於彼地成就味相應度。下未至上成就淨諸定者。謂離欲界欲。若未生梵世上地。彼成就淨初禪。及初禪地有漏功德。如是一切盡當知<p class='lg'>　住上應當知　　無漏成就禪<br>　求得諸功德　　知非無欲中　</p><p>住上應當知無漏成就禪者。謂離下地欲彼住上地。亦成就下地無漏。如見諦離欲住梵世上地。成就無漏初禪。及初禪地定等諸無漏功德。如是一切盡當知。世俗功德繫在隨生處。無漏在斷中。是以離生處捨有漏功德不捨無漏。求得諸功德知非無欲中者。已說離下地欲成就上功德。當知非一切功德離欲時得。如如意足智天眼智天耳智無記性。所有欲及滅盡定此求得。非離下地欲時得。已說成就因緣今當說。定種有二十三。八味相應八淨七無漏。問此一一種幾種因。答<p class='lg'>　妙無漏無染　　七種謂之因<br>　淨味相應禪　　當知因有一　</p><p>妙無漏無染七種謂之因者。一一無漏七種自然因。自地相應因共因。淨味相應禪。當知因有一者。味相應初禪。於味相應初禪因非餘。非善因不相似故。非餘地穢污因行相違故。淨初禪於淨初禪因。非穢污因不相似故。非無漏因亦不相似故。非餘地淨因自地果報故。及自地繫縛故。如是一切盡當知。已說因緣次第緣。今當說。問一一次第生幾種。答<p class='lg'>　無漏禪次第　　興起六種禪<br>　七八九有十　　起禪亦空定　</p><p>無漏初禪次第生六種自地淨及無漏。如是第二第三禪無漏。無所有處次第生七。自地二下地四上地一。無漏第三禪次第生八。自地二下地二上地四。無漏無量識處次第生九。自地二下地四上地三。餘無漏次第生十。自地二下地四上地四<p class='lg'>　淨六有七八　　九十生十一<br>　味相應諸禪　　興二乃已十　</p><p>淨六有七八九十生十一者。淨非想非非想處次第生六。自地味相應及淨下地四。淨無漏無所有處無量識處。非味相應離欲故。如是一切盡當知。一切自地味相應。味相應諸禪興二乃以十者。味相應禪次第生二。自地味相應及淨不生餘。各各相違故。如是一切自地二下地一淨(其人云不應有下地一淨)。一切味相應死時生。已說次第緣緣。今當說問一一幾種緣。答<p class='lg'>　淨以無漏禪　　必緣一切地<br>　穢污相應禪　　獨緣於己地　</p><p>淨以無漏禪必緣一切地者。淨及無漏禪一切地緣一切種。穢污相應禪獨緣於己地者。味相應禪緣於自地味相應禪及淨。非無漏愛無無漏緣。亦不樂於他地<p class='lg'>　無色無有力　　緣下有漏地<br>　善有根本地　　穢污如味禪　</p><p>無色無有力緣下有漏地者。無色定不能緣下地有漏法極寂靜故。問何謂無色不能緣下地有漏法。答善有根本地淨。及無漏根本無色。是自地緣及上地非下地緣。穢污如味禪者。如味相應說無色亦然<p class='lg'>　謂餘於色界　　無量等功德<br>　是必欲界緣　　世尊之所說　</p><p>謂色界餘功德如無量等。一切入除入及解脫。唯緣欲界緣無量苦眾生。青等諸色此則欲界。所以者何。神通二界緣故。問世尊所說勳禪是云何。答勳一切四禪無漏者。勳有漏是無漏力故。受淨居果報。問若一切四禪勳者。以何等故下三禪中無淨居果。答<p class='lg'>　若能勳諸禪　　是依第四禪<br>　三地愛盡故　　淨居果實中　</p><p>若得第四禪是能勳禪。第四禪者先勳餘者後。謂得第四禪離三禪欲。以是故下地無有淨居果實中。有問世尊言。有願智是云何。答謂<p class='lg'>　無著性不動　　是得一切定<br>　彼由定力故　　能起頂四禪　</p><p>於中若彼意生功德。願智不諍辯首諸功德。願智者如所願入定。或過去或未來或現在。或有為或無為是一切盡知。不諍者。欲令他意不起諍。便不起辯者。諸法義及味決定。無疑不罣礙無所畏。問是願智不諍及辯何地攝。答<p class='lg'>　三地有願智　　無諍依五地<br>　法辭辯依二　　二辯依於九　</p><p>三地有願智者。願智三地所攝。第四禪初禪及欲界。入第四禪知初禪及欲界。說無諍依五地者。無諍五地可得根本四禪四及欲界。欲令一切不諍。法辭辯依二者。法辯名緣味是欲界及梵天世。非上地離覺觀故。辭辯名是味撰智。彼亦二地中可得。欲界及梵天世。二辯依於九者。義辯及應辯九地中可得。四禪四無色及欲界。已說初禪。當知已說未來及中間。此是初禪眷屬故。問云何得此定。答<p class='lg'>　斷欲亦復生　　而得於淨禪<br>　穢污退及生　　無漏唯斷欲　</p><p>斷欲亦復生而得於淨禪者。淨初禪二時得。離欲時及上地沒生梵天世。如是一切盡當知。穢污退及生者。穢污味相應是退時得。若欲界及梵天世纏退於爾時得。味相應初禪生時得者。若上地命終生欲界及梵天世於爾時得。味相應初禪如是一切盡當知。無漏唯斷欲者。無漏唯斷欲時得。謂聖得離欲於爾時得無漏初禪。如是一切盡當知。問此功德誰能除煩惱。答<p class='lg'>　無漏除煩惱　　亦復定中間<br>　一切定中間　　相應於護根　</p><p>無漏除煩惱者。無漏初禪八地除煩惱。如是一切盡當知。亦復定中間者。定中間名謂下地除欲。以方便道故終不得根本生。未得離欲餘不能除。一切定中間相應於護根者。一切定中間護根相應終不得喜至不得義。問變化心有幾。謂有如意足能變化答八。四禪果欲界。四禪果初禪地。問彼誰成就。答<p class='lg'>　下地變化意　　成就彼種果<br>　若合三種心　　上地應當說　</p><p>下地變化意成就彼種果者。謂若成就禪是成就彼果下地變化心。問如說初禪有四心。住於上地欲聞欲見。彼云何見聞。答<p>梵世地識現在前。問彼幾時成就。答若合三種心上地應當說。若時彼識現在前。若眼識若鼻識若耳識若身識。爾時成就彼識。若不現在前即滅爾時不成就<p class='juan'>
阿毘曇心論卷第三</p>
</body></html>
