<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T29 </TITLE>
</head>
<BODY>

<p><p></li><p><b>　　<A NAME="n120"></A>No. 1561 [cf. Nos. 1558-1560]</b><p class='juan'>
俱舍論實義疏卷第一([<a href='javascript:showpic("../fontimg/010829.gif")'>物/心</a>]二萬八千偈)</p>
<p><span class='byline'>　　　　尊者悉地羅末底造(唐言安惠)</span><br><p class='lg'>　稽首薄伽眾德山　　稽首達磨大智海<br>　稽首僧伽和合眾　　掣斯論主及吾師<br>　我將螢耀助陽光　　隨力弘宣對法藏<br>　為利群生法久住　　願以威神見護持　</p><p><b>　　<A NAME="n122"></A>分別界品第一</b><p>七義。謂智圓滿。斷圓滿。利他圓滿。方便圓滿。應供圓滿。期心圓滿。方便圓滿<p>由敬法故常樂聽聞。由聽聞故發生聞惠。由聞惠故發□思惠故。發起修惠故生無漏惠。由無漏惠能斷諸惑。為諸惑斷故即證[<a href='javascript:showpic("../fontimg/074609.gif")'>卅/卅</a>]。故名所為之利益<p>七義者。頌言一切種冥滅。是知圓滿。諸滅是斷圓滿。拔眾生出生死泥者。利他圓滿。敬禮如是者。應供圓滿。如理師者。方便圓滿。由佛世尊有勝方便說如理教利有情故。論我者當說者。期心圓滿。欲造論故。對法藏者。立名圓滿。[<a href='javascript:showpic("../fontimg/010829.gif")'>物/心</a>]攝七義。頌曰<p class='lg'>　智斷及利他　　方便期造論<br>　立名對法藏　　[<a href='javascript:showpic("../fontimg/010829.gif")'>物/心</a>]七義應知　</p><p>色法．心法．心所有法．不相應法。及無為法。於此五法所知境中。世皆不了。唯佛獨悟。永斷諸惑故。極遠時者。謂過去未來三阿僧祇劫外聲聞獨覺不能知。何以得知。如昔有一人。於舍利子邊求出家。時舍利子觀二阿僧祇劫。此人無出家善根。遂不許。此人詣佛以求出家。世尊觀之。出僧祇外此人有少善根。遂許出家。說偈言<p class='lg'>　彼人解脫種　　我觀極微細<br>　猶如諸礦中　　真金隱茲住　</p><p>目連觀其母。不知生處。往問佛。佛告。汝母生在摩利支世界三千界外。如是多種分別中。聲聞等智皆不了達<p>修福及智所得果。皆為利他非自利。猶月光淨照十方。世尊悲願亦如是。又頌云<p class='lg'>　迴施之福及利己　　自修迴施二福德<br>　復因利樂諸有情　　如上眾多福智聚<br>　果證非他遂自得　　行願福及迴施福<br>　自他俱利不唐捐　</p><p>如是雖說自利從因及果亦能利他人。有頌言<p class='lg'>　乳母甘膳用資身　　為子獲安非為己<br>　佛修福智趣菩提　　本為利生非為自　</p><p>頌云<p class='lg'>　時雨雖普降　　無種芽不生<br>　佛雖化世間　　緣闕不得果　</p><p>又頌<p class='lg'>　善知識者誰　　謂佛令生智<br>　離放逸惡行　　違此即捨離　</p><p>對法宜如生得惠與聞惠為因。聞惠與思為因。思惠與修惠為因。修惠與漏惠為因。漏惠與涅槃為因。以此義故得名對法。以能增長聞等惠故。或諸有為悉皆棄捨。唯樂涅槃故名殊勝。苦集道諦為涅槃惠。佛教依法不依人。頌曰<p class='lg'>　若離擇法定無餘　　能滅諸惑勝方便<br>　由惑世間漂有海　　因此德佛說對法　</p><p>論曰。若離擇法無勝方便能滅諸惑。佛告阿難。我在依於我。我滅度無別所依。應依杖經。勿令忘失<p>佛云。老耄出家持吾三藏。甚為難得。三藏一經二律三雜藏<p>昔迦葉佛時有一苾芻。聰明博學具閑三藏。嘗以語業毀罵出家在家人等。為鴟鵂魚狗諸禽獸等。命終之後。承此業報。生於海中。受大魚身。其形甚大。有十八頭具受眾苦。世尊出世猶未得脫。後有漁人。其數一千。困捕魚次。網著此魚。曳之不出。後數千人同共曳出。見其異類多頭形貌可怖。世尊觀見知具報終。遂將大眾至彼海岸敷座。坐已呼彼魚云。三藏。汝豈不是過去佛時三藏苾芻。彼魚聞已涕淚盈目。爾時世尊為說宿因。其魚生悔更不飲噉。因茲命終生於天上。於彼時中聞法之眾各於自乘獲大法利<p>五蘊不能攝一切法。是故不依五蘊而說先有染後要其淨。淨彼染故以先說有漏之法後說無漏。無為頌<p class='lg'>　苾芻意寂靜　　於事得永斷<br>　能盡生死際　　更不受後有　</p></body></html>
