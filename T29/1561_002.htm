<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T29 </TITLE>
</head>
<BODY>

<p class='juan'>
阿毘達磨俱舍論實義疏<span class='corr'>卷第</span>二</p>
<p><span class='byline'>　　　　尊者安惠造</span><br><p>論如有頌言<p class='lg'>　諸佛出現樂　　演說正法樂<br>　僧眾和合樂　　同修勇進樂　</p><p>論說。北俱盧洲衣重一兩。四天王眾天衣重半兩。三十三天衣重一銖。夜摩天衣重半銖。睹史多天衣重一銖中四分之一。樂變化天衣重一銖八分之一。他化自在天衣重一銖中十六分之一。已上<p>色界天衣不可稱。彼界若有重何言不可稱。色界諸天隨其身量所著衣服如光皎淨故不可言。表色相今次當說。頌曰<p class='lg'>　亂心無心等　　隨流淨不淨<br>　大種所造性　　由此說無表　</p><p>六失[<a href='javascript:showpic("../fontimg/010829.gif")'>物/心</a>]說頌云<p class='lg'>　初闕相續及假是　　無心隨流表相雜<br>　重置等言不簡別　　故此說中有六失　</p><p>(此是眼耳鼻舌身意也說諸心)<p>六失中自異意故。說頌云<p class='lg'>　作等餘心等　　及無心有記<br>　無對所造性　　是名無表色　</p><p>云地與地界有何差別。論頌曰<p class='lg'>　地謂顯形色　　隨世想立名<br>　水火亦復然　　風即界亦爾　</p><p>論故義品中作如說<p class='lg'>　趣求諸欲人　　常起於希望<br>　諸欲若不遂　　惱壞如箭中(說六識)　</p><p>當說論頌曰<p class='lg'>　受領納隨觸　　想取像為體<br>　四餘名行蘊　　如是受等三<br>　及無表無為　　名法處法界　</p><p>三蘊七事。如有頌云<p class='lg'>　三蘊與無表　　及三種無為<br>　此法處所攝　　法界亦如是　</p><p>頌曰<p class='lg'>　識為各了別　　此即名意處<br>　及七界應知　　六識轉為意　</p><p>頌曰<p class='lg'>　[<a href='javascript:showpic("../fontimg/010829.gif")'>物/心</a>]攝一切法　　由一蘊處界<br>　攝自性非餘　　以離他性故　</p></body></html>
