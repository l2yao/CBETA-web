<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T29 </TITLE>
</head>
<BODY>

<p class='juan'>
阿毘達磨俱舍論實義疏卷第五</p>
<p><span class='byline'>　　　　尊者安惠造</span><br><p><b>　　<A NAME="n127"></A>分別根品第二之一(論卷第三)</b><p>頌曰<p class='lg'>　傳說五於四　　四根於二種<br>　五八染淨中　　各別為增上　</p><p>論曰。眼等五根至聞聲別故。頌云<p class='lg'>　譬如明眼人　　能避現險難<br>　世有聰明者　　能離當苦惠<br>　多聞能知法　　多聞能離罪<br>　多聞捨無義　　多聞得涅槃　</p><p>頌曰<p class='lg'>　身由食住　　命託食存　　食已令心<br>　適悅安泰　</p><p>若男入胎於母生愛於父生恚。若女入胎於父生愛於母生恚。由如故知能續後有。皆是染心。是以意根於續後有<p>經云。父母精血入胎者。識所攝持方能成就羯剌藍也<p>釋曰。此顯身語隨心轉義。如契經言。心能導世間。心能遍攝受。如是心一法。皆自在隨行。頌曰<p class='lg'>　了自境增上　　[<a href='javascript:showpic("../fontimg/010829.gif")'>物/心</a>]立於六根<br>　從身立二根　　女男情增上<br>　於同住雜住　　清淨增上<br>　應知命五受　　信等立為根<br>　未當知已知　　具知根亦爾<br>　於得後後道　　涅槃等增上　</p><p>論頌云<p class='lg'>　身不悅名苦　　即此悅名樂<br>　及三定心悅　　餘處此名喜<br>　心不悅名憂　　中捨二無別<br>　見修無學道　　依九立三根　</p><p>頌曰<p class='lg'>　唯無漏後三　　有色命憂苦<br>　常知唯有漏　　通二餘九根　</p><p>言最後三根定是無漏。除此三根之外不通無漏。契經言。爾時世尊成正覺已作是思惟。我所證法甚深微妙。難見難解。不可思議。非尋思境。是智者所知。非凡愚所及。斯諸眾生久習邪教。愛著諸有。諸見所惑亂故不能解了。以不了故<span class='corr'>不能</span>信受。及生嬈惱。我所言說無所利益。唐沒劬勞。不如寂法受解脫樂。作是念已默然而住。爾時娑婆世界主大梵天王知佛世尊作如是念。即自思惟。此世界中諸眾生等多所失壞。今佛世尊證無上法。深廣微妙慮諸眾生不能信受。遂處閑寂受現法樂。我應詣彼勸請世尊轉妙法輪。作是念已。譬如壯士屈申臂頃。從梵宮沒。至於佛所。頂禮佛足。遶三匝已。卻住一面。合掌恭敬。而白佛言。世尊。此世界中諸眾生等久習異教。見惑縈纏。流轉生死。無所歸依。無所救護。世尊曠劫為諸眾生修行[<a href='javascript:showpic("../fontimg/067323.gif")'>(妳-女)-小+水</a>]引。今者得成無上正覺。證無上法。出現於世。如優曇花。不為有情隨機演說。處於閑寂。靜默而住。唯願世尊。降大悲心。哀愍世間。為諸有情。說正法要。有諸眾生。諸結微薄。機宜成熟。利根易化。不聞法故。自然損減。失大法利。唯願世尊。為諸眾生。開甘露門。說微妙法。令諸有情利益安樂。爾時大梵天王。勸請世尊。而說偈言<p class='lg'>　世尊出現為優曇　　曠劫難逢今一遇<br>　普為有情獲法利　　唯願廣開甘露門　</p><p>爾時世尊聞梵天王勸請偈已。起大悲心。即以道眼觀諸有情。或有鈍根執著諸有。或有中根少厭生死。或有利根而不放逸。如是世尊觀諸世間一切有情。處在世間或生或長。根有利鈍。或有易化得道。如實知已。受梵王請。許轉法輪。而說偈言<p class='lg'>　大梵天王善諦聽　　我所得法甚微妙<br>　今為汝等廣開演　　令於長夜獲安樂　</p><p>頌曰<p class='lg'>　命唯是異熟　　憂及後八非<br>　色意餘四受　　一一皆通二　</p><p>論唯一命根定是異熟。釋曰。無一命根非是異熟。頌曰<p class='lg'>　北洲定千年　　西東半日減<br>　此洲壽不定　　後十初叵量　</p><p>等。世間有情所餘福業。咸發願言。願我長壽。亦不願言願我住壽至於百年或住九十八十年等。或有尊人及親友等痧洶夾央C願汝長壽。亦不定言爾所時等以此洲人所作諸業。與貪心俱作是願。契經中說。苾芻當知。毘婆尸佛時。人壽八萬歲。乃至迦葉波佛時。人壽二萬歲。我今出世。人壽百歲。少出多減等。壽若無定限者。世尊何故作如是說。劫初諸根大種殊勝。壽即延長。今時漸劣故壽難至于十歲。福盡即死。不因命也。修故塔寺能延其壽。頌曰<p class='lg'>　梵行妙成立　　聖道已善修<br>　壽盡時歡喜　　猶如捨眾病　</p></body></html>
