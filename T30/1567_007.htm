<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T30 </TITLE>
</head>
<BODY>

<p class='juan'>
大乘中觀釋論卷第七<p><span class='byline'>　　　　安慧菩薩造</span><br><p><span class='byline'>　　　　譯經三藏朝散大夫試鴻臚卿光梵大師賜紫沙門臣惟淨等奉　詔譯</span><br><p><b>　　<A NAME="n101"></A>觀有為品第七之三</b></p>
<p>復次自部答異宗言<p class='lg'>　此分位定住　　先分位顯明　</p><p>釋曰。如乳位中。乳亦不即。於此位滅。如前所說。有無二法。互相違故。復次頌言<p class='lg'>　異分位定住　　先分位已滅　</p><p>釋曰。如是決定住異位中若有所轉如酪分位無別異滅。何以故。酪已成時。乳即不生。此中決定壞失次第。各別分位無異性故。若言物體不滅。此即相違。或計滅有所得。彼非道理。今當止遣。他法既無生住可止。自法亦無。今所說滅。以自法無故。復次頌言<p class='lg'>　如彼一切法　　生相不可得<br>　即此一切法　　滅亦不可得　</p><p>釋曰。此中云何。若一切處有滅法者。彼即無實。復次頌言<p class='lg'>　若法是有者　　滅即不可得<br>　不可於一處　　有有無二性　</p><p>釋曰。互相違故。復次頌言<p class='lg'>　無法即無果　　滅亦不可得<br>　如無第二頭　　不可言其斷　</p><p>或有人言。依止滅體。是中欲令滅有所得。故頌答言<p class='lg'>　法不自體滅　　他體亦不滅<br>　如生不自生　　他體亦不生<br>　此滅若未滅　　自體可能滅<br>　此滅若已滅　　滅已復何滅<br>　是滅若有異　　滅即是無窮<br>　滅若無所滅　　法皆如是滅　</p><p>或造釋者言。若彼生法止遣法自相者所說。即有對待過失。謂以勝義諦中有有為法對待無為。今對彼說。是故頌言<p class='lg'>　生住滅不成　　即無有為法<br>　有為法不成　　何得有無為　</p><p>釋曰。對待所起。此說畢竟。譬如石女不生於子。世俗決定物體不成<p>此中應問。若無有為之法及有為相。云何世尊說有三種有為法相。故頌答言<p class='lg'>　如夢亦如幻　　如乾闥婆城<br>　所說生住滅　　其相亦如是　</p><p>釋曰。諸法如夢幻及乾闥婆城。皆是分別智境界性。是故顯示象馬車步男子女人國城等相。彼體皆空。是故所有生等諸法皆是智境界性之所發起。於勝義諦中所顯無體自性空故。故佛欲令於諸行中捨離常見。令得調伏。乃作是說。止生老等。所言老者。老亦非老。此即自語有所得相違。是故頌言<p class='lg'>　老亦不離老　　老時無所有<br>　此性老不成　　異性亦如是<br>　是故一法中　　老即不可得<br>　老老而無老　　非自體他體<br>　此老不自老　　一切老亦然<br>　老若有別異　　老即是無窮<br>　解脫出離道　　自具足亦然<br>　若法離自相　　果亦不可得　</p><p>釋曰。如說解脫。諸有善法此即說為緣因。彼善法性若有所得。云何說彼以為緣因。若爾而彼識等亦可說為緣因而有所得。何以故。以差別性彼無體故。差別識性亦非自體。有善法性以其自體諸善法性為緣因故。於解脫中無有果利。若善法性因有解脫者。如是決定捨離自體。何以故。以所立諸法入自體故。若不爾者。如前所說。云何不以不善解脫而成善法解脫所作。若如前說。善法解脫此亦不離有分別故。是故當知。彼一切法若已生若未生二解脫因。彼即不生。復次頌言<p class='lg'>　已脫不可說　　未脫不可說<br>　脫未脫無說　　脫時亦無說<br>　此解脫若異　　解脫即無窮<br>　若無脫而脫　　皆如是解脫　</p><p>釋曰。若如是知。彼出離道亦然。具足如所生說。諸佛世尊。於契經中。有說頌言<p class='lg'>　色法如聚沫　　受即如浮泡<br>　想同陽焰生　　行如芭蕉相<br>　識如彼幻法　　顯示所立法<br>　如夢如影像　　亦同於響應　</p><p>復說。於諸行中一切法無我即無自性。當知此中所言我者。即是自性別名。此中所說。彼真如法無有戲論。若說決定皆是虛誑妄取之法<p><b>　　<A NAME="n102"></A>觀作者作業品第八</b><p>或有人言。前品所說。破一切法諸有所作。有為不成故。何得有無為。若作此說。何故與彼阿含相違。如佛世尊。於契經中。有說頌言<p class='lg'>　應修善法行　　勿修惡法行<br>　修善法行人　　二世安樂寂　</p><p>如此頌意。即有作者作法。亦復有果。所說是實如所觀察。何故但言世俗。非勝義耶<p>論者言。諸有作者。於勝義諦中。若實有若不實有。若亦實亦不實有。作業亦然。若實有若不實有。亦實亦不實有。由如是故。而彼作者於所作中若實有作者。亦應實有作業。如是互推。作者作業皆無有實。若實不實二種俱於勝義諦中。無極微許決定實法。若作者有實。然亦無實作業可得。若作業有實。而彼作者亦不和合。復次頌言<p class='lg'>　作者若有實　　亦不作實業　</p><p>釋曰。若如所說。何可信耶。故下頌言<p class='lg'>　實所作無故　　無所作差別　</p><p>釋曰。若復止息善不善業。即所作不生。若所作中有二。作者亦復有二。亦非於所作中有能作者。此遣法自相。此復云何。故下頌言<p class='lg'>　有業無作者　</p><p>釋曰。若於作者作業中。執著所作生起。此即還成法自相相違。今當止遣。復次頌言<p class='lg'>　無實所作故　</p><p>釋曰。以無所生作用差別故。若復作用有所和合。即所作有二。業亦有二。亦非離其所作有業。此遣法自相。復次頌言<p class='lg'>　有作者無業　</p><p>釋曰。若所作業與作用法彼相離者。即能作所作二俱叢雜。此遣法自相<p>復有人言。若有能作及作用法彼即有業生起。應可說為實有作者。以作者生時業亦無異。由有作用和合故。彼亦無別實有。此無過失<p>論者言。何名無過。以作者作業及所用法彼能作所作悉無作故。此中若有能作所作。過如先說。若無所作。能作亦無。以離所作故。此即云何。有其能作所作及所作業用。此如是故。餘處亦然。隨應遮遣。今此文廣。恐繁且止。復有人言。作者所作之業不實可爾。而彼作者可應實有。今為對遣彼說。是故頌言<p class='lg'>　作者亦無實　</p><p>釋曰。若計作者作業為實。今此言中亦當止遣。復次頌言<p class='lg'>　若實有作者　　亦實有作業<br>　作者及作業　　二俱墮無因　</p><p>釋曰。此言能作即是作者。此言所作即是其業。若或所作離於作者有業可作。如是亦當但有作者無所作時應有作業。有即無因。若作者作業墮無因性。即有一向過失。此應思擇。復次頌言<p class='lg'>　若有果無因　　因即非道理　</p><p>釋曰。此言因者。即說為緣。若法有因轉時緣即隨攝。因若無體現事止息。此即是無。云何有義可攝於緣。此復云何。故下頌言<p class='lg'>　作作者無體　　作用不和合　</p><p>釋曰。如斷薪等。若無所斷果體。彼能斷者及斷所用作具斧等皆不和合。斷所作用當何有依。彼無體故。作者作業無體亦然。此復云何。故下頌言<p class='lg'>　若無法非法　　所作等無體　</p><p>釋曰。若離所作。能作作用即無有業。故下頌言<p class='lg'>　法非法無故　　從生果亦無　</p><p>釋曰。此義云何。由此即無惡趣善趣及解脫道隨應果等。復次頌言<p class='lg'>　無果無解脫　　亦無生天道<br>　非唯生天道　　解脫道亦無　</p><p>釋曰。若爾世間諸有一切作用。皆悉墮於無果利中。世間果者如種子等。作用隨轉即能生果。彼若無體即無果利<p>或有人言。如是所說作者無實。其義可爾。彼所作業此乃是實。以能作故。此無過失<p>論者言。此何無過。今言作者。即是因之別名。業即是果。且非果法離因自體別有所作。如是若有作者作業。即有因有果。和合建立。今此如是作業不異於作者。作者不異於作業。故所作業而亦不離。以差別因彼無性故。此云何知。若法有緣及所作具。即因果性成。今此所說非不顯明<p>或有人言。作者亦實亦不實故。作業亦實亦不實故。下頌答彼增上言<p class='lg'>　作者實不實　　亦不作二業<br>　有無互相違　　一處即無二　</p><p>釋曰。於一法中有無二法和合作用。彼即無體。非道理故。如是決定和合作者作業亦不可得。以相違故亦非道理。復次頌言<p class='lg'>　作作者作用　　所作實非實<br>　著即生過失　　此因如先說　</p><p>釋曰。此中應知。若實不實皆對待所說。故下頌言<p class='lg'>　所作實不實　　亦實亦不實<br>　作者及作業　　此因如先說<br>　作者諸所作　　非實非不實<br>　應知業亦然　　此因如先說<br>　實所作即無　　不實又無因<br>　有無互相違　　一處何有二　</p><p>釋曰。此中所說三種對待。如生法說。是故應知。非佛世尊於一切處而悉止遣作者作業及諸作用。此即不墮諸無因過<p>論者言。此實無過。我亦不說無其作者及彼作業。何以故。我欲表示作者作業互所成故<p>復次頌言<p class='lg'>　因作者有業　　因業有作者　</p><p>釋曰。應知此中隨轉施設皆無自體。作者作業。若成不成。離有離無。證成中義。世俗所得。故下頌言<p class='lg'>　世俗遣異性　　我見成就相　</p><p>釋曰。若有人言。此與阿含相違者。彼因義不成<p>有外人言。勝義諦中有其作者。何以故。如佛所說有能取所取故<p>論者言。今為遮遣彼說故說。於彼諸作用中有其能取。若能取所取二法不壞。即作者隨轉亦不相離。如是應知。能取所取互所攝故。由是建立。因作者有業。因業有作者。是故因其能取而有所取。因所取故即有能取。此即非勝義諦。今復云何。離彼作者作業有遮遣邪。此中所作因義。若或止遣作者作業。彼能取所取。此亦應離<p>復次頌言<p class='lg'>　若勝義諦中　　有作者作業<br>　彼能取所取　　此亦應遮遣<br>　作者作業等　　此義如是故<br>　餘法自及他　　相因義應觀　</p><p>釋曰。若果若因。能相所相。同生不同生等。因果二法物體有得。若言有因。即墮果數。如彼生法。若有義可取。即彼有性。若彼無者。非彼有生。色等諸法若無義可取。即彼無體可觀。何況因果離於自體而有力能。若離自體有力能者。即有所得相違。譬如離於泥團可有瓶邪。物體分位法中所起。此說即是瓶生泥團。譬如瓶水。無彼別異分位性故。亦非瓶如木故。又非泥團分位即說有瓶。猶如別瓶若自力能而有所得。此即相違。若樂等法因有力能。即有樂等果法。樂等有故即樂等差別有所發起。此中所說。有所得者。此說亦無少法相違。若離因果而有力能。說所成者。如是決定彼無力能成其因果。此即或成顛倒計執。或成決定。不共因中相違離因無體故。若不共因非一向成故。若因果和合。即物體有性。如是所說因果二法。此中應知非勝義諦<p class='juan'>
大乘中觀釋論卷第七</p>
</body></html>
