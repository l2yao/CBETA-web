<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T31 </TITLE>
</head>
<BODY>

<p class='juan'>
攝大乘論卷下</p>
<p><span class='byline'>　　　　無著菩薩造</span><br><p><span class='byline'>　　　　真諦三藏譯</span><br><p><b>　　<A NAME="n46"></A>入因果修差別勝相第五</b><p>如此已說入因果勝相。云何應知入因果修差別。由十種菩薩地。何者為十。一歡喜地。二無垢地。三明焰地。四燒然地。五難勝地。六現前地。七遠行地。八不動地。九善慧地。十法雲地。云何應知以此義成立諸地為十。為對治地障十種無明故。於十相所顯法界有十種無明猶在為障。何者能顯法界十相。於初地由一切遍滿義。應知法界。於二地由最勝義。於三地由勝流義。於四地由無攝義。於五地由相續不異義。於六地由無染淨義。於七地由種種法無別義。於八地由不增減義。於九地由定自在依止義。由土自在依止義。由智自在依止義。於十地由業自在依止義。由陀羅尼門三摩提門自在依止義。應知法界。此中說偈<p class='lg'>　遍滿最勝義　　勝流及無攝<br>　無異無染淨　　種種法無別<br>　不增減四種　　自在依止義<br>　業自在依止　　總持三摩提　</p><p>如此二偈依中邊分別論。應當了知。復次此無明應知。於二乘非染污。於菩薩是染污。云何初地名歡喜。由始得自他利益功能故。云何二地名無垢。此地遠離犯菩薩戒垢故。云何三地名明焰。由無退三摩提及三摩跋提依止故。大法光明依止故。云何四地名燒然。由助菩提法能焚滅一切障故。云何五地名難勝。真俗二智更互相違能合難合令相應故。云何六地名現前。由十二緣生智依止故。能令般若波羅蜜現前住故。云何七地名遠行。由至有功用行最後邊故。云何八地名不動。由一切相及作意功用不能動故。云何九地名善慧。由最勝無礙辯智依止故。云何十地名法雲。由緣通境知一切法一切陀羅尼及三摩提門為藏故。譬雲能覆如虛空麤障故。能圓滿法身故<p>云何應知得諸地相。由四種相。一由已得信樂相。於一一地決定生信樂故。二由已得行相。得與地相應十種法正行故。三由已得通達相。先於初地通達真如法界時。皆能通達一切地故。四由已得成就相。此十地皆已至究竟修行故。云何應知修諸地相諸菩薩。先於地地中修習奢摩他毘缽舍那。各有五相修習得成。何者為五。一集總修。二無相修。三無功用修。四熾盛修。五不知足修。應知於諸地皆有此五修。此五修生五法為果。何者為五。一剎那剎那能壞一切麤重依法。二能得出離種種亂想法樂。三能見一切處無量無分別相善法光明。四如所分別法相轉得清淨分甯裗禰矷C為圓滿成就法身。五於上品中轉增為最上上品因緣聚集。於十地中修十波羅蜜隨次第成。於前六地有六波羅蜜如次第說。於後四地有四波羅蜜。一漚和拘舍羅波羅蜜。六波羅蜜所生長善根功德。施與一切眾生悉令平等。為一切眾生迴向無上菩提。二波尼他那波羅蜜。此度能引攝種種願。於未來世感六度生緣故。三婆羅波羅蜜。由思擇修習力伏諸波羅蜜對治故。能引六波羅蜜相續生無有間缺。四若那波羅蜜。此度是能成立前六度智。能令菩薩於大集中受法樂。及成熟眾生。後四波羅蜜應知是無分別後智。攝一切波羅蜜。於一切地中不同時修習。從波羅蜜藏藏經。應知此法門廣顯諸義。於幾時中修習十地。正行得圓滿。有五種人。於三阿僧祇劫修行圓滿。或七阿僧祇劫。或三十三阿僧祇劫。何者為五人。行願行地人滿一阿僧祇劫。行清淨意行人。行有相行人。行無相行人。於六地乃至七地滿第二阿僧祇劫。從此後無功用行人。乃至十地滿第三阿僧祇劫。復次云何七阿僧祇劫。地前有三地。中有四地。前三者。一不定阿僧祇。二定阿僧祇。三授記阿僧祇。地中有四者。一依實諦阿僧祇。二依捨阿僧祇。三依寂靜阿僧祇。四依智慧阿僧祇。復次云何三十三阿僧祇。方便地中有三阿僧祇。一信行阿僧祇。二精進行阿僧祇。三趣向行阿僧祇。於十地中地地各三阿僧祇。謂入住出。如此阿僧祇修行十地正行圓滿<p class='lg'>　有善根願力　　心堅進增上<br>　三種阿僧祇　　說正行成就　</p><p><b>　　<A NAME="n47"></A>攝大乘論依戒學勝相第六</b><p>如此已說入因果修差別。云何應知依戒學差別。應知如於菩薩地正受菩薩戒品中說。若略說由四種差別。應知菩薩戒有差別。何者為四。一品類差別。二共不共學處差別。三廣大差別。四甚深差別。品類差別者。有三種。一攝正護戒。二攝善法戒。三攝眾生利益戒。此中攝正護戒應知是二戒依止。攝善法戒是得佛法生起依止。攝眾生利益戒是成熟眾生依止。共學處戒者。是菩薩遠離性罪戒。不共學處戒者。是菩薩遠離制罪所立戒。此戒中或聲聞是處有罪。菩薩於中無罪。或菩薩是處有罪。聲聞於中無罪。菩薩有治身口意三品為戒。聲聞但有治身口為戒。是故菩薩有心地犯罪。聲聞則無此事。若略說所有身口意業事。能生眾生利益無有過失。此業菩薩皆應受學修行。如此應知共不共戒差別。廣大差別者。應知有四種。由四種廣大故。一種種無量學處廣大。二能攝無量福德廣大。三攝一切眾生利益安樂意廣大。四無上菩提依止廣大。甚深差別者。若菩薩由如此方便勝智行。殺生等十事無染濁過失。生無量福德速得無上菩提勝果。復次有變化所作身口業。應知是菩薩甚深戒。由此戒有時菩薩正居大王位。或現種種逼惱眾生。為安立眾生於戒律中。或現種種本生。由逼惱他及逼惱怨對。令他相愛利益安心。生他信心為先。後於三乘聖道中令彼善根成熟。是名菩薩甚深戒差別。由此四種差別。應知是略說菩薩受持戒差別。復次由此四種差別。更有差別不可數量菩薩戒差別。如毘那耶瞿沙毘佛略經中說<p><b>　　<A NAME="n48"></A>攝大乘論依心學勝相第七</b><p>如此已說依戒學差別。云何應知依心學差別。略說由六種差別應知。何者為六。一境差別二眾類差別。三對治差別。四隨用差別。五隨引差別。六由事差別。境差別者。由緣大乘法為境起故。眾類差別者。大乘光三摩提。集福德王三摩提。賢護三摩提。首楞伽摩三摩提等。攝種種三摩提品類故。對治差別者。由緣一切法為通境智慧。如以楔出楔方便故。於本識中拔出一切麤重障故。隨用差別者。於現世久安住三摩提樂中。如意能於勝處受生。隨引差別者。能引無礙神通於一切世界。由事差別者。令動放光遍滿顯示轉變往還。促遠為近轉麤為細變細為麤。令一切色皆入身中。似彼同類入大集中。或顯或隱。具八自在伏障他神力。或施他辯才及憶念喜樂。或放光明能引具相大神通。能引一切難行正行。以能攝十種難修正行故。何者為十。一自受難修。自受菩提善願故。二不可迴難修。由生死眾苦不令退轉故。三不背難修。由眾生作惡一向對彼故。四現前難修。於有怨眾生現前為行一切利益事故。五無染難修。菩薩生於世間不為世法之所染故。六信樂難修。行於無底大乘。能信樂廣大甚深義故。七通達難修。能通達人法二無我故。八隨覺難修。諸佛如來甚深不了義經能如理判故。九不離不染難修。不捨生死不為生死染污故。十加行難修。諸佛如來於一切障解脫中住不作功用。能行一切眾生利益事。乃至窮生死後際樂修如此加行故。於隨覺難修諸佛如來說不了義經。其義云何。菩薩應隨理覺察。如經言。云何菩薩不損一物不施一人。若菩薩善能行施無量無數。於十方世界修布施行相續生起。云何菩薩樂行布施。若菩薩不樂行一切施。云何菩薩行信施心。若菩薩不行諸佛如來信心。云何菩薩發行布施。若菩薩於布施中不策自身。云何菩薩盚C戲布施。若菩薩無布施時。云何菩薩能大行施。若菩薩於施離娑羅想。云何菩薩於施清淨。若菩薩鬱波提貪吝。云何菩薩能住於施。若菩薩不住究竟後際。云何菩薩於施自在。若菩薩於施不得自在。云何菩薩於施無盡。若菩薩不住無盡中如施經。於戒乃至般若如理應知。復有經言。云何菩薩行殺生。若菩薩有命眾生斷其相續。云何菩薩奪非他所與。若菩薩自奪非他所與眾生。云何菩薩行邪婬。若菩薩於欲塵起邪意等。云何菩薩能說妄語。若菩薩是妄能說為妄。云何菩薩行兩舌。若菩薩琣穖抪左鑄I處。云何菩薩能住波留師。若菩薩住所知彼岸。云何菩薩能說不相應語。若菩薩能分破諸法隨類解釋。云何菩薩行阿毘持訶婁。若菩薩數數令自身得無上諸定。云何菩薩起憎害心。若菩薩於自他心地能害諸惑。云何菩薩起邪見。若菩薩一切處遍行邪性如理觀察。復有經言。佛法甚深。何者甚深。此論中自廣分別。一切佛法常住為性。由法身常住故。一切佛法皆斷為性。由一切障皆斷盡故。一切佛法生起為性。由化身琤肭_故。一切佛法能得為性。能得共對治眾生八萬四千煩惱行故。一切佛法有欲為性。有欲眾生愛攝令成自體故。一切佛法有瞋為性。一切佛法有癡為性<p>一切佛法凡夫法為性。一切佛法無染著為性。成就真如一切障不能染故。一切佛法不可染著。諸佛出現於世。非世法所能染故。是故說佛法甚深。為修行波羅蜜。為成熟眾生為清淨佛土。為引攝一切佛法故。菩薩三摩提業差別應知<p><b>　　<A NAME="n49"></A>攝大乘論依慧學勝相第八</b><p>如此已說依定學差別。云何應知依慧學差別。由無分別智自性依止緣起境界相貌立救難攝持伴類。果報等流出離。究竟行善加行無分別智後得智功德。無差別加行。無分別後得智。譬威德無功用作事甚深義故。應知依慧學差別。由依慧學差別。應知無分別智差別。無分別智自性。應知離五種相。五相者。一離非思惟故。二離非覺觀地故。三離滅想受定寂靜故。四離色自性故。五於真實義離異分別故。是五相所離智。此中應知是無分別智。於此中如所說。無分別智性中故說偈言<p class='lg'>　諸菩薩自性　　五種相所離<br>　無分別智性　　於真無分別<br>　諸菩薩依止　　非心非非心<br>　是無分別智　　非思疾類故<br>　諸菩薩因緣　　有言聞熏習<br>　是無分別智　　如理正思惟<br>　諸菩薩境界　　不可言法性<br>　是無分別智　　二無我真如<br>　諸菩薩相貌　　於真如境中<br>　是無分別智　　無相無差別<br>　相應自性義　　所分別非他<br>　字字相續故　　由相應義成<br>　離言說智慧　　於所知不起<br>　於言不同故　　一切不可言<br>　諸菩薩攝持　　是無分別智<br>　此後得行持　　為生長究竟<br>　諸菩薩伴類　　說是二種道<br>　是無分別智　　五度之品類<br>　諸菩薩果報　　於佛二圓聚<br>　是無分別智　　由加行至得<br>　菩薩等流果　　於後後生中<br>　是無分別智　　由展轉增勝<br>　諸菩薩出離　　得成相應故<br>　是無分別智　　應知於十地<br>　諸菩薩究竟　　由得淨三身<br>　是無分別智　　至勝自在故<br>　不染如虛空　　此無分別智<br>　種種重惡業　　由唯信樂故<br>　清淨如虛空　　此無分別智<br>　解脫一切障　　由得及成就<br>　如虛空無染　　是無分別智<br>　若出現於世　　非世法所染<br>　如啞求受塵　　如啞正受塵<br>　如非啞受塵　　三智譬如此<br>　如愚求受塵　　如愚正受塵<br>　如非愚受塵　　三智譬如此<br>　如五求受塵　　如五正受塵<br>　如非五受塵　　三智譬如此<br>　如未識求解　　如讀正受法<br>　如解受法義　　次第譬三智<br>　如人正閉目　　無分別亦爾<br>　如人正開目　　後得智亦爾<br>　如空無分別　　無染礙異邊<br>　如空中色現　　後得智亦爾<br>　譬摩尼天鼓　　無思成自事<br>　如此不分別　　種種佛事成<br>　非此非非此　　非智非非智<br>　與境無差別　　智名無分別<br>　佛說一切法　　自性無分別<br>　所分別無故　　彼無無分別　</p><p>此中無分別有三種。一加行無分別。二無分別智。三無分別後智。加行無分別有三種謂因緣引通數習力生起差別故。無分別智亦有三種。謂知足無顛倒無戲論。無分別差別故。無分別後智有五種。謂通達憶持成立相雜如意。顯示差別故。為成立無分別智。復說別偈<p class='lg'>　餓鬼畜生人　　諸天等如應<br>　一境心異故　　許彼境界成<br>　於過去未來　　於夢二影中<br>　智緣非有境　　此無轉為境<br>　若塵成為境　　無無分別智<br>　若此無佛果　　應得無是處<br>　得自在菩薩　　由願樂力故<br>　如意地等成　　得定人亦爾<br>　成就簡擇人　　有智得定人<br>　於內思諸法　　如義顯現故<br>　無分別修時　　諸義不顯故<br>　應知無有塵　　由此故無識　</p><p>此無分別智即是般若波羅蜜。名異義同。如經言。若菩薩住般若波羅蜜。由非處修行能圓滿修習所餘波羅蜜。何者非處修行能圓滿修習所餘波羅蜜。謂離五種處。一離外道我執處。二離未見真實菩薩分別處。三離生死涅槃二邊處。四離唯滅惑障知足行處。五離不觀利益眾生事住無餘涅槃處。聲聞智慧與菩薩智慧差別云何。應知由無分別差別不分別陰等諸法門故。由非一分差別通達二空真如。入一切所知相故。依止一切眾生利益事故。由無住差別住無住處涅槃故。由畬t別於無餘涅槃不墮斷盡邊際故。由無上差別實無異乘勝此故。此中說偈<p class='lg'>　由智五勝異　　依大悲修福<br>　世出世富樂　　說此不為遠　</p><p>若菩薩於世間實有亦復可知。若菩薩如此依戒定慧學功德聚相。應至十種自在。於一切利他事得無等勝能。云何於世間中見有眾生遭重苦難。由菩薩見彼眾生有業能感苦報障勝樂果故。由菩薩見如此若施彼樂具則障其生善。由菩薩見彼無樂具能現前厭惡生死。由菩薩見若施彼樂具則是生長一切惡法因緣。由菩薩見若施彼樂具則是逼害餘無量眾生因緣。是故菩薩不無如此能。世間亦有如此眾生顯現。此中說偈<p class='lg'>　見業障礙善　　厭現及惡增<br>　害他彼眾生　　不感菩薩施　</p><p><b>　　<A NAME="n50"></A>攝大乘論學果寂滅勝相第九</b><p>如此已說依慧學差別。云何應知寂滅差別。諸菩薩惑滅即是無住處涅槃此相云何。捨離惑與不捨離生死。二所依止轉依為相。此中生死是依他性。不淨品一分為體。涅槃是依他性。淨品一分為體本依者是具淨不淨品二分依他性。轉依者對治起時此依他性。由不淨品分永改本性。由淨品分永成本性。此轉依若略說有六種轉。一益力損能轉。由隨信樂位住聞熏習力故。由煩惱有羞行慚弱行。或永不行故。二通達轉。謂已登地諸菩薩。由真實虛妄顯現為能故。此轉從初地至六地。三修習轉。由未離障人是一切相不顯現真實顯現依故。此轉從七地至十地。四果圓滿轉。由已離障人一切相不顯現清淨真如顯現至得一切相自在依故。五下劣轉。由聲聞通達人無我故。由一向背生死為永捨離生死故。六廣大轉。由菩薩通達法無我故。於中觀寂靜功德故。為捨不捨故。若菩薩在下劣轉位有何過失。不觀眾生利益事故。遠離菩薩法。與下乘人同得解脫此為過失。諸菩薩若在廣大轉位有何功德。於生死法中由自轉依為依故。得諸自在於一切道中能現一切身。於世間富樂及於三乘。由種種教化方便勝能能安立彼於正教。是廣大轉功德。此中說偈<p class='lg'>　於凡夫覆真　　於彼顯虛妄<br>　於菩薩一向　　捨虛顯真實<br>　不顯現顯現　　虛妄及真實<br>　是菩薩轉依　　解脫如意故<br>　於生死涅槃　　若智起等等<br>　生死即涅槃　　二無此彼故<br>　是故於生死　　非捨非非捨<br>　於涅槃亦爾　　無得無不得　</p><p><b>　　<A NAME="n51"></A>攝大乘論智差別勝相第十</b><p>如此已說寂滅差別。云何應知智差別。由佛三身。應知智差別。一自性身。二受用身。三變化身。此中自性身者。是諸如來法身。於一切法自在依止故。受用身者。諸佛種種土。及大人集輪依止所顯現。此以法身為依止。諸佛土清淨。大乘法受樂受用因故。變化身者。以法身為依止。從住兜率陀天及退。受生受學受欲塵。出家往外道所修苦行。得無上菩提轉法輪。大般涅槃等事所顯現故。諸佛如來所有法身其相云何。若略說其相應知有五種。此中說鬱陀那偈<p class='lg'>　相證得自在　　依止及攝持<br>　差別德甚深　　念業明佛身　</p><p>五相者。一法身轉依為相。一切障及不淨品分。依他性滅已解脫一切障。於一切法得自在。為能清淨性分依他性轉依為相故。二白淨法為相。由六度圓滿。於法身至得十種自在勝能為相故。何者為十。一命自在。二心自在。三財物自在。此三由施度圓滿得成。四業自在。五生自在。此二由戒度圓滿得成。六欲樂自在。由忍度圓滿得成。七願自在。由精進度圓滿得成。八通慧自在。此五通所攝。由定度圓滿得成。九智自在。十法自在。此二由般若波羅蜜圓滿得成。三無二為相。由無有無二相故。一切法無所有空相不無為相故。復次有為無為無二為相。非惑業集所生故。由得自在能顯有為相故。復次一異無二為相。諸佛如來依止不異故。由無量依止能證此故。此中說偈<p class='lg'>　我執不有故　　於中無依別<br>　如前多依證　　假名說不一<br>　性行異非虛　　圓滿無初故<br>　不一無異故　　不多依真如　</p><p>四常住為相。真如清淨相故。昔願引通最為極故。應作正事未究竟故。五不可思議為相。是真如清淨自證智所知故。無譬喻故。非覺觀行處故<p>復次此法身證得云何。是觸從初所得。由緣相雜大乘法為境。無分別智無分別後所得智五相修成熟修習。於一切地善集資糧。能破微細難破障故。金剛譬三摩提。即此三摩提後滅離一切障故。是時由依止轉成證得。應知此法身有幾自在於中得自在。若略說有五自在於中得自在。一淨土顯示自身相好無邊音不可見頂自在。由轉色陰依故。二無失無量大安樂住自在。由轉受陰依故。三具足一切名字文句聚等中正說自在。由轉想陰執相差別依故。四變化改易引攝大集牽白淨品自在。由轉行陰依故。五顯了平等迴觀作事智自在。由轉識陰依故<p>此法身應知為幾法依止。若略說唯三。諸佛如來種種住處依止故。此中說偈<p class='lg'>　諸佛如來受五喜　　皆因證得自界故<br>　二乘無喜由不證　　求喜要須證佛界<br>　由能無量作事立　　由法美味欲得成<br>　得喜最勝無有失　　諸佛琩ㄔ|無盡　</p><p>種種受用身依止。為成熟諸菩薩善根故。種種化身依止。為多成熟聲聞獨覺善根故。有幾種佛法應知攝此法身。若略說有六種。一清淨類法。由轉阿黎耶識依故。由證得法身故。二果報類法。由轉有色根依故。由證得果報勝智故三住類法。由轉受行欲塵依故。由無量智慧住故。四自在類法。由轉種種業等攝自在依故。由於一切十方世界無閡六通智自在故。五言說類法。由轉一切見聞覺知言說依故。由能飽滿一切眾生心正說智自在故。六拔濟類法。由轉一切災橫過失拔濟意依故。由一切眾生災橫過失拔濟智自在故。如此六種類法所攝諸佛如來法身。應知諸佛法身為可說有差別。為無差別。由依止意用業無異故。應知無差別。由無量正覺等事故。應知有差別。如法身受用身亦爾。由依止業不異故。應知無差別。不由依止差別故無差別。無量依止轉依故。變化身應知如受用身。此法身應知與幾種功德相應與最清淨四無量相應。與八解脫八制入十一切入。無諍三摩提願智四無閡解六通慧。三十二大人相八十小相。四種一切相清淨十力四無畏。四無護三念處。拔除習氣無忘失法大悲十八不共法。一切相最勝智等諸法相應。此中說偈<p class='lg'>　於眾生大悲　　離諸結縛意<br>　不離眾生意　　利樂意頂禮<br>　解脫一切障　　降伏世智者<br>　應知智遍滿　　心解脫頂禮<br>　諸眾生無餘　　能滅一切惑<br>　害惑有染污　　常憐愍頂禮<br>　無功用無著　　無礙痡I靜<br>　一切眾生難　　能釋我頂禮<br>　於依及能依　　應說言及智<br>　於能說無礙　　說者我頂禮<br>　故隨彼類音　　行往還出離<br>　證知諸眾生　　正教我頂禮<br>　諸眾生見尊　　信敬調勝士<br>　由他見能生　　淨心我頂禮<br>　攝受住及捨　　變化及改性<br>　得定智自在　　世尊我頂禮<br>　方便歸依淨　　於中障眾生<br>　於大乘出離　　摧魔我頂禮<br>　智滅及出離　　障事能顯說<br>　於自他兩利　　降邪我頂禮<br>　無制無過失　　無染濁無住<br>　於諸法無動　　無戲論頂禮<br>　於眾伏他說　　二惑所遠離<br>　無護無忘失　　攝眾我頂禮<br>　於利益他事　　尊不過待時<br>　所作痤L虛　　無迷我頂禮<br>　於一切行住　　無非圓智事<br>　遍知一切世　　實體我頂禮<br>　日夜六時觀　　一切界眾生<br>　與大悲相應　　利樂意我禮<br>　由行及由得　　由智及由事<br>　於一切二乘　　無等我頂禮<br>　由三身尊至　　具相無上覺<br>　一切法他疑　　能除我頂禮<br>　無繫無過失　　無麤濁無住<br>　於諸法無動　　無戲論頂禮　</p><p>諸佛法身不但睇P如此等功德相應。復與餘功德相應。謂自性因果業相應。行事功德相應。是故應知諸佛法身有無上功德。此中說偈<p class='lg'>　尊成就真如　　修諸地出離<br>　至他無等位　　解脫諸眾生<br>　無盡等功德　　相應現於世<br>　於三輪易現　　難見人天等　</p><p>復次如來法身甚深最甚深。此甚深云何可見此中說偈<p class='lg'>　佛無生為生　　以無住為住<br>　作事無功用　　第四食為食<br>　不異亦無量　　無數量一事<br>　最堅不堅業　　無上應三身<br>　無一法能覺　　一切無不覺<br>　一一念無量　　有不有所顯<br>　無欲無離欲　　依欲得出離<br>　已知欲無欲　　故入欲法如<br>　諸佛過五陰　　於五陰中住<br>　與陰非一異　　不捨陰涅槃<br>　諸佛事相雜　　猶如大海水<br>　我已正應作　　他事無是思<br>　由失尊不現　　如月於破器<br>　遍滿諸世間　　由法光如日<br>　或現得正覺　　或涅槃如火<br>　此二實不有　　諸佛常住故<br>　如來於惡事　　人道及惡道<br>　於非梵行法　　住第一住我<br>　佛一切處行　　亦不行一處<br>　於一切生現　　非六根境界<br>　諸惑已滅伏　　如毒咒所害<br>　留惑至惑盡　　佛證一切智<br>　諸惑成覺分　　生死為涅槃<br>　得成大方便　　故佛難思議　</p><p>由此義故十二種甚深應知。謂生不住業住甚深。安立數業甚深正覺甚深。離欲甚深。陰滅甚深。成熟甚深。顯現甚深。菩提般涅槃顯現甚深。住甚深。顯自體甚深。滅惑甚深。不可思議甚深<p>諸菩薩緣法身憶念佛。此念緣幾相。若略說諸菩薩依法身修習念佛有七種相。何等為七。一諸佛於一切法至無等自在。如此修習念佛。於一切世界至得無礙無邊六通智。故此中說偈<p class='lg'>　被障因不具　　一切眾生界<br>　住二種定中　　諸佛無自在　</p><p>二如來身常住。由真如無間解脫一切垢故。三如來最無失。一切惑障及智障永相離故。四一切如來事無功用成。不由功用痚_正事永不捨故。五如來大富樂位。一切佛土最微妙清淨為富樂故。六如來最無染著。出現世間非一切世法所染。如塵不能染空故<p>七如來於世間有大事用。由現成無上菩提及大般涅槃。未成熟眾生令成熟。已成熟眾生令解脫故。此中說偈<p class='lg'>　隨屬如來心　　圓德常無失<br>　無功用能施　　眾生大法樂<br>　遍行無有礙　　平等利多人<br>　一切一切佛　　智人緣此念　</p><p>復次諸佛如來淨土清淨其相云何應知。如言百千經菩薩藏緣起中說。佛世尊在周遍光明七寶莊嚴處。能放大光明普照無量世界無量妙飾界處。各各成立大城。邊際不可度量。出過三界行處。出出世善法。功能所生最清淨自在唯識為相。如來所鎮菩薩安樂住處。無量天龍夜叉阿修羅迦樓羅緊那羅摩[<a href='javascript:showpic("../fontimg/023523.gif")'>目*侯</a>]羅伽人非人等所行。大法味喜樂所持。一切眾生一切利益事為用。一切煩惱災橫所離。非一切魔所行處。勝一切莊嚴。如來莊嚴所依處。大念慧行出離大奢摩他毘缽舍那乘。大空無相無願解脫門入處。無量功德聚所莊嚴。大蓮花王為依止。大寶重閣如來於此中住。如此淨土清淨顯色相圓淨形貌量處。因果主助眷屬持業利益無怖畏住處路乘門依止圓淨。由前文句如此等圓淨皆得顯現。復次受用如此淨土清淨。一向淨一向樂。一向無失一向自在<p>復次諸佛法界畬劦釣ㄕ酗風~。一救濟災橫為業。由唯現盲聾狂等疾惱災橫能滅除故。二救濟惡道為業。從惡處引拔安立於善處故。三救濟行非方便為業。諸外道等加行非方便。降伏安立於佛正教故。四救濟行身見為業。為過度三界能顯導聖道方便故。五救濟乘為業。諸菩薩欲偏行別乘。未定根性聲聞能安立彼為修行大乘故。於如此五業應知諸佛如來共同此業。此中說偈<p class='lg'>　因依事意及諸行　　異故世間許業異<br>　此五種異於佛無　　是故世將同一業　</p><p>若爾聲聞獨覺非所共得如此眾德相應諸佛法身。諸佛以何意故。說彼俱趣一乘與佛乘同。此中說偈<p class='lg'>　未定性聲聞　　及諸餘菩薩<br>　於大乘引攝　　定性說一乘<br>　法無我解脫　　等故性不同<br>　得二意涅槃　　究竟說一乘　</p><p>三世諸佛若共一法身。云何世數於佛不同。此中說偈<p class='lg'>　於一界中無二故　　同時因成不可量<br>　次第成佛非理故　　一時多佛此義成　</p><p>云何應知諸佛法身非一向涅槃。非非一向涅槃。此中說偈<p class='lg'>　由離一切障　　應作未竟故<br>　佛一向涅槃　　不一向涅槃　</p><p>云何受用身不成自性身。由六種因故。一由色身及行身顯現故。二由無量大集處差別顯現故。三隨彼欲樂見顯現自性不同故。四別異別異見自性變動顯現故。五菩薩聲聞天等種種大集相雜和合時。相雜顯現故。六阿黎耶識及生起識見。轉依非道理故。是故受用身無道理成自性身。云何變化身不是自性身。由八種因故。一諸菩薩從久遠來。得無退三摩提。於兜率陀天道及人道中受生。不應道理。二諸菩薩從久遠來睅訇J住。方書算計數量印相工巧等論。行欲塵及受用欲塵中菩薩無知不應道理。三諸菩薩從久遠來。已識別邪正法教。往外道所事彼為師。不應道理。四諸菩薩從久遠來。已通達三乘聖道正理。為求道故修虛苦行。不應道理。五諸菩薩捨百拘胝閻浮提。於一處得無上菩提及轉法輪。不應道理。六若離顯無上菩提方便。但以化身於他方作佛事。若爾則應於兜率陀天上成正覺。七若不爾。云何佛不於一切閻浮提中平等出現。若不於他方出現。無阿含及道理可證此義八二如來於一世界俱現此不相違。若許化身成多。由四天下攝一世界。如轉輪王。於一世界或一主或別主俱生。不應道理。諸佛亦爾。此中說偈<p class='lg'>　佛微細化身　　多入胎平等<br>　為顯具相覺　　於世間示現　</p><p>有六種因。諸佛世尊於化身中不得永住。一正事究竟故。由已解脫成熟眾生故。二若已得解脫求般涅槃。為令彼捨般涅槃意。欲求得常住佛身故。三為除彼於佛所有輕慢心故。為令彼通達甚深真如法及正說法故。四為令眾生於佛身起渴仰心數見無厭足故。五為令彼向自身起極精進。由知正說者不可得故。六為令彼速得至成熟位向自身不捨荷負極精進故。此中說偈<p class='lg'>　由正事究竟　　為除樂涅槃<br>　令捨輕慢佛　　發起渴仰心<br>　令向身精進　　及為速成熟<br>　諸佛於化身　　許非一向住　</p><p>為度一切眾生。由發願及修行尋求無上菩提。一向般涅槃。此事不應道理。本願及修行相違無果故<p>復次受用身及變化身無常故。云何諸佛以常住法為身。由應身及化身琩怳謇k身故。由應身無捨離故。由化身數起現故。如琩樂。如甯I食。二身常住應如此知。若法身無始時。無差別無數量。為得法身不應不作功用。此中說偈<p class='lg'>　諸佛證得等無量　　是因眾生若捨勤<br>　證得畬氻ㄕ谷]　　斷除正因不應理　</p><p>阿毘達磨大乘藏經中名攝大乘。此正說究竟<p class='juan'>
攝大乘論卷下</p>
</body></html>
