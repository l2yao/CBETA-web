<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T31 </TITLE>
</head>
<BODY>

<p><p></li><p><b>　　<A NAME="n496"></A>No. 1611</b><p class='juan'>
究竟一乘寶性論卷第一</p>
<p><span class='byline'>　　　　後魏中印度三藏勒那摩提譯</span><br><p><b>　　<A NAME="n498"></A>教化品第一</b><p class='lg'>　我今悉歸命　　一切無上尊<br>　為開法王藏　　廣利諸群生<br>　諸佛勝妙法　　謗以為非法<br>　愚癡無智慧　　迷於邪正故<br>　具足智慧人　　善分別邪正<br>　如是作論者　　不違於正法<br>　順三乘菩提　　對三界煩惱<br>　雖是弟子造　　正取邪則捨<br>　善說名句義　　初中後功德<br>　智者聞是義　　不取於餘法<br>　如我知佛意　　堅住深正義<br>　如實修行者　　取同於佛語<br>　雖無善巧言　　但有真實義<br>　彼法應受持　　如取金捨石<br>　妙義如真金　　巧語如瓦石<br>　依名不依義　　彼人無明盲<br>　依自罪業障　　謗諸佛妙法<br>　如是諸人等　　則為諸佛呵<br>　或有取他心　　謗諸佛妙法<br>　如是諸人等　　則為諸佛呵<br>　為種種供養　　謗諸佛妙法<br>　如是諸人等　　則為諸佛呵<br>　愚癡及我慢　　樂行於小法<br>　謗法及法師　　則為諸佛呵<br>　外現威儀相　　不識如來教<br>　謗法及法師　　則為諸佛呵<br>　為求名聞故　　起種種異說<br>　謗法及法師　　則為諸佛呵<br>　說乖修多羅　　言是真實義<br>　謗法及法師　　則為諸佛呵<br>　求利養攝眾　　誑惑無智者<br>　謗法及法師　　則為諸佛呵<br>　佛觀如是等　　極惡罪眾生<br>　慈悲心自在　　為說法除苦<br>　深智大慈悲　　能如是利益<br>　我說不求利　　為正法久住　</p><p><b>　　<A NAME="n499"></A>究竟一乘寶性論佛寶品第二</b><p class='lg'>　佛體無前際　　及無中間際<br>　亦復無後際　　寂靜自覺知<br>　既自覺知已　　為欲令他知<br>　是故為彼說　　無畏常盚D<br>　佛能執持彼　　智慧慈悲刀<br>　及妙金剛杵　　割截諸苦芽<br>　摧碎諸見山　　覆藏顛倒意<br>　及一切稠林　　故我今敬禮　</p><p><b>　　<A NAME="n500"></A>究竟一乘寶性論法寶品第三</b><p class='lg'>　非有亦非無　　亦復非有無<br>　亦非即於彼　　亦復不離彼<br>　不可得思量　　非聞慧境界<br>　出離言語道　　內心知清涼<br>　彼真妙法日　　清淨無塵垢<br>　大智慧光明　　普照諸世間<br>　能破諸曀障　　覺觀貪瞋癡<br>　一切煩惱等　　故我今敬禮　</p><p><b>　　<A NAME="n501"></A>究竟一乘寶性論僧寶品第四</b><p class='lg'>　正覺正知者　　見一切眾生<br>　清淨無有我　　寂靜真實際<br>　以能知於彼　　自性清淨心<br>　見煩惱無實　　故離諸煩惱<br>　無障淨智者　　如實見眾生<br>　自性清淨性　　佛法僧境界<br>　無閡淨智者　　見諸眾生性<br>　遍無量境界　　故我今敬禮　</p><p>問曰。依何等法有此三寶。答曰。偈言<p class='lg'>　真如有雜垢　　及遠離諸垢<br>　佛無量功德　　及佛所作業<br>　如是妙境界　　是諸佛所知<br>　依此妙法身　　出生於三寶　</p><p><b>　　<A NAME="n502"></A>究竟一乘寶性論一切眾生有如來藏品第五</b><p>問曰。云何得知一切眾生有如來藏。答曰。偈言<p class='lg'>　一切眾生界　　不離諸佛智<br>　以彼淨無垢　　性體不二故<br>　依一切諸佛　　平等法性身<br>　知一切眾生　　皆有如來藏　</p><p>又復略說偈言<p class='lg'>　體及因果業　　相應及以行<br>　時差別遍處　　不變無差別<br>　彼妙義次第　　第一真法性<br>　我如是略說　　汝今應善知　</p><p>此偈明何義。偈曰<p class='lg'>　自性常不染　　如寶空淨水<br>　信法及般若　　三昧大悲等<br>　淨我樂常等　　彼岸功德果<br>　厭苦求涅槃　　欲願等諸業<br>　大海器寶水　　無量不可盡<br>　如燈明觸色　　性功德如是<br>　見實者說言　　凡夫聖人佛<br>　眾生如來藏　　真如無差別<br>　有不淨雜淨　　及以善淨等<br>　如是次第說　　眾生菩薩佛<br>　如空遍一切　　而空無分別<br>　自性無垢心　　亦遍無分別<br>　如虛空遍至　　體細塵不染<br>　佛性遍眾生　　諸煩惱不染<br>　如一切世間　　依虛空生滅<br>　依於無漏界　　有諸根生滅<br>　火不燒虛空　　若燒無是處<br>　如是老病死　　不能燒佛性<br>　地依於水住　　水復依於風<br>　風依於虛空　　空不依地等<br>　如是陰界根　　住煩惱業中<br>　諸煩惱業等　　依不善思惟<br>　不善思惟行　　住清淨心中<br>　自性清淨心　　不住彼諸法<br>　陰入界如地　　煩惱業如水<br>　不正念如風　　淨心界如空<br>　依性起邪念　　念起煩惱業<br>　依因煩惱業　　能起陰界入<br>　依止於五陰　　界入等諸法<br>　有諸根生滅　　如世界成壞<br>　淨心如虛空　　無因復無緣<br>　及無和合義　　亦無生住滅<br>　如虛空淨心　　常明無轉變<br>　為虛妄分別　　客塵煩惱染<br>　菩薩摩訶薩　　如實知佛性<br>　不生亦不滅　　又無老病等<br>　菩薩如是知　　得離於生死<br>　憐愍眾生故　　示現有生滅<br>　佛身不變異　　以得無盡法<br>　眾生所歸依　　以無邊際故<br>　常住不二法　　以離妄分別<br>　琱ㄟ鶪ㄖ@　　清淨心力故<br>　法身及如來　　聖諦與涅槃<br>　功德不相離　　如光不離日　</p><p><b>　　<A NAME="n503"></A>究竟一乘寶性論無量煩惱所纏品第六</b><p class='lg'>　萎花中諸佛　　眾蜂中美蜜<br>　皮[<a href='javascript:showpic("../fontimg/027150.gif")'>米*會</a>]等中實　　糞穢中真金<br>　地中珍寶藏　　諸果子中芽<br>　朽故弊壞衣　　纏裹真金像<br>　貧賤醜陋女　　懷轉輪聖王<br>　焦黑泥模中　　有上妙寶像<br>　眾生貪瞋癡　　妄想煩惱等<br>　塵勞諸垢中　　皆有如來藏<br>　花蜂[<a href='javascript:showpic("../fontimg/027150.gif")'>米*會</a>]糞穢　　地果故弊衣<br>　貧賤女泥模　　煩惱垢相似<br>　佛蜜實真金　　寶牙金像王<br>　上妙寶像等　　如來藏相似　</p><p>問曰。華佛譬喻為明何義。答曰。言萎華者喻諸煩惱。言諸佛者喻如來藏。偈曰<p class='lg'>　功德莊嚴佛　　住於萎華中<br>　淨天眼者見　　去花顯諸佛<br>　佛眼觀自法　　遍一切眾生<br>　下至阿鼻獄　　具足如來藏<br>　自處常住際　　以慈悲方便<br>　令一切眾生　　遠離諸障礙<br>　如朽故華中　　有諸佛如來<br>　天眼者見知　　除去萎華葉<br>　如來亦如是　　見貪煩惱垢<br>　不淨眾生中　　具足如來藏<br>　以大慈悲心　　憐愍世間故<br>　為一切眾生　　除煩惱花葉　</p><p>問曰。蜂蜜譬喻為明何義。答曰。言群蜂者喻諸煩惱。言美蜜者喻如來藏。偈言<p class='lg'>　上妙美味蜜　　為群蜂圍遶<br>　須者設方便　　散蜂而取蜜<br>　如來亦如是　　以一切智眼<br>　見諸煩惱蜂　　圍遶佛性蜜<br>　以大方便力　　散彼煩惱蜂<br>　顯出如來藏　　如取蜜受用<br>　猶如百千億　　那由他諸虫<br>　遮障微妙蜜　　無有能近者<br>　有智者須蜜　　殺害彼諸虫<br>　取上味美蜜　　隨意而受用<br>　無漏智如蜜　　在眾生身中<br>　煩惱如毒虫　　如來所殺害　</p><p>問曰。[<a href='javascript:showpic("../fontimg/027150.gif")'>米*會</a>]實譬喻為明何義。答曰。言皮[<a href='javascript:showpic("../fontimg/027150.gif")'>米*會</a>]者喻諸煩惱。言內實者喻如來藏偈言<p class='lg'>　穀實在[<a href='javascript:showpic("../fontimg/027150.gif")'>米*會</a>]中　　無人能受用<br>　時有須用者　　方便除皮[<a href='javascript:showpic("../fontimg/027150.gif")'>米*會</a>]<br>　佛見諸眾生　　身有如來性<br>　煩惱皮[<a href='javascript:showpic("../fontimg/027150.gif")'>米*會</a>]纏　　不能作佛事<br>　以善方便力　　令三界眾生<br>　除煩惱皮[<a href='javascript:showpic("../fontimg/027150.gif")'>米*會</a>]　　隨意作佛事<br>　如稻穀麥等　　不離諸皮[<a href='javascript:showpic("../fontimg/027150.gif")'>米*會</a>]<br>　內實未淨治　　不任美食用<br>　如是如來藏　　不離煩惱[<a href='javascript:showpic("../fontimg/027150.gif")'>米*會</a>]<br>　令一切眾生　　煩惱所飢渴<br>　佛自在法王　　在眾生身中<br>　能示以愛味　　除彼飢渴苦　</p><p>問曰。糞金譬喻為明何義。答曰。糞穢譬喻者諸煩惱相似。真金譬喻者如來藏相似偈言<p class='lg'>　如人行遠路　　遺金糞穢中<br>　經百千歲住　　如本不變異<br>　淨天眼見已　　遍告眾人言<br>　此中有真金　　汝可取受用<br>　佛觀眾生性　　沒煩惱糞中<br>　為欲拔濟彼　　雨微妙法雨<br>　如於不淨地　　漏失真金寶<br>　諸天眼了見　　眾生不能知<br>　諸天既見已　　語眾悉令知<br>　教除垢方便　　得淨真金用<br>　佛性金亦爾　　墮煩惱穢中<br>　如來觀察已　　為說清淨法　</p><p>問曰。地寶譬喻為明何義。答曰。地譬喻者諸煩惱相似。寶藏譬喻者如來藏相似。偈言<p class='lg'>　譬如貧人舍　　地有珍寶藏<br>　彼人不能知　　寶又不能言<br>　眾生亦如是　　於自心舍中<br>　有不可思議　　無盡法寶藏<br>　雖有此寶藏　　不能自覺知<br>　以不覺知故　　受生死貧苦<br>　譬如珍寶藏　　在彼貧人宅<br>　人不言我貧　　寶不言我此<br>　如是法寶藏　　在眾生心中<br>　眾生如貧人　　佛性如寶藏<br>　為欲令眾生　　得此珍寶故<br>　彼諸佛如來　　出現於世間　</p><p>問曰。果芽譬喻為明何義。答曰。果皮譬喻者諸煩惱相似。子芽譬喻者如來藏相似。偈言<p class='lg'>　如種種果樹　　子芽不朽壞<br>　種地中水灌　　生長成大樹<br>　一切諸眾生　　種種煩惱中<br>　皆有如來性　　無明皮所纏<br>　種諸善根地　　生彼菩提芽<br>　次第漸增長　　成如來樹王<br>　依地水火風　　空時日月緣<br>　多羅等種內　　出生大樹王<br>　一切諸眾生　　皆亦復如是<br>　煩惱果皮內　　有正覺子牙<br>　依白淨等法　　種種諸緣故<br>　次第漸增長　　成佛大法王　</p><p>問曰。衣像譬喻為明何義。答曰。弊衣譬喻者諸煩惱相似。金像譬喻者如來藏相似。偈言<p class='lg'>　弊衣纏金像　　在於道路中<br>　諸天為人說　　此中有金像<br>　種種煩惱垢　　纏裹如來藏<br>　佛無障眼見　　下至阿鼻獄<br>　皆有如來身　　為令彼得故<br>　廣設諸方便　　說種種妙法<br>　金像弊衣纏　　墮在曠野路<br>　有天眼者見　　為淨示眾人<br>　眾生如來藏　　煩惱爛衣纏<br>　在世間險道　　而不自覺知<br>　佛眼觀眾生　　皆有如來藏<br>　為說種種法　　令彼得解脫　</p><p>問曰。女王譬喻為明何義。答曰。賤女譬喻者諸煩惱相似。歌羅邏四大中有轉輪王身喻者。生死歌羅邏藏中有如來藏轉輪王相似。偈言<p class='lg'>　譬如孤獨女　　住在貧窮舍<br>　身懷轉輪王　　而不自覺知<br>　如彼貧窮舍　　三有亦如是<br>　懷胎女人者　　喻不淨眾生<br>　如彼藏中胎　　眾生性亦爾<br>　內有無垢性　　名為不孤獨<br>　貧女垢衣纏　　極醜陋受苦<br>　處於孤獨舍　　懷妊王重擔<br>　如是諸煩惱　　染污眾生性<br>　受無量苦惱　　無有歸依處<br>　實有歸依處　　而無歸依心<br>　不覺自身中　　有如來藏故　</p><p>問曰。摸像譬喻為明何義。答曰。泥摸譬喻者諸煩惱相似。寶像譬喻者如來藏相似。偈言<p class='lg'>　如人融真金　　鑄在泥摸中<br>　外有焦黑泥　　內有真寶像<br>　彼人量已冷　　除去外泥障<br>　開摸令顯現　　取內真寶像<br>　佛性常明淨　　客垢所染污<br>　諸佛善觀察　　除障令顯現<br>　離垢明淨像　　在於穢泥中<br>　鑄師知無熱　　然後去泥障<br>　如來亦如是　　見眾生佛性<br>　儼然處煩惱　　如像在摸中<br>　能以巧方便　　善用說法椎<br>　打破煩惱摸　　顯發如來藏　</p><p><b>　　<A NAME="n504"></A>究竟一乘寶性論為何義說品第七</b><p>問曰。餘修多羅中皆說一切空。此中何故說有真如佛性。偈言<p class='lg'>　處處經中說　　內外一切空<br>　有為法如雲　　及如夢幻等<br>　此中何故說　　一切諸眾生<br>　皆有真如性　　而不說空寂　</p><p>答曰偈言<p class='lg'>　以有怯弱心　　輕慢諸眾生<br>　執著虛妄法　　謗真如實性<br>　計身有神我　　為令如是等<br>　遠離五種過　　故說有佛性　</p><p><b>　　<A NAME="n505"></A>究竟一乘寶性論身轉清淨成菩提品第八</b><p class='lg'>　淨得及遠離　　自他利相應<br>　依止深快大　　如彼所為義　</p><p>初說佛菩提及得菩提方便。偈言<p class='lg'>　向說佛法身　　自性清淨體<br>　為諸煩惱垢　　客塵所染污<br>　譬如虛空中　　離垢淨日月<br>　為彼厚密雲　　羅網之所覆<br>　佛功德無垢　　常琱峇變<br>　不分別諸法　　得無漏真智　</p><p>次說無垢清淨體。偈言<p class='lg'>　如清淨池水　　無有諸塵濁<br>　種種雜花樹　　周匝常圍遶<br>　如月離羅[<a href='javascript:showpic("../fontimg/023523.gif")'>目*侯</a>]　　日無雲翳等<br>　無垢功德具　　顯現即彼體<br>　蜂王美味蜜　　堅實淨真金<br>　寶藏大果樹　　無垢真金像<br>　轉輪聖王身　　妙寶如來像<br>　如是等諸法　　即是如來身　</p><p>次說成就自利利他。偈言<p class='lg'>　無漏及遍至　　不滅法與<br>　清涼不變異　　不退寂靜處<br>　諸佛如來身　　如虛空無相<br>　為諸勝智者　　作六根境界<br>　示現微妙色　　出乎妙音聲<br>　令嗅佛戒香　　與佛妙法味<br>　使覺三昧觸　　令知深妙法<br>　細思惟稠林　　佛離虛空相　</p><p>次說第一義相應。偈言<p class='lg'>　如空不思議　　常琱帣M涼<br>　不變與寂靜　　遍離諸分別<br>　一切處不著　　離閡麤澀觸<br>　亦不可見取　　佛淨心無垢　</p><p>次說佛法身。偈言<p class='lg'>　非初非中後　　不破壞不二<br>　遠離於三界　　無垢無分別<br>　此甚深境界　　非二乘所知<br>　具勝三昧慧　　如是人能見<br>　出過於琩F　　不思議功德<br>　唯如來成就　　不與餘人共<br>　如來妙色身　　清淨無垢體<br>　遠離諸煩惱　　及一切習氣<br>　種種勝妙法　　光明以為體<br>　令眾生解脫　　常無有休息<br>　所作不思議　　如摩尼寶王<br>　能現種種形　　而彼體非實<br>　為世間說法　　示現寂靜處<br>　教化使淳熟　　授記令入道<br>　如來鏡像身　　而不離本體<br>　猶如一切色　　不離於虛空　</p><p>次說如來常住身。偈言<p class='lg'>　世尊體常住　　以修無量因<br>　眾生界不盡　　慈悲心如意<br>　智成就相應　　法中得自在<br>　降伏諸魔怨　　體寂靜故常　</p><p>次說不可思議體。偈言<p class='lg'>　非言語所說　　第一義諦攝<br>　離諸覺觀地　　無譬喻可說<br>　最上勝妙法　　不取有涅槃<br>　非三乘所知　　唯是佛境界　</p><p><b>　　<A NAME="n506"></A>究竟一乘寶性論如來功德品第九</b><p class='lg'>　自利亦利他　　第一義諦身<br>　依彼真諦身　　有此世諦體<br>　果遠離淳熟　　此中具足有<br>　六十四種法　　諸功德差別　</p><p>略說偈言<p class='lg'>　佛力金剛杵　　破無智者障<br>　如來無所畏　　處眾如師子<br>　如來不共法　　清淨如虛空<br>　如彼水中月　　眾生二種見　</p><p>初說十力。偈言<p class='lg'>　處非處果報　　業及於諸根<br>　性信至處道　　離垢諸禪定<br>　憶念過去世　　天眼寂靜智<br>　如是等諸句　　說名十種力　</p><p>如金剛杵者。偈言<p class='lg'>　處非處業性　　眾生諸信根<br>　種種隨修地　　過宿命差別<br>　天眼漏盡等　　佛力金剛杵<br>　能刺摧散破　　癡鎧山牆樹　</p><p>次說四無畏。偈言<p class='lg'>　如實覺諸法　　遮諸閡道障<br>　說道得無漏　　是四種無畏<br>　於所知境界　　畢竟知自他<br>　自知教他知　　此非遮障道<br>　能證勝妙果　　自得令他得<br>　說自他利諦　　是諸處無畏　</p><p>如師子王者。偈言<p class='lg'>　譬如師子王　　諸獸中自在<br>　常在於山林　　不怖畏諸獸<br>　佛人王亦爾　　處於諸群眾<br>　不畏及善住　　堅固奮迅等　</p><p>次說佛十八不共法。偈言<p class='lg'>　佛無過無諍　　無妄念等失<br>　無不定散心　　無種種諸想<br>　無作意護心　　欲精進不退<br>　念慧及解脫　　知見等不退<br>　諸業智為本　　知三世無障<br>　佛十八功德　　及餘不說者<br>　佛身口無失　　若他來破壞<br>　內心無動相　　非作心捨心<br>　世尊欲精進　　念淨智解脫<br>　知見常不失　　示現可知境<br>　一切諸業等　　智為本展轉<br>　三世無障礙　　廣大智行常<br>　是名如來體　　大智慧相應<br>　覺彼大菩提　　最上勝妙法<br>　為一切眾生　　轉於大法輪<br>　無畏勝妙法　　令彼得解脫　</p><p>次說虛空不相應義。偈言<p class='lg'>　地水火風等　　彼法空中無<br>　諸色中亦無　　虛空無閡法<br>　諸佛無閡障　　猶如虛空相<br>　如來在世間　　如地水火風<br>　而諸佛如來　　所有諸功德<br>　乃至無一法　　共餘世間有　</p><p>次說三十二大人相。偈言<p class='lg'>　足下相平滿　　具足千輻輪<br>　跟傭趺上隆　　伊尼鹿王踹<br>　手足悉柔軟　　諸指皆纖長<br>　鵝王網縵指　　臂肘上下傭<br>　兩肩前後平　　左右俱圓滿<br>　立能手過膝　　馬王陰藏相<br>　身傭相洪雅　　如尼拘樹王<br>　體相七處滿　　上半如師子<br>　威德勢堅固　　猶如那羅延<br>　身色新淨妙　　柔軟金色皮<br>　淨軟細平密　　一孔一毛生<br>　毛柔軟上靡　　微細輪右旋<br>　身淨光圓匝　　頂上相高顯<br>　項如孔雀王　　頤方若師子<br>　髮淨金精色　　喻如因陀羅<br>　額上白毫相　　通面淨光明<br>　口含四十齒　　二牙白踰雪<br>　深密內外明　　上下齒平齊<br>　迦陵頻伽聲　　妙音深遠聲<br>　所食無完過　　得味中上味<br>　細薄廣長舌　　二目淳紺色<br>　眼睫若牛王　　功德如蓮華<br>　如是說人尊　　妙相三十二<br>　一一不雜亂　　普身不可嫌　</p><p>次說如水中月偈言<p class='lg'>　秋空無雲翳　　月在天及水<br>　一切世間人　　皆見月勢力<br>　清淨佛輪中　　具功德勢力<br>　佛子見如來　　功德身亦爾　</p><p><b>　　<A NAME="n507"></A>究竟一乘寶性論自然不休息佛業品第十</b><p class='lg'>　於可化眾生　　以教化方便<br>　起化眾生業　　教化眾生界<br>　諸佛自在人　　於可化眾生<br>　常待時待處　　自然作佛事<br>　遍覺知大乘　　最妙功德聚<br>　如大海水寶　　如來智亦爾<br>　菩提廣無邊　　猶如虛空界<br>　放無量功德　　大智慧日光<br>　遍照諸眾生　　有佛妙法身<br>　無垢功德藏　　如我身無異<br>　煩惱障智障　　雲霧羅網覆<br>　諸佛慈悲風　　吹令散滅盡　</p><p>次說大乘業喻。略說偈言<p class='lg'>　帝釋妙鼓雲　　梵天日摩尼<br>　響及虛空地　　如來身亦爾　</p><p>初說帝釋鏡像譬喻。偈言<p class='lg'>　如彼毘琉璃　　清淨大地中<br>　天主帝釋身　　於中鏡像現<br>　如是眾生心　　清淨大地中<br>　諸佛如來身　　於中鏡像現<br>　帝釋現不現　　依地淨不淨<br>　如是諸世間　　鏡像現不現<br>　如來有起滅　　依濁不濁心<br>　如是諸眾生　　鏡像現不現<br>　天主帝釋身　　鏡像有生滅<br>　不可得說有　　不可得說無<br>　如來身亦爾　　鏡像有生滅<br>　不可得說有　　不可得說無<br>　如地普周遍　　遠離高下穢<br>　大琉璃明淨　　離垢功德平<br>　以彼毘琉璃　　清淨無垢故<br>　天主鏡像現　　及莊嚴具生<br>　若男若女等　　於中見天主<br>　及妙莊嚴具　　作生彼處願<br>　眾生為生彼　　修行諸善行<br>　持戒及布施　　散花捨珍寶<br>　後時功德盡　　地滅彼亦滅<br>　心琉璃地淨　　諸佛鏡像現<br>　諸佛子菩薩　　見佛心歡喜<br>　為求菩提故　　起願修諸行　</p><p>不生不滅者。即是如來。偈言<p class='lg'>　如毘琉璃滅　　彼鏡像亦滅<br>　無可化眾生　　如來不出世<br>　琉璃寶地淨　　示現佛妙像<br>　彼淨心不壞　　信根芽增長<br>　白淨法生滅　　佛像亦生滅<br>　如來不生滅　　猶如帝釋王<br>　此業自然有　　見是等現前<br>　法身不生滅　　盡諸際常住　</p><p>次說天中妙鼓譬喻。偈言<p class='lg'>　天妙法鼓聲　　依自業而有<br>　諸佛說法音　　眾生自業聞<br>　如妙聲遠離　　功用處身心<br>　令一切諸天　　離怖得寂靜<br>　佛聲亦如是　　離功用身心<br>　令一切眾生　　得證寂滅道<br>　於彼戰鬥時　　為破修羅力<br>　因鼓出畏聲　　令修羅退散<br>　如來為眾生　　滅諸煩惱苦<br>　為世間說法　　示勝禪定道　</p><p>一切世間人。不覺自過失。偈言<p class='lg'>　聾不聞細聲　　天耳聞不遍<br>　唯智者境界　　以聞心不染　</p><p>次說雲雨譬喻偈言<p class='lg'>　知有起悲心　　遍滿世間處<br>　定持無垢藏　　佛雨淨穀因<br>　世間依善業　　依風生雲雨<br>　依悲等增長　　佛妙法雲雨　</p><p>依止器世間。雨水味變壞偈言<p class='lg'>　譬如虛空中　　雨八功德水<br>　到鹹等住處　　生種種異味<br>　如來慈悲雲　　雨八聖道水<br>　到眾生心處　　生種種解味　</p><p>無差別心。偈言<p class='lg'>　信於妙大乘　　及中謗法者<br>　人遮多鳥鬼　　此三聚相似<br>　正定聚眾生　　習氣不定聚<br>　身見邪定聚　　邪見流生死<br>　秋天無雲雨　　人空鳥受苦<br>　夏天多雨水　　燒鬼令受苦<br>　佛現世不現　　悲雲雨法雨<br>　信法器能得　　謗法有不聞　</p><p>不護眾生。偈言<p class='lg'>　天雨如車軸　　澍下衝大地<br>　雹及霹靂石　　金剛爆火等<br>　不護微細虫　　山林諸果樹<br>　草穀稻糧等　　行人故不雨<br>　如來亦如是　　於麤細眾生<br>　相應諸方便　　般若悲雲雨<br>　諸煩惱習氣　　我邪見眾生<br>　如是種類等　　一切智不護　</p><p>為滅苦火。偈言<p class='lg'>　知病離病因　　取無病修藥<br>　苦因彼滅道　　知離觸修等<br>　無始世生死　　波流轉五道<br>　五道中受樂　　猶如臭爛糞<br>　寒熱惱等觸　　諸苦畢竟有<br>　為令彼除滅　　降大妙法雨<br>　知天中退苦　　人中追求苦<br>　有智者不求　　人天自在樂<br>　慧者信佛語　　已信者知苦<br>　亦復知苦因　　觀滅及知道　</p><p>次說梵天譬喻。偈言<p class='lg'>　梵天過去願　　依諸天淨業<br>　梵天自然現　　化佛身亦爾<br>　梵宮中不動　　常現於欲界<br>　諸天見妙色　　失五欲境界<br>　佛法身不動　　而常現世間<br>　眾生見歡喜　　不樂諸有樂　</p><p>有現不現。偈言<p class='lg'>　從天退入胎　　現生有父母<br>　在家示嬰兒　　習學諸伎藝<br>　戲樂及遊行　　出家行苦行<br>　現就外道學　　降伏於天魔<br>　成佛轉法輪　　示道入涅槃<br>　諸薄福眾生　　不能見如來　</p><p>次說日譬喻。偈言<p class='lg'>　如日光初出　　普照諸蓮華<br>　有同一時開　　亦有一時合<br>　佛日亦如是　　照一切眾生<br>　有智如華開　　有罪如華合<br>　如日照水華　　而日無分別<br>　佛日亦如是　　照而無分別　</p><p>次第偈言<p class='lg'>　日初出世間　　千光次第照<br>　先照高大山　　後照中下山<br>　佛日亦如是　　次第照世間<br>　先照諸菩薩　　後及餘眾生　</p><p>光明輪不同。偈言<p class='lg'>　色智身二法　　大悲身如空<br>　遍照諸世間　　故佛不同日<br>　日不能遍照　　諸國土虛空<br>　不破無明闇　　不示何知境<br>　放種種諸色　　光明雲羅網<br>　示大慈悲體　　真如妙境界<br>　佛入城聚落　　無眼者得眼<br>　見佛得大利　　亦滅諸惡法<br>　無明沒諸有　　邪見黑闇障<br>　如來日光照　　見慧未見處　</p><p>次說摩尼珠譬喻。偈言<p class='lg'>　一時同處住　　滿足所求意<br>　摩尼寶無心　　而滿眾生願<br>　自在大法王　　同住於悲心<br>　眾生種種聞　　佛心無分別　</p><p>次說響譬喻。偈言<p class='lg'>　譬如諸響聲　　依他而得起<br>　自然無分別　　非內非外住<br>　如來聲亦爾　　依他心而起<br>　自然無分別　　非內非外住　</p><p>次說虛空譬喻。偈言<p class='lg'>　無物不可見　　無觀無依止<br>　過眼識境界　　無色不可見<br>　空中見高下　　而空不如是<br>　佛中見一切　　其義亦如是　</p><p>次說地譬喻。偈言<p class='lg'>　一切諸草木　　依止大地生<br>　地無分別心　　而增長成就<br>　眾生心善根　　依止佛地生<br>　佛無分別心　　而增廣成就<br>　佛聲猶如響　　以無名字說<br>　佛身如虛空　　遍不可見常<br>　如依地諸法　　一切諸妙藥<br>　遍為諸眾生　　不限於一人<br>　依佛地諸法　　白淨妙法藥<br>　遍為諸眾生　　不限於一人　</p><p><b>　　<A NAME="n508"></A>究竟一乘寶性論校量信功德品第十一</b><p class='lg'>　佛性佛菩提　　佛法及佛業<br>　諸出世淨人　　所不能思議<br>　此諸佛境界　　若有能信者<br>　得無量功德　　勝一切眾生<br>　以求佛菩提　　不思議果報<br>　得無量功德　　故勝諸世間<br>　若有人能捨　　魔尼諸珍寶<br>　遍布十方界　　無量佛國土<br>　為求佛菩提　　施與諸法王<br>　是人如是施　　無量琩F劫<br>　若復有人聞　　妙境界一句<br>　聞已復能信　　過施福無量<br>　若有智慧人　　奉持無上戒<br>　身口意業淨　　自然常護持<br>　為求佛菩提　　如是無量劫<br>　是人所得福　　不可得思議<br>　若復有人聞　　妙境界一句<br>　聞已復能言　　過戒福無量<br>　若人入禪定　　焚三界煩惱<br>　過天行彼岸　　無菩提方便<br>　若復有人聞　　妙境界一句<br>　聞已復能信　　過禪福無量<br>　無慧人能捨　　唯得富貴報<br>　修持禁戒者　　得生人天中<br>　修行斷諸障　　悲慧不能除<br>　慧除煩惱障　　亦能除智障<br>　聞法為慧因　　是故聞法勝<br>　何況聞法已　　復能生信心<br>　我此所說法　　為自心清淨<br>　依諸如來教　　修多羅相應<br>　若有智慧人　　聞能信受者<br>　我此所說法　　亦為攝彼人<br>　依燈電摩尼　　日月等諸明<br>　一切有眼者　　皆能見境界<br>　依佛法光明　　慧眼者能見<br>　以法有是利　　故我說此法<br>　若一切所說　　有義有法句<br>　能令修行者　　遠離於三界<br>　及示寂靜法　　最勝無上道<br>　佛說是正經　　餘者顛倒說<br>　雖說法句義　　斷三界煩惱<br>　無明覆慧眼　　貪等垢所縛<br>　又於佛法中　　取少分說者<br>　世典善言說　　彼三尚可受<br>　何況諸如來　　遠離煩惱垢<br>　無漏智慧人　　所說修多羅<br>　以離於諸佛　　一切世間中<br>　更無勝智慧　　如實知法者<br>　如來說了義　　彼不可思議<br>　思者是謗法　　不識佛意故<br>　謗聖及壞法　　此諸邪思惟<br>　煩惱愚癡人　　妄見所計故<br>　故不應執著　　邪見諸垢法<br>　以淨衣受色　　垢膩不可染　</p><p>問曰。以何因緣有此謗法。答曰。偈言<p class='lg'>　愚不信白法　　邪見及憍慢<br>　過去謗法障　　執著不了義<br>　著供養恭敬　　唯見於邪法<br>　遠離善知識　　親近謗法者<br>　樂著小乘法　　如是等眾生<br>　不信於大乘　　故謗諸佛法<br>　智者不應畏　　怨家蛇火毒<br>　因陀羅霹靂　　刀杖諸惡獸<br>　虎狼師子等　　彼但能斷命<br>　不能令人入　　可畏阿鼻獄<br>　應畏謗深法　　及謗法知識<br>　決定令人入　　可畏阿鼻獄<br>　雖近惡知識　　惡心出佛血<br>　及殺害父母　　斷諸聖人命<br>　破壞和合僧　　及斷諸善根<br>　以繫念正法　　能解脫彼處<br>　若復有餘人　　誹謗甚深法<br>　彼人無量劫　　不可得解脫<br>　若人令眾生　　覺信如是法<br>　彼是我父母　　亦是善知識<br>　彼人是智者　　以如來滅後<br>　迴邪見顛倒　　令入正道故<br>　三寶清淨性　　菩提功德業<br>　我略說七種　　與佛經相應<br>　依此諸功德　　願於命終時<br>　見無量壽佛　　無邊功德身<br>　我及餘信者　　既見彼佛已<br>　願得離垢眼　　成無上菩提　</p><p>論曰。第一教化品。如向偈中已說。應知此論。廣門有十一品。中則七品。略唯一品。初釋一品。具攝此論法義體相。應知偈言<p class='lg'>　佛法及眾僧　　性道功德業<br>　略說此論體　　七種金剛句　</p><p>此偈明何義。言金剛者。猶如金剛難可沮壞。所證之義亦復如是。故言金剛。所言句者。以此論句。能與證義為根本故。此明何義。內身證法無言之體。以聞思智難可證得。猶如金剛。名字章句以能詮彼理中證智。隨順正道。能作根本故。名為句。此復何義。有二義故。何謂二義。一難證義。二者因義。是名為義。金剛字句應如是知<p>又何謂為義。何謂為字。義者。則有七種證義。何謂七義。一者佛義。二者法義。三者僧義。四者眾生義五者菩提義。六者功德義。七者業義。是名為義。是故經言。又第一義諦者。所謂心緣尚不能知。何況名字章句故。所言字者。隨以何等名字。章句。言語。風聲。能表。能說。能明。能示。此七種義。是名為字。是故經言。又世諦者。謂世間中所用之事。名字章句言語所說故。又此七種金剛句義。如諸經中廣說應知。應云何知依佛義故。如來經中告阿難言。阿難。所言如來者。非可見法。是故眼識不能得見故。依法義故。如來經中告阿難言。阿難。所言法者。非可說事。以是故非耳識所聞故。依僧義故。如來經中告阿難言。阿難。所言僧者。名為無為。是故不可身心供養禮拜讚歎故。依眾生義故。如來經中告舍利弗言。舍利弗。言眾生者。乃是諸佛如來境界。一切聲聞辟支佛等。以正智慧不能觀察眾生之義。何況能證毛道凡夫。於此義中唯信如來。是故舍利弗。隨如來信此眾生義。舍利弗。言眾生者。即是第一義諦。舍利弗言。第一義諦者。即是眾生界。舍利弗言。眾生界者。即是如來藏。舍利弗言。如來藏者。即是法身故。依菩提義故。經中說言。世尊言阿耨多羅三藐三菩提者。名涅槃界。世尊言。涅槃界者。即是法身故。依功德義故。如來經中告舍利弗言。舍利弗。如來所說法身義者。過於琩F不離不脫不思議佛法如來智慧功德。舍利弗。如世間燈。明色及觸不離不脫。又如摩尼寶珠。明色形相不離不脫。舍利弗。法身之義亦復如是。過於琩F不離不脫不思議佛法如來智慧功德故。依業義故。如來經中告文殊師利言。文殊師利。如來不分別。不分別無分別。而自然無分別。如所作業自然行故。如是等名略說七種金剛字句。總攝此論體相應知。是故偈言<p class='lg'>　七種相次第　　總持自在王<br>　菩薩修多羅　　序分有三句<br>　餘殘四句者　　在菩薩如來<br>　智慧差別分　　應當如是知　</p><p>此偈明何義。以是七種金剛字句。總攝此論。一切佛法廣說其相。如陀羅尼自在王經序分中三句。餘四句在彼修多羅菩薩如來法差別分。應知云何序分有初三句。彼修多羅序分中言。婆伽婆平等證一切法。善轉法輪。善能教化調伏無量諸弟子眾。如是三種根本字句。次第示現佛法僧寶。說彼三寶次第生起成就。應知餘四句者。說隨順三寶因。成就三寶因。應知此明何義。以諸菩薩於八地中。十自在為首。具足得一切自在。是故菩薩坐於道場勝妙之處。於一切法中。皆得自在是故經言。婆伽婆平等證一切法故。以諸菩薩住九地時。於一切法中。得為無上最大法師。善知一切諸眾生心。到一切眾生根機第一彼岸。能斷一切眾生煩惱習氣。是故菩薩成大菩提。是故經言。善轉法輪故。以諸菩薩於第十地中。得住無上法王位。後能於一切佛所作業。自然而行。常不休息。是故經言。善能教化調伏無量諸弟子眾故。彼善能教化調伏無量諸弟子眾。即彼經中次後示現。是故經言。與大比丘眾俱。如是乃至復有無量菩薩眾俱。如是次第。善能教化聲聞位地及佛菩提。善能調伏一切煩惱。如是畢竟有無量功德。又說聲聞菩薩諸功德已。次說諸佛如來不可思議三昧境界。又說諸佛如來三昧境界已。次說無垢大寶莊嚴寶殿成就。又說大寶莊嚴寶殿成就已。次說大眾雲集種種供養讚歎如來。雨種種衣。雨種種華。雨種種香。如是等。示現佛寶不思議事。應知又復次說妙法莊嚴法座。又說妙法莊嚴法座已。次說法門名字及示現功德。此明法寶功德差別。應如又復次說諸菩薩摩訶薩迭共三昧行境界。示現種種功德。此明僧寶功德差別。應知又復次說如來放大光明授諸菩薩摩訶薩太子法王位職。又復次說與大無畏不怯弱辯才。又復讚歎諸佛如來第一功德。又復次說最上第一大乘之法。示現如實修行彼大乘故。於法中證果即彼三寶無上功德次第差別。序分中義大都已竟。應如是知。已說自在王菩薩修多羅序分中三寶。次說佛性義。有六十種法。清淨彼功德。何以故。以有彼清淨無量功德性。為清淨彼性。修六十種法。為此義故。十地經中。數數說金。以為譬喻。為清淨彼佛性義故。又復即於此陀羅尼自在王經中。說如來業已。次說不清淨大毘琉璃摩尼寶喻。是故經言。善男子。譬如善巧摩尼寶師。善知清淨大摩尼寶。向大摩尼寶性山中。取未清淨諸摩尼寶。既取彼寶。以嚴灰洗。嚴灰洗已。然後復持黑頭髮衣。以用揩磨。不以為足。勤未休息。次以辛味飲食汁洗。食汁洗已。然後復持衣纏裹木以用揩磨。不以為足。勤未休息。次後復以大藥汁洗。藥汁洗已。次後復更持細軟衣。以用揩磨。以細軟衣。用揩磨已。然後遠離銅鐵等礦毘琉璃垢。方得說言大琉璃寶。善男子。諸佛如來亦復如是。善知不淨諸眾生性。知已乃為說無常苦無我不淨。為驚怖彼樂世眾生。令厭世間。入聲聞法中。而佛如來不以為足。勤未休息。次為說空無相無願。令彼眾生少解如來所說法輪。而佛如來不以為足。勤未休息。次復為說不退法輪。次說清淨波羅蜜行。謂不見三事。令眾生入如來境界。如是依種種因。依種種性。入佛法中。入法中已故。名無上最大福田。又復依此自性清淨如來性故。經中偈言<p class='lg'>　譬如石礦中　　真金不可見<br>　能清淨者見　　見佛亦如是　</p><p>向說佛性有六十種淨業功德。何謂六十。所謂四種菩薩莊嚴。八種菩薩光明。十六種菩薩摩訶薩大悲。三十二種諸菩薩業<p>已說佛性義。次說佛菩提。有十六種無上菩提大慈悲心<p>已說佛菩提。次說諸佛如來功德。所謂十力。四無所畏。十八不共法<p>已說功德。次說如來三十二種無上大業。如是七種金剛句義。彼修多羅廣說體相。如是應知。問曰。此七種句有何次第。答曰偈言<p class='lg'>　從佛次有法　　次法復有僧<br>　僧次無礙性　　從性次有智<br>　十力等功德　　為一切眾生<br>　而作利益業　　有如是次第　</p><p>已說一品具攝此論法義體相。次說七品具攝此論法義體相。解釋偈義應知歸敬三寶者。此明何義。所有如來教化眾生。彼諸眾生歸依於佛。尊敬如來。歸依於法。尊敬如來。歸依於僧。依於三寶。說十二偈。初明佛寶。故說四偈<p class='juan'>
究竟一乘寶性論卷第一</p>
</body></html>
