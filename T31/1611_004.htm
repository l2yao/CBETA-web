<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T31 </TITLE>
</head>
<BODY>

<p class='juan'>
究竟一乘寶性論卷第四</p>
<p><span class='byline'>　　　　後魏中印度三藏勒那摩提譯</span><br><p><b>　　<A NAME="n516"></A>無量煩惱所纏品第六</b><p>論曰。偈言<p class='lg'>　向說如來藏　　十種義示現<br>　次說煩惱纏　　以九種譬喻　</p><p>此偈明何義。向依如來藏說無始世界來彼法痡`住法體不轉變。明如來藏有十種義。自此以下依無始世界來煩惱藏所纏。說無始世界來自性清淨心具足法身。以九種譬喻明如來藏。過於琩F煩惱藏所纏。如修多羅說應知。九種譬喻者。如偈說言<p class='lg'>　萎華中諸佛　　眾蜂中美蜜<br>　皮[<a href='javascript:showpic("../fontimg/027150.gif")'>米*會</a>]等中實　　糞穢中真金<br>　地中珍寶藏　　諸果子中芽<br>　朽故弊壞衣　　纏裹真金像<br>　貧賤醜陋女　　懷轉輪聖王<br>　焦黑泥模中　　有上妙寶像<br>　眾生貪瞋癡　　妄想煩惱等<br>　塵勞諸垢中　　皆有如來藏　</p><p>此偈示現何義。自此以下依此略說四偈句義。餘殘譬喻五十四偈廣說應知。此四行偈總略說。彼廣偈中義應知。又依彼義。略說二偈<p class='lg'>　華蜂[<a href='javascript:showpic("../fontimg/027150.gif")'>米*會</a>]糞穢　　地果故壞衣<br>　貧賤女泥模　　煩惱垢相似<br>　佛蜜實真金　　寶牙金像王<br>　上妙寶像等　　如來藏相似　</p><p>此偈示現何義。偈言<p class='lg'>　華蜂等諸喻　　明眾生身中<br>　無始世界來　　有諸煩惱垢<br>　佛蜜等諸喻　　明眾生身中<br>　無始來具足　　自性無垢體　</p><p>又復略說此如來藏。修多羅中明一切眾生界從無始世界來客塵煩惱染心。從無始世界來淨妙法身如來藏不相捨離。是故經言。依自虛妄染心眾生染。依自性清淨心眾生淨。云何自心染。依自心染有九種喻。謂萎華等應知。偈言<p class='lg'>　貪瞋癡相續　　及結使熏集<br>　見修道不淨　　及淨地有垢<br>　萎華等諸喻　　說九種相對<br>　無邊煩惱纏　　故說差別相　</p><p>此偈明何義。略說有九種煩惱。於自性清淨如來法身界中。如萎華等九種譬喻。於諸佛等常外客相諸煩惱垢亦復如是。於真如佛性常客塵相。何等以為九種煩惱。一者貪使煩惱。二者瞋使煩惱。三者癡使煩惱。四者增上貪瞋癡結使煩惱。五者無明住地所攝煩惱。六者見道所斷煩惱。七者修道所斷煩惱。八者不淨地所攝煩惱。九者淨地所攝煩惱。此如是等九種煩惱。以彼九種譬喻示現應知。此明何義。世間貪等眾生身中所攝煩惱。能作不動地業所緣。成就色界無色界果報。出世間智能斷。名為貪瞋癡使煩惱。偈言貪瞋癡相續故。又增上貪瞋癡眾生身中所攝煩惱。能作福業罪業行緣。但能成就欲界果報。唯有不淨觀智能斷。名為增上貪瞋癡等結使煩惱。偈言及結使故。又阿羅漢身中所攝煩惱。能作無漏諸業行緣。能生無垢意生身果報。唯如來菩提智能斷。名為無明住地所攝煩惱。偈言熏集故。又有二種學人。何等為二。一者凡夫。二者聖人。凡夫身中所攝煩惱。初出世間心見出世間法智能斷。名為見道所斷煩惱。偈言見道故。聖人身中所攝煩惱。如先見出世間法修道智能斷。名為修道所斷煩惱。偈言修道故。又不究竟菩薩。謂從初地乃至七地所攝煩惱。七住地中所對治法。八地已上三住地中。修道智能斷。名為不淨地所攝煩惱。偈言不淨故。又畢竟究竟菩薩身中所攝煩惱。八地已上三地修道智所對治法。金剛三昧智能斷。名為淨地所攝煩惱。偈言及淨地有垢故。是名略說九種煩惱次第。萎華等九種譬喻。我已廣說應知。又復即此九種煩惱。依八萬四千眾生行故。有八萬四千煩惱差別。如如來智無量無邊故。有如是無量無邊煩惱纏如來藏故。言無量煩惱藏所纏如來藏。是故偈言<p class='lg'>　愚癡及羅漢　　諸學及大智<br>　次第四種垢　　及一二復二<br>　如是次第說　　四凡一聖人<br>　二學二大智　　名為不淨地　</p><p>此偈明何義。此九種譬喻。於無漏界中如是次第四種譬喻。及第五譬喻。後時二二煩惱諸垢依。煩惱垢染故。言不清淨。又復云何知此九種貪等煩惱。於萎華等九種譬喻相似相對。又云何知如來藏於諸佛等九種譬喻相似相對。偈言<p class='lg'>　依佛神力故　　有彼眾妙華<br>　初榮時則愛　　後萎變不愛<br>　如華依榮悴　　有愛有不愛<br>　貪煩惱亦爾　　初樂後不樂<br>　群蜂為成蜜　　瞋心嚙諸花<br>　瞋恚心起時　　生種種苦惱<br>　稻等內堅實　　外為皮[<a href='javascript:showpic("../fontimg/027150.gif")'>米*會</a>]覆<br>　如是癡心纏　　不見內堅實<br>　猶如臭穢糞　　智觀貪亦爾<br>　起欲心諸相　　結使如穢糞<br>　譬如彼地中　　種種珍寶藏<br>　眾生無天眼　　是故不能見<br>　如是自在智　　為無明地覆<br>　眾生無智眼　　是故不能見<br>　如子離皮[<a href='javascript:showpic("../fontimg/027150.gif")'>米*會</a>]　　次第生芽等<br>　見道斷煩惱　　次第生諸地<br>　以害身見等　　攝取妙聖道<br>　修道斷煩惱　　故說弊壞衣<br>　七地中諸垢　　猶如胎所纏<br>　遠離胎藏智　　無分別淳熟<br>　三地知諸垢　　如泥模所泥<br>　大智諸菩薩　　金剛定智斷<br>　萎華至泥模　　如是九種喻<br>　示貪瞋癡等　　九種煩惱垢<br>　垢中如來藏　　佛等相對法<br>　如是九種義　　以三種體攝　</p><p>此偈明何義。謂依法身自性清淨心如來藏等三種實體。有諸佛等九種譬喻相似相對法應知。三種實體者偈言<p class='lg'>　法身及真如　　如來性實體<br>　三種及一種　　五種喻示現　</p><p>此偈明何義。初三種喻示現如來法身應知。三種譬喻者。所謂諸佛美蜜堅固。示現法身。偈言法身故。一種譬喻者。所謂真金示現真如。偈言真如故。又何等為五種譬喻。一者地藏。二者樹。三者金像。四者轉輪聖王五者寶像。能生三種佛身。示現如來性。偈言如來性故。又法身者。偈言<p class='lg'>　法身有二種　　清淨真法界<br>　及依彼習氣　　以深淺義說　</p><p>此偈明何義。諸佛如來有二種法身。何等為二。一者寂靜法界身。以無分別智境界故。如是諸佛如來法身。唯自內身法界能證應知。偈言清淨真法界故。二者為得彼因。謂彼寂靜法界說法。依可化眾生說。彼說法應知。以依真如法身有彼說法。名為習氣。偈言及依彼習氣故。彼說法者。復有二種。一細二麤。細者。所謂為諸菩薩摩訶薩演說甚深祕密法藏。以依第一義諦說故。麤者。所謂種種修多羅祇夜和伽羅那伽陀憂陀那尼陀那等。名字章句種種差別。以依世諦說故。是故偈言<p class='lg'>　以出世間法　　世中無譬喻<br>　是故依彼性　　還說性譬喻<br>　如美蜜一味　　微細法亦爾<br>　修多羅等說　　如種種異味　</p><p>此偈明何義。諸佛美蜜及堅固等三種譬喻。此明如來真如法身有二種義。一者遍覆一切眾生。二者遍身中有無有餘殘。示現一切眾生有如來藏。此以何義。於眾生界中無有一眾生離如來法身在於法身外。離於如來智在如來智外。如種種色像不離虛空中。是故偈言<p class='lg'>　譬如諸色像　　不離於虛空<br>　如是眾生身　　不離諸佛智<br>　以如是義故　　說一切眾生<br>　皆有如來藏　　如虛空中色<br>　以性不改變　　體本來清淨<br>　如真金不變　　故說真如喻　</p><p>此偈明何義。明彼真如如來之性。乃至邪聚眾生身中自性清淨心。無異無差別。光明明了。以離客塵諸煩惱故。後時說言。如來法身如是以一真金譬喻。依真如無差別。不離佛法身故。說諸眾生皆有如來藏。以自性清淨心雖言清淨而本來無二法故。是故經中佛告文殊師利言。文殊師利。如來如實知見自身根本清淨智。以依自身根本智故。知諸眾生有清淨身。文殊師利。所謂如來自性清淨身。乃至一切眾生自性清淨身。此二法者。無二無差別。是故偈言<p class='lg'>　一切諸眾生　　平等如來藏<br>　真如清淨法　　名為如來體<br>　依如是義故　　說一切眾生<br>　皆有如來藏　　應當如是知　</p><p>又復偈言<p class='lg'>　佛性有二種　　一者如地藏<br>　二者如樹果　　無始世界來<br>　自性清淨心　　修行無上道<br>　依二種佛性　　得出三種身<br>　依初譬喻故　　知有初法身<br>　依第二譬喻　　知有二佛身<br>　真佛法身淨　　猶如真金像<br>　以性不改變　　攝功德實體<br>　證大法王位　　如轉輪聖王<br>　依止鏡像體　　有化佛像現　</p><p>此偈明何義。餘五種譬喻。所謂藏樹金像轉輪聖王寶像譬喻。示現生彼三佛法身。以依自體性如來之性諸眾生藏。是故說言。一切眾生有如來藏。此示何義。以諸佛如來有三種身得名義故。此五種喻能作三種佛法身因。以是義故說如來性因。此以何義。此中明性義以為因義以是義故。經中偈言<p class='lg'>　無始世來性　　作諸法依止<br>　依性有諸道　　及證涅槃果　</p><p>此偈明何義。無始世界性者。如經說言。諸佛如來依如來藏。說諸眾生無始本際不可得知故。所言性者。如聖者勝鬘經言。世尊。如來說如來藏者。是法界藏。出世間法身藏。出世間上上藏。自性清淨法身藏。自性清淨如來藏故。作諸法依止者。如聖者勝鬘經言。世尊。是故如來藏是依是持是住持是建立。世尊。不離不離智。不斷不脫。不異無為。不思議佛法。世尊。亦有斷脫異外離離智有為法。亦依亦持亦住持亦建立。依如來藏故。依性有諸道者。如聖者勝鬘經言。世尊。生死者依如來藏。世尊。有如來藏故。說生死。是名善說故。及證涅槃果者。如聖者勝鬘經言。世尊。依如來藏故有生死。依如來藏故證涅槃。世尊。若無如來藏者。不得厭苦樂求涅槃。不欲涅槃不願涅槃故。此明何義。明如來藏究竟如來法身不差別。真如體相畢竟定佛性體。於一切時一切眾生身中皆無餘盡應知。此云何知依法相知。是故經言。善男子。此法性法體性自性常住。如來出世若不出世。自性清淨本來常住。一切眾生有如來藏。此明何義。依法性依法體。依法相應依法方便。此法為如是為不如是。不可思議。一切處依法依法量依法信。得心淨得心定。彼不可分別。為實為不實。唯依如來信。是故偈言<p class='lg'>　唯依如來信　　信於第一義<br>　如無眼目者　　不能見日輪　</p><p>此偈明何義。略說一切眾生界中有四種眾生。不識如來藏如生盲人。何等為四。一者凡夫。二者聲聞。三者辟支佛。四者初發菩提心菩薩。如聖者勝鬘經中說言。世尊。如來藏者。於身見眾生非其境界。世尊。如來藏者。於取四顛倒眾生非其境界。世尊。如來藏者。於散亂心失空眾生非其境界故。此明何義。身見眾生者。謂諸凡夫。以彼凡夫實無色等五陰諸法而取以為有我我所。虛妄執著我我所慢。於離身見等滅諦無漏性甘露之法。信亦不能。何況出世間一切智境界如來藏能證能解。無有是處。又取四顛倒諸眾生者。所謂聲聞辟支佛人。以彼聲聞辟支佛等應修行如來藏常。而不修行如來藏以為常。以顛倒取一切法無常。修行如來藏無常。樂無常修行。以不知不覺故。應修行如來藏樂。而不修行如來藏以為樂。以顛倒取一切法皆苦。修行如來藏苦。樂苦修行。以不知不覺故。應修行如來藏我。而不修行如來藏以為我。以顛倒取一切法無我。修行如來藏無我。樂無我修行。以不知不覺故。應修行如來藏淨。而不修行如來藏以為淨。以顛倒取一切法不淨。修行如來藏不淨。樂不淨修行。以不知不覺故。如是聲聞辟支佛等。一切不能如實隨順法身修行。以是義故。第一彼岸常樂我淨法。非彼聲聞辟支佛等所知境界。如是樂顛倒無常苦無我不淨相等。彼如來藏非其境界。如是之義大般涅槃修多羅中。池水譬喻廣明此義應知。彼經中言。迦葉。譬如春時有諸人等在大池浴乘船遊戲。失琉璃寶沒深水中。是時諸人悉共入水求覓是寶。競捉瓦石草木沙礫。各各自謂得琉璃珠。歡喜持出乃知非真。是時寶珠猶在水中。以珠力故水皆澄清。於是大眾乃見寶珠故在水下。猶如仰觀虛空月形。是時眾中有一智人。以方便力安徐入水即便得珠。汝等比丘。不應如是修集無常苦無我想不淨想等以為真實。如彼諸人各以瓦石草木沙礫而為寶珠。汝等應當善學方便在在處處常修我想常樂淨想。復應當知。先所修集四法相貌悉是顛倒。欲得真實修諸想者。如彼智人巧出寶珠。所謂我想常樂淨想故。又散亂心失空眾生者。謂初發心菩薩。離空如來藏義。以失變壞物修行。名為空解脫門。此以何義。初發心菩薩起如是心。實有法斷滅後時得涅槃。如是菩薩失空如來藏修行。又復有人以空為有物。我應得空。又生如是心。離色等法別更有空。我應修行令得彼空。彼人不知空以何等法是如來藏。偈言<p class='lg'>　不空如來藏　　謂無上佛法<br>　不相捨離相　　不增減一法<br>　如來無為身　　自性本來淨<br>　客塵虛妄染　　本來自性空　</p><p>此偈明何義。不減一法者。不減煩惱。不增一法者。真如性中不增一法。以不捨離清淨體故偈言不相捨離相不增減一法故。是故聖者勝鬘經言。世尊。有二種如來藏空智。世尊。空如來藏。若離若脫若異一切煩惱藏。世尊。不空如來藏。過於琩F不離不脫不異。不思議佛法故。如是以何等煩惱以何等處無。如是如實見知名為空智。又何等諸佛法。何處具足有。如是如實見知名不空智。如是明離有無二邊如實知空相。此二偈中明如是義。又眾生若離如是空智。彼人則是佛境界外名不相應。不得定不得一心。以是義故。名散亂心失空眾生。何以故。以離第一義空智門無分別境界不可得證不可得見是故聖者勝鬘經言。世尊。如來藏智名為空智。世尊。如來藏空智者。一切聲聞辟支佛等。本所不見。本所不得。本所不證。本所不會。世尊。一切苦滅唯佛得證。壞一切煩惱藏。修一切滅苦道故。如是此如來藏。以法界藏故。身見等眾生不能得見。已說以身見相對治真實法界未現前故。又如是出世間法身如來藏。非顛倒眾生境界。已說以無常等世間法對治出世間法界未現前故。又如是自性清淨法界如來空藏。非散亂心失空眾生境界。已說以煩惱垢客塵染。空自性清淨功德法不相捨離。出世間法身得名故。此明何義。又依一味等味法界無差別智門觀察出世間自性清淨法身。是名如實知見真如。是故經說。十住菩薩唯能少分見如來藏。何況凡夫二乘人等。是故偈言<p class='lg'>　譬如薄雲中　　見虛空有日<br>　淨慧諸聖人　　見佛亦如是<br>　聲聞辟支佛　　如無眼目者<br>　不能觀如來　　如盲不見日<br>　所知一切法　　有無量無邊<br>　遍虛空法界　　無量智能見<br>　諸如來法身　　充滿一切處<br>　佛智慧能見　　以無量智故　</p><p><b>　　<A NAME="n517"></A>究竟一乘寶性論為何義說品第七</b><p>問曰。真如佛性如來藏義住無障閡究竟菩薩地。菩薩第一聖人亦非境界。以是一切智者境界故。若如是者。何故乃為愚癡顛倒凡夫人說。答曰。以是義故。略說四偈<p class='lg'>　處處經中說　　內外一切空<br>　有為法如雲　　及如夢幻等<br>　此中何故說　　一切諸眾生<br>　皆有如來性　　而不說空寂<br>　以有怯弱心　　輕慢諸眾生<br>　執著虛妄法　　謗真如佛性<br>　計身有神我　　為令如是等<br>　遠離五種過　　故說有佛性　</p><p>此四行偈以十一偈略釋應知。偈言<p class='lg'>　諸修多羅中　　說有為諸法<br>　謂煩惱業等　　如雲等虛妄<br>　煩惱猶如雲　　所作業如夢<br>　如幻陰亦爾　　煩惱業生故<br>　先已如是說　　此究竟論中<br>　為離五種過　　說有真如性<br>　以眾生不聞　　不發菩提心<br>　或有怯弱心　　欺自身諸過<br>　未發菩提心　　生起欺慢意<br>　見發菩提心　　我勝彼菩薩<br>　如是憍慢人　　不起正智心<br>　是故虛妄取　　不知如實法<br>　妄取眾生過　　不知客染心<br>　實無彼諸過　　自性淨功德<br>　以取虛妄過　　不知實功德<br>　是故不得生　　自他平等慈<br>　聞彼真如性　　起大勇猛力<br>　及恭敬世尊　　智慧及大悲<br>　生增長五法　　不退轉平等<br>　無一切諸過　　唯有諸功德<br>　取一切眾生　　如我身無異<br>　速疾得成就　　無上佛菩提　</p><p><b>　　<A NAME="n518"></A>究竟一乘寶性論身轉清淨成菩提品第八</b><p>論曰。已說有垢如。自此以下說無垢如應知。無垢如者。謂諸佛如來。於無漏法界中遠離一切種種諸垢。轉雜穢身得淨妙身。依八句義略差別說彼真如性無漏法身應知。何等為八偈言<p class='lg'>　淨得及遠離　　自他利相應<br>　依止深快大　　時數如彼法　</p><p>是名八種句義。次第一偈示現八種義者。何謂八種。一者實體。二者因。三者果。四者業。五者相應。六者行。七者常。八者不可思議。實體者。向說如來藏不離煩惱藏所纏。以遠離諸煩惱轉身得清淨。是名為實體應知。偈言淨故。是故聖者勝鬘經言。世尊。若於無量煩惱藏所纏如來藏不疑惑者。於出無量煩惱藏法身亦無疑惑故。因者。有二種無分別智。一者出世間無分別智。二者依出世間智。得世間出世間依止行智是名為因。偈言得故。果者。即依此得得證智果。是名為果。偈言遠離故。業者。有二種遠離。一者遠離煩惱障。二者遠離智障。如是次第故名遠離。如是遠離自利利他成就。是名為業。偈言自他利故。相應者。自利利他得無量功德。常畢竟住持。是名相應。偈言相應故。行常不思議者。謂三種佛法身。無始世界來作眾生利益常不休息。不可思議。偈言依止深快大故。以是義故。略說偈言<p class='lg'>　實體因果業　　及以相應行<br>　常不可思議　　名佛地應知　</p><p>又依實體依因。於佛地中及得彼方便因故。說三偈<p class='lg'>　向說佛法身　　自性清淨體<br>　為諸煩惱垢　　客塵所染污<br>　譬如虛空中　　離垢淨日月<br>　為彼厚密雲　　羅網之所覆<br>　佛功德無垢　　常琱峇變<br>　不分別諸法　　得無漏真智　</p><p>此三行偈以四行偈略釋應知。偈言<p class='lg'>　佛身不捨離　　清淨真妙法<br>　如虛空日月　　智離染不二<br>　過琩F佛法　　明淨諸功德<br>　非作法相應　　不離彼實體<br>　煩惱及智障　　彼法實無體<br>　常為客塵染　　是故說雲喻<br>　遠離彼二因　　向二無分別<br>　無分別真智　　及依彼所得　</p><p>此偈明何義。向說轉身實體清淨。又清淨者略有二種。何等為二。一者自性清淨。二者離垢清淨。自性清淨者。謂性解脫無所捨離。以彼自性清淨心體不捨一切客塵煩惱。以彼本來不相應故。離垢清淨者。謂得解脫。又彼解脫不離一切法。如水不離諸塵垢等而言清淨。以自性清淨心遠離客塵諸煩惱垢更無餘故。又依彼果離垢清淨故。說四偈<p class='lg'>　如清淨池水　　無有諸塵濁<br>　種種雜花樹　　周匝常圍遶<br>　如月離羅[<a href='javascript:showpic("../fontimg/023523.gif")'>目*侯</a>]　　日無雲翳等<br>　無垢功德具　　顯現即彼體<br>　蜂王美味蜜　　堅實淨真金<br>　寶藏大果樹　　無垢真金像<br>　轉輪聖王身　　妙寶如來像<br>　如是等諸法　　即是如來身　</p><p>此四行偈以八行偈略釋應知。偈言<p class='lg'>　貪等客煩惱　　猶如濁水塵<br>　無分別上智　　果法如池水<br>　示現佛法身　　一切諸功德<br>　依彼證智果　　是故如是說<br>　貪如濁水塵　　淨法雜垢染<br>　可化諸眾生　　如繞池藕花<br>　禪定習氣潤　　遠離瞋羅[<a href='javascript:showpic("../fontimg/023523.gif")'>目*侯</a>]<br>　以大慈悲水　　遍益諸眾生<br>　如十五日月　　遠離雲羅網<br>　光明照眾生　　能除諸幽闇<br>　佛無垢日月　　離癡雲羅網<br>　智光照眾生　　除滅諸黑闇<br>　得無等等法　　能與妙法味<br>　諸佛如蜜堅　　遠離蜂[<a href='javascript:showpic("../fontimg/027150.gif")'>米*會</a>]障<br>　真實妙功德　　除斷諸貧窮<br>　能與解脫勢　　故說金樹喻<br>　法寶真實身　　增上兩足尊<br>　勝色畢竟成　　故說後三喻　</p><p>又向說以二種智依自利利他業。何者為二。一者出世間無分別智。二者依出世間無分別智。轉身得身行因遠離煩惱。得證智果故。又何者是成就自利。謂得解脫遠離煩惱障遠離智障。得無障礙清淨法身。是名成就自身利益。又何者是成就他利益。既得成就自身利已。無始世來自然依彼二種佛身。示現世間自在力行。是名成就他身利益。又依自利利他。成就業義故。說四偈<p class='lg'>　無漏及遍至　　不滅法與<br>　清涼不變異　　不退寂淨處<br>　諸佛如來身　　如虛空無相<br>　為諸勝智者　　作六根境界<br>　示現微妙色　　出於妙音聲<br>　令嗅佛戒香　　與佛妙法味<br>　使覺三昧觸　　令知深妙法<br>　細思惟稠林　　佛離虛空相　</p><p>此四行偈以八行偈略釋應知。偈言<p class='lg'>　略說二種法　　業智應當知<br>　滿足解脫身　　清淨真法身<br>　解脫身法身　　二及一應知<br>　謂無漏遍至　　及究竟無為<br>　煩惱盡無漏　　及習氣滅故<br>　無閡及無障　　智遍至應知<br>　無為以不滅　　實體不失故<br>　不失名為本　　痤孕y解釋<br>　對於痤孕y　　有四失應知<br>　死無常及轉　　不可思議退<br>　以無死故琚@　以常故清涼<br>　不轉故不變　　寂靜故不退<br>　彼究竟足跡　　淨智白法體<br>　具足色聲等　　示現於諸根<br>　如虛空無相　　而現色等相<br>　法身亦如是　　具六根境界　</p><p>此偈明何義。經中說言。如虛空相諸佛亦爾者。此依第一義。諸佛如來清淨法身自體相不共法故。作如是說。以是義故。金剛般若波羅蜜經言。須菩提。於意云何。可以三十二大人相成就得見如來不。須菩提言。如我解佛所說義者。不以相成就得見如來。佛言。如是如是。須菩提。不以相成就得見如來。須菩提。若以相成就觀如來者。轉輪聖王應是如來。是故非以相成就得見如來故。此明何義。以依如來第一義諦清淨法身明如是義。又依相應義故。說二偈<p class='lg'>　如空不思議　　常琱帣M涼<br>　不變與寂靜　　遍離諸分別<br>　一切處不著　　離閡麤澀觸<br>　亦不可見取　　佛淨心無垢　</p><p>此二行偈以八行偈略釋應知。偈言<p class='lg'>　解脫身法身　　示自利利他<br>　依自利利他　　彼處相應義<br>　一切諸功德　　不思議應知<br>　以非三慧境　　一切種智知<br>　諸眾生佛體　　細故非聞境<br>　第一非思思　　以出世深密<br>　世修慧不知　　諸愚癡凡夫<br>　本來未曾見　　如盲不矚色<br>　二乘如嬰兒　　不見日月輪<br>　以不生故常　　以不滅故<br>　離二故清涼　　法性住不變<br>　證滅故寂靜　　一切覺故遍<br>　不住不分別　　離煩惱不著<br>　無智障離閡　　柔軟離麤澀<br>　無色不可見　　離相不可取<br>　以自性故淨　　離染故無垢　</p><p>此偈明何義。虛空譬喻者。明諸佛如來無為諸功德不離佛法身。於所有諸有得不可思議勝大方便業勝大悲業勝大智業。為與一切眾生樂相無垢清淨三種佛身。所謂實佛受法樂佛及化身佛。常不休息常不斷絕。自然修行。以為利益一切眾生應知。以不共餘人唯諸佛如來法身相應故。此明何義。以依此身相應諸行差別故。說八偈<p class='lg'>　非初非中後　　不破壞不二<br>　遠離於三界　　無垢無分別<br>　此甚深境界　　非二乘所知<br>　具勝三昧慧　　如是人能見<br>　出過於琩F　　不思議功德<br>　唯如來成就　　不與餘人共<br>　如來妙色身　　清淨無垢體<br>　遠離諸煩惱　　及一切習氣<br>　種種勝妙法　　光明以為體<br>　令眾生解脫　　常無有休息<br>　所作不思議　　如摩尼寶王<br>　能現種種形　　而彼體非實<br>　為世間說法　　示現寂靜處<br>　教化使淳熟　　授記令入道<br>　如來鏡像身　　而不離本體<br>　猶如一切色　　不離於虛空　</p><p>此八行偈以二十五偈略釋應知。偈言<p class='lg'>　向說佛法身　　及一切種智<br>　自在與涅槃　　及第一義諦<br>　不可思議法　　應供等功德<br>　唯自身內證　　應當如是知<br>　彼三身差別　　實法報化等<br>　所謂深快大　　無量功德身<br>　明實體身者　　謂諸佛法身<br>　略說五種相　　五功德應知<br>　無為無差別　　遠離於二邊<br>　出離煩惱障　　智障三昧障<br>　以離一切垢　　故聖人境界<br>　清淨光明照　　以法性如是<br>　無量阿僧祇　　不可數思議<br>　無等諸功德　　到第一彼岸<br>　實法身相應　　以快不可數<br>　非思量境界　　及遠離習氣<br>　無邊等佛法　　次第不離報<br>　受種種法味　　示現諸妙色<br>　淨慈悲習氣　　無虛妄分別<br>　利益諸眾生　　自然無休息<br>　如如意寶珠　　滿足眾生心<br>　受樂佛如是　　神通力自在<br>　此神力自在　　略說有五種<br>　說法及可見　　諸業不休息<br>　及休息隱沒　　示現不實體<br>　是名要略說　　有五種自在<br>　如摩尼寶珠　　依種種諸色<br>　異本生諸相　　一切皆不實<br>　如來亦如是　　方便力示現<br>　從兜率陀退　　次第入胎生<br>　習學諸伎藝　　嬰兒入王宮<br>　厭離諸欲相　　出家行苦行<br>　推問諸外道　　往詣於道場<br>　降伏諸魔眾　　成大妙覺尊<br>　轉無上法輪　　入無餘涅槃<br>　於不清淨國　　現如是等事<br>　世間無休息　　宣說無常苦<br>　無我寂靜名　　方便智慧力<br>　令彼諸眾生　　厭離三界苦<br>　後入於涅槃　　以入寂靜道<br>　諸聲聞人等　　有是虛妄相<br>　言我得涅槃　　法華等諸經<br>　皆說如實法　　般若方便攝<br>　迴先虛妄心　　令淳熟上乘<br>　授妙菩提記　　微細大勢力<br>　令愚癡眾生　　過嶮難惡道<br>　深快及以大　　次第說應知<br>　初法身如來　　第二色身佛<br>　譬如虛空中　　有一切色身<br>　於初佛身中　　最後身亦爾　</p><p>自此以下。即依如是三種佛身。為樂眾生利益眾生。略說二偈<p class='lg'>　世尊體常住　　以修無量因<br>　眾生界不盡　　慈悲心如意<br>　智成就相應　　法中得自在<br>　降伏諸魔怨　　體寂靜故常　</p><p>此二行偈以六行偈略釋應知。偈言<p class='lg'>　棄捨身命財　　攝取諸佛法<br>　為利益眾生　　究竟滿本願<br>　得清淨佛身　　起大慈悲心<br>　修行四如意　　依彼力住世<br>　以成就妙智　　離有涅槃心<br>　常得心三昧　　成就樂相應<br>　常在於世間　　不為世法染<br>　得淨甘露處　　故離一切魔<br>　諸佛本不生　　本來寂靜故<br>　以常可歸依　　故言歸依我<br>　初七種譬喻　　如來色身常<br>　後三種譬喻　　善逝法身常　</p><p>此偈明何義。諸佛如來依法身轉得無上身。不可思議應知。依不可思議故。說二偈<p class='lg'>　非言語所說　　第一義諦攝<br>　離諸覺觀地　　無譬喻可說<br>　最上勝妙法　　不取有涅槃<br>　非三乘所知　　唯是佛境界　</p><p>此二行偈以五行偈略釋應知。偈言<p class='lg'>　不可得思議　　以離言語相<br>　離言語相者　　以第一義攝<br>　第一義攝者　　非思量境界<br>　非思量境者　　以無譬喻知<br>　無譬喻知者　　以最勝無上<br>　最勝無上者　　不取有涅槃<br>　不取是二者　　不取功德過<br>　前五種譬喻　　微細不思議<br>　如來法身常　　第六譬喻者<br>　以得自在故　　如來色身常　</p><p><b>　　<A NAME="n519"></A>究竟一乘寶性論如來功德品第九</b><p>論曰。已說無垢真如法身。次說依彼無垢真如法身一切功德。如摩尼寶不離光明形色諸相。如來法身無量無邊自性清淨無垢功德。亦復如是。以是義故依佛功德。次說二偈<p class='lg'>　自利亦利他　　第一義諦身<br>　依彼真諦身　　有此世諦體<br>　果遠離淳熟　　此中具足有<br>　六十四種法　　諸功德差別　</p><p>此偈示現何義。偈言<p class='lg'>　於自身成就　　住持諸佛法<br>　故攝第一身　　為他身住持<br>　諸如來世尊　　故有世諦體<br>　佛無量功德　　初身攝應知<br>　十力四無畏　　大丈夫相等<br>　彼受樂報體　　第二佛身攝　</p><p>此偈明何義。明十力等六十四種佛身功德。此云何知。依彼義故。略說二偈<p class='lg'>　佛力金剛杵　　破無智者障<br>　如來無所畏　　處眾如師子<br>　如來不共法　　清淨如虛空<br>　如彼水中月　　眾生二種見　</p><p>自此已下功德品中餘殘論偈。依此二偈次第示現彼十力等六十四種如來功德。如陀羅尼自在王經廣說應知。初依十力故。說二偈<p class='lg'>　處非處果報　　業及於諸根<br>　性信至處道　　離垢諸禪定<br>　憶念過去世　　天眼寂靜智<br>　如是等諸句　　說十種力名　</p><p>又依四無畏故。說三偈<p class='lg'>　如實覺諸法　　遮諸閡道障<br>　說道得無漏　　是四種無畏<br>　於所知境界　　畢竟知自他<br>　自知教他知　　此非遮障道<br>　能證勝妙果　　自得令他得<br>　說自他利諦　　是諸處無畏　</p><p>又依十八不共佛法故說八偈<p class='lg'>　佛無過無諍　　無妄念等失<br>　無不定散心　　無種種諸想<br>　無作意護心　　欲精進不退<br>　念慧及解脫　　知見等不退<br>　諸業智為本　　知三世無障<br>　佛十八功德　　及餘不說者<br>　佛身口無失　　若他來破壞<br>　內心無動相　　非作心捨心<br>　世尊欲精進　　念淨智解脫<br>　知見常不失　　示現可知境<br>　一切諸業等　　智為本展轉<br>　三世無障閡　　廣大智行常<br>　是名如來體　　大智慧相應<br>　覺彼大菩提　　最上勝妙法<br>　為一切眾生　　轉於大法輪<br>　無畏勝妙法　　令彼得解脫　</p><p>又依三十二大人相故。說十一偈<p class='lg'>　足下相平滿　　具足千輻輪<br>　跟傭趺上隆　　伊尼鹿王[<a href='javascript:showpic("../fontimg/065770.gif")'>跳-兆+尃</a>]<br>　手足悉柔軟　　諸指皆纖長<br>　鵝王網縵指　　臂肘上下傭<br>　兩肩前後平　　左右俱圓滿<br>　立能手過膝　　馬王陰藏相<br>　身傭相洪雅　　如尼拘樹王<br>　體相七處滿　　上半如師子<br>　威德勢堅固　　猶如那羅延<br>　身色新淨妙　　柔軟金色皮<br>　淨軟細平密　　一孔一毛生<br>　毛柔軟上靡　　微細輪右旋<br>　身淨光圓匝　　頂上相高顯<br>　項如孔雀王　　頤方若師子<br>　髮淨金精色　　喻如因陀羅<br>　額上白毫相　　通面淨光明<br>　口含四十齒　　二牙白踰雪<br>　深密內外明　　上下齒平齊<br>　迦陵頻伽聲　　妙音深遠聲<br>　所食至喉現　　得味中上味<br>　細薄廣長舌　　二目淳紺色<br>　瞬眼若牛王　　功德如蓮華<br>　如是說人尊　　妙相三十二<br>　一一不雜亂　　普身不可嫌　</p><p>此佛十力四無所畏十八不共法。三十二大人相。略集一處。是名六十四種功德應知。偈言<p class='lg'>　六十四功德　　修因及果報<br>　一一各差別　　寶經次第說　</p><p>此偈明何義。向說諸佛如來六十四種功德因果差別。依此次第寶女經中廣說應知。又復依此四處。次第有四種喻。謂金剛杵及師子王。虛空譬喻水中月等。有九行偈。依彼九偈。略說偈言<p class='lg'>　衝過無慈心　　不共他無心<br>　故說杵師子　　空水中月喻　</p><p>又依十力金剛杵喻故。說二偈<p class='lg'>　處非處果性　　眾生諸信根<br>　種種道修地　　過宿命差別<br>　天眼漏盡等　　佛力金剛杵<br>　能刺碎散斫　　癡鎧山牆樹　</p><p>此偈示現何義。略說偈言<p class='lg'>　諸如來六力　　次第三及一<br>　所知境界中　　離三昧諸障<br>　及離餘垢障　　譬如破散截<br>　鎧牆及樹等　　亦重亦堅固<br>　亦不可破壞　　如來十種力<br>　猶如彼金剛　　故說金剛杵　</p><p>又依四無畏師子王喻故。說二偈<p class='lg'>　譬如師子王　　諸獸中自在<br>　常處於山林　　不怖畏諸獸<br>　佛人王亦爾　　處於諸群眾<br>　不畏及善住　　堅固奮迅等　</p><p>此偈示現何義。略說偈言<p class='lg'>　知病苦知因　　遠離彼苦因<br>　說聖道妙藥　　為離病證滅<br>　遠離諸怖畏　　善住奮迅城<br>　佛王在大眾　　無畏如師子<br>　以知一切法　　是故能善住<br>　一切處不畏　　離愚癡凡夫<br>　二乘及清淨　　以見我無等<br>　於一切法中　　心常定堅固<br>　何故名奮迅　　過無明住地<br>　自在無閡處　　是故名奮迅　</p><p>又依十八不共法虛空譬喻故。說三偈<p class='lg'>　地水火風等　　彼法空中無<br>　諸色中亦無　　虛空無閡法<br>　諸佛無障礙　　猶如虛空相<br>　如來在世間　　如地水火風<br>　而諸佛如來　　所有諸功德<br>　乃至無一法　　共餘世間有　</p><p>此偈示現何義。略說偈言<p class='lg'>　聲聞及空行　　智者及自在<br>　上上微細法　　故示現五大<br>　諸眾生受用　　如地水火風<br>　離世離出世　　故說虛空大<br>　三十二功德　　依止法身有<br>　如世間燈炷　　明煖及色相<br>　相應無差別　　諸如來法身<br>　一切諸功德　　無差別亦爾　</p><p>又依三十二大丈夫相水中月喻故。說二偈<p class='lg'>　秋空無雲曀　　月在天及水<br>　一切世間人　　皆見月勢力<br>　清淨佛輪中　　具功德勢力<br>　佛子見如來　　功德身亦爾　</p><p>此偈示現何義。略說偈言<p class='lg'>　三十二功德　　見者生歡喜<br>　依法報化身　　三種佛而有<br>　法身淨無垢　　遠離於世間<br>　在如來輪中　　眾生見二處<br>　如清淨水中　　見於月影像<br>　是三十二相　　依色身得名<br>　如摩尼寶珠　　不離光色相<br>　色身亦如是　　不離三十二　</p><p><b>　　<A NAME="n520"></A>究竟一乘寶性論自然不休息佛業品第十</b><p>論曰。已說無垢諸佛功德。次說諸佛如來作業。彼諸佛業自然而行常不休息。教化眾生應知。此依略說。有二種法自然而行。以是義故。依諸佛業自然而行。常不休息常作佛事故。說六偈<p class='lg'>　於可化眾生　　以教化方便<br>　起化眾生業　　教化眾生界<br>　諸佛自在人　　於可化眾生<br>　常待處待時　　自然作佛事<br>　遍覺知大乘　　最妙功德聚<br>　如大海水寶　　如來智亦爾<br>　菩提廣無邊　　猶如虛空界<br>　於無量功德　　大智慧日光<br>　遍照諸眾生　　有佛妙法身<br>　無垢功德藏　　如我身無異<br>　煩惱障智障　　雲霧羅網覆<br>　諸佛慈悲風　　吹令散滅盡　</p><p>此六行偈義以十四偈略釋應知。偈言<p class='lg'>　以何等性智　　何者何處時<br>　作業無分別　　是故業自然<br>　以何等根性　　諸眾生可度<br>　以何等智慧　　能度諸眾生<br>　又以何者是　　化眾生方便<br>　眾生以何處　　何時中可化<br>　進趣及功德　　為果為攝取<br>　彼障及斷障　　諸緣不分別<br>　進趣謂十地　　功德因二諦<br>　果謂大菩提　　攝菩提眷屬<br>　彼障謂無邊　　煩惱及習氣<br>　斷障謂大慈　　及大悲心等<br>　是名一切時　　常種種因緣<br>　如是等六處　　次第說應知<br>　如大海水寶　　空日地雲風<br>　諸地如大海　　智水功德寶<br>　菩提如空界　　廣無中後邊<br>　為利益眾生　　二種業如日<br>　能悉遍照知　　一切眾生界<br>　皆有如來性　　如地中伏藏<br>　猶如彼大地　　體安固不動<br>　為利益眾生　　見彼我無別<br>　客塵煩惱等　　本自無體性<br>　一切皆虛妄　　如雲聚不實<br>　起大慈悲心　　猶如猛風吹<br>　煩惱智障盡　　如彼雲聚散<br>　化事未究竟　　故常在世間<br>　從本際以來　　自然不休息　</p><p>問曰。如向所說諸佛如來不生不滅。若如是者即無為法。無為法者不修行業。云何自然不休息常教化眾生事。答曰。為示現彼諸佛大事斷諸疑惑。是故依彼不可思議無垢清淨諸佛境界。示現大事故。以譬喻說一行偈<p class='lg'>　帝釋妙鼓雲　　梵天日摩尼<br>　響及虛空地　　如來身亦爾　</p><p>依此一行修多羅攝取義。偈九種譬喻。自此以下廣說餘殘六十六偈應知。又復依彼廣說偈義。九種譬喻略說彼義。及以次第廣說如來無上利益一切眾生修行究竟。以十九偈解釋應知。偈言<p class='lg'>　遠離一切業　　未曾見有果<br>　為一切疑人　　除諸疑網故<br>　說九種譬喻　　彼修多羅名<br>　廣說此諸法　　彼修多羅中<br>　廣說九種喻　　彼名智境界<br>　快妙智莊嚴　　有智者速入<br>　具足佛境界　　說彼天帝釋<br>　琉璃鏡像等　　九種諸譬喻<br>　應知彼要義　　見說及遍至<br>　以離諸相智　　身口意業密<br>　大慈悲者得　　離諸功用心<br>　無分別寂靜　　以智故無垢<br>　如大毘琉璃　　帝釋等譬喻<br>　智究竟滿足　　故究竟寂靜<br>　以有淨智慧　　是故無分別<br>　為成種種義　　故說釋等喻<br>　為成彼義者　　說九種見等<br>　離生離神通　　諸佛現是事<br>　是名為略說　　種種義譬喻<br>　先喻解異後　　後喻解異前<br>　佛體如鏡像　　如彼琉璃地<br>　人非不有聲　　如天妙法鼓<br>　非不作法事　　如彼大雲雨<br>　非不作利益　　而亦非不生<br>　種種諸種子　　如梵天不動<br>　而非不淳熟　　如彼大日輪<br>　非不破諸闇　　如彼如意寶<br>　而非不希有　　猶如彼聲響<br>　非不因緣成　　猶如彼虛空<br>　非不為一切　　眾生作依止<br>　猶如彼大地　　而非不住持<br>　一切種種物　　以依彼大地<br>　荷負諸世間　　種種諸物故<br>　依諸佛菩提　　出世間妙法<br>　成就諸白業　　諸禪四無量<br>　及以四空定　　諸如來自然<br>　常住諸世間　　有如是諸業<br>　一時非前後　　作如是妙業　</p><p><b>　　<A NAME="n521"></A>究竟一乘寶性論挍量信功德品第十一</b><p>論曰。向說四種法。自此已下明有慧人於彼法中能生信心。依彼信者所得功德。說十四偈<p class='lg'>　佛性佛菩提　　佛法及佛業<br>　諸出世淨人　　所不能思議<br>　此諸佛境界　　若有能信者<br>　得無量功德　　勝一切眾生<br>　以求佛菩提　　不思議果報<br>　得無量功德　　故勝諸世間<br>　若有人能捨　　摩尼珠珍寶<br>　遍布十方界　　無量佛國土<br>　為求佛菩提　　施與諸法王<br>　是人如是施　　無量琩F劫<br>　若復有人聞　　妙境界一句<br>　聞已復能信　　過施福無量<br>　若有智慧人　　奉持無上戒<br>　身口意業淨　　自然常護持<br>　為求佛菩提　　如是無量劫<br>　是人所得福　　不可得思議<br>　若復有人聞　　妙境界一句<br>　聞已復能信　　過戒福無量<br>　若人入禪定　　焚三界煩惱<br>　過天行彼岸　　無菩提方便<br>　若復有人聞　　妙境界一句<br>　聞已復能信　　過禪福無量<br>　無慧人能捨　　唯得富貴報<br>　修持禁戒者　　得生人天中<br>　修行斷諸障　　非慧不能除<br>　慧除煩惱障　　亦能除智障<br>　聞法為慧因　　是故聞法勝<br>　何況聞法已　　復能生信心　</p><p>此十四偈以十一偈略釋應知。偈言<p class='lg'>　身及彼所轉　　功德及成義<br>　示此四種法　　唯如來境界<br>　智者信為有　　及信畢竟得<br>　以信諸功德　　速證無上道<br>　究竟到彼岸　　如來所住處<br>　信有彼境界　　彼非可思議<br>　我等可得彼　　彼功德如是<br>　唯深信勝智　　欲精進念定<br>　修智等功德　　無上菩提心<br>　一切常現前　　以常現前故<br>　名不退佛子　　彼岸淨功德<br>　畢竟能成就　　五度是功德<br>　以不分別三　　畢竟及清淨<br>　以離對治法　　施唯施功德<br>　持戒唯持戒　　餘二度修行<br>　謂忍辱禪定　　精進遍諸處<br>　慳等所治法　　名為煩惱障<br>　虛分別三法　　是名為智障<br>　遠離彼諸障　　更無餘勝因<br>　唯真妙智慧　　是故般若勝<br>　彼智慧根本　　所謂聞慧是<br>　以聞慧生智　　是故聞為勝　</p><p>又自此已下明向所說義。依何等法說。依何等義說。依何等相說。初依彼法故。說二偈<p class='lg'>　我此所說法　　為自心清淨<br>　依諸如來教　　修多羅相應<br>　若有智慧人　　聞能信受者<br>　我此所說法　　亦為攝彼人　</p><p>自此已下次依彼義故。說二偈<p class='lg'>　依燈電摩尼　　日月等諸明<br>　一切有眼者　　皆能見境界<br>　依佛法光明　　慧眼者能見<br>　以法有是利　　故我說此法　</p><p>自此已下次依彼相故。說二偈<p class='lg'>　若一切所說　　有義有法句<br>　能令修行者　　遠離於三界<br>　及示寂靜法　　最勝無上道<br>　佛說是正經　　餘者顛倒說　</p><p>自此已下依護法方便故。說七偈<p class='lg'>　雖說法句義　　斷三界煩惱<br>　無明覆慧眼　　貪等垢所纏<br>　又於佛法中　　取少分說者<br>　世典善言說　　彼三尚可受<br>　何況諸如來　　遠離煩惱垢<br>　無漏智慧人　　所說修多羅<br>　以離於諸佛　　一切世間中<br>　更無勝智慧　　如實知法者<br>　如來說了義　　彼不可思議<br>　思者是謗法　　不識佛意故<br>　謗聖及壞法　　此諸邪思惟<br>　煩惱愚癡人　　妄見所計故<br>　故不應執著　　邪見諸垢法<br>　以淨衣受色　　垢膩不可染　</p><p>自此已下依謗正法故。說三偈<p class='lg'>　愚不信白法　　邪見及憍慢<br>　過去謗法障　　執著不了義<br>　著供養恭敬　　唯見於邪法<br>　遠離善知識　　親近謗法者<br>　樂著小乘法　　如是等眾生<br>　不信於大乘　　故謗諸佛法　</p><p>自此已下依謗正法得惡果報故。說六偈<p class='lg'>　智者不應畏　　怨家蛇火毒<br>　因陀羅霹靂　　刀杖諸惡獸<br>　師子虎狼等　　彼但能斷命<br>　不能令人入　　可畏阿鼻獄<br>　應畏謗深法　　及謗法知識<br>　決定令人入　　可畏阿鼻獄<br>　雖近惡知識　　惡心出佛血<br>　及殺害父母　　斷諸聖人命<br>　破壞和合僧　　及斷諸善根<br>　以繫念正法　　能解脫彼處<br>　若復有餘人　　誹謗甚深法<br>　彼人無量劫　　不可得解脫　</p><p>自此已下依於說法法師生敬重心故。說二偈<p class='lg'>　若人令眾生　　學信如是法<br>　彼是我父母　　亦是善知識<br>　彼人是智者　　以如來滅後<br>　迴邪見顛倒　　令入正道故　</p><p>自此已下依彼說法所得功德。以用迴向故。說三偈<p class='lg'>　三寶清淨性　　菩提功德業<br>　我略說七種　　與佛經相應<br>　依此諸功德　　願於命終時<br>　見無量壽佛　　無邊功德身<br>　我及餘信者　　既見彼佛已<br>　願得離垢眼　　成無上菩提　</p><p>自此已下略說句義。偈言<p class='lg'>　依何等法說　　依何等義說<br>　依何等相說　　如彼法而說<br>　如彼義而說　　如彼相而說<br>　彼一切諸法　　六行偈示現<br>　護自身方便　　以七行偈說<br>　明誹謗正法　　故有三行偈<br>　六偈示彼因　　以二偈示現<br>　於彼說法人　　深生敬重心<br>　大眾聞忍受　　得彼大菩提<br>　略說三種法　　示現彼果報　</p><p class='juan'>
究竟一乘寶性論卷第四</p>
</body></html>
