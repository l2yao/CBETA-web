<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p><p></li><p><b>　　<A NAME="n8"></A>No. 1631</b><p><b>　　<A NAME="n9"></A>序迴諍論翻譯之記</b><p>迴諍論者。龍樹菩薩之所作也。數舒盧迦三十二字。此論正本凡有六百。大魏都鄴興和三年。歲次大梁。建辰之月。朔次癸酉。辛卯之日。烏萇國人剎利王種。三藏法師毘目智仙。共天竺國婆羅門人瞿曇流支。在鄴城內金華寺譯。時日所費二十餘功。大數凡有一萬一千九十八字。對譯沙門曇林之筆受。驃騎大將軍開府儀同三司御史中尉勃海高仲密啟請供養。且記時事。以章以聞。令樂法者。若見若聞。同崇翻譯矣<p class='juan'>
迴諍論偈初分第一</p>
<p><span class='byline'>　　　　龍樹菩薩造</span><br><p><span class='byline'>　　　　後魏三藏毘目智仙共瞿曇流支譯</span><br><p>問曰偈言<p class='lg'>　若一切無體　　言語是一切<br>　言語自無體　　何能遮彼體<br>　若語有自體　　前所立宗壞<br>　如是則有過　　應更說勝因<br>　汝謂如勿聲　　是義則不然<br>　聲有能遮聲　　無聲何能遮<br>　汝謂遮所遮　　如是亦不然<br>　如是汝宗相　　自壞則非我<br>　若彼現是有　　汝可得有迴<br>　彼現亦是無　　云何得取迴<br>　說現比阿含　　譬喻等四量<br>　現彼阿含成　　譬喻亦能成<br>　智人知法說　　善法有自體<br>　世人知有體　　餘法亦如是<br>　出法出法體　　是聖人所說<br>　如是不出法　　不出法自體<br>　諸法若無體　　無體不得名<br>　有自體有名　　唯名云何名<br>　若離法有名　　於彼法中無<br>　說離法有名　　彼人則可難<br>　法若有自體　　可得遮諸法<br>　諸法若無體　　竟為何所遮<br>　如有瓶有[<a href='javascript:showpic("../fontimg/005204.gif")'>泥/土</a>]　　可得遮瓶[<a href='javascript:showpic("../fontimg/005204.gif")'>泥/土</a>]<br>　見有物則遮　　見無物不遮<br>　若法無自體　　言語何所遮<br>　若無法得遮　　無語亦成遮<br>　如愚癡之人　　妄取炎為水<br>　若汝遮妄取　　其事亦如是<br>　取所取能取　　遮所遮能遮<br>　如是六種義　　皆悉是有法<br>　若無取所取　　亦無有能取<br>　則無遮所遮　　亦無有能遮<br>　若無遮所遮　　亦無有能遮<br>　則一切法成　　彼自體亦成<br>　汝因則不成　　無體云何因<br>　若法無因者　　云何得言成<br>　汝若無因成　　諸法自體迴<br>　我亦無因成　　諸法有自體<br>　若有因無體　　是義不相應<br>　世間無體法　　則不得言有<br>　前遮後所遮　　如是不相應<br>　若後遮及並　　如是知有體　</p><p><b>　　<A NAME="n11"></A>迴諍論偈上分第二</b><p class='lg'>　我語言若離　　因緣和合法<br>　是則空義成　　諸法無自體<br>　若因緣法空　　我今說此義<br>　何人有因緣　　彼因緣無體<br>　化人於化人　　幻人於幻人<br>　如是遮所遮　　其義亦如是<br>　言語無自體　　所說亦無體<br>　我如是無過　　不須說勝因<br>　汝言勿聲者　　此非我譬喻<br>　我非以此聲　　能遮彼聲故<br>　如或有丈夫　　妄取化女身<br>　而生於欲心　　此義亦如是<br>　同所成不然　　響中無因故<br>　我依於世諦　　故作如是說<br>　若不依世諦　　不得證真諦<br>　若不證真諦　　不得涅槃證<br>　若我宗有者　　我則是有過<br>　我宗無物故　　如是不得過<br>　若我取轉迴　　則須用現等<br>　取轉迴有過　　不爾云何過<br>　若量能成法　　彼復有量成<br>　汝說何處量　　而能成此量<br>　若量離量成　　汝諍義則失<br>　如是則有過　　應更說勝因<br>　猶如火明故　　能自照照他<br>　彼量亦如是　　自他二俱成<br>　汝語言有過　　非是火自照<br>　以彼不相應　　如見闇中瓶<br>　又若汝說言　　火能自他照<br>　如火能燒他　　何故不自燒<br>　又若汝說言　　火能自他照<br>　闇亦應如是　　自他二俱覆<br>　於火中無闇　　何處自他住<br>　彼闇能殺明　　火云何有明<br>　如是火生時　　即生時能照<br>　火生即到闇　　義則不相應<br>　若火不到闇　　而能破闇者<br>　火在此處住　　應破一切闇<br>　若量能自成　　不待所量成<br>　是則量自成　　非待他能成<br>　若不待所量　　而汝量得成<br>　如是則無人　　用量量諸法<br>　若所量之物　　待量而得成<br>　是則所量成　　待量然後成<br>　若物無量成　　是則不待量<br>　汝何用量成　　彼量何所成<br>　若汝彼量成　　待所量成者<br>　是則量所量　　如是不相離<br>　若量成所量　　若所量成量<br>　汝若如是者　　二種俱不成<br>　量能成所量　　所量能成量<br>　若義如是者　　云何能相成<br>　所量能成量　　量能成所量<br>　若義如是者　　云何能相成<br>　為是父生子　　為是子生父<br>　何者是能生　　何者是所生<br>　為何者是父　　為何者是子<br>　汝說此二種　　父子相可疑<br>　量非自能成　　非是自他成<br>　非是異量成　　非無因緣成<br>　若法師所說　　善法有自體<br>　此善法自體　　法應分分說<br>　若善法自體　　從於因緣生<br>　善法是他體　　云何是自體<br>　若少有善法　　不從因緣生<br>　善法若如是　　無住梵行處<br>　非法非非法　　世間法亦無<br>　有自體則常　　常則無因緣<br>　善不善無記　　一切有為法<br>　如汝說則常　　汝有如是過<br>　若人說有名　　語言有自體<br>　彼人汝可難　　語名我不實<br>　若此名無者　　則有亦是無<br>　若言有言無　　汝宗有二失<br>　若此名有者　　則無亦是有<br>　若言無言有　　汝諍有二失<br>　如是我前說　　一切法皆空<br>　我義宗如是　　則不得有過<br>　若別有自體　　不在於法中<br>　汝慮我故說　　此則不須慮<br>　若有體得遮　　若空得言成<br>　若無體無空　　云何得遮成<br>　汝為何所遮　　汝所遮則空<br>　法空而有遮　　如是汝諍失<br>　我無有少物　　是故我不遮<br>　如是汝無理　　枉橫而難我<br>　汝言語法別　　此義我今說<br>　無法得說語　　而我則無過<br>　汝說鹿愛喻　　以明於大義<br>　汝聽我能說　　如譬喻相應<br>　若彼有自體　　不須因緣生<br>　若須因緣者　　如是得言空<br>　若取自體實　　何人能遮迴<br>　餘者亦如是　　是故我無過<br>　此無因說者　　義前已說竟<br>　三時中說因　　彼平等而說<br>　若說三時因　　前如是平等<br>　如是三時因　　與說空相應<br>　若人信於空　　彼人信一切<br>　若人不信空　　彼不信一切<br>　空自體因緣　　三一中道說<br>　我歸命禮彼　　無上大智慧　</p><p><b>　　<A NAME="n12"></A>迴諍論釋初分第三</b><p>釋曰論初偈言<p class='lg'>　若一切無體　　言語是一切<br>　言語自無體　　何能遮彼體　</p><p>此偈明何義。若一切法皆是因緣。則是因緣因緣和合離諸因緣。是則更無一切自體。如是一切諸法皆空。如芽非是種子中有。非地非水非火非風非虛空等因緣中有。非是一一因緣中有。非諸因緣和合中有。非離因緣因緣和合餘處別有。若此等中一切皆無。如是得言芽無自體。若如是無一切自體。彼得言空。若一切法皆悉空者則無言語。若無言語則不能遮一切諸法。若汝意謂言語不空言語所說一切法空。是義不然。何以故。汝言一切諸法皆空則語亦空。何以故。以因中無。四大中無。一一中無。和合中無。因緣和合不和合中一切皆無。如是言語咽喉中無。脣舌齒根齗鼻頂等一一皆無。和合中無。二處俱無。唯有因緣因緣和合。若離如是因緣和合。更無別法。若如是者。一切言語皆無自體。若如是無言語自體。則一切法皆無自體。若此言語無自體者。唯有遮名不能遮法。譬如無火則不能燒。亦如無刀則不能割。又如無水則不能瀾。如是無語。云何能遮諸法自體。既不能遮諸法自體。而心憶念遮一切法自體。迴者義不相應。又復有義。偈言<p class='lg'>　若語有自體　　前所立宗壞<br>　如是則有過　　應更說勝因　</p><p>此偈明何義。若此言語有自體者。汝前所立義宗自壞。是則有過。若爾便應更說勝因。若汝意謂語有自體餘法空者。如是則違諸法空語。汝宗亦壞。又復有義。言語不離一切法數。若一切法皆悉空者。言語亦空。若言語空則不能遮一切諸法。若如是者。於六種中諍論相應。彼復云何汝不相應。汝說一切諸法皆空。則語亦空。何以故。言語亦是一切法故。言語若空則不能遮。彼若遮言一切法空則不相應。又若相應言語能遮一切法體。一切法空語則不空語。若不空遮一切法則不相應。若諸法空言語不空語何所遮。又若此語入一切中喻不相當。若彼言語是一切者。一切既空言語亦空。若語言空則不能遮。若語言空諸法亦空。以空能遮諸法令空。如是則空亦是因緣。是則不可。又若汝畏喻不相當。一切法空能作因緣。如是空語則不能遮一切自體。又復有義。一邊有過。以法有空亦有不空。彼若有過更說勝因。若一邊空一邊不空。如是若說一切法空無自體者。義不相應。又復有義。偈言<p class='lg'>　汝謂如勿聲　　是義則不然<br>　聲有能遮聲　　無聲何能遮　</p><p>此偈明何義。若汝意謂聲能遮聲。如有人言汝莫作聲。彼自作聲而能遮聲。如是如是一切法空空語能遮。此我今說此不相應。何以故。以此聲有能遮彼聲。汝語非有則不能遮諸法自體。汝所立義。語亦是無諸法亦無。如是若謂如勿聲者。此則有過。偈言<p class='lg'>　汝謂遮所遮　　如是亦不然<br>　如是汝宗相　　自壞則非我　</p><p>此偈明何義。若汝意謂。遮與所遮亦如是者。彼不相應。若汝說言。我語能遮一切諸法有自體者。彼不相應。此我今說。是義不然。何以故。知如是宗相汝過非我。汝說一切諸法皆空。如是汝義前宗有過咎不在我。若汝說言。汝遮所遮不相應者。是義不然。又復有義。偈言<p class='lg'>　若彼現是有　　汝何得有迴<br>　彼現亦是無　　云何得取迴　</p><p>此偈明何義。若一切法有現可取。汝得迴我諸法令空。而實不爾。何以知之。現量入在一切法數則亦是空。若汝分別依現有比。現比皆空。如是無現比。何可得現之與比。是二皆無云何得遮。汝言一切諸法空者。是義不然。若汝復謂。或比或喻。或以阿含得一切法。如是一切諸法自體。我能迴者。此義今說。偈言<p class='lg'>　說現比阿含　　譬喻等四量<br>　現比阿含成　　譬喻亦能成　</p><p>此偈明何義。比喻阿含現等四量。若現能成。比阿含等皆亦能成。如一切法皆悉是空。現量亦空。如是比喻亦空。彼量所成一切諸法皆悉是空。以四種量在一切故。隨何等法。若為比成亦譬喻成亦阿含成。彼所成法一切皆空。汝以比喻阿含等三量一切法所量亦空。若如是者法不可得量所量無。是故無遮。如是若說一切法空無自體者。義不相應。又復有義。偈言<p class='lg'>　智人知法說　　善法有自體<br>　世人知有體　　餘法亦如是　</p><p>此偈明何義。法師說善法。善法一百一十有九。謂心一相。一者受。二者想。三者覺。四者觸。五者觀察。六者欲。七者信解脫。八者精進。九者憶念。十者三摩提。十一者慧。十二者捨。十三者修。十四者合修。十五者習。十六者得。十七者成。十八者辯才。十九者適。二十者勤。二十一者思。二十二者求。二十三者勢力。二十四者不嫉。二十五者自在。二十六者善辯才。二十七者不悔。二十八者悔。二十九者少欲。三十者不少欲。三十一者捨。三十二者不思。三十三者不求。三十四者不願。三十五者樂說。三十六者不著境界。三十七者不行。三十八者生。三十九者住。四十者滅。四十一者集。四十二者老。四十三者熱惱。四十四者悶。四十五者疑。四十六者思量。四十七者愛。四十八者信。四十九者樂。五十者不順。五十一者順取。五十二者不畏大眾。五十三者恭敬。五十四者作勝法。五十五者敬。五十六者不敬。五十七者供給。五十八者不供給。五十九者定順。六十者宿。六十一者發動。六十二者不樂。六十三者覆。六十四者不定。六十五者愁惱。六十六者求不得。六十七者荒亂。六十八者懈怠。六十九者憂憒。七十者希淨。七十一者內信。七十二者畏。七十三者信。七十四者慚。七十五者質直。七十六者不誑。七十七者寂靜。七十八者不驚。七十九者不錯。八十者柔軟。八十一者開解。八十二者嫌。八十三者燒。八十四者惺。八十五者不貪。八十六者不瞋。八十七者不癡。八十八者不一切知。八十九者放捨。九十者不有。九十一者愧。九十二者不自隱惡。九十三者悲。九十四者喜。九十五者捨。九十六者神通。九十七者不執。九十八者不妒。九十九者心淨。一百者忍辱。一百一者利益。一百二者能用。一百三者福德。一百四者無想定。一百五者不一切智。一百六者無常三昧(少十三法無處訪本)。如是如是。善法一百一十有九。如彼善法善法自體。彼不善法不善法自體。如是無記無記。本性無記本性無記。欲界欲界。色界色界。無色界無色界。無漏無漏。苦集滅道苦集滅道。修定修定。如是如是見有無量種種諸法皆有自體。如是若說一切諸法皆無自體。如是無體得言空者。義不相應。此復有義。偈言<p class='lg'>　出法出法體　　是聖人所說<br>　如是不出法　　不出法自體　</p><p>此偈明何義。如說出法出法自體。如是不出法不出法自體。覺分覺分自體。菩提分菩提分自體。非菩提分非菩提分自體。如是餘法皆亦如是。若如是見彼無量種諸法自體。而如是說一切諸法皆無自體。以無自體名為空者。義不相應。又復有義。偈言<p class='lg'>　諸法若無體　　無體不得名<br>　有自體有名　　唯名云何名　</p><p>此偈明何義。若一切法皆無自體說無自體。言語亦無。何以故。有物有名。無物無名。以一切法皆有名故。當知諸法皆有自體。法有自體故不得言一切法空。如是若說一切法空無自體者。義不相應。偈言<p class='lg'>　若離法有名　　於彼法中無<br>　說離法有名　　彼人則可難　</p><p>此偈明何義。若汝意謂。有法有名離法有名。如是一切諸法皆空無自體成。非物無名有物有名。此我今說。若如是者。有何等人。說離法體別有名字。若別有名。別有法者。則不得示彼不可示。如是汝心分別別有諸法別有名者。是義不然。又復有義。偈言<p class='lg'>　法若有自體　　可得遮諸法<br>　諸法若無體　　竟為何所遮<br>　如有瓶有[<a href='javascript:showpic("../fontimg/005204.gif")'>泥/土</a>]　　可得遮瓶[<a href='javascript:showpic("../fontimg/005204.gif")'>泥/土</a>]<br>　見有物則遮　　見無物不遮　</p><p>此偈明何義。有物得遮無物不遮。如無瓶[<a href='javascript:showpic("../fontimg/005204.gif")'>泥/土</a>]則不須遮。有瓶得遮無瓶不遮。如是如是法無自體則不須遮。法有自體可得有遮。無云何遮。若一切法皆無自體而便遮言。一切諸法無自體者。義不相應。汝何所遮。若有遮體。能遮一切諸法自體。偈言<p class='lg'>　若法無自體　　言語何所遮<br>　若無法得遮　　無語亦成遮　</p><p>此偈明何義。若法無體語亦無體。云何遮言。一切諸法皆無自體。若如是遮。不說言語亦得成遮。若如是者火冷水堅如是等過。又復有義。偈言<p class='lg'>　如愚癡之人　　妄取炎為水<br>　若汝遮妄取　　其事亦如是　</p><p>此偈明何義。若汝意謂。如愚癡人取炎為水。於無水中虛妄取水。有黠慧人為迴彼心而語之言。汝妄取水。如是如是於無自體一切法中取法自體。為彼眾生妄心迴故。說一切法皆無自體。此我今說。偈言<p class='lg'>　取所取能取　　遮所遮能遮<br>　如是六種義　　皆悉是有法　</p><p>此偈明何義。若當如是有眾生者。有取所取有能取者。得言虛妄遮所遮等。如是六種義成。若六義成而說諸法一切空者。是義不然。偈言<p class='lg'>　若無取所取　　亦無有能取<br>　則無遮所遮　　亦無有能遮　</p><p>此偈明何義。若汝意謂無如是過。非取所取。非能取者。彼若如是虛妄取遮。一切諸法無自體者。彼遮亦無所遮亦無能遮亦無。偈言<p class='lg'>　若無遮所遮　　亦無有能遮<br>　則一切法成　　彼自體亦成　</p><p>此偈明何義。若非有遮非有所遮非有能遮。是則不遮一切諸法。則一切法皆有自體。偈言<p class='lg'>　汝因則不成　　無體云何因<br>　若法無因者　　云何得言成　</p><p>此偈明何義。若一切法空無自體。如是義中說因不成。何以故。一切諸法空無自體。何處有因。若法無因一切法空以何因成。是故汝說一切法空無自體者。是義不然。偈言<p class='lg'>　汝若無因成　　諸法自體迴<br>　我亦無因成　　諸法有自體　</p><p>此偈明何義。若汝意謂。我無因成法無自體。如汝無因自體迴成。我自體法亦無因成。偈言<p class='lg'>　若有因無體　　是義不相應<br>　世間無體法　　則不得言有　</p><p>此偈明何義。若汝意謂。我有因成因無自體。若如是者無自體義則不相應。何以故。一切世間無自體者。不得言有。偈言<p class='lg'>　前遮後所遮　　如是不相應<br>　若後遮及並　　如是知有體　</p><p>此偈明何義。若遮在前所遮在後。義不相應。未有所遮遮何所遮。若遮在後所遮在前。亦不相應。所遮已成遮何能遮。若遮所遮二法同時不相因緣。遮不因所遮。所遮不因遮。皆有自體故。則不得言遮。如角並生各不相因。左不因右右不因左。如是若說一切諸法無自體者。是義不然。釋初分竟<p><b>　　<A NAME="n13"></A>迴諍論釋上分第四</b><p>釋曰。如汝所說我今答汝。汝說偈言<p class='lg'>　若一切無體　　言語是一切<br>　言語自無體　　何能遮彼體　</p><p>此偈。我今答。偈言<p class='lg'>　我語言若離　　因緣和合法<br>　是則空義成　　諸法無自體　</p><p>此偈明何義。若彼言語。因中大中和合中無。離散中無。咽喉脣舌齒根齗鼻頂等諸處皆各有力。如是二處和合中無。若離如是因緣和合。更無別法。以如是故無有自體。無自體故我言一切皆無自體。空義則成。如此言語無自體空。諸法如是無自體空。是故汝言。汝語空故不能說空。是義不然。又復有義。偈言<p class='lg'>　若因緣法空　　我今說此義<br>　何人有因緣　　彼因緣無體　</p><p>此偈明何義。汝不能解一切法空。不知空義何能咎我。如汝所言。汝語言空語無自體。無自體故不能遮法。此法若是因緣生者。生故得言一切法空。得言一切皆無自體。以何義故。知因緣生法無自體。若法一切皆因緣生。則一切法。皆無自體。法無自體則須因緣。若有自體何用因緣。若離因緣則無諸法。若因緣生則無自體。以無自體故得言空。如是我語亦因緣生。若因緣生則無自體。以無自體故得言空。以一切法因緣生者自體皆空。如輿瓶衣蕃等諸物。彼法各各自有因緣。世間薪草土所作器水蜜乳等。將來將去及舉掌等。又復寒熱風等障中諸受用法。因緣生故皆無自體。如是如是我語因緣和合而生。如是得言無有自體。若無自體如是得言無自體成。如是空語世間受用。是故汝言無自體故汝語亦空。則不能遮諸法自體。是義不然。又復有義。偈言<p class='lg'>　化人於化人　　幻人於幻人<br>　如是遮所遮　　其義亦如是　</p><p>此偈明何義。如化丈夫於異化人。見有去來種種所作而便遮之。如幻丈夫於異幻人。見有去來種種所作而便遮之。能遮化人彼則是空。若彼能遮化人是空。所遮化人則亦是空。若所遮空遮人亦空。能遮幻人彼則是空。若彼能遮幻人是空。所遮幻人則亦是空。若所遮空遮人亦空。如是如是我語言空。如幻化空。如是空語。能遮一切諸法自體。是故汝言。汝語空故。則不能遮一切諸法有自體者。汝彼語言則不相應。若汝說言彼六種諍彼如是遮。如是我語非一切法。我語亦空諸法亦空。非一切法皆悉不空。又復汝說偈言<p class='lg'>　若語有自體　　前所立宗壞<br>　如是則有過　　應更說勝因　</p><p>此偈。我今答。偈言<p class='lg'>　言語無自體　　所說亦無體<br>　我如是無過　　不須說勝因　</p><p>此偈明何義。我此語言。以因緣生非有自體。如前所說。自體不生故得言空。如是得言此語言空餘一切法悉皆是空。如是空故我則無過。若我說言此語不空餘一切法悉皆空者。我則有過。我不如是是故無過。理實不得語言不空餘一切法皆悉是空。我以是故不說勝因。若語不空餘一切法皆悉空者。可說勝因。是故汝言。汝諍論壞語則有過。應說勝因。是義不然。又復汝說。偈言<p class='lg'>　若謂如勿聲　　是義則不然<br>　聲有能遮聲　　無聲何能遮　</p><p>此偈。我今答。偈言<p class='lg'>　汝言勿聲者　　此非我譬喻<br>　我非以此聲　　能遮彼聲故　</p><p>此偈明何義。此非我喻。如何人言莫作聲者。彼自作聲以聲遮聲。聲非不空我則不爾。語言亦空遮法亦空。何以故。譬如彼聲能迴此聲。我不如是。我如是說。一切諸法皆無自體。以無自體故得言空。何以故。若無體語迴無自體。則一切法皆成自體。如言勿聲聲能遮聲。如是如是無自體語遮無體法。若如是遮無自體者。則一切法皆成自體。若有自體則一切法皆悉不空。我說法空不說不空。譬喻如是。偈言<p class='lg'>　如或有丈夫　　妄取化女身<br>　而生於欲心　　此義亦如是　</p><p>此偈明何義。如化婦女實自體空。如或丈夫於化女身。生實有想起於欲心。彼虛妄取諸法亦爾。彼或如來如來弟子聲聞之人。為迴彼人虛妄取心。或是如來威神之力。如來弟子聲聞威力。化作化人。如是如是語空如化。如化婦女無自體空。法如是空。取法自體能遮令迴。如是如是以此空喻能成空義。我則相應非汝相應。偈言<p class='lg'>　同所成不然　　響中無因故<br>　我依於世諦　　故作如是說　</p><p>此偈明何義。若汝或謂如勿聲者因同所成。何以故。以因不離一切諸法無自體故。非彼聲響而有自體。以因緣生故無自體。若無自體汝說聲有能遮聲者。彼義則壞。又我所說不違世諦不捨世諦。依世諦故能說一切諸法體空。若離世諦法不可說。佛說偈言<p class='lg'>　若不依世諦　　不得證真諦<br>　若不證真諦　　不得涅槃證　</p><p>此偈明何義。如是諸法非是不空。一切諸法皆無自體。此二無異。又復汝說偈言<p class='lg'>　汝謂遮所遮　　如是亦不然<br>　如是汝宗相　　自壞則非我　</p><p>此偈。我今答。偈言<p class='lg'>　若我宗有者　　我則是有過<br>　我宗無物故　　如是不得過　</p><p>此偈明何義。若我宗有則有宗相。若我有宗有宗相者。我則得汝向所說過。如是非我有宗。如是諸法實寂靜故。本性空故。何處有宗。如是宗相為於何處宗相可得。我無宗相何得咎我。是故汝言。汝有宗相得過咎者。是義不然。又復汝說偈言<p class='lg'>　若彼現是有　　汝可得有迴<br>　彼現亦是無　　云何得取迴<br>　說現比阿含　　譬喻等四量<br>　現比阿含成　　譬喻亦能成　</p><p>此偈。我今答。偈言<p class='lg'>　若我取轉迴　　則須用現等<br>　取轉迴有過　　不爾云何過　</p><p>此偈明何義。我若如是少有法物。則須現比阿含譬喻如是四量。復有四量。我若如是取轉迴者。我則有過。我既不取少法轉迴。若我如是不轉不迴。汝若如是與我過者。是義不然。若現等量復有量成量則無窮。汝如是義不能咎我。又復有義。偈言<p class='lg'>　若量能成法　　彼復有量成<br>　汝說何處量　　而能成此量　</p><p>此偈明何義。若汝意謂量能成物。如量所量。現比阿含喻等四量。復以何量成此四量。若此四量更無量成。量自不成。若自不成能成物者。汝宗則壞。若量復有異量成者。量則無窮。若無窮者則非初成非中後成。何以故。若量能成所量物者。彼量復有異量來成彼量。復有異量成故。如是。無初。若無初者如是無中。若無中者何處有後。如是若說彼量復有異量成者。是義不然。偈言<p class='lg'>　若量離量成　　汝諍義則失<br>　如是則有過　　應更說勝因　</p><p>此偈明何義。若汝意謂。量離量成。所量之物為量成者。若如是諍量成所量。汝則有過。有物量成有不量成。若如是者應說勝因。若說勝因則可得知。何者量成何者不成。汝不能示如是分別。義不相應。此我今說。如有人言。我所說量自他能成。而說偈言<p class='lg'>　猶如火明故　　能自照照他<br>　彼量亦如是　　自他二俱成　</p><p>此偈明何義。如火自照亦能照他。量亦如是。自成成他。我今答彼偈言<p class='lg'>　汝語言有過　　非是火自照<br>　以彼不相應　　如見闇中瓶　</p><p>此偈明何義。彼量如火自他能成難不相應。何以故。非火自照。如初未照闇中瓶等不可得見。以火照已然後得見。如是如是。若火自照。初火應闇後時乃明。如是得言火能自照。若初火明則不得言火能自照。如是分別火自他照義不相應。又復有義。偈言<p class='lg'>　又若汝說言　　火自他能照<br>　如火能燒他　　何故不自燒　</p><p>此偈明何義。若汝說言。如火自照亦能照他。如是如是自照照他。如是如是既能燒他亦應自燒。而實不見有如是事。若說彼火自他能照義不相應。又復有義。偈言<p class='lg'>　又若汝說言　　火能自他照<br>　闇亦應如是　　自他二俱覆　</p><p>此偈明何義。若汝說言。火自他照能卻闇者。闇何以不自他皆覆。而實不見有如是事。若說彼火自他照者義不相應。又復有義。偈言<p class='lg'>　於火中無闇　　何處自他住<br>　彼闇能殺明　　火云何有明　</p><p>此偈明何義。火中無闇火處無闇。云何名為明能破闇。若彼火中如是無闇。何處有闇火能破闇。若當無闇可破滅者。云何而得自他俱照。此我今說。若如是者非火中闇非火處闇。如是如是火自他照。彼火生時即能破闇。如是火中無闇火處無闇。如是火生能照自他。此我今說。偈言<p class='lg'>　如是火生時　　即生時能照<br>　火生即到闇　　義則不相應　</p><p>此偈明何義。若火生時能自他照義不相應。何以知之。如是初火不能到闇。何以知之。若未到闇不能破闇。若不破闇不得有明。偈言<p class='lg'>　若火不到闇　　而能破闇者<br>　火在此處住　　應破一切闇　</p><p>此偈明何義。若汝意謂。火不到闇能破闇者。火此處住則應能破一切世間所有處闇。何以故。俱不到故。而實不見有如是事。若俱不到。云何唯能破此處闇。不破世間一切處闇。若汝意謂。火不到闇而能破闇義不相應。又復有義。偈言<p class='lg'>　若量能自成　　不待所量成<br>　是則量自成　　非待他能成　</p><p>此偈明何義。若汝意謂。量與所量如火成者。量則自成不待所量。何以故。若自成者則不待他。若待他者非自成故。此我今說。若不相待何不自成。若待於他則非自成。此我今說。若量不待所量之物為有何過。此我今說。偈言<p class='lg'>　不待所量物　　若汝量得成<br>　如是則無人　　用量量諸法　</p><p>此偈明何義。若汝意謂。不待所量而量得成。則無有人用量量法。有如是過。若何等人須用量者。不待所量而得有量。若不待成彼得何過。則一切法皆不待量。若一切法不待量成。彼得何過。成得言成未成叵成。以無待故。若汝復謂。待所量物量得成者。如是四量皆有待成。何以故。若物未成云何相待。物若已成不須相待。天得未成則不待物。若已成者更不待成。如物已作無作因緣。又復有義。偈言<p class='lg'>　若所量之物　　待量而得成<br>　是則所量成　　待量然後成　</p><p>此偈明何義。若所量物待量而成。是則以量成彼所量。何以故。所成非成量成所量。又復有義。偈言<p class='lg'>　若物無量成　　是則不待量<br>　汝何用量成　　彼量何所成　</p><p>此偈明何義。若汝意謂。不待彼量所量成者。汝今何用求量而成。何以故。彼量義者為何所求。彼所量物離量成者。彼量何用。又復有義。偈言<p class='lg'>　若汝彼量成　　待所量成者<br>　是則量所量　　如是不相離　</p><p>此偈明何義。若汝意謂。待所量物是故有量。畏有前過。汝若如是量所量一不得相離。汝若如是量即所量。何以知之。所量成量所量即量。量成所量量所量一。偈言<p class='lg'>　若量成所量　　若所量成量<br>　汝若如是者　　二種俱不成　</p><p>此偈明何義。若汝意謂。量成所量見待量故。所量成量見待所量。汝若如是二俱不成。何以故。偈言<p class='lg'>　量能成所量　　所量能成量<br>　若義如是者　　云何能相成　</p><p>此偈明何義。若量能成所量之物。彼所量物能成量者。量自未成因緣不成。云何能成所量之物。又復有義。偈言<p class='lg'>　所量能成量　　量能成所量<br>　若義如是者　　云何能相成　</p><p>此偈明何義。若所量物能成彼量。彼量能成所量之物。所量未成因緣不成。云何成量。偈言<p class='lg'>　為是父生子　　為是子生父<br>　何者是能生　　何者是所生　</p><p>此偈明何義。如有人言父能生子。彼若如是子亦生父。汝今為說。何者能生何者所生。汝如是說。量成所量所量成量。汝今為說。何者能成何者所成。又復有義。偈言<p class='lg'>　為何者是父　　為何者是子<br>　汝說此二種　　父子相可疑　</p><p>此偈明何義。前說二種所謂父子。何者為父何者為子。父子二相若相待生彼則可疑。何者為父何者為子。如是如是。若汝說此量與所量。彼何者量何者所量。此之二種若能成物可得言量。若物可成得言所量則不疑云何者是量何者所量。如是能成可得言量。如是可成得言所量。此則不疑。何者是量何者所量。偈言<p class='lg'>　量非能自成　　非是自他成<br>　非是異量成　　非無因緣成　</p><p>此偈明何義。如是量非自成。現非現成。比非比成。喻非喻成。阿含亦爾非阿含成。非是自他迭互相成。現非比喻阿含等成。比非現喻阿含等成。喻非現比阿含等成。阿含非現比喻等成。非異現比譬喻阿含別有現比譬喻阿含異量來成。如量自分和合不成。自他境界和合不成。非無因成非聚集成。此之因緣如先所說。二十三十或四五六。二十三十四十五十或有六十。若汝所說以有量故得言所量。有量所量證一切法皆有自體義不相應。又復汝說偈言<p class='lg'>　智人知法說　　善法有自體<br>　世人知有體　　餘法亦如是<br>　出法出自體　　是聖人所說<br>　如是不出法　　不出法自體　</p><p>此偈。我今答。偈言<p class='lg'>　若法師所說　　善法有自體<br>　此善法自體　　法應分分說　</p><p>此偈明何義。若彼法師。謂彼善法有自體者。應分分說此善自體。此之善法如彼善心。善心自體如是如是。一切諸法不如是見。若如是說亦法自體義不相應。又復有義。偈言<p class='lg'>　若善法自體　　從於因緣生<br>　善法是他體　　云何是自體　</p><p>此偈明何義。若善法體從於因緣和合而生。彼是他體。善法云何得有自體。如善法體餘亦如是。若汝說言如彼善法善法自體。如是不善不善體等義不相應。又復有義。偈言<p class='lg'>　若少有善法　　不從因緣生<br>　善法若如是　　無住梵行處　</p><p>此偈明何義。若汝意謂。少有善法不因緣生。如是不善不善自體。無記無記自體。若當如是無住梵行。何以故。汝若如是。是則捨離十二因緣。若當捨離十二因緣。是則捨見十二因緣。若如是無十二因緣。則不得見十二因緣。如其不見十二因緣。不得見法。世尊說言。若比丘見十二因緣。彼則見法。若不見法不住梵行。若離如是十二因緣。則離苦集。十二因緣是苦集故。若離苦集是則離苦。若無集者何處有苦。若無苦者云何有滅。若無苦滅當於何處修苦滅道。若如是者無四聖諦。無四聖諦則亦無有聲聞道果。見四聖諦如是則證聲聞道果。無聲聞果無住梵行。又復有義。偈言<p class='lg'>　非法非非法　　世間法亦無<br>　有自體則當　　常則無因緣　</p><p>此偈明何義。若當如是離於因緣和合生者。汝得多過。以不得法及非法故。一切世間法皆不可得。何以故。因緣和合生一切法。以一切法皆從因緣和合而生。若無因緣和合生者。則一切法皆不可得。又復自體不從因緣和合而生。無因緣有則是常法。何以故。無因緣法則是常故。彼若如是無住梵行。又復汝法自有過失。何以故。世尊所說。一切有為皆悉無常。彼何自體皆悉無常。偈言<p class='lg'>　善不善無記　　一切有為法<br>　如汝說則常　　汝有如是過　</p><p>此偈明何義。若說善法有法自體。不善無記亦如是說。若如是者。汝說一切有為法常。何以故。法若無因無生住滅。無生住滅非有為法。則一切法皆是無為。若說善等一切諸法皆有自體。則一切法皆悉不空。義不相應。又復汝說偈言<p class='lg'>　諸法若無體　　無體不得名<br>　有自體有名　　唯名云何名　</p><p>此偈。我今答。偈言<p class='lg'>　若人說有名　　語言有自體<br>　彼人汝可難　　語名我不實　</p><p>此偈明何義。若何人說名有自體。彼人如是汝則得難。彼人說言。有體有名無體無名。我不如是說有名體。何以知之。一切諸法皆無自體。若無自體彼得言空。彼若空者得言不實。若汝有名有自體者。義不相應。又復有義。偈言<p class='lg'>　若此名無者　　則有亦是無<br>　若言有言無　　汝宗有二失<br>　若此名有者　　則無亦是有<br>　若言無言有　　汝諍有二失　</p><p>此偈明何義。若此名無如是宗失。如其是有如是諍失。我宗不爾。有物有名無物無名。如是諸法有自體者。義不相應。又復有義。偈言<p class='lg'>　如是我前說　　一切法皆空<br>　我義宗如是　　則不得有過　</p><p>此偈明何義。我前已說。一切法空亦說名空。汝取空名而有所說。若一切法皆無自體名亦無體。我如是說義宗無過。我不說名有自體故。又復汝說偈言<p class='lg'>　若離法有名　　不在於法中<br>　說離法有名　　彼人則可難　</p><p>此偈。我今答。偈言<p class='lg'>　若別有自體　　不在於法中<br>　汝慮我故說　　此則不須慮　</p><p>此偈明何義。彼不須慮汝妄難我。我則不遮諸法自體。我不離法別有物取何人取法。彼人須慮我不取法故不遮法云何有過。若我取法有自體者。則可難言汝不相應。我不如是。汝難大賒全不相當。又復汝說偈言<p class='lg'>　法若有自體　　可得遮諸法<br>　諸法無自體　　竟為何所遮<br>　如有瓶有泥　　可得遮瓶泥<br>　見有物則遮　　見無物不遮　</p><p>此偈。我今答。偈言<p class='lg'>　若有體得遮　　若空得言成<br>　若無體無空　　云何得遮成　</p><p>此偈明何義。法若有者則可得遮法。若無者則不得遮。汝難我言。一切諸法皆無自體。實如汝言一切諸法皆無自體。何以知之。以汝遮法無自體成。若遮諸法無自體成。得言一切諸法皆空。偈言<p class='lg'>　汝為何所遮　　汝所遮則空<br>　法空而有遮　　如是汝諍失　</p><p>此偈明何義。若一切法遮有自體。若無自體彼得言空彼空亦空。是故汝言有物得遮無物不遮。義不相應。又復有義。偈言<p class='lg'>　我無有少物　　是故我不遮<br>　如是汝無理　　[<a href='javascript:showpic("../fontimg/011859.gif")'>打-丁+王</a>]橫而難成　</p><p>此偈明何義。若我如是少有物遮汝得難我。我無物遮。如是無物我無所遮。如是無遮一切法空。如是無物遮與所遮。是故汝向如是難言何所遮者。此汝無理[<a href='javascript:showpic("../fontimg/011859.gif")'>打-丁+王</a>]橫難我。又復汝說偈言<p class='lg'>　若法無自體　　言語何所遮<br>　若無法得遮　　無語亦成遮　</p><p>此偈。我今答。偈言<p class='lg'>　汝言語法別　　此義我今說<br>　無法得說語　　而我則無過　</p><p>此偈明何義。若汝說言無有言語亦成遮者。隨何等法。彼一切法皆無自體。說彼諸法無自體語。非此言語作無自體。此我今答。若說諸法無自體語。此語非作無自體法。又復有義。以無法體知無法體。以有法體知有法體。譬如屋中實無天得。有人問言。有天得不。答者言有。復有言無。答言無者語言。不能於彼屋中作天得。無但知屋中空無天得。如是若說一切諸法無自體者。此語不能作一切法無自體。無但知諸法自體無體。若汝說言。若無物者則不得言法無自體。以無語故。不得成法無自體者。義不相應。又復汝說偈言<p class='lg'>　如愚癡之人　　妄取炎為水<br>　若汝遮妄取　　其事亦如是<br>　取所取能取　　遮所遮能遮<br>　如是六種義　　皆悉是有法<br>　若無取所取　　亦無有能取<br>　則無遮所遮　　亦無有能遮<br>　若無遮所遮　　亦無有能遮<br>　則一切法成　　彼自體亦成　</p><p>此四行偈。我今答汝偈言<p class='lg'>　汝說鹿愛喻　　以明於大義<br>　汝聽我能答　　如譬喻相應　</p><p>此偈明何義。汝若說此鹿愛譬喻。以明大義。汝聽我答。如喻相應。偈言<p class='lg'>　若彼有自體　　不須因緣生<br>　若須因緣者　　如是得言空　</p><p>此偈明何義。若鹿愛中妄取水體。非因緣生。汝喻相當。鹿愛因緣彼顛倒見。顛倒見者以不觀察因緣而生。如是得言因緣而生。若因緣生彼自體空。如是之義如前所說。又復有義。偈言<p class='lg'>　若取自體實　　何人能遮迴<br>　餘者亦如是　　是故我無過　</p><p>此偈明何義。若鹿愛中取水體實。何人能迴。若有自體則不可迴。如火熱水濕空無障礙。見此得迴。如是取自體空。如是如是。餘法中義應如是知。如是等如取無實。餘五亦爾。若汝說彼六法是有。如是得言一切諸法皆不空者。義不相應。又復汝說偈言<p class='lg'>　汝因則不成　　無體云何因<br>　若法無因者　　云何得言成<br>　汝若無因成　　諸法自體迴<br>　我亦無因成　　諸法有自體<br>　若有因無體　　是義不相應<br>　世間無體法　　則不得言有　</p><p>此偈。我今答。偈言<p class='lg'>　此無因說者　　義前已說竟<br>　三時中說因　　彼平等而說　</p><p>此偈明何義。如是大義於前已說。此則無因應如是知。如是論義前因已說遮六種迴。彼前論義今於此說。又復汝說偈言<p class='lg'>　前遮後所遮　　如是不相應<br>　後遮若俱並　　如是知有體　</p><p>此偈我今答。偈言<p class='lg'>　若說三時因　　前如是平等<br>　如是三時因　　與說空相應　</p><p>此偈明何義。若遮此因三時言語。此先已答。應如是知。何以故。因平等故。如遮三時彼不相應。彼語亦在遮所遮中。若汝意謂。無遮所遮猶故得遮。我已遮竟。此三時因與說空人言語相應。又復云何。先已說竟。如向偈言<p class='lg'>　我無有少物　　是故我不遮<br>　如是汝無理　　[<a href='javascript:showpic("../fontimg/011859.gif")'>打-丁+王</a>]橫而難我　</p><p>若汝復謂。三時遮成。見前時因。見後時因。見俱時因。彼前時因如父以子。後時因者如師弟子。俱時因者如燈以明。此我今說。此不如是前說三種。彼三種中一一復有三種過失。此前已說。復次第遮。汝立宗失如是等自體遮成。偈言<p class='lg'>　若人信於空　　彼人信一切<br>　若人不信空　　彼不信一切　</p><p>此偈明何義。若人信空。彼人則信一切世間出世間法。何以故。若人信空。則信因緣和合而生。若信因緣和合而生。則信四諦。若信四諦。彼人則信。一切勝證。若人能信一切勝證。則信三寶謂佛法僧。若信因緣和合而生。彼人則信法因法果。若人能信法因法果。彼人則信非法因果。若人能信法因法果信非法因信非法果。則信煩惱煩惱和合煩惱法物。彼人如是一切皆信。如是前說彼人則信善行惡行。若人能信善行惡行。彼人則信善惡行法。若人能信善惡行法。則知方便過三惡道。彼人如是能信一切世間諸法。如是無量不可說盡<p class='lg'>　空自體因緣　　三一中道說<br>　我歸命禮彼　　無上大智慧　</p><p>釋迴諍論偈義已竟<p>作此論者。阿闍梨龍樹菩薩摩訶薩。一切論義皆能解釋<p class='juan'>
迴諍論一卷</p>
</body></html>
