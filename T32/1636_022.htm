<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
大乘集菩薩學論卷第二十二<p><span class='byline'>　　　　西天譯經三藏朝散大夫試鴻臚少卿宣梵大師賜紫沙門臣日稱等奉　詔譯</span><br><p><b>　　<A NAME="n100"></A>恭敬作禮品第十七之餘</b></p>
<p class='lg'>　若人於我滅度後　　而能修治佛塔廟<br>　百千那由他劫中　　巍巍身相皆嚴好<br>　最上適意旃檀香　　合成宮殿及輦輿<br>　雖獲勝報無所著　　斯由修治於佛塔<br>　於佛正教欲滅時　　不生閻浮諸國上<br>　隨其意樂住天宮　　斯由修治於佛塔<br>　厭患五欲諸垢染　　安住清涼淨戒蘊<br>　廣修梵行靡不周　　斯由塗香於佛塔<br>　從是滅已生天上　　快樂豐饒不可量<br>　復能教化諸天人　　斯由塗香於佛塔<br>　面貌圓滿常熙怡　　所發言音生眾善<br>　見者咸興愛敬心　　斯由塗香於佛塔<br>　遠離無邊惡道苦　　常得親近諸如來<br>　廣修淨業利群生　　斯由塗香於佛塔<br>　若人暫於剎那頃　　能於佛塔拂塵網<br>　是人之報難可量　　永離八難生無難<br>　勇猛聰惠悉明了　　於五欲境無追來<br>　常能出離諸輪迴　　斯由淨心掃佛塔<br>　具足禁戒無缺犯　　聞深妙法生忻仰<br>　永不退轉菩提心　　斯由淨心掃佛塔<br>　是人能於惡世中　　常離毀訾諸過失<br>　積集廣大勝福惠　　斯由淨心掃佛塔<br>　獲得上味諸珍饌　　殊淨衣服所莊嚴<br>　常覺妙觸適諸根　　斯由淨心掃佛塔<br>　若於佛塔生歡喜　　而能除去諸萎華<br>　由依十力大導師　　得離五欲深怨害<br>　形儀挺特世希有　　眾所樂觀無厭捨<br>　王者常生愛敬心　　由去萎花於佛塔<br>　具足菩薩諸戒品　　滅除一切險惡道<br>　意常明了遠癡迷　　由去萎花於佛塔<br>　棄背煩惱諸障染　　永無病苦相纏縛<br>　於一切處獲輕安　　由去萎花於佛塔<br>　得受人中第一施　　復以最上諸供養<br>　清淨福惠莊嚴身　　由去萎花於佛塔<br>　又復持以新妙花　　或曼陀羅缽吒羅<br>　而於佛塔換萎者　　斯人當獲殊勝報<br>　若人能於諸佛塔　　精勤合掌伸禮敬<br>　彼於佛德善稱揚　　令其見者皆稽首<br>　諸天龍神摩[<a href='javascript:showpic("../fontimg/023523.gif")'>目*侯</a>]羅　　王及臣民生信重<br>　譬如妙花開世間　　而能善說諸法要<br>　由彼善說正法故　　安住佛智無缺減<br>　令眾生離惡趣中　　增長人天勝義利<br>　福力念惠皆具足　　眷屬廣多常善順<br>　我說是人於世間　　隨其意樂心安隱<br>　常發柔和寂靜音　　教諭群生使出離<br>　於其富樂不生貪　　斯由合掌禮佛塔<br>　能行布施及愛語　　利行平等亦復然<br>　為他毀訾不生瞋　　斯由合掌禮佛塔<br>　或往天中為帝釋　　或在世間作人王<br>　所至自在悉隨心　　斯由合掌禮佛塔<br>　於諸欲境無耽染　　處世豪貴常止足<br>　永不墮於惡趣中　　斯由合掌禮佛塔<br>　所發言辭豐義味　　悉與經典善相應<br>　常生人世上族中　　斯由合掌禮佛塔<br>　若以最上清淨心　　盈掬持花散佛上<br>　所獲之報得為王　　安住如前興善利<br>　彼於五欲能覺了　　則無憂惱所逼迫<br>　身相端嚴眾樂觀　　自性寂靜亡諸怖　</p><p>又如大悲經云。阿難。若有眾生能於現在供養我者。若我滅後供養舍利芥子許者。復能為我造立形像及塔廟者。阿難。且置是事。設使有人暫能發起一淨信心緣念諸佛。持以一華散於空中而用供養。是人當得轉輪聖王帝釋天主大梵天王。即能超越前際無知。及未來劫生死流轉。阿難。復置是事。假使有人而於夢中能以一花散空供養。我說是人以此善根所得福報不知其邊。又娑伽羅龍王所問經云。若菩薩親近諸佛。則能獲得八種增上之法。何等為八。一者教化眾生睹佛妙相。二者於如來所承事供養。三者於眾會中讚佛勝德。四者想念如來造立形像。五者勸化眾生常不離佛。六者隨所至處常聞佛名。七者常願往生諸佛國土。八者志不怯弱樂求佛智。是為八種增上之法<p>論曰。復何增長殊勝義利。謂於佛所起承事故。當得菩提。如華嚴經偈云<p class='lg'>　無量億千劫　　佛名難可聞<br>　況復得親近　　永斷諸疑惑<br>　如來世間明　　通達一切法<br>　普生三世福　　令眾悉清淨<br>　如來出世間　　為世大福田<br>　普導諸含識　　令其集福行<br>　若有供養佛　　永除惡道畏<br>　消滅一切苦　　成就智惠身<br>　若見兩足尊　　能發廣大心<br>　是人常值佛　　增長智惠力　</p><p>是經復說<p class='lg'>　如來大慈悲　　出現於世間<br>　普為諸群生　　轉無上法輪<br>　如來無數劫　　勤苦為眾生<br>　云何諸世間　　能報大師恩<br>　寧於無量劫　　受諸惡道苦<br>　終不捨如來　　而求於出離<br>　寧在諸惡趣　　常得聞佛名<br>　不願生善道　　暫時不聞佛<br>　何故願久住　　一切惡道中<br>　以得見如來　　增長智惠力<br>　若得見於佛　　減除一切苦<br>　能入諸如來　　大智之境界<br>　若得見於佛　　捨離一切障<br>　長養無盡福　　成就菩提道　</p><p>論曰。暫見形像尚獲斯報。況復親睹如來色相信受教誨。得福甚多。如信力入印經云。文殊師利。若有善男子善女人能於一切世界微塵數辟支佛所。日日持以百味飲食上妙衣服。於河沙劫而用供養。文殊師利。若復有人暫能瞻奉一畫佛像及諸經典。此福勝前無量阿僧祇。何況合掌。持以一花。或以一香。及以塗香。或燃一燈。而以供養。此福勝前無量阿僧祇<p>論曰。此明方便增長功德。如菩薩藏經云。若能修治故舊佛塔。當獲四種清淨大願。一者最上色相無有與等。二者受持經典精進無懈。三者所生之處得見如來。四者於當生身具足諸相。是經復說。若人能於如來塔。所以眾名花及諸塗香恭敬供養。而復獲得八種無減。一者色相無減。二者受用無減。三者眷屬無減。四者戒品無減。五者定力無減。六者多聞無減。七者智惠無減。八者勝願無減。又如寶積經云。假使眾生充滿三有。各各造作如來塔廟。其量高廣如須彌盧山。於殑伽沙劫。各以種種上妙供養。若菩薩以不捨一切智心。持以一花奉施彼塔。所獲福蘊復過於彼。是經復說。假使三千大千世界所有眾生。一一皆得轉輪聖王安住大乘。一一輪王以大海量而為燈器。等彌盧山而為燈炷。各以如是供養佛塔。若出家菩薩能以少油塗撚為燭。持用供養如來塔廟。所得功德勝前燈施。百分歌羅分乃至烏波尼剎曇分不及其一。又彼轉輪聖王能於現前佛比丘眾。以諸樂具而用布施。若出家菩薩常行乞食。或有所得隨彼見者分以食之。所獲功德勝前無比。又彼轉輪聖王以袈裟服積如須彌。能於現前佛比丘眾。持用布施。若出家菩薩於三衣外所有長物。隨應奉施現前諸佛安住大乘諸比丘僧及如來塔。其所得福倍前所施。又彼轉輪聖王一一各以滿閻浮提諸上妙花供養佛塔。若出家菩薩能以一花施如來塔。勝前供養。百分歌羅分乃至烏波尼剎曇分不及其一<p>論曰。若廣明行相。如次第超越品說。彼出家菩薩如是知已。若能現前供養如來。即獲四種賢善功德。一者常得最上恭敬供養。二者彼所見已隨順依學。三者而能堅固大菩提心。四者增長善根現前得見三十二種大丈夫相。又海意菩薩所問經云。復次海意。有三種法。名為供養承事如來。何等為三。一者發菩提心無有退轉。二者於諸正法而能攝持。三者於眾生所發起大悲。又寶雲經說。善男子。菩薩成就十法。處於胎藏垢穢不染。何等為十。一者以淨信心造如來像。二者修治諸佛故舊塔廟。三者以眾妙香而用塗飾。四者持諸香水灌沐如來。五者於佛塔中掃灑塗地。六者親能承事所生父母。七者親能供養和尚闍梨。八者常能供給同梵行者。九者所行惠施不希其報。十者以此善根令諸有情不染胎藏垢穢而生。善男子。若能具足如是十法。則能發起深心隨喜。如般若經云。若菩薩摩訶薩安住大乘。應當最初發心隨喜。是諸菩薩能行是行。則於大乘得不退轉。佛言。憍尸迦。假使有人而能稱量三千大千世界。可知其數。此諸菩薩發心隨喜所得功德。不可校計。時帝釋天主白佛言。世尊。若諸菩薩從初發心乃至得成正等正覺。而於其中所作無量隨喜善根。若諸菩薩不聞不知亦不攝取。當知是人為魔所持。佛言。憍尸迦。若善男子善女人欲速證得如來應供正等正覺。應於大乘發心隨喜。然於聲聞辟支佛乘。亦非愛樂亦非捨離。而能共彼興隨喜心。當知是人在所生處。常值十善則能獲得供養恭敬尊重讚歎。於所見色聲香味觸無不可意。永離惡趣得生天上所以者何。是人所作如其利益。使諸眾生皆得快樂。以是善根。能令無量阿僧祇人。發隨喜心。當得阿耨多羅三藐三菩提。是經復說。須菩提。假使殑伽沙數三千大千世界一切眾生皆發阿耨多羅三藐三菩提心。一一各於殑伽沙劫修四禪定。安住寂靜離動亂想。若菩薩摩訶薩脩習般若波羅蜜多。能以方便善巧。攝取過去未來現在諸佛所修定惠解脫解脫知見。於緣覺乘及聲聞乘所有戒定惠解脫解脫知見。如是等種種善根合集稱量。以最上最極最勝最妙廣大無量無等等心皆悉隨喜。復以如是隨喜善根。迴向阿耨多羅三藐三菩提須菩提。其所得福勝前菩薩修定功德。不可為比。百分歌羅分乃至烏波尼剎曇分不及其一<p>論曰。此說迴向行竟勸請功德。如最上問經云。若能攝受正法。則為已於無量無數諸佛剎土護佛壽命<p><b>　　<A NAME="n101"></A>念三寶品第十八</b><p>論曰。明賢善行次第增福。此非別因而能獲得。謂於信等常當修習。如祕密大乘經云。佛言。大王。汝今當知有四種法。若能於此如理行者。則為安住大乘趣向勝道所有善法而無壞失。何等為四。大王。一者謂信能向勝道復何名信。以有信故。而能隨順諸聖種類。所不應作而悉不作。二者尊重能向勝道。以尊重故。於諸聖者所說妙法審諦聽受。三者無慢能向勝道。以無慢故。則能於彼一切聖眾恭信頂禮。四者精進能向勝道。以精進故。若身若心悉得輕安。所作善法皆得成辦<p>論曰。此說於信常所修習如是。別明信等五根。如無盡意經說。云何五根。所謂信根進根念根定根惠根。云何信根。謂於四法深忍樂欲。一者於生死中。行世正行信於業報。由造業故彼報定有。乃至失命終不作罪。二者信樂菩薩所行正行。不求餘乘不隨諸見。三者於勝義中。了知無我眾生壽者補特伽羅。於空無相無願諸法深能信解。四者於佛功德力無畏等。生決定信斷除疑網。是名信根。云何進根。若法信根所攝是法。勤勇無間。是名進根。云何念根。若法進根所修是法。終不忘失。是名念根。云何定根。若法念根所攝是法。一心不亂。是名定根。云何惠根。若法定根所攝是法。自所觀照不從他解。是名惠根。是五根者相續而起。則能圓滿一切佛法<p>論曰。復於信力等法。常當脩習。如寶髻經云。善男子。云何菩薩力行清淨。謂於諸根無有怯弱。一切惡魔不能動亂。聲聞緣覺不能退轉。一切煩惱不能破壞。而能堅固安住大乘。夙願滿足心淨勇猛。密護身根得勝清淨<p>論曰。如是信等根力常能修習。所修慈行增長功德。如月燈經偈云<p class='lg'>　那由他億佛剎中　　所有種種供佛具<br>　悉以供養諸如來　　不及慈心一少分　</p><p class='juan'>
大乘集菩薩學論卷第二十二</p>
</body></html>
