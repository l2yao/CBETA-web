<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p><p></li><p><b>　　<A NAME="n448"></A>No. 1650</b><p class='juan'>
辟支佛因緣論卷上</p>
<p><span class='byline'>　　　　失譯人名今附秦錄</span><br><p>波羅奈國王悟辟支佛緣<p>輔相蘇摩悟辟支佛緣<p>月愛大臣悟辟支佛緣<p><b>　　<A NAME="n450"></A>波羅奈國王悟辟支佛緣</b><p class='lg'>　歸命一切智世尊　　了達三世大燈明<br>　歸命無上出要法　　并及應真諸勝僧<br>　我聞寂靜辟支佛　　悟解因緣之所行<br>　心無瑕穢除煩惱　　善護禁戒常清淨<br>　譬如秋天無雲翳　　淡泊自守林藪間<br>　今我渴仰彼功德　　誠心敬順生信樂<br>　雖於彼所欲懷疑　　彼力感我強令信<br>　孰聞快士清真行　　而不生於敬信心<br>　我今將說辟支佛　　功德妙行之少分<br>　昔從先師相傳聞　　唯述正言無偽說<br>　大象行道象子隨　　是故我今開顯示　</p><p>問曰。辟支佛以何因緣。默然自守琱J捨心。住於山林幽谷河側寂靜之處。心行寂故。亦無言說。譬如犀角獨一之行。何故如是<p>又問。辟支佛有何功德。答曰。宿舊諸師咸作是說<p>昔佛於三十三天宮殿說法。將欲來下還閻浮提<p>爾時帝釋敕毘首羯磨。為佛作三道寶階。還閻浮提。此三道階下柱僧尸沙國。如來爾時從彼天宮乘階而下。時釋梵天王與其眷屬。雨華供養。時蓮華比丘尼見佛來下。即便化作轉輪聖王威儀形像七寶導從。時眾人等睹其如是。咸皆生疑。怪未曾有。各作是言。頗復有能神力超絕踰勝於彼比丘尼不<p>爾時世尊。見諸時眾睹三道階深生奇特。復見蓮華比丘尼作此神變咸生渴仰。為欲增長彼信心故。即告時會。有辟支佛。神力過於彼比丘尼。云何名勝彼快士者。佛未出世則於中出。為諸眾生而作利益。示其色相。現有飢渴。受取衣食。為作福田。莊嚴法行。清淨寂滅。調伏離欲。令諸眾生得見之者。惡心永息捨離刀仗。猶如犀角獨一之行<p>傳從諸師得聞此事。聞何事耶。我昔曾聞。迦葉佛時有人出家。於十千歲修行梵行護持正戒。修行忍辱逕常精勤。以修行故。眾多比丘皆來親近。時諸比丘咸作是言。當教授我。以教習故。是等比丘心皆甘樂。以眾鬧故不得見諦。臨終之時而作是念。我見十力其所說法。微妙深遠難可得聞。然我得聞。以放逸故不獲道果。我雖清淨持戒能行忍辱以教化眾人。憒鬧之故侵毀定心。如彼霜雹害於善苗。是故令我不獲道果。即說偈言<p class='lg'>　我今溺三有　　眾惡煩惱中<br>　猶如老瘦象　　沒於深淤泥<br>　如彼辟支佛　　獨處於林間<br>　譬如犀一角　　遠離諸徒眾<br>　如避猛熾火　　應當獨修行<br>　遠離於憒鬧　　願我常遠離<br>　徒黨眾憒鬧　</p><p>發是誓願。命終生天天上受樂。福盡命終生迦尸國。波羅奈城中梵摩達王第一夫人胎中。入胎之時夫人身體。譬如清池有柔軟花。爾時夫人覺有娠已。以偈白王<p class='lg'>　我覺有娠來　　歡悅生恩惠<br>　此必是兒志　　宜應赦有罪<br>　時王聞歡喜　　尋即赦天下<br>　又復白王言　　復應廣布施<br>　王聞益歡喜　　尋即開庫藏<br>　賑賜貧窮人　　無不充足者　</p><p>爾時夫人生太子已。端政殊特。如似滿月。年始八歲聰明慈仁。其父王崩。國人愛樂如盛滿月。時有輔相名曰言說。言說輔相。即立太子以紹王位。雖復年稚本誓願力。不作眾惡體性賢善。於諸眾生有深悲愍。雖處王宮志求閑靜。雖處華堂猶如塚間。雖處憒鬧修行禪思。厭患生死稱量其過。以道修心棄捨王務。諸臣諫曰。今日大王。專行道行不理國事。若如是者。眾惡必起敗王風化。譬如渡海。若無船師必為諸難之所敗壞。即說偈言<p class='lg'>　王承祖先嗣　　籍地如法得<br>　唯垂理萬民　　願莫放捨國<br>　若王正法治　　諸善無過者<br>　人帝應當知　　護國福最勝　</p><p>爾時其王聞是語已。歎息思惟。說偈答言<p class='lg'>　我若不理國　　吾國必當敗<br>　我力能護國　　邊惡不敢侵<br>　我若治國者　　王務塵我心<br>　若有犯罪者　　必須加毀害<br>　當言繫閉彼　　當截彼手足<br>　彼應入死罪　　彼應挑其眼<br>　如今濁惡世　　必當須刑戮<br>　若行刑戮者　　即是栴陀羅　</p><p>時王即告所親愛臣。汝今且聽。吾所食者不過一味。吾所衣者不過一襲。所坐臥處不過容身。自此而觀。何用多求而無厭足。王位所以稱尊號者。以其教令必行無不承肅。唯有此事取異眾庶。又告輔相。王者所重唯此一事。我今付汝。汝今應當畏於後世正法治國。賦斂依舊莫違常限。即說偈言<p class='lg'>　我雖生王宮　　承籍祖先後<br>　而我未習學　　刑戮撾罰事<br>　我今怖畏故　　不能造此業<br>　汝今莫效我　　但當育民庶<br>　世人皆愚癡　　各自作愆過<br>　於所犯罪中　　復生其恐怖<br>　汝當以正法　　撫育施無畏<br>　當依於正法　　化導於民庶　</p><p>時王說偈已。即便以國付此大臣。而此大臣既得國已。於二年中寬縱無度。不恤萬民。恣心極意。作諸非法漸漸經久。榮位深重便生憍逸。行諸非法如河暴漲多所損壞。城中富有一切稅奪。時城內人皆諫之曰莫為此事。聞他忠言倍生瞋恚。顰蹙作色而作是言。汝等何敢發如是語。諸人懼畏不敢應王。由是之故。所行無道日日轉盛。如火得乾薪其炎轉熾。婬荒暴亂所為勃逆。王所愛婦亦復妻掠。時王夫人見其如是。懊惱垂淚而往白王。瞋心猛盛脣口[<a href='javascript:showpic("../fontimg/023781.gif")'>目*需</a>]動。言不解了。猶如嬰見。以此情事具向王說。王聞是已即召令來。而語之言。我之妃后汝尚隱忍。能行非法。況復萬民。王即教誡。自今已後更莫如是。時彼輔相。見王嫌已并民厭患。即便棄國逃至他土。將彼國王及其軍眾。還向本國規欲討伐。時本國中諸舊輔相。將兵逆拒破其軍眾生擒將還。舊輔相等。復白王言。彼人侵毀於王。即將彼臣詣于王所。時王見其顏色既變有慚懼相。王曰。怪哉生死。即說偈言<p class='lg'>　愚癡覆蔽心　　不覺後大苦<br>　為小樂緣故　　今受此慚恥<br>　譬如上善食　　色香皆具足<br>　其中雜毒藥　　愚人不觀察<br>　貪味故取食　　食消則成害　</p><p>王告諸輔相。彼之愆過雖復尤重。然我意者不欲加害。復說偈言<p class='lg'>　一切皆愛壽　　宜速赦彼罪<br>　不見害他命　　而得安樂者<br>　犯罪深重者　　應向生慈心<br>　彼自招罪害　　當宜生哀矜<br>　若害於彼命　　自毀所愛法　</p><p>諸舊臣等即白王言。我等今者。雖違王敕必當加害。終不縱捨。即於王前拔劍斬之。王見殺已即生厭惡。見前境界。便見過去修忍之心。尋時開解悟辟支佛道。如優缽羅花開敷之時。踊身虛空。一切臣佐合掌仰瞻。辟支佛厭生死者。證道如是。我今所得持戒果報。即說偈言<p class='lg'>　我雖服瓔珞　　心修淨梵行<br>　檢身調伏根　　淡泊常寂滅<br>　於一切人所　　而捨兵刀杖<br>　修於獨一行　　如犀牛一角　</p><p>說是偈已鬚髮自落。時淨居天即奉袈裟。尋即飛空詣雪山中。時彼山中有辟支佛。而問之言。汝處王位。厭惡何事悟斯道跡。即說上偈而用答之。是故如來為不能修行忍故。故說忍辱因緣。以貪親近憒鬧故。故說不親近因緣。欲使解辟支佛功德故。故說辟支佛因緣。佛為諸天於善法堂上。說辟支佛因緣。佛於三十三天。使諸天生厭惡故。故說斯事婆四[<a href='javascript:showpic("../fontimg/003533.gif")'>口*宅</a>]辟支佛。於毘舍離。說捨身入涅槃。今現有塔。名優陀耶<p><b>　　<A NAME="n451"></A>輔相蘇摩悟辟支佛緣</b><p class='lg'>　堅持禁戒不毀行　　諸有智者得解脫<br>　不從他學不惱彼　　獨一之行如犀角　</p><p>曾從諸師聞如是說。迦葉佛時有一比丘。於十千歲修行梵行。坐禪得忍修持禁戒。離於憒鬧具頭陀行。命終生天。於天宮中受五欲樂。從天壽盡。生婆翅多城輔相夫人提婆胎中。爾時夫人說偈白夫<p class='lg'>　我今有娠　　心甚愛樂　　必有福人<br>　來為我子　</p><p>由是之故。乃於一切常生悲愍。又我今者。放逸心息。更無欲意。譬如海中摩梨大山能截水波。今我欲息。亦復如是。我今畏於妄語。常思實語。又如功德善人畏於缺失。今我慎懼亦復如是。我今見酒如睹毒藥。畏他財物如畏火聚。如是眾惡今悉捨離。皆由我胎福德之子。婬欲既除用為快樂。爾時輔相即語婦言。今恣汝意修行五戒。夫人爾時修行眾善。滿十月已而生其子。字曰蘇摩。漸漸長大。一切經論。六十四藝。無不明達。端正殊妙猶如滿月。能使父母情願滿足。遂至盛年。輔相請王。我今年老當為後世聽我修福。時王答言。我今不能於汝修福而為障礙。汝以汝子蘇摩。使代汝處以供給我。任汝修善。輔相歡喜。王以蘇摩用為輔相。給賜爵賞倍勝於父。眾人愛敬。同於往古牛王大臣。能生一切女人愛敬。時王夫人愛著蘇摩。語蘇摩言。汝今若能稱我願者。能使舉國并及於王盡隨從汝。又能使汝不得惡名。其所施教與王無異。爾時蘇摩執志堅固。而不怯弱。以偈答言<p class='lg'>　請聽所說　　莫見嫌責　　我聞此語<br>　如滲入地　　譬如羸馬　　困乏之時<br>　騎入戰陣　　不堪前進　　我見他婦<br>　情無染著　　心意不開　　如夜藕花<br>　凡在所敬　　與母無異　　況在夫人<br>　是我所尊　　我堅持心　　敬事所尊<br>　我為臣子　　不應為逆　　又我情欲<br>　發動之時　　見他婦女　　自然休息<br>　彼瀑水起　　多諸波涌　　我如秋水<br>　自然潔清　　爾時夫人　　心自念言<br>　彼若斷我　　親昵意者　　我必於彼<br>　而生誹謗　　即白王言　　輔相蘇摩<br>　興意無理　　欲侵辱我　</p><p>時王意惑疑審爾不爾。時蘇摩往至園苑。見兩牛耕[<a href='javascript:showpic("../fontimg/015306.gif")'>木*鬲</a>]在項上極大疲苦。生厭惡心。時王本惑信夫人讒言。即便遣使往殺蘇摩。爾時蘇摩如馬被射箭徹于骨。即自思惟。人當貴時。所愛之色盡來在前。如雜毒食極為香美食。欲消時身則敗壞。如人貪五欲其味甚尟。譬如金屋為火所燒。人貪其色入中被害。命欲盡時心意擾亂。即自安慰而自念言。我持淨戒無有毀缺。我之持戒。知犛牛愛尾。我守禁戒。猶如貧人得地伏藏勤加守護。而說偈言<p class='lg'>　麤澀嶮惡道　　我已得度之<br>　我遭厄急事　　護戒而不捨<br>　猶如大海潮　　不失於期限<br>　今我守持戒　　其事亦如是　</p><p>說是偈已。爾時諸天并諸善神。見此輔相誓願如是。皆生歡喜。時諸惡鬼尋著夫人。夫人狂發。即於王前為鬼所著。而說偈言<p class='lg'>　我今自壞破　　我應身受死<br>　彼是純善人　　不應加傷害<br>　我之癡嬰愚　　口吹須彌山<br>　不能令動搖　　彼實無穢行<br>　我妄生是謗　</p><p>時彼輔相。於園苑中。思惟厭惡得辟支佛。踊昇虛空鬚髮自落。時淨居天即奉袈裟。爾時諸人勸請之言。願莫捨我而上天上。時辟支佛說如上偈。以答諸人。飛至雪山。見諸辟支佛。亦以上事。而具說之<p><b>　　<A NAME="n452"></A>月愛大臣悟辟支佛緣</b><p class='lg'>　海潮不過限　　犛牛守尾死<br>　如月性自冷　　不可變令熱<br>　調伏諸根者　　守護戒亦爾<br>　是名獨一行　　如犀角無二<br>　往昔諸大師　　展轉相教授<br>　我從先勝聞　　今欲顯說之　</p><p>過去世時有辟支佛。名曰月愛。於婆伽婆迦葉佛所。種諸善根善修戒行。琤H智慧觀於諸陰皆悉無常。於彼佛所竟不獲得沙門道果。於彼命終即生天上。以宿善力受天快樂。天壽盡已下還人間。生瞻婆國中大長者家。初生沖雅。琩怬椓T而自修身。觀其善行過於宿老。亦不輕躁。無有瞋嫌。所有資財周給貧乏。隨家豐儉與眾共分。以戒瓔珞而自莊嚴。其父命終順法治家。彼城人民見其忠謹。深生敬信同於師長。其年盛壯姿貌端政。諸少婦女。一切見者無不耽愛。諸商估客以其忠實咸來依附。于時北方有諸估客。多乘好馬至瞻婆國。時瞻婆國王盡取其馬。王心暴虐不依正法。王自思惟。我今多取彼馬。云何當得不與價直而得其馬。即與佞臣集議此事。佞臣白王言。若酬其價庫藏竭盡。王即答言。我於今者若不與直。我之惡名流布天下。一切國民當患於我。復當斷絕四方商估。佞臣復言。為王計者。不須錢財而得其馬。復能令王惡名不出國民不患。今王國內月愛大臣。為一切人之所體信。彼若來索。王但當言。我遣月愛送金付汝。時彼估客有萬匹馬。其一一馬各直一萬金錢。若王但言月愛大臣與其直者。國內人民必生疑惑。或疑於王。或疑月愛。王之惡名不必彰露。亦復不為萬民厭患。諸商估人來白王言。歸我馬價。我欲還家。王即答言。我先不使月愛償爾價耶。寧可再過與爾直乎。諸估客等即答王言。此月愛者從先已來。實不與我馬之價直。而彼忠信寧捨身命。終不妄語言與我價。即說偈言<p class='lg'>　假使月雨火　　日雨於冷水<br>　壓沙得膏油　　鑽水而得酥<br>　火中生蓮花　　欲令彼月愛<br>　作麤獷妄語　　終無有是處　</p><p>諸估客等復白王言。人中之天。設使月愛審如王敕言與我者。我終不恨。時王即召月愛而語之言。汝先不在我前我與汝金償一估客耶。王即動目現作詭相。汝不從我我定殺汝。時月愛臣私自思惟。我於今日。為從實語。為用王言。復自惟忖。為取法身勝耶。此身勝也。即自決計。我今寧捨此身。終不捨於戒法身。即說偈言<p class='lg'>　我今自思惟　　於此二身中<br>　為當捨何身　　復諦自觀察<br>　寧捐鄙穢形　　終不捨戒律<br>　若當捨法身　　惡名即流布<br>　我處眾善手　　為彼所攜持<br>　若我為惡者　　我自不甘樂<br>　心生悔熱火　　捨此穢身已<br>　當趣於地獄　　自毀禁戒行<br>　終不得安樂　　但為一形樂<br>　虧損無量身　　若當護戒者<br>　無量身安樂　　是故我應當<br>　覆護於法身　　不令有毀壞<br>　為利正法故　　當斷於妄語　</p><p>月愛大臣即白王言。願王開恩莫忿於我。我實不憶見王與彼價。時王即大怒扣劍而言。云何不見。月愛大臣自定其意。而作是念<p class='lg'>　寧為聖法死　　不為愚癡生<br>　一切諸有生　　誰有不死者<br>　我今若受死　　為法故喪身<br>　決定生天上　　何足生驚畏　</p><p>即答王言。假使王今切割我身碎如胡麻。所受禁戒終不放捨。今我住於仙聖道中。若以此舌作妄語者。非我所宜<p>我今若當為王故作妄語。後墮地獄。何所恃怙。王時羞愧。倍增瞋忿怒眼視之。如熾然火。月愛爾時心生歡喜。今正是我生定意時。今正是我秉持法時。更於何處欲求聞法。今日此即為我說法。今我為法乃至捨命。今王於我真大親友。如是念法即時開悟。得辟支佛。踊身虛空。令破戒者見其如是皆生慚愧。為修善者增長信行。為實語者現實事果。於虛空中鬚髮自落。時淨居天奉其法服。飛往香山。與諸辟支佛。共集一處。說偈如上<p class='juan'>
辟支佛因緣論卷上</p>
</body></html>
