<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p><b>　　<A NAME="n473"></A>No. 1656</b><p class='juan'>
寶行王正論一卷</p>
<p><span class='byline'>　　　　陳天竺三藏真諦譯</span><br><p><b>　　<A NAME="n475"></A>安樂解脫品第一</b><p class='lg'>　解脫一切障　　圓德所莊嚴<br>　禮一切智尊　　眾生真善友<br>　正法決定善　　為愛法大王<br>　我當說由法　　流注法器人<br>　先說樂因法　　後辯解脫法<br>　眾生前安樂　　次後得解脫<br>　善道具名樂　　解脫謂惑盡<br>　略說此二因　　唯信智二根<br>　因信能持法　　由智如實了<br>　二中智最勝　　先藉信發行<br>　由癡貪瞋怖　　而能不壞法<br>　當知是有信　　吉祥樂名器<br>　已能熟簡擇　　身口意三業<br>　琝Q益自他　　說為有智人<br>　殺生盜邪婬　　妄言及兩舌<br>　惡罵不應語　　貪瞋與邪見<br>　此法名十惡　　翻此即十善<br>　離酒清淨命　　無逼惱心施<br>　供養所應敬　　略說法當爾<br>　若但行苦行　　決不生善法<br>　以離智悲故　　若唯有苦行<br>　不能除損他　　與救濟利益<br>　施戒修所明　　正法大夷路<br>　若棄行邪道　　自苦受牛罰<br>　是生死曠澤　　無飲食樹陰<br>　或狼所食噉　　長遠於中行<br>　因殺生短壽　　逼惱招多病<br>　由盜致乏財　　侵他境多怨<br>　妄語遭誹謗　　兩舌親愛離<br>　惡口聞不愛　　綺語他憎嫉<br>　由貪害所求　　瞋恚受驚怖<br>　邪見生僻執　　飲酒心訥亂<br>　不施故貧窮　　邪命逢欺誑<br>　不恭生卑賤　　嫉妒無威德<br>　瓻諤峖煻遄@　不問聰故癡<br>　此報在人道　　先已受惡趣<br>　殺生等罪法　　如所說果報<br>　無貪等及業　　說名善習因<br>　惡修及諸苦　　皆從邪法生<br>　諸善道安樂　　皆因善法起<br>　常離一切惡　　琣璊@切善<br>　由身口意業　　應知此二法<br>　由一法能脫　　地獄等四趣<br>　第二法能感　　人天王富樂<br>　由定梵住空　　得受梵等樂<br>　如是略說名　　樂因及樂果<br>　復次解脫法　　微細深難見<br>　無耳心凡夫　　聞則生驚怖<br>　我無當不生　　現來我所無<br>　凡人思此畏　　智者怖永盡<br>　世間我見生　　他事執所繫<br>　佛由至道證　　依悲為他說<br>　我有及我所　　此二實皆虛<br>　由見如實理　　二執不更生<br>　諸陰我執生　　我執由義虛<br>　若種子不實　　芽等云何真<br>　若見陰不實　　我見則不生<br>　由我見滅盡　　諸陰不更起<br>　如人依淨鏡　　得見自面影<br>　此影但可見　　一向不真實<br>　我見亦如是　　依陰得顯現<br>　如實撿非有　　猶如鏡面影<br>　如人不執鏡　　不見自面影<br>　如此若析陰　　我見即不有<br>　因聞如是義　　大淨命阿難<br>　即得淨法眼　　甯陞L說此<br>　陰執乃至在　　我見亦琣s<br>　由有我見故　　業及有琣<br>　生死輪三節　　無初中後轉<br>　譬如旋火輪　　生起互相由<br>　從自他及二　　三世不有故<br>　證此我見滅　　次業報亦然<br>　如此見因果　　生起及滅盡<br>　故不執實有　　世間有及無<br>　愚人聞此法　　能盡一切苦<br>　由無智生怖　　於無怖畏處<br>　涅槃處無此　　汝云何生怖<br>　如所說實空　　云何令汝怖<br>　解脫無我陰　　汝若受此法<br>　捨我及諸陰　　汝云何不樂<br>　無尚非涅槃　　何況當是有<br>　有無執淨盡　　佛說名涅槃<br>　若略說邪見　　謂撥無因果<br>　此今非福滿　　惡道因最重<br>　若略說正見　　謂信有因果<br>　能令福德滿　　善道因最上<br>　由智有無寂　　超度福非福<br>　故離善惡道　　佛說名解脫<br>　若見生有因　　智人捨無執<br>　由見滅共因　　是故捨有執<br>　先俱生二因　　實義則非因<br>　假名無依故　　及生非實故<br>　若此有彼有　　譬如長及短<br>　由此生彼生　　譬如燈與光<br>　先長後為短　　不然非性故<br>　光明不生故　　燈亦非實有<br>　如此因果生　　若見不執無<br>　已信世真實　　由亂心所生<br>　見滅非虛故　　即證得真如<br>　是故不執有　　不依二解脫<br>　色是遠所見　　若近最分明<br>　鹿渴若實已　　云何近不見<br>　若遠於實智　　即見世間有<br>　證實則不見　　無相如鹿渴<br>　如鹿渴似水　　非水非實物<br>　如此陰似人　　非人非實法<br>　計鹿渴為水　　往彼若飲此<br>　若無執為水　　如此人愚癡<br>　世間如鹿渴　　若執實有無<br>　此即是無明　　癡故無解脫<br>　執無墮惡趣　　執有生善道<br>　若能知如實　　不二依解脫<br>　不樂有無執　　由擇真實義<br>　若墮於無執　　何不說墮有<br>　若言由破有　　義至故墮無<br>　如此破無故　　云何不墮有<br>　無言行及心　　由依菩提故<br>　若說彼墮無　　何因不墮有<br>　僧佉鞞世師　　尼揵說人陰<br>　約世汝問彼　　若說過有無<br>　是不可言法　　以過有無故<br>　汝應知甚深　　佛正教甘露<br>　如曉無去來　　亦無一念住<br>　若體過三世　　何世為實有<br>　二世無去來　　現在實不住<br>　世生及住滅　　此言云何實<br>　若琣傅亄均@　何法不念滅<br>　若無念念滅　　云何有變異<br>　若言念念滅　　分具分滅故<br>　不等證見故　　此二無道理<br>　若念滅皆盡　　云何有故物<br>　若堅無念滅　　故物云何成<br>　如剎那後際　　前中際亦有<br>　由剎那三分　　故世念無住<br>　是一念三際　　應擇際如念<br>　前中後三際　　不由自他成<br>　非一念分故　　若無分何有<br>　離一多云何　　離有何法無<br>　由滅及對治　　若言有成無<br>　此無及對治　　何法有無故<br>　是故世涅槃　　由義不成有<br>　世間有後際　　他問佛默然<br>　是尊一切智　　故智人識佛<br>　由此甚深法　　不說非器處<br>　如此解脫法　　甚深無繫攝<br>　諸佛一切智　　故說無依底<br>　於無依著法　　過有無二邊<br>　世人受依著　　由癡驚怖失<br>　彼自失壞他　　怖畏無依處<br>　王願汝不動　　莫由彼自壞<br>　為汝成不壞　　我當說真理<br>　由依無倒合　　離有無二執<br>　此過福非福　　甚深義明了<br>　非身見怖空　　二人境當說<br>　四大及空識　　一聚俱非人<br>　若合離非人　　云何執人有<br>　如六界非人　　聚故虛非實<br>　一一界同然　　由聚故非實<br>　陰非我我所　　離陰我不顯<br>　不如薪火雜　　何依陰成我<br>　地界非三大　　地中亦無三<br>　三中亦無地　　相離互不成<br>　地水火風大　　各自性不成<br>　一離三不成　　三離一亦爾<br>　一三及三一　　相離若不成<br>　各各自不成　　彼相離云何<br>　若各離自成　　離薪何無火<br>　動礙及相聚　　水風地亦然<br>　若火不自成　　三云何各立<br>　三大緣生義　　相違云何成<br>　若彼各自成　　云何更互有<br>　若各自不成　　云何互成有<br>　若言不相離　　諸大各自成<br>　不雜則不共　　若雜非獨成<br>　諸大非各成　　云何各性相<br>　各成無偏多　　故相假名說<br>　色聲香味觸　　簡擇義如大<br>　眼色識無明　　業生擇亦爾<br>　作者業及事　　數合因果世<br>　短長及名想　　非想擇亦然<br>　地水風火等　　長短及小大<br>　善惡言識智　　智中滅無餘<br>　如識處無形　　無邊遍一切<br>　此中地等大　　一切皆滅盡<br>　於此無相智　　短長善惡業<br>　名色及諸陰　　如此滅無餘<br>　如此等於識　　由無明先有<br>　於識若起智　　此等後皆盡<br>　如是等世法　　是然識火薪<br>　由實量火光　　世識薪燒盡<br>　由癡別有無　　後簡擇真如<br>　尋有既不得　　無云何可得<br>　由無色所成　　故空但名字<br>　離大何為色　　故色亦唯名<br>　受想行及識　　應思如四大<br>　四大如我虛　　六界非人法　</p><p><b>　　<A NAME="n476"></A>寶行王正論雜品第二</b><p class='lg'>　如分分拆蕉　　無餘盡不有<br>　約六界拆人　　盡空亦如是<br>　是故佛正說　　一切法無我<br>　但六界名法　　決判實無我<br>　我無我二義　　如實撿不得<br>　是故如來遮　　我無我二邊<br>　見聞覺知言　　佛說無實虛<br>　二相待成故　　此二如實無<br>　如實撿世間　　過實亦過虛<br>　則世間依實　　故墮於有無<br>　若法遍不如　　云何佛得說<br>　有邊及無邊　　有二與無二<br>　過去佛無量　　現來過算數<br>　過數眾生邊　　三世由佛顯<br>　世間無長因　　此際約世顯<br>　世間過有無　　云何佛記邊<br>　由法如此深　　於凡祕不說<br>　說世如幻化　　是佛甘露教<br>　譬如幻化像　　生滅尚可見<br>　此像及生滅　　實義撿非有<br>　世間如幻化　　生滅可見爾<br>　世間及生滅　　約實義皆虛<br>　幻像無從來　　去亦無有處<br>　但迷眾生心　　由實有不住<br>　世體過三世　　若爾世何實<br>　誰言說有無　　有無實無義<br>　故佛約四句　　不記說世間<br>　由有無皆虛　　此虛不虛故<br>　是身不淨相　　麤證智境界<br>　睄じぅ狳ㄐ@　尚不入心住<br>　況正法微細　　甚深無依底<br>　難證於散心　　云何可易入<br>　故佛初成道　　捨說欲涅槃<br>　由見此正法　　甚深故難解<br>　若法非正了　　即害不聰人<br>　由不如執此　　墮邪見穢坑<br>　人識法不明　　由自高輕法<br>　起謗壞自身　　下首墮地獄<br>　譬如勝飲食　　偏用遭危害<br>　若如理量食　　得壽力強樂<br>　若偏解正法　　遭苦亦如此<br>　若能如理解　　感樂及菩提<br>　智人於正法　　捨謗及邪執<br>　於正智起用　　故成如意事<br>　由不了此法　　人起長我見<br>　因此造三業　　次生善惡道<br>　乃至未證法　　能除滅我見<br>　皕q起正勤　　於戒施忍等<br>　作事法為先　　及法為中後<br>　謂無虛真理　　現來汝不沈<br>　因法現好名　　樂臨死無怖<br>　來生受富樂　　故應琩うk<br>　唯法是正治　　因法天下愛<br>　若主感民愛　　現來不被誑<br>　若非法治化　　主遭臣厭惡<br>　由世間憎惡　　現來不歡喜<br>　王法欺誑他　　是大難惡道<br>　惡智邪命論　　云何說為正<br>　若人專誑他　　云何說正事<br>　因此於萬生　　睅D他欺誑<br>　若欲使怨憂　　捨失取其德<br>　己利由此圓　　即令怨憂惱<br>　約施及愛語　　利行與同利<br>　願汝攝世間　　因此弘正法<br>　王若一實語　　如生民堅信<br>　此如尊妄語　　不起他安信<br>　實意起無違　　流靡能利他<br>　是說名實語　　翻此為妄言<br>　一捨財若明　　如能隱王失<br>　如此主吝賄　　能害王眾德<br>　若王靜諸惡　　德深人愛重<br>　因此教明王　　故應事寂靜<br>　由智王難動　　自了不信他<br>　永不遭欺誑　　故決應修智<br>　依諦捨靜智　　王則具四善<br>　如四德正法　　人天所讚歎<br>　能伏說清淨　　由智悲無垢<br>　琣@智人集　　王法智生長<br>　善說人難得　　聽善言亦難<br>　第三人最勝　　能疾行善教<br>　若善非所愛　　已知應疾修<br>　如藥味雖苦　　樂差應強服<br>　壽無病王位　　睎釩鉾L常<br>　次生厭怖想　　後專心行法<br>　見決定應死　　死從惡見苦<br>　智人為現樂　　故不應作罪<br>　見一念無怖　　若見後時畏<br>　若一念心安　　云何後不畏<br>　由酒遭他輕　　損事減身力<br>　由癡行非事　　故智人斷酒<br>　圍硉未^戲　　生貪瞋憂諂<br>　誑妄惡口因　　故應睇溘<br>　婬逸過失生　　由想女身淨<br>　尋思女身中　　實無一毫淨<br>　女口涎唾器　　齒舌垢臭穢<br>　鼻臭由洟流　　目淚種類處<br>　腹屎尿腸器　　餘身骨肉聚<br>　癡人迷可厭　　故貪著此身<br>　根門最臭穢　　是厭惡身因<br>　於中若生愛　　何緣得離欲<br>　譬如屎尿器　　豬好在中戲<br>　於身不淨門　　多欲戲亦爾<br>　此門所以生　　為棄身土穢<br>　癡人邪愛著　　不顧己善利<br>　汝自見一分　　屎尿等不淨<br>　此聚說名身　　云何汝生愛<br>　赤白為生種　　廁汁所沷養<br>　如知身不淨　　何意苦生愛<br>　穢聚可憎惡　　臭濕皮纏裹<br>　若能處中臥　　則愛著女身<br>　若可愛可憎　　衰老及童女<br>　女身皆不淨　　汝何處生欲<br>　設糞聚好色　　軟滑相端正<br>　起愛則不應　　愛女身亦爾<br>　內臭極不淨　　外皮所覆藏<br>　是死屍種性　　云何見不知<br>　皮不淨如衣　　不可暫解浣<br>　云何穢聚皮　　可權時汰淨<br>　畫瓶滿糞穢　　外飾若汝憎<br>　此身穢種滿　　云何汝不厭<br>　若汝憎不淨　　云何不惡身<br>　香華鬘飲食　　本淨而能污<br>　如汝併憎惡　　於自他糞穢<br>　云何汝不厭　　自他不淨身<br>　如女身不淨　　自身穢亦爾<br>　是故離欲人　　於內外相稱<br>　九門流不淨　　自證自浣濯<br>　若不知不淨　　而造愛欲論<br>　希有極無知　　無慚及輕他<br>　於最不淨身　　何方利益汝<br>　多眾生因此　　無明覆其心<br>　為塵欲結怨　　如狗鬥爭糞<br>　如搔癢謂樂　　不癢最安樂<br>　如此有欲樂　　無欲人最樂<br>　若汝思此義　　離欲不得成<br>　由思欲輕故　　不遭婬逸過<br>　從獵感短壽　　怖苦重逼惱<br>　未來決受此　　故應堅行悲<br>　何人若他見　　生彼極驚怖<br>　譬糞穢污身　　流出毒惡蛇<br>　是人若至彼　　眾生得安樂<br>　譬夏月大雲　　田夫見欲雨<br>　故汝捨惡法　　決心修善行<br>　為自他俱得　　無上菩提果<br>　是菩提根本　　心堅如山王<br>　因十方際悲　　及無二依智<br>　大王汝諦聽　　此因我今說<br>　感三十二相　　能莊嚴汝身<br>　支提聖尊人　　供養睊邡<br>　手足寶相輪　　當成轉輪王<br>　手足滑柔軟　　身大七處高<br>　由施美飲食　　於他等豐足<br>　身圓滿端直　　指足跟圓長<br>　汝當感長壽　　由悲濟死囚<br>　大王堅持法　　令清淨久住<br>　由此足安平　　當得成菩薩<br>　行布施愛語　　利行及同利<br>　由此指網密　　手足八十文<br>　腳趺高可愛　　旋毛端向上<br>　由長不棄背　　本所受持法<br>　由恭敬施受　　明處及工巧<br>　故得鹿王膞　　及聰明大智<br>　他求自有物　　我疾能惠施<br>　由此臂傭大　　得為世化主<br>　親愛若別離　　菩薩令和集<br>　此感陰藏相　　琲A慚羞衣<br>　常施樓殿具　　細軟可愛色<br>　故感天色身　　潤滑光微妙<br>　由施無上護　　如理順尊長<br>　感一孔一毛　　白毫端嚴面<br>　常說善愛語　　又能順正教<br>　上身如師子　　頸圓喻甘浮<br>　看病給醫藥　　或令他養護<br>　故得腋下滿　　千脈別百味<br>　於自他法事　　常能為端首<br>　頂骨鬱尼沙　　橫豎頰匿瞿<br>　由長時巧說　　實美滑善言<br>　得八相梵音　　及舌根脩廣<br>　已知事實利　　數數為他說<br>　得好如師子　　面門方可愛<br>　由尊他不輕　　隨順行正理<br>　齒白齊必勝　　譬若真珠行<br>　由數習此言　　謂實不兩舌<br>　故具四十齒　　平滑堅遒淨<br>　由瞻視眾生　　滑無貪瞋癡<br>　眼珠青滑了　　瞼睫如牛王<br>　由如此略說　　大人相及因<br>　轉輪王菩薩　　美飾汝應知<br>　隨相有八十　　從慈悲流生<br>　大王我不說　　為避多文辭<br>　雖諸轉輪王　　同有此相好<br>　淨明及可愛　　終不逮如來<br>　從菩薩善心　　一念中一分<br>　輪王相好因　　尚不能等此<br>　一人萬億劫　　修善根生長<br>　於佛一毛相　　此因亦不感<br>　諸佛與輪王　　相中一分等<br>　譬如螢與日　　於光微有似　</p><p><b>　　<A NAME="n477"></A>寶行王正論菩提資糧品第三</b><p class='lg'>　諸佛大相好　　從難思福生<br>　我今為汝說　　依大乘阿舍<br>　一切緣覺福　　有學無學福<br>　及十方世福　　福如世難量<br>　此福更十倍　　感佛一毛相<br>　九萬九千毛　　一一福皆爾<br>　如此眾多福　　生佛一切毛<br>　復更百倍增　　方感佛一好<br>　如是如是多　　一一好得成<br>　乃至滿八十　　隨飾一大相<br>　如是福德聚　　能感八十好<br>　合更百倍增　　感佛一大相<br>　如是多福德　　能感三十相<br>　復更百倍增　　感毫如滿月<br>　能感白毫福　　復更千倍增<br>　此福感難見　　頂上鬱尼沙<br>　如此無量福　　方便說有量<br>　於一切十方　　如說十倍世<br>　諸佛色身因　　尚如世無量<br>　況佛法身因　　而當有邊際<br>　世間因雖小　　若果大難量<br>　佛因既無量　　果量云何思<br>　諸佛有色身　　皆從福行起<br>　大王佛法身　　由智慧行成<br>　故佛福慧行　　是菩提正因<br>　故願汝琣獢@　菩提福慧行<br>　於成菩提福　　汝莫墮沈憂<br>　有理及阿舍　　能令心安信<br>　如十方無邊　　空及地水火<br>　有苦諸眾生　　彼無邊亦爾<br>　此無邊眾生　　菩薩依大悲<br>　從苦而拔濟　　願彼般涅槃<br>　從發此堅心　　行住及臥覺<br>　或時小放逸　　無量福甯y<br>　福量如眾生　　甯y無間隙<br>　因果既相稱　　故菩提不難<br>　時節及眾生　　菩提與福德<br>　由此四無量　　菩薩堅心行<br>　菩提雖無量　　因前四無量<br>　修福慧二行　　云何難可得<br>　福慧二種行　　如此無邊際<br>　菩薩身心苦　　故疾得消除<br>　惡道飢渴等　　身苦惡業生<br>　菩薩永離惡　　行善苦不生<br>　欲瞋怖畏等　　心苦從癡生<br>　由依無二智　　菩薩離心苦<br>　有苦時若促　　難忍何況多<br>　無苦時長遠　　有樂云何難<br>　身苦永不有　　假說有心苦<br>　悲世間二苦　　故琣磳穻<br>　故菩提長時　　智人心不沈<br>　為滅惡生善　　是時無間修<br>　貪瞋及無明　　願汝識捨離<br>　無貪等眾善　　知應恭敬修<br>　由貪生鬼道　　由瞋墮地獄<br>　由癡入畜生　　翻此感人天<br>　捨惡及修善　　此法是樂因<br>　若是解脫法　　由智捨二執<br>　佛像及支提　　殿堂并寺廟<br>　最勝多供具　　汝應敬成立<br>　坐寶蓮花上　　好色微妙畫<br>　一切金寶種　　汝應造佛像<br>　正法及聖眾　　以命色事護<br>　金寶網繖蓋　　奉獻覆支提<br>　金銀眾寶花　　珊瑚琉璃珠<br>　帝釋青大青　　金剛貢支提<br>　能說正法人　　以四事供養<br>　六和敬等法　　常應勤修行<br>　於尊恭敬聽　　勤事而侍護<br>　菩薩必應行　　亡後亦供養<br>　於天外道眾　　不應親事禮<br>　因無知邪信　　莫事惡知識<br>　佛阿含及論　　書寫讀誦施<br>　亦惠紙筆墨　　汝應修此福<br>　於國起學堂　　雇師供學士<br>　興建永基業　　汝行為長慧<br>　解醫巧曆數　　皆為立田疇<br>　潤老小病苦　　於國有濟益<br>　起諸道伽藍　　園塘湖亭屋<br>　於中給生具　　草蓐飲食薪<br>　於小大國土　　應起寺亭館<br>　遠路乏水漿　　造井池施飲<br>　病苦無依貧　　下姓怖畏等<br>　依慈悲攝受　　勤心安立彼<br>　隨時新飲食　　果菜及新穀<br>　大眾及須者　　未施莫先用<br>　屣繖瓶鉤鑷　　針綖及扇等<br>　荃提寢息具　　應施寺亭館<br>　三果及三辛　　蜜糖酥眼藥<br>　睎釵w息省　　書咒及藥方<br>　塗首身藥油　　澡盤燈糗果<br>　水器及刀斧　　應給亭館中<br>　米穀麻飲食　　糖膏等相應<br>　皒m陰涼處　　及淨水滿器<br>　於蟻鼠穴門　　飲食穀糖等<br>　願令可信人　　日日分布散<br>　如意前後食　　甯I於餓鬼<br>　狗鼠鳥蟻等　　願汝甯I食<br>　災疫飢餓時　　水旱及賊難<br>　國敗須濟度　　願汝甯@恤<br>　田夫絕農業　　願給糧種具<br>　隨時蠲租稅　　輕微受調斂<br>　施物濟貧債　　出息不長輕<br>　直防許休偃　　以時接賓客<br>　境內外劫盜　　方便斷令息<br>　隨時遺商侶　　平物價鈞調<br>　八座等判事　　自如理觀察<br>　事能利萬姓　　畬扑q修行<br>　應作何自利　　如汝皕q思<br>　利他云何成　　如此汝急思<br>　地水風火等　　草藥及野樹<br>　如此或暫時　　受他無礙策<br>　七步頃起心　　為捨內外財<br>　菩薩福德成　　難量如虛空<br>　童女好色嚴　　惠施求得者<br>　故獲陀羅尼　　能持一切法<br>　愛色具莊嚴　　并一切生具<br>　施八萬童女　　釋迦佛昔時<br>　光明種種色　　衣服莊嚴具<br>　花香等應施　　依悲惠求者<br>　若人離此緣　　於法無安行<br>　則應施與之　　過此後莫惠<br>　毒亦許施彼　　若此能利他<br>　甘露不許施　　若此損害他<br>　若蛇嚙人指　　佛亦聽則除<br>　或佛教利他　　逼惱亦可行<br>　固謹持正法　　及能說法人<br>　恭敬聽受法　　或以法施他<br>　莫愛世讚歎　　睄皏X俗法<br>　如立自體德　　於他亦如此<br>　於聞莫知足　　及思修實義<br>　於師報恩施　　應敬行莫吝<br>　莫讀外邪論　　但起諍慢故<br>　不應讚自德　　怨德亦可讚<br>　莫顯他密事　　及惡心兩舌<br>　自於他有過　　如理觀悔露<br>　若由此過失　　智者訶責他<br>　自須離此失　　有能拔濟他<br>　他辱己莫瞋　　即觀宿惡業<br>　莫報對他惡　　為後不受苦<br>　於他應作恩　　莫希彼報答<br>　唯自應受苦　　共求眾受樂<br>　若得大富貴　　自高不應作<br>　遭枉如餓鬼　　莫起下悲行<br>　假設失王位　　或死由實言<br>　亦睇’劂y　　無實利默然<br>　如言如此行　　願汝堅行善<br>　因此好名遍　　自在成勝量<br>　應作熟簡擇　　後則依理行<br>　莫由信他作　　須自了實義<br>　若依理行善　　好名遍十方<br>　王侯續不斷　　王富樂轉大<br>　死緣百一種　　壽命因不多<br>　此因或死緣　　故睎陪袢<br>　若人琣瘚翩@　是所得安樂<br>　於自他若等　　此善樂圓足<br>　依法為性人　　臥覺常安樂<br>　夢中見善事　　由內無過惡<br>　若人養父母　　恭奉自家尊<br>　恭善人用財　　忍辱有大度<br>　軟語不兩舌　　實言同止樂<br>　此九天帝因　　盡壽應修行<br>　由昔行九法　　天主感帝位<br>　時時處法堂　　至今睇’<br>　一日三時施　　美食三百器<br>　福不及剎那　　行慈百分一<br>　天人等愛護　　日夜受喜樂<br>　免怨火毒杖　　是行慈現果<br>　無功用獲財　　後生於色界<br>　得慈十功德　　若人未解脫<br>　教一切眾生　　堅發菩提心<br>　菩薩德如山　　菩提心牢固<br>　由信離八難　　因戒生善道<br>　數修真如空　　得善無放逸<br>　無諂得念根　　瓻銆o慧根<br>　恭敬得義理　　護法感宿命<br>　布施聽聞法　　或不障他聞<br>　疾得如所愛　　與佛相值遇<br>　無貪作事成　　不慳財物長<br>　離慢招上品　　法忍得總持<br>　由行五實施　　及惠無怖畏<br>　非諸罵能辱　　故感大勝力<br>　支提列燈行　　幽闇秉火燭<br>　布施續明油　　故得淨天眼<br>　供養支提時　　即設鼓聲樂<br>　蠡角等妙音　　故獲淨天耳<br>　於他失默然　　不談人德闕<br>　隨順護彼意　　故得他心智<br>　由施徙舟乘　　運致羸乏人<br>　恭謹瞻尊長　　故獲如意通<br>　令他憶法事　　及正法句義<br>　或淨心施法　　故感宿命智<br>　由知真實義　　謂諸法無性<br>　故得第六通　　最勝是流盡<br>　平等悲相應　　由修如實智<br>　故自得成佛　　皒挐瘝野<br>　由種種淨願　　故佛土清淨<br>　眾寶獻支提　　故放無邊光<br>　如此業及果　　已知義相應<br>　故應修利他　　即菩薩自利　</p><p><b>　　<A NAME="n478"></A>寶行王正論正教王品第四</b><p class='lg'>　王若行非法　　或作非道理<br>　事王人亦讚　　故好惡難知<br>　亦有世間人　　非愛善難教<br>　何況大國王　　能受善人語<br>　我今愍念汝　　及悲諸世間<br>　故我善教汝　　實益若非愛<br>　真滑有義利　　依時由慈悲<br>　佛令教弟子　　故我為汝說<br>　若聽聞實語　　應住於無瞋<br>　可取必須受　　如浴受淨水<br>　我今說善言　　現來有利益<br>　汝知應受行　　為自及於世<br>　由昔施貧苦　　故今感富財<br>　因貪不知恩　　廢施無更得<br>　世間唯路糧　　不雇無人負<br>　由施供下品　　未來荷百倍<br>　願汝發大心　　睊釩堣j事<br>　若行大心事　　是人得大果<br>　小意陜劣王　　心願未曾觸<br>　好名吉祥事　　三寶依應作<br>　望王后等毛　　若事非汝法<br>　死亦起惡名　　王不作最勝<br>　廣大事能起　　大人希有用<br>　能障下人願　　以命成此事<br>　無自在棄物　　隻身入未來<br>　若於法安財　　前至逆相待<br>　先帝諸產業　　棄本屬新王<br>　能為前王生　　法樂好名不<br>　用財受現喜　　若施感來樂<br>　非此二唐失　　唯生苦無歡<br>　將終欲行施　　臣礙失自在<br>　祚絕故捨愛　　隨新王樂欲<br>　若捨一切物　　汝今安弘法<br>　亦常在死緣　　譬如風中燈<br>　先諸王所起　　平等功德處<br>　謂天神廟堂　　願如本修理<br>　離殺常行善　　持戒愛容舊<br>　巧增財無諍　　勤力畯袢<br>　清淨無積聚　　不捨於他事<br>　安立為導首　　受彼功德藏<br>　盲病根不具　　可悲丐無依<br>　於廟不得遮　　平等與彼食<br>　道德無求人　　或住餘王界<br>　供事亦相似　　應作無此彼<br>　於一切法事　　應立勤力人<br>　無貪聰智善　　不侵法畏罪<br>　了正論行善　　親愛四觀淨<br>　美語不怯弱　　上姓能持戒<br>　識恩知他苦　　如理巧決斷<br>　八人互相羞　　為國立八座<br>　柔和有大度　　膽勇甚愛王<br>　堅實能用財　　無放逸痤<br>　熟思所作事　　能別十二輪<br>　常行四方便　　應立為大臣<br>　持法戒清淨　　了事有幹用<br>　能生長護財　　解義巧書算<br>　於他心事等　　畏罪親愛王<br>　富財多眷屬　　宜立為職掌<br>　月月應問彼　　一切財出入<br>　問己法事等　　喜心善教誨<br>　為法處王位　　不求名欲塵<br>　王位勝有利　　異此則不如<br>　大王即世間　　多互相食噉<br>　立法王位義　　汝諦聽我說<br>　長老於王處　　上族解是非<br>　畏惡多相順　　願彼看王事<br>　罰繫鞭杖等　　若彼依理行<br>　王睄矰j悲　　於彼更施恩<br>　為利一切人　　應痚_慈心<br>　若彼最重惡　　亦應生大悲<br>　重惡極害心　　必於彼行悲<br>　彼即是悲器　　正行人悲境<br>　貧人若被駐　　五日須放散<br>　餘人亦如理　　隨一莫拘留<br>　若於一人所　　起長繫駐心<br>　隨人生不護　　因此惡甯y<br>　乃至彼未散　　雖繫亦安樂<br>　莊飾浣飲食　　藥扇等相應<br>　王欲他成器　　依悲立善教<br>　善惡人皆同　　不由瞋及欲<br>　熟思實知已　　人增起反逆<br>　不殺不逼彼　　願王擯他土<br>　看自家如怨　　由參人淨眼<br>　琠懇L放逸　　願作如法事<br>　賞重加供養　　有恩人令得<br>　如思德勝負　　報償亦如是<br>　將接為饒花　　賞施為大果<br>　王樹忍辱影　　民鳥遍依事<br>　王持戒能施　　有威得物心<br>　譬如沙糖丸　　香剌味相雜<br>　若王依道理　　愚法則不行<br>　無難無非法　　琣釭k歡樂<br>　不從昔世引　　不可將入來<br>　王位從法得　　為位莫壞法<br>　王位如肆家　　若傳如所價<br>　為不更求得　　此用汝應行<br>　王位如肆家　　王傳如所價<br>　為欲更求得　　此用應修行<br>　轉輪王得地　　或具四天下<br>　但身心二樂　　餘富貴皆虛<br>　但對治眾苦　　謂身喜樂受<br>　心樂是想類　　皆分別所作<br>　對治苦為體　　及分別為類<br>　世間一切樂　　虛故無真實<br>　洲處土居止　　坐處及衣等<br>　飲食臥具乘　　妻象馬用一<br>　若心隨一緣　　即由彼生樂<br>　餘境非緣故　　是時虛無用<br>　五根緣五塵　　若心不分別<br>　雖復得成塵　　不由此生樂<br>　此塵根所緣　　餘則非能所<br>　故所餘根塵　　真實無有義<br>　此塵根所緣　　心取過去相<br>　分別起淨想　　於彼生樂受<br>　一塵心所緣　　心塵不同世<br>　既離心非塵　　離塵亦非心<br>　以父母為因　　汝說有子生<br>　如此緣眼色　　說有識等生<br>　去來世根塵　　不成由無義<br>　不出二世故　　現塵根無義<br>　如眼見火輪　　由根到亂故<br>　於現在塵中　　根緣塵亦爾<br>　五根及境界　　是四大塵類<br>　一一大虛故　　塵根非不有<br>　若大各離成　　離薪火應然<br>　若離無別體　　塵亦同此判<br>　四大二義虛　　故不成和同<br>　既實無和同　　故色塵不成<br>　識受想及行　　一一體不成<br>　不合乘緣生　　非有故無合<br>　如分別喜樂　　緣苦對治成<br>　如此所計苦　　因樂壞故成<br>　於樂和合愛　　緣無相則滅<br>　於苦遠離貪　　由此觀不生<br>　若依世言說　　心為能見者<br>　不然離所見　　能見不成故<br>　觀行睹世間　　如幻實不有<br>　無取無分別　　般涅槃如火<br>　菩薩見如此　　於菩提不退<br>　由大悲引故　　後相續至佛<br>　諸菩薩修道　　佛說於大乘<br>　無智憎嫉人　　自害撥不受<br>　不識功德失　　於德起失想<br>　或憎嫉勝利　　故人謗大乘<br>　若知罪損他　　功德能利益<br>　故說誹謗人　　不識憎嫉善<br>　由不觀自利　　一味利益他<br>　大乘眾德器　　故謗人灰粉<br>　信人由僻執　　不信由嫉憎<br>　信人謗尚燒　　何況瞋妒者<br>　合毒為治毒　　如醫方所說<br>　苦滅惡亦爾　　此言何相違<br>　諸法心先行　　以心為上首<br>　以苦滅他惡　　善心人何過<br>　苦來若能利　　應取何況樂<br>　或於自及他　　此是本首法<br>　由能棄小樂　　後若見大樂<br>　智人捨小樂　　觀於後大樂<br>　若不忍此言　　醫師施苦樂<br>　犯罪不可恕　　故汝義不然<br>　或見事不宜　　智者由義行<br>　或制或開許　　此義處處有<br>　諸菩薩威儀　　悲為先智成<br>　大乘說如此　　何因可誹謗<br>　無知故沈沒　　上乘廣深義<br>　故誹謗大乘　　成自他怨家<br>　施戒忍精進　　定智悲為體<br>　佛說大乘爾　　有何邪說漏<br>　由施戒利他　　忍進為自利<br>　定慧脫自他　　略攝大乘義<br>　略說佛正教　　謂解脫自他<br>　此六度為藏　　何人能撥此<br>　福慧為種類　　佛說菩提道<br>　立此名大乘　　癡盲不能忍<br>　如空難思量　　福慧行成故<br>　諸佛德難思　　於大乘願忍<br>　大德舍利弗　　佛戒非其境<br>　故佛德難思　　云何不可忍<br>　於大乘無生　　小乘說空滅<br>　無生滅一體　　自義莫違反<br>　真空及佛德　　若如法簡擇<br>　大小兩乘教　　於智人何諍<br>　佛不了義說　　非下人易解<br>　一三乘說中　　護自體莫傷<br>　若捨無非福　　若憎惡無善<br>　若欲愛自身　　大乘不應謗<br>　菩薩願及行　　迴向等彼無<br>　若依小乘修　　云何成菩薩<br>　菩薩道四依　　於小乘不說<br>　何法佛所修　　而說能勝彼<br>　約依諦助道　　佛與彼若同<br>　修因既不異　　云何果殊越<br>　菩提行總別　　小乘中不說<br>　於大乘具辯　　故智應信受<br>　如毘伽羅論　　先教學字母<br>　佛立教如此　　約受化根性<br>　有處或說法　　令彼離眾惡<br>　或為成福德　　或具依前二<br>　或為遣此二　　甚深怖劣人<br>　或深悲為上　　為他成菩提<br>　是故聰明人　　應捨憎大乘<br>　當起勝信受　　為得無等覺<br>　由信受大乘　　及行大乘教<br>　故成無上道　　中間種種樂<br>　施戒及忍辱　　多為在家說<br>　此法悲為上　　願汝修成性<br>　由世不平等　　王位若乖法<br>　為好名及法　　事及出家勝　</p><p><b>　　<A NAME="n479"></A>寶行王正論出家正行品第五</b><p class='lg'>　初學出家人　　敬心修禁戒<br>　於木叉毘尼　　多學破立義<br>　次起正勤心　　捨離麤類惑<br>　數有五十七　　諦聽我當說<br>　怪謂心相違　　恨是結他失<br>　覆惡罪名祕　　及著惡顯善<br>　張他名欺誑　　諂謂曲心續<br>　嫉於他德憂　　吝心怖畏捨<br>　無羞及無慚　　於自他為恥<br>　不下不敬他　　動亂瞋方便<br>　醉謂不計他　　放逸不修善<br>　慢類有七種　　我今當略說<br>　若人起分別　　從下下等等<br>　從下及等勝　　說此惑為慢<br>　下人計自身　　不如於等人<br>　說此名下慢　　由自下等類<br>　下人高自身　　與勝人平等<br>　此惑名高慢　　由自高等勝<br>　下人計自己　　勝於勝類人<br>　說此名過慢　　如癰上起泡<br>　於五種取陰　　自性空無人<br>　由癡故計我　　說此名我慢<br>　實未得聖道　　計自身已得<br>　由修偏道故　　說名增上慢<br>　若人由作惡　　而計自身勝<br>　兼復撥他德　　說此名邪慢<br>　我今無復用　　或能下自體<br>　此亦名下慢　　但緣自體起<br>　為求利養讚　　故守攝六根<br>　能隱貪欲意　　此惑名貢高<br>　為得利供養　　於他起愛語<br>　此惑緣世法　　說此名謝言<br>　為欲得彼物　　若讚美此財<br>　說名為現相　　能示自心故<br>　為欲得所求　　現前非撥他<br>　說名為訶責　　能伏彼令順<br>　由施欲求利　　或讚彼先德<br>　說名利求利　　此五邪命攝<br>　若人緣他失　　心數種種誦<br>　說名為愔隘　　此或習恨心<br>　驚怖不能安　　由無知及病<br>　於下麤自具　　毀呰及懈著<br>　欲瞋癡污想　　說名種種相<br>　不如現觀察　　說名非思惟<br>　於正事懈怠　　說名不恭敬<br>　於師無尊心　　說名不尊重<br>　上心欲所起　　於外名堅著<br>　上心堅欲生　　最重名遍著<br>　自財生長欲　　無足心名貪<br>　愛著於他物　　是名不等欲<br>　於非境女人　　求得非法欲<br>　自無德顯德　　說名為惡欲<br>　離知足琩D　　說此名大欲<br>　願他知我德　　說名為識欲<br>　不能安苦受　　說名為不忍<br>　於師尊正事　　邪行名不貴<br>　如法善言教　　輕慢名難語<br>　於親人愛著　　思惟名親覺<br>　由欲於方處　　思得名土覺<br>　不慮死怖畏　　說名不死覺<br>　由真實功德　　願他尊重我<br>　此思緣他識　　說名順覺覺<br>　由愛及憎心　　思自益損他<br>　緣自及餘人　　說名害他覺<br>　憂憶染污心　　無依名不安<br>　身沈說名極　　遲緩名懈怠<br>　由隨上心惑　　曲發身名頻<br>　身亂不節食　　說名為食醉<br>　身心極疲羸　　說名為下劣<br>　貪愛於五塵　　說名為欲欲<br>　於他損害意　　從九因緣生<br>　三時疑災橫　　說名為瞋恚<br>　由身心重故　　事無能名弱<br>　心晦說名睡　　身心掉名動<br>　由惡事生悔　　憂後燋然名<br>　於三寶四諦　　猶豫說名疑<br>　若出家菩薩　　須離此麤類<br>　若能免此惡　　對治德易生<br>　此中諸功德　　菩薩應修治<br>　謂施戒及忍　　勤定慧悲等<br>　捨自物名施　　起利他名戒<br>　解脫瞋名忍　　攝善名精進<br>　心寂靜名定　　通真義名智<br>　於一切眾生　　一味利名悲<br>　施生富戒樂　　忍愛勤焰熾<br>　定靜智解脫　　悲生一切利<br>　此七法若成　　俱得至究竟<br>　難思智境界　　今到世尊位<br>　如於小乘中　　說諸聲聞地<br>　於大乘亦爾　　說菩薩十地<br>　初地名歡喜　　於中喜希有<br>　由三結滅盡　　及生在佛家<br>　因此地果報　　現前修施度<br>　於百佛世界　　不動得自在<br>　於剡浮等洲　　為大轉輪王<br>　於世間睌遄@　寶輪及法輪<br>　第二名無垢　　身口意等業<br>　十種皆清淨　　自性得自在<br>　因此地果報　　現前修戒度<br>　於千佛世界　　不動得自在<br>　仙人天帝釋　　能除天愛欲<br>　天魔及外道　　皆所不能動<br>　第三名明焰　　寂慧光明生<br>　由定及神通　　欲瞋惑滅故<br>　因此地果報　　現前修忍辱<br>　於萬佛世界　　不動得自在<br>　作夜摩天帝　　滅身見習氣<br>　一切邪師執　　能破能正教<br>　第四名燒然　　智火光焰生<br>　因此地果報　　精進度現前<br>　多修習道品　　為滅惑生道<br>　兜率陀天主　　除外道見戒<br>　由得生自在　　於十方佛土<br>　往還無障礙　　餘義如前地<br>　第五名難勝　　魔二乘不及<br>　聖諦微細義　　證見所生故<br>　因此地果報　　定度得現前<br>　為化樂天主　　迴二乘向大<br>　第六名現前　　正向佛法故<br>　由數習定慧　　證得滅圓滿<br>　因此地果報　　般若度現前<br>　他化自在天　　能教真俗諦<br>　第七名遠行　　遠行數相續<br>　於中念念得　　無生及無滅<br>　因此地果報　　方便智現前<br>　得為大梵王　　能通第一義<br>　證方便勝智　　六度生無間<br>　於三乘世俗　　為最第一師<br>　童子地不動　　由不出真觀<br>　無分別難思　　非身口意境<br>　因此地果報　　願度常現前<br>　勝遍光梵主　　淨土等自在<br>　二乘等不及　　於真俗一義<br>　俱修動靜故　　行二利無間<br>　第九名善慧　　法王太子位<br>　此中智最勝　　由通達四辯<br>　因此地果報　　力度常現前<br>　為遍淨梵王　　四答難無等<br>　第十名法雲　　能雨正法雨<br>　佛光水灌身　　受佛灌頂位<br>　因此地果報　　智度常現前<br>　為淨居梵王　　大自在天王<br>　智慧境難思　　諸佛祕密藏<br>　得具足自在　　後生補處位<br>　如此菩薩地　　十種我已說<br>　佛地與彼異　　具勝德難量<br>　此地但略說　　十力等相應<br>　隨此一一力　　難量如虛空<br>　如此等可言　　諸佛無量德<br>　如十方虛空　　及地水火風<br>　諸佛無量德　　於餘人難信<br>　若不見此因　　難量如此果<br>　為此因及果　　現前佛支提<br>　日夜各三遍　　願誦二十偈<br>　諸佛法及僧　　一切諸菩薩<br>　我頂禮歸依　　餘可尊亦敬<br>　我離一切惡　　攝持一切善<br>　眾生諸善行　　隨喜及順行<br>　頭面禮諸佛　　合掌勸請住<br>　願為轉法輪　　窮生死後際<br>　從此行我德　　已作及未作<br>　因此願眾生　　皆發菩提心<br>　度一切障難　　圓滿無垢根<br>　具淨命相應　　願彼自在事<br>　一切具無邊　　與寶手相應<br>　窮後際無盡　　願眾生如此<br>　願一切女人　　皆成勝丈夫<br>　琠韝@切時　　明足得圓滿<br>　勝形貌威德　　好色他愛見<br>　無病力辦具　　長壽願彼然<br>　解脫諸苦畏　　一向歸三寶<br>　於方便善巧　　佛法為大財<br>　慈悲喜淨捨　　琠~四梵住<br>　施戒忍精進　　定智所莊嚴<br>　圓滿福慧行　　相好光明照<br>　願彼難思量　　行十地無礙<br>　與此德相應　　餘德所莊嚴<br>　解脫一切過　　願我愛眾生<br>　圓滿一切善　　及眾生所樂<br>　能除他眾苦　　願我琣p此<br>　若他有怖畏　　一切時及處<br>　由唯憶我名　　得脫一切苦<br>　敬信我及瞋　　若見及憶持<br>　乃至聞我名　　願彼定菩提<br>　願我得五通　　睎H一切生<br>　願我痧鄍矷@　眾生善及樂<br>　若他欲作惡　　於一切世界<br>　願遍斷彼惡　　如理令修善<br>　如地水火風　　野藥及林樹<br>　如他欲受用　　願我自忍受<br>　願我他所愛　　如念自壽命<br>　願我念眾生　　萬倍勝自愛<br>　願彼所作惡　　於我果報熟<br>　是我所行善　　於彼果報熟<br>　一人未解脫　　於有隨生道<br>　願我為彼住　　不先取菩提<br>　能如此修行　　福德若有體<br>　於琩F世界　　其功不可量<br>　佛世尊自說　　如此因難量<br>　眾生界無量　　利益願亦爾<br>　此法我略說　　能生自他利<br>　願汝愛此法　　如愛念自身<br>　若人愛此法　　是實愛自身<br>　是所愛應憎　　此憎由法成<br>　故事法如身　　事行如事法<br>　如行事慧然　　如慧事智者<br>　淨順有智慧　　伏他說正理<br>　由自惡疑他　　此人損自事<br>　是諸善知識　　汝應知略相<br>　知足慈悲戒　　智慧能滅惡<br>　善友應教汝　　汝知敬順行<br>　由內外勝德　　汝必至勝處<br>　實誓說愛言　　樂性不可動<br>　正事增諂曲　　願汝自易教<br>　已捨無有悔　　有焰熾心寂<br>　無懈緩掉動　　不貢高和同<br>　願清涼如月　　有熾盛如日<br>　甚深如大海　　堅住如山王<br>　一切果所離　　眾德所莊嚴<br>　眾生所受用　　願汝一切智<br>　我不但為王　　說如此善法<br>　如理為餘人　　由欲利一切<br>　大王此正論　　汝日日諦聽<br>　為令自及他　　得無上菩提<br>　勝戒敬尊長　　忍辱無嫉妒<br>　不吝財知足　　救濟墮難事<br>　能行善惡人　　攝持及制伏<br>　弘護佛正法　　求菩提應行　</p><p class='juan'>
寶行王正論一卷</p>
</body></html>
