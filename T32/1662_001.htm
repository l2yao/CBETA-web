<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p><p></li><p><b>　　<A NAME="n508"></A>No. 1662</b><p class='juan'>
菩提行經卷第一</p>
<p><span class='byline'>　　　　聖龍樹菩薩集頌</span><br><p><span class='byline'>　　　　西天中印度惹爛馱囉國密林寺三藏明教大師賜紫沙門臣天息災奉　詔譯</span><br><p><b>　　<A NAME="n510"></A>讚菩提心品第一</b><p class='lg'>　如佛妙法體無邊　　佛子正心歸命禮<br>　佛甘露戒垂覆護　　我今讚說悉依法<br>　此說無有未曾有　　亦非自我而獨專<br>　我無自他如是時　　乃自思惟觀察作<br>　如是發心觀察時　　能令我此善增長<br>　時見如是娑婆界　　此乃是彼佛世尊<br>　此界剎那難得生　　得生為人宜自慶<br>　思惟若離菩提心　　復次此來何以得<br>　如雲覆蔽夜黑暗　　閃電光明剎那現<br>　佛威德利亦復然　　剎那發意人獲福<br>　是故善少力雖劣　　能破大惡之業力<br>　如是若發菩提心　　此善勇進能超彼<br>　思惟無量無邊劫　　見佛咸說此真實<br>　若不快樂得快樂　　增長救度無邊眾<br>　為諸有情處眾苦　　令離百千諸苦怖<br>　受多快樂百千種　　為琱離菩提心<br>　彼善逝子處纏蓋　　行在輪迴無所愛<br>　若剎那說菩提心　　人天歡喜悉歸命<br>　若有受持不淨像　　喻佛寶像而無價<br>　如藥變化遍堅牢　　等修持妙菩提心<br>　菩提心寶驗無邊　　價直世間無可喻<br>　調御行人伴侶等　　悉使受持而堅牢<br>　芭蕉不實而生實　　生實芭蕉而身謝<br>　菩提心樹而清淨　　琤苀茠G而不盡<br>　已作暴惡眾罪業　　依菩提心剎那脫<br>　勇猛依託無大怖　　彼癡有情何不依<br>　譬如劫盡時大火　　剎那焚燒罪業薪<br>　若讚慈尊無量言　　是曰善哉之智者<br>　彼種種覺心　　正智而平等<br>　菩提誓願心　　而行菩提行<br>　喻去者欲行　　彼之分別說<br>　智分別說已　　所行如智用<br>　菩提之願心　　大果如輪迴<br>　福故不間斷　　亦如彼行意<br>　若彼等無邊　　有情界解脫<br>　與彼心平等　　菩提願不退<br>　彼等好睡眠　　亦復多迷醉<br>　間斷於福流　　喻空無所有<br>　妙臂而問此　　劣意之有情<br>　於解脫得生　　為自為如來<br>　乃思惟療除　　苦惱之有情<br>　使苦惱盡已　　獲得無邊福<br>　有情無邊苦　　云何而療治<br>　使一一安樂　　獲無邊功德<br>　何以利父母　　如是及眷屬<br>　得天及仙人　　淨行婆羅門<br>　如是彼有情　　乃過去睡夢<br>　不願於自利　　唯願生利他<br>　有情最勝寶　　希有何得生<br>　種種意利他　　不獨於自利<br>　歡喜世間種　　精進世間藥<br>　心寶與有福　　而彼云何說<br>　云何諸有情　　得一切快樂<br>　為發菩提心　　供養於如來<br>　迷愛樂快樂　　乃喻於冤嫌<br>　遠離與隨行　　悉從於自意<br>　若彼求快樂　　苦惱種無邊<br>　積諸善快樂　　諸苦惱消除<br>　破壞迷惑因　　善哉云何得<br>　親彼善知識　　彼福如是得<br>　作利若迴向　　彼必返讚歎<br>　作善不求利　　說彼是菩薩<br>　若有布施於少食　　修善供養於世間<br>　所施大小如蚊蚋　　亦獲快樂得半日<br>　云何獲得於能仁　　要度無邊有情盡<br>　有情無盡若虛空　　一切智求自圓滿<br>　佛子靜念而思惟　　若煩惱生自心作<br>　數生煩惱復生疑　　佛說此人墮地獄<br>　佛子若發菩提心　　滅大罪力得勝果<br>　我今歸命摩尼心　　救度有情得快樂　</p><p><b>　　<A NAME="n511"></A>菩提行經菩提心施供養品第二</b><p class='lg'>　端彼摩尼恭敬心　　用奉供養於如來<br>　及彼清淨妙法寶　　佛功德海量無邊<br>　世間所有諸妙花　　乃至妙果及湯藥<br>　所有珍寶澄清水　　悉皆奉供而適意<br>　山中之寶及眾寶　　適悅樹林寂靜處<br>　蔓花莊嚴樹光明　　結果低垂枝[<a href='javascript:showpic("../fontimg/015441.gif")'>橠-多+可</a>]橠<br>　人間天上香塗香　　乃至劫樹及寶樹<br>　池水清淨復莊嚴　　鵝鴻好聲極適意<br>　穀自然生非所種　　別別莊嚴而供養<br>　等虛空界量廣大　　此一切有悉受用<br>　我今所獻并子等　　供養最上佛牟尼<br>　為我不捨於大悲　　受彼最上之供養<br>　我以無福大貧窮　　更無纖毫別供養<br>　我今思惟為自他　　願佛受斯隨力施<br>　我自身施一切佛　　以自身等遍一切<br>　加被我作上有情　　有情痡`佛教化<br>　我得如來加被已　　化利有情無怖畏<br>　過去罪業悉遠離　　未來眾罪不復作<br>　寶光明處甚適悅　　天蓋莊嚴奉真如<br>　水精清淨復光明　　種種妙堂香浴作<br>　大寶瓶滿盛香水　　復著適意諸妙花<br>　洗浴如來無垢身　　我當讚詠獻歌樂<br>　清淨香熏上妙衣　　用蓋覆彼最上色<br>　我今獻此上衣服　　願佛慈悲哀納受<br>　種種柔軟妙天衣　　彼莊嚴中而最上<br>　供養如來并普賢　　及彼文殊觀自在　</p><p><b>　　<A NAME="n512"></A>菩提行經護戒品第三</b><p class='lg'>　持戒為護心　　護之使堅牢<br>　此心不能護　　云何能護戒<br>　喻醉象不降　　不患於疼痛<br>　放心如醉象　　當招阿鼻等<br>　念索常執持　　繫縛於心象<br>　得離放逸怖　　獲一切安樂<br>　若能繫一心　　一切皆能繫<br>　若自降一心　　一切自降伏<br>　師子熊虎狼　　夜叉羅剎等<br>　一切地獄卒　　皆悉是其冤<br>　若怖一切冤　　無邊苦惱集<br>　皆因心所得　　佛世尊正說<br>　地獄眾苦器　　及熱鐵丸等<br>　誰作復何生　　貪瞋癡所有<br>　由彼諸罪心　　佛生諸世間<br>　三界心滅故　　是故無怖畏<br>　若昔行檀施　　今世而不貧<br>　今貧勿煩惱　　過去云何悔<br>　若人心少分　　行檀波羅蜜<br>　是故說果報　　同一切布施<br>　若人心持戒　　嫌誰而牽殺<br>　嗔心之冤家　　殺盡等虛空<br>　大地量無邊　　何皮而能蓋<br>　履用皮少分　　隨行處處覆<br>　外我性亦然　　所有誰能勸<br>　但勸於自心　　外我而自伏<br>　身貧而無福　　彼果同所行<br>　若心施一衣　　感果而增福<br>　諸行若修持　　心念琱ㄠ<br>　一切無利心　　虛假宜遠離<br>　一切心法財　　宜祕密觀察<br>　離苦獲安樂　　彼得超世間<br>　我云何修行　　修行唯護心<br>　是故我觀心　　畬犰荍@護<br>　喻獼猴身瘡　　一心而將護<br>　人中惡如是　　痡`而護心<br>　怖苦惱之瘡　　我一心常護<br>　破壞於眾合　　心瘡乃無怖<br>　常作如是行　　不行人中惡<br>　人中罪不犯　　自然而不怖<br>　我欲盡身命　　利行而供養<br>　別別身命盡　　善心而不退<br>　我欲守護心　　合掌今專作<br>　心念念之中　　一切方便護<br>　喻於重病人　　諸事不寧忍<br>　散亂心亦然　　不堪諸事業<br>　心散亂不定　　聞思惟觀察<br>　如器之滲漏　　於水不能盛<br>　由多聞之人　　於信方便等<br>　過失心不定　　獲不寂靜罪<br>　心不決定故　　迷惑賊所得<br>　所有之福善　　偷墮於惡處<br>　煩惱眾盜賊　　魔著故得便<br>　由魔羅發起　　破壞善生命<br>　守彼意根門　　惡不能牽去<br>　念彼罪苦惱　　次復獲安住<br>　善哉隨師教　　獲得善念生<br>　奉於教誨師　　當一心供給<br>　於諸佛菩薩　　剎那心決定<br>　當怖畏憶念　　慈哀現面前<br>　塵心而不定　　去去不復還<br>　若能守意門　　護之住不散<br>　我今護此心　　痡`如是住<br>　喻木之無根　　不生惡枝葉<br>　眼觀於色相　　知虛假不實<br>　物物睊芢[　　是故而不著<br>　因見而觀察　　觀之令不惑<br>　所來觀見已　　安畏以善來<br>　欲行不知道　　望四方生怖<br>　決定知方已　　觀心行亦然<br>　智者之所行　　思惟於前後<br>　是善是惡等　　如是事不失<br>　不住於此身　　離此復何作<br>　云何住此身　　當復觀中間<br>　觀內心亦然　　而用諸方便<br>　以法為大柱　　縛之令不脫<br>　當以如是意　　觀我之所在<br>　諸識皆如是　　攝令剎那住<br>　若怖因業力　　能趣求快樂<br>　修彼檀戒度　　乃至大捨等<br>　若修菩提因　　彼別不思惟<br>　一向修自心　　當起如是見<br>　如是修諸善　　不起於怖畏<br>　而令諸煩惱　　決定不增長<br>　種種正言說　　見在而甚多<br>　觀覽悉決了　　破疑網得果<br>　如草被割截　　念佛戒能忍<br>　剎那行此行　　獲得殊勝果<br>　欲於諸正說　　皆悉得通達<br>　當觀照自心　　常修於精進<br>　喻木之無情　　無言無所作<br>　見自心亦然　　決定令如是<br>　心起於輕慢　　如彼迷醉人<br>　惟求自讚譽　　非彼修行者<br>　若他人於我　　而生於毀謗<br>　謂是嗔癡等　　住心琣木<br>　如木不分別　　利養尊卑稱<br>　亦不為眷屬　　乃至承事等<br>　利他不自利　　但欲為一切<br>　是故說我心　　堅住琣p木<br>　一心住如木　　於尊親朋友<br>　乃至於三業　　不生憎愛怖<br>　觀察於煩惱　　如空而不著<br>　當勇猛堅牢　　受持為痡`<br>　無善慚可怖　　當一心求他<br>　清淨住三昧　　為他所尊重<br>　雖居童稚位　　不使他瞋惱<br>　自亦不瞋他　　慈悲畯Y此<br>　我受持禪那　　使意痡I靜<br>　為一切有情　　琠~無罪處<br>　念念須臾間　　多時為最勝<br>　如是受持心　　不動如須彌<br>　鷲貪肉不厭　　人貪善亦然<br>　身心不修行　　云何能出離<br>　云何護身意　　一切時自勤<br>　汝等何所行　　各各專一心<br>　迷愚不自制　　妄貪如木身<br>　此身不淨作　　云何返愛戀<br>　骨鎖肉連持　　外皮而莊飾<br>　自覺令不貪　　解脫於慧刃<br>　割截諸身分　　令見中精髓<br>　審觀察思惟　　云何見有人<br>　一心如是觀　　審諦不見人<br>　云何不淨身　　貪愛而守護<br>　處胎食不淨　　出胎飲血乳<br>　不如是食飲　　云何作此身<br>　豺鷲等貪食　　不分善與惡<br>　要同人愛身　　受用成業累<br>　但如是護身　　至死無慈忍<br>　與豺鷲無別　　汝何琣鳩@<br>　身死識不住　　衣食寧可留<br>　身謝識必往　　受用云何貪<br>　是故今作意　　不貪如是事<br>　如是不遠離　　得彼諸不善<br>　如似人生身　　肢體求成就<br>　受身智不增　　輪還徒自困<br>　於世親非親　　悅顏先慰喻<br>　如是常自制　　心念琱ㄠ<br>　笑不得高聲　　不戲擲坐具<br>　輕手擊他門　　諦信琣菾<br>　如盜如貓鷺　　求事行無聲<br>　修心亦如此　　當離於麤獷<br>　他人之所嫌　　無義利不說<br>　痡o諸弟子　　言上而尊愛<br>　一切所言說　　聞之使稱善<br>　觀彼作福事　　稱讚令歡喜<br>　衷私說彼德　　彼聞心必喜<br>　欲讚說彼時　　先觀彼德行<br>　修諸歡喜事　　難得彼誠心<br>　勤修利他德　　當受快樂報<br>　憎愛苦宜捨　　來生大苦故<br>　此苦我不住　　來生大快樂<br>　善言聲柔軟　　悲根聞生喜<br>　顯彼適意事　　當信真實語<br>　痟d念有情　　愛護如愛眼<br>　為彼住真實　　必當得成佛<br>　彼真實得成　　各此利朋友<br>　剎那修功德　　離苦大安樂<br>　功德殷勤修　　琝@而自得<br>　不衒不覆藏　　誰云諸事等<br>　檀波羅蜜等　　殊妙而最上<br>　別行非最上　　利下無遠離<br>　佛如是利他　　痡`之所切<br>　如來之教中　　見彼慈悲事<br>　三界師入滅　　分別出家人<br>　食有可不可　　不離三衣等<br>　將求妙法身　　不苦惱眾生<br>　於眾生如是　　隨意獲圓滿<br>　捨非須盡命　　彼捨要平等<br>　悲心當清淨　　果報自圓滿<br>　淨心而重法　　不執器杖等<br>　不持傘蓋頭　　無諸輕慢事<br>　為男子女人　　說法深廣大<br>　不分人勝劣　　令彼重平等<br>　法之不廣大　　乃及非法行<br>　遠離不敬禮　　樂說於大乘<br>　齒木及洟唾　　不棄於淨地<br>　淨水及淨舍　　勿得棄便痢<br>　喫食勿滿口　　食勿令有聲<br>　食時不語言　　亦勿大開口<br>　坐不得垂足　　行亦不挑臂<br>　不與女同乘　　亦不同坐臥<br>　諸所不律事　　人見心不喜<br>　一切人既睹　　遠離而不敬<br>　人問於道路　　不得一手指<br>　雙手而指之　　示其道所至<br>　凡所諸行步　　不弄臂作聲<br>　亦勿妄彈指　　威儀如是守<br>　師雖已化滅　　四儀應當學<br>　奉戒行不輕　　決定獲聖果<br>　菩薩行無量　　所說無有邊<br>　當以清淨心　　決定而奉行<br>　於一晝一夜　　分之各三時<br>　行道普懺悔　　住佛菩提心<br>　菩提心自住　　亦令他獲得<br>　佛子住學戒　　一心如是持<br>　佛戒體清淨　　不見有纖毫<br>　琝@如是行　　彼福無有量<br>　無始為有情　　行行而不別<br>　如是為有情　　化令一切覺<br>　當知善知識　　如命不可捨<br>　菩薩戒最上　　大乘法亦爾<br>　解脫依師學　　而能生吉祥<br>　佛佛說智經　　讀之見戒法<br>　若人心護戒　　所行悉已見<br>　若身若心位　　當微細觀察<br>　口誦身不行　　當得何所喻<br>　譬如重病人　　空談於藥力<br>　虛空藏經中　　說謨羅波底<br>　如見集戒定　　廣如經所說<br>　聖龍樹菩薩　　一心之所集<br>　隨所住之處　　勸琣蠿挩i　</p><p class='juan'>
菩提行經卷第一</p>
</body></html>
