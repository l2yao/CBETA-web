<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
菩提行經卷第二</p>
<p><span class='byline'>　　　　聖龍樹菩薩集頌</span><br><p><span class='byline'>　　　　西天中印度惹爛[<a href='javascript:showpic("../fontimg/044633.gif")'>馬*太</a>]囉國密林寺三藏明教大師賜紫沙門臣天息災奉　詔譯</span><br><p><b>　　<A NAME="n514"></A>菩提心忍辱波羅蜜多品第四</b><p class='lg'>　奉行諸善業　　施戒而先導<br>　供養於如來　　百千劫無盡<br>　修行於羼提　　嗔罪而不立<br>　觀種種體空　　是故一心忍<br>　不得貪快樂　　守意令平等<br>　心有嗔惱病　　無睡琱ㄗ<br>　彼此有施主　　供給於利養<br>　隨彼愛重心　　無得生瞋惱<br>　凡諸親近事　　不起於憎嫌<br>　於彼無所瞋　　乃得其安樂<br>　忍如是等事　　若對於冤家<br>　於瞋若能除　　世世獲安樂<br>　冤若生於心　　於愛亦無喜<br>　若[<a href='javascript:showpic("../fontimg/044072.gif")'>歹*食</a>]瞋惱食　　無忍善不壞<br>　彼食我大冤　　於我無善利<br>　知彼冤不食　　是故忍堅牢<br>　凡見冤來去　　歡喜而不瞋<br>　於冤若起瞋　　善利終滅盡<br>　忍心常若此　　令瞋不得起<br>　住忍無時節　　瞋冤自不生<br>　若人自保愛　　不作惡口業<br>　口業若不離　　後感冤家苦<br>　畏苦不出離　　不行眾苦因<br>　是故堅忍心　　獲得諸快樂<br>　彼訥陵[<a href='javascript:showpic("../fontimg/035509.gif")'>言*我</a>]子　　邪見求解脫<br>　刀割火燒身　　無利由能忍<br>　愚癡無正見　　虛受大苦惱<br>　我以菩提心　　云何苦不忍<br>　蚊蚤壁虱等　　常飢渴苦惱<br>　大痒煩苦人　　住忍而不見<br>　寒熱并雨風　　病枷鎖捶打<br>　被諸苦惱事　　忍不求快樂<br>　殺他血流迸　　堅牢心勇猛<br>　割身自見血　　怕怖而驚倒<br>　智者心清淨　　常懼瞋惱侵<br>　與煩惱相持　　忍心瓻i猛<br>　蛇腹行在地　　喻瞋伏於心<br>　殺之謂無勇　　殺彼得最勝<br>　如來大悲者　　愍苦說輪迴<br>　使識罪根本　　住忍而不作<br>　父母何計心　　懼子遭淪溺<br>　持心離瞋怒　　自遠大苦報<br>　譬如無智人　　令罪而得生<br>　修行而無智　　瞋生亦復爾<br>　欲住不思議　　當須持自心<br>　於此生愛重　　令瞋不生起<br>　若貪彼塵境　　而生種種罪<br>　因彼諸業力　　而不得自由<br>　於境若不貪　　彼集無因立<br>　和合心無故　　是故無有生<br>　不貪而不生　　無得而自說<br>　我得如是故　　是生不思議<br>　彼無生不生　　是得云何有<br>　瞻察於彼此　　滅盡得無餘<br>　此心痦M淨　　喻隨色摩尼<br>　所變悉從因　　無因相何有<br>　過去行行時　　彼行何所作<br>　隨彼所行因　　等因而感果<br>　一切雖由因　　因善惡由心<br>　說求性寂靜　　如是有何過<br>　若取和合因　　是樂於苦惱<br>　此心不可住　　智人應自勸<br>　是故見冤家　　想作善知識<br>　因行如是行　　當獲得快樂<br>　如是諸有情　　由業不自在<br>　自在若成就　　誰肯趣於苦<br>　散亂心緣塵　　心被刺不覺<br>　食斷食增瞋　　於苦而返愛<br>　自若無福行　　返愛纏縛業<br>　如[<a href='javascript:showpic("../fontimg/044072.gif")'>歹*食</a>]毒藥食　　墮於生死崖<br>　自住是煩惱　　誠由不自護<br>　欲解脫他人　　此事何由得<br>　煩惱迷昏濁　　而致於自殺<br>　毒盛無有悲　　云何瞋不護<br>　自性既愚迷　　於他行嬈亂<br>　生彼瞋無疑　　如火而能燒<br>　有情性愚時　　所行諸過失<br>　愚迷故若此　　如煙熏虛空<br>　若人瞋不護　　愚迷無智故<br>　喻持杖勸人　　而增彼瞋惱<br>　我於過去生　　苦惱諸有情<br>　是故於今身　　被苦惱能忍<br>　我身喻於鐵　　受彼燒鎚鍛<br>　如彼鐵持身　　何得有其苦<br>　我今看此身　　如無情形像<br>　雖被諸苦惱　　而瞋無所起<br>　愚迷起愛業　　不知其苦本<br>　得苦緣自過　　云何生瞋惱<br>　喻受地獄苦　　飛禽劍林等<br>　知自業所生　　何處有瞋惱<br>　我得如是業　　此過知所起<br>　設令入地獄　　不由他所作<br>　欲盡我之業　　無量無有邊<br>　我業既如是　　長時受地獄<br>　我此過如是　　彼實我冤家<br>　云何分別知　　愚迷瞋造作<br>　若人自護持　　對冤忍不恚<br>　是心功德生　　地獄云何入<br>　盡我之所行　　得因如彼時<br>　不忍瞋不護　　破壞於修行<br>　意無相無形　　散亂即破壞<br>　由身護持故　　身苦當忍受<br>　我於口惡業　　眾過而不作<br>　身不被眾苦　　云何心有瞋<br>　我於今生中　　淨心行利行<br>　於利益既無　　何事於食飲<br>　凡所作為事　　要在於利他<br>　彼無利非愛　　定獲罪無疑<br>　不如今殞沒　　無貪邪壽命<br>　邪命住雖久　　死當墮苦趣<br>　譬如在夢中　　百年受快樂<br>　如真實得樂　　覺已知暫非<br>　喻彼時無常　　壽命之延促<br>　覺此二事已　　彼何得快樂<br>　久處於歡娛　　自謂得多益<br>　如行人被劫　　裸形復空手<br>　福利隨過減　　罪根還復生<br>　福盡罪不生　　為獲不瞋利<br>　彼何為活命　　一向作不善<br>　如是不思惟　　無善不破壞<br>　無得讚於瞋　　破壞有情故<br>　如是心利他　　彼瞋無由生<br>　為彼修心人　　於忍不住故<br>　見彼煩惱生　　是讚忍功德<br>　塔像妙法等　　有謗及破壞<br>　佛等無苦惱　　我於彼不瞋<br>　於師并眷屬　　不作於愛業<br>　今因過去生　　見之而自勉<br>　覺心觀有情　　琣b眾苦惱<br>　見彼如是已　　於苦惱能忍<br>　瞋恚與愚癡　　分別過一等<br>　於此毒過咎　　何得說無過<br>　云何於過去　　而作害他業<br>　如是諸業因　　間斷此何作<br>　如佛福亦然　　我今一心作<br>　與一切有情　　慈心互相睹<br>　喻火燒其舍　　舍中而火入<br>　舍中若有草　　彼火自延蔓<br>　如是還喻心　　和合於瞋火<br>　燒彼福功德　　剎那無所有<br>　若人殺在手　　放之善可稱<br>　地獄苦能免　　此善誰不讚<br>　若人在世間　　少苦不能忍<br>　地獄苦無量　　瞋因何不斷<br>　我以如是苦　　歷百千地獄<br>　一一為利他　　所作不自為<br>　我無如是等　　諸大苦惱事<br>　以離世間故　　為利如是行<br>　離苦獲快樂　　彼皆讚功德<br>　得彼如是讚　　云何而不喜<br>　彼既得如此　　無礙之快樂<br>　利他行最上　　智者何不勉<br>　如是最上行　　得快樂不修<br>　此見若不捨　　破壞於正見<br>　若敬愛於他　　以德而稱讚<br>　他德既稱讚　　乃是自敬愛<br>　當發菩提心　　為一切有情<br>　令得諸快樂　　云何瞋有情<br>　佛為三界供　　欲有情成佛<br>　世利得不實　　彼煩惱何作<br>　若人之骨肉　　乃及諸眷屬<br>　養育與命等　　不喜瞋何生<br>　如彼求菩提　　當用菩提心<br>　而不愛有情　　福自捨何瞋<br>　若人有所求　　出財大捨施<br>　所求既不獲　　不如財在舍<br>　清淨功德福　　何障而不獲<br>　得已自不受　　如住瞋修行<br>　作罪與作福　　不同不隨喜<br>　亦復不依作　　當自一無得<br>　若愛於冤家　　欲求其歡喜<br>　復求諸讚說　　此事無因得<br>　雖欲利圓滿　　返苦而無樂<br>　菩提心不忍　　於利不成就<br>　煩惱之惡鉤　　牽人不自在<br>　由如地獄卒　　擲人入湯火<br>　我本求利他　　何要虛稱讚<br>　無福無壽命　　無力無安樂<br>　自利行不圓　　智者應須覺<br>　後後而自行　　當愛樂圓滿<br>　修行要稱讚　　若持刃自殺<br>　如世不實事　　無益無利樂<br>　譬如破壞舍　　日照內外見<br>　亦由稱讚非　　須用心明了<br>　汝思惟於聲　　起滅而平等<br>　心如此利他　　當行如是行<br>　於他何所受　　而行於利益<br>　彼既獲快樂　　我利益非虛<br>　彼彼獲利樂　　以一切讚我<br>　云何而於我　　無別威德樂<br>　彼如是讚我　　以愛彼自得<br>　彼無緣若此　　如愚如迷者<br>　此讚我雖獲　　速破而勿著<br>　憎惡正德者　　由此而瞋作<br>　是讚成障礙　　我令不發起<br>　護不墮惡趣　　為彼行無我<br>　若解諸有情　　利養尊卑縛<br>　令有情解脫　　彼意云何瞋<br>　若人欲捨苦　　來入解脫門<br>　此是佛威德　　云何我瞋彼<br>　此瞋我不作　　於福障礙故<br>　修行平等忍　　彼無不獲得<br>　自身諸過失　　忍辱故不作<br>　過失不作故　　彼福而獲得<br>　若人福無有　　安忍而自生<br>　常令安住忍　　云何說障礙<br>　世求利益人　　不於施作障<br>　障礙出家故　　是不得出家<br>　世間諸難得　　求者而能與<br>　我唯說善利　　於過無所得<br>　以彼菩提行　　遠離於所冤<br>　如出舍中藏　　是故云不難<br>　懺悔於業因　　彼初為先導<br>　是故於忍果　　如是而得生<br>　彼無我所心　　此心乃住忍<br>　成就不思議　　供養於妙法<br>　此心為利他　　乃至以壽命<br>　或以冤不供　　云何別說忍<br>　於彼彼惡心　　各各與忍辱<br>　於如是得忍　　因供養妙法<br>　佛土眾生土　　大牟尼說此<br>　於彼奉事多　　能感於富貴<br>　如來及於法　　與有情平等<br>　尊重於佛故　　尊有情亦然<br>　立意乃如是　　於自無所作<br>　以彼大平等　　平等於有情<br>　大意於有情　　慈心而供養<br>　發心如佛福　　如佛福可得<br>　是故佛法行　　佛有情平等<br>　佛無所平等　　功德海無邊<br>　佛功德精純　　無功德能比<br>　雖三界供養　　見之而不能<br>　佛法等之師　　是最上有情<br>　供養諸有情　　當如此作意<br>　於自之眷屬　　不能起利行<br>　於他之奉事　　不作得何過<br>　破壞身入無間獄　　若彼作已我復作<br>　廣大心為彼一切　　如是常行於善事<br>　喻世人為自在主　　由於己事不稱情<br>　云何而為彼作子　　我作非彼奴僕性<br>　喻佛入苦而無苦　　如得快樂復歡喜<br>　要歡喜彼一切佛　　佛喜為彼能此作<br>　如身煩惱而普有　　欲一切乏悉充足<br>　於有情苦亦復然　　我無方便空悲愍<br>　是故此苦我遠離　　救一切苦興大悲<br>　先嬈惱於忍辱人　　彼罪我今而懺悔<br>　我今奉事於如來　　同於世間諸僕從<br>　眾人足蹈我頂上　　受之歡喜而同佛<br>　世間一切賤能作　　以悲愍故無有礙<br>　見此一切無比色　　彼如是尊誰不敬<br>　如是為奉於如來　　如是為自利成就<br>　如是為除世苦惱　　如是我今乃出家<br>　譬如一王人　　能調伏大眾<br>　眾非一能調　　以長親王故<br>　彼一而非獨　　蓋有王之力<br>　制斷不怯劣　　亦無有過失<br>　悲愍心住忍　　力若地獄卒<br>　將護於有情　　如事以惡王<br>　瞋非王所令　　如彼地獄苦<br>　煩惱於有情　　彼苦而自受<br>　喜非王所與　　如得於佛等<br>　善心於有情　　此心何不受<br>　將護於有情　　後當得成佛<br>　見感尊重稱　　此善何不見<br>　無病復端嚴　　快樂而長命<br>　富貴作輪王　　斯皆從忍得　</p><p><b>　　<A NAME="n515"></A>菩提行經菩提心精進波羅蜜多品第五</b><p class='lg'>　智者行忍辱　　菩提住精進<br>　懈怠遠離福　　如離於風行<br>　精進力何解　　彼要分別說<br>　懈怠不精進　　如毒宜自觀<br>　貪味於睡眠　　謂快樂無事<br>　輪迴苦可嫌　　而從懈怠生<br>　煩惱之舍宅　　懈怠力牽入<br>　已到無常門　　云何今不知<br>　精進為自他　　此行汝不見<br>　懈怠復睡眠　　此如屠肆牛<br>　若此而不見　　一切道皆斷<br>　彼既無所得　　云何樂睡眠<br>　若得於威儀　　無常而忽至<br>　施為不可及　　何以住懈怠<br>　精進而不修　　安然若精進<br>　忽然趣無常　　思惟而苦苦<br>　見彼焰魔門　　苦惱復情急<br>　剎那而淚下　　眷屬不能救<br>　聽聞地獄聲　　自念業熱惱<br>　身住不淨處　　驚怖不能極<br>　地獄苦極惡　　惡業何復作<br>　如魚鼎中活　　彼得如是怖<br>　地獄業作已　　乃受湯火苦<br>　身糜爛苦惱　　如何得清淨<br>　魔王多苦人　　捉人送無常<br>　無常苦可畏　　此見懈怠果<br>　愚迷著睡眠　　此過而不劣<br>　入於大苦河　　復不得人身<br>　除樂最上法　　無邊樂種子<br>　懈怠并戲笑　　苦因汝何樂<br>　見負嗔力多　　知彼自精進<br>　自他各所行　　如自他平等<br>　我何得菩提　　而無分別作<br>　以如來真實　　實言正解脫<br>　彼蚊蚋虻蠅　　及蟲蝦蜆等<br>　若獲精進力　　亦當得菩提<br>　彼我何生人　　能知利不利<br>　琲噬挹賱i　　何不得菩提<br>　或捨於手足　　於此而生怖<br>　愚迷違師教　　此利彼不知<br>　斷壞及燒煮　　無邊皆拔出<br>　無數俱胝劫　　而未得菩提<br>　歷此無數苦　　久久證菩提<br>　喻若毒苦傷　　毒盡苦皆出<br>　作一切醫人　　救療諸病苦<br>　是故苦消除　　一切病皆少<br>　是故說救療　　甜藥不利病<br>　上醫療大病　　甜藥皆不與<br>　前後皆如是　　智者咸所行<br>　後後而進修　　身肉而捨用<br>　智者觀身肉　　喻菜而生有<br>　枯謝棄糞土　　是捨不名難<br>　若身所作苦　　心謂其虛作<br>　智者心非惡　　彼無惡業苦<br>　知法意快樂　　具福身快樂<br>　無此虛輪迴　　得苦云何悲<br>　求盡過去罪　　深利他福海<br>　此力菩提心　　二乘等要急<br>　如是利不樂　　行行何得苦<br>　菩提心輦輿　　智者乘得樂<br>　為成就有情　　樂施方便力<br>　身力苦怖作　　觀之唯稱讚<br>　斷如是分別　　增長於精進<br>　我身而能捨　　超過身方便<br>　我消除自他　　無數之過失<br>　一一之過失　　若劫盡無餘<br>　彼過一一盡　　我無有纖毫<br>　無邊苦已脫　　我心云何損<br>　我求多功德　　為利於自他<br>　學一一功德　　劫盡學無盡<br>　纖毫之功德　　我生不曾作<br>　或當得生處　　虛度無所有<br>　我樂興大供　　供養佛世尊<br>　為貧不能作　　而願不圓滿<br>　不施怖者安　　不修母快樂<br>　如入母胎藏　　母唯病苦惱<br>　過去為離法　　我今得果報<br>　所生既如是　　當行何法行<br>　一切善心根　　世間之牟尼<br>　彼根琱ㄟh　　常得好果報<br>　煩惱苦纏綿　　而得種種怖<br>　於他愛障難　　生罪而自感<br>　若人於處處　　能起於善願<br>　而感彼彼福　　獲得供養果<br>　若人於處處　　作罪取快樂<br>　而感彼彼報　　獲得苦器侵<br>　月藏中清涼　　廣博妙香潔<br>　佛音味第一　　非修而不得<br>　而彼善逝子　　得解善逝法<br>　如蓮出最上　　亦如仁覺月<br>　焰魔之獄卒　　牽引於罪魂<br>　火坑及洋銅　　燒煮悉皆入<br>　焰熾殺器杖　　斷肉百千斤<br>　墮落熱鐵地　　斯由多不善<br>　是故心作善　　極微細觀察<br>　依彼金剛幡　　修學而作觀<br>　初學觀和合　　不觀汝非學<br>　而無最上名　　汝要迴心作<br>　生中之所作　　增長於罪苦<br>　上事業不修　　彼下不求勝<br>　三種事應知　　由業煩惱力<br>　將來之惡因　　於此云何作<br>　世間之煩惱　　拘人不自由<br>　我如人不能　　是故我無作<br>　下業之所修　　云何令安住<br>　當觀我無我　　而此我所作<br>　一滴之甘露　　鳥食變金翅<br>　我意謂微劣　　能脫少苦難<br>　嗔作無心難　　以不善罪故<br>　無心見發起　　廣大勝難及<br>　是故清淨心　　頌作此文句<br>　使知彼三界　　我遠離戲論<br>　我得勝一切　　無人能勝我<br>　我今而自知　　是佛師子子<br>　有情離我人　　而彼得最上<br>　不降懈怠冤　　懈怠冤自降<br>　以惡趣所牽　　身善速破壞<br>　由僕從愚惡　　寄食而受瘦<br>　彼受於一切　　修行住我慢<br>　而此得名聲　　下劣云何說<br>　如是若勇猛　　自勝彼冤家<br>　勇猛行此修　　慢冤而不勝<br>　彼慢心若起　　此實我冤家<br>　勝果雖欲生　　是果悉皆捨<br>　喻精進師子　　煩惱獸中見<br>　煩惱獸千萬　　雖眾不能敵<br>　世有大苦惱　　人自悉具見<br>　煩惱不降伏　　乃得如是苦<br>　我寧使頭落　　及刳剔心腸<br>　煩惱諸冤家　　一切我不降<br>　因修此精進　　得彼慢業盡<br>　獲得勝果報　　自感嬉戲樂<br>　為快樂修因　　彼卻不獲得<br>　所修不決定　　亦得不殊勝<br>　輪迴欲不足　　喻貪刀刃蜜<br>　福甘露若貪　　食之後轉美<br>　是故業寂靜　　感妙果隨行<br>　如日溫月寒　　晝夜而相逐<br>　精進之有力　　能破於懈怠<br>　獲得遠離故　　深心而愛樂<br>　煩惱棒堅牢　　鬥彼念慧劍<br>　喻棒劍相持　　同彼女人學<br>　執劍手無力　　失之而怖急<br>　念劍失亦然　　地獄而在心<br>　世間知善人　　不肯飲毒血<br>　心過亦復然　　心過而不作<br>　出家精進心　　喻執持油缽<br>　缽墜必當死　　墜之故驚怖<br>　著睡眠懈怠　　喻毒蛇在懷<br>　不去當被傷　　去之宜須急<br>　一一之深過　　要迴心思惟<br>　此過不可守　　云何我復作<br>　和合之業因　　斷以正念劍<br>　云何名自位　　此念而獲得<br>　正念心不發　　纖毫不能滅<br>　來業如往行　　一切報皆得<br>　如彼睹羅綿　　隨風而來往<br>　精進人亦然　　增上如是得　</p><p class='juan'>
菩提行經卷第二</p>
</body></html>
