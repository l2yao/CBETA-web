<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
菩提行經卷第三</p>
<p><span class='byline'>　　　　聖龍樹菩薩集頌</span><br><p><span class='byline'>　　　　西天中印度惹爛[<a href='javascript:showpic("../fontimg/044633.gif")'>馬*太</a>]囉國密林寺三藏明教大師賜紫沙門臣天息災奉　詔譯</span><br><p><b>　　<A NAME="n517"></A>菩提心靜慮般若波羅蜜多品第六</b><p class='lg'>　佛喜精進增　　安住禪定意<br>　愍彼散心人　　煩惱芽間住<br>　我今知身心　　不生於散亂<br>　是故遠世間　　亦遠離疑惑<br>　利益行可愛　　愛不離世間<br>　智者乃思惟　　是故此皆捨<br>　依於奢摩他　　尾缽奢曩等<br>　如是而起行　　破壞於煩惱<br>　先求奢摩他　　不藉世間行<br>　無常而琣部@　於愛何得要<br>　若見於千生　　不復起愛著<br>　不樂尾缽捨　　亦不住等持<br>　見已不止足　　是患過去渴<br>　如實而不見　　安得盡煩惱<br>　意緣於愛集　　被煩惱燒然<br>　思惟彼下墮　　短命須臾住<br>　善友不長久　　堅固法不成<br>　行與愚迷同　　決定墮惡趣<br>　何得同愚迷　　以毒分牽故<br>　而於自眷屬　　剎那獲怨恨<br>　凡夫性異生　　喜怒而無定<br>　多瞋承事難　　遠離於善利<br>　下劣心自讚　　縛著憎愛罪<br>　彼不捨於瞋　　當墮於惡趣<br>　迷愚不攝心　　為此無功德<br>　自讚毀謗他　　輪迴樂自得<br>　愚迷之所持　　住是等不善<br>　不善不和合　　彼事皆獲得<br>　一身我所樂　　而意無所貪<br>　遠離於愚迷　　當得愛承事<br>　不為於讚歎　　住於何善事<br>　略如蜂造蜜　　寂靜得成就<br>　我行一切處　　如未曾有者<br>　痡o於多人　　讚歎而敬愛<br>　若迷於處處　　得意樂快樂<br>　以此於世間　　得生死怖畏<br>　是故彼智者　　怖畏於生死<br>　知千種苦惱　　住之決定受<br>　若於剎那頃　　自修於精進<br>　獲得好名稱　　亦復多利養<br>　以彼同利人　　毀我非功德<br>　若此加毀謗　　我謂讚歡喜<br>　雖毀謗不瞋　　稱讚亦不喜<br>　謂佛及有情　　種種皆如是<br>　稱讚得功德　　毀謗招苦報<br>　世間不思惟　　是謂愚癡故<br>　自性苦同住　　彼生何所樂<br>　愚迷非朋友　　此乃如來說<br>　若在於愚迷　　自利無不愛<br>　若入利他門　　如是為自愛<br>　不毀於有情　　不一心承奉<br>　損於利物行　　如煩惱壞善<br>　如彼天宮殿　　及於樹根舍<br>　隨彼愛樂心　　從意得為上<br>　自性之廣大　　斯為無礙處<br>　彼所未曾見　　亦不能觀察<br>　富貴喻坯器　　雖成不堅牢<br>　受用然自由　　苦惱而速至<br>　如盜他人衣　　分之著身上<br>　行住不自在　　苦惱當求離<br>　稱量於自身　　彼實苦惱法<br>　我此如是身　　是身必當壞<br>　觀察於此身　　性與身相離<br>　性然無所壞　　身當為豺食<br>　一生定一死　　有情界如是<br>　彼復見何事　　諸大各分去<br>　如人遠路行　　欲及於住舍<br>　憂苦彼別無　　唯求無障礙<br>　喻輪迴亦然　　咸受於生住<br>　直至於四人　　彼方獲遠離<br>　如是之一身　　冤家所不讚<br>　直至如是成　　不厭患世間<br>　過去世間時　　生死無悔恨<br>　所行行不近　　能離世間苦<br>　念佛心口同　　無有人嫌毀<br>　是故身意調　　寂靜無煩擾<br>　如是我琣獢@　滅盡諸煩惱<br>　解脫於自心　　復解脫一切<br>　得此心平等　　於今世後世<br>　斷彼苦惱縛　　乃至地獄等<br>　若有男女等　　合掌多恭敬<br>　善利非算數　　無罪可稱說<br>　有善用自金　　遠離棄擲怖<br>　此行若能行　　得最上寂靜<br>　彼人有此獲　　我自得無異<br>　明了如是行　　何不趣寂靜<br>　一心住貪愛　　此為下趣牽<br>　業感焰魔門　　前見見可怖<br>　彼門是汝冤　　煩惱今不同<br>　分明住貪愛　　今見何能脫<br>　過咎自藏護　　一一他眼見<br>　彼今所食噉　　妒忌何不護<br>　飛鷲常所貪　　唯愛此肥肉<br>　復以血莊嚴　　此食偏所重<br>　喻見鬼形容　　枯瘦及行動<br>　相貌既如是　　睹之堪可怖<br>　口吻及牙涎　　皆從不淨生<br>　不淨非所堪　　食飲彼何愛<br>　睹羅綿藏觸　　細滑樂嬉戲<br>　臭穢豈不漏　　慾者心自迷<br>　此貪謂若蓋　　迷者堅樂著<br>　無著即無事　　云何而不離<br>　衰老相隨生　　肉泥加飾染<br>　不識彼空幻　　而復樂歍吻<br>　如袋不淨滿　　迷人不思惟<br>　不淨如是多　　彼汝何喜行<br>　身肉非淨成　　愚智而皆見<br>　自性元無心　　云何妄愛肉<br>　若彼無愛心　　是得分明見<br>　若能無彼此　　自不見歍吻<br>　別有非不淨　　而自不希有<br>　如是不自淨　　彼汝非希有<br>　愚迷不淨心　　體喻於蓮花<br>　慧日照開敷　　非淨身何愛<br>　不淨今無常　　染愛今不正<br>　欲出正淨身　　云何由染愛<br>　云何歍吻他　　由貪彼不淨<br>　於彼不淨地　　種子生增長<br>　汝受不淨身　　此身唯蟲聚<br>　是身既非淨　　非淨不可愛<br>　不淨而不一　　而汝自不嫌<br>　無別不淨器　　此器孰多愛<br>　龍腦香米等　　食飲而適悅<br>　入口味最上　　是地合清淨<br>　若此甚分明　　彼不淨不離<br>　穢惡棄尸林　　是身同若此<br>　皮剝肉潰爛　　見之得大怖<br>　既能知彼已　　復何生愛樂<br>　白檀香復潔　　身無如是妙<br>　云何殊勝香　　用心而別愛<br>　自性臭若貪　　不樂於寂靜<br>　亦於法諸香　　一切皆染污<br>　若復髮甲長　　牙齒兼垢黑<br>　垢膩之所持　　惡性身裸露<br>　狂亂自癡迷　　欲用行大地<br>　復持諸器仗　　一心待自殺<br>　寒林枯骨形　　見乃發惡聲<br>　聚落枯骨動　　迷人返愛樂<br>　不淨乃如是　　此苦為彼愛<br>　如彼那落中　　無苦痛不受<br>　少年貪受樂　　不求勝善力<br>　少年如不求　　老至欲何作<br>　如彼日將落　　為作困不就<br>　復如鹿獸群　　至夜空還去<br>　錫杖缽隨行　　在路而困苦<br>　如犢隨母行　　無所畏亦爾<br>　若自為欲迷　　自賣為僕從<br>　彼不得自在　　亦復隨業牽<br>　如女產林野　　如戰命難保<br>　迷者為欲誑　　恃我感奴僕<br>　斷欲者心淨　　於苦能審察<br>　見彼欲火燒　　復若毒槍刺<br>　迷人求欲境　　喜獲妄守護<br>　無利事無邊　　清淨皆破壞<br>　世間虛幻財　　愚人忙忙貪<br>　輪迴往來苦　　解脫於何時<br>　如是貪欲味　　欲者受不少<br>　喻牛牽重車　　至彼口無草<br>　欲味與無草　　見者人難得<br>　見已破知非　　剎那覺希有<br>　而身為作此　　一切時疲倦<br>　勝定業不修　　必當墮地獄<br>　彼百俱胝劫　　分受困不覺<br>　彼行大苦苦　　不為求菩提<br>　無器仗毒火　　無山崖冤等<br>　離欲者若此　　說離地獄苦<br>　遠離如是欲　　生愛樂分別<br>　愛樂非空處　　而諍善林地<br>　善財月光明　　白檀涼香潔<br>　廣寶樓閣間　　行住甚適悅<br>　善林聲不鬧　　清淨風長扇<br>　彼處而寂靜　　思惟心爽利<br>　若處何可親　　空舍巖樹下<br>　捨愛離煩惱　　自在護根識<br>　是處主宰無　　自在隨行住<br>　歡喜愛快樂　　何推帝釋天<br>　觀功德智慧　　如是等諸法<br>　復正菩提心　　消除於疑惑<br>　先當如是觀　　重自他不二<br>　我自一切行　　苦樂亦平等<br>　手作多種事　　守護如一身<br>　世壞不壞法　　苦樂等亦爾<br>　如己之別苦　　一一皆消盡<br>　如是我受持　　為於有情等<br>　我若愛於他　　令得平等樂<br>　彼得快樂已　　於自勝何奪<br>　我若不愛他　　彼得諸苦怖<br>　彼苦怖不脫　　於自當何勝<br>　苦害令若得　　而由不愛護<br>　未來苦害身　　云何而可護<br>　我若住邪見　　復起於我慢<br>　如是別得生　　如是別得死<br>　作罪不作罪　　如彼手與足<br>　手足苦不同　　云何同說護<br>　以此知不合　　心住於我慢<br>　是合當盡斷　　彼自宜隨力<br>　種子集次第　　排行若軍伍<br>　若此而無苦　　彼不知何得<br>　苦本非主宰　　世一切不勝<br>　若住於尸羅　　是苦不能立<br>　若住戒清淨　　能障一切苦<br>　一切苦無因　　諸苦而無有<br>　悲苦云何多　　何力而能生<br>　思惟於世間　　是故悲苦多<br>　一苦而非多　　見有情獲得<br>　悲苦如是生　　於自他平等<br>　自苦不消除　　欲消除他苦<br>　是故妙人月　　說彼有情句<br>　善者如是觀　　他苦平等護<br>　設在無間中　　如鵝遊蓮池<br>　為解脫有情　　彼若歡喜海<br>　如是琱ㄗ活@　如彼解脫味<br>　作是利他日　　無我無有疑<br>　利他無所求　　果報誰云愛<br>　是故我如此　　無德而自謂<br>　悲心與護心　　為他如是起<br>　智者細微知　　輸羯羅血等<br>　智者得了此　　觀察物不實<br>　是身非別作　　何以自不知<br>　以自知他身　　如是故不難<br>　自知己有過　　不知他功德<br>　自性不樂捨　　徒觀察他施<br>　此身之和合　　因緣如拍手<br>　此是世間緣　　有情何不知<br>　云何學無生　　如學而自知<br>　自身而非身　　以自如他身<br>　如是而利他　　作已不疑慮<br>　果熟而自受　　當獲彼無生<br>　是故世間學　　悲心與護心<br>　此愛心自蔽　　深重如煩惱<br>　知有情怖畏　　為師而示學<br>　若能如是學　　雖難而不退<br>　沙門見怖畏　　彼無得護者<br>　若自及與他　　急速而當救<br>　瞋如冤怖多　　無愛怖獲少<br>　以最上祕密　　自他轉行利<br>　水陸與飛空　　勿令人住殺<br>　由若於今時　　救度於飢渴<br>　若人為財利　　殺父毀三寶<br>　見世惡莊嚴　　死得阿鼻財<br>　何有於智者　　見愛而供養<br>　見冤不欲睹　　供養云何說<br>　斯鬼而自利　　捨之而何受<br>　利他而不生　　云何捨受用<br>　以自利害他　　地獄而別生<br>　自害而利他　　諸功德具足<br>　作意善逝見　　如是行別處<br>　下劣不自愛　　愚癡投惡趣<br>　自利知微細　　今當墮奴僕<br>　利他微細知　　當為自在主<br>　世有諸苦者　　昔自迷貪愛<br>　世諸快樂者　　於他昔利樂<br>　何要多種說　　此中間已見<br>　愚迷樂自為　　牟尼利他作<br>　不求佛菩提　　輪迴何得樂<br>　自苦欲與他　　迴轉無由得<br>　觀察於後世　　善利不成就<br>　於奴僕起業　　主者而返受<br>　互相之利樂　　迷者見而離<br>　而返互相苦　　當受惡苦報<br>　若得世間災　　乃至驚怖苦<br>　彼一切自作　　云何而此作<br>　不能捨自身　　於苦不能離<br>　如不離於火　　不能遠燒害<br>　自苦若能除　　能消除他苦<br>　以彼自他受　　是故而取喻<br>　汝今無別思　　利益諸有情<br>　汝決定作意　　因業有分別<br>　眼以見為能　　所觀不為眼<br>　手以執為用　　所持寧為手<br>　但為諸有情　　亦不住身見<br>　離見乃善逝　　常行如是利<br>　見彼下品人　　而起自他見<br>　雖觀彼憎愛　　我心不疑惑<br>　作此善無我　　獲得無我我<br>　大毀及讚歎　　無苦亦無樂<br>　我所作業因　　獲彼善安住<br>　謙下世最上　　無德乃有德<br>　以彼德不稱　　一切德自有<br>　謙下而若此　　勝我由斯得<br>　離戒見煩惱　　由得無我力<br>　如醫諸病人　　隨藥力痊差<br>　我如是救療　　自見而云何<br>　然自有功德　　彼德我無住<br>　地獄之惡門　　於彼愁不生<br>　以有功德故　　斯乃為智者<br>　若自平等觀　　利益自增長<br>　自利分尊卑　　鬥諍而成就<br>　此一切世間　　誰得見功德<br>　若此功德名　　不聞此人得<br>　罪蓋覆心寶　　是不自供養<br>　於自利益分　　而總不獲得<br>　有見而暫喜　　久久必不喜<br>　如是一切人　　哂笑而毀訾<br>　下劣心我慢　　自勝嫌人同<br>　誇智慧顏容　　種族財富等<br>　以此為自德　　常欲聞稱讚<br>　聞讚生勝心　　歡喜而得樂<br>　以此為得利　　自謂功德力<br>　宿造纖毫因　　得此不正業<br>　盡此少報已　　永在於輪迴<br>　如是輪迴中　　受彼百千苦<br>　過於無邊劫　　不知其出離<br>　被苦常大困　　罪心而不覺<br>　如是不知覺　　久久發善種<br>　後見如來言　　真實得功德<br>　汝若見過去　　不受彼惡業<br>　菩提正快樂　　此樂不得離<br>　是故而取喻　　彼輸揭羅等<br>　汝云何更作　　我慢及不善<br>　諸行及己身　　觀之而不見<br>　獲得如是離　　利他汝常行<br>　自樂而苦他　　此行乃下劣<br>　汝自之一心　　於他作憎愛<br>　中間忽思惟　　何時何此作<br>　乃自捨快樂　　他苦亦不行<br>　寧自落其頭　　更不造別過<br>　乃至於小過　　此大牟尼說<br>　以別勝善等　　於他暗稱讚<br>　喻僕人事主　　當事於有情<br>　彼住於過失　　無定無功德<br>　自如不知人　　作此功德意<br>　汝若緊迅作　　自為及為他<br>　彼緊迅若此　　必苦惱自退<br>　此修乃第一　　而未得其力<br>　喻新住威儀　　以財而驚怖<br>　如此受持身　　降心不散亂<br>　汝當如是住　　汝此何不作<br>　以是常觀察　　妄心令不起<br>　如此調伏我　　息一切過失<br>　見我去何處　　無明一切壞<br>　同彼過去時　　如汝之壞我<br>　自利我今有　　此遠離不遠<br>　如人賣於他　　苦多不自在<br>　汝有情不與　　雖名不散亂<br>　是故如以人　　付獄卒不殊<br>　獄中種種事　　被害亦長久<br>　此得為自利　　怨念彼不生<br>　不作於自愛　　而自愛得有<br>　若見自護持　　護持不實故<br>　此身乃如如　　而作於守護<br>　得上品柔軟　　到此亦復然<br>　若此而得到　　如地一切受<br>　若不能圓滿　　何人求用意<br>　愛心之煩惱　　而不能破得<br>　如彼久富貴　　不能求一切<br>　若貪於他物　　不受於賢名<br>　是故求增勝　　身心不放逸<br>　彼愛終滅盡　　此動此不覺<br>　諸惡不淨身　　此我云何執<br>　我此身云何　　雖活而必死<br>　與土而無異　　我見何不破<br>　為此不實身　　虛受於苦惱<br>　何更於無情　　復起於瞋怒<br>　我今徒育養　　終為豺鷲食<br>　至此無愛瞋　　彼愛何能立<br>　若彼住瞋怒　　當歡喜供養<br>　彼如是不知　　何為作辛苦<br>　我今愛此身　　乃為我所親<br>　一切愛自身　　云何我不愛<br>　是故我捨身　　為捨於世間<br>　觀此多過咎　　喻如持業器<br>　彼業世間行　　我去而隨身<br>　靜念不散亂　　當斷於無明<br>　是故破煩惱　　我處於禪定<br>　邪道不牽心　　自名最上住　</p><p class='juan'>
菩提行經卷第三</p>
</body></html>
