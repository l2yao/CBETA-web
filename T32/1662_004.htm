<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
菩提行經卷第四</p>
<p><span class='byline'>　　　　聖龍樹菩薩集頌</span><br><p><span class='byline'>　　　　西天中印度惹爛馱囉國密林寺三藏明教大師賜紫沙門臣天息災奉　詔譯</span><br><p><b>　　<A NAME="n519"></A>菩提心般若波羅蜜多品第七</b><p class='lg'>　如來智慧仁　　為一切世間<br>　令求遠離苦　　是故智慧生<br>　真如及世間　　今說此二法<br>　知佛真如故　　說法而智慧<br>　彼世間凡夫　　見二種相應<br>　害及勝害等　　乃世相應事<br>　彼二事見已　　見之乃為智<br>　智見世間性　　是喻於真如<br>　此說無去來　　智者無不見<br>　色等甚分明　　乃世相應事<br>　不淨而為淨　　智者喻有利<br>　為知世間故　　是說世間性<br>　為見於真如　　見以剎那住<br>　世間行相應　　此行無過失<br>　知女人不淨　　異世諸害事<br>　謂佛福虛幻　　使我云何信<br>　有情若幻境　　云何復生滅<br>　彼因集和合　　乃得於幻緣<br>　有情種子生　　云何有真實<br>　殺彼虛幻人　　無心性等罪<br>　平等心虛幻　　罪福得生起<br>　真言力等持　　幻境心無著<br>　以彼種種幻　　種種因業生<br>　何有於一人　　得於一切力<br>　若住於真如　　或住於淨戒<br>　如是即佛行　　誰云菩提行<br>　因緣當斷盡　　幻化不可得<br>　因緣若斷盡　　無生而自得<br>　若不住疑妄　　幻境而不立<br>　幻境若彼無　　一切不可得<br>　如是即真如　　得現於心體<br>　心如是若分　　虛幻何由見<br>　心不自見心　　世尊之所說<br>　如劍刃雖利　　雖利不自斷<br>　自性由若斯　　復喻如燈光<br>　破闇然得名　　而不云自照<br>　又若水精珠　　體本唯清澈<br>　因青而有青　　影現隨眾色<br>　非青而現青　　如心而自作<br>　又如彼燈光　　智者知此說<br>　智慧此開通　　知者何所說<br>　雖開而不開　　如人無所睹<br>　石女義不生　　與此義不二<br>　亦同無心識　　緣念無所得<br>　非念而別生　　虛妄念如毒<br>　謂若因若果　　為法而自說<br>　有談眼藥方　　見瓶而無藥<br>　若見聞覺知　　此有而非有<br>　念斷於苦因　　此實念當念<br>　念念而無別　　此心當平等<br>　前塵常惑人　　了之無所有<br>　如幻而不實　　妄心而自見<br>　住塵處輪迴　　喻空無所依<br>　住塵性亦然　　亦無有所得<br>　若與不善俱　　不善汝所得<br>　若心有取捨　　施一切如來<br>　如是用心意　　而有何功德<br>　幻境一切知　　煩惱云何斷<br>　於彼幻三毒　　遠離而不作<br>　知於煩惱心　　彼作而未盡<br>　於彼得見時　　空有意無力<br>　煩惱性非盡　　與空而相雜<br>　至彼無所學　　彼後乃得盡<br>　彼性而無得　　亦復不能見<br>　彼性若無住　　云何住此身<br>　若性而無有　　身住於無性<br>　是性如去來　　隨現而無著<br>　劫樹與摩尼　　能如意圓滿<br>　佛變化亦然　　當為斯行願<br>　喻法咒林樹　　咒成而枯壞<br>　毒等雖久害　　彼彼皆消除<br>　菩薩之修行　　所作諸事業<br>　菩提行最勝　　佛樹能成就<br>　以彼平等行　　而住於寂靜<br>　及作不思議　　供養得何果<br>　隨彼所行因　　而得於彼果<br>　供養等真實　　得果而稱實<br>　云何得法空　　實得解脫法<br>　不離牟尼道　　當得於菩提<br>　汝不求大乘　　何法求圓滿<br>　二乘得成就　　成就非圓滿<br>　若彼所作因　　怖畏於大乘<br>　別怖怖非實　　此怖實名怖<br>　此法要當知　　大乘之所論<br>　離此為他法　　知彼外道論<br>　法乃僧根本　　僧知法出離<br>　心若有著處　　涅槃不可得<br>　解脫心無著　　煩惱得消滅<br>　煩惱業消除　　斯由解脫力<br>　愛取不相緣　　以此無執持<br>　愛業而羸劣　　是無有癡愛<br>　受愛得相緣　　此受而有得<br>　安住有著心　　是得名處處<br>　若心之不空　　復得名為著<br>　心性若云空　　如識而無得<br>　如應正等覺　　所說之妙法<br>　是義乃大乘　　大乘行平等<br>　說法之一時　　了一切過患<br>　一味之平等　　諸佛無不說<br>　迦葉大尊者　　如言之不知<br>　彼汝云不覺　　不受當何作<br>　解脫力若怖　　輪迴得成就<br>　迷彼苦空事　　而得於此果<br>　迷空彼若此　　不得謗於法<br>　此空審觀察　　是故得不疑<br>　離闇知煩惱　　因法知於空<br>　欲速一切知　　彼言審觀察<br>　若物生於苦　　是苦怖得生<br>　彼苦因空作　　彼何得生怖<br>　若於彼物怖　　斯即名我所<br>　如是我無所　　苦怖云何得<br>　牙齒髮爪甲　　骨肉并血髓<br>　鼻洟唾膿涎　　脂肪及腸胃<br>　便痢汗熱風　　九漏并六識<br>　如是諸法等　　一切皆無我<br>　說彼智與聲　　聲琩一切<br>　若說聲智離　　彼離云何知<br>　若智之不知　　彼智難知故<br>　彼智既決定　　乃近於智智<br>　此智非聲受　　彼聲何以聞<br>　彼聲近於心　　彼知色如是<br>　若受於色聲　　而色復何受<br>　如彼一父子　　思惟無真實<br>　有情塵所翳　　無父亦無子<br>　知聲色如是　　亦無於自性<br>　彼色如是知　　喻樂暫和合<br>　彼自性如是　　彼一而言有<br>　餘色咸不實　　此說色下品<br>　彼一切智心　　煩惱悉清淨<br>　思惟一覺心　　彼等彼若無<br>　愛若虛不實　　云何住於見<br>　無我而無心　　此心喻畫像<br>　是心智相應　　清淨愚癡破<br>　如是之自心　　彼作云何作<br>　彼愚癡無行　　此我而虛作<br>　有行自出離　　而無惡業果<br>　破壞業若為　　善果云何得<br>　此二之行果　　互相破成就<br>　彼說知不虛　　彼自而無事<br>　因果定相應　　惡見要不生<br>　此行而實住　　作受今當說<br>　過去未來心　　彼我無有生<br>　此心生我破　　我無復生起<br>　如芭蕉作柱　　無所能勝任<br>　我心生亦然　　是得善觀察<br>　有情若不有　　此行云何為<br>　彼行今若為　　而為有癡事<br>　有情何實無　　癡喻其愛事<br>　若滅於苦惱　　當斷於癡事<br>　我慢為苦因　　癡是得增長<br>　彼事心不迴　　觀空為最上<br>　無足無脛膝　　無腰復無腿<br>　無臂亦無肩　　無臍無胸背<br>　無肋兼無脅　　無手亦無鼻<br>　無項復無頭　　骨鎖等皆爾<br>　觀此一切身　　不行於一處<br>　彼行於處處　　何處自安住<br>　以彼身手等　　一切處皆住<br>　彼一身如是　　乃至於手等<br>　無內無外身　　何獨身手等<br>　手等無分別　　云何彼復有<br>　彼既無癡身　　寧云意手等<br>　住已近殊勝　　觀者知人喻<br>　若彼因和合　　木人此可同<br>　若了如是相　　彼身同此見<br>　如是捨足指　　手指亦皆捨<br>　彼初觀節合　　後見節自離<br>　此身破已竟　　彼住分別見<br>　分別見此身　　得喻如虛空<br>　如是之夢色　　智者何所樂<br>　設施若無身　　何有男女等<br>　若喜真得苦　　此者何不解<br>　觀察此云何　　愛樂深煩惱<br>　樂者之不實　　如彼無執受<br>　汝苦復云何　　如彼自無得<br>　彼有苦微細　　既微而不說<br>　以彼微細故　　不說令他喜<br>　因瞋而苦生　　既生而有滅<br>　若於定有見　　於生自不受<br>　如是而既知　　如是觀因果<br>　禪愛或相應　　得生彼疑地<br>　善根之所利　　皆為於何人<br>　彼此何和合　　和合而何得<br>　人喻於虛空　　雖合而無入<br>　無入而非合　　是無分別行<br>　不求和合名　　若見而無見<br>　和合彼不求　　云何名得生<br>　有物非和合　　如導而先知<br>　而彼識無相　　不住於和合<br>　彼觸法如是　　何受而得生<br>　我今何所為　　而得於苦害<br>　若不得所受　　苦害而不覺<br>　此位彼得見　　何愛不遠離<br>　今見此夢觸　　自心之幻化<br>　既見彼觸性　　彼受汝亦得<br>　先世與後世　　念念而無受<br>　若此觀自身　　受亦無所得<br>　所受既不實　　彼即知無有<br>　若此無自身　　云何如是害<br>　色性之自住　　無根無中間<br>　無內無外色　　別處亦不得<br>　身若無異處　　無合無分別<br>　有情之自性　　寂靜彼無所<br>　智者若先知　　云何而有著<br>　智者同智故　　彼生何得著<br>　是智是後得　　是智云何得<br>　如是一切法　　雖生而無得<br>　如是法若無　　是法云何二<br>　彼餘法若是　　有情皆寂靜<br>　彼他心有疑　　於自即無有<br>　彼定彼後有　　此法無彼此<br>　思惟於自心　　是二互相住<br>　如得於正住　　一切智者說<br>　若有諸智者　　獲得於智智<br>　智者得是智　　彼即是無位<br>　智者得是智　　有得而無住<br>　無住即無生　　彼說於涅槃<br>　若彼之二法　　如是極難住<br>　若法由於智　　智者何因有<br>　是智由於知　　知者無所得<br>　二法互相由　　是有情無性<br>　無父定無子　　欲子生何得<br>　有父而有子　　彼二法亦爾<br>　芽從種子生　　種子得何求<br>　知從智所生　　彼實何不行<br>　芽從智種生　　知從智芽有<br>　若彼知不知　　何得有智智<br>　一切人因緣　　彼前皆已說<br>　因果所生起　　等喻如蓮花<br>　因果何由作　　皆從於過去<br>　此果云何得　　由過去業力<br>　世間因自在　　自在彼何說<br>　如是得後有　　彼彼名何雜<br>　是事唯不定　　非心非賢聖<br>　過惡無善報　　彼何得自在<br>　不見如虛空　　不見自過去<br>　自在不思議　　此理不應說<br>　彼主何最上　　彼亦自無定<br>　善惡各自性　　智者知無邊<br>　因業有苦樂　　彼說何等作<br>　先因若不有　　果報誰云得<br>　云何不作琚@　彼無於別見<br>　彼作既無別　　何得見彼彼<br>　若見和合因　　無復云自在<br>　此和合無主　　彼法乃無主<br>　彼愛不自愛　　此愛而無作<br>　所得而由他　　何云自在作<br>　彼不作過去　　謂若琱ㄦ<br>　愛此最上數　　謂世間痡`<br>　有情塵闇蔽　　住此惡功德<br>　謂此說最上　　此說世間惡<br>　一三之自性　　不合而無有<br>　是德無所有　　彼各各三種<br>　功德雖無聲　　此聲有還遠<br>　如衣等無心　　由此生快樂<br>　色性之亦然　　觀之性無有<br>　彼等快樂因　　有無若衣等<br>　此衣等快樂　　此乃性快樂<br>　彼等之快樂　　不能得久遠<br>　彼得是微細　　云何彼麤細<br>　快樂如是實　　思惟何不受<br>　離麤得微細　　微細不久遠<br>　一切物亦然　　久遠何不得<br>　快樂得不麤　　快樂不常定<br>　彼無有所生　　此說不真實<br>　彼真實德生　　彼得無欲住<br>　為食不淨食　　而有於因果<br>　愛無價之衣　　買睹羅種子<br>　不愛世間癡　　彼住真如智<br>　彼智世間有　　云何而不見<br>　同彼世間量　　若此分明見<br>　世量而非量　　彼無妄言說<br>　是故觀真如　　彼空而不生<br>　知性之不觸　　是性而無執<br>　彼性實非實　　是故非實性<br>　是故彼夢覺　　此疑彼無有<br>　彼性若見有　　乃不實生者<br>　是故知彼性　　無因即無所<br>　一切皆無主　　因緣中安住<br>　由彼無別異　　不住復不去<br>　於實彼若迷　　返為世間勝<br>　為從因所生　　為從幻化作<br>　何來彼何去　　了知而若此<br>　若此而了知　　乃見彼無性<br>　云何知假實　　同於影像等<br>　性若云自有　　是因何所立<br>　彼若是不有　　彼因故不用<br>　有無之性相　　因俱胝百千<br>　彼位云何性　　何得於別性<br>　彼性無性時　　是性何時得<br>　無性即無生　　當依彼性行<br>　性無過去性　　而由性不生<br>　無有性無性　　喻幻化和合<br>　一切有無性　　有如是不滅<br>　此一切世間　　是故不生滅<br>　知行空不實　　喻夢喻芭蕉<br>　分別滅不滅　　一切不可得<br>　性空乃如是　　何得而何受<br>　不實畯Y斯　　彼彼云何得<br>　何苦何快樂　　何愛何不愛<br>　彼愛何所愛　　要當知自性<br>　世間亦可知　　何名為無上<br>　何人何所親　　何生而何得<br>　一切喻虛空　　彼此受皆失<br>　歡喜瞋相對　　因喜或鬥諍<br>　瞋惱諸邪行　　一切令破壞<br>　罪惡自愛樂　　是得惡趣名<br>　死即墮惡趣　　得苦而無悔<br>　或往來天中　　生生而得樂<br>　捨於多罪崖　　謂真實如是<br>　如是真無性　　復互相憎愛<br>　說彼將來惡　　溺無邊苦海<br>　色力并壽命　　彼得而唯少<br>　雖獲於快樂　　而由飢困者<br>　眠睡災昏迷　　如虛幻和合<br>　當盡彼虛幻　　若此而難得<br>　彼學何所作　　何行何斷除<br>　彼彼諸魔事　　斯為大罪崖<br>　於彼多正道　　難勝而不行<br>　復於剎那中　　難得生覺悟<br>　過去未來苦　　難竭煩惱海<br>　而於此苦海　　我恨苦求離<br>　如是此安住　　若自不樂住<br>　如須臾須臾　　入火而澡浴<br>　見如是自利　　而受於此苦<br>　無老死自在　　彼行因如是<br>　從彼惡法來　　感惡而前死<br>　苦火熱如是　　我何時得息<br>　自作於快樂　　福雲生繚繞<br>　以我何見知　　而說知慧空<br>　稽首具足知　　稽首福德重　</p><p><b>　　<A NAME="n520"></A>菩提行經菩提心迴向品第八</b><p class='lg'>　菩提行若此　　思惟於行福<br>　菩提行莊嚴　　一切人皆得<br>　乃至一切處　　身心苦惱者<br>　彼得此妙福　　歡喜快樂海<br>　若有不自在　　而處輪迴者<br>　使得世間樂　　及得菩提樂<br>　若有世界中　　乃至於地獄<br>　而令彼等人　　悉受極快樂<br>　寒苦得溫暖　　熱苦得清涼<br>　菩薩大雲覆　　復浴法水海<br>　鐵樹鐵山峰　　劍林光閃爍<br>　一切成劫樹　　罪人喜安樂<br>　喻迦那摩．迦囉拏　　鴛鴦鵝鴈聲適悅<br>　池沼清淨無濁穢　　微妙諸香生喜樂<br>　地獄爐炭聚　　而得摩尼聚<br>　熱地水精嚴　　復寶山和合<br>　以如是供養　　善逝宮皆滿<br>　炭火熱劍雨　　今後灑花雨<br>　彼劍互相殺　　今後花互散<br>　爛搗諸身肉　　喻君那花色<br>　肉骨與火同　　棄墮奈河水<br>　以我善力故　　令得天宮殿<br>　彼光如千日　　彼滿那枳[<a href='javascript:showpic("../fontimg/001244.gif")'>仁-二+爾</a>]<br>　焰魔之獄卒　　見者不驚怖<br>　烏鷲等飛類　　悉離惡食苦<br>　愛彼普快樂　　此得何善生<br>　福喻於虛空　　觀此上下等<br>　如見金剛手　　速滅除災患<br>　降彼花香雨　　破滅地獄火<br>　云何名快樂　　云何名歡喜<br>　處彼地獄者　　得見觀自在<br>　同一切威德　　俱胝髻童子<br>　大悲菩提心　　救度於一切<br>　以彼天供養　　天冠及天花<br>　乃至悲心花　　適悅寶樓閣<br>　天女之言說　　百千種歌詠<br>　讚大聖文殊　　及普賢菩薩<br>　以此善功德　　同於地獄者<br>　大聖觀自在　　觀察地獄苦<br>　無量苦可怖　　手出甘露乳<br>　濟彼諸餓鬼　　與食與洗浴<br>　令飽滿清涼　　離苦得快樂<br>　如彼北洲人　　色力并壽命<br>　聾者得聞聲　　盲者得見色<br>　妊娠及產生　　喻摩耶無苦<br>　雖衣雖飲食　　莊嚴而清淨<br>　一切隨求意　　得利復得益<br>　怖者不受怖　　不樂而得樂<br>　煩惱得無惱　　見者皆歡喜<br>　病者獲安樂　　解脫一切縛<br>　無力而得力　　愛心互相施<br>　安樂於十方　　行道一切至<br>　惡事皆滅盡　　當成就好事<br>　乘船商賈人　　得滿所求意<br>　安樂到彼岸　　親等同嬉戲<br>　飢饉時路行　　得伴無所畏<br>　不怖賊與虎　　復不怖迷醉<br>　曠野無病難　　耄幼無主宰<br>　賢聖悉加護　　諸煩惱解脫<br>　悲愍信智慧　　具足相修行<br>　痡o宿命通　　而得無盡藏<br>　乃至虛空藏　　無緣無方便<br>　無少才不喜　　有情乏名聞<br>　當得大名稱　　出家若醜陋<br>　當得具色相　　若彼有三界<br>　使彼得丈夫　　亦離高下品<br>　當破我慢意　　今我一切福<br>　利諸有情等　　常離一切罪<br>　琝@善利事　　菩提心所行<br>　菩提行不退　　遠離我慢業<br>　當得佛受記　　一切有情等<br>　得無量壽命　　壽命得琲<br>　破壞無常聲　　劫樹苑適悅<br>　一切方皆得　　妙法而適意<br>　同佛佛圓滿　　彼諸高下石<br>　如掌而平坦　　柔軟琉璃色<br>　一切地皆得　　諸大菩薩眾<br>　普遍諸國土　　以自住光明<br>　莊嚴於大地　　諸樹及飛禽<br>　光明於虛空　　說法聲不住<br>　諸有情常聞　　佛及佛子等<br>　彼彼痡o見　　無邊供養雲<br>　供養於世尊　　天雨依時節<br>　穀麥咸豐實　　世間得具足<br>　王法得依行　　藥力倍增盛<br>　明力皆成就　　羅剎拏吉[<a href='javascript:showpic("../fontimg/001244.gif")'>仁-二+爾</a>]<br>　斯等皆悲愍　　無有苦有情<br>　無罪復無病　　不輕慢下劣<br>　煩惱無所得　　讀誦而自在<br>　隨意而行住　　眾集乃痡`<br>　成就於僧事　　苾芻住淨戒<br>　復得一切解　　觀察於心業<br>　捨離諸煩惱　　苾芻所得利<br>　當遠離鬥諍　　諸出家亦然<br>　不得破禁戒　　得戒而守護<br>　睄硅刓捃o　　若彼不破戒<br>　得益往天趣　　若彼持缽者<br>　為得於善利　　得清淨種子<br>　名聞滿諸方　　永不受罪苦<br>　琣瘚L苦處　　無邊諸有情<br>　供養一切佛　　當受一天身<br>　彼成佛世間　　不思議有情<br>　樂佛而得樂　　願為於世間<br>　菩薩得成就　　彼尊若思惟<br>　彼有情令得　　辟支佛安樂<br>　及得聲聞樂　　天人阿修羅<br>　意重而硠@　　若彼宿命通<br>　出家此痡o　　若彼歡喜地<br>　文殊師利住　　我若以彼位<br>　隨力而能與　　若知和合住<br>　得生於一切　　若有欲見者<br>　及有欲聞者　　如是彼得見<br>　文殊師利尊　　如日照十方<br>　為一切有情　　彼文殊修行<br>　我得如是行　　彼或住虛空<br>　或住於世間　　今我住亦然<br>　得壞世間苦　　世間若有苦<br>　彼一切我得　　世間一切善<br>　菩薩之樂得　　一藥救世間<br>　一切皆富樂　　一切同利養<br>　佛教而久住　　以善意清淨<br>　歸命於文殊　　我說善知識<br>　清淨此增長　</p><p class='juan'>
菩提行經卷第四</p>
</body></html>
