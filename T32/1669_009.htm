<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
大宗地玄文本論卷第九</p>
<p><span class='byline'>　　　　馬鳴菩薩造</span><br><p><span class='byline'>　　　　真諦三藏譯</span><br><p><b>　　<A NAME="n575"></A>獨一無二山王自在道路大決擇分第十七</b><p>如是已說獨地獨天一種廣大無二山王大決擇分。次當說獨一無二山王自在道路大決擇分。其相云何。偈曰<p class='lg'>　自在道路中　　總有千重轉<br>　謂本上一中　　各各五百故　</p><p>論曰。就此無二山王自在道路分中。總有千重差別轉相。所謂本上中各各五百故。如偈自在道路中總有千重轉。謂本上一中各各五百故。故本轉形相當如何耶。偈曰<p class='lg'>　向本一下轉　　一空一有轉<br>　乃至第五百　　餘位亦如是　</p><p>論曰。今此偈中為明何義。為欲現示依本一門向下下轉。有一金剛空一金剛。如其次第一一現前。漸漸轉入乃至第五百。如是亦復餘諸位中。漸漸轉入乃至第五百。無有窮盡無有邊際無有始終。具足具足圓滿廣大常睌酮G。如偈向本一下轉一空一有轉乃至第五百餘位亦如是故。上轉形相例此應知。因明性德修多羅中。作如是說。無二一天父子法藏上上轉去。有其始終無有窮盡。下下轉入。有其始終無有窮盡。有始終者。從信等位起至五百量故。無窮盡者。法藏之海極廣大故。乃至廣說故<p><b>　　<A NAME="n576"></A>摩訶無二山王最勝高頂一地大決擇分第十八</b><p>如是已說獨一無二山王自在道路大決擇分。次當說摩訶無二山王最勝高頂一地大決擇分。其相云何。偈曰<p class='lg'>　本上無窮盡　　建立如是名<br>　所餘一切位　　亦如是應知　</p><p>論曰。今此偈中為明何義。為欲現示本本無窮上上無窮。本上無窮上本無窮。一一無窮多多無窮。同同無窮異異無窮。等等無窮別別無窮。有窮無窮無窮。無窮周遍廣大具足圓滿故。如偈本上無窮盡建立如是名所餘一切位亦如是應知故。摩訶衍海修多羅中。作如是說。禪定摩訶衍海中。一千二百無窮盡品。具足俱轉。乃至廣說故<p class='juan'>
大宗地玄文本論卷第九</p>
</body></html>
