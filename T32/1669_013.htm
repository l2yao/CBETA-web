<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
大宗地玄文本論卷第十三</p>
<p><span class='byline'>　　　　馬鳴菩薩造</span><br><p><span class='byline'>　　　　真諦三藏譯</span><br><p><b>　　<A NAME="n587"></A>摩訶本地具足品藏非患道路大決擇分第二十五</b><p>如是已說一種功德摩訶本地明白離惡品藏大決擇分。次當說摩訶本地具足品藏非患道路大決擇分。其相云何。偈曰<p class='lg'>　本地道路中　　則有二種門<br>　謂橫轉豎轉　　以之為門量　</p><p>論曰。就摩訶本地具足品藏非患道路分中。則有二門。云何為二。一者橫轉遍到俱行門。二者豎轉無雜一路門。是名為二。如是二門以為門量。如偈本地道路中則有二種門。謂橫轉豎轉以之為門量故。且橫轉門形相如何。偈曰<p class='lg'>　四種事位中　　有總及別中<br>　各增十重轉　　無前後一時<br>　其法門數量　　例前應了知　</p><p>論曰。今此偈中為明何義。為欲現示性相本末四種事中。各各有總別之位中。一一位位皆悉各各增十重數。無前無後一時俱轉。則是橫轉遍到俱行門形相故。如偈四種事位中有總及別中各增十重轉無前後一時故。此中數量亦復轉勝超過前量。配例應了。如偈其法門數量例前應了知故。如是已說橫轉遍到俱行門。次當說豎轉無雜一路門。其相云何。偈曰<p class='lg'>　前說諸位中　　如次不超過<br>　各增十重轉　　一明究竟故　</p><p>論曰。今此偈中為明何義。為欲現示如前所說總別位中。如其次第無有超過。一一各各增十重轉。一事明了一事究竟。亦無雜亂亦無合集。一向明轉豎轉無雜一路門形相故。如偈前說諸位中如次不超過各增十重轉一明究竟故。故大金剛寶王法界印藏修多羅中。作如是說。復次文殊師利。寶王道品者。以二事轉。云何為二。一者一區轉。二者具面轉。言一區者。道雖廣多先一道量。永究竟故。言具面者。所有諸道一時行故。乃至廣說故<p><b>　　<A NAME="n588"></A>摩訶寶輪王廣大圓滿無上地地大決擇分第二十六</b><p>如是已說摩訶本地具足品藏非患道路大決擇分。次當說摩訶寶輪王廣大圓滿無上地地大決擇分。其相云何。偈曰<p class='lg'>　總別無盡故　　建立本法體　</p><p>論曰。今此偈中為明何義。為欲現示本法體中以總攝別以別攝總。以總攝總以別攝別。能攝所攝無有窮盡。法門大海甚深廣大。義理詮趣周遍圓滿。究竟自在故。如偈總別無盡故建立本法體故。摩訶衍地藏無上極說不可思議心地品論修多羅中。作如是說。寶山海中同類無盡別類無盡具足圓滿。無有窮盡無有始終。無有邊際無有分界。亦廣大相亦小狹相。乃至廣說故<p class='juan'>
大宗地玄文本論卷第十三</p>
</body></html>
