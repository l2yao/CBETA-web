<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
大宗地玄文本論卷第十四</p>
<p><span class='byline'>　　　　馬鳴菩薩造</span><br><p><span class='byline'>　　　　真諦三藏譯</span><br><p><b>　　<A NAME="n590"></A>繫縛地地品類不吉祥道路大決擇分第二十七</b><p>如是已說摩訶寶輪王廣大圓滿無上地地大決擇分。次當說繫縛地地品類不吉祥道路大決擇分。其相云何。偈曰<p class='lg'>　繫縛道路中　　亦有金剛位<br>　依位立轉相　　則有四種法<br>　謂能所障果　　如是四種法<br>　皆悉有為量　　如法應觀察　</p><p>論曰。就繫縛地地品類不吉祥道路分中。亦有五十一金剛位。依此諸位建立轉相。有四種法。云何為四。一者能證智法。二者所證理法。三者障礙事法。四者證得果法。是名為四。如是四法皆有為量。應審思擇。如偈繫縛道路中亦有金剛位依位立轉相則有四種法。謂能所障果如是四種法皆悉有為量如法應觀察故。如是四法各有幾數。其轉形相當如何耶。偈曰<p class='lg'>　各有二種法　　謂本始體相<br>　生滅及增減　　轉相唯上上　</p><p>論曰。四種法中各有二種。云何二智。一者本古性德智。二者始今起德智。是名為二。云何二理。一者體有實理。二者相有實理。是名為二。云何二障。一者本生本生障。二者本滅本滅障。是名為二。云何二果。一者增長功德果。二者損減過患果。是名為二。如偈各有二種法。謂本始體相生滅及增減故修行轉相唯上上故。如偈轉相唯上上故。障治證果對量差別。形相如何。偈曰<p class='lg'>　本生體增對　　始滅相減對<br>　從多亦通了　　如法應觀察　</p><p>論曰。本古性德智。斷除本生本生障。證得體有實理。成就增長功德果。如偈本生體增對故。始今起德智。斷除本滅本滅障。證得相有實理。成就損減過患果。如偈治滅相減對故。如是四法。五十一種真金位中皆悉具足。應審思擇。唯一向轉俱種轉耶。俱種轉故。如偈從多亦通了如法應觀察故。生滅二障業用差別。形相如何。偈曰<p class='lg'>　本主生滅時　　勝生勝滅故　</p><p>論曰。功德善根出興。對治轉勝出興。轉勝對滅作逆事故。如偈本主生滅時勝生勝滅故。故大金剛山寶海會眾修多羅中。作如是說。復次文殊師利。汝前所問。云何名為諸法無常一道一種。第一轉門者。以四無常故。我作如是唱。云何為四。一者智無常。二者理無常。三者無常無常。四者上果無常。是名為四。文殊師利。言智無常者。斷煩惱故。言理無常者。智所證故言無常。無常者。被斷除故。言果無常者。待因力故。乃至廣說故<p><b>　　<A NAME="n591"></A>繫縛地地自然本王摩訶[<a href='javascript:showpic("../fontimg/027894.gif")'>糸*為</a>]品大決擇分第二十八</b><p>如是已說繫縛地地品類不吉祥道路大決擇分。次當說繫縛地地自然本王摩訶[<a href='javascript:showpic("../fontimg/027894.gif")'>糸*為</a>]品大決擇分。其相云何。偈曰<p class='lg'>　自然本王中　　有為無為法<br>　具足圓滿轉　　此中具上下　</p><p>論曰。就自然本王摩訶[<a href='javascript:showpic("../fontimg/027894.gif")'>糸*為</a>]品分中。則有二轉。云何為二。一者有為轉。二者無為轉。是名為二。如偈自然本王中有為無為法具足圓滿轉故。亦有二轉。云何為二。一者上轉。二者下轉。是名為二。如偈此中具上下故。有為無為各有幾數。上下轉相當如何耶。偈曰<p class='lg'>　無為唯有一　　有為有二種<br>　如次實本始　　上下無為主<br>　出生二有為　　轉勝廣大轉　</p><p>論曰。無為有一。有為有二。一謂有實故。二謂本始故。如偈無為唯有一。有為有二種。如次實本始故。如是三法五十一種金剛位中亦上亦下增長功德轉相。云何謂上時中。一一位位無為法主。皆悉各各出生增長一萬本始清妙覺慧其下時中。一一位位皆悉各各二億本始清妙覺慧具足圓滿出生增長。如是如是如如上下至小無量。如說本存眷屬亦爾。如偈上下無為主出生二有為轉勝廣大轉故。如其次第。增數應知。品地經論修多羅中。作如是說。世間藏地本王海中。無常功德眾多無數。常住功德其數微少。是故說言世間藏地乃至廣說故<p class='juan'>
大宗地玄文本論卷第十四</p>
</body></html>
