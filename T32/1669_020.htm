<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p class='juan'>
大宗地玄文本論卷第二十</p>
<p><span class='byline'>　　　　馬鳴菩薩造</span><br><p><span class='byline'>　　　　真諦三藏譯</span><br><p><b>　　<A NAME="n608"></A>現示本因決定證成除疑生信大決擇分第三十九</b><p>如是已說校量過患呵責誹謗現示罪業大決擇分。次當說現示本因決定證成除疑生信大決擇分。其相云何。偈曰<p class='lg'>　我於往昔無量劫　　隨世尊修菩薩行<br>　一時世尊王家奴　　國名金水其王名<br>　寶金輪藏此大王　　有三十億奴婢類<br>　有六十億大白馬　　金銀等寶亦無盡<br>　有最下奴名常信　　於中大王告常信<br>　汝受此六十億馬　　不離守護令無傷<br>　爾時彼奴受諸馬　　常琱離無傷護<br>　如是六十億白馬　　經一日食百兩金<br>　時常信作如是念　　我身唯一馬眾多<br>　難哉難哉無傷畜　　此諸馬惡馳難禁<br>　今何方便能護持　　常信作是念已訖<br>　則便依師學術方　　術力變作萬白馬<br>　六十億白馬中中　　[<a href='javascript:showpic("../fontimg/074539.gif")'>(〦/日)/(山/大)</a>][<a href='javascript:showpic("../fontimg/074539.gif")'>(〦/日)/(山/大)</a>][<a href='javascript:showpic("../fontimg/074540.gif")'>打-丁+咒</a>][<a href='javascript:showpic("../fontimg/074540.gif")'>打-丁+咒</a>]立化馬<br>　發大聲作如是唱　　馬馬皆悉作禮拜<br>　爾時有中中化馬　　皆悉先前作禮拜<br>　餘諸馬皆隨禮拜　　作如是事已訖後<br>　化馬責小咎皆殺　　諸馬更皆伏從化<br>　常信所願悉成就　　都無所憂怪之心<br>　常信更復作是念　　此諸馬皆從我化<br>　除其為資具黃金　　造作善業易穢報<br>　告諸馬作如是唱　　諦聽諦聽諸畜生<br>　我身并及汝等身　　於過去世心負悔<br>　具作一切惡業障　　亦奴亦馬生此處<br>　琱@切時不自在　　病苦所逼飢寒亂<br>　一時不得其安樂　　若此生中不作善<br>　後世亦受如是報　　去去無有出離期<br>　如宜汝等諸畜生　　除自資具供德處<br>　須臾飢渴感長樂　　我人有思心欲修<br>　無其閑閑空過時　　況汝等畜生之身<br>　形穢心濁修何時　　如宜從我化無逆<br>　其國中有殊勝鳥　　名曰雅音聲覺悟<br>　此鳥聲不可思議　　人聞其音大悲慨<br>　爾時彼六十億馬　　聞常信所語已訖<br>　一時發大聲悲哭　　至十日量無休息<br>　如是諸馬其聲響　　與雅音聲覺悟鳥<br>　平等平等無差別　　爾時常信馬皆喜<br>　百兩金分為二分　　一分以為生長具<br>　一分以為福田分　　福田分五十兩金<br>　造作一金剛佛像　　總有六十億佛像<br>　最上第一大白馬　　名曰長嚴雜色見<br>　常信及諸馬皆死　　第二生中皆悉人<br>　同一眷屬不相離　　出家學道懃修行<br>　彼六十億出家人　　皆名馬鳴無別名<br>　從過去立名字故　　過去常信今釋迦<br>　彼時六十億白馬　　今時六十億馬鳴<br>　最第一馬雜色見　　今時中我身而已<br>　第三生中亦人身　　隨世尊行菩薩行<br>　第四生中亦得人　　隨世尊習忍辱行<br>　轉轉經過五百生　　次生中瞋因緣故<br>　得重蛇身受大苦　　次生中受大魚身<br>　次生中亦得蛇身　　以蛇身詣世尊所<br>　投體懺悔發慚愧　　以偈表意發大心<br>　次生中得人同分　　隨世尊發願繫屬<br>　則世尊作如是願　　我若成覺道圓滿<br>　宣說百億修多羅　　普利益廣略眾生<br>　我則作如是誓願　　造作一百釋明論<br>　分利益廣略眾生　　如次後後經多生<br>　世尊滿足行因海　　安住法界山王位<br>　我亦漸漸修因行　　證入第八不動地<br>　我則往詣世尊所　　稽首頂禮立一面<br>　爾時世尊告我言　　我念往昔無量劫<br>　汝我同住一處中　　發願作繫屬因緣<br>　如宜汝造作論教　　我滅度後興正法<br>　我則更頂禮和南　　向世尊作如是白<br>　我今不知作論法　　雅闇都無所覺達<br>　唯願世尊為迷子　　開曉造作論教法<br>　爾時世尊告我言　　善哉善哉善男子<br>　諦聽諦聽善思念　　我當為汝分別說<br>　善男子諸佛法藏　　無量無邊不說劫<br>　無窮盡亦無分界　　如是無量法藏海<br>　若廣說論若略說　　皆通該攝無餘持<br>　是名造作論教法　　我亦重疑更作請<br>　法門海無量無邊　　我今未滿福智海<br>　居學位中未究竟　　皆攝無餘持何得<br>　爾時世尊告我言　　法門大海雖無量<br>　有攝無量宗本法　　若具攝此宗本法<br>　是名說攝諸法藏　　我亦更作如是白<br>　云何名為宗本法　　其數幾有可知不<br>　爾時世尊告我言　　所言宗本法體者<br>　謂三十四法大海　　若有論者具此法<br>　名言圓滿大海論　　若有論者不具者<br>　名言一分小智論　　以如是大要因緣<br>　我今依三十四法　　該攝安立無餘說<br>　因緣品類雖無量　　而總言略說如是　</p><p><b>　　<A NAME="n609"></A>勸持流通發大願海大決擇分第四十</b><p>如是已說現示本因決定證成除疑生信大決擇分。次當說勸持流通發大願海大決擇分。其相云何。偈曰<p class='lg'>　願此圓滿大海論　　遍不思議塵剎中<br>　出生無量般若日　　消除無邊無明闇<br>　轉作三寶之大海　　無非法而功德藏<br>　非請感周遍相應　　非勸策自然成就　</p><p class='juan'>
大宗地玄文本論卷第二十</p>
</body></html>
