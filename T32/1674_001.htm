<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p><p></li><p><b>　　<A NAME="n634"></A>No. 1674 [Nos. 1672, 1673]</b><p class='juan'>
龍樹菩薩勸誡王頌</p>
<p><span class='byline'>　　　　大唐三藏法師義淨譯</span><br><p>此頌是龍樹菩薩以詩代書。寄與南印度親友乘土國王一首。此書已先譯神州處藏人多不見。遂令妙語不得詳知。為此更定本文。冀使流通罔滯。沙門義淨創至東印度耽摩立底國譯<p class='lg'>　有情無知覆心故　　由此興悲為開解<br>　大德龍樹為國王　　寄書與彼令修學　</p><p>此一行頌乃是後人所述標書本意也<p class='lg'>　具德我演如如教　　為生福愛而興述<br>　真善宜應可審聽　　此頌名為聖祇底<br>　隨何木等雕佛像　　諸有智者咸供養<br>　縱使我詩非巧妙　　依正法說勿當輕<br>　王雖先解如如教　　更聞佛語增勝解<br>　猶如粉壁月光輝　　豈不鮮明益姝妙<br>　佛法并僧眾　　施戒及與天<br>　一一功德聚　　佛說應常念<br>　十善諸業道　　身語意常親<br>　遠離於諸酒　　亦行清淨命<br>　知財體非固　　如法施苾芻<br>　貧賤及再生　　來世為親友<br>　眾德依戒住　　如地長一切<br>　勿[<a href='javascript:showpic("../fontimg/053063.gif")'>宋-木+几</a>]瘦雜悕　　佛說應常習<br>　施戒忍勇定　　惠不可稱量<br>　此能到應修　　渡有海成佛<br>　若孝養父母　　其家有梵王<br>　現招善名稱　　來世生天堂<br>　殺盜婬妄說　　耽食愛高床<br>　斷諸酒歌舞　　華彩及塗香<br>　若女男能成　　此八支聖戒<br>　欲界六天上　　長淨善當生<br>　慳諂誑貪怠　　慢婬嗔氏族<br>　多聞年少嬌　　並視如怨賊<br>　說無生由勤　　有死因放逸<br>　勤能長善法　　爾可修謹慎<br>　先時離放逸　　後若改勤修<br>　猶如雲翳除　　良宵睹明月<br>　孫陀羅難陀　　央具理摩羅<br>　達舍綺莫迦　　翻惡皆成善<br>　勇進無同忍　　勿使忿勢行<br>　終得不還位　　佛證可除嗔<br>　他人打罵我　　欺陵奪我財<br>　懷恨招怨諍　　捨恨眠安樂<br>　如於水土石　　人心盡彼同<br>　起煩惱前勝　　愛法者如後<br>　佛說三種語　　人美實虛言<br>　猶如蜜花糞　　棄後可行前<br>　今明後亦明　　今闇後還闇<br>　或今明後闇　　或今闇後明<br>　如是四種人　　王當依第一<br>　自有生如熟　　亦有熟如生<br>　亦有熟如熟　　或復生如生<br>　菴沒羅果中　　有如是差別<br>　人亦同彼四　　難識王應知<br>　勿睹他妻室　　設觀如母女<br>　姊妹想隨年　　起貪思不淨<br>　如聞子藏命　　防持躁動心<br>　獸藥刀怨火　　無令欲樂侵<br>　由欲作無利　　譬如兼博果<br>　佛說彼應除　　生死牢枷鎖<br>　譎誑常搖境　　能降斯六識<br>　執仗掃眾怨　　許初為勇極<br>　臭氣九門眾穢室　　行軀難滿薄皮纏<br>　請看少女除莊彩　　折別形骸惡叵言<br>　癩虫穿已痛　　求安就火邊<br>　止息無由免　　耽欲亦同然<br>　為知真勝理　　作意觀眾事<br>　唯斯德應習　　無餘法可親<br>　若人具族望　　貌美復多聞<br>　無智破尸羅　　是人何足責<br>　若人無族望　　貌醜寡知聞<br>　有智護尸羅　　人皆應供養<br>　利無利苦樂　　稱無稱毀譏<br>　了俗世八法　　齊心離斯境<br>　再生天乞士　　父母妻子人<br>　勿由斯造罪　　獄果他不分<br>　若行諸罪業　　非如刀斬傷<br>　待至臨終際　　惡業果全彰<br>　信戒施淨聞　　慚愧及正慧<br>　七財牟尼說　　共有物誠虛<br>　博<span class='corr'>弈</span>樂觀諠雜境　　嬾惰惡友敦親志<br>　飲酒非時行六過　　此劫芳名爾應棄<br>　求財少欲最　　人天師盛陳<br>　若能修少欲　　雖貧是富人<br>　若人廣求諸事者　　還被爾許苦來加<br>　智者若不修少欲　　受惱還如眾首蛇<br>　稟性抱怨如殺者　　欺輕夫主如男偶<br>　縱使片物必行偷　　宜可棄茲三賊婦<br>　順若姊妹慈如母　　隨從若婢伴猶親<br>　如茲四婦宜應供　　應知此室號天人<br>　受餐如服藥　　知量去貪嗔<br>　不為肥憍傲　　但欲住持身<br>　勤軀度永日　　於初後夜中<br>　眠夢猶存念　　勿使命虛終<br>　慈悲喜正捨　　修習可常研<br>　上流雖未入　　能生梵世天<br>　捨雜欲苦尋喜樂　　隨業當生四地中<br>　大梵光音及遍淨　　廣果天生與彼同<br>　若畯袡麊v　　德勝愍眾生<br>　此五行為善　　不行為大惡<br>　雨鹽鹹少水　　豈若瀉江池<br>　縱令微罪業　　善大殄應知<br>　嗔掉舉惡作　　惛睡欲貪疑<br>　如斯五蓋賊　　常偷諸善利<br>　有五最勝法　　信勇念定慧<br>　於此應勤習　　能招根力頂<br>　病苦死愛別　　斯皆自業為<br>　未度可勤修　　對品亡嬌恣<br>　若悕天解脫　　爾當修正見<br>　設使人行善　　邪見招惡果<br>　無樂常無我　　不淨審知人<br>　妄念四倒見　　難苦在茲身<br>　說色不是我　　我非有於色<br>　色我非更在　　知餘四蘊空<br>　不從時節生　　非自然本性<br>　非無因自在　　從愚業愛生<br>　戒禁見身見　　及毘織吉蹉<br>　應知三種結　　能縛木叉門<br>　解脫終依己　　不由他伴成<br>　勤修聞戒定　　四真諦便生<br>　增上戒心慧　　茲學可常修<br>　百五十餘戒　　咸歸此三攝<br>　於身住身念　　茲路善修常<br>　如其虧正念　　諸法盡淪亡<br>　壽命多災厄　　如風吹水泡<br>　若得瞬息停　　臥起成希有<br>　卒歸灰燥爛　　糞穢難久持<br>　觀身非實法　　滅壞墮分離<br>　大地迷盧海　　七日出燒燃<br>　況此極微軀　　那不成煨燼<br>　如是無常亦非久　　無歸無救無家室<br>　生死勝人須厭背　　併若芭蕉體無實<br>　海龜投木孔　　一會甚難遭<br>　棄畜成人體　　惡行果還招<br>　金寶盤除糞　　斯為是大癡<br>　若生人作罪　　全成極憃兒<br>　生中依善友　　及發於正願<br>　先身為福業　　四大輪全獲<br>　佛言近善友　　全梵行是親<br>　善士依佛故　　眾多證圓寂<br>　邪見生鬼畜　　泥黎法不聞<br>　邊地蔑戾車　　生便癡啞性<br>　或生長壽天　　除八無暇過<br>　閑暇既已得　　爾可務當生<br>　愛別老病死　　斯等眾苦處<br>　智者應生厭　　說少過應聽<br>　母或改為婦　　父乃轉成兒<br>　怨家翻作友　　遷流無定規<br>　一一飲母乳　　過於四海水<br>　轉受異生身　　更飲多於彼<br>　過去一一生身骨　　展轉積若妙高山<br>　地土丸為酸棗核　　數己形軀豈盡邊<br>　梵主世皆供　　業力終淪地<br>　縱紹轉輪王　　迴身化奴使<br>　三十三天中妓女樂　　多時受已墮泥黎<br>　速疾磣毒經諸苦　　磨身碎體鎮號啼<br>　妙高岑受樂　　地軟隨其足<br>　轉受煻煨苦　　行經糞屎獄<br>　歡喜芳園堙@　天女隨遊戲<br>　墮落劍林中　　截手足耳鼻<br>　或入曼陀妙池浴　　天女金花豔彩容<br>　捨身更受泥黎苦　　熱焰難當灰澗中<br>　欲天受法樂　　除貪大梵天<br>　更墮阿毘止　　薪焰苦痝s<br>　或生居日月　　身光遍四洲<br>　一朝歸黑闇　　展手見無由<br>　三種燈明福　　死後可持將<br>　獨入無邊闇　　日月不流光<br>　有命黑繩熱　　合叫無間下<br>　斯等矬餼W　　燒諸行惡者<br>　或若麻床[<a href='javascript:showpic("../fontimg/011949.gif")'>打-丁+此</a>]　　或粉如細末<br>　如利斧斫木　　猶如鋸解割<br>　猛火皕庰N　　令飲熱銅漿<br>　驅令上劍刺　　叉身熱鐵床<br>　或時高舉手　　鐵牙猛狗餐<br>　鷹鳥觜爪利　　任彼啅心肝<br>　虻蠅及諸虫　　其數過千億<br>　利觜唼身軀　　急墮皆餐食<br>　若人具造眾罪業　　聞苦身自不干墮<br>　如此頑騃金剛性　　氣盡泥犁遭猛火<br>　時觀盡變聞應念　　讀誦經論常尋鞠<br>　泥犁聽響已驚惶　　如何遣當斯異熟<br>　於諸樂中誰是最　　愛盡無生樂最精<br>　於眾苦內誰為極　　無間泥犁苦極成<br>　人間一日中　　屢刺三百槊<br>　比地獄輕苦　　毫分寧相捅<br>　此處受極苦　　經百俱胝秋<br>　如其惡未盡　　命捨定無由<br>　如是諸惡果　　種由身語心<br>　爾勤隨力護　　輕塵惡勿侵<br>　或入傍生趣　　殺縛苦睊<br>　遠離於寂善　　更互被艱辛<br>　或被殺縛苦　　求珠尾角皮<br>　錐鞭鉤斲頂　　踏拍任他騎<br>　受鬼望不遂　　無敵苦常臨<br>　飢渴及冷熱　　困怖苦瓻I<br>　口小如針孔　　腹大等山丘<br>　飢纏縱己糞　　得少定無由<br>　形如枯杌樹　　皮方作衣服<br>　炬口夜夜然　　飛蛾墮充食<br>　血膿諸不淨　　福少獲無從<br>　更相口排逼　　還餐癭熟癰<br>　月下便招熱　　日中身遂寒<br>　望果唯空樹　　瞻江水剩乾<br>　如是受眾苦　　經萬五千年<br>　長時擊身命　　良由苦器堅<br>　若生飢鬼中　　遭斯一味苦<br>　非賢澀者愛　　佛說由慳垢<br>　生天雖受樂　　福盡苦難思<br>　終歸會墜墮　　勿樂可應知<br>　厭坐衣沾垢　　身光有變衰<br>　液下新流汗　　頭上故花萎<br>　如斯五相現　　天眾死無疑<br>　地居人若卒　　悶亂改常儀<br>　若從天處墮　　眾善盡無餘<br>　任落傍生鬼　　泥犁隨一居<br>　阿蘇羅本性　　縱令全覺慧<br>　忿天生苦心　　趣遮於見諦<br>　如是漂流生死處　　天人畜及阿蘇羅<br>　下賤業生眾苦器　　鬼趣兼投捺落迦<br>　縱使烈火燃頭上　　遍身衣服焰皆通<br>　此苦無暇能除拂　　無生住想涅槃中<br>　爾求尸羅及定慧　　寂靜調柔離垢殃<br>　涅槃無盡無老死　　四大日月悉皆亡<br>　念擇法勇進　　定慧喜輕安<br>　此七菩提分　　能招妙涅槃<br>　無慧定非有　　缺定慧便溺<br>　若其雙運者　　有海如牛跡<br>　十四不記法　　日親之所說<br>　於此勿應思　　不能令覺滅<br>　從無知起業　　由業復生識<br>　識緣於名色　　名色生六處<br>　六處緣於觸　　觸生緣於受<br>　受既緣於愛　　由愛招於取<br>　取復緣於有　　有復緣於生<br>　生緣於老死　　憂病求不得<br>　輪迴大苦蘊　　斯應速斷除<br>　如其生若滅　　眾苦珍無餘<br>　最勝言教藏　　深妙緣起門<br>　如能正見此　　便觀無上尊<br>　正見命正念　　正定語業思<br>　此謂八聖道　　為寂可修治<br>　無由集愛起　　託身眾苦生<br>　除斯證解脫　　八聖道宜行<br>　即此瑜伽業　　四種聖諦因<br>　雖居舍嚴飾　　智遮煩惱津<br>　不從空處墮　　如穀因地造<br>　諸先證法人　　皆凡具煩惱<br>　何假多陳述　　除惱略呈言<br>　事由情可伏　　聖談心是源<br>　如上所陳法　　苾芻難總行<br>　隨能修一事　　勿令虛夭生<br>　眾善皆隨喜　　妙行三自修<br>　迴向為成佛　　福聚令琣<br>　後生壽無量　　廣度於天人<br>　猶如觀自在　　極難等怨親<br>　生老病死三毒除　　佛國託生為世父<br>　壽命時長量叵知　　同彼大覺彌陀主<br>　開顯尸羅及捨惠　　天地虛空名遍彰<br>　大地居人及天眾　　勿使妖妍女愛傷<br>　煩惱羈纏有情眾　　絕流生死登正覺<br>　超度世間但有名　　由獲無生離塵濁　</p><p>阿離野那伽曷樹那菩提薩埵蘇頡里蜜離佉。了(阿離野是聖。那伽是龍是象。曷樹那義翻為猛。菩提薩埵謂是覺情。蘇頡里即是親密。離佉者書也。先云龍樹者訛也)<p class='juan'>
龍樹菩薩勸誡王頌</p>
</body></html>
