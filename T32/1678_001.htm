<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T32 </TITLE>
</head>
<BODY>

<p><p></li><p><b>　　<A NAME="n642"></A>No. 1678</b><p class='juan'>
佛三身讚(西土賢聖撰)</p>
<p><span class='byline'>　　　　西天譯經三藏朝散大夫試光祿卿明教大師臣法賢奉　詔譯</span><br><p>法身<p class='lg'>　我今稽首法身佛　　無喻難思普遍智<br>　充滿法界無罣礙　　湛然寂靜無等等<br>　非有非無性真實　　亦非多少離數量<br>　平等無相若虛空　　福利自他亦如是　</p><p>報身<p class='lg'>　我今稽首報身佛　　湛然安住大牟尼<br>　哀愍化度菩薩眾　　處會如日而普照<br>　三祇積集諸功德　　始能圓滿寂靜道<br>　以大音聲談妙法　　普令獲得平等果　</p><p>化身<p class='lg'>　我今稽首化身佛　　菩提樹下成正覺<br>　或起變現或寂靜　　或復往化於十方<br>　或轉法輪於鹿苑　　或現大光如火聚<br>　三塗苦報悉能除　　三界無比大牟尼　</p><p>迴向<p class='lg'>　如是佛身無漏智　　我常信解淨三業<br>　以無量慧大福行　　一心垂愍諸群生<br>　以今頌讚三身佛　　所獲無漏功德種<br>　願我速證佛菩提　　盡引眾生歸正道　</p><p class='juan'>
佛三身讚</p>
</body></html>
