<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T36 </TITLE>
</head>
<BODY>

<p><b>　　<A NAME="n223"></A>No. 1740 [cf. No. 279]</b><p class='juan'>
大方廣佛華嚴經中卷卷大意略敘</p>
<p><span class='byline'>　　　　北京李通玄造</span><br><p><b>　　<A NAME="n225"></A>第一卷(菩提場第一會說六品經至第五卷　世主妙嚴品第一)</b><p>佛成道。在摩竭提國。說法於菩提場中。往劫與佛同修故。令眾海雲集<p><b>　　<A NAME="n226"></A>第二卷</b><p>傍生品類。上界諸天。如來果海之中。各分證解脫<p><b>　　<A NAME="n227"></A>第三卷</b><p>四王八部。雜類諸神。皆以妙請之詞。歌詠難思之法<p><b>　　<A NAME="n228"></A>第四卷</b><p>形色萬類。部從千般。各說解脫之門。偈讚如來功德<p><b>　　<A NAME="n229"></A>第五卷</b><p>如來不思議力。菩薩皆從座起。流天地。降於徵祥。海會供無邊諸佛<p><b>　　<A NAME="n230"></A>第六卷(如來現相品第二)</b><p>大眾同與念請。如來現相以酬。光聲召於有緣十方新眾雲集<p><b>　　<A NAME="n231"></A>第七卷(普賢三昧品第三。世界成就品第四)</b><p>普賢入藏身三昧。如來以聖力加持。起定說十海法門。廣明世界成立<p><b>　　<A NAME="n232"></A>第八卷</b><p>風輪持於大水。大海湧於蓮華。安布剎種香河。重疊世界於中海<p><b>　　<A NAME="n233"></A>第九卷(世界成就品。華藏世界品第五)</b><p>右旋十海。遞相接連。交絡重重。如天珠網<p><b>　　<A NAME="n234"></A>第十卷(至第十一卷　毘盧舍那品第六)</b><p>所管剎海。隨直至於輪圍法界等。華藏莊嚴。舉果勸同生信樂<p><b>　　<A NAME="n235"></A>第十一卷</b><p>毘盧舍那。往劫曾為太子威光。供十須彌山微塵數諸如來。令獲十蓮華藏世界之果海<p><b>　　<A NAME="n236"></A>第十二卷(普光明殿第二會說六品經　佛名號品第七。四聖諦品第八)</b><p>如來名號多種。逗生幾器不同。四生聖諦。隨方以立名。各令聞法而證悟<p><b>　　<A NAME="n237"></A>第十三卷(光明覺品第九。菩薩問明品第十)</b><p>文殊與九首菩薩。問明十種甚深。皆顯性相融通。破一切眾生疑執<p><b>　　<A NAME="n238"></A>第十四卷(淨行品第十一。賢首品第十二)</b><p>淨行起無邊大願。文殊令善用其心。賢首彰德行。詠收顯信有無涯大用<p><b>　　<A NAME="n239"></A>第十五卷(賢首品)</b><p>毛光照益三昧。舉喻表玄旨幽深。歎經難思而勸持。諸佛摩頂而隨喜<p><b>　　<A NAME="n240"></A>第十六卷(忉利天宮第三會說六品經　昇須彌頂品第十三。偈讚品第十四。十住品第十五)</b><p>須彌偈讚。彰佛德不離而昇天。十住解門。辨菩薩入位之宗趣<p><b>　　<A NAME="n241"></A>第十七卷(梵行品第十六。初發心功德品第十七)</b><p>梵行令了境空寂。不生二解之心。發心現功德無涯。初念便成正覺<p><b>　　<A NAME="n242"></A>第十八卷(明法品第十八)</b><p>明法說三寶不斷。下能安樂人天。十行十種法門。上求昇進之位<p><b>　　<A NAME="n243"></A>第十九卷(夜摩天宮第四會說四品經　昇夜摩天宮品第十九。偈讚品第二十。十行品第二十一)</b><p>夜摩偈讚。彰佛德之不窮。兼顯十行之法門。廣論菩薩之巧妙<p><b>　　<A NAME="n244"></A>第二十卷(十行品)</b><p>無著等真之四行。明自利利他之兩門。端證已來難思偈頌再收於前德<p><b>　　<A NAME="n245"></A>第二十一卷(十無盡藏品第二十二)</b><p>十無盡藏。三世諸佛同遵。不唯屬十行之法門義。亦過迴向之勝進<p><b>　　<A NAME="n246"></A>第二十二卷(都率天宮第五會說三品經　昇都率天宮品第二十三)</b><p>上昇都率。化主赴緣。睹佛神光。天王獲益<p><b>　　<A NAME="n247"></A>第二十三卷(偈讚品第二十四)</b><p>知足之天偈讚。十迴向之初。顯菩薩悲智無涯。長劫救眾生苦<p><b>　　<A NAME="n248"></A>第二十四卷(至三十三卷　十迴向品第二十五)</b><p>堅心不壞等。諸佛之法門。行願彌綸。迴善逝於時處<p><b>　　<A NAME="n249"></A>第二十五卷</b><p>善因含果。立無盡之藏名。善根合真。即同如性之不盡<p><b>　　<A NAME="n250"></A>第二十六卷</b><p>從施車馬乃至以身。大因十段長文。內外咸捨<p><b>　　<A NAME="n251"></A>第二十七卷</b><p>菩薩捨連膚頂髻。乃至救於殘形。以萬行莊嚴其身。成十種丈夫之相<p><b>　　<A NAME="n252"></A>第二十八卷</b><p>始終睹佛出現六十種大施之門。前後三卷長文。總收堅固迴向<p><b>　　<A NAME="n253"></A>第二十九卷</b><p>所順眾生無相。能隨心行。亦如二施。廣阿僧祇。願生具足於財法<p><b>　　<A NAME="n254"></A>第三十卷</b><p>百門之德。一如貫之。行善等於虛空。亦同性相之彌廣<p><b>　　<A NAME="n255"></A>第三十一卷</b><p>由無相惑縛著。得解脫迴向之名。六種微細智門。願證普賢之德<p><b>　　<A NAME="n256"></A>第三十二卷</b><p>羅一身於法界。收萬像於毛端。迴等法界之善根。成普賢塵剎之大用<p><b>　　<A NAME="n257"></A>第三十三卷</b><p>依正二果。皆以無數寶嚴結歎。勸修普賢位之功滿<p><b>　　<A NAME="n258"></A>第三十四卷(他化天宮第六會說一品經至三十九卷　十地品第二十六)</b><p>他化摩尼寶殿。創開十地法門。三加五請。方陳首明初地之相<p><b>　　<A NAME="n259"></A>第三十五卷</b><p>離垢地菩薩。修三聚十善之法門。八定五通。發無邊妙慧之焰相<p><b>　　<A NAME="n260"></A>第三十六卷</b><p>能證智之慧焰。進修菩提分之法門。寄聲聞四諦觀門。顯菩薩勝地之相<p><b>　　<A NAME="n261"></A>第三十七卷</b><p>般若現前。十種觀緣起之法。遠行時久。七地超前後之功<p><b>　　<A NAME="n262"></A>第三十八卷</b><p>不證無生之理。由佛致七勸之橋。大悲觀眾生十種之稠林。大智流菩薩才辨而演法<p><b>　　<A NAME="n263"></A>第三十九卷</b><p>雲雨自他之廣德。小分未等於如來。於中。因果相參。多喻校量不測(三禪天第七會闕文)<p><b>　　<A NAME="n264"></A>第四十卷(重會普光第八會說十一品經至四十三卷　十定品第二十七)</b><p>極果必由初信。是故重會法堂。普賢承命以宣揚。方定陳十定之勝用<p><b>　　<A NAME="n265"></A>第四十一卷</b><p>遍住國土三昧。爰及十種莊嚴。說菩薩自在神通。顯普賢無盡功德<p><b>　　<A NAME="n266"></A>第四十二卷</b><p>差別自在三昧起入之用無他分。四口而波濤心。流四辨而演說<p><b>　　<A NAME="n267"></A>第四十三卷</b><p>無礙大輪三昧。遍法界而為勝能。如天眾王之化。類等覺而同妙覺<p><b>　　<A NAME="n268"></A>第四十四卷(十通品第二十八。十忍品第二十九)</b><p>卷舒自在辨才。辨十種之身。神通法喻。雙明陳十忍之相<p><b>　　<A NAME="n269"></A>第四十五卷(阿僧祇品第三十。壽量品第三十一。菩薩住處品第三十二)</b><p>僧祇壽量。表佛德之不窮。感應隨方。示菩薩之住處<p><b>　　<A NAME="n270"></A>第四十六卷(至四十七卷　不思議法品第三十三)</b><p>大眾懷疑念請。未知德相云何。青蓮縱辨以返酬。談佛不思議之果法<p><b>　　<A NAME="n271"></A>第四十七卷</b><p>始終廣大佛事。修乎解脫之門。高建勇健之法幢。宣暢圓音之遠徹<p><b>　　<A NAME="n272"></A>第四十八卷(如來十身相海品第三十四。隨好光明功德品第三十五)</b><p>十身相海與隨好光明。皆顯德用難思因深果遠<p><b>　　<A NAME="n273"></A>第四十九卷(普賢行品第三十六)</b><p>普賢行品。一惑為百萬障門。偈頌別明十行。參而不雜<p><b>　　<A NAME="n274"></A>第五十卷(至五十二卷　如來出現品第三十七)</b><p>如來出現。法喻多門。十身含納而融通。一理濟平而映徹<p><b>　　<A NAME="n275"></A>第五十一卷</b><p>口辨瀉圓音之相。酬明智水之潛流。破微塵而出大經。剖凡心現聖智<p><b>　　<A NAME="n276"></A>第五十二卷</b><p>境行與成等正覺。轉法輪及涅槃。親近見聞不空。成金剛不壞之堅種<p><b>　　<A NAME="n277"></A>第五十三卷(三重普光第九會說一品經至五十九卷　離世間品第三十八)</b><p>菩薩處世不染。即離世間之品。現普慧雲。興於問端。普賢瓶瀉以酬答<p><b>　　<A NAME="n278"></A>第五十四卷</b><p>始從十種欣慰。乃至無等住門。三百餘段長文。以酬十行之相<p><b>　　<A NAME="n279"></A>第五十五卷</b><p>十種無常之意。後彰自在等門。其中旨趣無邊。述前迴向之位<p><b>　　<A NAME="n280"></A>第五十六卷</b><p>首題十種無礙。至大師子吼之顯文。頗有無數法門。廣前十地之德<p><b>　　<A NAME="n281"></A>第五十七卷</b><p>斷十種餘習。後論勝進之心。廣有三十三門。通明離垢之行等<p><b>　　<A NAME="n282"></A>第五十八卷</b><p>始從菩薩淨施。下至降生十門。其中行願而不窮。酬因果滿之相矣<p><b>　　<A NAME="n283"></A>第五十九卷</b><p>降生母胎之八相。偈勸修持之。一心二千出離之行門。一部修成之分矣<p><b>　　<A NAME="n284"></A>第六十卷(祇洹重閣第十會說一品經至八十卷　入法界品第三十九)</b><p>如來不離逝多林中。入師子頻申三昧。菩薩睹法界之神變。聲聞皆聾盲而不知<p><b>　　<A NAME="n285"></A>第六十一卷</b><p>普賢以能開十句。如來展白毫一光。文殊徒從而南行。皆顯定門之果德<p><b>　　<A NAME="n286"></A>第六十二卷</b><p>大聖誡善財。求友南行。訪德雲海雲。與善住法門。幽奧而不測<p><b>　　<A NAME="n287"></A>第六十三卷</b><p>遇彌迦與解脫長者。證旋陀羅尼之妙門。後見海幢比丘。睹身毛所現之勝事<p><b>　　<A NAME="n288"></A>第六十四卷</b><p>禮休捨瞿沙之友。纔執手而遊覽十方。勸詣勝熱之刀山。投火聚而獲三昧<p><b>　　<A NAME="n289"></A>第六十五卷</b><p>始從慈行童女。後至明智居士。其四人善友。皆寄十行之法門<p><b>　　<A NAME="n290"></A>第六十六卷</b><p>寶髻普眼之長者。無厭大光之國王。不動談禮佛之往因。法門含逆順之深意<p><b>　　<A NAME="n291"></A>第六十七卷</b><p>遍行化六趣之形類。鬻香主五分之法門。無上勝將四拶以度人。師子尼處于座談法<p><b>　　<A NAME="n292"></A>第六十八卷</b><p>婆須及觀音菩薩。大天與安住地神善友。修迴向之法門。婆珊云初地之聖位<p><b>　　<A NAME="n293"></A>第六十九卷</b><p>夜神普德。授遊步解脫之教門。喜目身雲。供多佛而勢彌遠<p><b>　　<A NAME="n294"></A>第七十卷</b><p>普救縱毫光一道。善財獲清淨三輪。問答明歷事於多尊。遠劫遇良友而開通<p><b>　　<A NAME="n295"></A>第七十一卷</b><p>寂靜與守護城。為善財開解脫之門。一一並深廣難思。重重皆結會今古<p><b>　　<A NAME="n296"></A>第七十二卷</b><p>開敷樹華之友。說解脫名。太喜光明輪王。設法施之作場。夜神會修目之古事<p><b>　　<A NAME="n297"></A>第七十三卷</b><p>大願法門。善財睹勝妙之邑。父王見佛。太子免刑戮之愆<p><b>　　<A NAME="n298"></A>第七十四卷</b><p>妙德靈神。主十種受生之藏。摩耶母腹。現三千神變之奇<p><b>　　<A NAME="n299"></A>第七十五卷</b><p>善財訪於瞿波德神。示求友之誡。遇佛為姻之往事。同修行願之勝緣<p><b>　　<A NAME="n300"></A>第七十六卷</b><p>摩耶為諸佛之母儀。願處言行之典則。其眾藝主光之善友。皆會緣入定之所由<p><b>　　<A NAME="n301"></A>第七十七卷</b><p>童子童女。誡善財事友百重法。慈氏慈念。偈讚令歸於本師<p><b>　　<A NAME="n302"></A>第七十八卷</b><p>善財感遇而啟言。彌勒具德而能容。經有三百餘段。顯菩提心勝而功高<p><b>　　<A NAME="n303"></A>第七十九卷</b><p>善財入於閣門。見塵剎無邊之劫事。法喻問答而退席。當成道果而再期<p><b>　　<A NAME="n304"></A>第八十卷</b><p>文殊展手而如持。善財功證於極果。普賢摩頂而偈勸。慎勿疑於此經<p class='juan'>
大方廣佛華嚴經中卷卷大意略敘竟</p>
<p>大永七年亥二月十八日寫畢書寫之志者。華嚴經者。一代根本法輪。直顯如來之內證。依之一度觸耳者。永離生死之苦報。通玄居士者。華嚴之祖師。講經之協佛意。故從口放金色之光。云彼云此。不信不可有者也。然八十卷之大意。纔拶盡掌中之紙墨。微妙之要術也。憲每日為頂戴之。不顧料紙之輕乏。勵惡筆寫之者也。願者三寶冥眾。哀愍納受給　　　快憲(四十七)</body></html>
