<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T37 </TITLE>
</head>
<BODY>

<p class='juan'>
大般涅槃經集解卷第三(序品第一卷之第二)</p>
<p>　出諸離車在虛空坐去地七多羅樹　又出諸大長者亦去地七多羅樹　出諸鬼神及禽獸異名　敘變林及重閣講堂事　釋魔王說咒事　出無邊身來事<p><b>　　<A NAME="n82"></A>序品之第二</b><p>爾時復有四琲e沙(至)及閻浮提諸王眷屬<p>案。慧朗曰。此下第三列諸豪族也<p>為求法故善脩戒行(至)於虛空中默然而住<p>案。僧亮曰。去地七多羅樹者。彼以豪族自憍。不願雜坐。故置之空也<p>爾時復有五琲e沙(至)繞佛一匝卻住一面<p>案。僧亮曰。陀那婆王者。阿脩羅例也。此言隨也<p>爾時閻浮提中比丘比丘尼(至)其林變白猶如白鵠<p>案。僧亮曰。貪生愛壽者。以佛滅為苦。今明滅非作法。乃息偽反真也。五色之中。白是真實自然之色。不可染成。借事表理也。僧宗曰。向三種瑞。人中悉集。今現此相。以摧諸天速集也<p>於虛空中自然而有(至)皆悉悲感愁憂不樂<p>案。僧亮曰。今說涅槃。無一切有。故名為空。希有常樂萬德。如虛空中有堂閣也<p>爾時四天王釋提桓因(至)來至佛所稽首佛足<p>案。僧宗曰。魔多是聖人。如今是實。佛以大慈能轉其惡也<p>而白佛言我等今者(至)除滅怖畏說如是咒<p>明駿曰。案維摩經云。十方世界。作魔王者。多是住不思議解脫菩薩。信之於此矣<p>侘枳[<a href='javascript:showpic("../fontimg/003533.gif")'>口*宅</a>][<a href='javascript:showpic("../fontimg/003533.gif")'>口*宅</a>]羅侘枳盧呵隸(至)阿羅遮羅多羅莎訶<p>案。僧宗曰。若能窮達其旨。經之與咒。竟何所在。但物心難以理從。易以威逼。咒方別是止耶之術。魔無法以助化。說咒以弘道也。慧朗曰。此有三階。前明魔以神力。施地獄之樂。辦供而來。此第二說咒。以請印可之<p>是咒能令諸失心者(至)心懷愁惱卻住一面<p>案。僧宗曰。歎咒功能。復明己自為護。以勸受持也。慧朗曰。此第三請佛受供印咒。佛不受供。而印其咒也<p>爾時大自在天王與其眷屬(至)天人師佛世尊<p>案。僧亮曰。此菩薩所以現者。美大之辭也。此中明身大。彼土莊嚴。眾生清淨。世樂之極。遠來獻供。更求勝法者。證有為非樂也。慧朗曰。此下有兩段。初辨無邊。次明佛神力也。辨無邊身中。有八章。此即第一略敘彼土佛事也<p>爾時彼佛即告第一大弟子(至)并可禮敬請決所疑<p>案。慧朗曰。此第二彼佛命使來<p>爾時無邊身菩薩摩訶薩(至)所有威德悉滅無餘<p>案。慧朗曰。此第三敘時眾驚怪也<p>是時文殊師利法王子(至)如來不久當般涅槃<p>案。慧朗曰。此第四敘文殊安慰大眾也<p>是時大眾一切悉見(至)如是流布大乘經典<p>案。慧朗曰。此第五敘菩薩神力<p>爾時無邊身菩薩(至)如來不久當般涅槃<p>案。慧朗曰。此第六明菩薩以神力。令身中眾生。得法悟也<p>爾時無邊身菩薩(至)餘無能見是菩薩身其量邊際<p>案。慧朗曰。第七明以神力辦供<p>爾時無邊身菩薩及其眷屬(至)如是三請悉亦不受<p>案。慧朗曰。第八明以供上佛。佛不受<p>爾時無邊身菩薩及其眷屬(至)卻住一面皆亦如是<p>案。慧朗曰。舉十方同到者總結<p>爾時娑羅雙樹吉祥福地(至)見諸佛土亦復如是<p>案。慧朗曰。此辨佛神力有兩章。此即第一光明變穢為淨也<p>爾時如來面門所出(至)身諸毛孔流血灑地<p>案。法瑤曰。化緣周畢。表涅槃之相也。有三種。一眾生心淨。二國土淨。三收光入口。收光入口。則止教之相。眾生心淨。則表化周。國土淨者。則明行畢也。慧朗曰。此第二階。示涅槃之相也<p class='juan'>
大般涅槃經集解卷第三</p>
</body></html>
