<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T37 </TITLE>
</head>
<BODY>

<p class='juan'>
大般涅槃經集解卷第五十八</p>
<p>　廣出俱尸城緣起　廣出俱尸城涅槃緣起　廣出須達緣起　廣出逐外道緣起<p><b>　　<A NAME="n199"></A>師子吼品之第五</b><p>師子吼言世尊十六大國(至)拘尸那城入般涅槃<p>案。僧亮曰。眾生有待處漏盡。此下將辨處為道。故發問也。寶亮曰。修道之第四。文人寄處。所以明道也。大意有五因緣。第一為益人曠遠。第二欲報地往恩。第三為欲還此中正受。第四為果彼本願。第五為逐外道也<p>善男子汝不應言拘尸那城(至)邊地弊惡隘陋小城<p>案。僧亮曰。先答不應謂此為隘陋也<p>善男子我念往昔過琩F劫(至)我眷屬者受恩能報<p>案。僧亮曰。明此是初發心處。故在此也。寶亮曰。第二報地恩也<p>復次善男子往昔眾生(至)娑羅樹間三昧正受<p>案。僧亮曰。明此是往昔出家修道之處也。寶亮曰。第三欲還此中。三昧正受故也<p>善男子我念往昔過無量劫(至)敷揚演說大涅槃經<p>案。僧亮曰。明此是發願之處也。寶亮曰。四果本願也<p>善男子我初出家未得阿耨(至)我時默然已受彼請<p>案。僧亮曰。為洴沙王有請。故所以來此也<p>善男子我初得阿耨多羅(至)我即往彼受王供養<p>案。僧亮曰。此下皆為逐外道故。次第至此。外道於此。必受化故。故來此也。寶亮曰。第五為逐外道。兼先受此受故也<p>外道六師相與集聚(至)我時受已即住其中<p>案。僧亮曰。因出須達所起祇洹精舍事也<p>是時六師心生嫉妒悉共集詣波斯匿王<p>案。僧亮曰。此下廣說外道之辭也<p>作如是言大王當知(至)六師之徒歡喜而出<p>案。僧亮曰。王知有益。是故許之<p>時波斯匿王即敕嚴駕(至)阿耨多羅三藐三菩提心<p>案。僧亮曰。外道雖復未降。而所益已多也<p>是時六師各相謂言(至)阿耨多羅三藐三菩提心<p>案。僧亮曰。隨其所至。略已遍也<p class='juan'>
大般涅槃經集解卷第五十八</p>
</body></html>
