<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T39 </TITLE>
</head>
<BODY>

<p class='juan'>
金光明最勝王經疏卷第四(本)(釋依空滿願品竟)</p>
<p><span class='byline'>　　　　唐三藏法師義淨奉　制譯</span><br><p><span class='byline'>　　　　翻經沙門慧沼撰</span><br><p><b>　　<A NAME="n63"></A>淨地陀羅尼品第六</b><p>最淨地陀羅尼品三門分別。一來意。二釋名。三解妨。言來意者。將求菩提必須修行。修行有二。即斷惡修善。前懺悔等已明斷惡。次明修善。修善之中發心修行。發心即發菩提心。謂要依止大菩提心行諸善行方能得果。所修行者即是十度。由斯十度能得諸地能破慳等十度障等。得五分法身成二勝果。故須明此發心修行。故前品後有此品生。釋名者成唯識論云。總攝有為無為功德以為自性。與所修行為勝依持。令得生長故名為地。地持．攝論．瑜伽．莊嚴釋皆大同。淨謂清淨離二障故。然大乘同性及證契大乘經說。其三乘各有十地。菩薩十地能除二障。極淨名最即最淨之地。依主釋也。淨攝能依。地是所依。總為別所依。或十地體即為無為功德為體。即此功德體離二障名為最淨。最淨即地名最淨地。持業釋也。陀羅尼名如前已釋。由此淨地得此陀羅尼。在此陀羅尼能淨此地。俱依主釋。不通相違。以陀羅尼令離五障得名淨地故。若取十度等但名最淨地。若取陀羅尼名最淨地陀羅尼。解妨者。問。辨中邊論及攝論等皆說。依十地行十行斷十障證十如。此中何故不辨十如。答。略廣異故。問。諸餘經論說其十度。初六各三後四各二。何故此經十波羅蜜皆有五種。答。一一行中各有多門。諸聖教中影略而說。故不一準<p>經。爾時師子相無礙光焰菩薩與無量億眾<p>贊曰。此品之內大文分四。一無礙光請二如來為答。三大梵讚揚。四時眾獲益。初請分三。初能請人。次請法軌。後正陳請。此初人也。能得菩薩四無畏故名師子相。離障名無礙。得智自在能照真俗名為光焰。此從喻及法為名<p>經。從座而起偏袒右肩右膝著地合掌恭敬頂禮佛足以種種華香寶幢旛蓋而供養已<p>贊曰。請軌初由虔敬後陳供養。供養有多。如前已說。此起敬供養表問菩提心因如華。表成五分法身如香。表出二乘大智如幢。表四陀羅尼如幡。表此覆生如蓋。故以華等供養<p>經。白佛言世尊以幾因緣得菩提心<p>贊曰。正陳請。初問菩提心因。次問菩提心體。初也<p>經。何者是菩提心<p>贊曰。問體。初標問。次別問。後結。此標問也。應云何者是菩提何名菩提心。初菩提是真理心是二智六度<p>經。世尊即於菩提現在心不可得未來心不可得過去心不可得<p>下別問。初依法空問。次依生空問。初中有三。初即菩提問。次離菩提問。後結所以。若即菩提菩提離三世故三世心皆不可得<p>經。離於菩提菩提心亦不可得<p>下問離菩提之心。無有一法能離真如故。離如心亦不可得<p>經。菩提者不可言說心亦無色無相無有事業非可造作<p>下結所以。真理語言道斷心行處滅。故不可說。心無色相猶如於幻。無實事業不可造作。此意同於文殊所問發菩提心經論。菩提不可身得。不可心得。身假心幻故廣如彼釋。此但問心<p>經。眾生亦不可得亦不可知<p>下約生空問。眾生謂我。我體是無。但假和合猶如幻事。無實可得可知<p>經。世尊云何諸法甚深之義而可得知<p>下第三結問云。何諸菩提及心法俱不可取說。而有菩提發心能得。此甚深義何可得知<p>經。佛言善男子如是如是菩提微妙事業造作皆不可得若離菩提菩提心亦不可得菩提者不可說心亦不可說無色相無事業一切眾生亦不可得<p>贊曰。下答有二。初答第二問。後善男子譬如寶須彌下答第一問。答後問中初印答後釋答。印答中初印次徵後釋。此初也<p>經。何以故菩提及心同真如故能證所證皆平等故<p>下徵及釋也。徵者可知。釋中初釋不可得不可說之所以。以菩提義及菩提心同依真如無能說得。離計執故<p>經。非無諸法而可了知<p>後釋發心得於菩提甚深之義。但除其病。不無法故<p>善男子菩薩摩訶薩如是知者乃得名為通達諸法善說菩提及菩提心<p>贊曰。下釋答有二。初標次釋。此標也。初菩提釋菩提體。所證。菩提心能證<p>經。菩提心者非過去非未來非現在心亦如是眾生亦如是於中二相實不可得<p>下釋。初不可取說。後以不可得故下釋甚深義何可得知。初中有三。初釋次徵後通。此釋。初三世明真如菩提體。次心亦如是能證。前言心是第一義心。後言心是緣心。眾生亦如是明人空。於中二相實不可得。合說二我俱不可得。同文殊問菩提心經依遍計故<p>經。何以故<p>次徵也<p>經。以一切法皆無生故<p>下第三通也。初總次別此總。以一切法皆無生故空。掌珍論云。無為無有實。不起似空華。無為無有實是宗。不起故因。起者生。似空華者喻。以本不生故體非有。解深密經依三無性說一切法無生無滅本來寂靜<p>經。菩提不可得菩提名亦不可得<p>下別通有三。初約菩提。文殊問發菩提心經云。菩提者但有名字。世俗故說。論釋云。示現可證法。但有名用虛妄分別。其體無實故。此意所證但名字假設故云世俗。若如名取即虛妄分別。其體無實。能詮名假所詮亦爾。上約法明<p>經。眾生眾生名不可得聲聞聲聞名不可得獨覺獨覺名不可得菩薩菩薩名不可得佛佛名不可得<p>雙約二執明。眾生不可得生執無。眾生名不可得法執無。天親般若論云。假名及陰事如來離彼相。諸佛無彼二。以見實法故。此意假名名無實。法空假。陰事生空假。通二處<p>經。行非行不可得行非行名不可得<p>又約法辨有是能證。行謂所修行善法。非行謂所斷不應修法。能所詮空故此中正明菩提心行法能斷之行。非行者是此所斷故。所以對明<p>經。以不可得故於一切寂靜法中而得安住此依一切功德善根而得生起<p>贊曰。釋甚深義令正修行菩提之心。以不可得故者。令知所證菩提及能證并能證者皆名言施設皆是假立無實可得。能如是知名於一切寂靜法中住。依此假緣世俗道理一切功德善根而得菩提生起。即稱正理名為菩提故。文殊問發菩提心經云。彼處無人證無所用證亦無法可證。如是通達是即名為得阿耨菩提。此意無人證則無修行者。無所用證則能證行。無法可證即所證菩提。廣如彼論。若準舊經錯云。依一切功德善根而得發出。是名初發菩提心。結屬後文。餘因皆不云依餘名發心。故應除是名二字。文勢即別。此新翻正<p>善男子譬如寶須彌山王饒益一切此菩提心利眾生故是名第一布施波羅蜜因<p>贊曰。答第一問。分文為四。一發心。二修行。三證地。四得護即得陀羅尼而為衛護。此初發心。發十度心。文即為十。發心自相難可了知故以喻明。最初發心行於施度。喻如寶山往者皆益。故文中有三。初喻次法合後結。餘皆準此。或有無法合者。由此發心超出生死求大菩提。復出二乘行利他心。遇者皆益而無有極。故以妙高山王為喻。此山出於大海高於餘山。珍寶無盡山能饒益。此菩提心利眾生故合彼饒益。然大莊嚴論舉喻有別。彼第二論云。譬如大藏。檀波羅蜜相應發心亦如是。以財周給亦無盡故。彼取苞含用無盡義。此中應辨發菩提心。略如前說。又莊嚴論云。此菩提心以何為根何所依止等有十一問。以大悲為根。以利物為依止。以大乘法為所信。以種智為所緣。為求彼故。以勝欲為所乘。願無上乘故。以大護為所住。住菩薩戒故。以受障為礙難。起異乘心故。以增益為功德。以福智為自性。以習諸度為出離。以地滿為究竟。由地地勤方便與彼彼相應故。準此答文知十一問。此利眾生即第二義。依此得修故以利物為依<p>經。善男子譬如大地持眾物故是名第二持戒波羅蜜因<p>譬如大地能持眾物。故以戒為本。能生功德故喻於地。故遺教經云。當知此戒諸善功德安隱住處。能生諸禪定及滅苦智慧。故喻於地。大莊嚴論喻如寶篋。此意由戒能出功德如篋出物。如彼論云。功德法寶從彼生故。又寶篋與寶為依。依篋藏護不令失故。如依於戒餘功德在。若破戒已如斷人頭。諸根等捨。既破戒已功德滅故。持眾物故法合。或但是喻。是名下結。略無法合<p>經。譬如師子有大威力獨步無畏離驚恐故是名第三忍辱波羅蜜因<p>譬如師子喻。師子有其三德。一有大威力。二獨步無畏。三離驚恐。如次喻。譬如師子獨步無畏。發心修三種忍故。莊嚴論中。喻如大海諸來違逆心不動故。遺教經云。能行忍者乃可名為有力大人故得無畏。是名下結。略無法合<p>經。譬如風輪那羅延力勇壯速疾心不退故是名第四勤策波羅蜜因<p>譬如風輪等有二譬。一風輪喻被甲精進。喻如風輪攝持世界。那羅延者此云力勝。喻利樂攝善二種精進。喻攝善精進中復有無下無退無足。由勇壯故不自卑屈無下。作事速疾無足。由力多故作事無退。如次喻無下無足無退三種精進故。喻攝善精進故。唯識論云。即經所說有勢有勤有勇。堅猛不捨善軛。初一是被甲。餘四是攝善。或可。速疾喻利精進。以大悲為本。修勤利生速疾而化。或可總相。不必別配。莊嚴論中喻如金剛勇猛堅牢不可壞故。準此有二。一勇猛喻神。二金剛喻杵。所行精進如彼金剛杵堅牢不壞。能行之人如執金剛神勇猛不退。或但喻神。金剛之身不可壞故<p>經。譬如七寶樓觀有四階道清涼之風來吹四門受安穩樂靜慮法藏求滿足故是名第五靜慮波羅蜜因<p>下譬定。初喻次法合後結。喻有四。一樓觀喻。四禪八定具七最勝如七寶嚴。又諸禪定七聖財助伴七支戒為因故喻七寶樓觀。樓則是觀。又陜而修曲曰樓。觀謂之闕。闕宮門雙闕。二四道喻發心。修定等諸行有四種大。如莊嚴論。菩薩發心有四種大。一勇猛大。謂弘誓精進甚深難作長時隨順故。二方便大。謂被弘誓鉀以畬氻隢K勤精進故。三利益大。謂一切時作自他利故。四出離大。謂為求無上菩提故。故依此四可往菩提。譬如四道。或無作四諦大般若經名為衢路故。三清涼之風喻能除煩惱炎熱故。四來吹四門。四門喻常樂我淨四觀。準餘處明定為樂德因。此約通說。佛具起修四因。當能證得云受安穩樂。靜慮法藏求滿足故者但總法合。是名下結。故喻吹門。莊嚴論中喻如山王不動不亂總喻自性。此通喻差別<p>經。譬於日輪光耀熾盛<p>下喻發心修般若度因。文亦有三。喻合結。喻有二種。一日輪喻智自性。二光耀熾盛喻作用有二。一能照明。二能破闇。即證真斷惑。理通利物。有勝勢力故。此自得已亦令他得。通自他能<p>經。此心速能破滅生死無明闇故是名第六智慧波羅蜜因<p>法合。此心此求般若心名為因故或是所求。因是所以。由彼般若等有此能故。故發心求所以名因。智與心俱。或緣慮故通說名心。能破生死除苦諦。能滅無明闇滅集諦。能滅是道諦所證是滅諦。大莊嚴論。智喻如藥。惑智二障病此智能破故。覆理不明二障喻闇。故智喻日體破闇故。能令衰損不起二智。二障喻病故智喻藥。是名下結<p>經。譬如商主能令一切心願滿足此心能度生死險道獲功德寶故是名第七方便勝智波羅蜜因<p>下喻發修方便善巧心因。文亦有三。一猶如商主多巧方便。有二功能。一能知道路。二引至寶所令求願滿。二此心能度下法合。由迴向方便拔濟方便度生死道獲大菩提功德珍寶。不同二乘趣於寂滅。釋通自他及因等言皆準前知。結文可知<p>經。譬如淨月圓滿無翳此心能於一切境界清淨具足故是名第八願波羅蜜因<p>下喻發修願心。文亦分三。由求菩提願利樂他願。具此大願如月圓滿。除自他障故云無翳。此心能於下合願求。二利要於真俗境離障俱了方得滿足。故云一切境界清淨具足。結文可知<p>經。譬如轉輪聖王主兵寶臣隨意自在此心善能莊嚴淨佛國土無量功德廣利群生故是名第九力波羅蜜因<p>喻發修力心。文三如前。喻中一輪王喻。二主兵臣寶喻。王總喻發大菩提心。臣別喻於發行力心。有二種力。一思擇力。二修習力。如主兵臣所須四兵。隨自意自在如思擇力。亦隨王意自在如修習力。四兵二用。一廓境土。二安眾生。此心下法合。由力波羅蜜一能嚴土。二廣利生。無量功德通此二處。無量功德莊嚴土。無量功德以廣利生。結文可知<p>經。譬如虛空及轉輪聖王此心能於一切境界無有障礙於一切處皆得自在至灌頂位故是名第十智波羅蜜因善男子是名菩薩摩訶薩十種菩提心因<p>下喻發修智心。文三如前。喻有二種。一虛空喻。二輪王喻。智有二種。一成就有情智如虛空容受平等無擇。二成就佛法智如轉輪王受灌頂位。又此二智俱通二種。一淨如虛空含容一切所有功德。二如轉輪王能紹佛位廣利有情。此心下法合。一切境無礙合虛空。皆得自在至灌頂位合轉輪王。結文可知<p>經。如是十因汝當修學<p>下總結勸修。問。此發心因位在何處。答。發心有多位。準大莊嚴論有二。一世俗二勝義。世俗在地前勝義在地上。又云。菩薩發心依諸地有四種差別。一信行發心謂信行地。二淨依發心謂前七地。三報得發心謂後三地。四無障發心謂如來地。此約三祇及究竟位各增處說。據實四十二位各各發心。文殊所問菩提心經又說四種。彼云。有四種心能成就因能成就果。何等為四。一者初發心。二者行發心。三者不退發心。四者一生補處發心。論釋云。初二發心並在地前。初過聲聞次過辟支佛。第三發心過不定地。已入初地得證智故。第四發心以善□法王子地故即第十地。瑜伽七十二又有十種發心。一世俗發心在地前。二得法性發心。謂入地菩薩及得二乘果迴心之者。三不決定發心謂非菩薩種性。設菩薩性有退還法。四決定發心與彼相違。五不清淨發心謂被他逼求活命等而發心者。六清淨發心者與上相違。七羸劣發心者謂發心已被貪等纏所蔽伏捨正行邪。八強盛發心與上相違。九未成就果發心謂因位。十已成就果發心者謂在佛位。此中所說十發心中不決定不清淨及羸劣各少分三中容有能為因故。由此但可總相而釋通前所說三類發心。或且據一相別配無妨。然不如通。真諦三藏十發心因喻法各五義釋。以下十度各有五行相故雖有此理然無正文人。釋為五義。□難準下十度中各各五行。真諦以彼瑜伽論中六度□九門中五門配之。一自性。二一切。三難行。四善士。五清淨。隨應配五。道理亦難。諸經論說各各差別。雜集唯識等初六各三。後四各二。大莊嚴論六各六門。寶雲經中十各十門。何故但配瑜伽九門中五門耶。故知十度行相差別有無量門。諸經論中隨影互明。各不相違。然隨行相依釋亦得。以九門義攝一切故。廣且依唯識攝大乘等差別而明<p>經。善男子依五種法菩薩摩訶薩成就布施波羅蜜云何為五一者信根二者慈悲三者無求欲心四者攝受一切眾生五者願求一切智智善男子是名菩薩摩訶薩成就布施波羅蜜<p>今此下明是佛答中。第二修行既發心已次應隨修。於中分二。初修行二釋名。修行十度即為十段。段段之中各分為四。一標二徵三釋四結。文段易知下更不科。但牒文釋。一者信根者菩提既以信為根本。又發菩提心經論施有五種。一信心施是故最初□信為根而行布施。二慈悲者既為菩薩意在利生。次信慈悲。與樂拔苦而行布施。三無求欲者既求菩提行於布施不希三有及報恩等。故無求欲心。四攝受一切生者為利生故平等攝受一切眾生。五者願求一切智智者迴願自他求佛菩提。又信根即菩提心體。七最勝中依止最勝即攝慈悲。無求欲心清淨勝。攝受一切意樂勝。願求種智迴向勝。以施在初略最勝攝。影顯餘九亦最勝攝方名度故<p>經。善男子復依五法菩薩摩訶薩成就持戒波羅蜜云何為五一者三業清淨二者不為一切眾生作煩惱因緣三者閉諸惡道開善趣門四者過於聲聞獨覺之地五者一切功德皆悉滿足善男子是名菩薩摩訶薩成就持戒波羅蜜<p>戒中有三。謂律儀戒．攝善法戒．饒益有情戒。一者三業清淨此即三聚戒之自性。二者不為一切作煩惱因。隨護他支。然十地論菩薩受戒意為斷除眾生四流。即斷惑因。三者閉惡道趣。開善趣者十地論云。菩薩受戒為除眾生諸惡道苦。四者過聲聞等最為甚深。不共二乘故。求大菩提。不約小果故。五者功德滿者由戒為依生定慧故。故遺教經云。依因此戒能生諸禪定及滅苦智慧。又第一攝律儀戒。第二第三饒益有情戒。第四第五攝善法戒<p>經。善男子復依五法菩薩摩訶薩成就忍辱波羅蜜云何為五一者能伏貪瞋煩惱二者不惜身命不求安樂止息之想三者思惟往業遭苦能忍四者發慈悲心成就眾生諸善根故五者為得甚深無生法忍善男子是名菩薩摩訶薩成就忍辱波羅蜜<p>忍即有三。一耐怨害忍。二安受苦忍。三諦察法忍。言能伏貪瞋煩惱是耐怨害忍。由不惜身命等是安受苦忍。以精進為體。能行苦行不求安息。三思往昔被他害等。思自往業忍彼不瞋。復由慈悲而為攝受故忍不瞋。此二即是耐怨害忍因。因有五種。一唯法想。二有苦想。三無常想。四親屬想。五攝受想。此且舉二五。為甚深法者諦察法忍。以慧為性<p>經。善男子復依五法菩薩摩訶薩成就勤策波羅蜜。云何為五。一者與諸煩惱不樂共住二者福德未具不受安樂三者於諸難行苦行之事不生厭心四者以大慈悲攝受利益方便成熟一切眾生五者願求不退轉地善男子是名菩薩摩訶薩成就勤策波羅蜜<p>精進中。一與諸煩惱不樂共住者精進有三。一被鉀二攝善三利樂有情。此即第一被鉀精進。最初發心起猛利樂欲翻諸煩惱如被鉀。二福德未具不受安樂者。攝善之中有其四種。加行無下無退無足。此無退精進。於未得中能進求故不息受樂。三於諸難行不生厭心。無足精進。四者與慈悲俱攝受利益眾生方便成就一切故是利樂有情精進。五願求不退地者是攝善中無下精進。不自輕蔑能求上位故<p>經。善男子復依五法菩薩摩訶薩成就靜慮波羅蜜云何為五一者於諸善法攝令不散故二者常願解脫不著二邊故三者願得神通成就眾生諸善根故四者為淨法界蠲除心垢故五者為斷眾生煩惱根本故善男子是名菩薩摩訶薩成就靜慮波羅蜜<p>靜慮之中亦有三。一安住靜慮。二引發靜慮。三辦事靜慮。此中第一是安住於諸善品。攝令不散。住定輕安等故名安住。引發神通諸功德等名引發。能辦自他利益之事名辦事故第二常願解脫。解脫即八解脫。於空有邊能不住者引解脫故。第三願得神通即六神通。由現神通令諸眾生捨邪歸正集諸善根。此二即引發靜慮。四為淨法界除心垢者心通二種。能緣慮心并第一義心。為淨法界即第一義心。依定能除二心垢故此為自利。五為斷眾生煩惱根本此即利他。此後二種是辦事靜慮。能辦自他利益事故。非唯緣事名辦事。事謂事業業用。然諸處說變大地為金等。為辦事者且約外利事說<p>經。善男子復依五法菩薩摩訶薩成就智慧波羅蜜云何為五一者常於一切諸佛菩薩及明智者供養親近不生厭背二者諸佛如來說甚深法心常樂聞無有厭足三者真俗勝智樂善分別四者見修煩惱咸速斷除五者世間技術五明之法皆悉通達善男子是名菩薩摩訶薩成就智慧波羅蜜<p>智亦有三。謂加行智根本智後得智。五中初二加行智。於善友所修十供養。及願常隨名為親近一切諸佛菩薩善友。皆願求養親近無向背心。如前供養說。二常樂聞法心無厭足。應說諸佛本求法緣。上二俱是加行智攝。第三第五是後得智。真俗二境樂能了知。第四為斷見修煩惱。是根本智。世間伎術即六十四能。五明之法謂內明．因明．聲明．醫方明．工巧明。廣如瑜伽三十八說。問。內明處者為唯佛教名內明處耶。答。外道亦有。但明內身因果名內明處<p>經。善男子復依五法菩薩摩訶薩成就方便波羅蜜云何為五一者於一切眾生意樂煩惱心行差別悉皆通達二者無量諸法對治之門心皆曉了三者大慈悲定出入自在四者於諸波羅蜜多皆願修行成熟滿足五者一切佛法皆願了達攝受無遺善男子是名菩薩摩訶薩成就方便勝智波羅蜜善男子復依五法菩薩摩訶薩成就願波羅蜜云何為五一者於一切法從本以來不生不滅非有非無心得安住二者觀一切法最妙理趣離垢清淨心得安住三者過一切相心本真如無作無行不異不動心得安住四者為欲利益諸眾生事於俗諦中心得安住五者於奢摩他毘缽舍那同時運行心得安住善男子是名菩薩摩訶薩成就願波羅蜜善男子復依五法菩薩摩訶薩成就力波羅蜜云何為五一者以正智力能了一切眾生心行善惡二者能令一切眾生入於甚深微妙之法三者一切眾生輪迴生死隨其緣業如實了知四者於諸眾生三種根性以正智力能分別知五者於諸眾生如理為說令種善根成熟度脫皆是智力故善男子是名菩薩摩訶薩成就力波羅蜜善男子復依五法菩薩摩訶薩成就智波羅蜜云何為五一者能於諸法分別善惡二者於黑白法遠離攝受三者能於生死涅槃不厭不喜四者具福智行至究竟處五者受勝灌頂能得諸佛不共法等及一切智智善男子是名菩薩摩訶薩成就智波羅蜜<p>方便度等四瑜伽四十九說。如前所說。十二行相方便善巧當知說名方便善巧。如前所說。五種大願名願。所有十力加行名力。於一切法如實安立清淨妙智名智。問。此第十與六何殊。答。即彼中云。能取勝義無分別轉清淨妙慧名慧。能取世俗有分別轉清淨妙智名智。名二差別。十二方便善巧者四十五說。方便善巧當知略說有十二種。依內修證一切佛法有六。依外成就一切有情亦有六種。依內六者一於有情悲心顧戀。二於諸行如實遍知。三於菩提深心欣樂。四顧戀有情不捨生死。五遍知諸行輪迴不染。六欣樂佛智熾然精進名依內修六種善巧。此意自利依外有情修六善巧者。一令修少善感無量乃至微善令修迴向。二令小功力獲大菩提能令捨邪修隨喜等。三憎背聖教令除恚惱。四處中住者令其趣入。五趣入者令其成就。六已成就者令得解脫。已成後六善巧之中後之四種。復修六種方便善巧。一隨順會通。即為會釋諸教相違。二共立要契。令先斷惡修善方便利益等。三異分意樂。見不善等現違背意乖先許等。非染心爾令改修故。四逼迫所生居尊勝位逼令修善。五施恩報恩謂於有恩他欲來報。但令修善為惠報恩。六究竟清淨。謂現八相究竟利生等。廣如彼釋。願行不同有說一願。即初發心願度有情共求佛果。發菩提心論云。以此願引生十大願。如唯識論等說有二願。一求菩提願。二利樂他願。諸處通說有四弘願。即未度令度等。瑜伽四十五說有五大願。一發心願。二受生。三所行。四正願。五大願。於無上覺初發心求名發心願。次為利生願生善趣名受生願。願修善法名所行願。願當攝受一切功德名為正願。說此正願生於大願。大願即是十種大願。一願樂以一切上妙供具供養諸佛。二願攝護諸佛正法。三願從知足至入涅槃常隨侍從。四願行一切菩薩正行。五願普成就一切有情。六願往一切諸佛世界。七願能普淨一切佛土。八願同菩薩意樂加行趣入大乘。九願一切無倒利生皆不唐捐。十願速成無上菩提。發菩提心經論．大莊嚴論各說十。大同少別。寶雲經十多分有別。力智亦爾。諸說多少各有不同。煩不具引。且依攝論及唯識論總相而釋。第三依徵列中五。即五段顯不指科。方便五中初三拔濟方便。後二迴向方便。意樂煩惱心行差別者為拔濟生須識意樂及煩惱心貪嗔癡行八萬四千諸塵勞門所有差別。此所對治諸對治門心皆曉了者。次為對除須識除法。八萬四千諸功德門即是能治。大慈悲定出入自在者既識除法。應往諸趣而行化利。依大慈悲出入諸定皆使自在現大神通故。諸波羅蜜皆願修行者迴向菩提故。方便修諸波羅蜜一切佛法願了攝受者菩提涅槃智斷恩等願皆證得了達攝受。是能證義。列願五中初三求菩提願。後二利樂他願。初三即觀三身。願住第一觀一切法。雖是總觀亦觀一切八相之法不生滅等。離執安住者雖名觀住即是欲願。如般若問應云何住。觀一切法等通能所觀。報佛之智觀一切法。俗諦最妙理趣真諦離垢清淨。即離二障能觀之智於二諦中心得安住。得者證也。即報身四智。今云。菩薩於佛能觀垢淨智亦願樂住。過一切相等者欲得法身。云心得安住體即欲樂。觀於法身過一切相是心之本。心本即真如。無作者非煩惱作。無行者如離三世故。不異者無有前後別異之相。不動者不遷滅。觀彼法身離此四相故。願樂住云心得安住。為欲利益等者言於俗中者。即是機性能詮教等。為利他事故須了教詮及生機性。此即俗諦。於中願樂心得安住。於奢摩他等欲為利生要依止觀了知如幻離諸過等。故須俱行。奢摩他此云止。毘缽舍那此云觀。起於願樂云心得安住。力五種者瑜伽云。力即十力此中第一則業異熟智力及遍趣行智力。善惡即善不善業故心行即遍趣。正智者離增上慢行故。智能遍實了一切業及彼意趣趣向故。能令入於深妙法者是漏盡智力。知漏盡不盡證得無為故。能令入深妙之法。眾生輪迴是生死生智力。若知過去輪迴亦通宿住智力。隨善惡如實了知輪迴生死。三種根性正分別知者。根即根勝劣智力。性則種種性智力。五如理為說成就度脫者通處非處智力靜慮等智力勝解智力。能修此等即修習力。能了此等思擇力。五智中初三成熟有情。後一成就佛法。一能為眾生分別善惡。二能令眾生遠離黑法攝受白法。三為利有情於生死不厭於涅槃不喜。四其福智行至大涅槃究竟處故。五於第十地受勝灌頂得佛菩提。諸不共法本後二智。此中十度地前地上各隨分修。十地各一約增勝說。十波羅蜜多以五門分別。一釋名。二出體。三廢立。四釋相。五諸門。第一釋名者初釋總名後釋別名。梵云始迦波羅蜜多。始迦十。波羅彼岸也。蜜多離也到也。總云十離到彼岸。十者數也。彼岸有五。一所知二教三理四行五果。由此十行能知一切空有境盡。能解一切五明教盡。能達一切真俗理盡。能修一切福慧行盡。能證菩提果盡名到彼岸。菩提斷俱名菩提。菩提涅槃並名菩提故。於五中有小不盡不名到彼岸。離者遠離。由此十行能離生死五蘊之法。能到所知五種彼岸名十波羅蜜多。依大般若作如此釋帶數釋也。若無性釋論於諸世間聲聞獨覺施等善根最為殊勝能到彼岸。是故通稱波羅蜜多。若據自能所到釋。攝論簡他。以二乘等非於此五皆修證故大莊嚴論四義釋。解深密經伽七十八以五義釋。雜集論第十一以十二義釋。此經有十七義。如次文說。釋別名者攝論云。又能破裂慳吝貧窮及能引得廣大財位福德資糧。故名為施。又能息滅惡戒惡趣及能取得善趣等持故名為戒。大莊嚴論能令清涼故名為戒。攝論約所治。莊嚴據得果。亦不相違。餘釋不同皆準此知。又能滅盡忿怒怨讎。及能善住自他安穩。故名為忍。又能遠離所有懈怠惡不善法。及能出生無量善法令其增長。故名精進。又能消除所有散動及能引得內心安住。故名靜慮。又能除遣一切見趣諸邪惡慧及能真實品別知法。故名為慧。釋云。謂於因時能破慳吝亦能引廣福德資糧。及於果時能裂貧窮得大財位。故名為施。餘釋別名其文易了。然但釋六不釋後四。準文殊問經論下為治十障立十波羅。後四云。七者治煩惱心生助道法故。八對治顛倒道集實諦助道。生不顛倒道故。九者對治不自在心法。時非時得自在故。十者對治有我相。觀諸法無我故。此意因時對治煩惱心故生助道心。果時得助道法。即諸道品四智相應諸助道法。餘亦準知。出體如餘。辨廢立者前六廣如攝大乘第七莊嚴論第七成唯識論第九。後四解深密經第四云。與前六種為助伴故。於前三種所攝有情安置善品故說方便與三為伴。於現法中煩惱多故。於內心住無堪能等。復彼攝受乃至云。由此願故煩惱微薄能修精進。故我說願為進助伴。由此力故於內心住有所堪能故。說力為靜慮助伴。由此智能引出世慧故我說智與慧為伴。此意為助成滿前六故修後四。若準文殊問經發菩提心經。為治十障立於十度。前六即慳等。後四障者七煩惱心障。八顛倒道障。九不自在心法障。十有我相障。治此後四障立後四種度。若無性攝論後四一一皆通前六。彼云。一方便善巧。謂以前六所集善根共諸有情迴求無上正等菩提故。二願波羅蜜多。謂發種種微妙大願引攝當來波羅蜜多殊勝緣故。三力波羅。謂由思擇修習二力令前六種無間現行故。四智波羅。謂由前六成立妙智受用法樂成就有情故。諸波羅蜜各有多義。隨各舉一皆不相違<p>經。善男子何者是波羅蜜義<p>下辨修行中第二釋名。於中分二。初徵問後解釋。此徵也<p>經。所謂修習勝利是波羅蜜義滿足無量大甚深智是波羅蜜義行非行法心不執著是波羅蜜義生死過失涅槃功德正覺正觀是波羅蜜義愚人智人皆悉攝受是波羅蜜義能現種種珍妙法寶是波羅蜜義無礙解脫智慧滿足是波羅蜜義法界眾生界正分別知是波羅蜜義施等及智能令至不退轉是波羅蜜義無生法忍能令滿足是波羅蜜義一切眾生功德善根能令成熟是波羅蜜義能於菩提成佛十力四所畏不共法等皆悉成就是波羅蜜義生死涅槃了無二相是波羅蜜義濟度一切是波羅蜜義一切外道來相詰難善能解釋令其降伏是波羅蜜義能轉十二妙行法輪是波羅蜜義無所著無所見無患累是波羅蜜義<p>解釋有十七義即為十七段。文段易知不別牒科。但依次釋。言勝利者瑜伽三十五總說發心有二勝利。初發心已即是眾生尊重福田。一切眾生皆應供養。亦作一切眾生父母。二發心已即能攝受無惱害福。由此菩薩成就如是無惱害福得倍輪王所守護。寢寤得安非人不嬈。轉受餘生無病長壽常益有情無勞損等。若攝大乘別說勝利。論云。如是六種所得勝利云何可見。謂諸菩薩流轉生死。富貴攝故。大生攝故。大朋大屬之所攝故。廣大事業加行成就之所攝故無諸惱害。性薄塵垢之所攝故。善知一切工巧明處之所攝故。勝生無罪乃至安坐妙菩提座。常能現作一切有情一切義利是名勝利。釋云。富貴攝故是施勝利善趣攝故名大生。戒勝利。朋謂親族屬謂奴婢等。是忍勝利。廣大事業加行成就是進勝利。廣大事業謂輪王等。於中策勵名為加行。所作皆辦故名成就。無所罣礙無諸惱害。性薄塵垢之所攝故是靜慮勝利。善知一切工巧明處是慧勝利。此上是六別別勝利。無罪乃至坐菩提座常能現作一切有情一切義利是六通利。不同世間勝生有罪。又無邊無間乃至菩提非如世間唯自利益。常能現作有情義利故如勝生能。餘五亦爾。佛智無量能了二空名大。餘不能測名為甚深。此十能滿名到彼岸。是波羅蜜義。善法名行不善名非行。此即是因。俱不執著即不執著是波羅蜜義。生死有漏果涅槃無漏果。生死過失涅槃功德。於生死過失正覺。於涅槃功德正觀。或是正覺觀俱通二處。是彼岸義。愚人樂生死智人樂涅槃。平等利益悲心不損名攝受。能得說示七聖財寶為智人。能得說示施戒忍勤定智方便為世間。法為智人財為愚人。現者說示或通為二說令學故。此是所示。或可。珍寶即依勝定現七寶等施諸眾生。無礙四無礙。解脫八解脫。由八解脫能引神通等得四無礙等。智慧滿足此能為說。是波羅蜜義。法界眾生界即五無量之二種也。影顯於餘能正了知。施等即前五度及智即後五度。皆能修習至不退轉即第十地至行彼岸。無生法忍三無生忍。如前已釋。初地創得。八地相續得。能令滿足者得至佛地。上二自利滿。一切眾生功德善根能令成就者是利他彼岸。十力降天魔無畏降外道不共法降二乘。此三勝故例餘功德亦皆成滿。是菩提波羅蜜智德也。生死涅槃了無二相如所通達真如無別。彼岸斷德也。不如二乘以法執心見有二相。濟度一切是恩德。由具無畏外道諸難釋令降伏。能破邪彼岸。能轉十二妙行法輪是顯正彼岸。十二妙行者四諦三轉。且依苦諦見道示相修道勸修無學作證。生無漏慧名為法眼。各於去來今斷彼愚故一剎那智義分斷三。即如次名智明覺也。計餘三諦各有十二。應成四十八種行相。以相似故總名十二妙行法輪。廣此法輪如法華疏。能於一切無著無染著。無所見無滯礙。無患累捨無常色獲得常色。受想行識亦復如是。即是永捨二種生死之患累也<p>經。善男子初地菩薩是相先現三千大千世界無量無邊種種寶藏無不盈滿菩薩悉見善男子二地菩薩是相先現三千大千世界地平如掌無量無邊種種妙色清淨珍寶莊嚴之具菩薩悉見善男子三地菩薩是相先現自身勇健甲仗莊嚴一切怨賊皆能摧伏菩薩悉見善男子四地菩薩是相先現四方風輪種種妙華悉皆散灑充布地上菩薩悉見善男子五地菩薩是相先現有妙寶女眾寶瓔珞周遍嚴身首冠名華以為其飾菩薩悉見善男子六地菩薩是相先現七寶華池有四階道金砂遍布清淨無穢八功德水皆悉盈滿嗢缽羅華拘物頭華芬陀利華隨處莊嚴於華池所遊戲快樂清涼無比菩薩悉見善男子七地菩薩是相先現於菩薩前有諸眾生應墮地獄以菩薩力便得不墮無有損傷亦無恐怖菩薩悉見善男子八地菩薩是相先現於身兩邊有師子王以為衛護一切眾獸悉皆怖畏菩薩悉見善男子九地菩薩是相先現轉輪聖王無量億眾圍繞供養頂上白蓋無量眾寶之所莊嚴菩薩悉見善男子十地菩薩是相先現如來之身金色晃耀無量淨光悉皆圓滿有無量億梵王圍繞恭敬供養轉於無上微妙法輪菩薩悉見<p>已下答中第三大段證地。由前發心久修勝行得至證地故。於中分五。一得地相。二釋地名。三明地障礙。四地所修行。五明地修習。此得地相。謂初證時所得之相。若無性攝論第七於十地中通得四相。論云。得此諸地云何可見。此問由四種相。一得勝解謂得諸地深信解故。二得正行謂得諸地相應十種正法行故。三得通達謂於初地達法界時遍能通達一切地故。四得成滿謂修諸地到究竟故。釋云。深信解者於地教決定印可真實如是。十種正行者即十法行。謂供養。書寫。施他。聽。披讀。受。持及開演。諷誦。及思修。得通達者謂於初地達法界時。遍能通達一切地者若於初地正通達時速能通達後一切地。此種類故如有頌言。如竹破初節餘節速能破。得初地。真智諸地疾當成。到究竟者謂地地中果分成滿或最後滿。果分成滿望前為果在因名分。或最後滿者即成佛果。果究竟故。或第十地因究竟故稱最後滿。若準大莊嚴論第十三云。入地菩薩地地皆有十相。何者為十。一明信。二無劣。三無怯。四無待。五通達。六平等。七離偏。八離著。九知方便。十聖眾生。明信者於自地得明。於諸法中除無知故於他地得信。於後諸地願樂故。無劣者聞深妙法不驚怖故。無怯者難行行極勇猛故。無待者起自地行不待教故。通達者他地方便皆能起故。平等者普於眾生同自心故。離偏者耳聞毀譽無高下故。離著者得輪王等位無愛染故。知方便者知諸法不可得為佛上方便故。聖眾生者諸佛徒眾琣b生故。此等十相地地皆具。亦有得度相。廣如彼明。彼二文約內證相。諸地之通相。此經約外得。諸地之別相。由行十度外得此相。十地現相即為十段。分別可知。問。此等相在何處。答。各各將入自地時得。云先現故。又解。各各初入地時得。而云先現者更有多相。此等先現故不可在地前。云初地等菩薩是相先現故。表於初地能行一切施度。外遍大千現種種寶藏。能遂所求故無不盈滿。菩薩皆見者自上菩薩得見此相。非下得見。餘皆準知。於第二地表證平等理具持淨戒淨十業道故現妙色淨寶嚴具。於第三地表行三忍有勇健相。被甲降怨。於第四地表行四正勤七淨九淨妙華散地。七淨者戒淨．心淨．見淨．度疑淨．道非道智見淨．行智見淨．行斷智見淨也。九淨者加無緣寂滅淨淨國土淨。於第五地表行禪定離諸硬強有寶女現。禪定能生解脫遍處等瓔珞嚴身。行七覺分故首冠名華。於第六地文義有八。一表行智度。智有七種。法智．類智．世俗智．神通智．相智．十力前行智．四道理中正道理智。故現七寶華從起故寶華依池。二即法類智依觀四諦悟緣起理。有四階道。或依智分加行無間解脫勝進為四階道。三證如理起金砂遍布。四離麤相障清淨無穢。五得八解脫或八道支或八種智現八功德水。一淨。二輕。三冷。四耎。五甘。六不臭。七飲不損喉。八飲不傷腸六四智因現四色華。青黃赤白。七遊法苑樂。八證無為涼。於第七地表行善巧拔濟眾生。於菩薩前應墮惡趣。能令當不墮現不受惡報。故無有損傷。離現當怖。如首楞嚴經。菩薩性是首楞嚴三昧。能息諸苦拔三毒箭等。於第八地表行二願或無相智任運現前得相土二自在故。於身兩邊師子衛護。能令一切煩惱不現行故一切獸怖。於第九地表行力度如彼輪王有大勢力。四辨利生故無量億眾圍繞供養。以四無量蔭生如蓋。離染故自行七聖財或眾生緣慈等眾寶莊嚴。於第十地表灌頂位將成正覺。於菩薩身有如來相現。一現身。二現光。三現眾梵。四現轉法輪。此於自身不由作意有佛身相等。若準菩薩求夢經。於其地地各夢諸相。八地已上菩薩無睡如何有夢。此約所見觀如夢幻。今此亦爾。雖不作意如夢自身現佛事等。非約外見。初地已上剎那痡o見諸佛故。或此外睹如來相現。剎那所見彼佛為現。此約自見<p>經。善男子云何初地名為歡喜<p>贊曰。第二釋地名。成唯識第九。攝論第九。大莊嚴十三。解深密經。瑜伽。決擇等皆廣釋名。大意皆同。復少差別。廣略互顯。繁不具引。十地不同分為十段。初地分三謂徵釋結。餘九各二但有釋結。準此初徵應言云何初地等名為歡喜等。略其等字<p>經。謂初證得出世之心昔所未得而今始得於大事用如其所願悉皆成就生極喜樂是故最初名為歡喜諸微細垢犯戒過失皆得清淨是故二地名為無垢無量智慧三昧光明不可傾動無能摧伏聞持陀羅尼以為根本是故三地名為明地以智慧火燒諸煩惱增長光明修行覺品是故四地名為焰地修行方便勝智自在極難得故見修煩惱難伏能伏是故五地名為難勝行法相續了了顯現無相思惟皆悉現前是故六地名為現前無漏無間無相思惟解脫三昧遠修行故是地清淨無有障礙是故七地名為遠行無相思惟修得自在諸煩惱行不能令動是故八地名為不動說一切法種種差別皆得自在無患無累增長智慧自在無礙是故九地名為善慧法身如虛空智慧如大雲皆能遍滿覆一切故是故第十名為法雲<p>贊曰。釋有二義。一自利。二利他。得出世心即二空智與心相應名出世心。是鄰近釋。昔未得今始得釋初得言。此自利。於大事用如願成就者謂利他用。故大莊嚴論云。一見真如謂見自利。昔曾未見今時始見。去菩提近故。二見利物謂見利他。一一剎那能成就百眾生故此能成就百類有情。準知菩薩以利眾生為大事用。如十地經論．瑜伽四十七．唯識等皆說。初地得十百門。一淨信出家。一剎那頃證百三摩地。二以淨天眼於諸佛國見百如來。三於彼變化住持皆能解了。以神通力動百世界。四身亦能往放光令見。五化為百類。六成就百類所化有情。七若欲留命能住百劫。八於前後際能知百劫。九於蘊界等百法明門能正思擇。十化百身。身皆能現百菩薩眷屬。或總十百為大事用。生極喜樂釋歡喜言。通前二處。結文可知。餘九文顯。亦不牒科。皆準初知。於二地中離於二垢。一諸微結垢起異乘心。二諸犯戒垢誤犯三業故大莊嚴論云。於二地中出二種垢。一出犯戒垢。即此犯戒過失。二出起異乘心垢。即諸微細垢。離二垢故名離垢。此云皆得清淨。即離垢義。言無量智慧謂聞思修三慧無量。從定所發自明明他。大莊嚴論云。由能以法自明明他故名明他名三昧光明。不為外道邪魔摧伏名不傾動。又除障故名不傾動。即彼三慧以定總持之所發故。即定總持名為根本故。唯識論第九云。成就勝定本法總持能發無邊妙慧光故。前已說慧是三昧光明。故下但云總持為本。結文可知。第四地中修菩提分。智慧之火焰能燒微細煩惱現行等障薪故。莊嚴論云。於四地中以菩提分慧為焰自性。以惑智二障為薪自性。更增勝智光明覺品。即是菩提分法轉更增勝。第五地中真俗二智行相互違合令相應。俱時而起名修行方便勝智自在。復能除彼害伴隨眠遠隨現行名為難伏。雖分別見等見道已除俱生身見四地已斷。至此地中復除害伴。此不與我見俱。別起貪瞋等亦通見修斷。就總盡說云見修煩惱難伏能伏。非分別惑此地方伏。此道智障以煩惱名說。據害伴俱所知障品伏不起說。非諸俱生此皆能伏。羸劣睡眠六七地伏。又依六說。非第七俱。第七俱者八地已去猶現行故。故解深密云。八地已上唯有所依所知障在。第六一向琣b觀中不可起惑。又斷所知能依惑障。亦畢竟伏。唯識論等據二身見說見修惑四地除。此經據貪等故說五地伏見修惑。各依一義互不相違。問。準諸處說初地已上一切煩惱能伏頓盡由故意生。云何我見等四地能伏害伴隨眠五地能伏。答。若據能伏初地即能猶故意起。今依永伏故意不能令起。此由斷彼所依所知故與差別。此中二難。一能合二智難。二能伏煩惱難。此地俱得故名難勝。又大莊嚴論有二難退。一勤化眾生心無惱難。二生不從化心無惱難。此意二難退者退謂捨。極難捨退。此地菩薩能退二難。於難得勝故名難勝。此意即能退難退義。同難伏能伏。彼論約利他難得勝。此經據自利難得勝。各據一義各不相違。或可。此中修行方便極難得故。即彼二難勝智自在極難得故。即餘所合真俗二智。一極難得故通於二處即皆攝盡。第六地中硤[十二因緣道理相續不斷名行法相續。智常正觀名為了了。此為加行復能引起無分別智名無相思惟。思惟即正智皆悉現前故。成唯識論云。住緣起智引無分別最勝般若硤[在前。依大莊嚴云。於六地中依波若力能不住生死涅槃。二法痦{前。亦此無相思惟中攝無生死涅槃二種相故。問。準餘處文於五地中已無涅槃生死二相證得無住。何故大莊嚴論說在六地。答。餘約暫能說在五地。此約多續說在六地。唯識論等云。於六地中無相觀多有相觀少。第七地中於無相理長時相續。能以真智觀無細生滅二。無相思惟即無分別智。此中應云於無相理無漏無間思惟。簡第六地有相間故。以經多時方至此地故。解深密經云。能遠證入無間無缺無相作意。解脫謂八解脫。三昧謂三三昧即無相思惟無相解脫三昧。俱遠修行至功用後邊故。唯識論云。至無相住功用後邊出過世間二乘道故。初三地修相同世間行施戒修。四五六地修於道品。四諦緣起相同二乘。以出離彼故名遠修行。離細相現行障故名清淨無障。第八地中於無相觀任運起故名無相思惟。修得自在純無漏觀無煩惱動云諸煩惱行不能令動。即二不動。一相用不動相即有無相。用即功用。二煩惱不動故。唯識云。無分別智任運現前。相用煩惱不能動故。大莊嚴論但不為相及功用動無不為煩惱動。彼略說故第九地中任運能得。四無礙智說一切法。總通四辨俱得名說。以種種名言差別說。以種種義差別說。以種種音聲差別說。以種種辨才差別說。由任運故皆得自在。離二愚障故云無患累。復能令自他一智慧二自在三四辯皆得增長。故名善慧。又四辯才能說除疑名為善慧。於第十地所得法身如大虛空。以大智慧如雲遍空即智充滿法身。又猶如雲。法即如雲。能覆一切故。復說妙法如雲下雨。即法之雲。法通法身及所說法。依大莊嚴論云。由三昧門及陀羅尼門攝一切聞熏因遍阿梨耶識中。譬如浮雲遍滿虛空。能以此聞熏習雲於一一剎那於一一相一一好一一毛孔雨無量無邊法雨。充足一切可化眾生。由能如雲雨法雨故名法雲地。此即阿賴耶識如空。無漏聞熏習如雲。此意阿梨耶能廣含藏如空。種能生現如雲下雨。以定總持所有熏習攝餘熏習。起現行時復能說法。唯前言由三昧門及陀羅尼門攝一切聞熏習因故。以定及總持攝聞熏習。準下云以此聞熏習雲即說彼二所有熏習。不爾如何前云遍阿梨耶識中。若瑜伽論．解深密等亦以。麤重如空遍於一切。此智如雲遍能隱覆如空麤重故。成唯識論云。大法智雲含諸德水蔽如空麤重充滿法身故。空有三義。一法身如空以遍淨故。二阿梨如空以遍含一切種故。三麤重如空遍一切故。雲有三。一聞熏習如雲。二智慧如雲。三慈悲如雲。即十地經云。自從願力起大慈悲雲。據自利及決擇增說智慧雲。據利他覆蔭即說慈悲。此二據現行說。若據當能雨功德法二種子如雲。同無著般若論。未來如雲故皆不相違。問。此之十地即十三住中十住。住地二名有何差別。答。準大莊嚴論一釋無別故。彼論云。十一住者即十一地。住者名地。既住者名地。明知無差。一解。地住名別。彼論自問云。何名地。偈言為集諸善根樂住故說住。數數數無畏復以地為名。準釋初二句釋住名。後二句釋地名。云諸菩薩為成就種種善根。於一切時樂住一切地。是故諸地說名為住。步彌耶名為地。步者數數義。彌者實數義。耶者無畏義。欲進上地數數斷障礙數數得功德。是數數義。地以十數為量。一一地中知斷爾所障礙知得爾所功德。知此不虛是實數義。上地是無畏處。諸菩薩畏於自地中退失自他利功德進求上地。是名無畏義。以三義故名地<p>經。善男子執著有相我法無明怖畏生死惡趣無明此二無明障於初地<p>贊曰。此第三明地障。因明十一地障。前問菩提。通佛果故。今亦明佛地之障。此十一障即十一段此初。即異生性障。文分為三。一牒請機。二出障體。三辨所障。餘十障文各有二。除所告機。有相我法即二執之境。相謂相狀。能執之心當情相狀即同唯識論。云起自心相。或即體相。執著即能執之心。此執著我法皆悉有體。設執法無還執有無相。是故經云不應住法亦不住非法。非法者是無法也。若執我無亦是法執。二執是慧俱無明。強名為無明。是鄰近釋。怖畏生死惡趣無明者此惡趣言非唯三惡道通八難故。但分別所起不善業及所感果并所知障所發業果亦是此攝。毀責之名總云惡趣。由是此經云生死惡趣非唯三途。言怖畏者即此惡趣是所怖畏名為怖畏。此無明發無明品故名為無明。又唯識論云。或說彼利鈍障品俱起二愚。二執無明意說利品。惡趣無明意說鈍品。俱起無明名惡趣者亦毀責名。或見等迷理不發惡業。鈍品迷事故發惡業。從果為名名惡趣雜染愚。愚是本故並依主釋。問。唯識論云。一執著我法愚。即是此中異生性障。且異生性障不相應假。依種分位非即種體。云何二執即異生性。答言。異生性雖實通依。與現本識同地能生分別二障種子上立。從能依法以立障名。或即異生性從所依執種名執著我法愚。體不即愚。愚品名愚。如前所引。問。初地能斷分別二執。彼唯識論等何不即以二執自體立於障名。或從能所依以立障名耶。答。異生性滅即二執斷。又異生名簡異於聖。得聖斷彼顯故立名。問。入於初地既斷二障。云何攝論云十無明是不染污分別我執是染污故。答。世親攝論彼中解云。雖斷二障二乘亦能斷煩惱障。是共德故意約不共所知障說名不染污。又解。彼說不染約修道斷離十障外說十無明顯立十地。成唯識論天親攝論俱有二解。二十二愚所明體性與瑜伽七十八等同。又準餘文皆於初地說斷二愚及彼麤重。此略不言麤重。成唯識論有其二釋。論云。彼麤重言顯彼二種或二所起無堪任性。無堪任性者瑜伽五十八云。謂第八識中不安穩性等。唯識論云。如入二定說斷苦根。所斷善根雖非現種而名麤重。此亦應爾。愚及麤重餘之十種皆準此知。解異生性及其麤重廣如成唯識義燈所說<p>經。微細學處護犯無明發起種種業行無明此二無明障於二地<p>即邪行障是所知障。俱生一分能令菩薩誤犯三業。初地已上性戒成就必不故犯性。誤有所犯初地未斷。入二地斷。發起種種業行無明是彼誤犯所起三業。唯識論云。所知障中俱生一分及彼所起誤犯三業。彼障二地極淨尸羅。入二地時便能永斷。由斯二地說斷二愚及彼麤重。一微細誤犯愚。即此中俱生一分。二種種業趣愚。即彼所起誤犯三業。能起三業不但無明。所起三業亦非是愚。愚相應愚所起愚品類總名愚。成唯識又云。或唯起業不了業愚。此意但取能起能迷迷三業之愚。亦並依主釋。問。成唯識論第八云。所知障不能發業云何復云能發三業。答。約不能發招趣生異熟果業云不發業。若不能招所有三業此所知障非不能發故。佛地論出二體俱云謂所發業并所得果。果是等流增上二果故不相違<p>經。未得令得愛著無明能障殊勝總持無明此二無明障於三地<p>即闇鈍障。未得今得即是無漏勝定。通色無色及勝修慧。二地中無。入三地時能斷彼障。體即欲界貪俱所知障云未得今得。能障殊勝總持。總持有四。謂法義．咒．得菩薩忍。入三地時能斷彼障。總持念慧為性。今說。初二由入三地能斷定障。得勝定發勝修慧。斷總持障得勝總持。發得聞思二種勝慧故。成唯識云。由斯三地說斷二愚及彼麤重。一欲貪愚。即障勝定及修慧者。二圓滿聞持陀羅尼愚。即障總持聞思慧者。此由欲貪性為散亂。此所知障與欲貪俱名為欲貪故障勝定及於修慧。若障總持及聞思慧是別所知。非即所障。義分為二。又聞思與聞持相近故偏說之。非不障修慧各從增說<p>經。味著等至喜悅無明微妙淨法愛樂無明此二無明障於四地<p>即微細煩惱現行障。等至即勝定。味著是愛喜悅是受。即領受下劣定障修勝定故為勝障。餘多說貪。此經兼受即正障體。貪緣此受所領受定故俱名障。或此喜悅即是定愛。微妙淨法是菩提。法愛即樂也。體即是貪。此二無明是彼二貪相應無明故。成唯識論云。一等至愛愚。即是此中定愛俱者。二法愛愚。即是此中法愛俱者。亦依主釋。此之二障四地能斷。由於四地作菩提分法觀故。故唯識論云。菩提分法特違彼故。此中言定亦兼於慧。言菩提分法亦有教法及餘勝法并勝智慧。於第三地雖證勝定及勝教等。猶生愛著未能得作菩提分觀。故入四地中作菩提分觀。特違於彼故入四地能斷彼二。廣如成唯識論。問。如何特違。答。由四地中修菩提分法。初作四念住觀一切法皆無我故。故特違彼我執故除微細煩惱現行障。此障即是俱生身見。定法愛等諸相應惑及隨煩惱復作壞緣法念處觀故。特違彼定法愛等。又前三地創得勝定及勝教法故有愛著。此四地中更得勝法故能除彼。又能證得無攝受如能特違彼。問。餘處初無明等皆即障名。何故等至愛不即障名耶。答。應知此中十障無明更互影顯。如初障等但說我法等。據實通餘惑。然四地等障顯不但一法。即總云微細煩惱等。據別勝障即應云我見及二愛。約通故總說。二十二無明多約別說故。此定愛等不即十障名。影餘應爾<p>經。欲背生死無明希趣涅槃無明此二無明障於五地<p>即欲背生死愚。希趣涅槃者即欣涅槃愚。不能了生死涅槃真體無別故故有欣厭。此即於下乘般涅槃障又作勝菩提分觀。未能證得無差別如為五地障。前後說障皆準此知。由於五地作四諦觀真俗二智合令雙行。由能證得無差別如能證之智名無差別道。故成唯識論云。彼障五地。無差別道入五地時便能永斷故能除彼<p>經。觀行流轉無明麤相現前無明此二無明障於六地<p>觀行流轉即緣苦集無明麤相現前。即觀滅道淨相。此即麤相現行障。以五地中觀四諦故。雖亦作無相多時作有相觀障於六地多無相觀。故入六地能斷此障<p>經。微細諸相現行無明作意欣樂無相無明此二無明障於七地<p>即細相現行障。微細諸相即細生相。作意欣樂無相即觀細滅相。由於六地作緣起觀見有生滅。彼障七地妙無相道。未能即空起有勝行。故入七地除<p>經。於無相觀功用無明執相自在無明此二無明障於八地<p>即無相中作加行障。於第七地雖能長時作無相觀。能加功用方得。長時有加行愚。由愚未斷故起加行。無相觀中不得自在。執相者即於七地雖現相土有執相種。於現相土亦不自在。不自在言通於無相。又有四自在謂相土智業。於八地中得相土二。九地得智十地得業。相即隨欲現金銀等類。類寬也。土即隨欲現。或大小土狹於相故。今言相即得攝土。故入八地能斷彼障。問。入八地已無相自在。何故耽寂不欲利生。答。言自在者約無功用任運能起自利而說。不約利他故不相違<p>經。於所說義及名句文此二無量未得善巧無明於詞辯才不隨意無明此二無明障於九地<p>即利他中不欲行障。所說義義無礙解。及名句文法無礙解。於此二中未得自在云未得善巧。於詞者諸方音聲。故成唯識論云。法緣名等詞緣於聲。故詞是聲。辯才者即七辯才。於現音聲及七辯才不自在故名不隨意。由第八地於利他中不欲行故。未能除此四無礙愚。故入九地即能永斷<p>經。於大神通未得自在變現無明微細祕密未能悟解事業無明此二無明障於十地<p>則於諸法中不得自在障。五種神通過於二乘及前菩薩。又能廣利得自在故名大神通。變謂轉換現謂化現。無而忽有。微細祕密有大法智雲及所含藏。細者妙也。即是微妙。由離障故極難得故。難解稱祕密。未能悟解則無明。事業者利生事業於第九地無明障此。故入第十即能永斷<p>經。於一切境微細所知障礙無明極細煩惱麤重無明此二無明障於佛地<p>即第十一障空有理事名一切境。妙觀察智觀如羅穀。此即由有細所知障通現及種。通七識俱所熏成種。亦由第七現行法執不得分明。極細煩惱麤重者則細煩惱種子。亦通第七識。煩惱現行入八地。時畢已不起。若其種子第十地未斷故障佛地。在金剛定無間道除。非同於餘入地方斷。此經約二十二無明辨障差別。亦即攝十一障總即名障別即名愚。此攝十一障二十二愚。諸教不同煩不具述<p>經。善男子菩薩摩訶薩於初地中行施波羅蜜於第二地行戒波羅蜜於第三地行忍波羅蜜於第四地行勤波羅蜜於第五地行定波羅蜜於第六地行慧波羅蜜於第七地行方便勝智波羅蜜於第八地行願波羅蜜於第九地行力波羅蜜於第十地行智波羅蜜<p>贊曰。第四地所修法。文段可知。問。菩薩地前尚行六度。及十地論等云。第二劫一行中行一切行。於第三劫一切行中行一切行。即皆具修。何故此文地各行一。答。據實如是。言於十地各行一者約增而說。無性攝論云。一一地中具修十種。不應定說此地修此。由增勝言無此過失<p>善男子菩薩摩訶薩最初發心攝受能生妙寶三摩地第二發心攝受能生可愛樂三摩地第三發心攝受能生難動三摩地第四發心攝受能生不退轉三摩地第五發心攝受能生寶華三摩地第六發心攝受能生日圓光燄三摩地第七發心攝受能生一切願如意成就三摩地第八發心攝受能生現前證住三摩地第九發心攝受能生智藏三摩地第十發心攝受能生勇進三摩地<p>贊曰。第五明修行。此意十地各行一度如何修習。謂要定慧兩法雙修故。無性攝論云。於地地中修奢摩他毘缽舍那。由五相修。如彼廣辨。然諸處說修多少差別。各各不同不能具引。何故但說止觀二門而為修耶。答。無性釋云。謂能對治諸散動故得能對治諸顛倒慧。於地地中修行此二。然今此經但說止品。以定能引無相正智是智足故。然約十地別別修定。與彼諸文互相影顯。文段分三。初舉能修之人。次明所修定。後即總結。由定起施名妙寶等持。三者是等。摩地云持。平等持心令住於境。舊音訛故名為三昧。定能起戒名可愛樂等持。由持戒者眾所樂見。或從無漏道共戒說定能起忍者難動等持。定發精進名不退等持。由定能為功德勝因名寶華等持。定能發智名曰圓光焰等持。定能發生方便善巧名一切願如意成就。定能發智任運能證無相妙理名現前證。定發四辨名為智藏。定發神通廣大事業名為勇進<p>經。善男子是名菩薩摩訶薩十種發心<p>贊曰。總結<p>經。善男子菩薩摩訶薩於此初地得陀羅尼名依功德力爾時世尊即說咒曰<p>怛姪他　晡哷[<a href='javascript:showpic("../fontimg/001244.gif")'>仁-二+爾</a>]曼奴喇剃　獨虎獨虎獨虎　耶跋蘇利瑜　阿婆婆薩底(丁里)耶跋旃達囉　調怛底　多跋達洛叉漫　憚荼缽唎訶嚂　矩嚕莎(引)訶(引)<p>善男子此陀羅尼是過一琲e沙數諸佛所說為護初地菩薩故若有誦持此陀羅尼咒者得脫一切怖畏所謂虎狼師子惡獸之類一切惡鬼人非人等怨賊災橫及諸苦惱解脫五障不忘念初地善男子菩薩摩訶薩於第二地得陀羅尼名善安樂住<p>怛姪他　嗢[<a href='javascript:showpic("../fontimg/026255.gif")'>竺-二+耑</a>](入聲下同)里質里質里　嗢[<a href='javascript:showpic("../fontimg/026255.gif")'>竺-二+耑</a>]羅[<a href='javascript:showpic("../fontimg/026255.gif")'>竺-二+耑</a>]羅(引)　喃繕睹繕睹　嗢[<a href='javascript:showpic("../fontimg/026255.gif")'>竺-二+耑</a>]里虎嚕虎嚕　莎訶<p>善男子此陀羅尼是過二琲e沙數諸佛所說為護二地菩薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念二地善男子菩薩摩訶薩於第三地得陀羅尼名難勝力<p>怛姪他　憚宅枳般宅枳　羯喇[<a href='javascript:showpic("../fontimg/012411.gif")'>打-丁+致</a>]　高喇[<a href='javascript:showpic("../fontimg/012411.gif")'>打-丁+致</a>]　雞由哩憚[<a href='javascript:showpic("../fontimg/012411.gif")'>打-丁+致</a>]里　莎訶<p>善男子此陀羅尼是過三琲e沙數諸佛所說為護三地菩薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念三地善男子菩薩摩訶薩於第四地得陀羅尼名大利益<p>怛姪他　室唎室唎　陀弭[<a href='javascript:showpic("../fontimg/001244.gif")'>仁-二+爾</a>]陀弭[<a href='javascript:showpic("../fontimg/001244.gif")'>仁-二+爾</a>]　陀哩陀哩[<a href='javascript:showpic("../fontimg/001244.gif")'>仁-二+爾</a>]　室利室唎[<a href='javascript:showpic("../fontimg/001244.gif")'>仁-二+爾</a>]　毘舍羅波始波始娜　[<a href='javascript:showpic("../fontimg/067721.gif")'>口*半</a>]陀弭帝莎訶<p>善男子此陀羅尼是過四琲e沙數諸佛所說為護四地菩薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念四地善男子菩薩摩訶薩於第五地得陀羅尼名種種功德莊嚴<p>怛姪他　訶哩訶哩[<a href='javascript:showpic("../fontimg/001244.gif")'>仁-二+爾</a>]　遮哩遮哩[<a href='javascript:showpic("../fontimg/001244.gif")'>仁-二+爾</a>]羯喇摩(引)<p>[<a href='javascript:showpic("../fontimg/001244.gif")'>仁-二+爾</a>]僧羯喇摩(引)　[<a href='javascript:showpic("../fontimg/001244.gif")'>仁-二+爾</a>]三婆山[<a href='javascript:showpic("../fontimg/001244.gif")'>仁-二+爾</a>]瞻跋[<a href='javascript:showpic("../fontimg/001244.gif")'>仁-二+爾</a>]悉耽婆[<a href='javascript:showpic("../fontimg/001244.gif")'>仁-二+爾</a>]謨漢[<a href='javascript:showpic("../fontimg/001244.gif")'>仁-二+爾</a>]　碎閻步陛莎訶<p>善男子此陀羅尼是過五琩F數諸佛所說為護五地菩薩摩訶薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念五地善男子菩薩摩訶薩於第六地得陀羅尼名圓滿智<p>怛姪他　毘徙哩毘徙哩　摩哩[<a href='javascript:showpic("../fontimg/001244.gif")'>仁-二+爾</a>]迦里迦里　毘度漢底　嚕嚕嚕嚕　主嚕主嚕　杜嚕婆杜嚕婆　捨捨設者婆哩灑　莎(入)悉底薩婆薩埵喃　悉甸睹　曼怛囉缽陀[<a href='javascript:showpic("../fontimg/001244.gif")'>仁-二+爾</a>]莎訶<p>善男子此陀羅尼是過六琲e沙數諸佛所說為護六地菩薩摩訶薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念六地善男子菩薩摩訶薩於第七地得陀羅尼名法勝行<p>怛姪他　勺訶(上)　勺訶(引)嚕　勺訶勺訶勺訶嚕　鞞陸枳鞞陸枳　阿蜜栗多唬漢[<a href='javascript:showpic("../fontimg/001244.gif")'>仁-二+爾</a>]　勃里山[<a href='javascript:showpic("../fontimg/001244.gif")'>仁-二+爾</a>]　鞞嚕敕枳婆嚕伐底　鞞提呬枳　頻陀鞞哩[<a href='javascript:showpic("../fontimg/001244.gif")'>仁-二+爾</a>]　阿蜜哩底枳　薄虎主愈　薄虎主愈莎訶<p>善男子此陀羅尼是過七琲e沙數諸佛所說為護七地菩薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念七地善男子菩薩摩訶薩於第八地得陀羅尼名無盡藏<p>怛姪他　室唎室唎室唎[<a href='javascript:showpic("../fontimg/001244.gif")'>仁-二+爾</a>]　蜜底蜜底　羯哩羯哩　醯嚕醯嚕　主嚕主嚕　畔陀弭莎訶<p>善男子此陀羅尼是過八琲e沙數諸佛所說為護八地菩薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念八地善男子菩薩摩訶薩於第九地得陀羅尼名無量門<p>怛姪他　訶哩旃茶哩枳　俱藍婆喇體　睹剌死　拔吒拔吒死　室唎室唎　迦室哩迦　必室唎莎悉底　薩婆薩埵喃莎訶<p>善男子此陀羅尼是過九琲e沙數諸佛所說為護九地菩薩故若有誦持此陀羅尼咒者脫諸怖畏惡獸惡鬼人非人等怨賊災橫及諸苦惱解脫五障不忘念九地善男子菩薩摩訶薩於第十地得陀羅尼名破金剛山<p>怛姪他　悉提(去)　蘇悉提(去)謨折[<a href='javascript:showpic("../fontimg/001244.gif")'>仁-二+爾</a>]木察[<a href='javascript:showpic("../fontimg/001244.gif")'>仁-二+爾</a>]　毘木底菴末麗　毘末麗涅末麗　忙揭麗　呬[<a href='javascript:showpic("../fontimg/004588.gif")'>口*闌</a>]若　揭鞞　曷喇怛娜揭鞞　三曼多跋姪[<a href='javascript:showpic("../fontimg/004628.gif")'>口*麗</a>]　薩婆頞他娑憚[<a href='javascript:showpic("../fontimg/001244.gif")'>仁-二+爾</a>]　摩[<a href='javascript:showpic("../fontimg/067001.gif")'>打-丁+柰</a>]斯莫訶摩[<a href='javascript:showpic("../fontimg/067001.gif")'>打-丁+柰</a>]斯　頞步底　頞窒步底　阿喇誓毘喇誓　頞主底菴蜜栗底　阿喇誓　毘喇誓　跋嚂謎　跋囉甜　麼莎　[<a href='javascript:showpic("../fontimg/004628.gif")'>口*麗</a>]晡喇[<a href='javascript:showpic("../fontimg/001244.gif")'>仁-二+爾</a>]晡喇娜　曼奴喇剃莎訶<p>善男子此陀羅尼灌頂吉祥句是過十琲e沙數諸佛所說為護十地菩薩故若有誦持此陀羅尼咒者脫諸怖畏惡獸惡鬼人非人等怨賊災橫一切毒害皆悉除滅解脫五障不忘念十地<p>贊曰。答第一問中有四。此即第四得護有二。初得護後領讚。此初也。十地不同即為十段。一一段中各分為四。一標能護名。二正說神咒。三歎法勝。多佛說故。四明護益。四總持中是咒總持。由行施得名為功德。餘名準行例此可知。歎勝中有二。初歎次所護地。護益有二。一無難。二不退。若有誦持此下是無五難。初標次列後結。五難者一惡獸。二惡鬼。三怨賊。四水火等災橫。五三七苦等。及結文段可知。不忘者第二能令不退。餘九準知。第二總持名善安樂住。由持戒故得名善安樂住。由行忍故得名難勝力。由行精進善成辦故得名大利益。由修定力引諸功德得名種種功德莊嚴。由行智故得名圓滿智。由行方便善巧故得名法勝行。由行十無盡願故得名無盡藏。由得四辯廣利生故得名無量門。由智能破如金剛障故得總持名破金剛山。餘九如次。配釋所得總持之名。餘文同故更不科釋<p>經。爾時師子相無礙光燄菩薩聞佛說此不可思議陀羅尼已即從座起偏袒右肩右膝著地合掌恭敬頂禮佛足<p>贊曰。得護中第二領讚。文分為三。初領所說法。次頂禮虔恭即歡讚儀。後申言讚歎。此初二文。表能修行故。從坐起作吉祥兆故袒右肩。表能證位故膝著地。智冥所說故合掌。既聞妙法知說者勝故加恭敬。表敬之極以頂禮足<p>經。以頌讚佛敬禮無譬喻甚深無相法<p>贊曰。後申言讚歎。總有十頌分之為二。初半頌讚所聞法。餘九頌半讚佛。此初也。法為佛師故先讚法。佛能起說是教之主故。次讚佛。起慇淨心策殊勝業。虔誠頂拜名為敬禮。梵男聲呼云伴談。女聲呼云伴底。此云敬禮訛云和南。法體殊勝非喻所喻云無譬喻。唯佛究了稱甚深。如法華經論。甚深有五。一義甚深真如義用。二體甚深即如自性。三內證甚深唯無分別智方能契證。四依止甚深與琩F德為所依故。五無上甚深即無餘無住。無相者無空有相等二相。或無生滅等十相<p>經。眾生失正知唯佛能濟度<p>贊曰。下讚佛。初半頌總後九頌別。此總。佛三德中恩利生勝故偏標舉。以影智斷。正知謂正智。凡無正智廣造邪業沈輪生死。佛具二智唯獨能濟。雖菩薩等亦能度生。由依佛故推功歸佛<p>經。如來明慧眼不見一法相復以正法眼普照不思議不生於一法亦不滅一法<p>贊曰。下別讚佛。初二頌讚報身智德。次二頌讚法身斷德。餘五頌讚化身恩德。初中初讚因德。次讚果德。讚因中初半頌讚慧眼。次一頌歎法眼。慧眼照空第一義諦。掌珍論引經云。曼殊室利慧眼無所觀不觀有為無為。所以者何。非慧眼境故。法眼照有遍於真俗。非不見真如而能了諸法無著。般若論釋意亦爾。故先讚慧眼。無分別故不見一法相。非無諸法。緣於教法及眾根性名為法眼。無不解了名為普照。非餘所測名不思議。稱境而知不妄見增生一法。亦不妄見減滅一法。處中而知依他生滅。遍計真如並無生滅。今不見彼後二生滅。非無生滅之依他性<p>經。由斯平等見得至無上處<p>贊曰。明果也。由謂因由。因修二眼得圓滿故能平等見。得者無間道。至者解脫道。或翻於上。得者證義。斷惑證滅心故。無上處者即大菩提。不說肉天眼。無記法故。但是業果及定果故所以不說。在佛身中名為佛眼。今此讚因故略佛眼<p>經。不壞於生死亦不住涅槃不著於二邊是故證圓寂<p>贊曰。下二行讚斷德。初一行無住涅槃。後一行讚無餘。亦大涅槃正是法身。壞者斷也。不同二乘永斷生死滅邊亦不樂住涅槃為有邊。即空有俱不著。離於此二邊。是故能證無住涅槃。涅槃梵語不正。正應云波利[<a href='javascript:showpic("../fontimg/023247.gif")'>目*尼</a>]縛喃。此云圓寂。名如前釋。此通因位未名最清淨<p>經。於淨不淨品世尊知一味由不分別故獲得最清淨<p>贊曰。無餘大涅槃。即正明法身。淨不淨性體即真如名為一味。由無分別智證斯一味。正涅槃因故能獲得極清淨最無上法身。無餘圓寂名最清淨。出過因位唯佛得故。無住通因。雖是清淨障未盡故未最清淨<p>經。世尊無邊身不說於一字令諸弟子眾法雨皆充滿<p>贊曰。下恩德分四。一行現身說法德。一行觀生常利德。二行應機差別德。後一行總結無差別。初也。他受變化隨機感現。其形無量云無邊。或現大身。量難測故名無邊身。離遍計故真理無故不獨說一字。故云不說於一字。然由因緣識變之力令眾聞法皆得充滿。如末尼珠隨求雨寶。亦如天鼓應念出聲故<p>經。佛觀眾生相一切種皆無然於苦惱者常興於救護<p>贊曰。觀生常利德。平等觀生怨親利鈍好醜自他。依法界等此一切種相皆無故。大悲不捨即空觀有。故於苦等常與救護<p>經。苦樂常無常有我無我等不一亦不異不生亦不滅如是眾多義隨說有差別<p>贊曰。應機差別德。初一頌半應機別。次一句喻顯。後一句佛知。初也。苦樂常無常我無我一異生滅舉此五對。於是眾多真理雖無隨機說別<p>經。譬如空谷響唯佛能了知<p>贊曰。舉喻。及佛能了。譬如虛谷本無音聲隨響緣別出種種聲。餘不能了唯佛能知<p>經。法界無分別是故無異乘為度眾生故分別說有三<p>贊曰。總結無差。雖初差別終至一乘於真法界亦無三乘之差別相。文顯可知<p>經。爾時大自在梵天王亦從座起偏袒右肩右膝著地合掌恭敬頂禮佛足<p>贊曰。品中第三大段大梵讚揚。於中有二。初梵王讚勸。後如來印誠。初讚歎也。於中文三。初讚儀次正讚後勸持。此初也。大自在梵王者第四靜慮王。即第十地菩薩。十地經云。現報利益受佛位故。後報利益摩醯首羅智處生故<p>經。而白佛言世尊此金光明最勝王經希有難量初中後善文義究竟皆能成就一切佛法<p>贊曰。正讚瑜伽八十三說有十句。此初別說五句。後皆能成下總說餘五句。或皆能成就下但第十句。梵行之相影攝中間。八十三云。言初善者謂於聞持生歡喜故。中善者謂修行時無有艱苦。遠離二邊依中道行故。後善者謂極究竟離諸垢故。及一切究竟離欲為後邊故。此意謂。修行時是有學位。後善中謂極究竟等是最後無間道位。及一切究竟等是最後解脫道。離垢因果究竟故。言文義究竟故。文究竟謂其文巧。即善縎綴名身等故。其義究竟者即其釋妙也。謂能引發利益安樂故。六無雜七圓滿八清淨九鮮白十梵行之相。總是一切皆成中攝<p>經。若受持者是人則為報諸佛恩<p>贊曰。勸持也。如法華經第二敘佛恩深無能得報。囑累品云唯受持經即為報恩。此亦如是<p>經。佛言善男子如是如是如汝所說<p>贊曰。第二如來印誠有二。初印後誠。初也<p>經。善男子若得聽聞是經典者皆不退於阿耨多羅三藐三菩提<p>贊曰。誠也。有二。初能聽聞者不退菩提。後聽受者滅障勝進。初中有五。一標。二徵。三順釋。四重徵。五反顯。此即標也<p>經。何以故<p>徵也可知<p>經。善男子是能成熟不退地菩薩殊勝善根是第一法印是眾經王故應聽聞受持讀誦<p>贊曰。順釋有二。初釋後勸。有三所以。能聽聞者不退菩提。一是能就不退善根。即是未熟能熟。二是第一法印即是先熟印令不退。三是諸經王故。應下勸<p>經。何以故<p>重徵也<p>經。善男子若一切眾生未種善根未成熟善根未親近諸佛者不能聽聞是微妙法<p>贊曰。反顯也。三義反顯。一未種善根。二種而未熟。三未親近諸佛。此之三人不能聽聞。故知能聽聞者具前三緣。所以聞經得至不退<p>經。若善男子善女人能聽受者一切罪障皆悉除滅得最清淨<p>贊曰。滅障勝進有三。一滅三障。二近善友。三得勝法。此初也。一滅罪。二得淨。得淨即是罪滅福生。或先破戒還令清淨<p>經。常得見佛不離諸佛及善知識勝行之人<p>贊曰。近善友。勝行之人即諸菩薩<p>經。睇D妙法住不退地<p>贊曰。得勝法有四。初得聞勝法。二得至勝位。三得勝總持。四得法勝用。此初二也<p>經。獲得如是勝陀羅尼門<p>贊曰。得勝總持法。初總標後別示。初也。四陀羅尼中。是能得不退陀羅尼證法性故無盡。得不退故無減<p>經。所謂無盡無減海印出妙功德陀羅尼無盡無減通達眾生意行言語陀羅尼無盡無減<p>贊曰。別示此十總持。或通十地一一皆得。或隨十地如次得一。如前三摩地。初地行施能得。應時如大海潮終不失時。證平等如而為印故。依陀羅尼出生布施勝妙功德。復能發生後後勝德無盡無減。或證理所得。或十無盡句所攝故無盡無減。下皆準釋。於第二地除不了業愚得此總持故能通達自他三業。意行言三如次即意身語三業。或意行即八萬四千心行。此識機言語。即約解一切眾生語言<p>經。日圓無垢相光陀羅尼無盡無減滿月相光陀羅尼無盡無減<p>由第三地由離闇鈍愚獲此總持。能發殊勝妙定三明故。如日圓。自離障云無垢。破他闇云相光。四地能離微細障。故精進殊勝由如月輪初微至圓滿。能除已生未生之我見執能生未生。能長已生一切善法故。如月光能作清涼能開長蓮華<p>經。能伏諸惑演功德流陀羅尼無盡無減破金剛山陀羅尼無盡無減<p>由於五地得諦相應增上慧故。能伏害伴貪等煩惱總名降伏諸惑。修定勝故得勝靜慮演功德流。流謂八解脫。故華嚴經云。八解脫法流淨妙水。或得勝定能演說定一切功德。由第六地習於般若。能破愚癡障日之金剛大山<p>經。說不可說義因緣藏陀羅尼無盡無減通達實語法則音聲陀羅尼無盡無減<p>由七地中多住無相。以方便善巧說不可說無相之義亦不壞假名因緣法藏。由第八地得無相功用智。以大願力能通達實語為生法則。音聲即語<p>經。虛空無垢心行印陀羅尼無盡無減無邊佛身皆能顯現陀羅尼無盡無減<p>由第九地得四辨自在如空除利他障故無垢。所說法義能為眾生心行勝印。勝印印已決得勝益。由第十地得大智雲充滿法界。盡無邊界生所願身皆能顯現。皆因總持得。皆從所得立總持名。即從果為名。依主釋也<p>經。善男子如是等無盡無減諸陀羅尼門得成就故<p>贊曰。得勝用。前得法體。此依起用。初標後顯。此標也<p>經。是菩薩摩訶薩能於十方一切佛土化作佛身演說無上種種正法於法真如不動不住不來不去<p>贊曰。此顯勝用有三。一現身說法。二能益有情。三攝法歸真令修正觀。此初也。雖現身說諸法不壞真諦故。於法真如不動故。無垢稱經云。能善分別諸法相於第一義諦而不動。即不住著。雖復現身離喧亂流轉之苦故於法真如不動。亦不住著涅槃寂滅。如凡夫二乘雖現成佛去示歸涅槃來。用常寂故不來不去。又眾生善根熟故見佛來。生厭離故見佛去。談佛常住不來不去。亦如澄空璧月洞映無涯。任水澄波輝華有極。此即水澄而月影現。水波濁而月沈。談其月也何有來去。或自性身無行住坐臥。不動即不坐臥。來去是行攝。應化有之。故般若論云。諸佛無來去。應化有來去。準攝境中即約應化為徵。答即從如為答。故通好。或現身說法俱無三世定相。不動是總。不住是現生。即滅故。不去即滅不至過去故。不來未來無故。準說法中亦云不動等。此釋為好<p>經。善能成熟一切眾生善根亦不見一眾生可成熟者<p>贊曰。二能益有情。據俗諦善巧成就眾生。就勝義諦亦不見生可成就者。又攝他同己。觀外眾生為空為常益故。故金剛般若經云。雖度如是無量眾生而無眾得滅度者<p>經。雖說種種諸法於言詞中不動不住不去不來能於生滅證無生滅<p>贊曰。三攝法歸真令修正觀。於中分三。初標次徵後釋。此標也。初雖說種種等者前現身說法。後能於生滅證無生滅者標由證真<p>經。以何因緣說諸行法無有去來<p>徵因緣所以。有何所以能如是耶<p>經。由一切法體無異故<p>贊曰。釋也。以一切法皆歸於如真如為體。體無異故不見能依身語說實生滅等相<p>經。說是法時三萬億菩薩摩訶薩得無生法忍無量諸菩薩不退菩提心無量無邊苾芻苾芻尼得法眼淨無量眾生發菩薩心<p>贊曰。品中第四大段聞法獲益。於中有四。一時會得益。二世尊讚誨。三大眾奉行。四如來更敕。此初也。文有四益。一得無生忍。創得在初地。長時得在八地。圓滿得在佛地。二得不退即十住第七不退大菩提心。三定性二乘證預流果。無漏慧生緣四諦法得法眼淨。四有大乘種性凡夫通三乘不定性發菩提心<p>經。爾時世尊而說頌曰勝法能逆生死流甚深微妙難得見<p>贊曰。讚誨。初兩句讚。次兩句誨。讚中初句讚法上勝能破生死。次句讚法微妙難可得見<p>經。有情盲冥貪欲覆由不見故受眾苦<p>贊曰。誨也。無明障上句造惡中心。下句受苦果無明障聖眼翳瞙智心盲。冥者闇也。不見真理故云冥。又為貪欲之所覆心不知出離但造惡業。所以造惡由不見真理故惡業既作。故受眾苦<p>經。爾時大眾俱從座起頂禮佛足<p>贊曰。大眾奉行。初儀軌<p>經。而白佛言世尊若所在處講宣讀誦此金光明最勝王經我等大眾皆悉往彼為作聽眾<p>贊曰。第二明奉行。奉行中有五。一為作聽眾。二利益法師。三利益聽眾。四利益國土。五尊重說處。初也<p>經。是說法師令得利益安樂無障身意泰然我等皆當盡心供養<p>贊曰。利益法師。一令安樂。二四事供養<p>經。亦令聽眾安穩快樂所住國土無諸怨賊恐怖厄難饑饉之苦人民熾盛<p>贊曰。利益聽眾及國土<p>經。此說法處道場之地一切諸天人非人等一切眾生不應履踐及以污穢何以故說法之處即是制底當以香華繒綵旛蓋而為供養我等常為守護令離衰損<p>贊曰。尊重說處有三。初標次徵後釋。釋中有二。初釋不應踐污所以。次應修供養。修供養中初勸他供養。後自作守護<p>經。佛告大眾善男子汝等應當精勤修習此妙經典是則正法久住於世<p>贊曰。如來更敕。前之四眾願聽護持願自身受持演說。今敕亦令自勤修習使法久住<p>金光明最勝王經卷第五<p>　　　　唐三藏法師義淨奉　制譯<p><b>　　<A NAME="n64"></A>蓮華喻讚品第七</b><p>蓮華喻讚品三門分別。一來意。二釋名。三解妨。言來意者妙幢默念。世尊導師久植勝因。何壽命短促。四方四佛忽現室內陳壽無邊。豈凡心測。因聞壽長遠願得菩提。說果令求。求須起行。所以夜夢金鼓示懺悔方。今即勝行感夢起階非無因緣。眾疑未知所以佛為說。於過去有王名金龍主。以蓮華喻讚十方佛。由此勝因感斯嘉夢。欲令時會得除疑惑同殖妙因。故前品後有斯品起。釋名者蓮華是喻。讚歎是法。蓮華者通名芙蕖亦名芙蓉。華名菡萏。其實名蓮。蓮謂房也應即蓮臺。蓮中子曰菂。菂中曰薏。此意華即喻因蓮即喻果。喻在因中。前後相望雙含因果。又蓮華出於泥水不為泥水所污。喻修行雖在染位必能出離惑泥。敷榮起乎水中亦不為泥水所污。喻勝因果俱能離染。此蓮華喻通能所讚。讚歎喻似蓮華。非染污心讚故。讚體是智讚用是言。以淨心起言亦似蓮華。然今意取讚佛妙德如似蓮華。故此品云。常以蓮華喻讚稱歎十方佛。又頌云。讚佛功德喻蓮華。以由用也。常用蓮華喻而讚歎佛。或此讚詞名蓮華喻。用此蓮華喻讚歎讚歎諸佛。故言常以蓮華喻讚。此品明彼故以為名。解妨者何不於前夢懺品後即說此品今方說耶。答。時會機宜欲樂爾故。又夢懺悔為滅罪之先徵。悟即應求罪滅進修勝行。現因正學故即先陳。往事證誠故在後說<p>經。爾時佛告菩提樹神善女天汝今應知妙幢夜夢見妙金鼓出大音聲讚佛功德并懺悔法此之因緣我為汝等廣說其事應當諦聽善思念之<p>贊曰。品文分四。一舉事欲陳誡眾令聽。二正為廣說令知宿緣。三妙幢汝當知下結會今古許為授記。四眾聞發心願當修學。末一頌是樹神名堅牢亦名地神。樹名畢缽羅。佛於彼成道名菩提樹。此即初也<p>經。過去有王名金龍主常以蓮華喻讚稱歎十方三世諸佛<p>贊曰。廣說有二。初標後說。此標也<p>經。即為大眾說其讚曰過去未來現在佛安住十方世界中我今至誠稽首禮一心讚歎諸最勝<p>贊曰。說也。有三十五頌。大分為三。初二十頌讚歎。次一頌迴向。後十四頌發願。讚歎有二。初十五頌讚佛色身。後所有過去下五頌讚佛名身。讚色身中初一頌虔誠標讚。次十三頌隨德別讚。後有一頌結無邊讚。此初也。初一句陳所應讚。一句所讚住處一句三業申禮。至者[學*殳]也專也。誠者實也。稽者至也。首者頭也。以首至地故云稽首。禮者敬也。今通三業。不唯首禮舉顯身業以彰心語。專注於境名為一心。非一剎那等。一句標讚。是談美名讚。觸事諭揚名歎<p>經。無上清淨牟尼尊身光照耀如金色<p>贊曰。下隨德別讚。讚中相好雜讚。以好隨相故雜讚歎。讚有十六。十一讚相五讚好。此初。半頌讚相中十四身皮金色。大般若三百八十一云。佛為善現說三十二相八十隨好。下皆準知。云十四世尊身皮皆真金色。光潔晃耀如妙金臺。眾寶莊嚴眾所樂。或是讚身之常光明<p>經。一切聲中最為上如大梵響震雷音<p>贊曰。第二讚二十七梵音聲相。如經世尊梵音詞韻和雅。隨眾多少無不等聞。其聲供震猶如天鼓。發言婉約如頻迦音<p>經。髮彩喻若黑蜂王宛轉旋文紺青色<p>贊曰。第三讚髮好也。如經世尊首髮脩長紺青稠密不白<p>經。齒白齊密如珂雪平正顯現有光明<p>贊曰。第四讚齒相也。如經二十三世尊齒相四十。齊平淨密根深。白逾珂雪<p>經。目淨無垢妙端嚴猶如廣大青蓮葉舌相廣長極柔軟譬如紅蓮出水中<p>贊曰。第五讚目相如經。二十九世尊眼睛紺青鮮白紅環間飾皎潔分明。第六舌相如經。二十六世尊舌相□淨廣長能覆面輪至髮耳際<p>經。眉間常有白毫光右旋宛轉玻璃色眉細纖長類初月其色光耀比蜂王<p>贊曰。第七讚第三十一眉相。第八讚三十九眉好<p>經。鼻高脩直如金鋌淨妙光潤相無虧一切世間殊妙香聞時悉知其所在<p>贊曰。第九讚鼻隨好。此初半讚色好。次半讚根用好<p>經。世尊最勝身金色一一毛端相不殊紺青柔軟右旋文微妙光彩難為喻<p>贊曰。第十合讚第十一世尊毛孔各一毛生相。第十二世尊毛髮端皆上靡相<p>經。初誕身有妙光明普照一切十方界能滅三有眾生苦令彼悉蒙安穩樂地獄傍生鬼道中阿蘇羅天及人趣令彼除滅於眾苦常受自然安穩樂身色光明常普照譬如鎔金妙無比<p>贊曰。下二頌半第十一重讚身光相。前略後廣。於中分三。初半頌身光照境。次一頌半讚身光益。光益中初半總次一頌別。後半頌顯光無比<p>經。面貌圓明如滿月脣色赤好喻頻婆行步威儀類師子身光朗耀同初日<p>贊曰。十二一句讚三十世尊面輪相。其猶滿月眉相潔皎如天帝弓。眉面分二。亦含面之三好。十三一句讚佛脣色好。十四半頌讚佛第七好行步直進如象王。第八行步威肅如師子。第九行步安平如牛王。第十行步儀雅如鵝王。總行步攝<p>經。臂肘纖長立過膝狀等垂下娑羅枝<p>贊曰。十五讚佛第九臂相<p>經。圓光一尋照無邊赫奕猶如百千日悉能遍至諸佛剎隨緣所在覺群迷<p>贊曰。下三頌十六讚佛二十二世尊常光面各一尋相。於中分三。初一頌光照隨緣。次一頌滅諸生苦。後一頌能與其樂。初也。大般若云。如來身光任運能照三千世界。作意能照無邊世界。為愍有情攝光常照面各一尋。即卷舒隨緣皆為利物<p>經。淨光明網無倫比流輝遍滿百千界普照十方無障礙一切冥暗悉皆除<p>贊曰。除生苦也。如帝釋網之化眾生。世尊身光亦復如是<p>經。善逝慈光能與樂妙色映徹等金山流光悉至百千土眾生遇者皆出離<p>贊曰。與樂。佛慈悲起稱善逝慈光。與樂又二。初世間樂。皆出離者出世樂。出離即涅槃故<p>經。佛身成就無量福一切功德共莊嚴超過三界獨稱尊世間殊勝無與等<p>贊曰。下一頌結無邊讚。相好是福分故云無量福。是無漏故超三界。極圓滿故無與等<p>經。所有過去一切佛數同大地諸微塵未來現在十方尊亦如大地微塵眾<p>贊曰。下五頌讚名身。上色身亦得云化身。此名身亦得云應身。於中分三。初一頌陳佛無邊。次一頌歸依供養。後三頌發音讚歎。初也<p>經。我以至誠身語意稽首歸依三世佛讚歎無邊功德海種種香華皆供養<p>贊曰。歸依供養也<p>經。設我口中有千舌經無量劫讚如來世尊功德不思議最勝甚深難可說假令我舌有百千讚歎一佛一功德於中少分尚難知況諸佛德無邊際假使大地及諸天乃至有頂為海水可以毛端滴知數佛一功德甚難量<p>贊曰。發言讚歎。初一頌總讚如來出心言路。次設讚一佛一德無窮。後一頌讚德甚深超過數量<p>經。我以至誠身語意禮讚諸佛德無邊所有勝福果難思回施眾生速成佛<p>贊曰。第二迴向<p>經。彼王讚歎如來已倍復深心發弘願<p>贊曰。下發願有十四頌分二。初半頌總標。後十三頌半別題。初也<p>經。願我當於未來世生在無量無數劫夢中常見大金鼓得聞顯說懺悔音讚佛功德喻蓮華願證無生成正覺諸佛出世時一現於百千劫甚難逢夜夢常聞妙鼓音晝則隨應而懺悔我當圓滿修六度拔濟眾生出苦海然後得成無上覺佛土清淨不思議以妙金鼓奉如來并讚諸佛實功德因斯當見釋迦佛記我當紹人中尊金龍金光是我子過去曾為善知識世世願生於我家共受無上菩提記若有眾生無救護長夜輪迴受眾苦我於來世作歸依令彼當得安穩樂三有眾苦願除滅悉得隨心安樂處於未來世修菩提皆如過去成佛者願此金光懺悔福永竭苦海罪消除業障煩惱悉皆亡令我速招清淨果福智大海量無邊清淨離垢深無底願我獲斯功德海速成無上大菩提以此金光懺悔力當獲福德淨光明既得清淨妙光明常以智光照一切願我身光等諸佛福德智慧亦復然一切世界獨稱尊威力自在無倫匹有漏苦海願超越無為樂海願常遊現在福海願甯梫磻荋戮願圓滿願我剎土超三界殊勝功德量無邊諸有緣者悉同生皆得速成清淨智<p>贊曰。金鼓說懺悔音。計此應合在後。以奉金鼓方發願故由文便故在前明之。別顯有八。一頌第一願夢。二次一頌願讚佛德。喻如鄔曇缽蓮華。三次半頌願行懺悔。四次一頌願修諸善有四。一行六度。二濟眾生。三願成佛。四願淨土。五一頌願當得記。六次一頌願子亦同。七次二頌願當利他。利他中初一頌半令得世間樂。後半頌令得出世樂。據勝令得大果。或可。三有眾生下半令得三乘。云隨心故後令迴心向大。八次六頌願自得益。自得益中有六。初一頌願懺悔滅障得涅槃。中苦海即報障。業業障煩惱即惑障。次一頌願得法身智成大覺得報身。次一頌願得身智光照他起化身。次一頌願身智光等諸佛。次一頌願超苦海樂圓滿。於中有二。半頌離苦得樂。半頌福圓智滿。福圓即因行智滿即果。如無著般若論云。欲福相法身智相法身因果位別。次一頌願得淨土俱成佛。文顯可知<p>經。妙幢汝當知國王金龍主曾發如是願彼即是汝身往時有二子金龍及金光即銀相銀光當受我所記<p>贊曰。第三大段結會今古。許當與記。一頌結會一頌許記<p>經。大眾聞是說皆發菩提心願現在未來常依此懺悔<p>下第四大段眾聞發心願依修學<p class='juan'>
金光明最勝王經疏卷第四(本)</p>
</body></html>
