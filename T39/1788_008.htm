<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T39 </TITLE>
</head>
<BODY>

<p class='juan'>
金光明最勝王經疏卷第五(本)(王法正論品竟)</p>
<p><span class='byline'>　　　　翻經沙門慧沼撰</span><br><p><b>　　<A NAME="n70"></A>四天王觀察人天品第十一</b><p>四天王觀察人天品三門分別。一來意。二釋名。三解妨。言來意者。上來九品明經正宗利益時會。自下二十一品並是流通利益末葉。正宗之內有果行境三。今流通中亦有三種。初十六品學行流通。十女菩薩等四讚歎品讚歎流通。付屬一品付授流通。初學行中分五。初觀察品勸修行。二四天王無染著如意三品明守護。三大辯才吉祥女增長財堅牢地神正了知五品增福智。四王法正論善生王諸天藥叉護持品正明持學。五授記等四品成前勸意。諸佛說法令生得樂。三身壽量是樂果。懺悔滅障等是樂因。二是所行法學行意者明能學人。既由勝法成其勝人。又由人故能弘正法故。次讚歎人及於法。說讚既周付授傳習。然正宗已明樂果及樂因竟。今此一品觀察人天令除障惱常得安樂故。勸應可弘於此經。故此品起。釋名者。觀謂慧照察謂察視。人天是所觀。四天王是能觀。此則人法帶數為名。此品廣明彼事。故云四天王觀察人天品。解妨者。問。經云觀察擁護此贍部洲我等諸王名護世者。能行之者通於三洲及欲色天。何故但唯觀勸此洲。答。就佛所住且言觀此。實通於餘。又餘三洲及欲色天苦事既微厭慧不猛。惡趣雖苦無勝慧心。創能發心必須厭深慧猛。是故偏說觀贍部洲。問。四天護境各有封疆。何故四王俱言護此。答。據世俗境各護一洲。敬法尊人同護於此。又所住境雖各一方。攝諸龍鬼通為護四。據護勝法偏言觀此。問。此與後品俱四天王二品何別。答。此品四王讚勸行經發願護持。後品世尊讚美令廣願護。故二品別<p>經。爾時多聞天王持國天王增長天王廣目天王俱從座起偏袒右肩右膝著地合掌向佛禮佛足已<p>贊曰。此品之文大分為四。一四王讚經尊勝。二世尊我等四王下四王述自修行。三又復於此下四王勸人弘經。四大眾聞已下時會依教修學。初文有四。一四王虔敬。二讚法為尊。三彰經力能。四請佛睇﹛C此初也。初列四名。持國．增長．廣目．多聞如次東南西北典領。大都妙高第四層級。時復亦住持雙山頂。今此先列多聞王者。以其深信有勝名故。持國王領健達縛畢舍遮。增長王領鳩畔荼薜荔多。廣目王領一切諸龍及布呾那。多聞王領一切藥叉及羅剎婆。後虔敬<p>經。白言世尊是金光明最勝王經一切諸佛常念觀察一切菩薩之所恭敬一切天龍常所供養及諸天眾常生歡喜一切護世稱揚讚歎聲聞獨覺皆共受持<p>贊曰。讚法為尊。一切佛所護念即是佛所護念。一切大乘根品熟者為說此經。一切菩薩下顯聖敬重<p>經。悉能明照諸天宮殿能與一切眾生殊勝安樂止息地獄餓鬼傍生諸趣苦惱一切怖畏悉能除殄所有怨敵尋即退散饑饉惡時皆令豐稔疾疫病苦皆令蠲愈一切災變百千苦惱咸悉消滅<p>下彰經力能。初與人天樂。止息下息除六苦。一止息四惡趣苦。二止息五怖畏苦。三止息刀兵苦。四止息飢饉苦。五止息疫病苦。六止息災變苦<p>經。世尊是金光明最勝王經能為如是安穩利樂饒益我等<p>下請佛睇﹛C初牒前勝能。為請說由。安穩是總。利樂是與樂。饒益是息苦<p>經。惟願世尊於大眾中廣為宣說我等四王并諸眷屬聞此甘露無上法味氣力充實增益威光精進勇猛神通倍勝<p>下正請瓻驍﹛C初請說。我等四王下明利益<p>經。世尊我等四王修行正法常說正法以法化世我等令彼天龍藥叉健闥婆阿蘇羅揭路荼俱槃荼緊那羅莫呼羅伽及諸人王常以王法而化於世遮去諸惡所有鬼神吸人精氣無慈悲者悉令遠去世尊我等四王與二十八部藥叉大將并與無量百千藥叉以淨天眼過於世人觀察擁護此贍部洲世尊以此因緣我等諸王名護世者<p>下述自修行有四。一王自正化能自弘經。二我等令彼下諸臣佐隨同修正行。三遮去下法王能除惡。四世尊下明王得名。意明由弘正法以化眾生名行不虛故名護世。二十八部者如孔雀王經說。四方各四四維各一上下各四成二十八部。以淨天眼者非是修生。此是報得。能過於人故<p>經。又復於此洲中若有國王被他怨賊常來侵擾及多饑饉疾疫流行無量百千災厄之事<p>贊曰。第三勸人弘經有三。初睹世間難生。二勸人弘經對遣。三令人王保國敬重修行。初睹難生也<p>經。世尊我等四王於此金光明最勝王經恭敬供養若有苾芻法師受持讀誦我等四王共往覺悟勸請其人時彼法師由我神通覺悟力故往彼國界廣宣流布是金光明微妙經典由經力故令彼無量百千衰惱災厄之事悉皆除遣<p>下弘經對遣有四。一指能除法。二若有下勸人流行。三時彼法師下正弘此經。四由經力故下除難安樂<p>經。世尊若諸人王於其國內有持是經苾芻法師至彼國時當知此經亦至其國<p>下令人王保國敬重修行有二。一德人至國。二令王敬重。人能弘道。人至法隨。非道弘人。人無法滅。法既弘益。故應敬重持人。初也<p>經。世尊時彼國王應往法師處聽其所說聞已歡喜於彼法師恭敬供養深心擁護令無憂惱演說此經利益一切世尊以是緣故我等四王皆共一心護是人王及國人民令離災患常得安穩<p>下令王敬重有三。初勸往聽除災。次勸供給得樂。後勸敬重他附。初文有五。一令尊法往聽。二令聞已慶喜。三於彼法師下令敬養衛護。四演說此經下令演法利人。五以是緣故下四王為除災難<p>經。世尊若有苾芻苾芻尼鄔波索迦鄔波斯迦持是經者時彼人王隨其所須供給供養令無乏少我等四王令彼國王及以國人悉皆安穩遠離災患<p>下勸供給得樂有三。初明行法人。次時彼人王下令供給。後我等四王下明王臣得樂<p>經。世尊若有受持讀誦是經典者人王於此供養恭敬尊重讚歎我等當令彼王於諸王中恭敬尊重最為第一諸餘國王共所稱歎<p>下勸敬重他附有四。初舉所敬者。二人王於此下勸應敬讚。三我等當令彼下明其敬讚。四我當令彼下明敬者得尊他附<p>經。大眾聞已歎喜受持<p>下第四時會依學<p>金光明最勝王經卷第六<p>　　　　唐三藏法師義淨奉　制譯<p><b>　　<A NAME="n71"></A>四天王護國品第十二</b><p>四天王護國品三門分別。一來意。二釋名。三解妨。言來意者。前品讚經勝妙勸他弘持。此下三品明經可尊行者得護。初一天護後二咒護。又前品四王勸他。此品願自守護。前品令他行二利。此品明自行二利。前品自意勸持。此品佛勸廣護。故前品後有此品生。釋名者。自在光潔神用名天。眾天所歸為君統攝稱為王也。天之王故依士釋。方城不同統領分四。復帶數名。護謂防禦攝養防禦為彼除災攝養增其福慧。四天為能護。國者是所護。能所合稱。此廣明彼名四天王護國品。解妨者。問。此品守護亦通人王并餘神眾。何故但云四王護國。答。人王行法護國因彼四王。餘神是四王臣故但說四王護國。問。行法四王守護則是護人。何名護國。答。人為國本。如說有情名為佛土。故雖護人則名護國。問。三乘聖眾釋梵諸天見行法人咸應衛護。何故但說四王護國。答。理應皆有。且說宜聞人。復四王標名。護世為顯名行相符。故標四王不說餘護。問。天人敬重四眾弘經亦護正法。何故唯言四王護國。答。護法意為益物。法住能令國安。為彰利他大悲偏言護國。非法<p>經。爾時世尊聞四天王恭敬供養金光明經及能擁護諸持經者讚言善哉善哉<p>贊曰。就此品中大分為六。初世尊讚歎令修。二四王奉教願護。三時四天王下四王荷恩歎佛。四佛更勸護結成。五聞是頌下四王慶喜護持。六大眾聞經得益。初段分二。初讚成後勸護。讚中初總讚後別讚。此總也。一讚護法。二讚護人。又一讚勸他。二讚自護。又一讚宿世善因。二讚今護人法。故重言善哉<p>經。汝等四王已於過去無量百千萬億佛所恭敬供養尊重讚歎植諸善根修行正法常說正法以法化世<p>贊曰。別讚。初讚福業。次修行正法等讚智業。後汝等長夜下讚悲業。此初二也。於諸佛所修於三業。供養恭敬身業。尊重意業。讚歎語業。依仁王般若經。以一僧祇供養諸佛得至初地為四天王<p>經。汝等長夜於諸眾生常思利益起大慈心願與安樂以是因緣能令汝等現受勝報<p>贊曰。行悲業。初讚。以是因緣下結<p>經。若有人王恭敬供養此金光明最勝經典汝等應當勤加守護令得安穩汝諸四王及餘眷屬無量無數百千藥叉護是經者即是護持去來現在諸佛正法汝等四王及餘天眾并諸藥叉與阿蘇羅共鬥戰時常得勝利汝等若能護持是經由經力故能除眾苦怨賊饑饉及諸疾疫是故汝等若見四眾受持讀誦此經王者亦應勤心共加守護為除衰惱施與安樂<p>贊曰。勸護有三。初勸護人王。汝諸四王下勸護正法。是故汝等下勸護四眾持經之人。勸護法中初護法汝等四王及餘天眾下明護法益。護法益中初降自勝怨。汝等若能下除他三難。一怨賊。二飢饉。三疫病。護四眾文可知<p>經。爾時四天王即從座起偏袒右肩右膝著地合掌恭敬白佛言世尊此金光明最勝經王於未來世若有國土城邑聚落山林曠野隨所至處流布之時<p>贊曰。第二四王奉教願護有二。初願以身護法。後爾時世尊復若四天王下願以咒護。願身護中有二。初願身護人。後爾時四天王下願身護法。法藉人以弘宣。故先護人。人由法以成德。次須護法。護人之中雖亦護法。意明護人故讚護法。或可。初願雙護人法。後重校量重勸護法。法是佛師故更重勸。且依初釋。護人分四。一四王願護。二爾時佛告下世尊讚成。三爾時四天王下教人王弘法之儀。四爾時四天王下明人王依法修行得護。初願護有二。初標願守護。後世尊若彼國王下正願守護。標中一願護之儀。二明所護法。三明所護法時。四明護法處。五明所護人。六明擁護相。此初四也<p>經。若彼國王於此經典至心聽受稱歎供養并復供給受持是經四部之眾深心擁護令離衰惱<p>下明所護人。初明所護人。於此經典下明護所以<p>經。以是因緣我護彼王及諸人眾皆令安穩遠離憂苦增益壽命威德具足<p>下明擁護相<p>經。世尊若彼國王見於四眾受持經者恭敬守護猶如父母一切所須悉皆供給<p>贊曰。正願守護有三。一所護之人。二見於四眾下明得護所以。三我等四王下廣明護相。得護因中有二。初明王得遇勝緣。二恭敬下明正修勝行<p>經。我等四王常為守護令諸有情無不尊敬是故我等并與無量藥叉諸神隨此經王所流布處潛身擁護令無留難<p>贊曰。廣明護相。初護法後護人。此護法。令他敬法必須自尊。自若不行何以勸物。是故我等潛護斯經<p>經。亦當護念聽是經人諸國王等除其衰患悉令安穩他方怨賊皆使退散<p>贊曰。後護人有二。初標守護。若有人王下重成護人。初也<p>經。若有人王聽是經時鄰國怨敵興如是念當具四兵壞彼國土<p>贊曰。重成護人有四。一鄰敵心念興兵。二經威彼自潰。三此王命師討罰。四神助令彼歸降。初也<p>經。世尊以是經王威神力故是時鄰敵更有異怨而來侵擾於其境界多諸災變疫病流行<p>下是第二彼潰有二緣。一他寇來侵。有鍾鼓日侵。二自境災疫<p>經。時王見已即嚴四兵發向彼國欲為討伐<p>下第三命師討罰。討者除也誅也。伐者征也敗也。欲敗去之。今經作罰。說文罪之小者曰罰。廣雅罰折伏也。今既興兵應為伐字。或彼但興念未集兵戈。此王興師欲折伏之。故為罰也<p>經。我等爾時當與眷屬無量無邊藥叉諸神各自隱形為作護助令彼怨敵自然降伏尚不敢來至其國界豈復得有兵戈相伐<p>下第四神助令彼歸降有二。初興念則降。二尚不敢來下永無相討<p>經。爾時佛告四天王善哉善哉汝等四王乃能擁護如是經典<p>贊曰。就護人中第二世尊讚成有三。初讚天護法。二讚法難聞。三明弘<p>經。利益<p>初也<p>經。我於過去百千俱胝那庾多劫修諸苦行得阿耨多羅三藐三菩提證一切智今說是法<p>下讚法難聞。多劫修行方得成佛。成佛已久今說是經。故難聞也<p>經。若有人王受持是經恭敬供養者為消衰患令其安穩亦復擁護城邑聚落乃至怨賊悉令退散亦令一切贍部洲內所有諸王永無衰惱鬥諍之事<p>贊曰。弘經利益有二。初明現弘經益。二大王若求來下明未來弘益。初中但說人王自聽。後文并勸供養持者。現在佛自弘經不假他力。未來餘人持讀須王加護。師資別故此明現益。初王得益。後人得益。王得益中初明王行行。後為消衰患下明得益。得益中初總後別。總中有二。初舉一。後亦令下例餘。初中有四。一除衰。二得益。三得護。四無怨<p>經。四王當知此贍部洲八萬四千城邑聚落八萬四千諸人王等各於其國受諸快樂皆得自在所有財寶豐足受用不相侵奪隨彼宿因而受其報不起惡念貪求他國咸生少欲利樂之心無有鬥戰擊縛等苦<p>下別得益有十。一得益境。二得益果。三受安樂。四豐珍財。五無相奪。六任宿業。七無現貪。八皆少欲。九無怨敵。十無諸苦。約得益中初總後別。此總也<p>經。其土人民自然受樂上下和穆猶如水乳情相愛重歡喜遊戲慈悲謙讓增長善根<p>下國人益。初行行<p>經。以是因緣此贍部洲安穩豐樂人民熾盛大地沃壤寒暑調和時不乖序日月星宿常度無虧風雨隨時離諸災橫資產財寶皆悉豐盈心無慳鄙常行惠施具十善業若人命終多生天上增益天眾<p>下明益。初現得益有十一。一無兵戈故安穩。二足五穀故豐樂。三人物慇繁。四土地爽愷。五四時順序。六七耀依度。七風雨隨時。八無諸災橫。九資琉[仁-二+聿]盈。十無貪樂施。十一常行十善。若人命終下死後益<p>經。大王若未來世有諸人王聽受是經恭敬供養并受持經四部之眾尊重稱讚復欲安樂饒益汝等及諸眷屬無量百千諸藥叉眾是故彼王常當聽受是妙經王由得聞此正法之水甘露上味增益汝等身心勢力精進勇猛福德威光悉令充滿是諸人王若能至心聽受是經則為廣大希有供養供養於我釋迦牟尼應正等覺若供養我則是供養過去未來現在百千俱胝那庾多佛若能供養三世諸佛則得無量不可思議功德之聚<p>贊曰。明未來益有二。初行勝行。後由得聞此下成勝因。勝因有二。初益天勢力。後為供養佛。供養佛中初明正行供養。能供養下明得大福聚勸成弘經<p>經。以是因緣汝等應當擁護彼王后妃眷屬令無衰惱及宮宅神常受安樂功德難思是諸國土所有人民亦受種種五欲之樂一切惡事皆令消殄<p>下明弘經得益有二。初四王衛護眷屬。二是諸國土下國福人安<p>經。爾時四天王白佛言世尊於未來世若有人王樂聽如是金光明經為欲擁護自身后妃王子乃至內宮諸婇女等城邑宮殿皆得第一不可思議最上歡喜寂靜安樂於現世中王位尊高自在昌盛常得增長復欲攝受無量無邊難思福聚於自國土令無怨敵及諸憂惱災厄事者<p>贊曰。教人王弘法之儀有四。一標王願心。二世尊如是下教其軌則。三世尊時彼香煙下依行感瑞。四時彼諸佛聞此妙香下明諸佛讚揚。此標王願心<p>經。世尊如是人王不應放逸令心散亂當生恭敬至誠殷重聽受如是最勝經王<p>下教其軌則有三。初天教聽軌。次佛教令迎。後天教為我。初天教聽軌中。初總教後別示。此總也<p>經。欲聽之時先當莊嚴最上宮室王所愛重顯敞之處香水灑地散眾名華安置師子殊勝法座以諸珍寶而為校飾張施種種寶蓋幢旛燒無價香奏諸音樂其王爾時當淨澡浴以香塗身著新淨衣及諸瓔珞坐小卑座不生高舉捨自在位離諸憍慢端心正念聽是經王於法師所起大師想復於宮內后妃王子婇女眷屬生慈愍心喜悅相視和顏軟語於自身心大喜充遍<p>下別示。別示中一示所嚴處。二香水下示嚴處軌。三其王爾時下示嚴王身。四不生高舉下示嚴王心。五作如是念下示王安穩想。示嚴心中一令除掉舉。二令捨憍慢。三端心聽法。四恭敬法師。五等起慈心。六喜悅相視。七和顏軟語。八身心遍喜<p>經。作如是念我今獲得難思殊勝廣大利益於此經王盛興供養既敷設已見法師至當起虔敬渴仰之心<p>下示王安想。初於法起想。既敷設已下於法師起想。此聽法軌則如瑜伽論三十八說。菩薩如是於善說法深生敬重。常樂聽聞諸善說法無有勞倦。亦無厭足。淨信深厚其性柔和。心直見直愛敬德故愛敬法故。往法師所無詰難心有敬重心。無高慢心。專為求善非顯己德。為欲安立自他善根。不為利養恭敬因緣。菩薩具足如是功德往法師所。無雜染心無散亂心聽聞正法。云何無染心。謂聽法時其心遠離貢高輕慢怯弱雜染。由六相故離貢高染。謂聽法時應時而聽。慇重而聽。恭敬而聽不為損害。不為隨順不求過失。由其四相離輕慢染。於聽法時恭敬正法。恭敬說法補特伽羅。不輕正法不輕說者。於聽法時不自輕蔑。由此一相離怯弱染。云何無散亂心。謂由五相。一者求悟解心。二專一趣心。三聽者屬耳。四掃滌其心。五攝一切心聽聞正法。說法軌則略如法華經第四法師品。有三種。一入如來室。二著如來衣。三坐如來座。如來室者一切眾生中大慈悲心是。如來衣者柔和忍辱心是。如來座者一切法空是。說法之心欲與生樂拔眾生苦故起慈悲。慈悲說法他害不瞋。遭苦能受深理能印方能相續。睹三事空無染無著方能實益<p>經。爾時佛告四天王不應如是不迎法師時彼人王應著純淨鮮潔之衣種種瓔珞以為嚴飾自持白蓋及以香華備整軍儀盛陳音樂步出城闕迎彼法師運想虔恭為吉祥事<p>贊曰。下佛教令迎有二。初誡不應不迎。時彼人王下示正軌。正軌中有五。初明迎軌則。二四王以何因緣下釋迎所以。三於說法師下明迎心想。四後宮眷屬下明得利益。五四王當知下結成勸意。此初也<p>經。四王以何因緣令彼人王親作如是恭敬供養<p>下第二釋迎所以有三。初徵。次由彼人王下釋。後四王當知下結迎遠近。此初也<p>經。由彼人王舉足下足步步即是恭敬供養承事尊重百千萬億那庾多諸佛世尊復得超越如是劫數生死之苦復於來世如是劫數當受輪王殊勝尊位<p>贊曰。釋迎所以有二。此總釋有三。一成勝因。二越諸苦。三得勝報<p>經。隨其步步亦於現世福德增長自在為王感應難思眾所欽重當於無量百千億劫人天受用七寶宮殿所在生處常得為王增益壽命言詞辯了人天信受無所畏懼有大名稱咸共瞻仰天上人中受勝妙樂獲大力勢有大威德身相奇妙端嚴無比值天人師遇善知識成就具足無量福聚<p>贊曰。別釋初現益。次當於無量下後益。後益有十三。一得勝處。二受勝報。三得辨才。四他信受。五離怖畏。六得名聞。七得敬奉。八受勝樂。九成大力。十有威嚴。十一得相好。十二遇善友。十三具福德<p>經。四王當知彼諸人王見如是等種種無量功德利益故應自往奉迎法師若一踰繕那乃至百千踰繕那<p>下結迎遠近<p>經。於說法師應生佛想<p>贊曰。第三明迎心想。初得見益<p>經。還至城已作如是念今日釋迦牟尼如來應正等覺入我宮中受我供養為我說法我聞法已即於阿耨多羅三藐三菩提不復退轉即是值遇百千萬億那庾多諸佛世尊我於今日即是種種廣大殊勝上妙樂具供養過去未來現在諸佛我於今日即是永拔琰摩王界地獄餓鬼傍生之苦便為已種無量百千萬億轉輪聖王釋梵天主善根種子當令無量百千萬億眾生出生死苦得涅槃樂積集無量無邊不可思議福德之聚<p>還宮生想有七。一得見本師想。二我聞法已下得大菩提想。三即是值遇下得見諸佛想。四我於今日下供養諸佛想。五我於今日下永離惡趣想。得越惡趣琰魔王界。即三惡分判彼趣正鬼趣攝。瑜伽論云。生那落迦作靜息王者化王界生。不爾何故生最下化獄。又違二十唯識。不許同彼受苦故。長阿含十九約他相故說王受苦想。六便為已種下得諸王位想。七當令無量下令他得利想<p>經。後宮眷屬及諸人民皆蒙安穩國土清泰無諸災厄毒害惡人他方怨敵不來侵擾遠離憂患<p>下第四明得利益<p>經。四王當知時彼人王應作如是尊重正法亦於受持是妙經典苾芻苾芻尼鄔波索迦鄔波斯迦供養恭敬尊重讚歎所獲善根先以勝福施與汝等及諸眷屬<p>下結成誡勸　初結誡勸。後結得益。結勸中初結敬法師。次結敬四眾。後令迴施<p>經。彼之人王有大福德善業因緣於現世中得大自在增益威光吉祥妙相皆悉莊嚴一切怨敵能以正法而摧伏之<p>下結得益。可知<p>經。爾時四天王白佛言世尊若有人王能作如是恭敬正法聽此經王并於四眾持經之人恭敬供養尊重讚歎時彼人王欲為我等生歡喜故當在一邊近於法座香水灑地散眾名華安置處所設四王座我與彼王共聽正法其王所有自利善根亦以福分施及我等世尊時彼人王請說法者昇座之時便為我等燒眾名香供養是經<p>下後天教為我有二。初牒彼所行。時彼人王下次教為我軌則。軌則中有六。一示嚴處所。二令淨莊嚴。三令敷四座。四我與同聽。五令彼福施。六令供養<p>經。世尊時彼香煙於一念頃上昇虛空即至我等諸天宮殿於虛空中變成香蓋<p>下明依行感瑞有二。初四天述感應。後佛告四天王下佛述感應。天述中初總後別。總中有二。初香煙至處。二香煙祥瑞<p>經。我等天眾聞彼妙香香有金光照曜我等所居宮殿乃至梵宮及以帝釋大辯才天大吉祥天堅牢地神正了知大將二十八部諸藥叉神大自在天金剛密主寶賢大將訶利底母五百眷屬無熱惱池龍王大海龍王所居之處世尊如是等眾於自宮殿見彼香煙一剎那頃變成香蓋聞香芬馥睹色光明遍至一切諸天神宮<p>下別明。約香所依煙說有金色光。不爾香塵鼻根所得。如何言見<p>經。佛告四天王是香光明非但至此宮殿變成香蓋放大光明由彼人王手執香爐燒眾名香供養經時其香煙氣於一念頃遍至三千大千世界百億日月百億妙高山王百億四洲於此三千大千世界一切天龍藥叉健闥婆阿蘇羅揭路茶緊那羅莫呼洛伽宮殿之所於虛空中充滿而住種種香煙變成雲蓋其蓋金色普照天宮如是三千大千世界所有種種香雲香蓋皆是金光明最勝王經威神之力<p>下佛述感應有二。一香煙遍至大千是諸人王下明香周十方界。初中有四。一非局情。二由彼人王下明香周遍。三種種香煙下明祥瑞。四如是三千下結歸經力<p>經。是諸人王手持香罏供養經時種種香氣非但遍此三千大千世界於一念頃亦遍十方無量無邊琲e沙等百千萬億諸佛國土於諸佛上虛空之中變成香蓋金色普照亦復如是<p>下明周十方界有二。初至處於諸佛上下後祥瑞<p>經。時彼諸佛聞此妙香睹斯雲蓋及以金色於十方界琲e沙等諸佛世尊現神變已彼諸世尊悉共觀察異口同音讚法師曰善哉善哉汝大丈夫能廣流布如是甚深微妙經典則為成就無量無邊不可思議福德之聚<p>贊曰。教弘經軌中。第四諸佛讚揚有二。初讚現成勝因。爾時十方下讚未來果。讚因果者欲令人王依教行故。初讚因中初讚法師因。後讚聽者因。此法師者通其說法者。亦通供養者。十種法行皆名法師。由王能為供養廣流此經。法師正能流通此法。然準文勢合但讚王。舉見瑞應而讚歎故。或復瑞應由經威力。故讚法師通二處好。有三。初睹瑞。次彼諸佛下讚流通經。後則為成就下讚成因。文顯可知<p>經。若有聽聞如是經者所獲功德其量甚多何況書寫受持讀誦為他敷演如說修行何以故善男子若有眾生聞此金光明最勝王經者即於阿耨多羅三藐三菩提不復退轉<p>下讚聽者有三。初舉劣況勝。次徵所以。後正為釋<p>經。爾時十方有百千俱胝那庾多無量無數琲e沙等諸佛剎土彼諸剎土一切如來異口同音於法座上讚彼法師言善哉善哉<p>下讚未來果有二。初諸佛同總讚<p>經。善男子汝於來世以精勤力當修無量百千苦行具足資糧超諸聖眾出過三界為最勝尊<p>下別讚。別讚中初讚因益<p>經。當坐菩提樹王之下殊勝莊嚴能救三千大千世界有緣眾生善能摧伏可畏形儀諸魔軍眾覺了諸法最勝清淨甚深無上正等菩提善男子汝當坐於金剛之座轉於無上諸佛所讚十二妙行甚深法輪能擊無上最大法鼓能吹無上極妙法螺能建無上殊勝法幢能然無上極明法炬能降無上甘露法雨能斷無量煩惱怨結<p>下讚果。讚果中有四。一坐道樹。二善能摧伏下降天魔。三覺了諸法下得菩提。四善男子下轉法輪。轉法輪有八。初一法輪體。中六法輪義。能令無量下法輪用。輪義中六。一開權。二法螺立教。三法幢得菩提智。四法炬得涅槃理。五法雨能生善。六斷煩惱能破惡<p>經。能令無量百千萬億那庾多有情度於無涯可畏大海解脫生死無際輪迴值遇無量百千萬億那庾多佛<p>贊曰。法輪用有三。渡大海離苦諦。脫生死斷集諦。由惑繫縛輪迴生死。故斷集諦云解脫也。業非縛義。非生死本故不云業。或亦攝業。同集諦故。值遇佛下得善友<p>經。爾時四天王復白佛言世尊是金光明最勝王經能於未來現在成就如是無量功德是故人王若得聞是微妙經典即是已於百千萬億無量佛所種諸善根於彼人王我當護念復見無量福德利故我等四王及餘眷屬無量百千萬億諸神於自宮殿見是種種香煙雲蓋神變之時我當隱蔽不現其身為聽法故當至是王清淨嚴飾所止宮殿講法之處如是乃至梵宮帝釋大辯才天大吉祥天堅牢地神正了知大將二十八部諸藥叉神大自在天金剛密主寶賢大將訶利底母五百眷屬無熱惱池龍王大海龍王無量百千萬億那庾多諸天藥叉如是等眾為聽法故皆不現身至彼人王殊勝宮殿莊嚴高座說法之所世尊我等四王及餘眷屬藥叉諸神皆當一心共彼人王為善知識因是無上大法施主以甘露味充足於我是故我等擁護是王除其衰患令得安穩及其宮殿城邑國土諸惡災變悉令消滅<p>下願護中第四人王修行得益前佛說行經益。此下人王依修得益有三。初讚法。二是故人王下讚人。三於彼人王下守護。初出守護所因。我等四王下正明守護有四。一明守護時。二我當隱蔽下天等來降王宮。三世尊我等下諸天共結善友。四是故我等下正明守護。第二段中初四天王來。後如是乃至下明梵釋等至。餘段可知<p>經。爾時四天王俱共合掌白佛言世尊若有人王於其國土雖有此經未嘗流布心生捨離不樂聽聞亦不供養尊重讚歎見四部眾持經之人亦復不能尊重供養遂令我等及餘眷屬無量諸天不得聞此甚深妙法背甘露味失正法流無有威光及以勢力增長惡趣損減人天墜生死河乖涅槃路<p>贊曰。第二明令人王護法。於中有三。一不護有損。二世尊若有人王下明弘護得益。三世尊如大梵天下校量明勝勸令弘經。初中有二。初棄法不弘。有二。初棄法。次棄人。後遂令我等下明由斯有損。復二。初天損後人損。天損中有五。初失法利。二失威光。三增惡趣。四感人天。五失正路。如文可知<p>經。世尊我等四王并諸眷屬及藥叉等見如斯事捨其國土無擁護心非但我等捨棄是王亦有無量守護國土諸大善神悉皆捨去既捨離已其國當有種種災禍喪失國位一切人眾皆無善心唯有繫縛殺害瞋諍互相讒諂枉及無辜疾疫流行彗星數出兩日並現薄蝕無痗瞼掑G虹表不祥相星流地動井內發聲暴雨惡風不依時節常遭饑饉苗實不成多有他方怨賊侵掠國內人民受諸苦惱土地無有可樂之處<p>下人損有二。初天神捨離。二既捨離已下國土衰損。於中有三。初標次辨。世尊我等四王下結。辨中有四。一失國位。二一切人眾下人行惡。三疾疫生。四彗星下惡相現。有十一。一彗星橫數流。二兩日並現。三日月薄蝕。四虹表不祥。五星流失常。六大地振動。七井出異聲。八風雨乖度。九苗稼不實。十他方賊侵。十一自國不樂<p>經。世尊我等四王及與無量百千天神并護國土諸舊善神遠離去時生如是等無量百千災怪惡事<p>結<p>經。世尊若有人王欲護國土常受快樂欲令眾生咸蒙安穩欲得摧伏一切外敵於自國境永得昌盛欲令正教流布世間苦惱惡法皆除滅者世尊是諸國王必當聽受是妙經王亦應恭敬供養讀誦受持經者我等及餘無量天眾以是聽法善根威力得服無上甘露法味增益我等所有眷屬并餘天神皆得勝利何以故以是人王至心聽受是經典故<p>贊曰。下明弘護得益有三。初王起善願。二世尊是諸國王下教使弘經。三我等及餘下四王蒙益有三。初標。何以故者反徵。以是人王下後釋。標中云以是聽法等。由人王聽法。我等已下明我四天王等得益<p>經。世尊如大梵天於諸有情常為宣說世出世論帝釋復說種種諸論五通神仙亦說諸論世尊梵天帝釋五通仙人雖有百千俱胝那庾多無量諸論然佛世尊慈悲哀愍為人天眾說金光明微妙經典比前所說勝彼百千俱胝那庾多倍不可為喻何以故由此能令諸贍部洲所有王等正法化世能與眾生安樂之事為護自身及諸眷屬令無苦惱又無他方怨賊侵害所有諸惡悉皆遠去亦令國土災厄屏除化以正法無有諍訟是故人王各於國土當然法炬明照無邊增益天眾并諸眷屬<p>下第三校量明勝勸令弘經。有三。初校量明勝。次四王領益後勸弘經。初中有四。初舉劣。二世尊梵天下明勝。三何以故下釋所以。四是故下結應持經<p>經。世尊我等四王無量天神藥叉之眾贍部洲內所有天神以是因緣得服無上甘露法味獲大威德勢力光明無不具足一切眾生皆得安穩復於來世無量百千不可思議那庾多劫常受快樂復得值遇無量諸佛種諸善根然後證得阿耨多羅三藐三菩提如是無量無邊勝利皆是如來應正等覺以大慈悲過諸梵眾以大智慧逾於帝釋修諸苦行勝五通仙百千萬億那庾多倍不可稱計為諸眾生演說如是微妙經典<p>下領益有二。初天得益。次令贍部洲下明人得益。天得益中初得益。後皆是如來下讚<p>經。令贍部洲一切國主及諸人眾明了世間所有法式治國化人勸導之事由此經王流通力故普得安樂此等福利皆是釋迦大師於此經典廣為流通慈悲力故<p>下結人益。於中但明得因益。不言其果。以前明故。一得因益。二結由經<p>經。世尊以是因緣諸人王等皆應受持供養恭敬尊重讚歎此妙經王何以故如是等不可思議殊勝功德利益一切是故名曰最勝經王<p>下後勸弘經有三。標徵釋別<p>經。爾時世尊復告四天王汝等四王及餘眷屬無量百千俱胝那庾多諸天大眾見彼人王若能至心聽是經典供養恭敬尊重讚歎者應當擁護除其衰患能令汝等亦受安樂<p>贊曰。大段第二四王奉教願護。中有二。初身護後法護。上明身護。此下明法護。前明身護護弘法人。及護國土。此但護於弘法之者。又身護除諸衰禍災疫一切不安。此除貧苦。令得財故佛讚云。汝能破裂一切眾生貧窮苦網令得福樂。得福樂已即能弘經。故次云。亦令此經廣行於世。於中有三。初世尊重勸。次四王法護。後時多聞天王說此咒下世尊讚歎。此初。有二。初勸護人王。後勸護四眾。此護人王。文中有四。初敕四王眾。二所護之者。三正令擁護。四能令汝等下明令護所以<p>經。若四部眾能廣流布是經王者於人天中廣作佛事普能利益無量眾生如是之人汝等四王常當擁護如是四眾勿使他緣共相侵擾令彼身心寂靜安樂於此經王廣宣流布令不斷絕利益有情盡未來際<p>下勸護四眾文中有四。一所護者。二於人天中下歎功能。三如是之人下正令擁護。四於此經已下明令護意<p>經。爾時多聞天王從座而起白佛言世尊我有如意寶珠陀羅尼法若有眾生樂受持者功德無量我常擁護令彼眾生離苦得樂能成福智二種資糧<p>贊曰。第二四王法護分四。初標咒功能。次欲受持下二持咒方軌。三時有薜室囉下明得咒益。四假使日月下立誓守護。初文有三。初說咒人。次標咒名。後若有眾生下說咒能<p>經。欲受持者先當誦此護身之咒即說咒曰<p>南謨薜室囉末拏也莫訶曷羅闍也(但是也上之字皆須引聲)怛姪他囉囉囉囉　矩怒矩怒　區怒區怒　寠怒寠怒　颯縛颯縛　羯囉羯囉　莫訶毘羯喇麼　莫訶毘羯喇麼　莫訶曷囉社曷[<a href='javascript:showpic("../fontimg/067012.gif")'>口*洛</a>]又曷[<a href='javascript:showpic("../fontimg/067012.gif")'>口*洛</a>]又　睹漫(自稱己名)薩婆薩埵難者　莎訶(此之二字皆長引聲)<p>世尊誦此咒者當以白線咒之七遍一遍一結繫之肘後其事必成應取諸香所謂安息栴檀龍腦蘇合多揭羅薰陸皆須等分和合一處手執香罏燒香供養清淨澡浴著鮮潔衣於一靜室可誦神咒<p>下明持咒方軌。方軌有三。初教護身。次教請護。後正教本咒。初教護身有三。初標咒名。次正說。後世尊誦。此咒下教誦軌。薜室羅末拏也(此云多聞)莫訶(此云大)曷羅闍也(此云王)餘文可知。言多揭羅者此云零凌香<p>經。請我薜室羅末拏天王即說咒曰<p>南謨薜室囉末拏(引)也　南謨檀那馱也　檀泥說囉(引)也　阿揭撦　阿缽唎弭多　檀泥說囉　缽囉麼　迦留尼迦　薩婆薩埵呬哆振哆　麼麼(己名)檀那　末奴缽喇拽撦碎閻摩揭撦　莎訶<p>此咒誦滿一七遍已<p>下教請護。初標請。次說咒。後此咒誦滿一七遍下結誦法<p>經。次誦本咒欲誦咒時先當稱名敬禮三寶及薜室羅末拏大王能施財物令諸眾生所求願滿悉能成就與其安樂如是禮已次誦薜室囉末拏王如意末尼寶心神咒能施眾生隨意安樂爾時多聞天王即於佛前說如意末尼寶心咒曰<p>南謨曷喇怛娜　怛喇夜(引)也　南謨薜室囉末拏(引)也　莫訶囉闍(引)也　怛姪他四弭四弭　蘇母蘇母　栴荼栴荼　折囉折囉　薩囉薩囉　羯囉羯囉　枳哩枳哩　矩嚕矩嚕　母嚕母嚕　主嚕主嚕　娑大也頞貪　我名某甲　昵店頞他　達達睹莎訶　南謨薜室囉末拏也　莎訶　檀那馱也　莎訶　曼奴喇他缽唎脯喇迦(引)也　莎訶<p>受持咒持先誦千遍然後於淨室中瞿摩塗地作小壇場隨時飲食一心供養常然妙香令煙不絕誦前心咒晝夜繫心唯自耳聞勿令他解<p>下第三正教本咒有四。初標示。二先當下令歸禮發願。三令誦本咒。如是禮已次誦薜室羅下是。四爾時多聞天王下正說咒。曷喇怛那此云寶。怛喇夜也云三。即禮三寶。後云檀那云財。馱也云施。曼奴云意。喇他缽[<a href='javascript:showpic("../fontimg/003533.gif")'>口*宅</a>]云我。晡喇迦也云滿。總意云。財施滿我意。受持咒時下明持咒法<p>經。時有薜室囉末拏王子名禪膩師現童子形來至其所問言何故須喚我父即可報言我為供養三寶事須財物願當施與時禪膩師聞是語已即還父所白其父言今有善人發至誠心供養三寶少乏財物為斯請召其父報曰汝可速去日日與彼一百迦利沙波拏(此是根本梵音唯見目齒而隨方不定或是貝齒或是金銀銅鐵等錢然摩揭陀現今通用一迦利沙波拏有一千六百貝齒總數可以準知若準物直隨處不定若人持咒得成就者獲物之時自知其數有本云每日與一百陳那羅即金錢也乃至盡形日日常得西方求者多有神驗除不志心也)其持咒者見是相已知事得成當須獨處淨室燒香而臥可於床邊置一香篋每至天曉觀其篋中獲所求物每得物時當日即須供養三寶香華飲食兼施貧乏皆令罄盡不得停留於諸有情起慈悲念勿生瞋誑諂害之心若起瞋者即失神驗常可護心勿令瞋恚<p>下明得咒益有二。初見多聞子益。後見多聞王益。見子益中有五。一王子來問。二即可報下持咒者答。三時禪膩師下子還白父。四其父報曰下父令子與。五其持咒者下行者得益。有九。一見驗。二當須獨處下得財。三得護。四延壽。五離難。六得寶藏。七得神通。八得遂願。九解異語。得財中初受財之儀。二每得物時下得已供養。三於諸有情下起慈悲。四勿生下令離惡<p>經。又持此咒者於每日中憶我多聞天王及男女眷屬稱揚讚歎琤H十善共相資助令彼天等福力增明眾善普臻證菩提處彼諸天眾見是事已皆大歡喜共來擁衛持咒之人又持咒者壽命長遠經無量歲永離三塗常無災厄亦令護得如意寶珠及以伏藏神通自在所願皆成若求官榮無不稱意亦解一切禽獸之語<p>下明得護中有四。初令念讚。二琤H十善下令修善資。三令彼天等下令天善資。亦令得樂。四彼諸天眾下得守。餘文段顯<p>經。世尊若持咒時欲得見我自身現者可於月八日或十五日於白[<a href='javascript:showpic("../fontimg/057087.gif")'>疊*毛</a>]上畫佛形像當用木膠雜彩莊飾其畫像人為受八戒於佛左邊作吉祥天女像於佛右邊作我多聞天像并畫男女眷屬之類安置坐處咸令如法布列華彩燒眾名香然燈續明晝夜無歇上妙飲食種種珍奇發殷重心隨時供養<p>贊曰。下見多聞王益有五。初標欲求見。二教求見儀。三令誦神咒。四王為現身。五遂其所願。教求見儀中。一時節二畫佛。三畫法。四者持戒。五畫侍者身。六布列下令修供養<p>經。受持神咒不得輕心請召我時應誦此咒<p>南謨室唎健那(引)也　勃陀(引)也　南無薜室囉末拏也　藥叉囉闍(引下同)也　莫訶囉闍　阿地囉闍也　南麼室唎耶裔　莫訶提弊(引)裔　怛姪他　怛囉怛囉　咄嚕咄嚕　末囉末囉　窣率吐窣率吐　漢娜漢娜　末尼羯諾迦　跋折囉薜琉璃也　目底迦楞訖[<a href='javascript:showpic("../fontimg/004101.gif")'>口*栗</a>]多設唎囉裔蒲(引)　薩婆薩埵呬哆迦(引)摩　薜室囉末拏　室唎夜提鼻跋[<a href='javascript:showpic("../fontimg/004630.gif")'>口*臘</a>]婆(引)也　翳呬翳呬　麼毘藍婆　瞿[<a href='javascript:showpic("../fontimg/004101.gif")'>口*栗</a>]拏瞿[<a href='javascript:showpic("../fontimg/004101.gif")'>口*栗</a>]拏　[<a href='javascript:showpic("../fontimg/034200.gif")'>袖-由+末</a>](麻八切)喇娑[<a href='javascript:showpic("../fontimg/034200.gif")'>袖-由+末</a>]喇娑　達馱呬麼麼　阿目迦那末寫(自稱己名)達哩設那迦末寫　達哩設南　麼麼末那　缽喇曷羅大也　莎訶<p>下令誦咒。初教誦軌。次正說咒<p>經。世尊我若見此誦咒之人復見如是盛興供養即生慈愛歡喜之心我即變身作小兒形或作老人苾芻之像手持如意末尼寶珠并時金囊入道場內身現恭敬口稱佛名<p>下王為現身有五。初見其求軌。二內起歡心。三所現之形。四至求請所。五禮敬三寶。配文可知<p>經。語持咒者曰隨汝所求皆令如願或隱林藪或造寶珠或欲眾人愛寵或求金銀等物欲持諸咒皆令有驗或欲神通壽命長遠及勝妙樂無不稱心我今且說如是之事若更求餘皆隨所願悉得成就寶藏無盡功德無窮<p>下遂其所願有三。初總標。次或隱林藪下別。後我今且說下結略<p>經。假使日月墜墮于地或可大地有時移轉我此實語終不虛然常得安穩隨心快樂<p>下立誓守護。文段有三。初總立誓願。次別明獲益。後我說實語下結不虛妄<p>經。世尊若有人能受持讀誦是經王者誦此咒時不假疲勞法速成就世尊我今為彼貧窮困厄苦惱眾生說此神咒令獲大利皆得富樂自在無患乃至盡形我當擁護隨逐是人為除災厄亦復令此持金光明最勝王經流通之者及持咒人於百步內光明照燭我之所有千藥叉神亦常侍衛隨欲驅使無不遂心我說實語無有虛誑唯佛證知<p>下別明獲益中有五。初明行法易成。二世尊我今下舉咒利益。三乃至盡形下明身守護。四亦復令此下益其光明。五我之所有下眷屬侍衛。結不虛妄文相可知<p>經。時多聞天王說此咒已佛言善哉大王汝能破裂一切眾生貧窮若網令得富樂說是神咒復令此經廣行於世<p>贊曰。就護法中第三大段世尊讚歎。讚歎有二。初讚利生。復令此經。下讚利法<p>經。時四天王俱從座起偏袒一肩頂禮雙足右膝著地合掌恭敬以妙伽他讚佛功德佛面猶如淨滿月亦如千日放光明目淨修廣若青蓮齒白齊密猶珂雪佛德無邊如大海無限妙寶積其中智慧德水鎮甯捰吨d勝定咸充滿足下輪相皆嚴飾轂輞千輻悉齊平手足縵網遍莊嚴猶如鵝王相具足佛身光耀等金山清淨殊特無倫匹亦如妙高功德滿故我稽首佛山王相好如空不可測逾於千月放光明皆如焰幻不思議故我稽首心無著<p>贊曰。品大段中第三四王荷恩。歎佛有二。初長行歎佛儀軌。後正頌。讚前說咒但說多聞。今讚歎即通四王。欲令專心祈請易成故。咒但一說。聞法得益通故所以四王俱讚。又佛能說經故唯讚佛。不讚餘也。總有五頌。初四頌別讚相好。後一頌總讚申禮。別中有二。初讚後一句禮讚中有七。半頌讚面相。一句眼相一句齒相。一頌定慧大海是總。十力無畏等為妙寶。智慧為本。如水定依於智。據在佛果智為主故。如大法智雲含眾德水等。半頌輪相半頌鞔網相。三句身光相。一句申禮。經相好下總讚有二。初三句讚。後一句禮。三句中初一句總。後兩句光。又解。初一頌化身。次一頌報身。次兩頌合讚報化。後一頌法身。法身中一句體。兩句起報化用。後一句申禮<p>經。爾時四天王讚歎佛已世尊亦以伽他而答之曰此金光明最勝經無上十力之所說汝等四王常擁衛應生勇猛不退心此妙經寶極甚深能與一切有情樂由彼有情安樂故常得流通贍部洲於此大千世界中所有一切有情類餓鬼傍生及地獄如是苦趣悉皆除住此南洲諸國王及餘一切有情類由經威力常歡喜皆蒙擁護得安寧亦使此中諸有情除眾病苦無賊盜賴此國土弘經故安穩豐樂無違惱<p>下品大段第四佛更勸讚結成。文分為二。初結集家敘結前生後。後佛正說。有十五頌分之為四。初五頌讚經。次五頌勸人護。次二頌勸天護。次三頌結。初中有三。初半頌讚經勝。次半頌敕令護。後四頌明經用。於中初二頌總明大千。後二頌別明贍部。總明中初半頌能與樂。次半頌生善。即弘經故。後一頌拔苦。別明此洲中初一頌得樂。次半頌離苦。後半頌結<p>經。若人聽受此經王欲求尊貴及財利國土豐樂無違諍隨心所願悉皆從能令他方賊退散於自國界常安穩由此最勝經王力離諸苦惱無憂怖<p>下勸人護。通王及人。此中勤護令聽受等皆是能讚經能。意令弘護。於中分二。初二頌法說。後三頌喻。合法中初一頌聽受得樂。有三。一得樂。一無違。一隨心。後一頌離苦。一離怨賊侵敗苦。故得國安。二離諸災疫苦。則離苦惱等<p>經。如寶樹王在宅內能生一切諸樂具最勝經王亦復然能與人王勝功德譬如澄潔清冷水能除饑渴諸熱惱最勝經王亦復然令樂福者心滿足如人室有妙寶篋隨所受用悉從心最勝經王亦復然福德隨心無所乏<p>下喻合中但喻合得樂。於中三。初寶樹合得樂。次冷水合無違。後寶篋合隨心<p>經。汝等天主及天眾應當供養此經王若能依教奉持經智慧威神皆具足現在十方一切佛咸共護念此經王見有讀誦及受持稱歎善哉甚希有<p>下勸天護。亦通臣主分二。初一頌增福智。後一頌佛所護<p>經。若有人能聽此經身心踊躍生歡喜常有百千藥叉眾隨所住處護斯人於此世界諸天眾其數無量不思議悉共聽受此經王歡喜護持無退轉若人聽受此經王威德勇猛常自在增益一切人天眾令離衰惱益光明<p>下三行結。初一頌人聽得護。次一頌天得不退。非但聽受等不退。亦令諸天威德無退。後一頌合結。王得色力福智故。威德勇猛常得自在。天得增益故離大小五衰惱相常益光明<p>經。爾時四天王聞是頌已歡喜踊躍白佛言世尊我從昔來未曾得聞如是甚深微妙之音心生悲喜涕淚交流舉身戰動證不思議希有之事以天曼陀羅華摩訶曼陀羅華而散佛上作是殊勝供養佛已白佛言世尊我等四王各有五百藥叉眷屬常當處處擁護是經及說法師以智光明而為助衛若於此經所有句義忘失之處我皆令彼憶念不忘并與陀羅尼殊勝法門令得具足復欲令此最勝經王所在之處為諸眾生廣宣流布不速隱沒<p>贊曰。品大段第五四王慶喜護持有四。初聞頌心歡。即心歡身躍。二白佛下發言陳白有三。一聞未曾聞。二身心歡喜。準仁王經。初地菩薩為四天王。得證不退故聞深法悲喜流淚舉身戰動。三者得未曾得即證不思議事。三以天曼陀羅下散華供養。四作是殊勝下請願護持有二。初身護。後以智光明下智護有三。一令憶念。二與總持。三令弘法流通不絕<p>經。爾時世尊於大眾中說是法時無量眾生皆得大智聰叡辯才攝受無量福德之聚離諸憂惱發喜樂心善明眾論登出離道不復退轉速證菩提<p>下品大段第六大眾聞經得益。有九。一得智。二得辨。三得福。四離苦。五得樂。六得五明。七得涅槃路。八得不退轉。九速證菩提。文顯可知<p>金光明最勝王經卷第七<p>　　　　唐三藏法師義淨奉　制譯<p><b>　　<A NAME="n72"></A>無染著陀羅尼品第十三</b><p>無染著陀羅尼品三門分別。一來意。二釋名。三解難。言來意者。四天王觀察人天品下十六品。初明學行流通有五。初觀察品勸修行。二四天王護國品下三品明守護。三大辨才下五品明為增弘經行人福智。四王法正論下三品明正持學。五授記等四品成前勸修守護等意。就四王護國等三品明守護中有三。一令守護供養。二令離染不退。三令離障如意。上已明守護供養。此明令離染不退。若有染著即有退屈。以執著故。如無著菩薩般若論解離不忍苦障中云。不住一切法發阿耨菩提等。為對治不忍流轉苦眾生相違苦匱乏受用苦等。今此亦爾。故下文云。若諸菩薩能安住者。於無上菩提不復退轉。成就正願得無所依自性辨才獲希有事。安住聖道故說此咒護令離染不退修行。有此品生。二釋名者。梵云仳[跳-兆+東][<a href='javascript:showpic("../fontimg/017903.gif")'>黍-禾+利</a>]沙。此云無染著。舊云銀主者非也。所弘之法從最清淨法界平等所流。復由咒力能令離染無所住著故云無染著。陀羅尼者義如常辨。三解難者。問。總持有四。此無染著何陀羅尼。答。是能令菩薩得無生忍陀羅尼故。瑜伽四十五云。云何菩薩能得菩薩忍陀羅尼。謂諸菩薩成就自體堅固忍行具足妙智。乃至言不從他聞自正通達一切法義。謂於此義如是通達。一切言說所說諸法自性之義皆不成實。唯有諸法離言自性等。此經既云陀羅尼者非方處。乃至云無有法生亦無有法滅等。故知是也。或是神咒總持。菩薩地云。云何菩薩咒陀羅尼。謂諸菩薩獲得如是等持自在。加被能除有情災患諸咒章句。令彼章句悉皆神驗。能除非一種種災患。此經復云。身亦不被刀杖毒藥水火猛獸之所損害。故神咒攝。或可。通二。文無簡故。問。準瑜伽說。四總持體非皆念慧。神咒總持即說是定。得忍總持說是妙慧。云何爾耶。答。體性不同。有依因出體。即說是定。有依能簡擇出體。即說是智。有依記憶出體。即說是念。有依果出體。即以所持之法名為總持。各據一義皆悉不違。故智度論解總持云。以禪定得智慧火故。又云。智慧在菩薩心中名般若。小乘人之心中名道品。不忘人心中名陀羅尼。故知瑜伽云。咒總持說定。得忍總持云慧。各隨義說。又咒持中云。得如是等持自在故。令神咒神驗等者據因而說。非是剋體。故大莊嚴論云。得有三種。一報得。二習得。由現聞持力得故。三修得。由依定力得故。由此故知。云獲得如是等持自在加被神咒皆悉神驗者。由得定故發勝念慧能持諸咒。是約因出體。得忍總持者。忍是果咒是忍因。由念慧力持此得忍咒故。名能得菩薩無生忍陀羅尼。所持之咒及能持體俱以念慧為體。或但能持以念慧為體。所持咒非。如以總持持於文義。所持文義非念慧故。或咒是因。由此咒力能得四種總持。持彼四法令不忘失。又瑜伽說。得忍總持是妙慧者亦從因說云。諸菩薩成就自體堅固忍行具足妙慧。獨處空閑寂無言說。乃至云。於佛所說得菩薩忍諸咒章句能諦思惟。如是句義不從他聞。自在通達了知如是諸咒章句都無有義等。言成就堅固忍行。行者是因。因即妙慧。得妙慧故獨處空閑寂無言說等。是修行處及修行儀。於佛所說得菩薩忍諸咒章句等。是得忍因所學之法。能思惟者是能修行即因也。故莊嚴論云。由現聞持力得故。故知羅陀尼名非唯目於總持念慧。總持念慧因及所持法皆亦名總持故。定及咒皆名總持。又所持法義是總。神咒與忍是別。以神咒及得忍咒亦俱有法義故。問。若云定慧是總持因。云何菩薩地云若諸菩薩具四功德方獲總持非隨闕一。答。因有遠近。定慧近因。彼四因者。一於欲不貪。二他勝不妒。三等施無悔。四於正法深生忻樂。此四遠因。問。此四總持於何位得。答。準瑜伽云。得此忍故是諸菩薩不久當得淨勝意樂地菩薩法陀羅尼義陀羅尼。若過第一無數大劫已入淨勝意樂地所得決定。已下雖得而不決定如說法義。咒陀羅尼當知亦爾。準此即是得忍總持在地前得。餘入地得。據實而言。若約勝劣圓缺所得位不定爾。如解深密經等。於第三地得聞持陀羅尼。亦云。於第九地得四陀羅尼。若約初證理得俱在初地。約修習得俱通地前。約任運得俱八地上。今瑜伽言忍地前得餘入地得。互影彰爾<p>經。爾時世尊告具壽舍利子今有法門名無染著陀羅尼是諸菩薩所修行法過去菩薩之所受持是菩薩母說是語已<p>贊曰。大文分六。一佛標名宗。二問答名體。三請佛陳說。四讚仰為宣。五顯勝勸修。六聞教喜學。此即初也。有七。一明教主。二所逗機。三標咒名。四指應學。五舉曾勸。六明學意。以是菩薩母故。過去菩薩皆悉已學故。今菩薩所應修行。七結前標。文段可悉<p>經。具壽舍利子白佛言世尊陀羅尼者是何句義世尊陀羅尼者非方處非非方處作是語已<p>下問答名體。初問後答。問中有二。一問名義是何句義。是意云何名無著等。復因何義。句是能詮之名非名句中名。已下問體。以諸法體即是真如。非有非空等不可言說。如何可說此陀羅尼。非方處者離有。非非方處者離空。準下佛答有其七句。此略舉初句為問。以影於餘。或舍利分悟世尊具悟故說有多少<p>經。佛告舍利子善哉善哉舍利子汝於大乘已能發趣信解大乘尊重大乘<p>下答有二。初讚後答。此讚也。有二。言善哉者讚問。汝於大乘下讚德有三。初讚捨小。已能發趣故。次讚悟大。信解大乘故。以信得解。非智證入。故法華經云。汝舍利弗尚於此經以信得入。況餘聲聞。趣大以後經二萬劫始到十信初心故。故涅槃經云。阿羅漢人二萬劫到。所言到者到阿耨心故未證悟。若約七地過種姓地。得在勝解行地。若約五位未住資糧位。但在善法欲。十信方得在資糧故後讚堅固。尊重大乘故<p>經。如汝所言陀羅尼者非方處非非方處非法非非法非過去非未來非現在非事非非事非緣非非緣非行非非行無有法生亦無法滅<p>下答有二。初答體。即是諸佛下答名義。初中有二。初述成。後然為下答說所以。初述成也。非方處等如前已解。第二非法等離詮非詮。非法非所詮。非非法非是不離非詮之法。是智證故。第三離三世以常故。非三世應有非非過去等。非離世法故。以影略故。第七句經亦同此解。第四事理對。是理非事。又云非非事者不離事法故。第五為無為對。非有為緣生非非有為。了因顯故。或不離緣生法故。第六常無常對。行者遷流。真如非行非非行。同前釋。第七相非相對。以真如理離生滅等十相故。諸法體生後無名滅。如既不生故無法滅。舉此例餘。第七離生滅相。此約三性中歸圓成實解。一切諸法所歸趣故。若約遍計及勝義勝義七句總遮。若約二諦相形總通遮表。如初非方處。據勝義遮方處表非方處非非方處。約俗諦中以總持體所持之法是依聲故。總持自性是念慧故。念慧非方。以依方處故。餘準可知。然據經意約真勝義心言路絕。總取遮表不依依他及遍計。或通依三性。俱得無失<p>經。然為利益諸菩薩故作如是說於此陀羅尼功用正道理趣勢力安立<p>下答說所以。然據勝義。非方處非非方處等忘言絕相。然今為利益諸菩薩故。於方便道理依俗諦中作如是說。依何說法耶。謂於此陀羅尼即指所說法體。依四種義安立施設。名之為說。下言安立者施設別名。依此四義而安立故。言四種義者。一功用即依總持有能得果之功用說。二正道即此功用體。離二邊證正理故名為正道。即念慧等。三理趣則是真如及所持法義等是念智等境總名理趣。四勢力由此法義能念慧等滅惡生善證理得果故名勢力。即法威力。欲明能詮契順諸法故。或即總持念慧法二。有能攝持生善滅惡之勢力也<p>經。即是諸佛功德諸佛禁戒諸佛所學諸佛祕意諸佛生處故名無染著陀羅尼最妙法門作是語已<p>下答問句義。初答義。故名無染著下答句。句即名也。前功用等四義在佛。即俱名功德等。或能為因。依此能得佛不共法等名功德。能令離過名禁戒。為佛師故名所學。法身妙理深難測故名祕意。成報化佛故名生處。由能詮教詮此義故名無染著法門等。或即念慧名為法門。與所持法為門。即法之門。或依此總持能出生功德等。妙法即妙法之門。或此妙法通能所出。即通依主持業兩釋<p>經。舍利子白佛言世尊唯願善逝為我說此陀羅尼法若諸菩薩能安住者於無上菩提不復退轉成就正願得無所依自性辯才獲希有事安住聖道皆由得此陀羅尼故<p>下第三請佛陳說有二。初請說。若諸菩薩下第二請意。請意有二。初能學人。二能安住者下明修教得利益有六。一得不退。隨信住等四種不退。二得正願。謂十大願。發菩提心論云。一者願。我先世及以今身所種善根。施與一切悉共迴向無上菩提。令我此願念念增長生生不忘為陀羅尼之所守護。二願。我迴向大菩提已。以此善根於一切生處常得供養一切諸佛。痡`不生無佛國土。三願。我得生諸佛國已。常得親近隨侍左右。如影隨形無剎那頃遠離諸佛。四者願。我得近佛已隨我所應為我說法。即得成就菩薩五通。五願。得通已即達世諦。假名流布了第一義得正法智。六願。我得正法智已以無厭心為生說法。示教利喜皆令開解。七願。我開解諸眾生已。以佛神力遍至十方無餘世界。供養諸佛聽受正法廣攝眾生。八願。諸佛所聽正法已。即能隨轉清淨法輪。十方世界一切眾生。聽我法者聞我名者。即得捨離一切煩惱發菩提心。九願。我能令一切眾生發菩提心已。常隨將護除無利益。與無量樂捨身命財。攝受眾生荷負正法。十者願。我能荷負正法已。雖行正法心無所行。如諸菩薩行於正法而無所行亦無不行。為化眾生不捨正願。與菩薩地願大意同。三得無所依即無住涅槃。四自性辨才即四無礙辨。不由師悟故名自性。或非有因緣為他利起此四辨故名自性。五獲希有事。準菩薩地四十六云。菩薩修習無上菩提有五希奇。一於有情非有因緣而生親愛。二唯為饒益諸有情故。常處生死忍無量苦。三於多煩惱難伏有情。善能解了調伏方便。四於極難解真實義理能隨悟入。五具不思議大威神力。六安住聖道住極喜地。得二空智名安住聖道。或可為五。得無所依自性辨才合之為一。不由他緣云無所依。性能利他云自性。或初得住不退。二於初地得正願。三於五地得無差別道云得無所依。四於第九地得四自性辨才。五於第十地獲希有事。如十地經。於第十地有希奇事。三昧現前時有大寶華王。周圓如十阿僧祇。一切眾寶間錯莊嚴。是時菩薩其身殊妙稱可華座等故。六於佛地安住聖道。安住以無進求故名安住。皆由得此等者結<p>經。佛告舍利子善哉善哉如是如是如汝所說<p>下第四讚印為宣有三。初讚印。次更歎。後正宣。此初可知<p>經。若有菩薩得此陀羅尼者應知是人與佛無異若有供養尊重承事供給此菩薩者應知即是供養於佛<p>下更歎有三。初歎能證得。次若有供養者下歎能供養者。以證得者如佛所得。必當得故。理平等故。應取下文以是因緣獲無上果釋與佛無異及即是供養佛<p>經。舍利子若有餘人聞此陀羅尼受持讀誦生信解者亦應如是恭敬供養與佛無異以是因緣獲無上果<p>下歎能學及供養者。釋文準知<p>經。爾時世尊即為演說陀羅尼曰<p>怛姪他　珊陀喇[<a href='javascript:showpic("../fontimg/001244.gif")'>仁-二+爾</a>]　嗢多喇[<a href='javascript:showpic("../fontimg/001244.gif")'>仁-二+爾</a>]　蘇三缽囉底瑟恥哆　蘇那麼　蘇缽喇底瑟恥哆鼻逝也跋羅　薩底也缽喇底慎若　蘇阿嚧訶　慎若那末底　嗢波彈[<a href='javascript:showpic("../fontimg/001244.gif")'>仁-二+爾</a>]　阿伐那末[<a href='javascript:showpic("../fontimg/001244.gif")'>仁-二+爾</a>]　阿毘師彈[<a href='javascript:showpic("../fontimg/001244.gif")'>仁-二+爾</a>]　阿鞞毘耶訶羅　輸婆伐底　蘇尼室唎多(引)　薄虎郡社(引)　阿毘婆馱　莎訶<p>下正宣<p>經。佛告舍利子此無染著陀羅尼句若有菩薩能善安住能正受持者當知是人若於一劫若百劫若千劫若百千劫所發正願無有窮盡身亦不被刀杖毒藥水火猛獸之所損害何以故舍利子此無染著陀羅尼是過去諸佛母未來諸佛母現在諸佛母<p>下第五顯勝勸修有二。初讚法功能。後校量勝劣。初中有七。一告所被機。二此咒染著下指所讚法。三若菩薩下明能學人。四能善安住下明依修學。能善安住以此咒為所依。能正受持依起法行。正受聞慧。正持思修慧。五當知是人下得益有二。一攝內能令發願無有窮盡。得不退故。二身亦不被。又防外非惡所侵。六何以故徵所因。七舍利子下解所以<p>經。舍利子若復有人以十阿僧企耶三千大千世界滿中七寶奉施諸佛及以上妙衣服飲食種種供養經無數劫若復有人於此陀羅尼乃至一句能受持者所生之福倍多於彼何以故舍利子此無染著陀羅尼甚深法門是諸佛母故<p>下校量勝劣。於中分四。一舉施福。二正校量。三徵勝由。四答所以。文準可知<p>經。時具壽舍利子及諸大眾聞是法已皆大歡喜咸願受持<p>下第六大段聞教喜學<p><b>　　<A NAME="n73"></A>如意寶珠品第十四</b><p>如意寶珠品三門分別。一來意者。就流通中有其三種。第一學行流通有五。於中第二守護流通。於中復三。第一令守護供養。第二守護令離染不退。第三此咒守護令離災難所求如意。如文具彰故此品生。二釋名者。梵云震多此云如意。本音但名意。心思量義。如者義加。末尼者此云寶珠。此是喻。陀羅尼者是法。如珠能令離諸災難所求遂心。此咒亦爾。從喻為名。應云如意寶珠陀羅尼品。故下云如意寶珠神咒。以文略故。又釋。即此總持名為如意寶珠。法從喻名。故云有陀羅尼名如意寶珠。此名非六釋。三釋難者。問。執金剛主所說神咒名曰無勝。餘說亦別。云何但云如意寶珠品。答有二解。一云。品名從初不可具辨。二云。初二得其總名。餘者從其別稱。據實總得名如意珠。問。四持之內是何總持。答。是咒陀羅尼。問。四天王品中四王所說亦名如意寶。初中此何別。答。同名義別。如文可知<p>經。爾時世尊於大眾中告阿難陀曰汝等當知有陀羅尼名如意寶珠遠離一切災厄亦能遮止諸惡雷電<p>贊曰。品文分四。一佛說。二眾說。三佛印。四奉行。佛說有三。一標示許說。二大眾樂聞。三佛正為說。初中有四。一標咒名。二示功用。三告同說。四許為陳。此初二也<p>經。過去如來應正等覺所共宣說<p>下第三告同說<p>經。我於今時於此經中亦為汝等大眾宣說能於人天為大利益哀愍世間擁護一切令得安樂<p>下第四許為陳有二。初許陳。二能於下明利益<p>經。時諸大眾及阿難陀聞佛語已各各至誠瞻仰世尊聽受神咒<p>下大眾樂聞<p>經。佛言汝等諦聽於此東方有光明電王名阿揭多南方有光明電王名設羝嚕西方有光明電王名主多光北方有光明電王名蘇多末尼<p>下佛正為說有四。一說電王名。二聞得益。三正說咒。四誦咒法。此說電名。雲相擊出聲名雷。故俱舍論云。如雲聲。是出光名電。即主電神名王故。準起世經云。東方無厚閉電共於西方墮光明電相觸相著相揩相打。以如是故於虛空雲際之中出生光明名曰閉電。東方閉電名無厚。南曰順流。西曰墮光明。北曰百千樹電光。從其主神以立名也。與此經名別者。或神有多或翻譯別。阿揭多者此云來。蘇多(此云如)末尼(如前)<p>經。若有善男子善女人得聞如是電王名字及知方處者此人即便遠離一切怖畏之事及諸災橫悉皆消殄若於住處書此四方電王名者於所住處無雷電怖亦無災厄及諸障惱非時枉死悉皆遠離<p>下明得益有二。初聞名益。二若於住處下明書名益。問。聞電王名已離恐怖何假說咒方離怖耶。答。由持咒力能令彼王守護離怖。又復初神護離怖。後咒護離怖。然咒護勝經品得名<p>經。爾時世尊即說咒曰<p>怛姪他　[<a href='javascript:showpic("../fontimg/001244.gif")'>仁-二+爾</a>]弭[<a href='javascript:showpic("../fontimg/001244.gif")'>仁-二+爾</a>]　弭[<a href='javascript:showpic("../fontimg/001244.gif")'>仁-二+爾</a>]弭　尼民達哩　窒哩盧迦盧羯[<a href='javascript:showpic("../fontimg/001244.gif")'>仁-二+爾</a>]　窒哩輸[<a href='javascript:showpic("../fontimg/013022.gif")'>打-丁+羅</a>]波[<a href='javascript:showpic("../fontimg/001244.gif")'>仁-二+爾</a>]　曷[<a href='javascript:showpic("../fontimg/067012.gif")'>口*洛</a>]叉曷[<a href='javascript:showpic("../fontimg/067012.gif")'>口*洛</a>]叉　我某甲及此住處一切恐怖所有苦惱雷電霹靂乃至枉死悉皆遠離　莎訶<p>下說咒及誦咒法<p>經。爾時觀自在菩薩摩訶薩在大眾中即從座起偏袒右肩合掌恭敬白佛言世尊我今亦於佛前略說如意寶珠神咒於諸人天為大利益哀愍世間擁護一切令得安樂有大威力所求如願即說咒曰<p>怛姪他　喝帝毘喝帝[<a href='javascript:showpic("../fontimg/001244.gif")'>仁-二+爾</a>]喝帝　缽喇窒體雞　缽喇底(丁里切)蜜窒[<a href='javascript:showpic("../fontimg/004628.gif")'>口*麗</a>]　戍提目羝毘末麗　缽喇婆莎(蘇活切)[<a href='javascript:showpic("../fontimg/004628.gif")'>口*麗</a>]　安荼(入聲)[<a href='javascript:showpic("../fontimg/004628.gif")'>口*麗</a>]般荼麗稅(平聲)帝　槃荼囉婆死[<a href='javascript:showpic("../fontimg/001244.gif")'>仁-二+爾</a>]　曷[<a href='javascript:showpic("../fontimg/004628.gif")'>口*麗</a>]羯荼(引)[<a href='javascript:showpic("../fontimg/004628.gif")'>口*麗</a>]劫畢麗　冰揭羅惡綺　達地目企　曷[<a href='javascript:showpic("../fontimg/067012.gif")'>口*洛</a>]叉曷[<a href='javascript:showpic("../fontimg/067012.gif")'>口*洛</a>]叉　我某甲及此住處一切恐怖所有苦惱乃至枉死悉皆遠離願我莫見罪惡之事常蒙聖觀自在菩薩大悲威光之所護念　莎訶<p>下眾說咒有六。初觀音說。文有三。初請說。次正說。後誦咒法。初請中有三。一請儀。二請說。三述益。梵云阿縛盧枳帝濕筏邏耶。阿縛盧枳帝此云觀。餘云自在。以天眼耳及他心通硤[世間。隨皆能救云觀自在。云觀世音從一說也。其名不具非正翻也。配文可知<p>經。爾時執金剛祕密主菩薩即從座起合掌恭敬白佛言世尊我今亦說陀羅尼咒名曰無勝於諸人天為大利益哀愍世間擁護一切有大威力所求如願即說咒曰<p>怛姪他　母[<a href='javascript:showpic("../fontimg/001244.gif")'>仁-二+爾</a>]母[<a href='javascript:showpic("../fontimg/001244.gif")'>仁-二+爾</a>]　母尼麗末底末底　蘇末底莫訶末底　訶訶訶磨婆以那悉底帝(引)波跋　跋折[<a href='javascript:showpic("../fontimg/013022.gif")'>打-丁+羅</a>]波[<a href='javascript:showpic("../fontimg/001244.gif")'>仁-二+爾</a>]　惡蚶(火舍切)姪[<a href='javascript:showpic("../fontimg/004101.gif")'>口*栗</a>]荼(上)莎訶<p>世尊我此神咒名曰無勝擁護若有男女一心受持書寫讀誦憶念不忘我於晝夜常護是人於一切恐怖乃至枉死悉皆遠離<p>下第二文亦有三。初請說。次正說。後誦持益。配文可知。言執金剛祕密主者有云。觀音異形稱為祕密。常執金剛杵守護三寶。依自并所持為名。依密跡金剛力士經說。此執金剛及梵王各是賢劫千佛之一佛也。廣如彼說<p>經。爾時索訶世界主梵天王即從座起合掌恭敬白佛言世尊我亦有陀羅尼微妙法門於諸人天為大利益哀愍世間擁護一切有大威力所求如願即說咒曰<p>怛姪他　醯里弭里地里莎訶　跋囉蚶魔布麗　跋囉蚶麼末尼跋囉蚶麼揭鞞　補澀跛僧悉怛[<a href='javascript:showpic("../fontimg/004628.gif")'>口*麗</a>]莎訶<p>世尊我此神咒名曰梵治悉能擁護持是咒者令離憂惱及諸罪業乃至枉死悉皆遠離<p>下第三說。文段同前<p>經。爾時帝釋天主即從座起合掌恭敬白佛言世尊我亦有陀羅尼名跋折羅扇[<a href='javascript:showpic("../fontimg/001244.gif")'>仁-二+爾</a>]是大明咒能除一切恐怖厄難乃至枉死悉皆遠離拔苦與樂利益人天即說咒曰<p>怛姪他　毘[<a href='javascript:showpic("../fontimg/001244.gif")'>仁-二+爾</a>]婆唎[<a href='javascript:showpic("../fontimg/001244.gif")'>仁-二+爾</a>]　畔柁磨彈滯　磨膩[<a href='javascript:showpic("../fontimg/001244.gif")'>仁-二+爾</a>][<a href='javascript:showpic("../fontimg/012411.gif")'>打-丁+致</a>][<a href='javascript:showpic("../fontimg/012411.gif")'>打-丁+致</a>][<a href='javascript:showpic("../fontimg/001244.gif")'>仁-二+爾</a>]瞿哩　揵陀哩栴荼哩　摩登蓍(上)十羯死　薩羅跋喇鞞(去)呬娜末住答磨嗢多喇[<a href='javascript:showpic("../fontimg/001244.gif")'>仁-二+爾</a>]　莫呼刺[<a href='javascript:showpic("../fontimg/001244.gif")'>仁-二+爾</a>]達刺[<a href='javascript:showpic("../fontimg/001244.gif")'>仁-二+爾</a>]計斫羯囉婆枳　捨伐哩奢伐哩　莎訶<p>下第四說。文亦同前。言帝釋天主者。帝即是主。釋者是能。此云能帝。是總言也。後云天主者能作天主<p>經。爾時多聞天王持國天王增長天王廣目天王俱從座起合掌恭敬白佛言世尊我今亦有神咒名施一切眾生無畏於諸苦惱常為擁護令得安樂增益壽命無諸患苦乃至枉死悉皆遠離即說咒曰<p>怛姪他　補澀閉　蘇補澀閉　度麼缽喇訶[<a href='javascript:showpic("../fontimg/004628.gif")'>口*麗</a>]　阿[<a href='javascript:showpic("../fontimg/059283.gif")'>口*離</a>]耶缽喇設悉帝　扇帝涅目帝忙揭例窣睹帝　悉哆鼻帝　莎訶<p>下第五說。文段有二。略無誦益。初段中初列名。次請儀後述益。指文可知<p>經。爾時復有諸大龍王所謂末那斯龍王電光龍王無熱池龍王電舌龍王妙光龍王俱從座起合掌恭敬白佛言世尊我亦有如意寶珠陀羅尼能遮惡電除諸恐怖能於人天為大利益哀愍世間擁護一切有大威力所求如願乃至枉死悉皆遠離一切毒藥皆令止息一切造作蠱道咒術不吉祥事悉令除滅<p>下第六說。文三如前。初段有五。此初列名。俱從座起下。二請儀。三述益<p>經。我今以此神咒奉獻世尊唯願哀愍慈悲納受<p>下四請納<p>經。當令我等離此龍趣永捨慳貪何以故由此慳貪於生死中受諸苦惱我等願斷慳貪種子即說咒曰<p>怛姪他　阿折[<a href='javascript:showpic("../fontimg/004628.gif")'>口*麗</a>]　阿末[<a href='javascript:showpic("../fontimg/004628.gif")'>口*麗</a>]阿蜜[<a href='javascript:showpic("../fontimg/004101.gif")'>口*栗</a>]帝　惡叉裔阿幣裔　奔尼缽唎耶法帝　薩婆波跛　缽喇苫摩尼裔　莎訶　阿離裔般豆蘇波尼裔　莎訶<p>世尊若有善男子善女人口中說此陀羅尼明咒或書經卷受持讀誦恭敬供養者終無雷電霹靂及諸恐怖苦惱憂患乃至枉死皆悉遠離所有毒藥蠱魅厭禱害人虎狼師子毒蛇之類乃至蚊虻悉不為害<p>下五發願。於中有四。初標。二徵。三釋。四我等願斷下結。餘文可知<p>經。爾時世尊普告大眾善哉善哉此等神咒皆有大力能隨眾生心所求事悉令圓滿為大利益除不至心汝等勿疑<p>下佛印<p>經。時諸大眾聞佛語已歡喜信受<p>下品第四段奉行<p><b>　　<A NAME="n74"></A>大辯才天女品第十五之一</b><p>大辨才天女品三門分別。來意釋名解難。言來意者。流通分中有三。初修行流通。於中復云。此下五品則是第三令增福智。增福智中有四。一增辨才。二增衣服。三增飲食。四增智慧。何故如是。欲流通法以利於他必藉辨才為生說故。雖有妙辨若無衣服相不端嚴。如闕飲食四大虛惙。又恐不能忍匱乏苦退行二利。設復能行恐有怖求染心而說。故增飲食。令離斯緣雖有資緣。若無智慧不能了達世俗勝義。倒說法故故增智慧。然二利行他利為先。說法利生必資四辨。故先明辨。有此品生。釋名者梵云摩訶(此云大)薩羅悉知婆底(此云辨才)提婆仳(此云天女)初散釋大義略四。如大莊嚴論云。復有四大。一勝出大。於三有五趣中而勝出故。二寂靜大。隨向無住處涅槃故。三功德大。福智二聚增長故。四者利物大。常依大悲不捨眾生故。辨才即四辨才即捷智。才即藝能。有捷智藝能故云辨才。即此辨才為四種大之所攝故名為大辨。神用自在光潔名天。亦即第一義天。天有大辨才。大辨才天即女故云大辨才天女。真諦三藏云。此第九地菩薩具四辨才。復能施他故立此號。三解難者。問。四辨才中為是何耶。答。具足有四。何以得知。下云具足莊嚴言說之辨詞無礙辨。於此經中文字句義即法義二辨。經體有二。一能詮文。二所詮義。俱名經也。能善開悟即樂說無礙辨故。總結云復與陀羅尼總持無礙。陀羅尼即四能持。無礙即所持四無礙辨。問。四無礙解與四無礙辨有何差別。答。了四無滯名解。說四無滯名辨。辨依解起。解藉辨彰。體是慧故。諸經論中或互相從但合說四。持四不忘名四總持。即兼念慧。問。今此天女具辨總持。何不名大總持天女。答。總持是因。所持四法是果。從果勝號不依因名。又解。辨為利他。持自利勝故從他勝名大辨才。故下陳如請云。唯願智慧辨才天以妙言詞施一切。下教請中亦云。敬禮辨才天令我詞無礙等。據實祈求能施一切<p>經。爾時大辯才天女於大眾中即從座起頂禮佛足白佛言世尊<p>贊曰。就此品文大分為三。一標益辦才。二世尊我當下示求方軌。三爾時佛告下世尊讚勸。就初段中復分為二。初請說之儀。後益修行者。此即初也<p>經。若有法師說是金光明最勝王經者<p>下第二有二。初益持說之人。後又此金光明下益聞學之者。此初。復有二。一應益人<p>經。我當益其智慧具足莊嚴言說之辯<p>下二所益法有三。一總標。二具足下別舉。三總持無礙者結。別中初與詞無礙辨。二若彼法師下與餘辨才及陀羅尼。此即總標及別詞無礙辨也。此九地上得四辨才。十八變中施他辨才故也。云具足莊嚴即八語具等<p>經。若彼法師於此經中文字句義所有忘失皆令憶持能善開悟復與陀羅尼總持無礙<p>下第二與餘辨才等。於文字句即法。文即是字體用合明。此能詮依。體非能詮。句是能詮詮於諸義。略名不說。皆令憶持即法義持。文義是所持。能憶持者即總持也。因果合說。能善開悟即樂說辨。復與陀羅者即咒及忍二總持也。總持無礙者結也<p>經。又此金光明最勝王經為彼有情已於百千佛所種諸善根當受持者於贍部洲廣行流布不速隱沒<p>下第二益聞學之者。於中分二。一明為應修行者法久流行。二復令下明能令學者得大利益。初文有二。初明所為。次法久流行此同般若能生一念淨信之心當知已曾供養多佛<p>經。復令無量有情聞是經典皆得不可思議捷利辯才無盡大慧善解眾論及諸技術<p>下學得益有三。初現得辨才。次當證佛果。後現增壽等。得辨中初得捷利辨才。即樂說及詞辨。以一剎那能現諸聲名為捷利。樂說辨中復有七種。一迅辨。懸河連冷不遲[<a href='javascript:showpic("../fontimg/061002.gif")'>口*納</a>]故。二捷辨。須言即言不謇吃故。三應辨。應時機故。四無疏謬辨。說的當故。五無斷盡辨。連環不絕故。六豐義味辨。足義理故。七最上妙辨。世莫過故。捷利即初二辨。無盡即第五。大慧即所餘。善解眾論等即法義辨。不思議者是通四句也。妙用莫測名不思議<p>經。能出生死速趣無上正等菩提<p>下當證佛果<p>經。於現世中增益壽命資身之具悉令圓滿<p>下後增現壽等<p>經。世尊我當為彼持經法師及餘有情於此經典樂聽聞者說其咒藥洗浴之法<p>贊曰。下示求方軌有二。初示持經及求辨方便。二爾時法師授記下正求辨才。初段有四。初總標示法。二別教其方。三天女勸行。四世尊讚敕。初復有四。初標舉行人。二標所示法。三標法功能。四標勸修學。此即初二<p>經。彼人所有惡星災變與初生時星屬相違疫病之苦鬥諍戰陣惡夢鬼神蠱毒厭魅咒術起屍如是諸惡為障難者悉令除滅諸有智者應作如是洗浴之法<p>下標法功能。言星屬者凡人生日屬二十八宿。於中或有星度相違。雖人不解行斯洗法障難亦除。云咒術起屍者西方咒術能起死屍遊行處處。或半全用損害於人。依斯洗法此等皆除。餘文可解。此即總教說聽二人及求辨者皆應依此洗浴之法<p>經。當取香藥三十二味所謂昌蒲(坡者)牛黃(瞿盧折娜)苜蓿香(塞畢力迦)麝香(莫訶婆伽)雄黃(末奈眵羅)合昏樹(尸利灑)白及(因達羅喝悉哆)芎藭(闍莫迦)苟杞根(苫弭)松脂(室利薛瑟得迦)桂皮(咄者)香附子(目窣哆)沈香(惡揭嚕)栴檀(栴檀娜)零婆香(多揭羅)丁子(索瞿者)鬱金(荼矩麼)婆律膏(揭羅娑)葦香(奈剌柁)竹黃(鶻路戰娜)細豆蔻(蘇泣迷羅)甘松(弭苫哆)藿香(缽怛羅)茅根香(嗢尸羅)叱[<a href='javascript:showpic("../fontimg/067010.gif")'>口*旨</a>](薩洛計)艾納(世黎也)安息香(寠具[<a href='javascript:showpic("../fontimg/013022.gif")'>打-丁+羅</a>])芥子(薩利殺跛)馬芹(葉婆[<a href='javascript:showpic("../fontimg/001244.gif")'>仁-二+爾</a>])龍華鬚(那加雞薩羅)白膠(薩折羅婆)青木(矩瑟他)皆等分<p>下別教其方文分為四。一教洗法。二如是浴已下教令發願。三復說頌曰下明依得益。四次誦護身下教其護身。洗法有八。一標列洗方。二示擣篩日。三教咒香藥。四教作壇場。五教作香湯。六教其結界。七正教洗法。八示洗竟法。此初也。初標次列。婆律膏者是龍腦香脂。葦香者葦內有此香。竹黃者竹內所出。細豆蔻者中有麤細故。茅根香者似兜婁婆香。叱脂(此云)龍華鬚(此云)<p>經。以布灑星日一處擣篩取其香末<p>下第二示擣篩日。二十八宿中南方星名。即舊經云於鬼星日<p>經。當以此咒咒一百八遍咒曰<p>怛姪他　蘇訖栗帝　訖栗帝訖栗計　劫摩怛里　繕怒羯[<a href='javascript:showpic("../fontimg/004588.gif")'>口*闌</a>]滯　郝羯喇滯　因達囉闍利膩　鑠羯[<a href='javascript:showpic("../fontimg/004588.gif")'>口*闌</a>]滯　缽設姪[<a href='javascript:showpic("../fontimg/004628.gif")'>口*麗</a>]　阿伐底羯細　計娜矩睹矩睹　腳迦鼻麗　劫鼻[<a href='javascript:showpic("../fontimg/004628.gif")'>口*麗</a>]劫鼻麗　劫毘羅末底(丁里切)尸羅末底刪底度囉末底里　波伐矩畔稚[<a href='javascript:showpic("../fontimg/004628.gif")'>口*麗</a>]　室[<a href='javascript:showpic("../fontimg/004628.gif")'>口*麗</a>]室[<a href='javascript:showpic("../fontimg/004628.gif")'>口*麗</a>]　薩底悉體羝　莎訶<p>下第三教化香藥<p>經。若樂如法洗浴時應作壇場方八肘可於寂靜定穩處念所求事不離心應塗牛糞作其壇於上普散諸華彩當以淨潔金銀器盛滿美味并乳蜜於彼壇場四門所四人守護法如常令四童子好嚴身各於一角持瓶水於此常燒安息香五音之樂聲不絕旛蓋莊嚴懸繒綵安在壇場之四邊復於場內置明鏡利刀兼箭各四枚於壇中心埋大盆應以漏版安其上<p>下第四教作壇場。於中有八。一初半頌示壇量。二可於寂靜下半頌示壇處所。三應塗下半頌示塗壇法。四次半頌教供養。五次半頌教守護。六次一頌半教莊嚴。七次半頌教避惡。八次半頌作洗處<p>經。用前香抹以和湯亦復安在於壇內<p>下第五教作浴湯<p>經。既作如斯布置已然後誦咒結其壇結界咒曰<p>怛姪他　頞喇計　娜也泥(去)　呬麗　弭麗祇麗企企麗　莎訶<p>下第六教其結界。初半頌結前生後。次正示結咒<p>經。如是結界已方入於壇內咒水三七遍散灑於四方次可咒香湯滿一百八遍四邊安幔障然後洗浴身咒水咒湯咒曰<p>怛姪他(一)　索揭智(二)　毘揭智(三)　毘揭荼伐底(四)　莎訶(五)<p>已下第七正教洗法有二。初結前。次方入下作法有四。一咒水作淨。二咒洗浴湯。三教蔽形醜。四卻示其咒<p>經。若洗浴訖其洗浴湯及壇場中供養飲食棄河池內餘皆收攝<p>下第八示洗竟法<p>經。如是浴已方著淨衣既出壇場入淨室內咒師教其發弘誓願永斷眾惡常修諸善於諸有情與大悲心以是因緣當獲無量隨心福報<p>已下別教其方中。第二令發願有五。一結前。二方著淨衣發願儀軌。三既出下發願處所。四咒師教具下依師教。此據初學。五永斷下發願。發願有三。初願修自利。次於諸下願行利他。後以是因緣下修行得果<p>經。復說頌曰若有病苦諸眾生種種方藥治不差若依如是洗浴法并復讀誦斯經典常於日夜念不散專想慇懃生信心所有患苦盡消除解脫貧窮足財寶四方星辰及日月威神擁護得延年吉祥安穩福德增災變厄難皆除遣<p>下第三明依修得益。總有三頌分三。初半頌標眾生有苦。次一頌明依法學。後一頌半明學得益。益有八。一離病。二除貧。三豐財。四得護。五延壽。六吉安。七福增。八難盡。如文可知<p>經。次誦護身咒三七遍咒曰<p>瓻縞L　三謎　毘三謎　莎訶　索揭滯毘揭滯　莎訶　毘揭荼(亭耶切)　伐底　莎訶　娑揭囉　三步多也　莎訶　塞建陀　摩多也　莎訶　尼[<a href='javascript:showpic("../fontimg/013022.gif")'>打-丁+羅</a>]建他也　莎訶　阿缽囉市哆　毘[<a href='javascript:showpic("../fontimg/004225.gif")'>口*梨</a>]耶也　莎訶　呬摩槃哆　三步多也　莎訶　阿爾蜜[<a href='javascript:showpic("../fontimg/013022.gif")'>打-丁+羅</a>]　薄怛囉也　莎訶　南謨薄伽伐都　跋囉蚶摩寫　莎訶　南謨薩囉酸(蘇活切)底莫訶提鼻裔　莎訶　悉甸都漫(此云成就我某甲)　曼怛囉缽柁　莎訶　怛喇都仳姪哆　跋囉蚶摩奴末睹　莎訶<p>下第四教其護身有二。初標教護身。後正說護咒<p>經。爾時大辯才天女說洗浴法壇場咒已前禮佛足白佛言世尊若有苾芻苾芻尼鄔波索迦鄔波斯迦受持讀誦書寫流布是妙經王如說行者若在城邑聚落曠野山林僧尼住處我為是人將諸眷屬作天妓樂來詣其所而為擁護除諸病苦流星變怪疫疾鬥諍王法所拘惡夢惡神為障礙者蠱道厭術悉皆除殄饒益是等持經之人苾芻等眾及諸聽者皆令速渡生死大海不退菩提<p>下示方便中。第三天女勸行有三。初結前示法。次前禮佛足下陳勸學人有三。初白儀。次啟白。若有苾芻下所陳行人。後若在城邑下明令得益。得益有三。初供養守護。次除諸病苦下為除災殃。後饒益是等下令得勝益<p>爾時世尊聞是說已讚辯才天女言善哉善哉天女汝能安樂利益無量無邊有情說此神咒及以香水壇場法式果報難思汝當擁護最勝經王勿令隱沒常得流通爾時大辯才天女禮佛足已還復本座<p>下示方便中。第四世尊讚敕有四。初總相讚。二天女汝能下別指讚有三。初讚示法益。次說此神咒下讚別示方。後果報難思讚當得果。三汝當擁護下敕護法。四經爾時下蒙讚復座<p>經。爾時法師授記憍陳如婆羅門承佛威力於大眾前讚請辯才天女曰<p>贊曰。示求方軌中。第二正求辨才。文分為四。一陳如讚請求法。二爾時辨才下天女依請教示。三爾時憍陳下陳如聞法喜讚。四第八卷初陳如教請如被。初中有二。此標請<p>經。聰明勇進辨才天人天供養悉應受名聞世間遍充滿能與一切眾生願<p>下正明讚請。三頌分二。初兩頌讚。後一頌請。讚中分三。初一頌讚內德。次半頌讚住處。後半頌讚威儀。此讚內德有四。一句讚智勤德。一句讚福田德。一句讚遠聞德。一句讚滿願德<p>經。依高山頂勝住處葺茅為室在中居痤眾n草以為衣在處常翹於一足<p>下讚處及儀。表能出生死云住高山。據實隨處而現。離憍慢故琠~茅室。表和忍故軟草為服。痗唭Q物故常翹一足<p>經。諸天大眾皆來集咸同一心伸讚請唯願智慧辯才天以妙言辭施一切<p>下申請有二。半頌申同讚請。半頌願惠所求。準下讚求中。不唯詞無礙。就說法利生詞無礙勝故偏陳請<p>經。爾時辯才天女即便受請為說咒曰<p>怛姪他　慕[<a href='javascript:showpic("../fontimg/004628.gif")'>口*麗</a>]只[<a href='javascript:showpic("../fontimg/004628.gif")'>口*麗</a>]　阿伐帝　阿伐吒伐底　馨遇隸名具隸　名具羅伐底　鴦具師末唎只三末底　毘三末底　毘三末底惡近(入)唎莫近唎　怛囉只　怛囉者伐底　質質哩室里蜜里　末難地曇(去聲)末唎只八囉拏畢唎裔　盧迦逝瑟跇(丑世切)　盧迦失[<a href='javascript:showpic("../fontimg/004628.gif")'>口*麗</a>]瑟耶　盧迦畢唎裔　悉馱跋唎帝　毘麼目企(輕利切)輸只折唎　阿缽唎底喝帝　阿缽唎底喝哆勃地　南母只南母只　莫訶提鼻　缽唎底近(入)唎昏(火恨切)拏　南摩塞迦囉　我某甲勃地達哩奢呬　勃地阿缽喇底喝哆　婆(上)跋睹　市婆謎毘輸姪睹　舍悉怛囉輸路迦　曼怛囉畢[<a href='javascript:showpic("../fontimg/014926.gif")'>得-彳+木</a>]迦　迦婢耶地數　怛姪他　莫訶缽喇婆鼻　呬里蜜里呬蜜里　毘折喇睹謎勃地　我某甲勃地輸提　薄伽伐點提毘焰　薩羅酸(蘇活切)點(丁焰切)　羯囉滯雞由[<a href='javascript:showpic("../fontimg/004628.gif")'>口*麗</a>]　雞由羅末底　呬里蜜里呬里蜜里　阿婆訶耶弭　莫訶提鼻　勃陀薩帝娜　達摩薩帝[女*耶]　僧伽薩帝娜　因達囉薩帝娜　跋嘍拏薩帝娜　裔盧雞薩底婆地娜　羝釤(引)薩帝娜　薩底伐者泥娜　阿婆訶耶弭　莫訶提鼻　呬里蜜里呬里蜜里　毘折喇睹　我某甲勃地　南謨薄伽伐底(丁利切)莫訶提鼻薩囉酸底　悉甸睹　曼怛囉缽陀彌　莎訶<p>爾時辯才天女說是咒已告婆羅門言善哉大士能為眾生求妙辯才及諸珍寶神通智慧廣利一切速證菩提<p>下天女示法有三。一說咒。二爾時辨才下讚請。問。前請唯求辨才。何故天讚通有餘法。答。有二解。一解如前釋願惠所求中辨。一云。雖但求辨因辨得餘因果通讚。取前釋好<p>經。如是應知受持法式即說頌曰先可誦此陀羅尼令使純熟無謬失<p>下三教修習法有二。初標舉。二即說頌下教習。總有十九頌半。大分為八。初半頌教先誦咒<p>經。歸敬三寶諸天眾請求加護願隨心禮敬諸佛及法寶菩薩獨覺聲聞眾次禮梵王并帝釋及護世者四天王一切常修梵行人悉可至誠慇重敬<p>下第二次有兩頌。歸教求護分三。初半頌標。次一頌一句所歸。後一句結<p>經。可於寂靜蘭若處大聲誦前咒讚法應在佛像天龍前隨其所有修供養<p>下第三一頌略示作法。於中有四。一句作法處。一句教誦咒讚。讚即前讚請。一句示坐處。一句教供養<p>經。於彼一切眾生類發起慈悲哀愍心<p>下第四半頌起慈悲<p>經。世尊妙相紫金身繫想正念心無亂世尊護念說教法隨彼根機令習定於其句義善思惟復依空性而修習應在世尊形像前一心正念而安坐即得妙智三摩地并獲最勝陀羅尼<p>下第五有六頌半。令託境安心修本所求。於中有二。初二頌半求佛總持。次四頌求佛四辨。是佛果故。求總持中有四。初半頌觀佛。二一頌總持。初半頌法及咒忍。次半頌義。三半頌行法處及修法。四半頌得果。以其智定眾德本故。若得總持必成智定<p>經。如來金口演說法妙響調伏諸人天舌相隨緣現希有廣長能覆三千界<p>下四頌求辨才也。中復有三。初一頌辨所求辯及辯具。次兩頌令求此二。後一頌所求果遂。此初也。說法即法義二辨。妙響即詞。調伏即樂故。舌相即辨具<p>經。如是諸佛妙音聲至誠憶念心無畏諸佛皆由發弘願得此舌相不思議宣說諸法皆非有譬如虛空無所著諸佛音聲及舌相繫念思量願圓滿<p>下令求此二。初半頌求詞無礙辨。半頌求具。半頌求餘三辨。半頌結由願得<p>經。若見供養辯才天或見弟子隨師教授此祕法令修學尊重隨心皆得成<p>下後一頌果遂。辨才見有師弟修行。則授法令修必得果遂<p>經。若人欲得最上智應當一心持此法增長福智諸功德必定成就勿生疑若求財者得多財求名稱者獲名稱求出離者得解脫必定成就勿生疑無量無邊諸功德隨其內心之所願若能如是依行者必得成就勿生疑<p>下第六三頌別示所求有三。初一頌求智及福。次一頌求世出世。後一頌例求一切<p>經。當於淨處著淨衣應作壇場隨大小以四淨瓶盛美味香華供養可隨時懸諸繒綵并旛蓋塗香抹香遍嚴飾供養佛及辯才天求見天身皆遂願<p>下第七兩頌廣作法<p>經。應三七日誦前咒可對大辯天佛前若其不見此天神應更用心經九日於後夜中猶不見更求清淨勝妙處如法應畫辯才天供養誦持心無捨晝夜不生於懈怠自利利他無窮盡所獲果報施群生於所求願皆成就若不遂意經三月六月九月或一年慇懃求請心不移天眼他心皆悉得<p>下第八教求時限有三品別。初一頌上品求。次兩頌中品求。後一頌下品求。或由根有上中下。或由障輕重。或由宿智多少<p>經。爾時憍陳如婆羅門聞是說已歡喜踊躍歎未曾有告諸大眾作如是言汝等人天一切大眾如是當知皆一心聽我今更欲依世諦法讚彼勝妙辯才天女<p>下第三陳如聞法喜讚。大分為四。初標欲讚。二即說頌下正讚。三若欲祈請下結勸修。四爾時佛告下世尊讚成。初中有三。初聞法心歡。次告大眾下告眾令聽。後我今下陳欲讚歎。勝義絕言故云依俗<p>經。即說頌曰敬禮天女那羅延於世界中得自在我今讚歎彼尊者皆如往昔仙人說<p>下正讚有二。初頌讚。後咒讚。初有二十二頌。大分為三。初一頌標讚。次二十頌正讚。後一頌歸禮。初也<p>經。吉祥成就心安穩聰明慚愧有名聞為母能生於世間勇猛常行大精進<p>下正讚分二。初三頌總讚內外德。後十七頌別讚內外。初文有三。初一頌內。次一頌半外。後半頌總結。此初也。有四。一句心安吉祥德。一句聰慧名聞德。一句長養有情德。一句常勤無倦德<p>經。於軍陣處戰痝茠蠷i調伏心慈忍現為閻羅之長姊常著青色野蠶衣好醜容儀皆具有眼目能令見者怖<p>下讚外德有三。初半頌戰勝降怨德。半頌隨類受生德。半頌具諸形相德<p>經。無量勝行超世間歸信之人咸攝受<p>下總結也<p>經。或在山巖深險處或居坎窟及河邊或在大樹諸叢林天女多依此中住假使山林野人輩亦常供養於天女以孔雀羽作幢旗於一切時常護世師子虎狼痝臕隊羊雞等亦相依振大鈴鐸出音聲頻陀山眾皆聞響或執三戟頭圓髻左右瓻糷擗赮X黑月九日十一日於此時中當供養或現婆蘇大天妹見有鬥戰心常愍<p>下別讚內外有二。初四頌半讚外德。後十二頌半讚內。初中有三。初一頌半住處供養。次兩頌羽儀翼從。後一頌乘便明供養時。及辨形不定<p>經。觀察一切有情中天女最勝無過者<p>下讚內德有二。初十頌半讚大智尊勝德。後二頌讚大悲救苦德。初中有三。初半標勝。次九頌別讚。後一頌結勝。此初也<p>經。權現牧牛歡喜女與天戰時常得勝能久安住於世間亦為和忍及暴惡大婆羅門四明法幻化咒等悉皆通<p>下別讚有十一。一降怨勝。二能久住下住世勝。三大婆下解了勝。四明法即四薜陀論。舊云韋陀或毘伽羅論。皆訛謬也。一頡力薜陀此云壽明。釋命長短事。二耶樹薜陀此云祠祀明。釋祀祠之事。三婆摩薜陀此云平明。平是非事。四阿達薜陀此云術明。釋伎術事。此經云幻化咒等皆通達者則第四明也<p>經。於天仙中得自在能為種子及大地<p>下四仙中勝。能為種等釋勝所以<p>經。諸天女等集會時如大海潮必來應<p>下五盟信勝<p>經。於諸龍神藥叉眾或為上首能調伏<p>下六調伏勝<p>經。於諸女中最梵行出言猶如世間主於王位處如蓮華若在河津喻橋筏<p>下七梵行勝有三。初言無諂妄如世主。二不染世法如蓮華。三常行濟物如橋筏<p>經。面貌猶如盛滿月具足多聞作依處辯才勝出若高峰念者皆與為洲渚<p>下八為依勝有三。初端嚴。次多聞。後辨才。具德為依常如洲渚<p>經。阿蘇羅等諸天眾咸共稱讚其功德乃至千眼帝釋主以慇重心而觀察<p>下九稱讚勝<p>經。眾生若有希求事悉能令彼速得成亦令聰辯具聞持持大地中為第一於此十方世界中如大燈明常普照乃至神鬼諸禽獸咸皆遂彼所求心<p>下十遂求勝有三。謂初半頌標。一頌釋。半頌結<p>經。於諸女中若山峰同昔仙人久住世如少女天常離欲實語猶如大世王普見世間差別類乃至欲界諸天宮唯有天女獨稱尊不見有情能勝者<p>下十一德尊勝有二。初頌別明勝。後頌總結指勝<p>經。若於戰陣恐怖處或見墮在火坑中河津險難賊盜時悉能令彼除怖畏或被王法所枷縛或為怨讎行殺害若能專注心不移決定解脫諸憂苦<p>下二頌讚內德中。第二讚大悲救苦德有二。初別陳。後半頌結例<p>經。於善惡人皆擁護慈悲愍念常現前是故我以至誠心稽首歸依大天女<p>下總結歸禮<p>經。爾時婆羅門復以咒讚讚天女曰敬禮敬禮世間尊於諸母中最為勝三種世間咸供養面貌容儀人樂觀種種妙德以嚴身目如修廣青蓮葉福智光明名稱滿譬如無價末尼珠我今讚歎最勝者悉能成辦所求心真實功德妙吉祥譬如蓮華極清淨身色端嚴皆樂見眾相希有不思議能放無垢智光明於諸念中為最勝猶如師子獸中上常以八臂自莊嚴各持弓箭刀槊斧長杵鐵輪并羅索端正樂觀如滿月言詞無滯出和音若有眾生心願求善士隨念令圓滿帝釋諸天咸供養皆共稱讚可歸依眾德能生不思議一切時中起恭敬莎訶(此上咒。頌是咒亦是讚。若持咒時必須誦之)<p>下重以咒讚。文相可知<p>經。若欲祈請辯才天依此咒讚言詞句晨朝清淨至誠誦於所求事悉隨心<p>下喜讚中第三結勸修學<p>經。爾時佛告婆羅門善哉善哉汝能如是利益眾生施與安樂讚彼天女請求加護獲福無邊(此品咒法有略有廣。或開或合前後不同。梵本既多。但依一譯。後勘者知之)<p>下第四世尊讚成<p class='juan'>
金光明最勝王經疏卷第五(本尾)</p>
</body></html>
