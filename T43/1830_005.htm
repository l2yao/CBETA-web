<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T43 </TITLE>
</head>
<BODY>

<p class='juan'>
成唯識論述記卷第三(本)</p>
<p><span class='byline'>　　　　基撰</span><br><p>論。然種子義略有六種<p>述曰。十義廣種子中。自下第八具義多小。種有六義遮餘非種。於中有三。初總標六義。次隨六別釋。後總結簡餘非實種子。此即初也<p>瑜伽第五說有七種子。今此言六故云略也　法有五聚第一遮無為。第三遮心．心所等。即簡別盡。然簡自處更立餘門。第二遮等自處分別更不敘之。不遮色者。色法外種亦具此六義故。假名種子　若爾如何與果俱有。復如何言常睎H轉　無性攝論不簡差別唯言內種有。世親即通。然彼一一皆自釋。言內法如此．外法如此。至果俱有唯言內種。即不論外。勘彼一一次第明之。今釋外種亦有果俱。如蓮華根生蓮華等。非因滅位其果方生。根．莖同時世極成故。此解稍好。可細尋之<p>論。一剎那滅至方成種子<p>述曰。顯種子義。謂有為法有生滅故。於轉變位能取與果。有勝功能方成種子<p>論。此遮常法至能生用故<p>述曰。此簡略也。無為不然。無轉變故。無取．與用非能生也。亦顯大眾等四部．化地部十二緣起非是　無為無取無與．無轉變故。即遮正量部長時四相。非剎那滅故　若謂後時有勝功力。初位無者。初亦應有。體一故。如後時　後應無。體一故。如前位。故體纔生無間即滅名為種子。有勝功力。纔生即有非要後時　又遮外道自性．神我等常法為因。無轉變故。瑜伽第五云。唯無常法為因。非常法也　舊人云真如是諸法種子者。非也　若爾前種應與後念現行為種。或雖同念他身相望應為種子<p>論。二果俱有至方成種子<p>述曰。謂此種子要望所生現行果法。俱時現有　現者。顯現．現在．現有三義名現。由此無性人第七識不名種子。果不顯現故。即顯現言簡彼第七。現在簡前後。現有簡假法。體是實有成種子故。顯現唯在果。現有唯在因。現在通因．果　和合簡相離。即簡前法為後法種<p>有說。種生現行之時。必前後念非此剎那。如何解此。彼師意說。如上座部心有二時。即因在生果在滅故同在現在。亦不相違。此即勝軍假明上座。非實用之。第三卷中自當廣述　若爾種望種亦應然。何為料簡　瑜伽云。法與自性為因。非即此剎那　此必異時非果俱有　若因在滅果在生相仍名俱有。即有二趣並生之妨。由此故知。種生現時定必同世。種生於種世不必同<p>雖必同世。若與現行和合之位方成種子。簡與他身現行為因。不和合故<p>論。此遮前後及定相離<p>述曰。此遮經部等因果異時。上座部等亦爾。種望現行定俱。一身不相離故得為因也。外道說大自在天生一切有情。有情因緣者。皆不成也<p>問何故種望種因果。即言異時生。望現為因果。乃許同時起<p>論。現種異類至有能生用<p>述曰。現行與種各異類故互不相違。於一身俱時現在。有能生用故。且如色法。現行有礙。種子無礙。心緣慮等准此應知。因．果體性不相似故名為異類。不相違故得同時有<p>論。非如種子至必不俱有<p>述曰。種子望種。體性相似名為同類　以相違故不得俱時一身和合。即第五卷瑜伽論云。與他性為因　即種望現　亦與後念自性為因。非即此剎那　此即是種　前後相生　種相生時何故不許有同時義　難曰。見分緣於見自體同時緣。種子生於種自體同時<p>有解云。種望於種為因果。若許同時非因緣。見分望見雖同時因果。即非因緣攝　若爾種望現起類亦應然　故應更解。種望於種許同時生。體便無窮。自類許有同時生故。即一剎那有多種生。都無因緣。不許後種更生果故。現行望種名為異類。雖亦熏種。後種未生果故非無窮。於一剎那無二現行自體並故。所生之種由此不可更生現行。種望於種類亦應爾　問若爾如何本有同念得生新熏。體相違故　此不同時。如世第一法無漏。緣增本有種子。牽生後念任運自類法爾之種。復能為因生於後念一新熏種。本．新二種緣力既齊同生一現。故無同念種生種失　此亦難解。若本有種更生種子。便一念中有四法也。謂一本有。二本有所生。三新現行所熏。四是現行。如何可說三法展轉　今釋。不然。即本有種．及現行為因緣。生一新熏種故但三法　又解。本有種望新熏種非其因緣。現行能熏為因緣故。即是本有唯望現行。現行唯望新熏。為因緣故。由此別脫戒。體不增。而用增。與道定戒相似。定．道二戒既是現思。故唯念念是用增非體　前解即與別脫戒體用俱增義<p>此中雖顯與果俱有望現行說。可現在時說為因義。種望於種既許異時。若入過去何者因義<p>論。雖因與果至無自體故<p>述曰。其因與果有俱者。謂生現。不俱者。生自類。雖俱．不俱而要現在可有因用。以有體故。若入過去即無因用。體已滅故。未來亦爾。因用未生體無有故<p>問為因既通種與有種。何故此言與果俱有<p>論。依生現果至與果俱有<p>述曰。依生現行果之種子名為俱有。不依引生自類名種　何故爾耶　能熏生故。望異類故。果現起故。相易知故　種望於種非能熏生。非異類故。非現起故。非易知也。此中不說　故攝論第二云。不生現行名為種類。生現行時名為種子　勝軍如何釋非即此剎那。以彼計執因果同世故　云何復釋無種已生文　如彼抄會。如瑜伽論第五十六。別抄有文。及下第四可披解也<p>現行能熏轉識等應名種子<p>論。三睎H轉至方成種子<p>述曰。謂要長時其性一類相續無斷。至得對治道。名至究竟位。各各究竟故<p>論。此遮轉識至不相應故<p>述曰。遮七轉識．及色等法。不得為種子。此但言心。實亦遮色　經部六識等能持種子。亦此中破。以三受轉變。緣境易脫故<p>論。此顯種子自類相生<p>述曰。即顯前種生後之義。此非俱有。俱種攝故。攝論無此　問第七識亦至金剛心方斷。何不名種　答十地等中以轉變故。緣境易脫故。未對治已即轉變故。種子不然　若爾如何名有受盡相種子．無受盡相種子。名言無記種生果無量無盡。可睎H轉。善．不善等種生果有限。如何睌遄@答曰。彼據生果有分限。名有受盡相。非種子體未得對治。即滅無餘　又有分熏習名有受盡相。名言熏習名睎H轉。此等種唯有自類生果睎H轉。即是與果不俱有名種。此闕睇P果俱一義　若闕一義得名種子。其第七識闕睎H轉。應名種子　此不應爾。今於此中。正以生滅．睌鄐G理顯種子義。餘但別遮。非正顯故。其第七識為種不成　又說種子具有六義。非顯具六即是種子　又此自類亦非種子。不與果俱故。無性攝論說非種子然名種類　此顯自類至對治位非得種名。生果之時可名種子。但若生果必俱時故。若論其體。自類之時亦名種子。非現行故。此但任運牽生後果。若緣具勝種子勢增。有勝與果用起之時。方名種子　無性顯此二位差別。果俱名種。不爾名為種類　今此約非現行談其體說總名種子。亦不相違　又顯種子具斯六義。非說念念皆具六義故皆名種　然應分別。若具六義方名種子闕一不成。無性有情第七。闕與現果俱故非是種子　若爾即未生果時睎H轉種。應不名種　由此應釋。對治道起。謂令不生現行等位。如見道中無想定等。據其體有。修道方除。據果不生種見道斷。以盡已來無與果俱義故。今言與果俱者。至對治道起已來。有與現行果法。俱現和合之義名為種子。非要此念與現和合方名種子。不爾便於一界不成三界諸種子。種子成就義便不成。故知不約剎那而說。約後能有與果俱義以顯自性　無性所言不生果時名種類者。約畢竟不生當果為論。如見道中無想定等<p>若睎H轉得名種子。應善種等生不善等<p>論。四性決定至方成種子<p>述曰。謂隨前熏時現行因力故生善．惡等。功能決定非雜亂生<p>論。此遮餘部至有因緣義<p>述曰。遮薩婆多等。善法等與惡．無記等。為同類因。有因緣義　夫因緣者。辨自體生。性相隨順。以善等不辨惡法等自體。又不相隨順。何義是因緣　又異熟因通善．惡性生無記果。遍行因等是異性果。俱有因取異熟．無間士用等果為因亦然<p>若要善等種方為善等因。種既琣部C應頓生果<p>論。五待眾緣至方成種子<p>述曰。謂自種子要待眾緣和合。種子轉變起取現行等諸果作用。功能殊勝方成種子。故種自類非因緣合。不名種子<p>論。此遮外道至盚y生果<p>述曰。謂外道執。別有一法名曰自然。不待眾緣盚y生果。此方外道為計亦然。大梵．時．方等計亦爾。同此所遣。此中且舉一自然義<p>論。或遮餘部至非盚y生<p>述曰。三世有執。緣體一切時有。即瓻D無。今言待緣種方生果故遮彼執　若緣琣鹿堡琤耵G。種既不許畬犮耵G。故緣痤L<p>問若設有緣善等性定。應善色等種生善心等果<p>論。六引自果至方成種子<p>述曰。謂於別色．別心等果。各自引生方名種子。非善等色種。生善等心果可名種子。不相應故<p>論。此遮外道至生一切果<p>述曰。即大自在為因生一切果等。皆是此計。果應無別。以因一故。果既有異因亦應殊。故非一因生一切果<p>論。或遮餘部至互為因緣<p>述曰。薩婆多等以善色望四蘊為因。四望色蘊亦得為因　此即不然。唯引自果因果隨順。功能同故名為因緣。若增上緣等。義則可爾。如何色等與心為因。不相隨順功能異故<p>問言睎H轉名為種子。第八識現行既睎H轉。為名種不　有說亦得。以名一切種子識故　若謂然者。此現行望自種既非因緣。非能熏故如何名種　有說不得。言一切種子識。含藏一切法能生一切法名一切種。非彼現行能生自種。種雖依識現行自體。是識所緣。不同於識。故識現行非名種子　此闕何義也　與果不俱故　其無性人第七識亦具六義。應名種子　此亦不然。論自解言與現行果俱現和合方成種子。種子之法其相沈隱。所生果法其相麤顯。故與現俱方成種子。第七相顯。設所熏種。果乃沈隱。不與現行果法和合。不名種子。第八現識亦然。無所生果故<p>第八門中以上明種。自下第三總結聊簡<p>論。唯本識中至成種非餘<p>述曰。簡上轉識等非名種義<p>此中別解上六義中。言唯內種具有六義。然世親攝論亦通外種。此中引之解。外穀麥種既能生果。名種子不<p>論。外穀麥等至非實種子<p>述曰。雖識所變假名種子。非實種子。現行法故　攝大乘云。作．不作失．得過。故成相違。外種內為緣。由依彼熏習。又引頌云。天．地．風．虛空。波．池．方．大海。皆真內所作。分別不在外　故由內種。外穀等熟彼非實種　問種亦識所變。應非實種子　答曰不然。內種識變已復生麥等。麥等復識變。以重變故。故非種子。如眼根等。故下文云。外麥等剋體。非因緣生果。故因緣唯內種。非外種故　此等已上並攝論有。自下第九雙辨內外生．引二因。此內外種皆有生．引二因體不。答有。何者<p>論。此種勢力至即名引因<p>述曰。其內外種生近果生正果名生因。引遠果引殘果名引因　無性云。如內識種生現識等名近果。是生因。望名色等是遠果。是引因。外種望芽是近果。是生因。望莖等是遠果。是引因　天親云。如內種子生正果名生因。生殘果名引因。即現在種生現在身名生因。生六處等皆名生因。引餘枯喪屍骸等名引因　雖生他界等。勢分力故餘骸尚有。如下自解。外種生芽莖等為生因。是正因。生枯死時草等。是引因。勢分力故。然至此位時。內外種皆無。或生他界等。或種已久滅。然由前生勢分力故引彼猶有。即義說彼生因之種名引因　然今兩說生．引二因俱無別體。一體望別故說二也。若無引因勢分力者。一切死後皆應頓絕如化生死。若遍四生具二因者。無性理勝。以化生死無屍骸故。然世親論意。無著大師為成引因說枯喪等。故說頌言。枯喪由能引。如任運後滅。天親解云。若無引因。應無枯喪果如任運後滅。但是天親解略。無性釋廣。亦不相違。此雖攝論文。然對法第四卷說能引．所引能生．所生。瑜伽第九說能引．所引俱是引因。能生名生因。瑜伽第十云。從無明乃至受是引因。愛．取．有是生因　此意欲顯未潤七支去果猶遠名為引因。引遠果故。能潤二支．及所潤有。去果近故名曰生因。近生果故。亦即此中近．遠所攝。無性但約已潤種中果去因為近．遠。瑜伽約潤．未潤位去果近．遠。亦不相違<p>次第十四緣分別辨內外種因．非因緣。熏．不熏別<p>論。內種必由至是因緣性<p>述曰。內種是因緣。必由熏習方能生果。法爾種子必由熏長方能生果故。新熏熏生方能生果。有情法故<p>論。外種熏習至辨所生果<p>述曰。無性攝大乘第二卷說。如從其炭．牛糞．毛等。如次生巨勝．青蓮根．及蒲。非巨勝等與炭等。俱生俱滅互相熏習而從彼生。名無熏習。如巨勝等與華等。俱生俱滅由熏習故生香氣等。名有熏習。外種不定。內則定熏　故外種子既唯現行。為增上緣辨所生果<p>論。必以內種至所生果故<p>述曰。此顯外種非無因緣。從內共相種子生故。如攝大乘自廣分別<p>自下第二解熏習義。於中有三。初總問。次略答。後廣辨<p>論。依何等義立熏習名<p>述曰。初問起也<p>論。所熏能熏至故名熏習<p>述曰。此標具義。釋熏習名。略答所問　熏者發也。或由致也　習者。生也。近也。數也。即發致果於本識內。令種子生近。令生長故。此略標有三。一所熏四。二能熏四。三令種生長名熏習故<p>論。何等名為所熏四義<p>述曰。此廣辨也<p>於中有三。初辨所熏具緣多．少。二辨能熏具緣少．多。三釋熏習義等　初中有三。初問。次答。後結。此即初也　攝論第二亦有此文。然少不同。隨處應辨　然五聚法。第一簡色法．及七識俱心所法等。第二簡佛果善等法。第三簡無為．及不相應。俱時心所。第四簡別異身同時許可熏義　攝論無者。一一披對方知差別<p>論。一堅住性至乃是所熏<p>述曰。此第二答也。從無始之始。至究竟之終。一類之性相續不斷。能持習氣乃是所熏<p>論。此遮轉識至故非所熏<p>述曰。遮七轉識。及彼心所　此中識言攝心所故。即末那等皆名轉識。若許持種。初地見道無漏心時。應失一切有漏種子　聲風等者。即遮根．塵．法處色等。生無色界。色即無故。入滅定等。心亦無故。名性不堅。此中何故但言風．及聲。簡斷相顯故。非謂色等此中不說。此攝論無<p>若堅故可熏。佛本識既堅。應是善等性許亦可熏。此簡經部色心可熏。不堅住故<p>論。二無記性至乃是所熏<p>述曰。若法平等無所違拒善惡習氣。乃可受熏。無記不違善．惡品故<p>論。此遮善染至故非所熏<p>述曰。如沈麝等。及如蒜薤等皆不受熏。亦如捨行之人體性寬容即能納事。若聰明．惡性皆不能容。且如善性非直唯違不善。亦自違善。如沈不受檀等香故。惡等亦爾。故不可熏。而無記性不違善．惡。如捨行人不違事故　亦遮識類善等受熏。第七識內並非所熏。此同於後唯是無覆無記中釋<p>論。由此如來至非新受熏<p>述曰。由此無記方受熏故。如來第八無漏淨識。唯在因中曾所熏習帶此舊種。非新受熏。以唯善故。違於善等如沈香等故。此攝論無　簡與佛地同　說為不熏。熏時何過　違拒法故。有增減故。善圓滿故。有優劣故。不可受熏<p>若無記性。及唯堅故。即是所熏。本識同時想等五數．及虛空等。應是所熏<p>論。三可熏性至乃是所熏<p>述曰。若法為王而體自在不依他起。性非堅密體是虛疏易可受熏。非如石等是可熏習。若不堅密有虛疏故可容種子。堅密不然<p>論。此遮心所至故非所熏<p>述曰。本識俱時心所五數。體非自在。依他生起。故非所熏。王雖要有心所方起。不言依他。得名王故。是自在義。此攝論無。受熏何妨。如下觸等亦如是中解。亦遮無為。以堅密故。不受熏習如堅石等。故虛空等不可熏習　若爾識上生等假法。應可受熏　今依他攝。自無實體。依實說假故　又此應言若非堅密。有體。自在。乃可受熏。初簡無為。次簡假法。後簡心所。此遮無為．假法．心所．依他．堅密故非所熏。不是說者擬今說故　又此不言實有體者。假法先無。更何須簡　若爾空等無為如何。若言真如即非無記。言非擇等假。同生等假法不論。由此故應第一說善。無明簡真如。由此知非也。亦遮熏　於假識類等<p>若可熏習即是所熏。亦應異身得成熏習<p>論。四與能熏至乃是所熏<p>述曰。所．能和合是相應義。若同一時．同一處所。所熏之體非即能熏。亦非全相離在他身上識為能熏等<p>論。此遮他身至故非所熏<p>述曰。此遮他身許為可熏。及剎那前後。不相應故無和合義故非所熏。異經部師前念之識熏後念類<p>論。唯異熟識至非心所等<p>述曰。第三結也。唯第八識具此四義可是所熏。非是同時五心所等．及餘轉識。言異熟識者。正是熏位故。若言現行生種異時。如何釋此。故知即以此義為正　其無性人此第七識四義具足。何不受熏　以染無記違善．惡品。今言無記唯無覆無記　此所熏中何故堅者乃名受熏　以諸色等生無色界。諸轉識等入無心定等。便無法持諸種子故。若二俱持。即成一種生二芽過。如後當破　何故善等不能受熏　不含容故。如沈香等。如文自解　何故假法．心所．無為不能受熏　以無體故。不自在故。非可熏故。不能持種　問如瓶能持物。假法何不然。　答曰不然。總假不能持。別色等能持。以別成總說瓶能持。瓶體即是實色等故。諸不相應即色．心等。故如色等不能持種。亦不受熏。若爾本識上假物生等。應能受熏　實已受熏。何須假法。如礙於心。假法亦得。如受於熏假法應得　若假說者亦得受熏。唯自體分能受餘熏。如上心所不能受熏。如下觸等亦如是中說　何故不和合　不得為所熏　若爾便許有熏他身　熏他身有何過　即自作罪令他受果。他身中有業等種子。自受果故。或凡夫熏阿羅漢等。故要四義簡持如右。此則攝論雖有。未能有此差別<p>唯能熏四義諸論所無<p>論。何等名為能熏四義<p>述曰。依前標問<p>論。一有生滅至乃是能熏<p>述曰。即前六義簡無為因。以有作用故方能熏。猶如種子有生滅用故能生果<p>論。此遮無為至故非能熏<p>述曰。此簡法也<p>論。二有勝用至乃是能熏<p>述曰。勝用有二　一能緣勢用。即簡諸色。為相分熏。非能緣熏　二強盛勝用。謂不任運起。即簡別類異熟心等。有緣慮用無強盛用。為相分熏。非能緣熏　由斯色等有強盛用。無能緣用　異熟心等有能緣用無強盛用　不相應法二用俱無。皆非能熏　即勝勢用可致熏習。如強健人能致功效　故第八俱五心所等亦非能熏。若為他緣。一切無過　此中總言。意說如此<p>論。此遮異熟至故非能熏<p>述曰。心所等者。等彼相分。或六識中異熟生無記　此舉第八異熟心．心所。等六識中業所引者。非謂一切異熟生心法執等類。皆不能熏。唯業所感異熟心等。二種所生。無勝用故。或此法爾。皆非能熏。以無用故<p>論。三有增減至乃是能熏<p>述曰。第七末那至無漏位亦有增減。因中無漏為例並然。可致上．中．下種子故。要如利根能斷於善得果亦疾。餘則不然。或能剛．能柔乃能致果。非餘中物．及平等物<p>論。此遮佛果至應有勝劣<p>述曰。佛四智品非能熏習　若佛能熏有何過失　更增新種便非圓滿。諸佛有勝劣。功德多少故<p>論。四與所熏至乃是能熏<p>述曰。要同時處方是能熏。如所熏說<p>論。此遮他身至故非能熏<p>述曰。非前後剎那．及與他身能熏自識。不和合故　和合即是相應異名。如生名起現行生種。若說異時如何釋此　無性有情此第七識。畢竟無有動轉之時。闕無第三有增減故。應非能熏　此有二釋　一云。此亦不然。無始以來我執增長。剎那剎那現．種增長。非是不增。如邪見等雖言一品亦有異故。四義具足。如無分別智入見以去漸漸增長。非謂體大名為增長。但加明利。此亦如是。從無始來。行相轉闇堅執不捨。故名為增。然極難也　二云。亦有增減。欲界為麤。乃至非想為細。地繫差別麤細不同。生下．上時亦有轉動。有增減故　問曰。既爾何故論說與有頂地下下品道。一時頓斷　答曰。不然。豈以斷同便無九品。如三界中見道煩惱一時頓斷。有九品故　此障見道。彼障非見。何以為證　答曰。若爾如修道中頓超二果。從預流者至阿羅漢。以欲界中初品煩惱。乃至與有頂初品煩惱。一時頓斷。豈品類同耶　問彼由加行故令頓斷。此不然者　答曰。若爾菩薩第十地一時頓斷修道煩惱應無九品。若以煩惱不障地故。唯障無學。作意留故。一時頓斷者。已前頓斷有得義不。今此第七唯障無學不障有學。故金剛心一時頓斷。非無九品　問曰。若爾應離此地即斷第七。以九品故　答曰。不然。如菩薩十地所斷所知障。一．一地通三界所斷。豈無多品。又如菩薩生上。不斷下惑不障彼者。此例應然。不障有學。雖離此地故不能斷。要至無學方卻斷下　問若有九品。何故名一類　答一類有多義。一三受不易。二三性不易。三境界不易。四相續不易。故未轉前名為一類。非無九品名為一類。由此義故。卻成無始乃至今日。今日為增。前解方成　若以無性有情第七。是有性種類故有增減者　不然。佛果七識因七之類。亦應能熏。若以有漏．無漏為論不可例者。亦可有性．無性為例。不應種類彼可名熏　論言第七與有頂地下下煩惱等者。同障無學名勢力等。金剛心中一時頓斷故。名勢力等。非謂品同名勢力等。又如初地所斷所知障　乃通三界。不妨欲界初品所知障通障十地。十地別斷。豈以多品斷。故障即品多。一品斷故便無品類。故細但初能障此者。證此即斷。不須論品　此中前四准所熏中。一．一皆應寄問徵起然後牒論<p>論。唯七轉識至可是能熏<p>述曰。總結也。即能緣中七轉識．心所等為能熏。若為相分何法為障。即第八識為六．七識之所緣故為相分熏　何分為能熏　唯自體分。如自體分唯受熏故。見分體故<p>論。如是能熏至熏習義成<p>述曰。後釋熏習義　於中有三。初解熏習義。次顯法體多少。後明因果。此即初也　要俱生滅熏習義成。非如種生芽許異時生故不俱時有。故知色法無俱有義<p>論。令所熏中至故名熏習<p>述曰。唯華熏苣勝同生．同滅。故以為喻　攝論喻如內熏習等<p>論。能熏識等至因果同時<p>述曰。下顯法體。初法。後喻。此舉法也<p>論。如炷生焰至更互相依<p>述曰。初舉三法喻喻三法體。後舉二法喻喻因果義。種．現二義其文可解　何故無有四法新種生現耶　心等一時不可並故。又生彼緣未和合故。若許生者便無窮故。不可此時遂生現行<p>論。因果俱時理不傾動<p>述曰。不同經部因果異時。故說俱時理不傾動<p>論。能熏生種至得士用果<p>述曰。下明因果。能熏生種。種生現時。如小乘俱有因與俱有法為其因。故以種望現能熏心等。更互皆得。即約同時士用果說。本種與現唯作因緣。現行望新種亦唯因緣。偏望為因緣。非說現行與本有種為因緣也。此以大乘俱有因與相似。言如俱有因是因緣攝。非大乘中許彼現行俱有因法是因緣義。顯揚破故　然攝論第三亦說為因緣。即是本識。同此無妨。如彼俱有因。體不成俱時為因故。以彼俱有因義。亦有現行不能熏故。下四緣中自當料簡<p>論。種子前後至引等流果<p>述曰。種子望種。大乘為同類因。亦如於彼現望於現。非現望現為因緣攝同類因也。以疏遠故非親近故。此等諸文攝論皆有<p>論。此二於果至應知假說<p>述曰。除此餘法。七轉識等名為因緣。彼對法第四。十二緣起皆名因緣。應知假說非實因緣。非辨體故。非親近故<p>論。是謂略說一切種相<p>述曰。此總結上第三段也<p>論。此識行相所緣云何<p>述曰。十門分別第八識中上已三門。第一出體。識自相門。第二真假異熟。五果果相分別。第三諸法因緣。四緣因相分別　自下第四．第五。行相．所緣。分別。於中有二。初問。次答。此問起也　然不可知。麤細分別但無別體。或約所緣。或約行相。明不可知。故於門中略而不舉。後別解中即自疏出。義有別故<p>論。謂不可知執受處了<p>述曰。答中有二。初舉頌答。後自別解　論問起中依義為問。以不可知無別體故。不為問也。然以唯識轉變次第。先行．後境　次略答中。依頌而牒　下解釋中。從後向前依問而解　所以者何　本頌先後法相求故。心依境因方得起故　長行先後意趣求故。其境要是識所變故　謂本頌中。先不可知之所緣　後不可知之行相。明解法相。頌文穩便故。不可知為初。所緣．行相隨後。一不可知通境．行故　長行之中。一切諸法有心．有境。行相是識之見分故　先明行相。由心變境次說所緣　約見．及相而辨細．麤。後解不可知義。故有別也　解行相．所緣中有二。初解所緣．行相。後解不可知言　初中復二。先略。後廣。略即粗解體義。廣則料簡細解　了謂了別下。此為略解　此中了者下。此為廣解　略中有二。初解行。後解境<p>論。了謂了別至為行相故<p>述曰。此解行相。識自體分以了別為行相故。行相見分也。類體亦然　相者體也。即謂境相。行於境相。名為行相　或相謂相狀。行境之相狀名為行相　前解通無分別智。後解除彼　或行境之行解相貌。此解亦非無分別智。以無相故　然本但是行於相義。非是行解義<p>論。處謂處所至所依處故<p>述曰。下解境<p>於中有二。初別解內外所緣。後方總解所緣。初文復二。初外。後內　今此即是識之相分。依名釋義如文可知。此為外相　然下自廣。隨彼處會<p>論。執受有二至及有根身<p>述曰。下解內境。與外境殊故別開說　總相而言。執受義者。執是攝義。持義　受是領義。覺義　攝為自體。持令不壞。安危共同。而領受之。能生覺受。名為執受。領為境也。如瑜伽論第五十一．五十三．七十六卷同此義釋　對法第五說執受者。但唯五根．四塵一分。不說種子．及與聲處　五十六說。五根全．五塵一分名為執受。二文不同　五十三說。執受有二　一若識依執名有執受。謂識所託安危事同　即顯依持而領受義　領受義者。謂以為境　二以此為依能生諸受。此義即顯執令不壞。能生覺受　若據實理。生覺受者唯是身根。以餘四根。色．香．味觸。不離身根。同聚一處亦名覺受。體實非也　薩婆多等亦作此解。對法唯據現行。此義生覺受義　不論其聲。聲體虛疏不可執之而生覺受。故略不說。故外道中說為無礙　五十六中唯據現行。不相離大所發之聲。同處不相離。不異大極微而出。復親領之。故通十界處。不言種子　五十一卷．及此論等。通依現．種二執受義。通於十界種子．現行。文勢雖殊義意同也　問無表色．心．心所。亦依於識安危共同。雖不執令能生覺受。如種子等。何非執受　答非所緣故。如下當說。無領受義　問外器界既以為境。何非執受　答非是相近。不執為自體。故與識相遠不為依故。故非執受　問既唯緣此更無餘者。何故十卷楞伽說。云阿[<a href='javascript:showpic("../fontimg/072724.gif")'>黎-(暴-(日/共))+(恭-共)</a>]耶識。緣名．及相猶如毛．輪　答名體即聲。聲是能詮。說緣其名意說緣聲。如言緣相意在根等。不爾心等相應是彼所緣　又相者即色蘊。有相顯故。名謂非色四蘊。第八緣初相現行．及種。但緣名種不緣現行。亦名緣名　又解。相者即執受．處俱名為相。相即相分。見分所取。名者四蘊。即心．心所法。自證分緣。許自緣故　又相者即器．有根身。現可知故。其諸種子總名為名。相難可知。唯以名顯故名為名　問何故彼復說第八識頓分別知一切境界　答說自一切境。皆頓分別知。非如餘識境漸次能了故　由是彼經復作是說。自身．及資具。一時頓分別　與此文同。並不違也　問何故辨中邊云唯緣根．塵　生覺受故。舊論云。根．塵．我．及識。本識生似彼。至卷末當解<p>論。諸種子者至分別習氣<p>述曰。即是一切有漏善等諸法種子。下解五法中。此三唯有漏。論說非無漏。無漏種子此識既不緣。但為彼依故非執受。與七十六．解深密同。與五十一．顯揚等別。彼言遍計所執自性妄執習氣。有何所以者。此有二說　護法等說。唯染無記心中有法執。善．無記心不能起執。因執心所執。為所遍計熏成於種。此種名妄執習氣。即見．相分而熏種生　又解應分別論文染無記心有遍計所執自性妄執。故此種子名遍計所執自性妄執習氣。善．無記心但是遍計。計是分別心之異名。故此種名遍計習氣。而非所執自性妄執習氣。以有漏心皆名遍計故。非善等心中許有執故　或復此文但約染語。以有漏中多起執故。若不爾者。一切色法非能熏者。皆非能遍計。亦不起執。相分之中既無種子。又此不說本識應不緣。既爾第八應亦能熏。有力能執故。由此故知。此解為勝。下三性中更當分別　安惠等說。有漏八識皆能遍計而起於執。即以此文為證。今此師意有八識種子。唯自體分後生現行。似有能詮．所詮相現說為名．相。名．相現行遍計所執。相似有故。說自證種能生名．相因緣。名為名．相等習氣。非離自證種外別有名．相種　或名與相雖無實體。而別有種亦不相違　此中二解如下自知　然今此文與彼既別。故此文勝。通一切有漏三界．三性。乃至決擇分等種。皆是執受。阿賴耶識性所攝故　問為緣種子別功能不　答自有種子即是功能。能生現行之功能故。然復有別功能。如心．心所種子。有總能生現行功能。復有厭心差別功能即無想定。然第八識雖緣種子。不緣無想定。此即不緣差別功能　若爾無色界識。即不緣心等廣大功能。如何乃言於無色界。能緣廣大執受境等　此義應思　如善種子本識雖緣。然但緣體。體即識性。唯無記攝。不緣善等餘別功能。無想定等唯是善性。故亦不緣無色界中雖有善種差別功能。即是能生廣大之心現行法故。不失無記。不違本識。不如善等．及無想定違本識故。故於無色界緣廣大功能　無想定等是種上假。無色廣大功能不然。故不許緣無想定等　又無色界廣大之用。唯在現行。種是彼因。即是廣大之功能義。彼第八境種子。從現行為名名廣大功能。非緣種上廣大別義。故無有失　又種有三品。此為一類緣。心無三品。任運緣故。心唯一界。種通三界。繫．性別故。如第八緣異界色法。見．相別界攝。以親緣故。名本識故。不同意識等。彼分別生故。相．見必同界。但得為境。非必有用。此識任運隨因緣變。境有用故。即己體故。若斷．未斷。隨增．減緣。如現行法相分緣故<p>論。有根身者至及根依處<p>述曰。身者諸大造等合聚名身。或依止名身。即一形之總稱。以根微細不言於根。但言緣身。恐無根色。以別根為首標其總身。即顯本識緣彼五根．扶根色盡。總身之中有別根故名有根身　又成身者以根為主。身是通名。以主標首。為稱於身名有根身　根通五根。唯自身者　依處即是諸扶根。五處不可以聲對法第五說非執受故。唯為外境緣。然實亦內緣。又緣他五境等。即非執受如外境故。此中有量。准作可知<p>論。此二皆是至同安危故<p>述曰。釋執受義。執受義者。同安危等。如前已說兩義釋之。此中言總。對法．瑜伽．顯揚．俱舍等。皆有執受義<p>論。執受及處但是所緣<p>述曰。總解上也<p>論。阿賴耶識至外變為器<p>述曰。顯由親因種．及業緣種。變內．外相<p>論。即以所變至而得起故<p>述曰。本識行相必杖境生。此唯所變。非心外法。本識必緣實法生故。若無相分見分不生。即解本頌先境後行之所以也　杖謂杖託。此意總顯見託相生。大乘影像即是所變。緣有生心。非緣無也　有處說諸識必依緣有本質方生。即以名教等為本質故。如下當辨。此略解訖　變有二種　一者生變。即轉變義。如次前說。變謂因．果生熟差別。等流．異熟二因習氣名因能變。所生八識現種種相。是果能變。故能生因說名能變　二緣名變。即變現義。是果能變。且第八識唯變種子及有根身等。眼等轉識變色等是　此中但言緣故名變。下論言變。准此分別　若生名變。種子第八識生七識等。並名為變。七識生第八。亦名為變。緣無漏生種准此應知　若緣名變。即唯影像。心上現者。有漏諸識等各自相分是。准此應思一切諸法　或復作三。亦有執故名之為變。即根．種等具二變義。外器唯一。七識亦一。言不變者。依此二門．三門可解　大乘緣無不生識心。影像之中必定變為。依他法故。故行相杖之而方得起。非緣本質法名緣有生心。以或無故。如過．未等。若影像心不定有者。即應識起無有緣義。境無體故。此如我見。經部．薩婆多．大乘皆別<p>已略解訖。自下廣解。初廣行相。次廣所緣　初中有三。初護法菩薩釋其了言申其正義。二明四分。及對小乘明行相等。三總結<p>論。此中了者至有了別用<p>述曰。即申正義。解了言也　言此中者。是簡持義。此解第八識行相故　言異熟識於自所緣者。即所變影像。是親所緣。相分所攝。於此有了別用。非於心外法等<p>論。此了別用見分所攝<p>述曰。謂於所緣相分之上有了別有。即行相故。是識見分非是餘分　然行相有二　一者見分。如此文說。即一切識等皆有此行相。於所緣上定有　二者影像相分名為行相。其一切識或有。或無。所緣不定故。如此論下所緣緣中。出二所緣緣體。又瑜伽等說同一所緣是也　今此且約諸識定有者說。或與小乘別體者說。以影像相為行相者。小乘同故<p>然唯初解無第二者。第八俱時五心所法。如何可說同一所緣不同一行相。故須二解。以影像相為行相者。出集量文<p>論。然有漏識至能緣相現<p>述曰。大段第二明四分義。即分為四。初立二分　於中有二。初立二分。後引教成　立二分中。初申自義。後方破他。此出自義　謂安惠等古大乘師。多說唯有識自證分無相．見分。護法出已說見．相有。依集量論等方顯發之。故先敘宗　自體生時者。識自體也　皆似所緣能緣相現者。依他二分。似遍計所執情計二分現也　似能緣相者。大乘見分收。當小乘事攝。似彼行相取所緣故。名似能緣　似所緣相者。大乘相分收。當小乘行相。似彼所緣心外相分。為見分所緣故。名似所緣相　是心外法此中無故<p>論。彼相應法應知亦爾<p>述曰。一如於心。今此正義　不同安惠．及小乘中正量部等。無所緣相得名為緣　不同薩婆多等。許有行相。但取心外所緣。無心．心所自能緣故<p>論。似所緣相至說名見分<p>述曰。此說能似攝於見．相<p>論。若心心所至自所緣境<p>述曰。自下第二正破安惠．正量部等　量言。如緣青時若心．心所上無所緣相貌。應不能緣當正起時自心所緣之境。此立宗也。許無所緣相故。因也。如餘所不緣境。喻也。或如餘人境　又量。我餘時緣聲等心。亦應緣今色。許無所緣相故。如今緣自青等之心。餘人亦爾<p>論。或應一一能緣一切<p>述曰。謂除所緣色外諸餘法。亦應為此緣色心緣。無所緣相故。如現自所緣色。他人亦爾<p>論。自境如餘餘如自故<p>述曰。或自境如餘境亦不緣。或餘境如自境亦應緣。即此二喻各通前量　或論中二量次第配之。初屬上。後屬下。此義意言。緣此自境時。心上必有帶境之相。如鏡面上似面相生。方名所緣。不爾便有如前說過。除正量等外所餘部共大乘同　而真如無似境之相。如下所緣緣中自會<p>此破所緣無訖。次破無能緣見。然佛地論第三。四智三諍。但論相分有無不論見分。即與此別。下第九中自當解釋<p>論。若心心所至如虛空等<p>述曰。心．心所法有能緣相。不爾心等應非能緣。無能緣相故。如虛空等<p>論。或虛空亦是能緣<p>述曰。此返難云。汝虛空等。應是能緣。無能緣相故。如心．心所　古大乘師即安惠等。既如是立二分俱無。論下自說　清辨亦云。若約勝義諸法皆空。唯有虛偽。如幻化等。若約世俗見．相俱有。許有外境。故非唯識。識離於境有何體用。故知諸法有境無心。若言心等有緣作用許有實作用。便非釋子。亦違聖教。今且違汝一切唯境。故能緣相決定是無。小乘諸師此相皆有　此義意言。心．心所生必有能緣之相。如鏡必有能照之相。不爾便有如前說過。不同外道．小乘有實作用體仍非無。此中比量。准之可解　若爾即鏡應名能緣　如下所緣緣中說<p>第一別破正量部等。第二別破清辨。合破安惠下引經證。<p>論。故心心所必有二相<p>述曰。故者因也。因前義說<p>論。如契經說至各自然而轉<p>述曰。引厚嚴經　上之二句明內心有。外境是無　下之二句明自內心見．相二分有。謂即似能所緣相是　各自然而轉者。謂見．相分各各自然。從其因緣和合而起。不必須待心外之境　或計大自在天之所作故方乃得轉<p>今異於彼說自然言。故緣龜毛心影像起。此證有二分也<p>論。執有離識至自體相故<p>述曰。下解三分　於中有二。初對十九部辨相差別。後申三分。此等即初　除大眾．正量。外皆是此也。又大眾部心得自緣。見分緣相與此等同。自緣體者則不如是。以緣自體不須別起行相。以能緣見者為行相。所緣見為所緣．及事。此等取境者彼執。心外之境是所緣。心上有似所緣之相名行相。體即見分攝故　以大乘相．見分。即彼宗立名。非是彼定許有見．相分名也　觀所緣云帶彼相故　即是行相。謂行於相見分能緣說名為事　是心．心所自體相故。是釋事義　不言自體事言自體相者。簡大乘事謂自證分。言自體事便濫彼故<p>論。心與心所至行相相似<p>述曰。心．心所。同所．依所緣。俱依一根。緣一境故　行相相似。俱有似境相。隨是青等行相各別。總相似故。雖受以領納為相。想以取像為相等。一一心．心所。各有青等行相故(名為相似)<p>論。事雖數等至相各別故<p>述曰。識．受等體各是一故。而相狀別。識．受．想等體性相狀各各別故。行相言似。不言等者。據相似故。相似．等義無有差別<p>論。達無離識至見分名行相<p>述曰。是大乘義。則說相分是所緣故。由無心外法。以小乘行相而為所緣。即是相分。彼宗說相分非是所緣。是能緣上所緣之相故。彼之見分自體事者。大乘名行相。能行於相故。所似即相分<p>論。相見所依至即自證分<p>述曰。此二所依自體名事　言所依者。是依止義。謂相離見無別條然各別自體。此二若無一總所依者。相離見應有。是二法故。如心與所。然無別體。但二功能。故應別有一所依體。起二用時由有此體。故言相．見自體名事。即自證分。然小乘人心外有境。即以為所緣。大乘說無故。以彼小乘行相。為大乘相分。大乘心得自緣。別立自體分即以為事。故以見分名行相。即小乘事體是見分。不立自證分。無返緣故。大．小二乘所說各別<p>然彼難云。刀不自割。如何心能自緣。別立自證分<p>論云。此若無者至必不能憶故<p>述曰。謂無自體分。應不自憶心．心所法。所以者何。如不曾更境必不能憶故。謂若曾未得之境。必不能憶。心昔現在曾不自緣既過去已。如何能憶此已滅心。以不曾為相分緣故。我今雖不令為相分緣。然自證分緣故。如曾相分所更境故。今能憶之　量云。今所思念過去不曾更心等。除宿命．他心智等餘心一切皆應不能憶。不曾更故。如不曾更色等　卻證故知。曾現在緣。佛地第三云。集量論說。乃至若不爾者。如不曾見不應憶念<p>論。心與心所至有差別故<p>述曰。然心．心所同所依根。其所緣相各各變別。故但相似。緣青相分皆變青故。事雖數等而相各異。識．受等體有差別故。與小乘別　然瑜伽第一說同一所緣不同一行相。據了別領納各各不同故。相分雖不同然極相似。如青為境。諸相俱青相似名同　見分各異。雖俱是青取像各異。故名不同行相　此中有行相與見分。雖各非一。各據義別。境據總故名之為一。見據別故名為相似。此卷論中據實為言。故與瑜伽說不同也　又彼約疏所緣緣。此約親所緣緣。此心．心所許時．依同。所緣．事等。亦據所緣各相似義。非是相違<p>明三分中。次文第二約三分等明心．心所<p>論。然心心所至各有三分<p>述曰。此即陳那菩薩依經立理。諸論共同<p>何須說三<p>論。所量能量至所依體故<p>述曰。相分．見分．自體三種。即所．能量．量果別也。如次配之　如以尺丈量於物時。物為所量。尺為能量。解數之智名為量果。心等量境類亦應然。故立三種　若無自證分。相．見二分無所依事故。即成別體心外有境。今言有所依故離心無境。即一體也<p>論。如集量論至此三體無別<p>述曰。相唯所量。見為能量。自證為量果。此頌意言。今此三種體是一識。不離識故說之為唯。功能各別故說言三　果是何義。成滿因義。見分緣相既為能量。能量無果量境何益。如人量物起量解也　小乘量果即是見分。行相為能量。外境為所量。與此稍別　然有六師。及敘陳那以前．以後。量．及量果體性不同。如因明抄說。佛地論中雖說三分。無頌引證。唯有長行<p>論。又心心所至證自證分<p>述曰。明四分中。自下第三說有四分。於中有四。初立四理。二分別之。三引教成。四釋頌意。下即初也　護法以後方始立之。理極須然。如文可解。然諸經論唯多三分<p>論。此若無者至應皆證故<p>述曰。此立理也。第三．第二心分既同。應立別有能證自分。量云。第三分心。應有能照之心。心分攝故。猶如見分　見分返此或無能證<p>論。又自證分至必有果故<p>述曰。見分為能量。第三為量果。若第三能量。立誰為量果。為量如前<p>彼若救云第二見分為第三果<p>論。不應見分至非量攝故<p>述曰。由此見分或時亦有非量攝故。不證第三<p>論。由此見分至必現量故<p>述曰。諸體自緣皆證自相。果亦唯現。見緣相分。或量．非量。故不應言見分為果。不可非量法為現量果故。故不可見分或緣於相是比．非量。返緣自證復是現量。難曰。見分緣相或量。或非量。一向現量自證分以為果。何妨自證唯現量能量。亦得比量或非以為果<p>解曰。現量心自體。比．非量果可唯現。比．非二種非證體。何得能為現量果　現量為比果。比不為現果。問答亦然　外內難。緣縛難。例亦然。見緣相為縛。自證應亦爾。是縛無失。然唯現量。如五識境縛。仍是現量收。證自體故。為是煩惱染污相故。如末那章　夫證自體必現量攝。故不可說見分緣相。或量．非量。為自證果。不可見分一時之中為量．非量。以相違故。縱許見分或比．非量。為第三果。亦不定故。現量為果義即定故。一心之中相違不可或量．非量。故立第四義亦如前<p>論。此四分中至後二是內<p>述曰。下分別之。此釋見分若時現量。應為第三果難也。但由見分似外緣外故名為外。非體是外。故此現量亦不緣三。後二名內。體是內緣內故<p>論。初唯所緣後三通二<p>述曰。其義可知。縱緣於心以心為相。亦唯所緣。相分之心不能緣故　問見分緣外從境名外。見分緣唯所緣。從唯所緣名所緣　答曰此義亦可然。此文影顯故無有失。為色等難皆應准思　今意欲顯由見緣外不得返緣立第四分。故立外名理實非外　因論生論。自證緣見。應相分心不能緣慮。所緣心故。如相分心　此義不然。自證緣見一能緣上義別分故。若為相分心。必非一能緣體故。或別人心。或前後心。由此必非能緣性故。見分等心故能緣慮。相心不然。謂第二分以第三為果。自為能量。第三緣見。以第四為果。能量可知。緣第四時以誰為果。不可即以第四為果。如緣見分見分非果。此義應思。即以所緣第四為果。第四緣第三為果。例此同故。功能應爾。若更立者過無窮故。唯爾所者分限足故。如無色界本識見分緣種子等。更無餘相。種子搏附識自體分。即以自證為相分緣。緣彼種故。然不緣彼自體分上能緣功能。過如前說。仍以第三自證為果此例應同<p>論。謂第二分至或現或比<p>述曰。見分外緣。故量不定<p>論。第三能緣至以無用故<p>述曰。其第三分。前緣第二。卻緣第四。第四前緣第三。何不通緣第二　非第二者以無用故。設許得緣涉重緣過。以無用故　或無緣彼之用不說緣之。如自證分不緣於相。能緣各有分限可得故。然第三分得緣第四。現量等定。復不緣外。佛即不爾<p>論。第三第四至唯識理成<p>述曰。三．四二分由取自體故現量攝。具所能緣。琣四分不減不增。無無窮過　此中有難。如得及生得得非得生生非生法不立第四得．及生。何妨見分緣相．及自證。不立第四分<p>此不應然。此能緣慮有量定故。彼但成就．生長功能。非緣慮法。無量相違。據功能別名為非即。四用一體名為非離　又說四分能．所緣異。不可言即。無別種生。一體用異。故名非離<p>論。是故契經至見種種差別<p>述曰。下引教成　佛地論有。即厚嚴經。謂即內．外二性。此內外一切分。皆有所取．能取纏繞故有四分<p>論。此頌意說至是見分故<p>述曰。下釋頌意。此四分中相．見名外。見緣外故　三．四名內。證自體故。唯見分有種種差別。或量．非量。既言見分或非．比故。別立第四　此唯眾生四分故言纏縛。相．及麤重二縛具故。無漏心等雖有四分。而非纏縛　問如諸佛。及因五．八識等唯現量者。應但三分。見分即得為三果故　答此不然。外．內定故。見分緣外用外也。不得復為緣內果故。一心見分用。不得通緣內．外法故。雖緣真如真如非外。以見分用外故亦不得緣　若爾內心應非外果　此義如量。義准可知<p>論。如是四分至自證分故<p>述曰。解四分中。自下第四解立一分。先以義攝。次引頌成後總指例。如集量頌。或攝為三。果體一故。攝四入三<p>論。或攝為二至是能緣義<p>述曰。如初所引厚嚴經頌。能緣體一。三攝為見。攝論唯二。亦攝入見　此言見者。能緣境義。通心．心所。非推求義推求義者唯惠能故<p>論。或攝為一至是故說唯心<p>述曰。如第十卷楞伽經說。此頌意言。外境無故唯有一心。由執著故似外境轉　定無外境許有自心。不離心故總名一識。心所與心相應。色法心之所變。真如識之實性。四分識義用分。此上四類各一別義。又皆不離識。故並名唯　無漏種子但具一義。謂不離識。故說名唯　頌舊云。虛妄取自心。是故心現在。外法無可見。是故說唯心<p>論。如是處處說唯一心<p>述曰。此指例也。諸師因此執諸有情唯有一識。此義非也。至下當知。今此即是例十地等一心之文。三界唯爾心。離一心外無別法故<p>論。此一心言亦攝心所<p>述曰。此頌非唯一心。如境更無異物。亦有心所。如言王者亦攝臣故<p>論。故識行相至識之見分<p>述曰。自下辨行相中。大文第三總結　故識行相即是了別。卻結頌中了一字也。此了別體即是第八識之見分。歸本所明　然安惠立唯一分　難陀立二分　陳那立三分　護法立四分　今此論文護法菩薩依四教理說四差別。俱依他性。非安惠等諸師知見　此四分相望為所緣。各為自證．及行相者。所緣可知。逐難說者。第四名行相。第三名所緣。亦名自體。能緣自體故。不可以見分為自體。不緣第四故　如第三為行相。第二名所緣。第四名自體。能緣第三。以能緣法為自體故　又第三分為行相緣第四時。第四為所緣。所緣即自體。如四緣第三。返覆理齊故　第三為自體見分為行相。相分為所緣。如前已辨。又難云。第二量．非量。餘之二分是現量。第二染．非染。餘之二分定非染　又量．非量殊。苦．樂．捨應異。又見分解．非解。餘二定皆解。餘一切法准難可知　又心若自緣。即有因果．能所作．能所成．能所引．能所生．能所屬．能所縛．能所相．能所覺無差別過失　亦不應言二緣生識。三和合生識。識亦生識故　亦不應立有邪見心。以邪見心自知邪故　亦不應言惡心遍體皆是不善。以自知心是不善故。此為正智。非邪惡故　其四念住亦應無別。以身等念住。即法念住等故　又四諦智應無差別。以苦智等即成道智等故　又宿住智亦應不成。知現在故。他心智亦爾。以自知故　又若知他如知自者。知他應是邪。謂他為自故。知自如他反難亦爾　又用二故體應非一。如燈自照其喻不成喻。無能緣等心。有能緣等故。即有因法自相相違。喻所立不成過　又燈若性照。更何須照。若非明者。應非能照。體應是闇　諸如是等種種妨難。更應思擇次第解之　然佛地第三。有解燈照難。餘難無解。然他界．無為．無漏緣等。依見分說。非自證分。又以堅執名非量。非比非親證名非量。自證於境雖是邪見。親證自體故。不作邪．正等解。故前諸難理皆不成。如五識中貪．嗔等惑。雖染仍現量。由他引故成染。親得故現量攝　於四分中。八識．三惠．三量．因果諸門分別。皆如別章<p>上來已廣解行相訖。下廣所緣　於中有三。初外境。次內境。後料簡　初中有二。初總解釋。後諸師說<p>論。所言處者至及所造色<p>述曰。此義意言。由自種子為因緣故。本識變為器世間相。唯外非情。此即能造．及所造色。在外處故言外大種。非心外法。且諸種子總有二種。一是共相。二不共相。何人為共相。多人所感故。雖知人人所變各別名為唯識。然有相似共受用義說名共相。實非自變他能用之。若能用者。此即名緣心外法故。然我此物為增上緣。令多人可共受用名共相。如山．河等。不共相者。若唯識理。唯自心變名不共物。一切皆是。他變是他物。自不能用亦名不共相。然今但約自身能用。他不得用。名為不共。如奴．婢等　然依諸教。共．不共中總分為四。且如瑜伽六十六卷。共中有二　一共中共。如山．河等。非唯一趣用。他趣不能用　二共中不共。如己田．宅。及鬼等所見猛火等物。人見為水。餘趣．餘人不能用故。餘房．衣等准此可知。如下廣解有根身處　不共相中亦有二種　一不共中不共。如眼等根。唯自識依用。非他依用故　二不共中共。如自扶根塵。他亦受用故。根即不爾。下文難言。雖亦變他根。自識不能依他根故。由此但名不共中不共。今據正義不取五根為不共中共。既有此四。即至下文一一配屬　此中處言共相種者。即共中共。問曰。且如色中形．影假法。第八緣不　答曰。不緣。如所造觸若緣。但緣本實物著。即觸處中第八所變。唯能造非所造。以無體故。但緣著彼俱有四大故。此由四大實不造觸處。以果假故。但有造五根．四塵四大。緣長等時并緣青等。更不別緣離青等外別有長等。非如意識別得緣假。此無別體不可緣故。瓶．盆亦爾。即是若變為大小時。但隨彼青等大小而緣。非別有長等。若從本實說。亦得緣長等。由此准。觸處亦應作是說。然所造觸是四大種分位差別。緣所造時即緣四大。假依實故如長等同<p>論。雖諸有情至各遍以一<p>述曰。此釋共果同在一處不相障礙。謂外器相。如小宗中。眾多燈明共在一室各各遍。一一自別。而相相似處所無異　此如何知各各別也　一燈去時其光尚遍。若共為一。是則應將一燈去已。餘明不遍。又相涉入不相隔礙故見似一。置多燈已人影多故　問曰。若爾且如一人心上木．石。更互相隔。以是障礙有對法故。何故眾多各變山河．及大地等。不相障隔同在一處　答由業相似．不相似故。亦由自心礙。不礙故。五十四說諸有對法同處一處。而非無對者。由隨順轉相須生故。又由如是種類之業增上所感。一切色者一切色根共受用故。乃至廣說<p>彼雖說四塵等與此相似。如山．河等業。眾人並相似。及心於上共用無礙。故不相障。一心上木等所感業各別。及心受用自有礙故。遂令相隔　問曰。若爾多人共感木等。何故亦互相礙　答彼不礙他心上者。但礙自者。如心上燈明百千不礙。與明相違。無始於中有礙．不礙故。此義應思<p>論。誰異熟識變為此相<p>述曰。下諸師說。初問。後答。此為問也。雖知處所本識所緣。誰異熟識變為此相。問能變者。瑜伽等說於外器皆無差別。於上界等為是誰緣。故今問也。為凡為聖。為此趣。為他趣。為自界。為他界。為自地。為他地為唯自變。為他亦變<p>自下護法菩薩假敘三計。初同月藏<p>論。有義一切至共所起故<p>述曰。此言一切。即通凡聖．五趣有情．自他界地．己及外身。何以知者。契經說故。即立世經<p>第二破云<p>論。有義若爾至此雜穢土<p>述曰。護法菩薩假為別義難破月藏。無別師說。諸佛菩薩若化變為。我所不諱。若實變為。即違理．教。雜穢種子久已亡故。螺髻梵王等亦是此類。舉佛．菩薩且論勝者<p>論。諸異生等至諸淨妙土<p>述曰。此中言等等取二乘．諸小菩薩。他方者。三千界外<p>此界者此娑訶界。彼應實變為他方．自界諸淨妙土。若佛．菩薩神力所加。變化所作我亦無遮。且論實故　然淨妙土有別他方如極樂等。亦在此界靈鷲山等。有漏淨土。外法異生亦不應變。不能用故。<p>論。又諸聖者至復何所用<p>述曰。諸聖生上必不下生。變為下土亦何所用。以本變土本為身用。定不能用變之何為。此中且舉聖生無色。就顯處說。色界．異地類此亦然<p>論。是故現居至變為此界<p>述曰。此述正義。由此定應現身所居。及當生者。本識變為現所居界。及當生界　當生界者。一云次生者變。遠者不變。二云。可應生者變。隨其凡聖可生者變。由此即無成劫之時先器成過　以上界有情當生者變故　既爾無色當生下時亦變為下。何故瑜伽論五十一。云彼識不緣下外器相　彼約不定境。亦不相違。謂緣種子即是定境。緣外器等此即不定。以無色聖者不緣器故。不生下故　問聖定不生無間之處。應不變為彼所居處。長壽天亦爾　答此問言。即現所居地界故得<p>若爾何故說一切言<p>論。經依小分至皆共變故<p>述曰。此會經文。如言一切人共見此物。非他方界亦能見之。約小分故。業不同者即不變故　若作是說。劫將壞時既無現居．當生者故。是不盡理。此似月藏義。非實月藏計。似為有救。狹於月藏<p>第三破之<p>論。有義若爾至變為此界<p>述曰。若如前言。現所居者變為土者。器將壞時無現．當生。此土誰變。即有壞器不變之過　現他欲界變為故者。何故但言現所居者。而不說言一切欲界同此界變。又成器時他方三禪等有情當生。亦有感得。何故但言此界有情當生者變。此便無用。由汝前說現所居言。一三千界成．壞同者。故我今破<p>論。又諸異生至此復何用<p>述曰。謂諸異生生無色界預變無用。現無身故。生有頂天壽八萬劫。不妨欲界數度成．壞。變之何用<p>論。設有色身至亦何所益<p>述曰。設縱汝宗如大眾部無色有色身。及身生有色上地既變無益。麤細懸隔不相依持。如梵王下別變為地。此異地身不能受用。故變無用<p>論。然所變土至便變為彼<p>述曰。變本為身。身不能用變之無益。故若於身可有持用。便變為彼<p>論。由是設生至變為此土<p>述曰。下述正義。同現居身他三千界所依之處說名當地。彼當地一切有情皆能變之。非唯是一三千界變。亦非異地當生者變。欲界欲界同。及至上亦爾<p>論。故器世間至而亦現有<p>述曰。由自地變無過失故。器世壞成而亦現有　若爾聖者於梵宮自地．及地獄自地。若諸異生。他三千界欲界等中自地無用。不能持身變之何益<p>今此義言。現雖無用。身若往彼可得持身。故須變作。非謂現身即令得持用。言可持用故。且如聖者設往地獄中。豈亦不得依彼而住。異生設往他方欲界亦得持身。以業同故。以麤細等不是懸隔<p>若爾如人見水。鬼見於火。其火外器。人何故不見而名共變耶。答此文言<p>論。此說一切至所見異故<p>述曰。即當自界一切有情。可共受用說名為共。共中共也。若別受用。隨與多小有情同變說名為共。共中不共。以人．鬼等所見異故。如大梵變．及孤地獄。隨諸有情多小變之。非謂一切　問何故經說一切共變　答對法第五說。此顯生無色有未離欲業種隨故。無現行也　亦非一切一切<p>上解處訖。次簡執受。執受有二。先解種子<p>論。諸種子者至故是所緣<p>述曰。謂即三性有漏種子俱是所緣。此識性攝故　謂性者體也。體即本識。種子是用。如前已說。諸法體用理應爾故。用是體攝　又言性者。謂是性類。其並有漏。以類同故不相違背。得為所緣　又性者性也。若住本識同無記性。故能緣之。然是識之相分所攝。如前已說。若據前緣器中三說。若言緣種是相分者。第三師正義也。無色界本識。唯緣內種故。不緣器等。若據前二師義。無色亦但約緣種說以無身故。實亦緣器。今非彼義。不可用之。無色緣種。亦有解云。即為自體分。見分緣器故。彼據自體分故言唯緣種　前師問。種是識自體。即為相分緣。真如即自證。亦應相分緣。答彼識性故。此非識性。識上功能。為相分緣。不同如也。設佛見分緣於自證。作影像緣。不爾便無四分之義。故下第八唯除見分非相所緣。許見分亦緣自證分等。但不親證。影變亦得<p>難此解云。有漏種子依自體分。識即緣之。無漏之種亦依自體。識為緣不<p>論。無漏法種至故非所緣<p>述曰。對治識故。體性異故。不相順故。故非所緣。四分之中依自體分。非即是識自體分收。性相乖故　若爾本識既不變緣。何名唯識<p>論。雖非所緣至不違唯識<p>述曰。由不離識故言唯識。此意即是非離識外別有實物。故名唯識。如真如性識雖不變。離識外無故名唯識。唯識但遮心外法故　若爾心所亦不離識。應名唯識　此亦不然。心所不依識之自體。別有行相。不可例同。然識相應。亦不離識。故並唯識　問有漏種中有三界種。如在欲界。上界善等種。不離於識體。即名無記性。體不離於識。應名欲界繫。此義應思　答不然。繫據縛義。即法體上差別義故。三界繫別。然性即是體類義故。同無記性。仍未了知。此中三性種隨識皆無記。亦應煩惱種隨識非煩惱。如是一切皆如理思　問大乘所緣本是心變。隨心何繫地境亦隨之故。如在欲界命終生上。此潤生愛是上界繫。依欲界身緣欲界身。仍相分中所變相分是上界繫。隨見心說。第七緣第八相分亦然。何故不如此中緣種。境是異界繫。心是異界繫　答曰。不例。如本識緣異地身。異地器。異地身者。在下界起他界地天眼．耳等。此豈非是緣異地身。異地器者。如緣於彼無色諸天淚下如雨。此非菩薩生彼化作。聖說菩薩不生彼故。乃是信有第八教。生彼入滅定。此是利根。亦緣下地。即利根不還。阿羅漢等。又下菩薩等入彼界定所變生色。此並得緣。故同種子相．見地別。此同前難。何勞為證　此若不爾七識緣境。下文但據由分別心。不是定有實用故變。本識必有實用故變。他界地身．器。見．相得別繫。七識不爾故繫隨相。若不爾者。本識亦但隨心變境。即天眼．耳無識持故。應名爛壞。應非有情。若一身中起二界身俱是．實有。第八不持非此身攝即眾生界有增減過。第十卷云三性雜生。故相．見分不必同性。如二禪以上起初禪眼．耳．身識緣上地色。此亦相．見別地所繫　問第七識緣但分別有無實用者。即五識色等應無質礙　此中問答不緣識中自當分別　難一師云。若本識所變皆有實用變他根等應為識依。有實用故。如自眼根。應設功勞。他之實根心外法故。所變之根便無實用。若亦為他依。便緣心外法。此緣他法但似彼根。非實有用。若變自法即實有用　問如變他色等。似他色等言有用。變他身根等似他根等。應有實用　答此亦為例。變似他色等。實非他有用。變似他根等。亦非他有用　若爾變似他色等。於己實有用。變似他根時。於己有何用。於己有實用。應為自識依有實用故。如變自根。此應思度　若為自受用變似他根。他根於己亦名有用。此義不然。豈於他根己能受用。以無用故。不變他根。故知下文第二說勝。於不緣心等由此即無妨<p>二執受中。上解種子訖。次解有根身<p>論。有根身者至及所造色<p>述曰。身者總名。身中有根名有根身　此中所言不共相種。若如前說。不共中不共。如即自根。不共中共。如在身色等。今此具二　然依中邊。下一師說亦變他根。即根亦是不共中共。如色等故　今此不然。變根不似他實根故。若變色等似他色故<p>論。有共相種至受用他義<p>述曰。不共中共名共相種。由受用他故變他身。即前不共今名為共。此即最初總說本識於他亦變。不論根．境。於中差別<p>論。此中有義亦變似根<p>述曰。非唯似塵。亦似根故<p>以何為證<p>論。辨中邊說至五根現故<p>述曰。既言亦似他根。故許變也。此有何義。若言受用。不用他根。又本識變皆有實用。若許變根。全無實用。非他依故。變何用者。此亦不然。為欲受用他身依處故變他根。由根若無時依處亦無故。如色界繫鼻．舌依處。根若無者依處亦無。不爾彼界應無二根。唯有依處莊嚴身故。由為受用亦變似根。又本識變皆有實用。此不能生識故不能變者。理亦不然。色界鼻．舌根雖不能生識。本識亦變故。生盲等亦爾。故知本識定變他根。然無實根用。非他識依故。此即安惠等諸大論師解　然即彼論舊本第四頌言。根．塵．我．及識。本識生似彼。此不應爾。豈復本識亦起我也。亦緣心乎　今正翻云。識生變似義．有情．我．及了。此境實非有。境無故識無　識者八識　生變似義。即是五塵。義之言境。以依他法似實有故　變似有情。即是五根。眾生數法　情即根是。名薩埵故　變似我者。是末那緣變　及了者。六識緣之。即第八緣塵．根二色。第七緣我。六識緣六塵所了法義　舊論長行義與此同。彼頌翻錯。譯師意存一意識義。彼頌長行自違返故。今此論引彼長行文。彼論但言似自．他身五根而現。為是誰緣。不定說言第八能緣自他根故<p>論。有義唯能至非所用故<p>述曰。此護法菩薩等解。唯變他根依處。他根於己都無用故。若無用亦變。何不變七識。無緣慮用而得緣故<p>若爾彼說自他根現文如何通<p>論。似自他身至各自變義<p>述曰。彼說自他阿賴耶識各自變為根。非自變他根。一則無用不變他根。二由彼論不定說言自身本識變他根故。不可為證。又色界化生。根無處可無。欲界不爾。又彼色界不變根者。依處便醜。如木人鼻．舌。由善業殊勝。所感依處極甚光淨。故要假根相扶依處方好。此則不爾。故不為例　若爾欲界亦有感得他殊妙身而受用之。何不變根扶助依處令其光潔　此理不然。色界諸根自識所變。令則變他。何以為例。又彼色界只是無識。識若依根。根則有用。今欲界者。若變為根殊無實用。非自他識之所依故。殊不相例。是義應思<p>何以得知變他依處<p>論。故生他地至猶見相續<p>述曰。若生他地或上或下。或入無餘。彼餘尸骸猶見相續。不爾應無餘屍骸義。以不能變他依處故。由此故知變他依處　如生色界鼻舌二根。如何會釋　身為自情變。無根依亦無。他塵非己情。何必須根有。此理應思<p>雖知根處各變自他。然他地者亦得緣不。<p>論。前來且說至界地差別<p>述曰。自下第三即總料簡　於中有二。初簡前未盡顯所未明。後略說此識以下。總束以前義門分別。上來所說界地差別唯緣自地。以隨識繫能受用故<p>論。若定等力至則不決定<p>述曰。言定等者。等取通力。或借識起或大願力。或法威力。此通諸識有五種力。若第八變唯有定通<p>或總四力　大願即法力。更無別能故　通力所變其事云何　變異地身者。如除如來得有漏通者。身在下界地。起上天眼．耳．及大扶根塵時。第八識緣彼為境。即自通力緣異地身　身者通名。非謂身根。此有幾處。謂眼．耳．色．觸。或亦有聲。無文別說起身根者。又無用故。亦無上地起下天眼．耳。以無用故。亦無文故。下欣上可起上。上厭下不起下　通力所變餘地器者。如以通力馬勝比丘。上入色界見梵王等。第八識緣彼身中扶根大等。亦由通力色界諸天佛前聽法。令此界生見彼身等。能見之者雖未得通。色界天等以通力故。變為色身令彼得見。下界見者名由通力　上地見下。佛放豪光至色究竟。令此悉見類亦應然　又大菩薩以神通力變為五境。令餘地生得見變者。可得五塵雖第八變。其定之力不見第八能變異地之內身文。不由定力引他地身下界起故　無色界無通。佛邊聽法令他得見。但是定力。亦非是身。以無根故　或亦名身。有積聚故<p>八地以去．及在佛身。通．定無差。一念俱起。變為身者。理即不遮其定．通力　若作此解。如上界天見下三災。身在下界以上天眼等見彼地色等。豈第八亦緣耶。彼既不緣。故知馬勝往色界處。何必此第八即緣彼色等　若相離者雖見其色。而第八不緣。若近處者何妨第八亦變。由此故知。天眼．耳境非必有本質　此義應思違下論文　五識疏所緣緣必有之文應更思審。如樞要說　餘地器者。即法處實色。瑜伽五十四云。法處所攝勝定果色。彼果彼境是實物有。定心所緣名境。懃求起故即名為果。即通有漏．及與無漏。此謂聖者得威德定。變為此色饒益有情　然第八識　一唯緣有漏不緣無漏。如種子故。雖緣無漏遂不相似。體仍有漏。非如有漏形狀相似　又解以初禪眼．耳識。見上地色等。不異繫故。由此三識所知必同初禪繫。此義應思　又解異地繫。因緣變有用故　二此在色界亦通無色。無色聖者亦雨淚故　三唯變色．觸亦變餘塵。此通五塵。三十七說通能變為色．香．味觸。又淨土中變五塵故。五十三說。無色界定色能變一切故。五十四說。勝定果色唯有顯色等相。以彼香等生因闕故。又無用故。此約色界異生及無色界波羅蜜多聲聞。唯能起色．聲．觸。不能起香．味。以無加行心因別起。亦不能令自他有用故。若十地菩薩。及色界波羅蜜聲聞。即許起之。故華嚴等云聞無色界宮殿之香。法華云光音及遍淨初生。及退沒。聞香悉能知。即菩薩等入彼定變　四為唯造色。亦變大種。如對法第一卷疏末解。應廣如彼五十四解　五然與定力何差別。二乘．異生若為嬉戲。通果無記。即變化心。可說與彼定境為異。一根本境。一解脫境。一善心境。一無記境。故成差別。若八地已去菩薩定之與通。此亦何異。通力由先加行思惟方乃得生。故心引起變化事等。定力但是任運生故。故二別也。或是根本。及果所變。故成別也。此定．及通義分為別。在佛無別故。皆通變．及化。通可引起根之與塵。定即不爾。唯起於塵　六又依神通變根等不。九十八說不變四事。一根。二心。三心所。四業果。設復變作似而非真。如下第十自有二解<p>由定力變異身．器者。謂即瑜伽五十四說。色．無色天變身萬億共立毛端。是平等心。無色既無通。即唯是定力。色界亦說有。亦令互相見故變異地身　及器者。華嚴經云。菩薩鼻根聞無色界宮殿之香　阿含經云。舍利弗入涅槃時。色．無色天空中淚下如春細雨　波闍波提入涅槃時。色．無色天佛邊側立。及實色中定境者。是　色．無色天皆由通力現身．境等。此有何過　以瑜伽論但說通依靜慮。無色現色但定所生。以惠不均故無通也。無色界變色。已如前辨。應如瑜伽五十四等．及佛地解<p>所變境．身為相續。為間斷<p>論。所變身器至繫發起故<p>述曰。內身多續。少分間斷。由有生一念即便命終故。或如蜉蝣等。生已即死故。若變外器多分長時。瑜伽第三說。外器定一劫。若變內身即隨壽故多分相續。聲．光多暫時。少有相續故　等者等取華色．華香等。何以然者。由擊發故聲等方生。緣力盡時彼即不續　有法師云。第八不緣聲。以間斷故。如心．心所斷故亦不緣　若作此說亦應不緣等流色等。以間斷故。如電光等。第七末那既甯裗礡C何故不緣　問曰。若爾第八甯裗礡C如何緣斷法　答如鏡畬肊。境至方影起。第八任運起。有境便即緣。此復何妨<p>論。略說此識至所現實色<p>述曰。總略說緣。第二段也　於中有三。第一依處分者。十色處中五塵通外內。五根唯內唯緣實境。第八亦緣法處實色。謂威德定所行境色。如瑜伽論五十四卷彼極分別。應如彼會　言隨者是攝義。即是法處攝色之異名也　種子何處攝。隨何處攝　雖唯意緣。以與現行實法不定異故。隨現行攝。此中有難。如理應思　問曰。本識豈不緣極略等四色　答曰。以假故不緣。如不相應法　問曰。彼何以假　無實體故。如對法第一．五十四等。極略．極迥。但是第六意識分折為極微故。第八不緣。受所引色中。若定道共色。即此不緣。唯以現行思為體故。別解表業此亦不緣。以亦思故。無表色可爾。是思種故。既緣諸種。故得緣之　若爾如二無心定等皆依種立應亦得緣　由此即是心等種上差別功能。但緣種體不緣別能。即不緣者無表亦爾。是思種上差別功能。亦是防色之別能故。故知如彼亦不得緣　遍計所起色。若說唯是鏡像．水月。此亦不緣。唯第六識遍計起故。若唯意緣通根．塵者。亦此中攝故。第八所緣諸根．塵等。以總從別。以暗從明。皆本處攝故。說不緣遍計所起之色。又定所生色中。如十一切處觀。亦此中攝。第八緣不　答曰。不緣。假想色故。故此論文但緣實色不緣假故。第八所緣必有用故。彼無實用第八不緣　然諸法體。一者有法。二者無法。上二法中第八何故不緣無法。此任運緣非分別故。無籌度故。後得智等有籌度故。諸六識等有分別故。由此故知。第八識體不緣我也。第八識變。變必有用故不緣無。無無用故。故不緣我等。以無體用故　於有法中略有二種。一者有為。二者無為。何故此識不緣無為　若實無為因未證故。若假無為無體用故皆不得緣。於有為中色．心．心所．不相應行。如前已辨緣實非假等<p>何故不緣心．心所法．不相應行。故外人問<p>論。何故此識至為所緣耶<p>述曰。等即等取不相應行．及諸無為．無法為問<p>論。有漏識變至勢力故變<p>述曰。第二癈立也。因緣生者。謂由先業．及名言實種。即要有力。唯任運心。非由作意其心乃生。即五．八識隨其增上異熟因為緣。名言種為因故變於境。八俱五數即無勝力。設任運生。境無實用。因緣變法必有實體。非橫計故。非無用故<p>論。二隨分別勢力故變<p>述曰。謂作意生心。是籌度心。即六．七識。隨自分別作意生故。由此六．七緣無等時影像相分。無有實體。未必有用。亦非由說分別故變境體定無。亦緣有故　或初通五．八全．及第六少分。後第七全。通第六少分。此解順論有用等文<p>論。初必有用後但為境<p>述曰。初隨因緣變。必有實體用。即五．八等所變之境。後隨分別變。但能為境。非必有體用。即七識等　今正明第八不緣心等義。兼五識等不緣心等。總談心等緣境道理　又解初唯第八異熟主故。所熏處故。能持種故。變必有用。後餘七識。所變色觸等。皆無實用。似本質用。如鏡中火　既爾五識應一向緣假。青等應非實　問若隨因緣變必有用。第八識俱觸等五法境應有用　答非報主故。非自在故。順第二解。由此復言隨因緣者此是何義。隨任運義。隨種子義。順第一解。第八五數。第六識等中報心所緣。非必有用。以此見分雖任運生。不隨實體種子因緣變境相故。但是影像種子所生。如彼眼根等無見用故。不能發生眼等識故　問觸等所變根。無見用故非因變。觸等所變色。非因變故無礙用。五識所變為例亦爾　答理齊。亦無礙用。七識所變並無用故。此依第二解。此二義護法等菩薩解　若瑜伽釋家。亦有許觸等與識同實變。即不違此文。然違成業。多種共生一芽之失。前解為勝。順下第三卷等文　又解因緣者。是諸法真實有用種子。若用此種子故生諸法心緣變之。變必有用。以能生者實因緣故。其八俱五數所變之相。非實種生。但假種起故但為境。分別變攝　分別變者。心．心所之總名。隨心．心所之勢力故變。不從真實有用因緣種子所生。彼但為境無漏亦爾非必有用。隨其所應五識相應心．心所。及第八識體五俱意識。或定心所緣。有實種生者皆因緣變。餘無實用但名似色．心等。名隨分別勢力故變。此解為正。無諸妨難。由能緣心任運有力。彼所變相從實種生名因緣變。若能緣心不任運起。雖任運起而無勝力。所變之相非實種生名分別變。初必有用。無無用者。後但為境當情現故非必有用。若論依他假因緣起亦是有用。非是如色有礙等用。稱其自相名為有用。若第六報心五識俱者。亦隨因緣變。其境或有用　問前所說若隨分別變但為境。定心．及五識所變之境應全無用　答隨彼實體種子因生故境有用。由此故言隨分別者此是何義。隨加行義。分別變者諸心．心所強籌度義。定心．及五識。有雖加行生不皆強籌度。故變必有用。然一念心得成二種。如定心緣十八界。返顯八俱具有二變。性境不隨心因緣變攝。獨影．帶質皆分別變<p>論。異熟識變至必有實有<p>述曰。顯變色等從實種生。故所變法必有體用<p>論。若變心等至不能緣故<p>述曰。相分心．心所如化心等。故不緣之。緣便無用。深密經說。諸變化心無自依心有依他心　佛地論第六卷．此第十亦云。無自緣慮實體之心。有隨見分所變相分似慮之心。如鏡中火。乃至廣說<p>問若爾何故心．心所法從第八生。既不能變不須生故<p>論。須彼實用別從此生<p>述曰。須七識等受用於境從第八生。非不緣故即不令起。如無漏心亦從起故<p>若有實體第八即緣。無為有體應第八緣<p>論。變無為等亦無實用<p>述曰。若第八緣實無為者。無為無用。此未證故。若似無為非實無為。故不變也。論說等言。又無為中有等字故。亦辨假法不相應行。即前答心．及心所法。今解無為．不相應行。亦無有過。此解是本。故前問中何故此識不能變似心．心所等。既言等者故取假法．及與無為<p>論。故異熟識不緣心等<p>述曰。此總結也　問若有漏識因緣有相。分別之相未必體有。至無漏位無分別故。應不緣無。因緣生故皆應緣實<p>論。至無漏位至亦現彼影<p>述曰。於無漏位勝惠相應。雖無籌度取相分別。而澄淨故。非如有漏體是滓濁。今設無用亦現彼影。即緣於無．及心等影無為影等。以親證故。知無是無故緣無等<p>論。不爾諸佛應非遍智<p>述曰。不知無故非遍智也。由佛第八現諸法影。名一切智。是遍知故　若爾諸佛大圓鏡智。亦應緣自相應心所。是遍智故　許亦無失。卷初但遮上座．法蜜親為所緣。不遮疏故　若爾應成心．心所法不同所緣。自體見分不自緣故　此亦不爾。自自證分與他見分同一緣故。亦無有失　又解相應心所雖不相緣亦無有失。自證緣見成遍智故。見分取於相應心故。法皆盡故。自證復能緣見分故。但約見分同一所緣不說自證。斯有何過<p>論。故有漏位至及有漏種<p>述曰。此第八識不能具緣十八界故。故有漏位與無漏殊。境有寬狹勝劣。其六．七識非必有用。即現．比二量是有用心。可應分別<p>論。在欲色界至緣有漏種<p>述曰。第三明三界境別。如護月等於無色界亦變器身。此中但有護法正義。總結於前三界緣也<p>論。厭離色故至此色為境<p>述曰。無色無色。厭離色故。無業果故。若定果色亦得緣之。如前已辨。於理無違。即此中文若定通力。同界同地．異界異地緣一切處。五十三云。無色界定於一切色得自在故<p>自下第二解不可知。有二。初解不可知。後問答辨論<p>論。不可知者至難可了知<p>述曰。謂前頌說不可知言。第一見分行相難可了知<p>論。或此所緣至名不可知<p>述曰。此中第二相分難知。內執受境。即有漏種．及有根身微細難知。非執受境外器世界量大難知。總第二段。如瑜伽論五十一說。於欲界中緣狹小境　此中謂約身器為小。色界廣大。亦約身器。初禪器等小千界故。身大可知。空識無邊處緣無量執受境。即約種子生現行識時。作此行解故。緣此無量行解之種。名緣無量所執受境。無所有處等准此應知　既緣種上差別功能。故知亦緣二無心定　此理不然。所言緣者從果為名。非緣此種子無量行解。故不緣無心定等。如前已說<p>論。云何是識至行相難知<p>述曰。謂外問言。即經部等．薩婆多等。既行難知應非是識。此行相言但言見分<p>論。如滅定中至應信為有<p>述曰。此舉喻答。此答經部。彼末計許滅定有心。故以例答。如滅定中不離身識。行亦難知　應信第八識硠擐部C此答上座．及末經部。有細意識。於此可然<p>薩婆多等定中無識。如隔日瘧。答薩婆多。彼不許滅定有識故。以理答之<p>論。然必應許至如有心時<p>述曰。比量如文<p>論。無想等位應知亦爾<p>述曰。此亦所立同。二計宗各解不同無不定過　此中亦有無心悶絕。睡眠等位。唯自所許　或皆等中　此等有識。下自廣成<p class='juan'>
成唯識論述記卷第三(本)</p>
</body></html>
