<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T46 </TITLE>
</head>
<BODY>

<p><p></li><p><b>　　<A NAME="n655"></A>No. 1944 [cf. Nos. 1941-1943]</b><p class='juan'>
禮法華經儀式</p>
<p>一心頂禮十方法界常住三寶(拜起胡跪燒香運想已合掌唱云)願此香華雲。遍滿十方界。供養一切佛。妙法蓮華經。菩薩聲聞眾。受用作佛事(一拜起立歎云)<p class='lg'>　稽首十方佛　　圓滿最上乘<br>　本跡開二門　　法喻談真祕<br>　普使諸權小　　悉證佛菩提<br>　我今誓歸依　　願超生死海　</p><p>(讚歎已。隨意述誠。雖曰禮經。應須禮佛菩薩。使三寶義足)<p>一心頂禮本師釋迦牟尼佛<p>一心頂禮過去多寶佛<p>一心頂禮十方分身釋迦牟尼佛<p>一心頂禮盡法華經中。及十方三世一切諸佛<p>一心頂禮妙法蓮華經。妙字法寶(下去每字準此一唱一拜)<p>一心頂禮盡法華經中。及十方三世一切菩薩聲聞緣覺得道賢聖僧<p>一心頂禮普賢菩薩摩訶薩(拜已胡跪運想準常儀)<p>志心懺悔。我(某甲)與一切眾生從無始來。迷失真心流轉生死。六根罪障無量無邊。圓妙佛乘無以開解。一切所願不得現前我今禮敬妙法華經。以此善根發露黑惡。過現未來三業所造。無邊重罪皆得消滅。身心清淨惑障蠲除。福智莊嚴淨因增長。自他行願速得圓成。願諸如來常在說法。所有功德起隨喜心。回向菩提證常樂果。命終之日正念現前。面奉彌陀及諸聖眾。一剎那頃生蓮華中。普願眾生俱成佛道(懺悔發願已。歸命禮三寶)<p>南無佛　南無法　南無僧　南無釋迦牟尼佛　南無妙法蓮華經　南無文殊師利菩薩　南無普賢菩薩(旋竟三歸依如常)<p class='juan'>
禮法華經儀式</p>
</body></html>
