<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p><p></li><p><b>　　<A NAME="n1072"></A>No. 1980</b><p class='juan'>
往生禮讚偈一卷</p>
<p><span class='byline'>　　　　沙門善導集記</span><br><p>勸一切眾生。願生西方極樂世界阿彌陀佛國。六時禮讚偈<p>謹依大經及龍樹天親。此土沙門等所造往生禮讚。集在一處分作六時。唯欲相續係心助成往益。亦願曉悟未聞。遠沾遐代耳。何者。第一謹依大經釋迦及十方諸佛讚歎彌陀十二光名。勸稱禮念定生彼國。十九拜當日沒時禮。第二謹依大經採集要文。以為禮讚偈。二十四拜當初夜時禮。第三謹依龍樹菩薩願往生禮讚偈。十六拜當中夜時禮。第四謹依天親菩薩願往生禮讚偈。二十拜當後夜時禮。第五謹依彥琮法師願往生禮讚偈。二十一拜當晨朝時禮。第六沙門善導願往生禮讚偈。謹依十六觀作。二十拜當午時禮<p>問曰。今欲勸人往生者。未知若為安心起行作業。定得往生彼國土也。答曰。必欲生彼國土者。如觀經說者。具三心必得往生。何等為三。一者至誠心。所謂身業禮拜彼佛。口業讚歎稱揚彼佛。意業專念觀察彼佛。凡起三業。必須真實。故名至誠心。二者深心。即是真實信心。信知自身是具足煩惱凡夫。善根薄少。流轉三界。不出火宅。今信知彌陀本弘誓願。及稱名號。下至十聲一聲等。定得往生。乃至一念無有疑心。故名深心。三者回向發願心。所作一切善根悉皆回願往生。故名回向發願心。具此三心必得生也。若少一心即不得生。如觀經具說。應知<p>又如天親淨土論云。若有願生彼國者。勸修五念門。五門若具定得往生。何者為五。一者身業禮拜門。所謂一心專至恭敬合掌。香華供養。禮拜阿彌陀佛。禮即專禮彼佛。畢命為期。不雜餘禮。故名禮拜門。二者口業讚歎門。所謂專意讚歎彼佛身相光明。一切聖眾身相光明。及彼國中一切寶莊嚴光明等。故名讚歎門。三者意業憶念觀察門。所謂專意念觀彼佛。及一切聖眾身相光明。國土莊嚴等。如觀經說。唯除睡時。睅唄琠癌皕Q硤[此事等。故名觀察門。四者作願門。所謂專心。若晝若夜。一切時一切處。三業四威儀所作功德。不問初中後。皆須真實心中發願願生彼國。故名作願門。五者回向門。所謂專心。若自作善根。及一切三乘五道一一聖凡等所作善根。深生隨喜。如諸佛菩薩所作隨喜。我亦如是隨喜。以此隨喜善根及己所作善根。皆悉與眾生共之回向彼國。故名回向門。又到彼國已。得六神通。回入生死。教化眾生。徹窮後際。心無厭足。乃至成佛。亦名回向門。五門既具定得往生。一一門與上三心合。隨起業行。不問多少。皆名真實業也。應知<p>又勸行四修法。用策三心五念之行。速得往生。何者為四。一者恭敬修。所謂恭敬禮拜彼佛及彼一切聖眾等。故名恭敬修。畢命為期。誓不中止。即是長時修。二者無餘修。所謂專稱彼佛名。專念專想專禮專讚彼佛及一切聖眾等。不雜餘業。故名無餘修。畢命為期。誓不中止。即是長時修。三者無間修。所謂相續恭敬禮拜。稱名讚歎。憶念觀察。回向發願。心心相續不以餘業來間。故名無間修。又不以貪瞋煩惱來間。隨犯隨懺。不令隔念隔時隔日。常使清淨。亦名無間修。畢命為期。誓不中止。即是長時修。又菩薩已免生死。所作善法回求佛果。即是自利。教化眾生盡未來際。即是利他。然今時眾生悉為煩惱繫縛。未免惡道生死等苦。隨緣起行。一切善根具速回。願往生阿彌陀佛國。到彼國已。更無所畏。如上四修自然任運。自利利他無不具足。應知<p>又如文殊般若云。明一行三昧。唯勸。獨處空閑。捨諸亂意。係心一佛。不觀相貌。專稱名字。即於念中。得見彼阿彌陀佛及一切佛等。問曰。何故不令作觀。直遣專稱名字者。有何意也。答曰。乃由眾生障重。境細心麤。識颺神飛。觀難成就也。是以大聖悲憐。直勸專稱名字。正由稱名易故相續即生。問曰。既遣專稱一佛。何故境現即多。此豈非邪正相交一多雜現也。答曰。佛佛齊證。形無二別。縱使念一見多。乖何大道理也<p>又如觀經云。佛勸坐觀禮念等。皆須面向西方者最勝。如樹先傾倒必隨曲。故必有事礙。不及向西方。但作向西想亦得。問曰。一切諸佛三身同證。悲智果圓。亦應無二。隨方禮念。課稱一佛。亦應得生。何故偏歎西方。勸專禮念等。有何義也。答曰。諸佛所證平等是一。若以願行來收。非無因緣。然彌陀世尊本發深重誓願。以光明名號攝化十方。但使信心求念。上盡一形下至十聲一聲等。以佛願力易得往生。是故釋迦及以諸佛勸向西方。為別異耳。亦非是稱念餘佛不能除障滅罪也。應知<p>若能如上念念相續。畢命為期者。十即十生。百即百生。何以故。無外雜緣得正念故。與佛本願得相應故。不違教故。隨順佛語故。若欲捨專修雜業者。百時希得一二。千時希得三五。何以故。乃由雜緣亂動失正念故。與佛本願不相應故。與教相違故。不順佛語故。係念不相續故。憶想間斷故。迴願不慇重真實故。貪瞋諸見煩惱來間斷故。無有慚愧懺悔心故。懺悔有三品。一要二略三廣。如下具說。隨意用皆得。又不相續念報彼佛恩故。心生輕慢。雖作業行。常與名利相應故。人我自覆。不親近同行善知識故。樂近雜<span class='corr'>緣</span>。自障障他往生正行故。何以故余比日自見聞諸方道俗。解行不同。專雜有異。但使專意作者。十即十生。修雜不至心者。千中無一。此二行得失如前已辨。仰願一切往生人等。善自思量。已能今身願生彼國者。行住坐臥必須勵心剋己。晝夜莫廢。畢命為期。上在一形似如少苦。前念命終後念即生彼國。長時永劫常受無為法樂。乃至成佛不經生死。豈非快哉。應知<p>第一謹依大經釋迦佛勸禮讚阿彌陀佛十二光名。求願往生。一十九拜當日沒時禮。取中下懺悔亦得<p>南無釋迦牟尼佛等一切三寶<p>我今稽首禮回願往生無量壽國<p>(此之。一佛現是今時道俗等師。言三寶者。即是福田無量。若能禮之一拜。即是念報師恩。以成己行。以斯一行回願往生)<p>南無十方三世盡虛空遍法界微塵剎土中一切三寶<p>我今稽首禮　回願往生無量壽國<p>(然十方虛空無邊。三寶無盡。若禮一拜。即是福田無量。功德無窮。能至心禮之一拜。一一佛上。一一法上。一一菩薩聖僧上。一一舍利上。皆得身口意業解脫分善根。來資益行者。以成己業。以斯一行迴願往生)<p>南無西方極樂世界阿彌陀佛<p>願共眾生咸歸命　故我頂禮生彼國<p>(問曰。何故號阿彌陀。答曰。彌陀經及觀經云。彼佛光明無量。照十方國。無所障礙。唯觀念佛眾生。攝取不捨。故名阿彌陀。彼佛壽命及其人民無量無邊阿僧祇劫。故名阿彌陀。又釋迦佛及十方佛。讚歎彌陀光明有十二種名。普勸眾生。稱名禮拜相續不斷者。現世得無量功德。命終之後定得往生。如無量壽經說云。其有眾生遇斯光者。三垢消滅。身意柔軟。歡喜踊躍。善心生焉。若在三塗勤苦之處。見此光明。無復苦惱。壽終之後皆蒙解脫。無量壽佛光明顯赫照耀十方。諸佛國土莫不聞焉。不但我今稱其光明。一切諸佛聲聞緣覺諸菩薩眾。咸共歎譽。亦復如是。若有眾生。聞其光明威神功德。日夜稱說至心不斷者。隨其所願得生其國。常為諸菩薩聲聞之眾所共歎譽稱其功德。佛言。我說無量壽佛光明威神巍巍殊妙。晝夜一劫尚不能盡。白諸行者。當知彌陀身相光明。釋迦如來一劫說不能盡者。如觀經云。一一光明遍照十方世界。念佛眾生攝取不捨。今既觀經有如此不思議增上勝緣攝護行者。何不相續稱觀禮念願往生。應知)<p>南無西方極樂世界無量光佛<p class='lg'>　願共眾生咸歸命　　故我頂禮生彼國　</p><p>南無西方極樂世界無邊光佛<p class='lg'>　願共眾生咸歸命　　故我頂禮生彼國　</p><p>南無西方極樂世界無礙光佛<p class='lg'>　願共眾生咸歸命　　故我頂禮生彼國　</p><p>南無西方極樂世界無對光佛<p class='lg'>　願共眾生咸歸命　　故我頂禮生彼國　</p><p>南無西方極樂世界炎王光佛<p class='lg'>　願共眾生咸歸命　　故我頂禮生彼國　</p><p>南無西方極樂世界清淨光佛<p class='lg'>　願共眾生咸歸命　　故我頂禮生彼國　</p><p>南無西方極樂世界歡喜光佛<p class='lg'>　願共眾生咸歸命　　故我頂禮生彼國　</p><p>南無西方極樂世界智慧光佛<p class='lg'>　願共眾生咸歸命　　故我頂禮生彼國　</p><p>南無西方極樂世界不斷光佛<p class='lg'>　願共眾生咸歸命　　故我頂禮生彼國　</p><p>南無西方極樂世界難思光佛<p class='lg'>　願共眾生咸歸命　　故我頂禮生彼國　</p><p>南無西方極樂世界無稱光佛<p class='lg'>　願共眾生咸歸命　　故我頂禮生彼國　</p><p>南無西方極樂世界超日月光佛<p class='lg'>　願共眾生咸歸命　　故我頂禮生彼國　</p><p>南無西方極樂世界阿彌陀佛<p class='lg'>　哀愍覆護我　　令法種增長<br>　此世及後生　　願佛常攝受<br>　願共眾生咸歸命　　故我頂禮生彼國　</p><p>南無西方極樂世界觀世音菩薩<p class='lg'>　願共眾生咸歸命　　故我頂禮生彼國　</p><p>南無西方極樂世界大勢至菩薩<p class='lg'>　願共眾生咸歸命　　故我頂禮生彼國　</p><p>(此二菩薩。一切眾生臨命終時。共持華臺。授與行者。阿彌陀佛放大光明。照行者身。復與無數化佛菩薩聲聞大眾等。一時授手。如彈指頃即得往生為報恩故。至心禮之一拜)<p>南無西方極樂世界諸菩薩清淨大海眾<p class='lg'>　願共眾生咸歸命　　故我頂禮生彼國　</p><p>(此等諸菩薩。亦隨佛來迎接行者。為報恩故。至心禮之一拜)<p>普為師僧父母及善知識法界眾生。斷除三障。同得往生阿彌陀佛國。歸命懺悔<p>至心懺悔<p class='lg'>　南無懺悔十方佛　　願滅一切諸罪根<br>　今將久近所修善　　回作自他安樂因<br>　矬@一切臨終時　　勝緣勝境悉現前<br>　願睹彌陀大悲主　　觀音勢至十方尊<br>　仰願神光蒙授手　　乘佛本願生彼國　</p><p>懺悔回向發願已。至心歸命阿彌陀佛<p>次作梵竟<p>說偈發願<p class='lg'>　禮懺諸功德　　願臨命終時<br>　見無量壽佛　　無邊功德身<br>　我及餘信者　　既見彼佛已<br>　願得離垢眼　　往生安樂國<br>　成無上菩提　</p><p>禮懺已一切恭敬<p class='lg'>　歸佛得菩提　　道心琱ㄟh　</p><p>願共諸眾生回願往生無量壽國<p class='lg'>　歸法薩婆若　　得大總持門　</p><p>願共諸眾生回願往生無量壽國<p class='lg'>　歸僧息諍論　　同入和合海　</p><p>願共諸眾生回願往生無量壽國<p>願諸眾生。三業清淨奉持佛教。和南一切賢聖。願共諸眾生。回願往生無量壽國<p>諸眾等聽說日沒無常偈<p class='lg'>　人間匆匆營眾務　　不覺年命日夜去<br>　如燈風中滅難期　　忙忙六道無定趣<br>　未得解脫出苦海　　云何安然不驚懼<br>　各聞強健有力時　　自策自勵求常住　</p><p>說此偈已更當心口發願<p>願弟子等臨命終時。心不顛倒。心不錯亂。心不失念。身心無諸苦痛。身心快樂如入禪定。聖眾現前。乘佛本願。上品往生阿彌陀佛國。到彼國已。得六神通。入十方界。救攝苦眾生。虛空法界盡。我願亦如是。發願已。至心歸命阿彌陀佛<p>初夜偈云<p class='lg'>　煩惱深無底　　生死海無邊<br>　度苦船未立　　云何樂睡眠<br>　勇猛勤精進　　攝心常在禪　</p><p>中夜偈云<p class='lg'>　汝等勿抱臭屍臥　　種種不淨假名人<br>　如得重病箭入體　　眾苦痛集安可眠　</p><p>後夜偈云<p class='lg'>　時光遷流轉　　忽至五更初<br>　無常念念至　　睇P死王居<br>　勸諸行道者　　勤修至無餘　</p><p>平旦偈云<p class='lg'>　欲求寂滅樂　　當學沙門法<br>　衣食支身命　　精麤隨眾得　</p><p>諸眾等今日晨朝各誦六念<p>日中偈云<p class='lg'>　人生不精進　　喻若樹無根<br>　採華置日中　　能得幾時鮮<br>　人命亦如是　　無常須臾間<br>　勸諸行道眾　　勤修乃至真　</p><p>第二沙門善導謹依大經採集要文。以為禮讚偈二十四拜當初夜時禮。懺悔同前後<p>南無至心歸命禮西方阿彌陀佛<p class='lg'>　彌陀智願海　　深廣無涯底<br>　聞名欲往生　　皆悉到彼國<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　於此世界中　　六十有七億<br>　不退諸菩薩　　皆當得生彼<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　小行諸菩薩　　及修少福者<br>　其數不可計　　皆當得生彼<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　十方佛剎中　　菩薩比丘眾<br>　窮劫不可計　　皆當得生彼<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　一切諸菩薩　　各齎天妙華<br>　寶香無價衣　　供養彌陀佛<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　咸然奏天樂　　暢發和雅音<br>　歌歎最勝尊　　供養彌陀佛<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　慧日照世間　　消除生死雲<br>　恭敬遶三匝　　稽首彌陀尊<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　見彼嚴淨土　　微妙難思議<br>　因發無上心　　願我國亦然<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　應時無量尊　　動容發欣笑<br>　口出無數光　　遍照十方國<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　回光圍遶身　　三匝從頂入<br>　一切天人眾　　踊躍皆歡喜<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　梵聲如雷震　　八音暢妙響<br>　十方來正士　　吾悉知彼願<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　至彼嚴淨國　　便速得神通<br>　必於無量尊　　受記成等覺<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　奉事億如來　　飛化遍諸剎<br>　恭敬歡喜去　　還到安養國<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　若人無善本　　不得聞佛名<br>　憍慢弊懈怠　　難以信此法<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　宿世見諸佛　　則能信此事<br>　謙敬聞奉行　　踊躍大歡喜<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　其有得聞彼　　彌陀佛名號<br>　歡喜至一念　　皆當得生彼<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　設滿大千火　　直過聞佛名<br>　聞名歡喜讚　　皆當得生彼<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　萬年三寶滅　　此經住百年<br>　爾時聞一念　　皆當得生彼<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　佛世甚難值　　人有信慧難<br>　遇聞希有法　　此復最為難<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　自信教人信　　難中轉更難<br>　大悲傳普化　　真成報佛恩<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　哀愍覆護我　　令法種增長<br>　此世及後生　　願佛常攝受<br>　願共諸眾生　　往生安樂國　</p><p>南無至心歸命禮西方極樂世界觀世音菩薩<p class='lg'>　願共諸眾生　　往生安樂國　</p><p>南無至心歸命禮西方極樂世界大勢至菩薩<p class='lg'>　願共諸眾生　　往生安樂國　</p><p>南無至心歸命禮西方極樂世界諸菩薩清淨大海眾<p class='lg'>　願共諸眾生　　往生安樂國　</p><p>普為師僧父母及善知識法界眾生。斷除三障。同得往生阿彌陀佛國。歸命懺悔<p>第三謹依龍樹菩薩願往生禮讚偈。一十六拜當中夜時禮(懺悔同前後)<p>南無至心歸命禮西方阿彌陀佛<p class='lg'>　稽首天人所恭敬　　阿彌陀仙兩足尊<br>　在彼微妙安樂國　　無量佛子眾圍遶　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　金色身淨如山王　　奢摩他行如象步<br>　兩目淨若青蓮華　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　面善圓淨如滿月　　威光猶如千日月<br>　聲如天鼓俱翅羅　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　觀音頂戴冠中住　　種種妙相寶莊嚴<br>　能伏外道魔憍慢　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　無比無垢廣清淨　　眾德皎潔如虛空<br>　所作利益得自在　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　十方名聞菩薩眾　　無量諸魔常讚歎<br>　為諸眾生願力住　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　金底寶間池生華　　善根所成妙臺座<br>　於彼座上如山王　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　十方所來諸佛子　　顯現神通至安樂<br>　瞻仰尊顏常恭敬　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　諸有無常無我等　　亦如水月電影露<br>　為眾說法無名字　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　彼尊佛剎無惡名　　亦無女人惡道怖<br>　眾人至心敬彼尊　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　彼尊無量方便境　　無有諸趣惡知識<br>　往生不退至菩提　　故我頂禮彌陀尊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　我說彼尊功德事　　眾善無邊如海水<br>　所獲善根清淨者　　回施眾生生彼國　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　哀愍覆護我　　令法種增長<br>　此世及後生　　願佛常攝受<br>　願共諸眾生　　往生安樂國　</p><p>南無至心歸命禮西方極樂世界觀世音菩薩<p class='lg'>　願共諸眾生　　往生安樂國　</p><p>南無至心歸命禮西方極樂世界大勢至菩薩<p class='lg'>　願共諸眾生　　往生安樂國　</p><p>南無至心歸命禮西方極樂世界諸菩薩清淨大海眾<p class='lg'>　願共諸眾生　　往生安樂國　</p><p>普為師僧父母及善知識法界眾生。斷除三障。同得往生阿彌陀佛國。歸命懺悔<p>至心懺悔<p class='lg'>　自從無始受身來　　琤H十惡加眾生<br>　不孝父母謗三寶　　造作五逆不善業<br>　以是眾罪因緣故　　妄想顛倒生纏縛<br>　應受無量生死苦　　頂禮懺悔願滅除　</p><p>懺悔已至心歸命阿彌陀佛<p>至心勸請<p class='lg'>　諸佛大慈無上尊　　琤H空慧照三界<br>　眾生盲冥不覺知　　永沒生死大苦海<br>　為拔群生離諸苦　　勸請常住轉法輪　</p><p>勸請已至心歸命阿彌陀佛<p>至心隨喜<p class='lg'>　歷劫已來懷嫉妒　　我慢放逸由癡生<br>　琤H瞋恚毒害火　　焚燒智慧慈善根<br>　今日思惟始惺悟　　發大精進隨喜心　</p><p>隨喜已至心歸命阿彌陀佛<p>至心迴向<p class='lg'>　流浪三界內　　癡愛入胎獄<br>　生已歸老死　　沈沒於苦海<br>　我今修此福　　回生安樂土　</p><p>迴向已至心歸命阿彌陀佛<p>至心發願<p class='lg'>　願捨胎藏形　　往生安樂國<br>　速見彌陀佛　　無邊功德身<br>　奉覲諸如來　　賢聖亦復然<br>　獲六神通力　　救攝苦眾生<br>　虛空法界盡　　我願亦如是　</p><p>發願已至心歸命阿彌陀佛(餘悉同上法)<p>第四謹依天親菩薩願往生禮讚偈。二十拜當後夜時禮(懺悔同前後)<p>南無至心歸命禮西方阿彌陀佛<p class='lg'>　世尊我一心　　歸命盡十方<br>　無礙光如來　　與佛教相應<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　觀彼世界相　　勝過三界道<br>　究竟如虛空　　廣大無邊際<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　正道大慈悲　　出世善根生<br>　淨光明滿足　　如鏡日月輪<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　備諸珍寶性　　具足妙莊嚴<br>　無垢光焰熾　　明淨曜世間<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　寶華千萬種　　彌覆池流泉<br>　微風動華葉　　交錯光亂轉<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　宮殿諸樓閣　　觀十方無礙<br>　雜樹異光色　　寶欄遍圍遶<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　無量寶交絡　　羅網遍虛空<br>　種種鈴發響　　宣吐妙法音<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　梵音悟深遠　　微妙聞十方<br>　正覺阿彌陀　　法王善住持<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　如來淨華眾　　正覺華化生<br>　愛樂佛法味　　禪三昧為食<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　永離身心惱　　受樂常無間<br>　大乘善根界　　等無譏嫌名<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　女人及根缺　　二乘種不生<br>　眾生所願樂　　一切能滿足<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　無量大寶王　　微妙淨華臺<br>　相好光一尋　　色像超群生<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　天人不動眾　　清淨智海生<br>　如須彌山王　　勝妙無過者<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　天人丈夫眾　　恭敬遶瞻仰<br>　雨天樂華衣　　妙香等供養<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　安樂國清淨　　常轉無垢輪<br>　一念及一時　　利益諸群生<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　讚佛諸功德　　無有分別心<br>　能令速滿足　　功德大寶海<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　哀愍覆護我　　令法種增長<br>　此世及後生　　願佛常攝受<br>　願共諸眾生　　往生安樂國　</p><p>南無至心歸命禮西方極樂世界觀世音菩薩<p class='lg'>　願共諸眾生　　往生安樂國　</p><p>南無至心歸命禮西方極樂世界大勢至菩薩<p class='lg'>　願共諸眾生　　往生安樂國　</p><p>南無至心歸命禮西方極樂世界諸菩薩清淨大海眾<p class='lg'>　願共諸眾生　　往生安樂國　</p><p>普為師僧父母及善知識法界眾生。斷除三障。同得往生阿彌陀佛國。歸命懺悔<p>第五謹依彥琮法師願往生禮讚偈。二十一拜當旦起時禮(懺悔同前後)<p>南無至心歸命禮西方阿彌陀佛<p class='lg'>　法藏因彌遠　　極樂果還深<br>　異珍參作地　　眾寶間為林<br>　華開希有色　　波揚實相音<br>　何當蒙授手　　一遂往生心<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　濁世難還入　　淨土願逾深<br>　金繩直界道　　珠網縵垂林<br>　見色皆真色　　聞音悉法音<br>　莫謂西方遠　　唯須十念心<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　已成窮理聖　　真有遍空威<br>　在西時現小　　但是暫隨機<br>　葉珠相映飾　　砂水共澄煇<br>　欲得無生果　　彼土必須依<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　五山毫獨朗　　寶手印琱<br>　地水俱為鏡　　香華同作雲<br>　業深成易往　　因淺實難聞<br>　必望除疑惑　　超然獨不群<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　心帶真慈滿　　光含法界團<br>　無緣能攝物　　有相定非難<br>　華隨本心變　　宮移身自安<br>　悕聞出世境　　須共入禪看<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　迴向漸為功　　西方路稍通<br>　寶幢承厚地　　天香入遠風<br>　開華重布水　　覆網細分空<br>　願生何意切　　正為樂無窮<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　欲選當生處　　西方最可歸<br>　間樹開重閣　　滿道布鮮衣<br>　香飯隨心至　　寶殿逐身飛<br>　有緣皆得入　　正自往人希<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　十劫道先成　　嚴界引群[<a href='javascript:showpic("../fontimg/055569.gif")'>卄/朋</a>]<br>　金砂徹水照　　玉葉滿枝明<br>　鳥本珠中出　　人唯華上生<br>　敢請西方聖　　早晚定相迎<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　十方諸佛國　　盡是法王家<br>　偏求有緣地　　冀得早無邪<br>　八功如意水　　七寶自然華<br>　於彼心能係　　當必往非賒<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　淨國無衰變　　一立古今然<br>　光臺千寶合　　音樂八風宣<br>　池多說法鳥　　空滿散華天<br>　得生不畏退　　隨意既開蓮<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　坐華非一像　　聖眾亦難量<br>　蓮開人獨處　　波生法自揚<br>　無災由處靜　　不退為朋良<br>　問彼前生輩　　來斯幾劫強<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　光舒救毘舍　　空立引韋提<br>　天來香蓋捧　　人去寶衣齎<br>　六時聞鳥合　　四寸踐華低<br>　相看無不正　　豈復有長迷<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　普勸弘三福　　咸令滅五燒<br>　發心功已至　　係念罪便消<br>　鳥華珠光轉　　風好樂聲調<br>　但忻行道易　　寧愁聖果遙<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　珠色仍為水　　金光即是臺<br>　到時華自散　　隨願華還開<br>　遊池更出沒　　飛空互往來<br>　直心能向彼　　有善併須迴<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　洗心甘露水　　悅目妙華雲<br>　同生機易識　　等壽量難分<br>　樂多無廢道　　聲遠不妨聞<br>　如何貪五濁　　安然火自焚<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　臺裹天人現　　光中侍者看<br>　懸空四寶閣　　臨迴七重欄<br>　疑多邊地久　　德少上生難<br>　且莫論餘願　　西方已心安<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　六根常合道　　三塗永絕名<br>　念頃遊方遍　　還時得忍成<br>　地平無極廣　　風長是處清<br>　寄言有心輩　　共出一苦城<br>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　哀愍覆護我　　令法種增長<br>　此世及後生　　願佛常攝受<br>　願共諸眾生　　往生安樂國　</p><p>南無至心歸命禮西方極樂世界觀世音菩薩<p class='lg'>　千輪明足下　　五道現光中<br>　悲引痤L絕　　人歸亦未窮<br>　口宣猶在定　　心靜更飛通<br>　聞名皆願往　　日發幾華叢<br>　願共諸眾生　　往生安樂國　</p><p>南無至心歸命禮西方極樂世界大勢至菩薩<p class='lg'>　慧力標無上　　身光備有緣<br>　動搖諸寶國　　持座一金蓮<br>　鳥群非實鳥　　天類豈真天<br>　須知求妙樂　　會是戒香全<br>　願共諸眾生　　往生安樂國　</p><p>南無至心歸命禮西方極樂世界諸菩薩清淨大海眾<p class='lg'>　願共諸眾生　　往生安樂國　</p><p>普為師僧父母及善知識法界眾生。斷除三障。同得往生阿彌陀佛國。歸命懺悔<p>第六沙門善導願往生禮讚偈。謹依十六觀作。二十拜當日中時禮(懺悔同前後)<p>南無至心歸命禮西方阿彌陀佛<p class='lg'>　觀彼彌陀極樂界　　廣大寬平眾寶成<br>　四十八願莊嚴起　　超諸佛剎最為精<br>　本國他方大海眾　　窮劫算數不知名<br>　普勸歸西同彼會　　琩F三昧自然成　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　地下莊嚴七寶幢　　無量無邊無數億<br>　八方八面百寶成　　見彼無生自然悟<br>　無生寶國永為常　　一一寶流無數光<br>　行者傾心常對目　　騰神踊躍入西方　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　地上莊嚴轉無極　　金繩界道非工匠<br>　彌陀願智巧莊嚴　　菩薩人天散華上<br>　寶地寶色寶光飛　　一一光成無數臺<br>　臺中寶樓千萬億　　臺側百億寶幢圍　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　一一臺上虛空中　　莊嚴寶樂亦無窮<br>　八種清風尋光出　　隨時鼓樂應機音<br>　機音正受稍為難　　行住坐臥攝心觀<br>　唯除睡時常憶念　　三昧無為即涅槃　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　寶國寶林諸寶樹　　寶華寶葉寶根莖<br>　或以千寶分林異　　或有百寶共成行<br>　行行相當葉相次　　色各不同光亦然<br>　等量齊高三十萬　　枝條相觸說無生　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　七重羅網七重宮　　綺互回光相映發<br>　化天童子皆充滿　　瓔珞輝光超日月<br>　行行寶葉色千般　　華敷等若旋金輪<br>　果變光成眾寶蓋　　塵沙佛剎現無邊　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　寶池寶岸寶金沙　　寶渠寶葉寶蓮華<br>　十二由旬皆正等　　寶羅寶網寶欄巡<br>　德水分流尋寶樹　　聞波睹樂證恬怕<br>　寄言有緣同行者　　努力翻迷還本家　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　一一金繩界道上　　寶樂寶樓千萬億<br>　諸天童子散香華　　他方菩薩如雲集<br>　無量無邊無能計　　稽首彌陀恭敬立<br>　風鈴樹響遍虛空　　歎說三尊無有極　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　彌陀本願華王座　　一切眾寶以為成<br>　臺上四幢帳寶縵　　彌陀獨坐顯真形<br>　真形光明遍法界　　蒙光觸者心不退<br>　晝夜六時專想念　　終時快樂如三昧　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　彌陀身心遍法界　　影現眾生心想中<br>　是故勸汝常觀察　　依心起想表真容<br>　真容寶像臨華座　　心開見彼國莊嚴<br>　寶樹三尊華遍滿　　風鈴樂響與文同　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　彌陀身色如金山　　相好光明照十方<br>　唯有念佛蒙光攝　　當如本願最為強<br>　六方如來舒舌證　　專稱名號至西方<br>　到彼華開聞妙法　　十地願行自然彰　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　觀音菩薩大慈悲　　已得善提捨不證<br>　一切五道內身中　　六時觀察三輪應<br>　應現身光紫金色　　相好威儀轉無極<br>　痤峖妡鶗王手　　普攝有緣歸本國　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　勢至菩薩難思議　　威光普照無邊際<br>　有緣眾生蒙光觸　　增長智慧超三界<br>　法界傾搖如轉蓬　　化佛雲集滿虛空<br>　普勸有緣常憶念　　永絕胞胎證六通　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　正坐跏趺入三昧　　想心乘念至西方<br>　睹見彌陀極樂界　　地上虛空七寶莊<br>　彌陀身量極無邊　　重勸眾生觀小身<br>　丈六八尺隨機現　　圓光化佛等前真　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　上輩上行上根人　　求生淨土斷貪瞋<br>　就行差別分三品　　五門相續助三因<br>　一日七日專精進　　畢命乘臺出六塵<br>　慶哉難逢今得遇　　永證無為法性身　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　中輩中行中根人　　一日齋戒處金蓮<br>　孝養父母教迴向　　為說四方快樂因<br>　佛與聲聞眾來取　　直到彌陀華座邊<br>　百寶華籠經七日　　三品蓮開證小身　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　下輩下行下根人　　十惡五逆等貪瞋<br>　四重偷僧謗正法　　未曾慚愧悔前愆<br>　終時苦相如雲集　　地獄猛火罪人前<br>　忽遇往生善知識　　急勸專稱彼佛名<br>　化佛菩薩尋聲到　　一念傾心入寶蓮<br>　三華障重開多劫　　于時始發菩提因　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　彌陀佛國能所感　　西方極樂難思議<br>　渴聞般若絕思漿　　念食無生即斷飢<br>　一切莊嚴皆說法　　無心領納自然知<br>　七覺華池隨意入　　八背凝神會一枝<br>　無量菩薩為同學　　性海如來盡是師<br>　彌陀心水沐身頂　　觀音勢至與衣被<br>　欻爾騰空遊法界　　須臾授記號無為<br>　如此逍遙無極處　　吾今不去待何時　</p><p class='lg'>　願共諸眾生　　往生安樂國　</p><p>南無至心歸命禮西方阿彌陀佛<p class='lg'>　哀愍覆護我　　令法種增長<br>　此世及後生　　願佛常攝受<br>　願共諸眾生　　往生安樂國　</p><p>南無至心歸命禮西方極樂世界觀音勢至諸菩薩清淨大海眾<p class='lg'>　願共諸眾生　　往生安樂國　</p><p>普為師僧父母及善知識法界眾生。斷除三障。同得往生阿彌陀佛國。歸命懺悔。上二品懺悔發願等同前。須要中要取初。須略中略取中。須廣中廣取下。其廣者。就實有心願生者而勸。或對四眾。或對十方佛。或對舍利尊像大眾。或對一人。若獨自等。又向十方盡虛空三寶。及盡眾生界等。具向發露懺悔。懺悔有三品。上中下。上品懺悔者。身毛孔中血流。眼中血出者。名上品懺悔。中品懺悔者。遍身熱汗從毛孔出。眼中血流者。名中品懺悔。下品懺悔者。遍身徹熱。眼中淚出者。名下品懺悔。此等三品雖有差別。即是久種解脫分善根人。致使今生敬法重人。不惜身命。乃至小罪若懺。即能徹法徹髓。能如此懺者。不問久近。所有重障頓皆滅盡。若不如此。縱使日夜十二時急走。眾是無益。若不作者。應知雖不能流淚流血等。但能真心徹到者。即與上同<p>敬白。十方諸佛。十二部經。諸大菩薩。一切賢聖。及一切天龍八部。法界眾生。現前大眾等。證知我。發露懺悔。從無始已來乃至今身。殺害一切三寶師僧父母六親眷屬善知識法界眾生。不可知數。偷盜一切三寶師僧父母六親眷屬善知識法界眾生物。不可知數。於一切三寶師僧父母六親眷屬善知識法界眾生上起邪心。不可知數。妄語欺誑一切三寶師僧父母六親眷屬善知識法界眾生。不可知數。綺語調哢一切三寶師僧父母六親眷屬善知識法界眾生。不可知數。惡口罵辱誹謗毀呰一切三寶師僧父母六親眷屬善知識法界眾生。不可知數。兩舌鬥亂破壞一切三寶師僧父母六親眷屬善知識法界眾生。不可知數。或破五戒八戒十戒十善戒二百五十戒五百戒菩薩三聚戒十無盡戒乃至一切戒及一切威儀戒等。自作教他見作隨喜。不可知數。如是等眾罪亦如十方大地無邊微塵無數。我等作罪亦復無數。虛空無邊。我等作罪亦復無邊。方便無邊。我等作罪亦復無邊。法性無邊。我等作罪亦復無邊。法界無邊。我等作罪亦復無邊。眾生無邊我等劫奪殺害亦復無邊。三寶無邊。我等侵損劫奪殺害亦復無邊。戒品無邊。我等毀犯亦復無邊。如是等罪。上至諸菩薩。下至聲聞緣覺。所不能知。唯佛與佛乃能知我罪之多少。今於三寶前法界眾生前。發露懺悔。不敢覆藏。唯願十方三寶法界眾生。受我懺悔。憶我清淨。始從今日。願共法界眾生。捨邪歸正。發菩提心。慈心相向。佛眼相看。菩提眷屬。作真善知識。同生阿彌陀佛國。乃至成佛。如是等罪永斷相續。更不敢作。懺悔已。至心歸命阿彌陀佛(廣懺竟)<p>若入觀及睡眠時。應發此願。若坐若立。一心合掌。正面向西。十聲稱阿彌陀佛觀音勢至諸菩薩清淨大海眾竟。弟子(某甲)現是生死凡夫。罪障深重。淪六道苦不可具云。今日遇善知識。得聞彌陀本願名號。一心稱念求願往生。願佛慈悲不捨本弘誓願攝受。弟子不識彌陀佛身相光明。願佛慈悲示現弟子身相觀音勢至諸菩薩等。及彼世界清淨莊嚴光明等相。道此語已。一心正念。即隨意入觀及睡。或有正發願時即得見之。或有睡眠時得見。除不至心。此願比來大有現驗<p>問曰。稱念禮觀阿彌陀佛。現世有何功德利益。答曰。若稱阿彌陀佛一聲。即能除滅八十億劫生死重罪。禮念已下亦如是。十往生經云。若有眾生。念阿彌陀佛願往生者。彼佛即遣二十五菩薩擁護行者。若行若坐。若住若臥。若晝若夜。一切時一切處。不令惡鬼惡神得其便也。又如觀經云。若稱禮念阿彌陀佛。願往生彼國者。彼佛即遣無數化佛無數化觀音勢至菩薩護念行者。復與前二十五菩薩等。百重千重圍遶行者。不問行住坐臥一切時處若晝若夜。常不離行者。今既有斯勝益。可憑。願諸行者各須至心求往。又如無量壽經云。若我成佛。十方眾生稱我名號。下至十聲。若不生者。不取正覺。彼佛今現在世成佛。當知本誓重願不虛。眾生稱念必得往生。又如彌陀經云。若有眾生。聞說阿彌陀佛。即應執持名號。若一日若二日。乃至七日。一心稱佛不亂。命欲終時。阿彌陀佛與諸聖眾現在其前。此人終時心不顛倒。即得往生彼國。佛告舍利弗。我見是利故說是言。若有眾生聞是說者。應當發願願生彼國。次下說云。東方如琲e沙等諸佛。南西北方及上下。一一方如琲e沙等諸佛。各於本國出其舌相。遍覆三千大千世界。說誠實言。汝等眾生皆應信是一切諸佛所護念經。云何名護念。若有眾生。稱念阿彌陀佛若七日及一日。下至十聲。乃至一聲一念等。必得往生。證誠此事。故名護念經。次下文云。若稱佛往生者。常為六方琲e沙等諸佛之所護念。故名護念經<p>今既有此增上誓願。可憑。諸佛子等何不勵意去也<p class='juan'>
往生禮讚偈</p>
</body></html>
