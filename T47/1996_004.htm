<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p class='juan'>
明覺禪師瀑泉集卷第四</p>
<p><span class='byline'>　　　　參學小師圓應編</span><br><p>師自兩處道場。多應機語句。門人集之。離三已行於世。斯所紀者。乃垂帶自答。及古今因緣。朝暮提唱。辭意曠嶮。而學黨未喻。復致之請益。師蓋不獲已。隨所疑問。以此以彼。乍放乍收。或抑或揚。或代或別。近百五十則。實一時之能事也。況圓應忝預參承。寧忘捃拾。然多聞未益。誠有愧於宗師。必記諸善言。諒無譏於弟子。可命曰瀑泉集。意以飛流無盡為義。凡知我者幸同味焉。時天聖八年八月十五日。圓應序<p>上堂。汝等諸人。盡是久經陣敵慣戰作家。倚天長劍即不問。爾作麼生是袖娷臘W。代云。寡不敵眾。又云彼此<p>上堂。寡不敵眾。什麼人分上事。代云。總由和尚。又云彼此。又云。龍蛇易辯。衲子難瞞。許爾眼正頂後一相。拈得也無。代云收<p>有時云。收之一字。飲氣吞聲。作麼生辯。代云。衲子難瞞<p>或云。傾湫倒嶽。尋常之用。不涉泥水。道將一句來。代云。三千里外<p>示眾云。三千里外還且如何。代云過。或云。佛未出世時。一人人鼻孔遼天。出世後為什麼杳無消息。代云。賊不打貧兒家。問僧云。賊不打貧兒家。因什麼卻打。代云。須到如此<p>或云。祖師不到處。時人知有。時人不知處。過在祖師。作麼生辯。代云。不得春風華不開<p>上堂云。不得春風華不開。箇箇道我會。會即且致。作麼生舉。代云。時人相師。又云。空劫已前徒指注。空劫之後錯商量。正當空劫什麼人為主。代云。本是將軍致太平<p>有時云。太平本是將軍致。莫錯認定盤星。我為拈了也。還會麼。代云。掩面。出去<p>或云。交鋒兩刃。要定生死。彼此無傷。功勳不立。作麼生是將軍正令。代云。到即不點<p>或云。到即不點。還甘也無。代云。赤心片片<p>有時云。釋迦老子出氣不得。甚麼處[言*肴]訛。代云。填溝塞壑。又代云。退身三步。問云。填溝塞壑負恩者多。甚處見老底。代云。香積世界<p>或云。五千四十八卷。止啼之說。如今啼止也。還我黃葉來。代云。事不孤起<p>有時云。事不孤起。爾也分一半。代云[<a href='javascript:showpic("../fontimg/003929.gif")'>口*耶</a>]。又云。合到某甲。又云。單傳心印過犯彌天。甚人委悉。代云。須見如此<p>上堂。須見如此。著甚來由。代云。也是<p>或云。善來文殊。還知敗闕麼。代云。一箭兩垛<p>或云。一箭兩垛。為什麼卻敗闕。代云。善來文殊<p>或云。乾坤崩陷且致。再見天日。道將一句來。代云。悔不慎當初<p>有時云。悔不慎當初。便下座。卻問僧。他後作麼生舉。代云。好事不如無<p>有時云。雄兵百萬且定鞭疆。劍客三千若為驅使。代云。不許夜行投明須到<p>云眾云。不許夜行投明須到。何似生。代云。孟常門下。或云。一筆句下不甘底出來。代云。只宜拄杖子<p>上堂云。只宜拄杖子。句下屬何人。代云傍觀者<p>或云。威音王已前無師自悟。是第二句。還我第一句來。代云。掃土而盡。問僧。掃土而盡。[<a href='javascript:showpic("../fontimg/001244.gif")'>仁-二+爾</a>]還知麼。代云。因誰致得<p>有時云。三世諸佛說夢。六代祖師說夢。翠峰今日說夢。還有夢見底麼。代云。掀倒禪床<p>或云。掀倒禪床。蓋是本分。過在什麼處。代云。惱亂春風卒未休<p>或云。奔流度刃也是尋常。啐啄同時略請相見。代云。什麼處去也<p>上堂云。什麼處去也。代云。日月易流。又云。針眼娷癡郁Y不問。[<a href='javascript:showpic("../fontimg/001244.gif")'>仁-二+爾</a>]作麼生是遊戲十方。代云。踞虎頭收虎尾<p>一日云。踞虎頭收虎尾。諸方未曾見。代云也是<p>或云。上來則擾擾。端坐則昏昏。脫灑一句作麼生道。代云。春無三日晴<p>云眾云。春無三日晴。去住還堪笑。且問諸衲僧。曬卻何時了。代云。某甲只管看<p>或云。有佛法處不得住。無佛法處急走過。趙州為什麼摘楊華。代云。更事多矣。問僧。更事多矣亦要商量。代云。莫教屈著<p>有時云。明眼衲僧入門便話墮。三十年後誰是知音。代云。拂袖便出<p>有時云。拂袖便出。也好與三十棒。代云。賊過後張弓<p>或云。七縱八橫。拈卻把定乾坤眼。為什麼卻有沙。代云。黃連未是苦<p>或云。黃連未是苦。黃蘗好為鄰。復問還辯得這時節麼。僧云不會。自代云。抑己而已<p>或云。繞天下行腳。到處豈無尊宿相為。還有盡力道得底句麼。代云。口只堪喫飯<p>上堂云。口只堪喫飯。雲門大師拈了也。[<a href='javascript:showpic("../fontimg/001244.gif")'>仁-二+爾</a>]來者媗奶偵繨J鳴聲。以拄杖一時打下。代僧當時但近前把住拄杖云。和尚。今日困。又云。闕[木*戾]子即不問。上座作麼生是牛頭橫說豎說。代云。著甚來由<p>一日云。著甚來由。便下座。代云。能有幾箇<p>有時拈起拄杖云。天不能蓋地不能載。復以拄杖畫一畫云。百千諸佛諸代祖師。盡向翠峰乞命。代云。官不容針<p>或云。舉一明三。為甚不著便。代云。作賊人心虛。又云。文殊起佛見法見。貶向二鐵圍山。衲僧起佛見法見。列在三條椽下。翠峰起佛見法見。誰敢覷著。代云。秤尺在手<p>或云。洞庭湖水一吸淨盡。魚鱉向甚處藏身。代云咦。又云。喝下承當。崖州萬里。棒頭薦得。別有條章。作麼生是衲僧本分。代云惡<p>或云。虛空為鼓須彌為槌。王老師不打。還肯得諸方也無。代云。千年田八百主<p>有時云。髑髏常千世界。鼻孔摩觸家風。拈卻別致一問來。代云。祖師遺下。又云[<a href='javascript:showpic("../fontimg/001244.gif")'>仁-二+爾</a>]若龜頭鱉頭向後道親見翠峰好。代云何必<p>上堂。天不能蓋地不能載。衲僧坐斷如琲e沙。鬧市堳出一箇來。代云。便摑傍僧<p>或云。生門易過死門難入。逆順無拘底。為什麼不垂手。代云。收得安南又憂塞北<p>或云。荒田不揀草變為金。信手拈來金變為草。古聖日用不知且致。[<a href='javascript:showpic("../fontimg/001244.gif")'>仁-二+爾</a>]為什麼臨機道得。代云。如蟲禦木<p>上堂云。如來惟一說無二說。穿卻衲僧鼻孔。換卻衲僧眼睛。即得。若教我明破。恐帶累[<a href='javascript:showpic("../fontimg/001244.gif")'>仁-二+爾</a>]。不是好人。代云。欲見其師先觀弟子<p>或云。諸佛有難炭庫堙C眾生有難火焰堙C[<a href='javascript:showpic("../fontimg/001244.gif")'>仁-二+爾</a>]衲僧不得動著。代云。魯般繩墨<p>或云。火待日熱風待月涼。北斗南星句。不要[<a href='javascript:showpic("../fontimg/001244.gif")'>仁-二+爾</a>]道。留與後人貶剝。代云。一言已出。駟馬難追<p>上堂云。色不異空空不異色。園頭甚要古人道了也。因什麼知而故犯。代云。爭奈轉多。問僧。我道轉多。[<a href='javascript:showpic("../fontimg/001244.gif")'>仁-二+爾</a>]作麼生。僧云。某甲不會。師云。惱亂春風卒未休<p>或云。本分事道。我知有將錯就錯。甚人承當。代云。不惜眉毛者<p>或云。年來一度春也。畢竟事作麼生代云。藏身露影<p>或云。至道無難惟嫌揀擇。德山不在付與黃蘗。代云。洗腳上船。復問僧云。我恁麼道。正是時人窠窟。趙州直得五年分疏不下。[<a href='javascript:showpic("../fontimg/001244.gif")'>仁-二+爾</a>]何不救取。僧無語。師云。雪峰道底<p>上堂云。開門待知識。知識不來過。直得出門相接。為什麼土曠人稀。代云。和尚年老<p>或云。放憨道著藥忌。即不管[<a href='javascript:showpic("../fontimg/001244.gif")'>仁-二+爾</a>]。死中得活。致將一問來。代云。略無些子<p>上堂云。遠則照近則明。[<a href='javascript:showpic("../fontimg/001244.gif")'>仁-二+爾</a>]會也。笠子拄杖拈放一邊。入水見長人作麼生辯。代云平出<p>或云。因一事長一智。針筒藥袋不得失卻。如履輕冰。道將一句來。代云。以己妨人。又云。會則事同一家。且放[<a href='javascript:showpic("../fontimg/001244.gif")'>仁-二+爾</a>]過。不會則東西南北。付與驢年。代云。一日便頭白<p>或云。今日也恁麼。明日也恁麼。第三第四不問[<a href='javascript:showpic("../fontimg/001244.gif")'>仁-二+爾</a>]。後五日事作麼生。若道只恁麼。代云。苦哉佛陀耶<p>有時云。什麼劫中無祖佛。[<a href='javascript:showpic("../fontimg/001244.gif")'>仁-二+爾</a>]不著便猶可。代云。解笑底亦少<p>或云。朝堂門下難舉令。雲門道底不要。代云但咳嗽一聲<p>一日云。謀臣猛將用不著。到即不點。是什麼人。代云。不犯之令<p>上堂云。若道得隔身句。知[<a href='javascript:showpic("../fontimg/001244.gif")'>仁-二+爾</a>]是箇了事人。忽若總道不得。我也知[<a href='javascript:showpic("../fontimg/001244.gif")'>仁-二+爾</a>]親。代云。猛虎不食其子<p>一日云。千兵易得一將難求。上將來也三軍在什麼處。代云。退後退後<p>或云。閫內者不出。閫外者不入。將相雙行句。作麼生道。代云。弔民伐罪<p>因普請問僧。甚處來。云摘茶來。師云。茶園埵野沙見底。還見麼代但指露柱云。和尚問。又問僧。甚處來。云摘茶來。師云。人摘茶茶摘人不問。[<a href='javascript:showpic("../fontimg/001244.gif")'>仁-二+爾</a>]無底籃子重多少。代云。慣得其便。又問僧。甚處來。云摘茶來。云茶叢列作鼻孔。茶葉是[<a href='javascript:showpic("../fontimg/001244.gif")'>仁-二+爾</a>]眼睛。作麼生摘。代云。今日不著便<p>一日云。佛法不用學。觸目皆成滯。百成既未遊。樓閣門長閉。勸君迴首看。請下一轉語自云。莫辜負人好<p>一日問僧。南泉斬貓兒。[<a href='javascript:showpic("../fontimg/001244.gif")'>仁-二+爾</a>]作麼生會。云有什麼難。師云。作麼生。無語。代云。一刀兩段<p>一日遊園次。問僧。苦瓠連根苦。甜瓜徹蒂甜。明得箇什麼邊事。僧無對。代云平出<p>一日請益退。侍者問訊云。和尚不易。師云。有什麼不易。無對。師代云。法堂上寸草不生。僧便禮拜。師云。若不是我<p>師一日問僧。諸方道不得底句。[<a href='javascript:showpic("../fontimg/001244.gif")'>仁-二+爾</a>]作麼生道。僧云。天平地平。云[泳-永+習]麼則王老師不如[<a href='javascript:showpic("../fontimg/001244.gif")'>仁-二+爾</a>]。僧無語。師云。只道得一半<p>師一日見僧來。師云。是什麼物與麼來。僧云。口痛秖對和尚不得。師云。鼻孔[<a href='javascript:showpic("../fontimg/001244.gif")'>仁-二+爾</a>]。僧無語。師云。黃連未是苦<p>師一日見二僧來。拈起拄杖云。與[<a href='javascript:showpic("../fontimg/001244.gif")'>仁-二+爾</a>]二人分取。僧云。只恐和尚不平。第一僧云。那上座先到雪竇。師云。有功者賞<p>師一日見二化主城中歸。問云。[<a href='javascript:showpic("../fontimg/001244.gif")'>仁-二+爾</a>]憑箇什麼。入城教化眾生。僧云。雖有好心。且無好報。第二僧云。禍不入慎家之門。師云。近火先燋<p>師一日晚參。問僧。是什麼時候也。僧應諾。師便喝僧云。和尚何不領話。師云。日勢稍晚<p>師一日見僧來。拈起拄杖云。我兩手分付。[<a href='javascript:showpic("../fontimg/001244.gif")'>仁-二+爾</a>]作麼生。僧退身云。不敢。師云。為什麼棒上不成龍。僧云。三十年後恐辜負和尚。師放下拄杖云。吽吽<p>師一日問僧。[<a href='javascript:showpic("../fontimg/001244.gif")'>仁-二+爾</a>]見雪竇後錄未。僧云見了。師云。向甚處見我。僧云。也知和尚是川中人師將拄杖打一下云。夢見<p>師一日見僧出歸。師云。鬧市媮晲ㄓ悀l麼。僧無語。師代云。非但。又云。苦哉佛陀<p>一日十數僧待立次。師云。佛法無人說。雖慧不能了。復問僧。還有無師自悟底麼。眾無語。師云。負命者上鉤<p>師因在莊。數僧侍立次。師問云。維摩老云。步步是道場。這埵韟山堙C眾下語師皆不諾。師代云。只恐和尚不肯<p>師一日問僧。[<a href='javascript:showpic("../fontimg/001244.gif")'>仁-二+爾</a>]作箇什麼來。僧云。合靈寶丹來。師云。靈即不問。作麼生是寶。僧云。不敢秖對和尚。師不肯。自代云。洎與和尚答話<p>師一日問僧。[<a href='javascript:showpic("../fontimg/001244.gif")'>仁-二+爾</a>]浴未。僧云。某甲此生不浴。師云。[<a href='javascript:showpic("../fontimg/001244.gif")'>仁-二+爾</a>]不浴圖箇什麼。僧云。今日被和尚勘破。師云。賊不打貧兒家<p>師一日同僧遊山次。到開山和尚塔頭。僧云。見說開山便是黃巢。師云。黃巢是草頭天子。為什麼卻作住山人。僧云。忌辰也好與他設粥。師不肯。自代云。賞不避仇讎<p>師一日同三五僧看種田。師云。靈苗無根。作麼生種。僧云。明年更有新條在。師云。[<a href='javascript:showpic("../fontimg/001244.gif")'>仁-二+爾</a>]問我。我與[<a href='javascript:showpic("../fontimg/001244.gif")'>仁-二+爾</a>]道。僧便問。師云。分付田舍奴<p>師一日出城。見下院山主。師云。既是山主。為什麼卻在城中。山主無語。師自云。負命者上鉤來<p>師一日與數僧遊山次。見牯牛舉頭。師問。牯牛舉頭作什麼。僧云。怕和尚穿卻。師不肯。自云。看入草底<p>師一日燒亡僧。師問僧。還將得火來麼。僧云。將得來。師云。弄假像真<p>師一日問僧。甚處來。僧云浴來。師云。三身中那一身浴。僧云。或鼓聲前或鼓聲後。師云。飽叢林<p>師一日問僧。[<a href='javascript:showpic("../fontimg/001244.gif")'>仁-二+爾</a>]尋常為什麼不上來。僧云。長上來只是門閉。師云。為什麼不入來。僧云來也。師云。賊過後張弓<p>師一日為首座寫真。師云。既是首座。為什麼卻有兩箇。首座云。爭之不足。師云。[<a href='javascript:showpic("../fontimg/001244.gif")'>仁-二+爾</a>]問我。我與[<a href='javascript:showpic("../fontimg/001244.gif")'>仁-二+爾</a>]道。首座擬問。師云。雪竇門下<p>宋太宗皇帝。因事六問。當時無人奏對。因入寺見僧看經。問云。看什麼經。對云。仁王經。帝云。既是寡人經。為甚在卿手堙C師代云。皇天無親唯德是輔<p>因入塔院。問僧。卿是甚人。僧云。塔主。帝云。此是寡人塔。為什麼卿作主。代云。蓋國咸知<p>因僧燒卻藏經。朝見告乞。宣問。昔日摩騰不燒。如今為什麼燒卻。代云。陛下不忘付囑<p>因帝夜夢。神人報云。請陛下發菩提心。帝至曉宣問左右街。菩提心作麼生發。代云。實謂今古罕聞<p>因僧朝見。帝問。甚處來。云臥雲來。帝曰。朕聞臥雲深處不朝天。為什麼卻到這堙C代云。難逃至化<p>因僧朝見。帝賜坐。僧云。陛下還記得麼。帝云。甚處相見來。僧云。靈山一別直至如今。帝曰。以何為驗。僧無對。代云。貧道得得而來<p>唐憲宗迎舍利。現五色光。百辟俱賀。惟韓愈端立。帝問。百僚皆賀。卿為甚不賀。愈曰。臣曾看經來。佛光非青黃赤白等相。此是神龍荷助之光。帝云。作麼生是佛光。代云。陛下高垂天鑑<p>裴相公。捧一尊佛像於黃檗前跪云。請師安名。檗云。裴休。師代相公。當時便喝<p>廣南劉王。請雲門入內。於含春殿坐次。帝令鞠常侍宣問。靈樹果子熟也末。門云。甚年中得信道生。師代進語云。猶帶酸澀在。又代雲門云。聖意難測。又云。諾諾。復宣問。如何是禪。云皇帝有敕臣僧對。代進語云錯。又代雲門云。念以臣僧年邁<p>龍光問僧。名什麼。云自觀。光云。自觀見什麼。代云。有誤龍光<p>悟空禪師問座主。講什麼經。云法華經。空云。有說法華經處。我現寶塔當為證明。座主讚請甚人證明。代云。私通車馬<p>投子示眾云。汝等諸人盡道。我實頭。若出門三步。有人問[<a href='javascript:showpic("../fontimg/001244.gif")'>仁-二+爾</a>]。作麼生是投子實頭處。作麼道。代云。疑殺天下人<p>有老宿。見官人手中執笏。乃問。在官人手中為笏。在天子手中為珪。在老僧手中喚作什麼。代云。弄巧成拙<p>四祖到牛頭後庵。見虎便作怕勢。牛頭云。和尚猶有這箇在。祖云。適來見什麼。代云。但亦作怕勢。又代云。洎合放過<p>僧問惠濟。古人道。得坐披衣向後自看。如何是得坐披衣。濟云。暢我平生。代云。諾諾<p>問投子。定慧等學明見佛性。此理如何。投子云。打水用桶。舀粥用杓。代云。爭得不問<p>玄沙見孚上座。便云。新到相看。孚云。已相見了也。沙云。什麼劫中曾相見來。孚云。莫瞌睡。別云。這賊敗也<p>玄沙與地藏在方丈說話夜深。沙云。侍者關隔子門。汝作麼生出得。地藏云。喚什麼作門。別云。珍重便行<p>崇壽問僧。泉眼不通被沙礙。道眼不通被甚麼礙。僧云眼礙。別云。強將下無弱兵<p>保福在疾。問僧。我與[<a href='javascript:showpic("../fontimg/001244.gif")'>仁-二+爾</a>]相識年深。有何名方妙藥相救僧云。甚有。聞說和尚不解忌口。別云。只恐難為和尚<p>有西天聲鳴三藏。到王大王處。王令玄沙驗過。玄沙以銅火箸擊鐵火爐。問三藏云。是什麼聲。云銅鐵聲。沙云。大王莫受外國人瞞。師別云。大王宜加信敬。又別三藏云。莫瞞外國人<p>國師問座主。講什麼經。云金剛經。國師云。最初是什麼字。座主云。如是。國師云。是什麼。別云。以拄杖便打<p>陸郎中問仰山。如何是不斷煩惱而入涅槃。仰山豎拂子。郎中便拜。異時仰山卻問郎中。曾問不斷煩惱而入涅槃。老僧豎拂子。郎中作麼生會。陸云。據某甲見處。入之一字也不用得。仰山云。入之一字不為郎中。師云。作麼生會。云別。陸云。拂子到某甲手堣]。又別仰山後語云。我將謂[<a href='javascript:showpic("../fontimg/001244.gif")'>仁-二+爾</a>]是箇俗漢<p>陸大夫問南泉。大悲菩薩甚處得許多手眼來。泉云。如國家用大夫作什麼。別云。不及大夫所問<p>僧問雲門。十方薄伽梵一路涅槃門。如何是一路涅槃門。門云。我道不得。云和尚為什麼道不得。云[<a href='javascript:showpic("../fontimg/001244.gif")'>仁-二+爾</a>]舉話即得。別云。淺水無魚徒勞下釣<p>吳尚書訪睦州。至門首便問。三門俱開。弟子從何門而入。睦召尚書。尚書應諾。睦云。從信門而入。別云。客是主人相師<p>南泉遷化。陸[<a href='javascript:showpic("../fontimg/000262.gif")'>一/旦</a>]大夫到。院主云。大夫何不哭。大夫云。道得即哭。長慶代云。合笑不合哭。別云。蒼天蒼天<p>雲巖遷化。時道吾問。離卻殼漏子了。後向何處再得相見。巖云。向不生不滅處相見。別云。喚侍者與我記取這一問<p>僧問法燈。百骸俱潰散。一物鎮長靈。未審百骸一物相去多少。燈云。百骸一物一物五骸。別云。吾不如汝<p>僧問歸宗。如何是佛。宗云。我向[<a href='javascript:showpic("../fontimg/001244.gif")'>仁-二+爾</a>]道。還信麼。云和尚言重。爭得不信。宗云。只汝便是。別云。侍者寮堻藋虪h<p>麻谷持錫到國師處。振錫而立。國師云。汝既如是。何用見吾。谷又振錫一下。別云。洎不到此<p>妙濟於僧前書一字。問云。是什麼。僧云不識。濟云。滿口道著。別云。老僧罪過<p>僧問曹山。清稅孤貧。請師拯濟。山云。稅闍梨。應諾。山云。清源白家酒。三盞猶道未霑唇。別云。稅闍梨應諾。是什麼心行<p>僧問玄覺。先師舉不及處。請和尚舉。覺云。聽者須是奇人。別云。大眾看者一員禪客<p>石頭問讓大師。不慕諸聖不重己靈時如何。讓云。子問太高生。何不向下問將來。別云。三十棒教誰喫<p>僧問玄沙。盡十方世界。是一顆明珠。學人為什麼不會。沙云。用會作麼。別云。諸方即得。我這堣ㄠo<p>玄沙問南際云。此事惟我能知。長老作麼生會。際云。須知有不求知者。別云。雪峰門下幾箇如斯<p>法眼問百法座主云。百法是體用雙陳。明門是能所兼舉。座主是能。法座是所。作麼生說箇兼舉。有老宿代云。和尚喚什麼作法座。別云。和尚分半院與某甲始得<p>睦州問座主。講什麼經。云涅槃經。州云。問大德一段義得麼。云問什麼義。州以腳趯空吹一吹云。箇是什麼義。云經中無此義。州云。脫空謾語漢。此是五百力士揭石義麼。老宿代云。和尚瞞某甲瞞大眾。別云。和尚慣得其便<p>雲門示眾云。世尊生下。一手指天一手指地。周行七步目顧四方云。天上天下唯我獨尊。我當時若見。一棒打殺與狗喫。貴得天下太平。法眼云。雲門氣勢甚大。要且無佛法道理。老宿代云。將謂無人證明。別云。鉤在不疑之地<p>巖頭雪峰欽山三人坐次。洞山點茶來。欽山閉眼。洞云。什麼處去來。欽山云。入定來。洞云。定本無門。從何而入。老宿代云。大有人恁麼會。別云。當時但指巖頭雪峰云。與者兩箇瞌睡茶喫<p>雲門問僧。近離甚處。云新羅。門云。將甚麼過海。云草賊大敗。門云。[<a href='javascript:showpic("../fontimg/001244.gif")'>仁-二+爾</a>]為什麼在我手堙C僧云恰是。別云。噓噓<p>雲門到洞巖得數日上參。恰見巖下來。巖問。什麼處去。云親近去。巖云。亂走作什麼。云暫時不在。巖云。什麼處去來。別云。好與三十棒<p>東平問官人。風作何色無對。卻問僧。僧提起衲衣云。者箇在府下鋪。平云。用多少帛子。別云。蝦跳不出斗<p>雲門問曹山。密密為什麼不知有山雲。只為密密所以不知有。別云。達磨來也<p>雪峰在國清。拈起缽盂問座主。道得與[<a href='javascript:showpic("../fontimg/001244.gif")'>仁-二+爾</a>]缽盂。主云。此是化佛邊事。別云。只恐鈍置和尚。峰當時云。[<a href='javascript:showpic("../fontimg/001244.gif")'>仁-二+爾</a>]作座主奴也未得。主云。某甲不會。峰云。[<a href='javascript:showpic("../fontimg/001244.gif")'>仁-二+爾</a>]問我。我與[<a href='javascript:showpic("../fontimg/001244.gif")'>仁-二+爾</a>]道。座主方禮拜。峰便踏倒。後座主舉似雲門云。某甲得七年方見。門云。[<a href='javascript:showpic("../fontimg/001244.gif")'>仁-二+爾</a>]得七年方見云是。別云。草賊敗也<p>道吾見雲巖掃地。問云。太驅驅生。巖云。須知有不驅驅者。吾云。恁麼有第二月也。別云。洎合放過<p>清峰辭雪峰。問甚處去。清峰云。識得者漢即知去處。雪云。[<a href='javascript:showpic("../fontimg/001244.gif")'>仁-二+爾</a>]是了事人。亂走作什麼。別云。西天斬頭截臂。清峰當時云。和尚莫塗污人好。雪云。我即塗污[<a href='javascript:showpic("../fontimg/001244.gif")'>仁-二+爾</a>]。[<a href='javascript:showpic("../fontimg/001244.gif")'>仁-二+爾</a>]道古人吹布毛作麼生。清峰云。殘羹餿飯。已有人喫了也。雪峰休去。師出。雪峰語云。一死更不再活<p>韶山勘僧云。莫便是多口。白頭因云。不敢。韶云。多少口。云遍身是。韶云。大小二事向甚處出。云韶山口堙C別云。從來疑著韶山<p>保福到庵主處。茶話次。庵主云。有僧問某甲。如何是祖師西來意。某豎起拂子。不知得不得。福去。某爭敢道得不得。有箇問有人讚歎此事。如虎帶角。有人輕毀此事。分毫不直。一等是恁麼事。為什麼讚毀不同。庵主云。適來出自偶爾。有老宿云。毀又爭得。又老宿云。惜取眉毛。師都別云。若非和尚證明。拂子一生無用<p><b>　　<A NAME="n1527"></A>石頭大師參同契</b><p>予嘗覽斯作。頗見開士。皆摛辭肇極。成贊厥道。因亦隨興以擬之。匪求蝕木於文也。噫先覺洪規。可洞照遐古。豈復情謂逾越於其間哉。蓋往往學者。抑問勉意不獲而已。其或金沙混流。淘之汰之。固必存彼匠手明矣<p>竺土大仙心(誰是能舉)東西密相付(惜取眉毛)人根有利鈍(作麼生)道無南北祖(且款款)靈源明皎潔(撫掌呵呵)枝派闇流注(亦未相許)執事元是迷(展開兩手)契理亦非悟(拈卻了也)門門一切境(捨短從長)回互不回互(以頭換尾)回而更相涉(這箇是拄杖子)不爾依位住(莫錯認定盤星)色本殊質像(豈辨開眸)聲元異樂苦(還同掩耳)闇合上中言(心不負人)明明清濁句(口宜掛壁)四大性自復(隨所依)如子得其母(可知也)火日風動搖(春水自消)水濕地堅固(從旦至暮)眼色耳音聲(海晏河清)鼻香舌鹹醋(可憑可據)然於一一法(重報君)依根葉分布(好明取)本末須歸宗(惟我能知)尊卑用其語(不犯之令)當明中有闇(闇必可明)勿以闇相遇(明還非睹)當闇中有明(一見三)勿以明相睹(無異說)明闇各相對(若為分)比如前後步(不如此)萬物自有功(旨爾寧止)當言用及處(縱橫十字)事存函蓋合(子細看)理應箭鋒拄(莫教錯)承言須會宗(未兆非明)勿自立規矩(突出難辨)觸目不會道(又何妨)運足焉知路(也不惡)進步非近遠(唱彌高)迷隔山河爾(和彌寡)謹白參玄人(聞必同歸)光陰莫虛度(誠哉是言也)<p><b>　　<A NAME="n1528"></A>真讚</b><p><b>　　<A NAME="n1529"></A>禪定大師</b><p>虛凝不器。有象殊域。伊河逞流。卓爾原極。鷲峰崔嵬。蟾輪乍回。列剎望重。勞生眼開。開也誰睹。迅振高古。或葉或華。自三自五。天子褒稱兮禪定師。而今而後兮香風吹<p><b>　　<A NAME="n1530"></A>集賢殿學士曾侯</b><p>天石麟豈輕獻。日角月角藏億萬。當年文陣獲全功。不奪龍頭幾人怨<p><b>　　<A NAME="n1531"></A>若冰大師</b><p>冰之有光非珠澄徹。山之有光非玉凝潔。若冰大師殊彼清絕。殊兮必群絕兮可睹。一字根極三千頂住。乍曰義龍或稱律虎。相對風規分不分。金田獨步君看取<p><b>　　<A NAME="n1532"></A>清照大師</b><p>巨海秋碧鼇峰晝寒。巧出匠手依依對看。寶几乍[<a href='javascript:showpic("../fontimg/001766.gif")'>任/几</a>]華巾非結。以焰續焰話月指月。古兮今兮請試甄別<p><b>　　<A NAME="n1533"></A>恭首座</b><p>道離微兮誰與鄰。貌古澹兮飛清塵。巖檜蒼蒼經幾春。乳竇堂中第一人<p>禪徒寫予幻質復請為讚辭曰<p>祖佛怨兮非其師。叢林害兮誰相資。冰枯雪殘深索索。水冷雲澹空纍纍。寶聖錯僧繇知。人間天上爭容伊<p><b>　　<A NAME="n1534"></A>周生強圖夢身予亦不能伏筆</b><p>上下三指彼此七馬。拈華未曾微笑何也。石謂玉兮器必分。水凌虛兮月非下。不知誰是傍觀者<p>咄者枯[<a href='javascript:showpic("../fontimg/014597.gif")'>木*卉</a>]遽生瓜葛。來自三川欺乎兩浙。指鹿為馬將日作月。罪兮彌天焉可分說<p><b>　　<A NAME="n1535"></A>廣慧禪師</b><p>寥寥雄機落落虛宇。本之不兆傳之奚取。取既有規規還倫古。凝明孤寬垂應萬端。海蚌光絕天珠影殘。南來北來玄眸可觀<p><b>　　<A NAME="n1536"></A>安巖山照禪師(并序)</b><p>愚昔遊漢水抵廬嶽。率訪叢室。襲禪家流偕象馬蹴踏。至於心口憤悱。品藻當代誠難其師。然非厚誣。方來且指掌輪握何取。豈斯款陪老作睹繪真相。古之今之歎恨亡矣。高深莫究其極。明晦靡盡其際。故時欽依乃勉抉稱詠。庶文外之士。道存而同歸者也<p>覺雄慧燈記。飲光滅光聯不已。龍昌遽絕善續者誰。梅峰之師。化偃二浙聲流四維。大名無當高讓太白。韜晦殊運虛明曠索。歸休安巖寒籠翠杉。我笑方外華非。類[口*(御-ㄗ+亍)]郢工筆狂梵儀。頓舉肩雲頂絲。秋蟾夜渚靜應。南軒兮相對時。空生未解兮聞斯語。開眸凝瞻。迅雷不及揜耳<p class='juan'>
明覺禪師瀑泉集卷第四</p>
</body></html>
