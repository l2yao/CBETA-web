<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p class='juan'>
明覺禪師祖英集卷第六</p>
<p><span class='byline'>　　　　參學小師文政編</span><br><p><b>　　<A NAME="n1654"></A>三寶讚(并序)</b><p>予天禧中。寓跡靈隱。與寶真禪者為友。或遊或處。固以道義相揖。投報相襲。冷冷然自樂天常之性也。一日真公謂予曰。愚近偶作三寶讚三十韻。宜請賡唱。因披閱加歎。率爾而繼之。類蝕木也。俄屬分飛吳楚。將二十載。殊不復記憶。真公不以事曠誠隔遠。遠附僧如衍而至。再窺荒斐愧慰多集。且夫聖人之立言也。必眹虛必冥奧。使文外之士同振古風垂千萬世。又焉知來者及之不及道在其中也。斯之讚辭。曾不沽不待。但遐仰覺皇宗致禪徒。告而行之。得不曲為序引<p><b>　　<A NAME="n1655"></A>佛寶</b><p class='lg'>甘蔗流苗應剎塵。覺場高發利生因。紫金蓮捧千輪足。白玉毫飛萬德身。孤立大方資定慧。等觀含類捨怨親。挨星相好中天主。匝地名聞出世人。螺髮右旋仙島碧。月眉斜印海門新。鸞翔鳳舞非殊品。象轉龍蟠絕比倫。瓔珞聚中騰瑞色。華鬘影媢靰甯K。慈儀戀望知何極。梵德言辭莫可陳。胸字杳分無量義。頂珠常照百由旬。雙林孰謂歸圓寂。坐斷乾坤日見真</p><p><b>　　<A NAME="n1656"></A>法寶</b><p class='lg'>後得智生功德聚。大悲留演潤禽魚。貫華雖自科千品。標月還歸理一如。過量劫應期廣布。剎那心合未忘書。四衢道內拋紅焰。五欲波中綻白蕖。排斥眾魔登壽域。引攜諸子上安車。義天星象熒熒也。辭海波瀾浩浩歟。違背此恩難拯拔。遭逢末世豈躊躇。聞來半偈須相學。惜去全身莫共居。飛辯恨曾虧激問。賾幽欣且免長噓。生生頂奉輝心鏡。廓照塵勞信有。餘</p><p><b>　　<A NAME="n1657"></A>僧寶</b><p class='lg'>方袍圓頂義何宣。續焰千燈豈小緣。華雨座前猶滯相。虎馴庵畔尚稽詮。巖棲塚宿難依望。鶴貌雲心迥灑然。寶杖夜鳴寒嶠月。銅瓶秋漱碧潭煙。名標練若澄諠猾。跡念昏衢警睡眠。林下雅為方外客。人間堪作火中蓮。情高不是超三際。道在非同入四禪。浮世勉誰知逝水。深峰甘自聽飛泉。苾芻草馥僧秖後。玳瑁盂傳古佛先。珍重覺皇有真子。坤維高步列金田</p><p><b>　　<A NAME="n1658"></A>夏寄辯禪者山房</b><p class='lg'>枕簞雲作屏。必固黃金宅。軒窗月為晝。豈止虛生白。麟龍愧頭角。雕鶚慚羽翮。庶擬群類心。在寬如在窄</p><p><b>　　<A NAME="n1659"></A>和錢太博見寄覓山藥(二首)</b><p class='lg'>文柄誰持合自持。憂民風概乍清羸。禪林草藥如為效。願見皇家急詔時</p><p class='lg'>聖君鴻業在扶持。日角龍章固不羸。擒藻玉堂歸未晚。百華開赴御筵時</p><p><b>　　<A NAME="n1660"></A>送錢太博應賢良選</b><p class='lg'>賢才當召試。彪炳對吾君。千古不遺恨。八元應主文。岸花明列施。天籟拂微雲。後夜觀垂象中台位已分</p><p><b>　　<A NAME="n1661"></A>答天童新和尚</b><p class='lg'>中峰深且寒。欹接海邊島。松凋不死枝。華折未萌草。飛瀑吼蛟宮。幽徑分鳥道。伊余空寂徒。浮光寄枯槁。冥遊天地間。誰兮可尋討。孤立雲霞外。誰兮可長保。茲來仁者來。還稱大白老。何策扣巖扃。重席展懷抱。示我商頌清。休誇郢歌好。報投漸抒辭。難以論嘉藻</p><p><b>　　<A NAME="n1662"></A>和頌</b><p class='lg'>玲瓏巖古寺。冠乎明越境。海眼通洌泉。天心聳危嶺。嘗遊興未闌。遐想神忽凝。彼士真覺雄。相鄰不孤迥。吾愛濟橫流。孰云煩慮屏。吾愛整頹綱。豈止浮根靜。棲梧瑞九苞。追風駿十影。顧我不爭衡。與誰閑鬥茗。乘時既磊落。照世非昏瞑。佇為王者師。三千統摩頂</p><p><b>　　<A NAME="n1663"></A>贈別太臻禪者</b><p class='lg'>武陵山來何祕邃。元化功兮不容易。壇曾善卷韜龍光。洞亦桃華副麟趾。仍思昔日吾祖浩浩提綱宗。消息曠斷寰宇空。又聞高大舜讓公器。祥瑞卻生蘆葦叢。人由境兮冥道德。境有人兮分玉石。臻禪本自偃殊方。忽向其中誕孤跡。迢迢海甸來尋我。一十二年同冷坐。羽翼摶風今是時。拂盡天雲乃飛過</p><p><b>　　<A NAME="n1664"></A>雲門俱字</b><p class='lg'>百草頭何太極。重與禪徒下錐刺。雲門俱字好參詳。雪峰輥毬亦端的。黛非青兮藍一色。辰錦砂兮敢言赤。紫羅帳埵陳u珠。曹溪路上生荊棘。還會麼。此時若不究根源。直向當來問彌勒</p><p><b>　　<A NAME="n1665"></A>僧問四賓主。因而有頌。頌之</b><p>如何是賓中賓。云滿面埃塵。又曰噫<p><b>　　<A NAME="n1666"></A>頌</b><p class='lg'>賓中之賓。少喜多瞋。丈夫壯志。當付何人</p><p>如何是賓中主。云兆分其五。又曰引<p><b>　　<A NAME="n1667"></A>頌</b><p class='lg'>賓中之主。玄沙猛虎。半合半開。唯自相許</p><p>如何是主中賓。云月帶重輪。又曰收<p><b>　　<A NAME="n1668"></A>頌</b><p class='lg'>主中之賓。溫故知新。互換相照。師子嚬呻</p><p>如何是主中主。云大千掜聚。又曰揭<p><b>　　<A NAME="n1669"></A>頌</b><p class='lg'>主中之主。正令齊舉。長劍倚天。誰敢當禦</p><p><b>　　<A NAME="n1670"></A>都頌</b><p class='lg'>賓主分不分。顢頇絕異聞。解布勞生手。寄言來白雲</p><p><b>　　<A NAME="n1671"></A>令僧把衲</b><p class='lg'>七八既難直須教透。來不在前去不在後。麤細自看緊緩相就。一日圓成呈似君。想得諸方未知有</p><p><b>　　<A NAME="n1672"></A>送知一入京兼簡清河從事</b><p class='lg'>六月千江水似秋。片帆高掛岸雲收。行行莫謂朝天闕。況倚文星在巨舟</p><p><b>　　<A NAME="n1673"></A>送德玟山主</b><p class='lg'>溪山春色映雲袍。愛住隍城意轉高。翻笑忘機自安者。不能垂手入塵勞</p><p><b>　　<A NAME="n1674"></A>送僧(二首)</b><p class='lg'>紅芍藥邊方舞蝶。碧梧桐堨興硠a。離亭不折依依柳。況有春山送又迎</p><p class='lg'>祖域高親日未央。家林歸去意何長。舊交不識初相見。曾振滄溟奪夜光</p><p><b>　　<A NAME="n1675"></A>送崇己闍梨歸天台</b><p class='lg'>石橋雲瀑冷相侵。蘇徑蘿龕入更深。卻<span class='corr'>羨</span>搘筇遠歸去。半千尊者是知音</p><p><b>　　<A NAME="n1676"></A>送邃悟上人之會稽</b><p class='lg'>百越江山冠九州。如屏還媿謾相褒。惠休此去多吟賞。<span class='corr'>贏</span>得清風價轉高</p><p><b>　　<A NAME="n1677"></A>送僧(四首)</b><p class='lg'>乘興飛帆別翠峰。水光春靜冷涵空。到人若問曹溪意。只報盧能在下風</p><p class='lg'>禪石飛流濺碧莎。利生還喜下雲坡。途中若立三千客。剔起眉毛不在多</p><p class='lg'>栴檀林堮隍髐礡C四顧清風拂幾遭。曾許全威作雲雨。不知何處是塵勞</p><p class='lg'>雲衣輕拂下層巒。松檜生風觸神寒。誰問親遊乳峰意。百千年後與誰看</p><p><b>　　<A NAME="n1678"></A>寄員外黃君</b><p class='lg'>碧岫層層列杳冥。漣漪環繞賁寒青。韜藏未識古君子。空仰嘉聲過洞庭</p><p><b>　　<A NAME="n1679"></A>送僧</b><p class='lg'>五色祥麟白月輪。乘時應不念離群。松根石上未歸日。誰看暮山飛斷雲</p><p><b>　　<A NAME="n1680"></A>寄劉秀才</b><p class='lg'>遠遠飛來一幅書。愈風誠重復何如。相逢相見未期日。目斷千山插太虛</p><p><b>　　<A NAME="n1681"></A>送僧</b><p class='lg'>古之別今之別。目對春江倚寥沈。三樹兩樹啼斷猿。千峰萬峰落殘雪。華濛濛雨濛濛。坤維步步生清風</p><p><b>　　<A NAME="n1682"></A>聞百舌鳥送僧</b><p class='lg'>曾來芳樹幾迴飛。煙靄初晴又見伊。巧語向人莫相笑。知音知後更誰知</p><p><b>　　<A NAME="n1683"></A>送中座主入廣</b><p class='lg'>船主船中寄惠持雲霞無跡共依依。海山見說多嘉賞。莫便因循忘卻歸</p><p><b>　　<A NAME="n1684"></A>送隴西秀才入京</b><p class='lg'>國器難藏孰可知。攜來書劍莫遲遲。明年桂籍登文陣。奪取龍頭更是誰</p><p><b>　　<A NAME="n1685"></A>送僧</b><p class='lg'>雪殘春島路迢迢。水靜雲開見碧霄。別後誰同此深意。只應孤月共寥寥</p><p><b>　　<A NAME="n1686"></A>因仰山氣毬頌</b><p class='lg'>四大假合非虛妄。儱儱侗侗為一相。東西南北不相知。留與衲僧作榜樣</p><p><b>　　<A NAME="n1687"></A>赴翠峰請別靈隱禪師</b><p class='lg'>臨行情緒懶開。言提唱宗乘亦是閑。珍重導師并海眾。不勝依戀向靈山。</p><p><b>　　<A NAME="n1688"></A>送僧歸閩</b><p class='lg'>雪老當年曾入嶺。真禪今日又思鄉。孤帆隱隱曾唯我。月照夜濤空渺茫</p><p><b>　　<A NAME="n1689"></A>送僧</b><p class='lg'>春風[颱-台+弗][颱-台+弗]華正飛。紅霞碧靄籠高低。越山日暮少林客。應聽子規深夜啼</p><p><b>　　<A NAME="n1690"></A>寄陳悅秀才</b><p class='lg'>水中得火旨何深。握草由來不是金。莫道莊生解齊物。幾人窮極到無心</p><p><b>　　<A NAME="n1691"></A>寄錢塘觀音朋山主</b><p class='lg'>遠念依依闕附書。還同秋水淡相於。沖雲況是曾無定。幾掩寒蟾出太虛</p><p><b>　　<A NAME="n1692"></A>送僧</b><p class='lg'>極目春光水照空。岸莎汀草碧茸茸。三千里外生靈望。獨倚寒藤振祖風</p><p><b>　　<A NAME="n1693"></A>春日示眾(二首)</b><p class='lg'>門外春將半。閑華處處開。山童不用折。幽鳥自[口*(御-ㄗ+亍)]來</p><p class='lg'>門外春將半。閑華處處開。山童曾折後。幽鳥不[口*(御-ㄗ+亍)]來</p><p><b>　　<A NAME="n1694"></A>寄烏龍長老</b><p class='lg'>雪帶煙雲冷不開。相思無復上高臺。江山況是數千里。只聽嘉聲動地來</p><p><b>　　<A NAME="n1695"></A>寄太平端和尚</b><p class='lg'>千朵危峰杳靄間。石房長帶瀑聲寒。鳥啼華發尋常事。松本青青雪堿</p><p><b>　　<A NAME="n1696"></A>送僧</b><p class='lg'>千峰雨雪時。別我情何極。不知天地間。更有誰相識</p><p><b>　　<A NAME="n1697"></A>因官人請陞座</b><p class='lg'>曉天雲靜冷涵霜。滿檻風清敵夜光。莫謂座間人不識。孤明孤影射虛堂</p><p><b>　　<A NAME="n1698"></A>因金鵝和尚語藥病</b><p class='lg'>藥病相治見最難。百重關鎖太無端。金鵝道者來相訪。學海波瀾一夜乾</p><p><b>　　<A NAME="n1699"></A>賦沖雲鷂送僧</b><p class='lg'>側翼雄飛天勢闊。電閃星流太輕脫。南北東西相對看。千里萬里阿喇喇</p><p><b>　　<A NAME="n1700"></A>風旛競辯(二首)</b><p class='lg'>不是旛兮不是風。衲僧於此作流通。渡河用筏尋常事。南山燒炭北山紅</p><p class='lg'>不是風旛何處著。新開作者曾拈卻。如今懵懂癡禪和。謾道玄玄為獨腳</p><p><b>　　<A NAME="n1701"></A>漁父</b><p class='lg'>春光冉冉岸煙輕。水面無風釣艇橫。千尺絲綸在方寸。不知何處得鯤鯨</p><p><b>　　<A NAME="n1702"></A>牧童</b><p class='lg'>嘔啊唱與那鳴咿。百草拈來鬥不知。日晚騎牛未歸去。指前坡笑又噓歔</p><p><b>　　<A NAME="n1703"></A>送僧</b><p class='lg'>巖房高下折寒梅。極目寥寥雁影迴。相別相逢竟何事。一聲江上發春雷</p><p><b>　　<A NAME="n1704"></A>寄天童凝</b><p class='lg'>經旬抱疾阻春霖。莎砌重重蘚暈侵。曾約偕遊未能得。暮山空鎖碧雲深</p><p><b>　　<A NAME="n1705"></A>送僧入城</b><p class='lg'>雲籠碧嶂月籠臺。此去城中早晚回。不為佛光謁韓愈。問君何事出山來</p><p><b>　　<A NAME="n1706"></A>病中寄諸化主</b><p class='lg'>雪堭鷁堥ㄕ閂K。東西南北路行人。不知何處圓蟾夜。同念山頭老病身</p><p><b>　　<A NAME="n1707"></A>和于祕丞見召之什(二首)</b><p class='lg'>民瘼求來吏放閑。萬家深夜啟重關。齋中既是清涼國。應笑支公別買山</p><p class='lg'>垂垂甘自養衰殘。度歲無人到竹關。何幸文星枉嘉什。殷勤相喚出層山</p><p><b>　　<A NAME="n1708"></A>和王殿直見寄(二首)</b><p class='lg'>華野非殊古所難。得安閑處未為安。大方無外誰相到。空笑重雲鎖碧巒</p><p class='lg'>清風凜凜字人官。堪對彌天釋道安。不日歸朝狎鴛鷺。也須音問寄層巒</p><p><b>　　<A NAME="n1709"></A>送僧</b><p class='lg'>澄江依棹碧光流。風冷蒹葭雨乍收。別夜新吟許誰約。白蘋汀上月陵秋</p><p><b>　　<A NAME="n1710"></A>送僧歸永嘉</b><p class='lg'>韶石曾披此性靈。三年孤與急流爭。永嘉舊隱今歸去。堪聽海濤中夜聲</p><p><b>　　<A NAME="n1711"></A>兔角拄杖</b><p class='lg'>少室傳來兔角杖。千聖護持為頂相。虎踞龍蟠勢未休。雲影山形冷相向。有時閑倚在處空。寥寥匝地凝秋霜。有時大作師子吼。德嶠臨濟何茫茫。今日提來還不惜。分明普示諸知識。解拈天下任橫行。高振風規有何極</p><p><b>　　<A NAME="n1712"></A>送從吉禪者</b><p class='lg'>君不見行路難亦容易。握草為金不為貴。難曾平地湧波瀾。易復到處列祥瑞。堪笑堪悲能幾幾。天上人間立高軌。兄弟十字越參星。一義同心淡秋水。因憶韶陽古風骨。石火電光遲出沒。隔身之句是程途。扣門之問非窠窟。殷勤報君君記取。方外周遊看爪距。虎狼叢不遇知音。剔起眉毛便歸去</p><p><b>　　<A NAME="n1713"></A>寄承天長老</b><p class='lg'>道義相資復是誰。巖房深夜思遲遲。海山雲靜見孤月。高照婺城人不知</p><p><b>　　<A NAME="n1714"></A>送僧</b><p class='lg'>古路枝分列洲渚。綱兮領兮若為舉。病眼方開忽送人。落華驚斷山禽語。親禪客親禪客行復行。獨步坤維消此情</p><p><b>　　<A NAME="n1715"></A>送因大師</b><p class='lg'>瘦藤清對紫方袍。閑步坤維意轉高。若到慎江人借問。金輪王子是吾曹</p><p><b>　　<A NAME="n1716"></A>送實師弟</b><p class='lg'>天倫曾重意難分。爭奈孤蹤若斷雲。去去休同亮禪者。西山一入杳無聞</p><p><b>　　<A NAME="n1717"></A>送新茶(二首)</b><p class='lg'>元化功深陸羽知。雨前微露見鎗旗。收來獻佛餘堪惜。不寄詩家復寄誰</p><p class='lg'>乘春雀舌占高名。龍麝相資笑解醒。莫訝山家少為送。鄭都官謂草中英</p><p><b>　　<A NAME="n1718"></A>賦月生雲際送誠監寺</b><p class='lg'>皎潔離雲鶴夢時。孤光還與雪相宜。金盆後夜重垂影。拂盡天風不自知</p><p><b>　　<A NAME="n1719"></A>送僧之金華兼簡周屯田</b><p class='lg'>瘦藤輕屨蘚衣并。路過危峰截杳冥。若到金華拂雲霧。不應容易見文星</p><p><b>　　<A NAME="n1720"></A>送僧之永嘉</b><p class='lg'>故園不是阻天涯。華木光中見獨歸。蜃水鄞江人莫問。月分春浪冷依依</p><p><b>　　<A NAME="n1721"></A>寄送凝長老</b><p class='lg'>德不孤兮必有鄰。四明留住是因循。如今高步錢塘境。只許靈山箇老人</p><p><b>　　<A NAME="n1722"></A>放白鷴</b><p class='lg'>朱冠青戢雪為毛。不近鸞凰意亦高。放[<a href='javascript:showpic("../fontimg/001244.gif")'>仁-二+爾</a>]雲林莫迴首。如今何處是仙曹</p><p><b>　　<A NAME="n1723"></A>喜禪人迴山</b><p class='lg'>別我遊方意未論。瓶盂還喜到雲根。舊巖房有安禪石。再折松枝拂蘚痕</p><p><b>　　<A NAME="n1724"></A>送僧</b><p class='lg'>七尺巖藤握便行。舊山歸去幾多程。相逢忽問迢迢意。應發春雷動地聲</p><p><b>　　<A NAME="n1725"></A>送僧歸天童</b><p class='lg'>峨峨太白峰。倚翠列霄岸。<span class='corr'>羨</span>君乘興歸。[<a href='javascript:showpic("../fontimg/001766.gif")'>任/几</a>]欄與誰看</p><p><b>　　<A NAME="n1726"></A>和曾推官示嘉遁之什</b><p class='lg'>少微星出古風還。匝地聲光不掩關。三館峻遷同陌路。九華高臥是蓬山。巖莎步入祥麟穩。海樹飛來白鳳閑。只恐致君休未得。蒲輸重到薜蘿間</p><p><b>　　<A NAME="n1727"></A>經古堰偶作</b><p class='lg'>出城四十里。古堰若天外。飛棹清淺中。孤影自相對</p><p><b>　　<A NAME="n1728"></A>謝張太保見訪</b><p class='lg'>老病還同葉半凋。經旬門掩夜蕭蕭。海城都護曾垂訪。一片清風慰寂寥</p><p><b>　　<A NAME="n1729"></A>送宗朴禪者</b><p class='lg'>洞庭乳竇皆泉石。抱疾何緣寄幽跡。曾列狂機一二三。東山西嶺非相識。屈指嚬眉不可尋。雪飛雨散空沈沈。如今轉覺流年隔。強把冥悰苦搜索。縱止言欺白雪辭。寧忘笑與黃梅客。朴禪者朴禪者。珠月有光慚照夜</p><p><b>　　<A NAME="n1730"></A>送尚辭</b><p class='lg'>浮屠之子。履道為貴。天兮地兮。何泰何否。動無飾非。靜還雕偽。辭也云行。後生可畏</p><p><b>　　<A NAME="n1731"></A>歌寄留英禪德</b><p class='lg'>當時臨濟辭黃檗。或指河南或河北。英禪此日下中峰。机案曾焚笑仍則。九苞一角慚稱瑞。導月觀星亦非意。爭似韶陽振古風。半途未肯還希冀歸去來歸去來。飛泉浩浩聲如雷</p><p><b>　　<A NAME="n1732"></A>送小師元賁</b><p class='lg'>愧爾求師。為吾弟子。學雖無聞。道亦可擬。平飛辯月。照復流水。斯意斯言兮如不忘。行行[颱-台+弗][颱-台+弗]兮步蘭芷(善應殊宗吾不知也思之)</p><p><b>　　<A NAME="n1733"></A>送丈佶歸廬嶽</b><p class='lg'>春色未深。興無遲早。瓶謝九江。峰尋五老。到日攀蘿獨上時。依依莫忘海山腦</p><p><b>　　<A NAME="n1734"></A>送侃禪者之丹丘</b><p class='lg'>石橋多古跡。路嶮少人過。如同白日閑。冷拂青苔坐。寒老若相逢。為吾略嘲破</p><p><b>　　<A NAME="n1735"></A>送實山主</b><p class='lg'>野水春山風光極目。千里萬里太遲太速。絕域澄澄兮非犀炬可照。希聲杳杳兮非鳳膠可續。葉落華開知不知。人天景行為高躅</p><p><b>　　<A NAME="n1736"></A>示眾</b><p class='lg'>丫角女子白頭絲。報[<a href='javascript:showpic("../fontimg/001244.gif")'>仁-二+爾</a>]諸方作者知。借問住山何境界。春風[颱-台+弗][颱-台+弗]春鳥喧喧。翠峰不能助發。心印卻是他傳</p><p><b>　　<A NAME="n1737"></A>和范監簿(二首)</b><p class='lg'>吏散簾垂思莫窮。山光溪影恣相容。誰誇靖節偏栽柳。自笑隱居高聽松。丹闕尚遙芝檢密。訟庭閑列蘚華重。巖間野客雖多病。終再攜筇謁士龍</p><p class='lg'>品彙不自適。善政還可尋。縣樓清夜上。島月思雲侵。誰有古菱華。照此真宰心</p><p><b>　　<A NAME="n1738"></A>因香嚴和尚</b><p class='lg'>我有一機禪子。須知爍迦羅眼。總是膠黐若人。借問伏惟伏惟</p><p><b>　　<A NAME="n1739"></A>送雄直歲</b><p class='lg'>罷參還欲勘諸方。竿木隨身不易當(是則俱行非則擒下)翻憶古來興化老。主賓用盡力牽羊</p><p><b>　　<A NAME="n1740"></A>為道日損</b><p class='lg'>三分光陰二早過。靈臺一點不揩磨。貪生逐日區區去。喚不迴頭爭奈何</p><p><b>　　<A NAME="n1741"></A>疏古</b><p class='lg'>我有面鏡。到處懸掛。凡聖不來。誰上誰下</p><p><b>　　<A NAME="n1742"></A>訪俞秀才</b><p class='lg'>萬疊雲山未得歸。寂寥心許老盧知。江城雨雪書名紙。不謁鴻儒更謁誰</p><p><b>　　<A NAME="n1743"></A>再詶</b><p class='lg'>萬卷無書道用歸。閑文公也未須知。倚天長劍如重戰。更有龍頭復是誰</p><p><b>　　<A NAME="n1744"></A>留暹首座</b><p class='lg'>從龍為雨復清閑。片段依依水石間。慚問秋風欲吹散。不能留得覆青山(不慚問者為我留之)</p><p><b>　　<A NAME="n1745"></A>送俞居士歸蜀</b><p class='lg'>何處深栖役夢頻。青城拋卻數溪雲。如今老大歸難得。只寫情懷遠送君</p><p><b>　　<A NAME="n1746"></A>和王殿丞蘡粟種之什</b><p class='lg'>纖纖圓實占芳春。得自侯門勝楚珍。開葉開華人不會。百千年是等閑身</p><p><b>　　<A NAME="n1747"></A>和江橋晚望</b><p class='lg'>公餘縱目望江山。萬化窮來罔象間。聞說聖君將下詔。未容清淡與僧閑</p><p><b>　　<A NAME="n1748"></A>病起示眾</b><p class='lg'>門掩還同歲月摧。石窗經雨積莓苔。一床枕簞淨名老。時見斷雲孤月來</p><p><b>　　<A NAME="n1749"></A>送麻居士</b><p class='lg'>紗帽山儀白苧袍。遠披孤頂近吾曹。攜來七尺霜前竹。劃斷天雲不放高</p><p><b>　　<A NAME="n1750"></A>酬李校書</b><p class='lg'>一回辭我一回吟。睠戀巖叢意轉深。翻謝霜松不凋落。與君同有歲寒心</p><p><b>　　<A NAME="n1751"></A>苦熱中懷寄永固山主</b><p class='lg'>火雲高下影相連。幾欲披尋恨不前。無限清風無處問。只應遲步繞林泉</p><p><b>　　<A NAME="n1752"></A>送元安禪者</b><p class='lg'>群峰杳藹留不住。遠道依依只藤屨。舊隱蘿龕付與誰。寒猿後夜啼高樹</p><p><b>　　<A NAME="n1753"></A>賦病鶴送奉倫禪者</b><p class='lg'>欲飛飛未得。冷泊杉松枝。如何垂天雲。遠遠同一涯</p><p><b>　　<A NAME="n1754"></A>偶作</b><p class='lg'>列岫霽新雨。[<a href='javascript:showpic("../fontimg/001766.gif")'>任/几</a>]欄只澹交。夕陽明遠水。秋葉露空巢。思極曾無玷。神清未動爻。只應千古意。誰得共雲坳</p><p><b>　　<A NAME="n1755"></A>謝鮑學士惠臘茶</b><p class='lg'>叢卉乘春獨讓靈。建溪從此振嘉聲。使君分賜深深意。曾敵禪曹萬慮清</p><p><b>　　<A NAME="n1756"></A>因遊育王亭寄牧主郎給事</b><p class='lg'>冷翠千萬峰。當軒列如黛。蒲團及禪板。永日澹相對。彤雲曾無機。燒松亦成蓋。遠謝幽隱情。難與台星會</p><p><b>　　<A NAME="n1757"></A>送遇能禪者</b><p class='lg'>湖繞嚴城列象寬。萬家臺榭水光寒。片帆隱隱生遙極。誰問曹溪意轉難</p><p><b>　　<A NAME="n1758"></A>送覺海大師</b><p class='lg'>秋雲巖葉兩悠悠。半逐風馳半水流。憑問禪家有何意。不知方外若為酬</p><p><b>　　<A NAME="n1759"></A>送曾侍禁</b><p class='lg'>冷匣秋波射斗星。鐵衣隨從古霜清。宣池莫問常年事。一片威風動地生</p><p><b>　　<A NAME="n1760"></A>病起酬如禪德</b><p class='lg'>大明一寸光。腐草一何假。人命呼吸間。誠哉是言也。呼之曾已休。吸之尚未舍。寄問諸苦源。來者不來者</p><p><b>　　<A NAME="n1761"></A>送雲禪德</b><p class='lg'>古之送人言作懷寶。我慚老病困乏辭藻。熊嶺迢迢兮曾立夜雪。謝池依依兮笑生春草。頭角麟龍安可論。清風步步應相討</p><p><b>　　<A NAME="n1762"></A>送久禪德歸蘭亭</b><p class='lg'>右軍墨池月。照我復照誰。千里忽相到。中峰多病師</p><p><b>　　<A NAME="n1763"></A>送羲大師</b><p class='lg'>巖房抱病經一月。門有諸生阻來謁。長往之期猶未能。七十之年更何說。若耶溪老忽留語。溪上舊遊且歸去。春風[颱-台+弗][颱-台+弗]兮兼斷雲。弱柳依依兮帶輕絮。古今離恨雖如此。動靜於吾亦多意。高握霜筇獨步時。音書莫忘遠飛寄</p><p><b>　　<A NAME="n1764"></A>酬海宗二侍者(二首)</b><p class='lg'>蓀之得蘭。其道匪難。扶吾病起如珠在盤。一兮二兮自看誰看</p><p class='lg'>蘭之得蓀。其道必存。扶吾病起古風入門。二兮一兮且論勿論</p><p><b>　　<A NAME="n1765"></A>謝郎給事送建茗</b><p class='lg'>陸羽仙經不易誇。詩家珍重寄禪家。松根石上春光堙C瀑水烹來鬥百華</p><p><b>　　<A NAME="n1766"></A>送山茶上知府郎給事</b><p class='lg'>穀雨前收獻至公。不爭春力避芳叢。煙開曾入深深塢。百萬鎗旗在下風</p><p><b>　　<A NAME="n1767"></A>送郎侍郎致政歸錢塘</b><p class='lg'>帆掛西風別海城。二疏千古道相應。誰誇富貴沽時譽。自笑經綸作技能。殘葉賦題紅片片。遠山供望碧層層。武林到日符嘉遁。高訪巖扃只許僧</p><p><b>　　<A NAME="n1768"></A>山行逢懃禪德</b><p class='lg'>乳巖秋日無他作。策杖層層止寥廓。四顧有人分野情。一點彤雲起深壑。蘚石遲遲略輕踞。逢箇衲僧忽驟步。頻喚回頭不肯回。及至回兮眉卓豎。阿喇喇。千里萬里橫該抹(咄)</p><p><b>　　<A NAME="n1769"></A>送小師元哲</b><p class='lg'>老盧之子四三二一。將欲振飛卷比叢室。松凌霜兮運青。水帶巖兮流急。南北東西雲開見日</p><p><b>　　<A NAME="n1770"></A>永豐莊新植徑松忽二本鄰偃抒辭紀之</b><p class='lg'>雙偃松何似。螺文結數遭。清聲雖競發。寒影不相高。對客圓分蓋。孤禪翠滴袍。若教圖畫得。爭奈有蕭搔</p><p><b>　　<A NAME="n1771"></A>送白雲宣長老</b><p class='lg'>鄞江秋晚忽成春。況有台星作主人。去去高攜古刀尺。二千年運續芳塵</p><p><b>　　<A NAME="n1772"></A>送親禪者</b><p class='lg'>萬木帶秋聲。古今念睽別。我有贈行意。臨行為君說。重巖休滯雲。遠水且觀月。生生知不知。天風助清徹</p><p><b>　　<A NAME="n1773"></A>送顯沖禪者</b><p class='lg'>聚散非常準。古今亦標格。如何無事人。還似未歸客。秋風生群林。野水資寒色。誰兮謝寸陰。觀彼青山白。沖禪行復行。五葉待時折</p><p><b>　　<A NAME="n1774"></A>送天童普和尚</b><p class='lg'>迢迢別海涯。帆掛杪秋時。島樹落寒葉。人誰訪祖師。浪開遊象急。天闊過鴻遲。早晚歸林下。千徒不共知</p><p><b>　　<A NAME="n1775"></A>張秀才下第</b><p class='lg'>得第何人愧不平。道存顏巷亦為榮。應知未喪斯文也。且把新詩樂性情</p><p><b>　　<A NAME="n1776"></A>寄久監收</b><p class='lg'>田中稻熟及時收。顆粒圓成免外求。一日歸來古巖上。白雲紅樹共悠悠</p><p><b>　　<A NAME="n1777"></A>暮冬夜坐寄岫禪者</b><p class='lg'>碧落無片雲。虛庭積深雪。負春還有誰。徹曙對孤月。巖松影拂翠。不斷瀑水聲。來聽忽絕岫。禪岫禪知也如未知。八面清風遠遠待時說</p><p><b>　　<A NAME="n1778"></A>寄崇壽懷長老歌</b><p class='lg'>寂住峰兮觸星斗。寂住師兮古為道。死中得活未輕詶。不許夜行投曉到。藹藹聲光一百年。吾其後兮吾其先。振領提綱笑多事。掩扉塞路空依然。龍朔老盧同兀兀。土為貌兮金作骨。萬國爭求肯便行。我要重新敲鐵佛。東西南北休云識。枯槁冥冥頗相憶。天外清風結陣來。狂歌遠寄從拋擲</p><p><b>　　<A NAME="n1779"></A>送廷利禪者</b><p class='lg'>雪峰孤頂誰家路。上兮下兮復何故。曾列三千一半徒。我今獨滿當時數。鯨麟麟龍鱗鱗。坤維高步生清塵。休云裴相慕黃檗。額有圓珠七尺身。利禪者利禪者。倚天長。劍應牢把。或謂風雲不再來。誰為蒼蒼分晝夜</p><p><b>　　<A NAME="n1780"></A>送倧禪者</b><p class='lg'>涪江怒激鯨鼇宅。岌岌三山大傾側。冥數俄然一箇來。步武群方作禪客。振聲謂我分綱宗。今兮古兮何匆匆。今吾強為抉辭句。句句字字凜凜生狂風。拂散四七單傳之落葉。掃蕩二三直指之流蓬。似帶微芒敢未勦絕。寒木在握兮全機可笑。秋水橫按兮半提可滅。使八極頂目者不自爭衡。見斯人兮駕御昂[<a href='javascript:showpic("../fontimg/014597.gif")'>木*卉</a>]</p><p><b>　　<A NAME="n1781"></A>送鼎禪者</b><p class='lg'>落落禪家流。攜筇卷雲毳。別我振辭鋒。夜堂消祖偈(鼎禪之句)霜天飛一鶚。目對彈其滯。春岸立千峰。指也乎其勢。行行復行行。清[<a href='javascript:showpic("../fontimg/043965.gif")'>颱-台+焱</a>]起蘭蕙</p><p><b>　　<A NAME="n1782"></A>觀泉送演禪者</b><p class='lg'>雲根漱野泉。照空復照月。冷聲曾未消。飛瀾似相別。巖近生風雷。天遙新冰雪。演禪乘興知不知。源流依依共澄潔</p><p><b>　　<A NAME="n1783"></A>答忠禪者</b><p class='lg'>一字七字三五字。萬象窮來不為據。夜深月白下滄溟。搜得驪珠有多許</p><p><b>　　<A NAME="n1784"></A>和陸軫學士夏日見寄</b><p class='lg'>良牧歸詩匠。雅風消鬱蒸。官清難滯爵。吏散遠同僧。棠樹非煙合。仙槎碧浪乘。因思窮萬化(使君早製圓明鑑圖冠之序引或聞或見令人曠達)千古更無能</p><p><b>　　<A NAME="n1785"></A>送化主</b><p class='lg'>春色依依籠遠樹。卷衲搘藤[跳-兆+舜]輕屨。塵世茫茫無限人。不知誰問曹溪路</p><p><b>　　<A NAME="n1786"></A>送通判劉國博(黃中)</b><p class='lg'>為星當貳職。權化不相饒。白屋如多恨。清風何處消。岸鷗窺列旆。天辟看陞朝。別有生靈意。寒枝未變條</p><p><b>　　<A NAME="n1787"></A>送別陳祕丞古意</b><p class='lg'>悠悠層山雲。斷兮仍復續。離離雙岸草。變兮且兼綠。如何苦雪霜。後凋蠹松竹。松竹有節操。雪霜無伎倆。敢折歲寒枝。贈君作嘉賞。行行天地間。清風在誰掌</p><p><b>　　<A NAME="n1788"></A>送通判學士歸南國(楊)</b><p class='lg'>旆擁帆開照德星。天風高興國風清。武夷仙仗知回也。各下祥雲到地迎(千理之外應之非此則殊待者也)</p><p><b>　　<A NAME="n1789"></A>和酬郎簽判殿丞</b><p class='lg'>向國心存了了身。大方無外且同塵。江城早晚重相見。解笑宗雷十八人</p><p><b>　　<A NAME="n1790"></A>歌送范陽盧君兼簡華嚴昱大師</b><p class='lg'>范陽居士來鄞水。動地仙[<a href='javascript:showpic("../fontimg/043881.gif")'>颱-台+炎</a>]向人起。乳峰直上雲霞開。步驟天衢到如此。茫茫塵世誰知交。當場問我非相饒。禪家畢竟無他事。古雪巖前曾未消。俄然悵望辭叢室。荷負難兮淚深溢。遠幸流方且莫論。再得從容又何日。迢迢故國殊存想。冷碧柯山分指掌。況有覺雄華嚴師。歸去百城共遊賞</p><p><b>　　<A NAME="n1791"></A>送廣教專使</b><p class='lg'>峨峨石頭使乎讓祖。己之匪存聖之奚慕。或妄以山或索云斧。音耗不通兮清源派分。吾斯語兮詎可論古</p><p><b>　　<A NAME="n1792"></A>送微文章</b><p class='lg'>雙蓮亭上送行客。菡萏清香散秋色。野興斷山雲片高。孤影澄江月華白。希聲險絕堪誰知。大道機存曾未可。縱闢天常立下風。安教類變叢流火。君不見。梁兮闔國難滯留。千古遺恨空悠悠。君又不見。魏兮小桂生寒翠。一華對雪開無休。微禪亦並聯芳駕。德星文星仰蕭灑。物外情深不等閑。環中趣別非輕捨。相訪從容為我言。屈指多求更何者</p><p><b>　　<A NAME="n1793"></A>送懷秀禪者</b><p class='lg'>麻衣草座思靈徹。一食安閑更無別。倏忽遷流數百年。杳杳誰來繼其絕。吾兮亦是疏慵輩。冷澹身心存慷愷。偶續靈峰照夜燈。遽泛鐵船下滄海。深嗟知困不知休。奔馳駭浪空淹留。縱得長鼇擬何待。堪白頭時好白頭。因觀壞衲秀禪客。清苦如冰復如檗。別我攜筇步大方。為葉為華恣披折。伏枕寥寥情意闌。率寫狂歌贈行色</p><p><b>　　<A NAME="n1794"></A>孤運銘</b><p class='lg'>雲根石廣容身待老。南來北來閑且尋討。五葉一華兮堪對誰。寥寥萬古兮空知有</p><p><b>　　<A NAME="n1795"></A>寄海會之長老</b><p class='lg'>百華開後一華開。風遞清香遠遠來。誰問黃梅不平事。照中依舊惹塵埃</p><p><b>　　<A NAME="n1796"></A>雜言送賢專使</b><p class='lg'>使乎誰老作者。百戰場中飛鐵馬。秋水藏來人不知。笑李將軍被擒下。阿呵呵。卻歸湖山唱凱歌</p><p><b>　　<A NAME="n1797"></A>歌紀四明汪君信士</b><p class='lg'>古君子兮道諸已。道器用兮合天理。同塵還若待時生。觀象不知何處起。荊叢叢襲莪叢叢。孝兮悌兮非沚中。聚應落落滴仙露。散或泠泠揚士風。風之上兮風之下。近一指兮遠一馬。秋水澹交無限情。夜光照乘胡為者。伊予匪謂存餘力。詠高義兮因胸臆。巴歌百字巖葉書。飛寄汪門舊知識</p><p><b>　　<A NAME="n1798"></A>送仲卿禪德</b><p class='lg'>高兮竺卿。秋水虛明。夫何之象堪云指程。知吾不知笑(理出情謂宜撫掌爾)伽耶城</p><p><b>　　<A NAME="n1799"></A>真州資福禪院新鑄鍾銘(并序)</b><p>國朝紫微舍人趙公。丙戌年出鎮姑蘇。裁情示空巖之客。所恨不能效善財。展轉南方以求先覺。如別幅敘雲嶽長老。令僧惠敏造鍾既成。刱重樓以[箎-儿+共]之。欲為銘記。且言當使學者。有所警誤概也。縱能道其歸禪人惡肯信。惟師為善知識。行重名當代。願為此銘。因機垂化不亦美乎。然重顯固陋。荷大君子外獎敢不從命。輒復引寄。夫形聲未先。曠默奚准。器用之後。幽靈絕常。故聖人以鍾為大。惟聖人則之。襲兮忘兮求以深矣。其能具諸種智。對飛雄辯。但未兼極有生。權化之來。未易窮也。感通傳稱。昔拘留孫於乾竺造青石鍾。如青玉色可容十斛。頂類諸天腹陷眾寶。八角四面華光互分。有化如來與日偕出。明宣祕演。或聞不聞。王舍城中。大千界內。匪同錚錚者乎。今嶽禪老於准甸造青銅鍾。如青珠色。過百鈞之用。上旋旁植繞獸蹲熊。其或層城晝閑。祇園夜永。寥寥霜月。射寒影以爭輝。殷殷地雷。發虛音而交振。師之唱險。資之繼難。寅夕鏗鏗。主伴索索。足使一鱗半甲。無違真化之方。二聽五觀。有寄神遊之域。善存殊應。扣惟良哉。謹為銘曰<p class='lg'>　淮之要衝　　真之會府　　中列梵[序-予+睪]<br>　居我禪祖　　參徒駢羅　　慧敏千櫓<br>　爰構鯨音　　息彼輪苦　　峻橫崇臺<br>　金飛碧回　　斯門屢掩　　向人或開<br>　希兮微兮　　作延乍催　　先聞未及<br>　後時不來　　增悲遐宣　　無困天理<br>　帶識萬端　　警悟齊起　　遵晦陟明<br>　其母得子　　塵塵訪誰　　剎剎問己<br>　大緣斯成　　大功不宰　　君奉禹湯<br>　臣仰元凱　　碑勒紺園　　銘寡文彩<br>　庶其妙峰　　永聳滄海　</p><p class='juan'>
明覺禪師祖英集卷第六</p>
<p><b>　　<A NAME="n1800"></A>明州雪竇山資聖寺第六祖明覺大師塔銘</b><p><span class='byline'>　　　　尚書度支員外郎直祕閣兼充史館檢討賜緋魚袋呂夏卿撰</span><br><p>夫真空不空。是有無證。寂滅不滅。是往來相。佛以權實一法。開頓漸之徑。使隨器而趨之。有不離道場得大智慧。有難行苦行為人天業。日月為明矣。而盲者不見睫毛。舟枻可濟矣。而溺者淪於波浪。人之未有惡明而忘濟者。其心一也。其途異矣。昆蚑之性群行食啄。倦則息觸則避。求所以安樂。不待教而能也。人之於貴賤貧富壽夭得喪。不知自然之分。愛惡悲欣。廉貪靜躁。紏纏桎梏。無所解脫。晝勞形骸。夜動夢寢。至於老死。且不知息。彼昆蚑知所以安樂。人顧不能也。佛之教人。推性命之際。以極天地之外。乃至觀身如掌中物。傳付法寶不寓文字。是謂禪那。山嶽之大有時而泐。金石之剛有時而刓。形器之用也我則異。於是無去無住。無取無離。不見于內。不見于外。不見中間。自利義也。利他仁也。是謂涅槃妙心諸佛法印無上微妙祕密圓明真實正法眼藏。佛以授摩訶迦葉。傳僧伽梨衣。以待補處出世。為成道之符。自是衣法相傳二十有七世香至王子。初入中國。諡曰圓覺。圓覺傳大祖。大祖傳鑑智。鑑智傳大醫。大醫傳大滿。大滿傳大鑑。大鑑藏衣傳法而已。大慧繼之。大寂承之。其後皆以所居稱。若天皇龍潭德山雪峰雲門香林智門。其世次也。禪師諱重顯。字隱之。大寂九世之孫。智門之法嗣也。俗姓李氏。母文氏。以太平興國五年四月八日。生大師於遂州。始生瞑目若寐。三日既浴。乃豁然而寤。屏去葷血不習戲弄。七歲有僧過其門。挽持袈裟。喜不自勝。聞梵唄之聲。輒泣下。父母問其故。懇請出家。父母執不可。師不食者累日。咸平中終父母喪。詣益州普安院仁銑師。落髮為弟子。大慈寺僧元瑩。講定慧圓覺疏。師執卷質問大義。至心本是佛。由念起而漂沈。伺夜入室請益。往復數四。瑩不能屈。乃拱手稱謝曰。子非滯教者。吾聞南方有得諸佛清淨法眼者。子其從之。彼待子之求也久矣。師於是東出襄陽。至石門聰禪師之席。居三歲機緣不諧。聰諭之曰。此事非思量分別所解。隨州智門祚禪師。子之師也。師乃徙錫而詣之。一夕問祚曰。古人不起一念。云何有過。祚招師前席。師攝衣趨進。祚以拂子擊之。師未曉其旨。祚曰。解麼。師擬答次。祚又擊之。師由是頓悟。尋往廬山林禪師道場。問之曰。法爾不爾云何指南。林曰。只為法爾不爾。師遂拂衣而退。眾皆股栗。有毀於林者。林諭眾曰。此如來廣大三昧也。非汝等輩以取捨心可了別也。師辭往池州景德寺為首座。為眾解肇法師般若論。知州曾公會。以果子抵于地曰。古人云。不離當處常湛然。即今在何許。師指景德長老曰。只此長老亦不知落處。曾公云。上座知也不得無過。師曰。明眼人難瞞。師南遊杭州。住持蘇州洞庭翠峰。嗣智門也。未幾曾公出守明州。手疏請師。住持雪竇資聖。蘇人固留不可。師曰。出家人止如孤鶴翹松。去若片雲過頂。何彼此之有。雪竇本智覺禪師道場。智覺亦雪峰五世孫。備傳琛。琛傳益。益傳韶。而壽繼之。智覺其號也。一法同源。而地有盈虛。師之至猶家焉。決潢汗變清泚。掖躄偃爭迅馳。州邦遠近輻輳座下。駙馬都尉和文李公。表錫紫方袍。侍中賈公又奏。加明覺之號。師住持三十一載。度僧七十八人。先是門弟子建壽塔於寺之西南五百餘步。一日命侍者。灑掃塔亭。行至山椒。歷覽久之曰。自今過此。何日復至。左右皆大驚。眾迎師還。師堅指塔所。眾皆號泣。隨至塔前。或曰。師無頌辭世耶。師曰。吾平生患語之多矣。翌日出杖屨衣盂。散遺其徒。有問疾者。留食殷勤與之約曰。七月七日復來相見。其夜盥浴整衣側臥而滅。時皇祐四年六月十日。俗壽七十三。僧臘五十夏。以七月初六日入塔。如師之約。嗚呼師得妙用善機。不取諸法。能知去來達性命。故方是時陞堂皇。遊牆藩者。悟性相體空。頓息萬緣。為大乘法器。曰義懷在和。凡百五十人。傳其法於天下。彼遮護意根。網絆初心。背覺合塵。逐念流徙。得少為多。妄立知見。雖三詣投子九陟洞山。師亦援手濡足。而無以救之。是猶孔子之有宰我。孟子之有盆成括。非其師之過也自師出世門人。惟益文軫圓應文政遠塵允誠子環。相與裒記提唱語句詩頌。為洞庭語錄。雪竇開堂錄。瀑泉集。祖英集。頌古集。拈古集。雪竇後錄。凡七集。師患語之多。而其徒愴然。猶以為編捃有遺。蓋利他之謂也。余得其書而讀之。二十餘年雖瞻仰高行。而祿利所縻無由親近。使得稽首避席。霑彼法雨覺悟塵勞。庶幾可教者。今蔑如之何。師辭世十有三年。碑表未立。餘杭僧惠思。撰行業錄。與其徒元圭覺濟大師。悟朋繼踵。褒文請銘。以予跂慕之心重之。以門人之請之勤。抑有待耶。愚公叩壤以移山。雖不量力。其誠則至矣。謹焚香再拜。繫之以銘曰<p class='lg'>　噫<span class='corr'>憃</span>愚　　背本源　　一念異　　生二根<br>　勝與劣　　駟馬奔　　嗜所得　　自詐諼<br>　失大道　　南北轅　　艾至老　　愉朝昏<br>　正遍覺　　人天尊　　迷者挽　　溺者掀<br>　朝暾出　　彗霾雲　　渴得漿　　寒得薪<br>　悟報化　　知非真　　趣安隱　　擺客塵<br>　王叔生　　廣佛事　　破六宗　　應彈指<br>　法來東　　非會際　　信衣傳　　隻履逝<br>　頂五山　　真法器　　立積雪　　殊其臂<br>　忍非忍　　得法髓　　債必償　　有裔嗣<br>　皖公潛　　佛日翳　　翩南遊　　立如椔<br>　乞解脫　　彊哉慧　　攘蜂蠆　　神嶽衛<br>　破頭峰　　眾雲從　　橫六氣　　釃二宗<br>　教任意　　任懶融　　黃梅兒　　陌上童<br>　闕七相　　了諸空　　聖服勞　　杵臼傭<br>　和心偈　　掊爭鋒　　夜南騖　　懷是逢<br>　帝稽首　　晞下風　　舟復新　　葉歸叢<br>　有道得　　無心通　　世有承　　四眾依<br>　燈相續　　塤應篪　　師異稟　　自孩提<br>　斤[月*吏]俊　　蹈聖梯　　慈固挋　　不得施<br>　起恭孝　　終苴縗　　銑落髮　　瑩質疑<br>　漢之東　　得我師　　抉盲瞶　　柞荒菑<br>　昔無有　　今委蛇　　遇霑洽　　發萌荑<br>　淫蛙鳴　　鍾未[竺-二+虡]　　魚目藏　　明珠吐<br>　巋二山　　下檐聚　　來萬里　　足繭踽<br>　訇春雷　　披蟄戶　　辯縛解　　決去住<br>　沃醍醐　　[<a href='javascript:showpic("../fontimg/013531.gif")'>(爽-(爻*爻)+(目*目))*斗</a>]甘露　　百五十　　胄蕃廡<br>　窮車轍　　誦句語　　瞻骨目　　軸繪素<br>　遠胡越　　近杖屨　　捐麤相　　悉開悟<br>　山茀鬱　　泉咿幽　　虎跡交　　鼪猱啾<br>　塔門閟　　松柏樛　　天南垂　　海彪彪<br>　囊破褐　　笈單裯　　來環繞　　五體投<br>　名彊身　　祿飽喉　　狃怨憎　　甘鮑鱐<br>　睨真乘　　等贅疣　　慶我生　　辯薰蕕<br>　蘄誘掖　　邈無由　　瑑堅石　　攄我憂　</p><p>治平二年乙巳歲二月五日</body></html>
