<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p class='juan'>
圓悟佛果禪師語錄卷第二十</p>
<p><span class='byline'>　　　　宋平江府虎丘山門人紹隆等編</span><br><p><b>　　<A NAME="n1893"></A>偈頌</b><p><b>　　<A NAME="n1894"></A>高宗在藩邸三次請陞座說偈</b><p class='lg'>善因招善果。種粟不生豆。大福德人修。大福德人受。八萬四千波羅蜜。一毫頭上已圓成。棒頭喝下承當得。高步毘盧頂上行</p><p class='lg'>至簡至易至尊至貴。往還千聖頂[<a href='javascript:showpic("../fontimg/043724.gif")'>寧*頁</a>]頭。世出世間不思議。彈指圓成八萬門。超直入如來地</p><p><b>　　<A NAME="n1895"></A>眾生本來是佛</b><p class='lg'>放憨放癡貪世味。閑情誰管真如地。有時得。片好風光。十字街頭恣遊戲</p><p><b>　　<A NAME="n1896"></A>寓言</b><p class='lg'>昔聞沈巨浸。一舉十二鼇。持此淨華宿。曾未及秋毫。濛濛大象中。出沒安可逃。只自且循緣。著意真徒勞</p><p><b>　　<A NAME="n1897"></A>舉民公充座元有偈曰</b><p class='lg'>休誇四分罷楞嚴。按下雲頭徹底參。莫學亮公親馬祖。還如德嶠訪龍潭。七年往返遊昭覺。三載翱翔上碧巖。今日煩充第一座。百華叢堬{優曇</p><p><b>　　<A NAME="n1898"></A>示眾</b><p class='lg'>辦道應須辦自心。心真觸處是通津。直明格外無生忍。端作區中解脫人。吸盡西江龐老口。搏將妙喜淨名身。八風五欲莫能轉。解向塵中轉法輪</p><p><b>　　<A NAME="n1899"></A>佛鑑和尚忌辰示眾</b><p class='lg'>去年正今日。泥牛鬥入海。今年正今日。遍界舒光彩。虛空無相身。佛鑑儼然在。非色亦非心。不小復不大。劫石可移動。箇中無變改。要知佛鑑恩。各人明主宰。一句逗群機。志心常頂戴。且道是那一句。喫飯咬著沙</p><p><b>　　<A NAME="n1900"></A>示丹霞佛智裕禪師</b><p class='lg'>二三四七初無間。顯大威光示的傳。把斷關津勿輕放。草深誰顧法堂前</p><p><b>　　<A NAME="n1901"></A>示擇言禪人三偈</b><p class='lg'>參禪參到無參處。窮玄窮徹玄盡頭。渴飲饑餐只恁麼。世間出世沒蹤由</p><p class='lg'>機關並是閑家具。玄妙渾成破草鞋。鐵額銅頭超佛祖。橫拈倒捉一坑埋</p><p class='lg'>紅塵有底論成道。寒谷無人可作春。苟識拈華微笑意。一番拈弄一番新</p><p><b>　　<A NAME="n1902"></A>示若平禪人</b><p class='lg'>贊弼住山功已立。荷擔長久志彌堅。雲門庵刱壓歐阜。天上高天更有天。追復古來清淨剎。他時會見美聲傳。賓主相投膠漆合。相與弘持臨濟禪</p><p><b>　　<A NAME="n1903"></A>送智祖禪德</b><p class='lg'>一句當機領。千差路絕攀。去來長若鑑。喧寂鎮如山。百草顛頭峻。孤雲世外閑。行行牢把著。宜闡上頭關</p><p><b>　　<A NAME="n1904"></A>送安首座回德山</b><p class='lg'>使乎不辱命。臨機貴專對。安禪捋虎鬚。著著超方外。不惟明窗下安排。掇向禪床拶嶮崖。拈槌豎拂奮雄辯。金聲玉振猶奔雷。九旬落落提綱宗。衲子濟濟長趍風。解黏去縛手段辣。驅耕奪食尤雍容。夏滿思山要歸去。了卻武陵一段事。勃窣理窟乃胸中。行行不患無知己。臨行索我送行篇。栗棘蓬堛鱄靚憿C短歌須要數十丈。長句只消三兩言。金毛師子解翻身。箇是叢林傑出人。不日孤峰大哮吼。五葉一華天地春</p><p><b>　　<A NAME="n1905"></A>送梵思禪老皖山住庵</b><p class='lg'>脫去羈羅徹轡銜。了無毫末可容參。馬駒兒踏誰禁得。皖伯臺前去住庵</p><p><b>　　<A NAME="n1906"></A>送達侍者之武陵</b><p class='lg'>臨濟昔遣將。驗德嶠行令。接住與一送。果別探竿影。國師三度喚。聲聲無不領。負汝負吾機。直透千聖頂。古人曾侍香。根器如此警。爾數載巾瓶。己合得正命。今復自帝都。直遊武陵境。打辦俊精神。也要識禪病。截斷風前句。奪取佛祖柄。歸來大誇詫。強將果然猛</p><p><b>　　<A NAME="n1907"></A>送修道者</b><p class='lg'>不下笠子勘俱胝。一句擊出一古佛。如今歸去舊雲庵。參遍諸方善知識。卓卓頂門眼。輝騰如杲日。勉力傳持無盡燈。繼取末山舊蹤跡</p><p><b>　　<A NAME="n1908"></A>送諸化士(九首)</b><p class='lg'>豁達靈明印。腳跟用來了不隔纖塵。歷遊華藏毘盧界。把住牟尼百億身。八寶七珍皆我有。左穿右穴與誰鄰。勞生袞袞堪垂手。乃是通方自在人</p><p class='lg'>皎皎林間月。悠悠天際雲。去來非有累。圓缺本無垠。逗水光常淨。為霖意不群。溪山千萬里。同異許誰論。迦葉剎竿頭。此老曾饒舌。全體解承當。祖祖何曾別。要明箇段事。須善觀時節。遇著與麼人。眼中為出屑。庶見北山門。戢戢皆雲衲。妙手廣施呈。翻卻驪龍穴。千聖頂[<a href='javascript:showpic("../fontimg/043724.gif")'>寧*頁</a>]頭。有破天大路。唯是無心人。始能闊著步。恰如履平地。日行千百度。要引滿世間。一齊與麼去。爾垂手入廛。應須善回互。鬧鬨處相逢。當機宜把住。似過金剛圈。請盡情分付。歸來善法堂。撾取大法鼓。覿面豁開三要印。全機直明正法藏。持去江西顯本宗。三日耳聾無伎倆。要須撒手向孤峰。選甚懸崖千萬丈。欲知稱意得錦鱗。騰身快入驚人浪</p><p class='lg'>四料四賓主。三玄及三要。擊石火電光。乃臨濟垂範。既參臨濟禪。亦須自點檢。照用喝下奇。殺活杖頭驗。以此入郊廛。大奮姜維膽。光榮作鳳輝。七珍只一覽。無位真人赤肉團。面門出入若為看。棒頭按正風前令。喝下逼將肝膽寒。不立階梯那事佛。有真規矩得心安。橫身百草顛頭用。插手驪龍窟娷翩C要見衲僧全意氣。如麻萬境莫能干。大緣唾手間能辦。未信人生行路難</p><p class='lg'>撥轉千差向上機。攙旗奪鼓不饒伊。翻身踞地全生殺。始是金毛師子兒</p><p class='lg'>吸盡西江匹似閑。作家豈復尚機關。放教性地平如砥。成佛功歸一眴間</p><p><b>　　<A NAME="n1909"></A>送慧恭先馳之平江</b><p class='lg'>一句單提越祖佛。痛劄針錐窮徹骨。出門便作師子兒。敵勝驚群資返擲。平江古來豪俠窟。去去先通箇消息。此行不作等閑來。八面清風起衣[<a href='javascript:showpic("../fontimg/034301.gif")'>袖-由+戒</a>]</p><p><b>　　<A NAME="n1910"></A>送景元先馳之毘陵</b><p class='lg'>當陽提起截千差。誰信風流出當家。要入廛中通一線。等閑開取缽曇華。善專對不辱命。乃見摩醯三眼正。引著群靈使共行。明明直截曹溪徑</p><p><b>　　<A NAME="n1911"></A>楊無咎觀察</b><p class='lg'>昔在皇都參會底。與今豈復有差殊。等閑乘興重拈似。鬨堂棒腹一軒渠</p><p class='lg'>佛祖命門提在手。放開掜聚更非他。已到懸崖撒手處。從來關捩子無多</p><p><b>　　<A NAME="n1912"></A>示善友</b><p class='lg'>此段本來無向背。要須堅猛力行持。金剛正眼通身是。萬境來侵莫管伊</p><p><b>　　<A NAME="n1913"></A>頌月上女因緣</b><p class='lg'>本來正體徹根源。山入同途只此門。已住如來大解脫。掌中至寶耀乾坤</p><p><b>　　<A NAME="n1914"></A>頌黃龍三關</b><p class='lg'>我手何似佛手。隨分拈華折柳。忽然摸著蛇頭。未免遭他一口</p><p class='lg'>我腳何似驢腳。趙州石橋略彴。忽若築起皮毬。崩倒三山五嶽</p><p class='lg'>人人有箇生緣。蹲身無地鑽研。忽若眼皮迸破。慮他桶底踢穿</p><p><b>　　<A NAME="n1915"></A>三毒頌</b><p class='lg'>溝壑難充一念欲。泥梨永劫苦何堪。悟將萬法皆如幻。慎勿容心瞥起貪</p><p class='lg'>未見世間為大患。焚燒功德莫過嗔。頭頭違順須容卻。喜捨慈悲出六塵</p><p class='lg'>羅剎無明徹底癡。翳他正體發狂機。猛操般若金剛劍。永斷渠儂撒手歸</p><p class='lg'>妄起渾由三箇漢。牽拖六道四生中。倏然調伏無功用。端與毘盧性海通</p><p><b>　　<A NAME="n1916"></A>真讚</b><p><b>　　<A NAME="n1917"></A>睦州和尚</b><p>辛辛辣辣啀啀喍喍。識濟北為大樹。拶雲門墮嶮崖。機峻莫偕言如枯柴。夫是之謂陳蒲鞋<p><b>　　<A NAME="n1918"></A>死心和尚舍利</b><p>箇是黃龍老大蟲。火後晶熒真舍利。萬年如日出世間。與善知識作儀軌。平生斥佛呵祖口。於斯乃驗著實底。留將法子法孫傳。觸處放光常動地<p><b>　　<A NAME="n1919"></A>六祖大師</b><p>稽首曹溪真古佛。八十生為善知識。示現不識世文書。信口成章徹法窟。葉落歸根數百秋。堅固之身鎮韶石。皎如赫日照長空。煥若驪珠光太極。定慧圓明擴等慈。所求響應猶空谷。河沙可數德莫量。併出渠儂悲願力<p><b>　　<A NAME="n1920"></A>楊岐和尚</b><p>三腳驢子弄蹄行。解道缽盂口向天。荷擔他一百二十斤。重擔子牽梨拽杷。無端壞卻慈明禪<p><b>　　<A NAME="n1921"></A>白雲端和尚</b><p>楊岐腦後眼豈親。透得金塵能幾人扶持臨濟。一拳拳倒黃鶴樓。華劈二祖。鼻孔依前搭上唇<p><b>　　<A NAME="n1922"></A>五祖演和尚</b><p>山前一片閑田地。松竹引風長襲人。說心說性。老僧箇堿O惡口。偏提賤賣。擔版貼秤麻三斤<p><b>　　<A NAME="n1923"></A>真如[吉*吉]和尚</b><p>叢林老作世無儔。凜凜威光四百州。一擊鐵關如粉碎。恩大難將雨露酬<p><b>　　<A NAME="n1924"></A>丹霞佛智裕長老請讚</b><p>奮雷霹靂赤肉團。壁立星飛電擊。臨濟命脈渠儂。突出驀地面門。拶出初無一物。三玄三要輝赫分付佛智。碎卻人窠窟。與祖宗雪屈。咄<p><b>　　<A NAME="n1925"></A>華藏民長老請讚</b><p>臨濟正法眼。從這瞎驢滅。父子不相傳。神仙有祕訣。豈顧殃及兒孫。且圖眼中出屑。逢人好一[利-禾+荅]。切忌向渠說<p><b>　　<A NAME="n1926"></A>道洙首座請讚</b><p>紫羅帳媦趙u珠。夜明簾外提巴鼻。句下三要三玄。何人親得的旨。面門無位真人。放渠出一頭地<p><b>　　<A NAME="n1927"></A>梵思維那請讚</b><p>單提臨濟正法眼。當機密付要瞎驢。無位真人乾屎橛。棒頭喝下絕名模。當年海會大蟲咬。今日歐峰舉似渠。圓悟不惜兩莖眉。洪爐焰媞鴘塎<p><b>　　<A NAME="n1928"></A>惟祖知藏請讚</b><p>掃蕩佛祖不存性命。鐵樹華開神駒十影。圓悟傳來臨濟禪。忽雷驀震千峰頂<p><b>　　<A NAME="n1929"></A>法一書記請讚</b><p>化城踏破寶所非留。當陽截斷機關。透出百草顛頭。揮臨濟之吹毛。駕慈明之巨舟。頭角相似氣類相投。全機一喝分賓主。須信渠儂得自由<p><b>　　<A NAME="n1930"></A>子文監寺請讚</b><p>威如猛虎出深林。皎若銀蟾轉太清。望之儼如即之也溫。闡摩醯正眼於頂[<a href='javascript:showpic("../fontimg/043724.gif")'>寧*頁</a>]。突無位真人於面門。有誰領此。豈可顯言分付子文<p><b>　　<A NAME="n1931"></A>道元禪客請讚</b><p>臨濟正法眼藏。突出三頭六臂。忿怒驀撲帝鍾。謾且神通遊戲。圓悟當胸一拳。鎖斷衲僧巴鼻<p><b>　　<A NAME="n1932"></A>德珂禪人請讚</b><p>眼埵鹿子。頂門亞一指。放出金剛圈。舉世提不起。箇中領略要渠儂。鐵作脊梁金作齒。恁麼便行喪兒孫。不恁麼行校些子。滅卻正眼瞎驢邊。圓悟風光動天地<p><b>　　<A NAME="n1933"></A>景元侍者請讚</b><p>生平只說聱頭禪。撞著聱頭如鐵壁。脫卻羅籠截腳根。大地撮來墨漆黑。晚年轉復沒忉忉。奮金剛鎚碎窠窟。他時要識圓悟面。一為渠儂併拈出<p><b>　　<A NAME="n1934"></A>法昭維那請讚</b><p>大包無外細入毫芒。現寶華王隨處道場。建立掃蕩正體堂堂。一語壁立濟濟鏘鏘。渠儂此面目何人解。提將圓悟栗棘蓬。覿體沒商量。克賓話把播諸方<p><b>　　<A NAME="n1935"></A>韓朝議請讚</b><p>撥轉上頭關。千聖須卻步。唯許箇中人。要通一線路。具茨脫諸緣。投誠信此事。誓無雜用心。長時箭相拄。貌出山野姿。踞不蔭高樹。按杖正令行。提持那一句。善財鞠躬前。風神全體露。氣類自相同。美哉名父子<p><b>　　<A NAME="n1936"></A>惟表知藏請讚</b><p>此著千聖頂[<a href='javascript:showpic("../fontimg/043724.gif")'>寧*頁</a>]上。臨濟建立大法幢。萬丈懸崖解放身。可以一口吸西江。石火電光猶是鈍。虎肩插翅定無雙<p><b>　　<A NAME="n1937"></A>勝居禪人請讚</b><p>夜明符燭天。吹毛劍照雪。神威冷森森。紅光阿刺刺。未啟口時當頭截。欲入門來劈面喝。體裁相似可克家。此地不容通水泄<p><b>　　<A NAME="n1938"></A>若平禪老請讚</b><p>高擁毳袍橫按拄杖。作意提綱截斷伎倆。放出向上一機。千聖魂亡膽喪。於此有人承當。便見千了百當。圓悟杖頭一滴禪。西江十八灘俱漲<p><b>　　<A NAME="n1939"></A>曇玩禪德住頭陀巖庵請讚</b><p>盤陀石上橫按拄杖。睟質儼然曾無伎倆。不施栗棘金圈。不愛起模畫樣。頭陀巖頂偶行拳。打著渠儂也沒量<p><b>　　<A NAME="n1940"></A>懷祖知殿請讚</b><p>瘦而精健老有餘韻。鼓兩片皮說法無吝。掃併情識不留纖眹。七處道場恰如一瞬。有箇不顧危亡僧剛地要來衝雪刃咄<p><b>　　<A NAME="n1941"></A>文皓禪人請讚</b><p>岷峨濯秀屹西南。氣象盤回鬱翠藍。英傑間生從古習。豈容凍膿輒相參。自不將領玷閭里。賴有舌本操玄談。得請居閑皓目擊。持歸先為結茅庵<p><b>　　<A NAME="n1942"></A>蘊遇小師請讚</b><p>日面月面並現。印空印水雙彰。機先不留眹跡。格外亦絕承當。父子至親路別。各各頂有圓光。切恐與人明破。此門豈可商量<p><b>　　<A NAME="n1943"></A>禪人寫真求讚(二十首)</b><p>泡幻中出枯木朽株。頂缺神骨額無圜珠。曾遭海會毒龍咬。快意追風天馬駒。施設千種巧。其實一物無。若憑這箇見。至了不識渠。混沌未分時。無此箇面孔。泡幻既張皇。乃具足十種。胸次不立纖塵。口角波濤[泳-永+凶]涌。唯有一件長。愛打破漆桶<p>乍嗔乍喜渾只由爾。最愛謾人搖唇弄嘴。忍草遍地生。何曾澆法水。傾倒心肝一句禪。箇些兒子猶呈瑞<p>模子中脫出。佛果老古錐。萬緣休歇處。端坐不言時。移刻定動奮迅全威。為人到徹骨。不惜兩莖眉<p>挈挈似紅藥。跛跛如雲門。殊無二老實。空蘊二老文。放下會事索破沙盆。寶鑑一塵秋空片雲<p>一見便見了本來面。敏手丹青應緣而現。漸近縱心愈見強健。唯用金圈栗蓬。要須千煆百煉。撒手萬仞崖。頂門廓正眼<p>幻出成相真蘊。其中挺然骨目。四座生風傳不可傳之心。振不可振之宗。老出皇都晚住歐峰。只這沒回互。領略在渠儂(咄)<p>句中沒禪格外無玄。當面不見斷莫可傳。似玉溫潤如月孤圓。氣媚川源光流大千<p>衲衣逋峭活卓卓。片段殘雲籠巨嶽。壁立萬仞近不得。無佛無祖無棒喝。一口吸盡西江水。箇是圓悟當頭著<p>相現無相心出非心。如印印空迥絕古今。入師子窟遊栴檀林。脫去羈韁履薄臨深。要識圓悟立處。孤峰萬仞嶔岑<p>紅爐焰媯衕I雪。夜明簾外剔金燈。萬丈寒潭冰徹底。妙高峰頂玉稜層。等是渠儂遊歷處。萬機普應初不曾。圓悟老來垂隻手。為問何人似我能<p>利刃斬虛空。神箭穿紅日。用吞十方口。吹此無孔笛。如斯三十年。不費纖毫力。信彩直鉤頭。也有錦鱗食。有眼自承當。慎勿從渠覓。大機要頓發。大用要直截。馬師老百丈。無端已漏泄。臨濟喚火來。坐斷天下舌。此老據胡床。也要恁麼說。說不說。萬里青天一輪月<p>危坐盤陀風神峻整。橫楖[木*栗]筇廓千聖頂。誰是仙陀未言先領。一片風光奪人奪境。圓悟晚來益深沈。華陰山頭百尺井<p>立地可成佛。殺人不眨眼。碎生死窠窟。要箇倜儻漢。圓悟從來提此著。風前白雲曾喝散。當家種草可相從。利劍七星光燦爛<p>句埵野X身。突在千聖頂。當機絕籠羅。透徹無邊境。生平秉此金剛王。四喝三玄格外領。面門拶卻太周遮。唯是瞎驢傳性命<p>覿面全真不計疏親。虎頭燕頷未盡渠神。把斷關津不放過。無邊剎海乃比鄰<p>太虛寥廓憑誰悟。翻身背擲真師子。透頂透底沒遮攔。千峰峭絕轟一句。略開圓悟上頭關。浮幢剎海闊著步<p>道不在丹青。禪不在面相。強自貌將來。讚之作何狀。且就箇現成。為汝說一上。赤水求神珠。得之由罔象。圓悟老古錐。老來沒伎倆。英禪把將去。滔天滾白浪<p>本無箇面目。突出六十七。今汝強圖貌。頂門欠三隻。七處入鬧藍。近來稍寧謐。若更打葛藤。豈有休歇日。三十年後與人看。圓悟從前沒窠窟<p>太清之雲明鏡之塵。於無相中驀現此身。考實究妙以何為真。不出這箇一著最親。透得剔脫與古為鄰。道絕形相名存至公。對現色身本體全空。要求巴鼻不西不東。月映澄潭風搖古松。十成圓悟誰識渠儂<p>通身無影像。溢目生光彩。動用峭於山。語默深於海。曠劫正如如。箇中無變改。跳得圓悟金剛圈。須信大功元不宰<p><b>　　<A NAME="n1944"></A>真如禪人請讚</b><p>只這嘴面見一乃萬。要是箇中人。手親即眼辦。佛果應緣圓悟成現。如如觸處得逢渠。一道神光本無間<p><b>　　<A NAME="n1945"></A>真了禪人請讚</b><p>丹青有神貌活。圓悟據坐儼如。風光全露捺膝。聾身抬眸直顧。歐峰頂上把要津。一任青冥轉烏兔<p><b>　　<A NAME="n1946"></A>雜著</b><p><b>　　<A NAME="n1947"></A>和靈源瞌睡歌</b><p>懵懵懂懂無巴無鼻。兀兀陶陶絕忌諱。任信流光動地遷。不論冬夏唯瞌睡。箇中滋味佛不知。空咄蚌蛤與螺師。放身不管臥水底。興發長挨布袋兒。鼻息如雷誰顧得。尋常少見有醒時。沒醒時良有以。要明瞌睡中宗旨。從來一覺到天明。佛來不解抬身起。縱使舒光遍大千。終難換我無憂底。校疏親渾打失。瞌睡根靈莫窮詰。有人契會便同參。睡著須知更綿密<p><b>　　<A NAME="n1948"></A>修道者若虛庵銘</b><p>修禪道人。隨身卓庵。取名於佛果老子。因與名之若虛。乃會三為一也。而不出本分事及禪教。永嘉云。體若虛空沒涯岸。佛經云。佛真法身猶若虛空。混元云。深藏若虛。宣尼云。實若虛。云一滴滴水一滴滴凍。只麼平常表堛贗}。根塵絕偶六門互用。快住此庵十八不共。要戲罅隙灼然無縫。應物非緣誰為幻夢<p><b>　　<A NAME="n1949"></A>破妄傳達磨胎息論</b><p>西方大聖人出迦維羅。作無邊量妙用。顯發剎塵莫數難思議殊特勝因。以啟迪群靈。其方佛順逆開遮。餘言餘典盈溢寶藏。及至下梢始露一實消息。謂之教外別行單傳心印金色老子以來的的綿綿。只論直指人心見性成佛。不立階梯不生知見。利根上智向無明窟子媬h破。煩惱根株中活脫。應時超證得大解脫。是故竺乾四七東土二三。皆龍象蹴踏。師勝資強。機境言句。動用語默。有上上乘器格外領略。當下業障冰消。直截承荷。於餘時自能管帶打成一片。度世絕流頓契佛地。尚不肯向死水堮卻。唱出透玄妙越佛祖。削去機緣[<a href='javascript:showpic("../fontimg/002036.gif")'>利-禾+戔</a>]斷露布。如按太阿。凜凜神威阿誰敢近。作家漢確實論量。才有向上向下勝妙性理作用纖毫即叱之。不是從來種草。直下十成。煆煉得熟踐履得實。始與略放過。猶恐異時落草負累人。瞎卻正法眼。嗟見一流拍盲野狐種族。自不曾夢見祖師。卻妄傳達磨以胎息傳人。謂之傳法救迷情。以至引從上最年高宗師如安國師趙州之類。皆行此氣。及誇初祖隻履普化空棺。皆謂此術有驗。遂至渾身脫去。謂之形神俱妙。而人間厚愛此身。怕臘月三十日慞惶。競傳歸真之法。除夜望影喚主人翁。以卜日月聽樓鼓。驗玉池覘眼光。以為脫生死法。真誑謔閭閻。掜偽造窠。貽高人嗤鄙。復有一等。假託初祖胎息說。趙州十二時別歌。龐居士轉河車頌。遞互指授密傳行持。以圖長年。及全身脫去。或希三五百歲。殊不知。此真是妄想愛見本是善因。不覺墮在荒草。而豪傑俊穎之士。高談大辯下視祖師者。往往信之。豈知失顧步畫虎成狸。遭有識大達明眼覷破居常。眾中唯默觀憫憐。豈釋迦文與列祖體裁。止如是耶。曾不自回照始末。則居然可知矣。海內學此道者。如稻麻竹[<a href='javascript:showpic("../fontimg/026240.gif")'>竺-二+韋</a>]。其高識遠見自不因循。恐乍發意未深入閫奧。揭志雖專跂步雖遠。遇增上慢導入此邪見林。未上一錯永沒回轉。其流浸廣莫之能遏。因出此顯言。庶有志願於大解脫大總持。可以辯之而同入無生大薩婆若海。泛小舟濟接群品。俾真正道妙流於無窮。豈不快哉<p><b>　　<A NAME="n1950"></A>辯偽</b><p>老漢生平。久歷叢席。遍參知識。好窮究諸宗派。雖不十成洞貫。然十得八九。亦通會示徒。自不造次。不知何人盜竊山僧該博之名。遂將此亂道。為山僧所出。觀之使人汗下面赤。況老漢尚自未死。早已見如此狼藉。請具眼衲子詳觀之。勿認魚目作明珠也<p><b>　　<A NAME="n1951"></A>佛事</b><p><b>　　<A NAME="n1952"></A>為智海法真和尚入龕</b><p>釋迦雙樹示寂。偃臥吉祥。法真智海告終。端坐行上。四十年道價。七十一生緣。德播寰中聲馳海外。人天敬仰朝野傾崇。比望永作梯航長光佛祖。豈期忙中縮手。鬧堜漼迭C最後皇都大作佛事。今則未埋玉樹。先入雲龕。公案現成須至一決。大眾因行不妨掉臂。伎倆不如帳樣。為瑞為祥無邊無量。請老和尚且出方丈<p><b>　　<A NAME="n1953"></A>為佛眼和尚舉哀</b><p>三十年行道。海上第一人。颯然恁麼去。唯見不酸辛。雖然如是。須知佛眼未曾生未曾死。未曾去未曾來。正與麼時如何。乃指龕云。我與雪峰同條生。不與雪峰同條死。要知末後句。分明普請大眾齊聲舉。乃云。哀哀<p><b>　　<A NAME="n1954"></A>為佛眼和尚下火</b><p>如來涅槃日。娑羅雙樹間。放出三昧火。闍維金色身。有條攀條無條攀例。故褒山佛眼禪師。道播四海名聞九州。二十年間三據大剎。退席褒嶺宴坐鍾山。以平生所受用栗棘蓬。驅耕夫之牛。以楊岐所付囑金剛圈。奪饑人之食。傳持一大事。提振向上機。衲子雲從諸方景慕。豈謂一彈指頃。坐斷報化佛頭。談笑之間。遽失人天正眼。今則乾坤廓落人境蕭條。雪映高山風清大野。圓頂後相放萬里神光。大眾正與麼時還委悉麼。看取[<a href='javascript:showpic("../fontimg/000262.gif")'>一/旦</a>]天紅焰堙C華發優曇大地春<p><b>　　<A NAME="n1955"></A>為妙禪人下火</b><p>昨日一箇正可憐。今朝一箇更凄然。[<a href='javascript:showpic("../fontimg/044009.gif")'>番*飛</a>]身踏著曹溪路。妙體堂堂沒變遷。妙師愛參禪。祖佛要齊肩。索然恁麼去。一朵火中蓮。生也浮雲突出。死也空華倏沒。頂後圓同太虛。畢竟非心非佛。大眾。看取一道紅光。爍破無生窠窟<p><b>　　<A NAME="n1956"></A>為佛真大師下火</b><p>觸目菩提真解脫。頂門正眼耀乾坤。透得生死關。廓然無起滅。佛真大師。生平滴水滴凍。勇猛截鐵斬釘。舉世重其為人。聞見莫不欽歎。內侍叢中跳出。衲僧隊堶蛈獢C淵聖錫徽名。皇后賜度牒。驚群伏眾絕類離倫。將謂萬里前程。豈期百年頃刻。今則[<a href='javascript:showpic("../fontimg/044009.gif")'>番*飛</a>]身長往。透出金圈栗棘蓬。頂後圓光應現無生大火聚。佛真佛真。急著眼保雲程。一炬紅光纔舉處。毘盧頂上任縱橫<p><b>　　<A NAME="n1957"></A>為範和尚下火</b><p>忠臣不畏死。故能立天下之大事。勇士不顧生。故能成天下之大名。衲僧家透脫生死不懼危亡。故能立佛祖之紀綱。昭覺和尚神機峭拔。智辯滔天。肘臂下有符。頂門上具眼。奮喝散白雲底意氣。操打破虛空底鉗鎚。一歸錦官兩住雄剎。闢開荊棘路。坐斷是非關。接物利生光揚佛日。臨岐一著擺撥便行。絕後光前頭正尾正。如今既到這堙C可謂世緣畢備。末後慇懃截斷。路頭一堆猛火。大眾且道。畢竟向什麼處去。舉火炬云。烈焰[<a href='javascript:showpic("../fontimg/000262.gif")'>一/旦</a>]天留不得。當空寶月鎮長圓<p><b>　　<A NAME="n1958"></A>為亡僧下火</b><p>五蘊山頭涅槃路。四方八面沒遮襴。通身盡是金剛眼。一粒靈丹火媬U<p class='juan'>
圓悟佛果禪師語錄卷第二十</p>
</body></html>
