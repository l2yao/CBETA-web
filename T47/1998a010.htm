<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p class='juan'>
慧普覺禪師語錄卷第十</p>
<p><span class='byline'>　　　　徑山能仁禪院住持嗣法慧日禪師臣蘊聞　上進</span><br><p><b>　　<A NAME="n1973"></A>頌古</b><p>世尊未離兜率已降王宮。未出母胎度人已畢。頌云<p class='lg'>利刃有蜜不須舐。蠱毒之家水莫嘗。不舐不嘗俱不犯。端然衣錦自還鄉</p><p>世尊初生。一手指天一手指地。云天上天下唯我獨尊。頌云<p class='lg'>老漢纔生便著忙。周行七步似顛狂。賺他無限癡男女。開眼堂堂入鑊湯</p><p>世尊拈華。頌云<p class='lg'>拈起一枝華。風流出當家。若言付心法。天下事如麻</p><p>外道問佛。頌云<p class='lg'>兩處牢關擊不通。纖塵不動自乖宗。忽然業鏡百雜碎。黃面瞿曇失卻蹤</p><p>達磨面壁頌云<p class='lg'>金鼇一掣滄溟竭。徒自悠悠泛小舟。今日煙波無可釣。不須新月更為鉤</p><p>二祖安心。頌云<p class='lg'>覓心無處更何安。嚼碎通紅鐵一團。縱使眼開張意氣。爭如不受老胡謾</p><p>女子出定。頌云<p class='lg'>出得出不得。是定非正定。罔明與文殊。喪卻窮性命</p><p>馬祖三十年不少鹽醬。頌云<p class='lg'>見得分明識得親。舉來猶自涉塗程。直饒不犯毫芒者。也是拈[飢-几+追]舐指人</p><p>百丈再參馬祖。頌云<p class='lg'>馬駒喝下喪家風。四海從茲信息通。烈火焰中撈得月。巍巍獨坐大雄峰</p><p>國師三喚侍者。頌云<p class='lg'>啞子得夢與誰說。起來相對眼麻彌。已向人前輸肺腑。從教他自覓便宜</p><p>溈山有句無句。頌云<p class='lg'>若將此語定綱宗。孤負明招獨眼龍。笑堜縣尷d水路。方知千里共同風</p><p>明招虎生七子。頌云<p class='lg'>第七菸菟沒尾巴。食牛之氣已堪誇。叢林悱悱爭脣吻。幾箇行人得到家</p><p>南泉。不是心不是佛不是物。頌云<p class='lg'>倒腹傾腸說向君。不知何故尚沈吟。而今便好猛提取。付與世間無事人</p><p>南泉。心不是佛智不是道。頌云<p class='lg'>雨散雲收後。崔嵬數十峰。倚襴頻顧望。回首與誰同</p><p>黃檗。汝等諸人盡是[<a href='javascript:showpic("../fontimg/004297.gif")'>口*童</a>]酒糟漢。頌云<p class='lg'>身上著衣方免寒。口邊說食終不飽。大唐國埵拲C禪。今日為君注破了</p><p>臨濟凡見僧入門便喝。頌云<p class='lg'>入門便喝。全無巴鼻。引得兒孫。弄粥飯氣</p><p>麻谷問臨濟十二面觀音。頌云<p class='lg'>昧卻當陽箇一著。牽來拽去互施呈。不知陰卻王維手更有何人畫得成</p><p>臨濟問僧甚麼處來。僧便喝。濟便揖坐。僧擬議。濟便打。又一僧來。濟豎起拂子。僧禮拜。濟便打。復見僧來亦豎起拂子。僧不顧。濟亦打頌云<p class='lg'>五月五日午時書。赤口毒舌盡消除。更饒急急如律令。不須門上畫蜘蛛</p><p>臨濟無位真人。頌云<p class='lg'>腦後見腮村僧。大開眼了作夢。雖然趁得老鼠。一棒打破油甕</p><p>趙州訪臨濟。頌云<p class='lg'>一人眼似鼓槌。一人頭如木杓。兩箇老不識羞。至今無處安著</p><p>南泉平常心是道。頌云<p class='lg'>勸君不用苦勞神。喚作平常轉不親。冷淡全然沒滋昧。一回舉起一回新</p><p>趙州使得十二時。頌云<p class='lg'>使得十二時辰。呼來卻教且去。倚官挾勢欺人。茫茫無本可據</p><p>趙州訪茱萸。頌云<p class='lg'>深淺聊將拄杖探。忽然平地起波瀾。傾湫倒嶽驚天地。到海方知徹底乾</p><p>趙州一日從殿上過。乃喚侍者一聲。侍者應諾。州云。好一殿功德。侍者無對。頌云<p class='lg'>好一殿功德。總是過去佛。百福相嚴身。不使栴檀刻。日日香煙夜夜燈。看來當甚乾蘿蔔</p><p>趙州問投子。大死底人卻活時如何。投子云。不許夜行投明須到。頌云<p class='lg'>禾黍不陽豔。競栽桃李春。[<a href='javascript:showpic("../fontimg/044009.gif")'>番*飛</a>]令力耕者。半作賣華人</p><p>趙州勘婆。頌云<p class='lg'>天下禪和說勘破。爭知趙州已話墮。引得兒孫不丈夫。人人點過冷地臥</p><p>趙州問南泉。知有底人向甚麼處去。泉云。山前檀越家作一頭水牯牛去。州云。謝師答話。泉云。昨夜三更月到窗。頌云<p class='lg'>度體裁衣。量水打碓。毫髮不差。且居門外</p><p>趙州一日在方丈內。聞沙彌喝參。州向侍者云。教伊去。侍者纔教去。沙彌便珍重。州向傍僧云。沙彌得入門。侍者在門外。頌云<p class='lg'>飋飋風松。蕭蕭雨檜。師子咬人。韓[狂-王+盧]逐塊</p><p>趙州一日在東司上。見文遠過。遂喚云。文遠。遠應諾。州云。東司上不可與爾說佛法。頌云<p class='lg'>趙州有密語。文遠不覆藏。演出大藏教。功德實難量</p><p>趙州一日共文遠行次。忽指面前地云。這埵n造箇巡鋪。遠便近前展兩手云。把將公驗來。州與一掌。遠云。公驗分明過。頌云<p class='lg'>一正一邪。一倒一起。文遠趙州。靴堸坅</p><p>趙州一日在佛殿上。見文遠禮佛。以拄杖打一下。遠云。禮佛也是好事。州云。好事不如無。頌云<p class='lg'>文遠修行不落空。時時瞻禮紫金容。趙州拄杖雖然短。腦後圓光又一重</p><p>趙州狗子無佛性。頌云<p class='lg'>有問狗佛性。趙州答曰無。言下滅胡族。猶為不丈夫</p><p>趙州云。金佛不度鑪。木佛不度火。泥佛度不水。真佛內塈丑C頌云<p class='lg'>九十七種妙相。顧陸筆端難狀。趙州眼目精明。覷見心肝五藏</p><p>青州布袗。頌云<p class='lg'>青州七斤衫。盡力提不起。打破趙州關。總是自家底</p><p>鎮州蘿蔔。頌云<p class='lg'>參見南泉王老師。鎮州蘿蔔更無私。拈來塞斷是非口。雪曲陽春非楚詞</p><p>趙州有佛處不得住。頌云<p class='lg'>有佛處不得住。生鐵稱鎚被蟲蛀。無佛處急走過。撞著嵩山破窖墮。三千里外莫錯舉。兩箇石人相耳語。恁麼則不去也。此語已行遍天下。摘楊華摘楊華。唵[<a href='javascript:showpic("../fontimg/059275.gif")'>口*摩</a>]呢噠哩吽[<a href='javascript:showpic("../fontimg/004305.gif")'>口*發</a>]吒</p><p>趙州問僧。甚麼處來。僧云。雪峰來。州云。雪峰有何言句示人。僧云。雪峰尋常道。盡大地是沙門一隻眼。汝等諸人向甚麼處屙。州云。上座若回。寄箇鍬子去。頌云<p class='lg'>塗路波吒數十州。傳言送語當風流。不知腳下泥生<span class='corr'>刺</span>。蹋著錐人腳指頭</p><p>保壽問胡釘鉸。頌云<p class='lg'>直饒釘得遮一縫。點檢將來非好手。可憐兩箇老禪翁。卻向俗人說家醜</p><p>疏山造壽塔。頌云<p class='lg'>鑿壞十方常住地。三錢使盡露屍骸。羅山古佛雖靈驗。未免將身一處埋</p><p>羅山在禾山。送同行矩長老出門次。山把拄杖面前一攛。矩無對。山云。石牛攔古路。一馬勿雙駒。後有僧舉似疏山。山云。石牛攔古路。一馬生三寅。頌云<p class='lg'>出門握手話分攜。古路迢迢去莫追。卻笑波心遺劍者。區區空記刻舟時</p><p>德山托缽。頌云<p class='lg'>一撾塗毒聞皆喪。身在其中總不知。八十翁翁入場屋。真誠不是小兒嬉</p><p>雲門云。世界恁麼廣闊。為甚聞鐘聲披七條。頌云<p class='lg'>鐘聲披起鬱多羅。碧眼胡兒不奈何。一箭雙雕隨手落。拈來元是柵中鵝</p><p>德山見僧入門便棒。頌云<p class='lg'>入門便棒。郎當不少。依而行之。胡麻廝繳</p><p>百丈野狐。頌云<p class='lg'>不落不昧。石頭土塊。驀路相逢。銀山粉碎。拍手呵呵笑一場。明州有箇憨布袋</p><p>深明二上座同行。見魚跳出網。頌云<p class='lg'>俊哉一躍透重淵。霹靂追之去不還。卻笑龍門燒尾者。依前點額在波瀾</p><p>南泉打破粥鍋。頌云<p class='lg'>南泉打破閑家具。浩浩諸方作話看。今日為君重舉過。明明歷歷不顢頇</p><p>首山竹篦。頌云<p class='lg'>背觸非遮護。明明直舉揚。吹毛雖不動。遍地是刀槍</p><p>瑞巖喚主人公。頌云<p class='lg'>瑞巖家風。喚主人公。昨夜南山。虎咬大蟲</p><p>興化同參相見。頌云<p class='lg'>鏌[<a href='javascript:showpic("../fontimg/040676.gif")'>金*耶</a>]在握。天魔膽落。明眼衲僧。休更卜度</p><p>興化打克賓。頌云<p class='lg'>丹生生鸑鷟。師子產狻猊。棒下摩醯眼。徒誇第一機</p><p>興化紫羅帳媦趙u珠。頌云<p class='lg'>對眾全提摩竭令。豈是閑開兩片皮。喝下瞎驢成隊走。夢中推倒五須彌</p><p>興化上堂云。今日不用如何若何。便請單刀直入。興化為爾證據。時有旻德長老。出眾禮拜。起來便喝。化亦喝。德又喝。化又喝。德禮拜歸眾。化云。適來若是別人。三十棒一棒也較不得。何故為他旻德會一喝不作一喝用。頌云<p class='lg'>暗中攜手上高山。及至天明各自行。無限中塗未歸客。明明開眼墮深坑</p><p>三聖云。我逢人即出。出則不為人。興化云。我逢人即不出。出則便為人。頌云<p class='lg'>陽焰何曾能止渴。畫餅幾時充得饑。勸君不用栽荊棘。後代兒孫惹著衣</p><p>南泉見鄧隱峰來。指淨瓶云。淨瓶是境。爾不得動著境。與我將水來。峰將淨瓶傾水於南泉面前。泉便休。歸宗云。鄧隱峰也是亂瀉。頌云<p class='lg'>眼中無翳休挑刮。鏡上無塵不用磨。信腳出門行大路。橫擔拄杖唱山歌</p><p>石頭云。恁麼也不得。不恁麼也不得。恁麼不恁麼總不得。頌云<p class='lg'>好箇話端。阿誰解舉。舉得十分。未敢相許</p><p>三聖問雪峰。透網金鱗。頌云<p class='lg'>全死中全活。全活中全死。一箇訝郎當。一箇福建子</p><p>夾山境。頌云<p class='lg'>境話會來雖未是。卻問如今作麼生。清涼元本鼻頭直。夾山依舊兩眉橫</p><p>睦州擔板。頌云<p class='lg'>睦州擔板。那容眨眼。闊狹短長。不須增減</p><p>僧問睦州。一氣還轉得一大藏經也無。州云。有甚[飢-几+畢]鑼[飢-几+追]子快下將來。頌云<p class='lg'>一氣轉一大藏教。頓漸偏圓權與實。無邊妙義炳然彰。元來一字也不識</p><p>臨濟會中。兩堂首座齊下喝。僧問還有賓主也無。濟云。賓主歷然。頌云<p class='lg'>以平報不平。王法本無親。臨濟雖明眼。也是黃龍精</p><p>普化明頭來明頭打。頌云<p class='lg'>先師會塈e真處。臨濟堂前喫菜時。連此三回露拴索。咄這緣臺盤乞兒</p><p>明招一日天寒上堂。大眾纔集。招云。風頭稍硬。不是爾安身立命處。且歸煖室商量。便歸方丈。大眾隨至立定。招云。纔到煖室便見瞌睡。以拄杖一時趁下。頌云<p class='lg'>夜半明星當午現。愚夫猶待曉雞鳴。可憐自屎不知臭。又欲重新拈似人</p><p>保壽開堂。頌云<p class='lg'>提起須彌第一槌。電光石火太遲遲。象王行處狐蹤絕。師子咆哮百獸危</p><p>古德莊上喫油餈。頌云<p class='lg'>和尚不赴堂。莊主謝臨屈。一字入公門。九牛撤不出</p><p>玄沙云。若論此事。喻一片田地。四至界分。結契賣與諸人了也。只有中心樹子猶屬老僧在。頌云<p class='lg'>祖父田園都賣了。四邊界至不曾留。奈何猶有中心樹。惱亂春風卒未休</p><p>首山新婦騎驢阿家牽。頌云<p class='lg'>新婦騎驢阿家牽。步步相隨不著鞭。歸到畫堂人不識。從今嬾更出門前</p><p>烏臼見玄紹二上座來。遂問。二禪伯近離甚麼處。僧云江西。臼便打。僧云。久嚮和尚有此機要。臼云。爾既不會。第二箇近前來。僧擬議。臼亦打云。同坑無異土。參堂去。頌云<p class='lg'>猛焰不容蚊蚋泊。大海那能宿死屍。任是三頭并六臂。望風無不豎降旗</p><p>雲門乾屎橛。頌云<p class='lg'>雲門乾屎橛。全超法報化。無事出山游。百錢杖頭掛</p><p>雲門須彌山。頌云<p class='lg'>巍巍一座大彌盧。荷負非干氣力麤。縱使不隨言語會。卻來當面受塗糊</p><p>大愚鋸解稱鎚。頌云<p class='lg'>問佛如何是。宗師即便酬。稱鎚將鋸解。言外度迷流</p><p>僧問興化。四方八面來時如何。化云。打中間底。僧便禮拜。化云。興化今日赴箇村齋。向來中路撞著一陣卒風暴雨。卻向古廟堸{避得過。頌云<p class='lg'>古廟媕Y回避得。紙錢堆畔暗嗟吁。閑神野鬼皆驚怕。只為渠儂識梵書</p><p>雪峰望州亭相見。頌云<p class='lg'>望州烏石與僧堂。業識茫茫不可當。提起衲僧拄杖子。五湖四海沸如湯</p><p>夾山目前無法意在目前不是目前。法非耳目之所到。頌云<p class='lg'>癡人面前休說夢。生鐵團上須尋縫。明明。說與卻佯聾。只管外邊閑打巷</p><p>無業國師云。若一毫頭凡聖情念未盡。不免入驢胎馬腹堨h。白雲端和尚云。設使一毫頭凡聖情念淨盡。亦未免入驢胎馬腹堨h。頌云<p class='lg'>移身不移步。移步不移身。走卻金師子。捉得玉麒麟</p><p>靈雲見桃華。頌云<p class='lg'>總道見桃華悟道。此語不知還是無。茫茫宇宙人無數。那箇男兒是丈夫</p><p>玄沙云。諦當甚諦當。敢保老兄未徹在。頌云<p class='lg'>打破鬼門關。日輪正當午。一箭中紅心。大地無寸土</p><p>洞山云。言無展事。語不投機。承言者喪。滯句者迷。頌云<p class='lg'>言無展事語不投機。承言者喪滯句者迷。逢人不得錯舉</p><p>舉道者訪琅琊。頌云<p class='lg'>奪得驪珠即便回。小根魔子盡疑猜。拈來拋向洪波堙C撒手大家空去來</p><p>僧問風穴。語默涉離微。如何通不犯。穴云。常憶江南三月堙C鷓鴣啼處百華香。頌云<p class='lg'>忽爾出門先見路。纔方洗腳便登船。神仙祕訣真堪惜。父子雖親不可傳</p><p>趙州訪道吾。吾見來著豹皮褌。把吉撩棒。在三門前等候。纔見州來。便高聲唱喏而立。州云。小心祇候著。吾又唱喏一聲而去。頌云<p class='lg'>有禮有樂。有唱有酬。人平不語。水平不流</p><p>臨濟遷化時示眾云。吾滅後不得滅卻吾正法眼藏。三聖出云。爭敢滅卻和尚正法眼藏。濟云。已後有人問爾。向他道甚麼。三聖便喝。濟云。誰知吾正法眼藏向遮瞎驢邊滅卻。頌云<p class='lg'>瞎驢一跳眾皆驚。正法那堪付與人。三要三玄俱喪盡。堂堂擺手出重城</p><p>僧問乾峰。十方薄伽梵。一路涅槃門。頌云<p class='lg'>撦破雲門一柄扇。[<a href='javascript:showpic("../fontimg/011902.gif")'>打-丁+幻</a>]折乾峰一條棒。二三千處管絃樓。四五百條華柳巷</p><p>雲門大師云。聞聲悟道。見色明心。作麼生是聞聲悟道見色明心。乃云。觀世音菩薩將錢來買餬餅。放下手云。元來只是饅頭。頌云<p class='lg'>見色明心事已差。聞聲悟道更交加。觀音妙智慈悲力。荊棘林生優缽華</p><p>雲門大師拈起拄杖舉教云。凡夫實謂之有。二乘析謂之無。緣覺謂之幻有。菩薩當體即空。乃云。衲僧見拄杖。但喚作拄杖。行但行坐但坐。總不得動著。頌云<p class='lg'>剔開金殿鎖。撞動玉樓鐘。泣露千般草。吟風一樣松。</p><p>陸[<a href='javascript:showpic("../fontimg/000262.gif")'>一/旦</a>]大夫問南泉。肇法師也甚奇怪。解道天地與我同根。萬物與我一體。泉指庭前華召大夫云。時人見此一株華。如夢相似。頌云<p class='lg'>天地同根伸一問。未曾抬步已亡家。無陰陽處華重發。玉本無瑕卻有瑕</p><p>玄沙三種病人。頌云<p class='lg'>玄沙三種病人話。透出雲門六不收。莫待是非來入耳。從前知己返為讎</p><p>玄沙見新到纔禮拜。沙云。因我得禮爾頌云<p class='lg'>夫子不識字。達磨不會禪。玄沙無此語。切莫妄流傳</p><p>南院上堂云。赤肉團上壁立千仞。時有僧問。赤肉團上壁立千仞。豈不是和尚道。院云是。僧便掀倒禪床。院云。爾看這瞎漢亂做。僧擬議。院便打趁出院。頌云<p class='lg'>赤肉團邊用得親。主賓有理各難伸。兩箇駝子相逢著。世上如今無直人</p><p>百丈侍馬祖游山歸忽然哭。同事問云。憶父母耶。丈云無。同事云。被人罵耶。丈云無。同事云。哭作甚麼。丈云。問取和尚。同事往問馬祖。祖云。爾去問取他。同事回至寮中見百丈呵呵大笑。同事云。適來為甚麼哭。如今為甚麼笑。丈云。適來哭而今笑。同事罔然。頌云<p class='lg'>有時笑兮有時哭。悲喜交并暗催促。此理如何舉向人。斷絃須得鸞膠續</p><p>楊岐和尚問僧。栗棘蓬爾作麼生吞。金剛圈爾作麼生跳。頌云<p class='lg'>金剛圈栗棘蓬。玄沙三種病。石鞏一張弓。直截為君說。新羅在海東</p><p>僧問楊岐。如何是佛。岐云。三腳驢子弄蹄行。僧云。便恁麼去時如何。岐云。湖南長老。頌云<p class='lg'>楊岐一頭驢。只有三隻腳。潘閬倒騎歸。[搷*頁]殺黃幡綽</p><p>僧問青原思和尚。如何是佛法大意。原云。廬陵米作麼價。頌云<p class='lg'>老青原沒縫罅。問佛法酬米價。差毫釐成話[標-示+(革*月)]。無面目得人怕</p><p>僧問巖頭。古帆未掛時如何。頭云。後園驢喫草頌云<p class='lg'>後園驢喫草。一老一不老。驀地撞出來。鬥湊得恰好</p><p>僧問巖頭。古帆未掛時如何。頭云。小魚吞大魚。頌云<p class='lg'>小魚吞大魚。直路太縈紆。古帆休更問。處處得逢渠</p><p>僧問五祖演和尚。如何是臨濟下事。祖云。五逆聞雷。頌云<p class='lg'>五逆聞雷。曾參顏回。一粒豆子。爆出冷灰</p><p>僧問圜悟和尚。如何是佛。悟云。口是禍門。頌云<p class='lg'>口是禍門。電激雷奔。娑竭出海。震動乾坤</p><p>佛眼和尚讀靈源十二時歌有偈云。一日日一時時。龍門老心自知。頌云<p class='lg'>日日日日。時時時時。違時失候。箇老古錐</p><p>南禪師云。鐘樓上念讚。床腳下種菜時如何。黃檗勝禪師云。猛虎當路坐。頌云<p class='lg'>直出直入。當面不識更擬如何。著甚死急</p><p>二十四祖尊者因。罽賓國王秉劍於前曰。師得蘊空否。曰已得。曰既得蘊空離生死否。曰已離。曰既離生死可施我頭否。曰身非我有豈況於頭。王便斬之。白乳湧高數尺。王臂自墮頌云<p class='lg'>殺人須是殺人漢。當下一刀成兩段。頭臂雖虧劍刃鋒。何似秦時[車*度]轢鑽</p><p>芭蕉拄杖。頌云<p class='lg'>十字街頭。現成行貨。擬欲商量。漆桶蹉過</p><p>汾陽十智同真。頌云<p class='lg'>兔角龜毛眼堮漶C鐵山當面勢崔嵬。東西南北無門入。曠劫無明當下灰</p><p>雲門抽顧頌鑒咦。頌云<p class='lg'>雲門鑒咦。少有人知。咄無孔鐵鎚</p><p>龐居士問馬大師。不與萬法為侶者是甚麼人。大師云。待汝一口吸盡西江水即向汝道。頌云<p class='lg'>一口吸盡西江水。甲乙丙丁庚戊已。咄咄咄囉囉哩</p><p>法華經云。大通智勝佛。十劫坐道場。佛法不現前。不得成佛道。頌云<p class='lg'>燕坐道場經十劫。一一從頭俱漏泄。世間多少守株人。掉棒擬打天邊月</p><p>維摩經云。其施汝者不名福田。供養汝者墮三惡道。頌云<p class='lg'>獨坐許誰知。青山對落暉。華須連夜發。莫待曉風吹</p><p>圓覺經云。居一切時不起妄念。於諸妄心亦不息滅。住妄想境不加了知。於無了知不辯真實。頌云<p class='lg'>荷葉團團團似鏡。菱角尖尖尖似錐。風吹柳絮毛毬走。雨打梨花蛺蝶飛</p><p>楞嚴經云。見見之時見非是見。見猶離見見不能及。頌云<p class='lg'>春至自開華。秋來遷落葉。黃面老瞿曇。休搖三寸舌</p><p>文殊菩薩所說般若經云。清淨行者不入涅槃。破戒比丘不入地獄。頌云<p class='lg'>壁上安燈盞。堂前置酒臺。悶來打三盞。何處得愁來</p><p>楞伽經云。五法三自性二種無我。頌云<p class='lg'><span class='corr'>陝</span>府鐵牛白癩。嘉州大像耳聵。兩箇病痛一般。咄哉漆桶不快</p><p>殃崛摩羅尊者。於一長者家持缽。適值其家婦人產難。長者遂白尊者曰。尊者是佛弟子。如何救得我家產難。尊者云。我乍入道。未能相救。當去問佛。尊者往見佛具陳斯事。佛言。汝但去說。我自從賢聖法來。未曾殺生。尊者依佛所說往告長者。婦人聞之。當時分免。頌云<p class='lg'>華陰山前百尺井。中有寒泉徹骨冷。誰家女子來照影。不照其餘照斜領</p><p>浮盃和尚因。凌行婆問。盡力道不得底句分付阿誰。盃云。浮盃無剩語。婆云。未到浮盃不妨疑著。盃云。別有長處不妨拈出。婆歛手哭云。蒼天中更添冤苦。盃無語。婆云。語不識偏正。理不知倒邪。為人即禍生。頌云<p class='lg'>掌內摩尼曾不顧。誰能護惜孃生[<a href='javascript:showpic("../fontimg/034236.gif")'>袖-由+夸</a>]。浮盃不會老婆禪。直至如今遭點污</p><p>後有僧舉似南泉。泉云。苦哉浮盃。被這老婆摧折一上。婆聞笑云。王老師猶少機關在。時有幽州澄一禪客。乃問婆。南泉為甚少機關。婆哭云。可悲可痛。澄一罔措。婆乃問會麼澄一合掌而立。婆云。猗死禪和如麻似粟。後澄一舉似趙州。州云。我若見這臭婆問教口啞。澄一云。未審和尚怎生問他。州便打。澄一云。為甚卻打某甲。州云。似這猗死禪和不打更待何時。頌云<p class='lg'>電光石火尚猶遲。猗死禪和那得知。轉面回頭擬尋討。夕陽已過綠梢西</p><p>婆聞卻云。趙州合喫婆手中棒。州聞哭云。可悲可痛。婆聞乃歎云。趙州眼光爍破四天下。州聞令人去問云。如何是趙州眼。婆乃豎起拳。州聞乃作頌送云。當機覿面提。覿面當機疾。報爾凌行婆。哭聲何得失。婆答云。哭聲師已曉。已曉復誰知。當時摩竭令。幾喪目前機。頌云<p class='lg'>眼光爍破四天下。婆子拳頭沒縫罅當機覿面事如何。猛虎脊梁誰解跨</p><p>南泉云。三世諸佛不知有。狸奴白牯卻知有。頌云<p class='lg'>三世諸佛不知有。老老大大外邊走。眼皮蓋盡五須彌。大洋海偨<a href='javascript:showpic("../fontimg/044009.gif")'>番*飛</a>]筋斗。(一)狸奴白牯卻知有。瀑布不溜青山走。堪笑無端王老師。錯認簸箕作熨斗(二)</p><p>臨濟問寺主。甚麼處去來。云州中糶黃米去來。濟以拄杖畫一畫云。還糶得這箇麼。生便喝。濟便打。次典座至。濟乃舉似典座。座云。寺主不會和尚意。濟云。爾又作麼生。座禮拜。濟亦打。頌云<p class='lg'>一堆紅焰[<a href='javascript:showpic("../fontimg/000262.gif")'>一/旦</a>]晴空。不問金鋀鐵錫銅。入媞伀虷角竷h。那容蚊蚋泊其中</p><p>五祖和尚舉。僧問趙州。如何是祖師西來意。州云。庭前柏樹子。恁麼會便不是了也。如何是祖師西來意。庭前柏樹子。恁麼會方始是。頌云<p class='lg'>崎崎嶇嶇平坦坦。平坦坦處甚崎嶇。驀地跛驢能蹴蹋。抹過追風天馬駒</p><p>師室中常舉竹篦問學者曰。喚作竹篦則觸。不喚作竹篦則背。眾下語皆不契。因僧請益。復成五頌示之。頌云<p class='lg'>雲門舉起竹篦。開口知君話墮。上方香積不餐。甘伏食人涕唾(一)雲門舉起竹篦。禪和切忌針錐。鸞鳳不棲荊棘。[感*鳥][感*鳥]偏守空池(二)雲門舉起竹篦。通身帶水拖泥。奉報參玄上士。撒手懸崖勿遲(三)雲門舉起竹篦。擬議知君亂統。直饒救得眼睛。當下失卻鼻孔(四)雲門舉起竹篦。露出心肝五臟。可憐猗死禪和。猶自魂飛膽喪(五)</p><p class='juan'>
大慧普覺禪師語錄卷第十</p>
</body></html>
