<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p class='juan'>
大慧普覺禪師讚佛祖卷第十二</p>
<p><span class='byline'>　　　　徑山能仁禪院住持嗣法慧日禪師臣蘊聞　上進</span><br><p><b>　　<A NAME="n2013"></A>釋迦出山相</b><p class='lg'>正覺山前折卻本。三七日內心頭悶。卻來鹿苑討便宜。好與拽[<a href='javascript:showpic("../fontimg/044009.gif")'>番*飛</a>]椎一頓</p><p><b>　　<A NAME="n2014"></A>文殊問疾</b><p class='lg'>居士何曾病。是病因問有。兩眼對兩眼。世醫咸拱手</p><p><b>　　<A NAME="n2015"></A>觀音大士</b><p class='lg'>過去正法明。現前觀自在。眼觀諸音聲。耳聽眾妙色。二義俱寂滅。誰受此說者。是說亦寂滅。誰為此說者。能觀及所觀。能聽洎所聽。返觀觀聽者。是亦無所有。大哉觀世音。快說如是法。是法不思議聽者亦希有。我今以一毛。遍量法界空。作此如幻言。讚是真實相</p><p><b>　　<A NAME="n2016"></A>入定觀音</b><p class='lg'>世間種種音聲相。眾以耳聽非目睹。唯此大士眼能觀。瞑目諦觀為佛事。於眼境界無所取。耳鼻舌身意亦然。善哉心洞十方空。六根互顯如是義。眼色耳聲鼻嗅香。身觸意思無差別。當以此觀如是觀。取此為實成妄想。若離妄想取實法。展轉惑亂失本心。本心既失隨顛倒。不見大士妙色身。無眼耳鼻舌身意。互顯之義亦寂滅。亦無大士妙色身。亦無種種音聲相。佛子能作如是觀。永離世間生死苦</p><p><b>　　<A NAME="n2017"></A>維摩居士</b><p class='lg'>冷坐毘耶城。百病一時發。不得文殊來。幾乎無合殺</p><p><b>　　<A NAME="n2018"></A>九祖伏馱密多尊者</b><p class='lg'>默坐半百春。無喜亦無瞋。東西行七步。抖擻舊精神</p><p><b>　　<A NAME="n2019"></A>初祖達磨大師</b><p class='lg'>來時已沒當門齒。去時唯有一隻履。蔥嶺那邊逢宋雲。十分彰露醜舉止</p><p><b>　　<A NAME="n2020"></A>傅大士</b><p class='lg'>天上無彌勒。地下無彌勒。拍版與門槌。畢竟是何物</p><p><b>　　<A NAME="n2021"></A>六祖大鑑禪師</b><p class='lg'>擔柴賣火村媞~。舌本瀾翻不奈何。自道來時元沒口。卻能平地起風波</p><p><b>　　<A NAME="n2022"></A>李長者</b><p class='lg'>以一毛端智。遍量法界空。智空無自性。空智在其中</p><p><b>　　<A NAME="n2023"></A>龐居士</b><p class='lg'>男女不婚嫁。隨緣賣笊籬。這般滋味子。豈與外人知</p><p><b>　　<A NAME="n2024"></A>趙州和尚</b><p class='lg'>庭柏無根虛空有骨。十分魯鈍似遼天鶻。熱至乘涼寒燒榾柮。夫是之謂趙州古佛</p><p><b>　　<A NAME="n2025"></A>船子和尚</b><p class='lg'>驀口一橈玄路絕。藥山之道始流傳。離鉤三寸無消息。覺海方乘般若船</p><p><b>　　<A NAME="n2026"></A>臨濟和尚</b><p>稱鎚上掜出汁。枯骨媞V出髓。全無些子蘊藉。一味賣弄口嘴。更說甚麼。三要三玄四種料揀。大似青天白日十字街頭見神見鬼。咄<p><b>　　<A NAME="n2027"></A>雲門和尚</b><p class='lg'>開雪峰口出睦州氣。袖手儼然耽耽虎視。我說是言有語無義。石火電光咄哉鈍滯。伽梨勃窣知是誰。有人續得末後句。許爾親見渠儂</p><p><b>　　<A NAME="n2028"></A>布袋和尚(二)</b><p class='lg'>三千威儀都不修。八萬細行渾不顧。只因鬧市等箇人。被人喚作破落戶。兜率內院久拋離。縱歸迷卻來時路。稽首彌勒世尊。得恁寬腸大肚</p><p class='lg'>肩擔一條吉撩棒。棒頭挂雙破木履。盡力撮卻布袋口。不知堻\有甚底。落落魄魄鬧市行。[若/(若*若)][若/(若*若)]苴苴沒羞恥。龍華會上若逢渠。定與椎落當門齒</p><p><b>　　<A NAME="n2029"></A>金華聖者</b><p class='lg'>金華聖者誰識。撞著豬頭便喫。雖然無愛無憎。其奈有損有益。使得破落僧徒也道。逆行順行天莫測。若無末後一著。至今有口難分析</p><p><b>　　<A NAME="n2030"></A>南安巖主</b><p class='lg'>贈以之中語。咸云祕密言。誰知此老子。非妙亦非玄。直截不藏覆。當機火婼活C誰人明此意。端坐自擎拳</p><p><b>　　<A NAME="n2031"></A>言法華</b><p class='lg'>旋陀羅尼三昧。語默元無罣礙。攪衣著屐走街。剛被時人笑怪。問伊住止何處。向道我儂弗會。進前擬議思量。咄哉漆桶不快</p><p><b>　　<A NAME="n2032"></A>雪竇明覺禪師</b><p>太湖三萬六千頃之渺茫。即師之口也。洞庭七十一二朵之巍峭。即師之舌也。不動口不搖舌。已說現說當說。無少無剩也。回狂瀾起既倒。活必死之疾於膏肓。即師荷擔大法。而主盟此道也。至於飛鯤鵬於藕絲竅中。置須彌盧於蟭螟睫上。而無寬曠迫隘之量也。我生師之後。而不識師。今睹師之遺像。而作是言者。蓋欲一類闡提毛道凡夫與夫敗善根非器眾生。使其知有吾門單傳直指之妙而已也<p><b>　　<A NAME="n2033"></A>楊岐和尚</b><p class='lg'>異類中行。拖犁拽耙。栗棘金圈。是何言話</p><p><b>　　<A NAME="n2034"></A>白雲端和尚(二)</b><p class='lg'>少處更減。多處又添。達磨不會。卻反西天</p><p class='lg'>飢餮渴飲。閑坐困眠。赤手殺人。血濺梵天</p><p><b>　　<A NAME="n2035"></A>五祖演和尚(二)</b><p class='lg'>赤骨力地。有褌無[<a href='javascript:showpic("../fontimg/034236.gif")'>袖-由+夸</a>]。敢與海神。爭先鬥富</p><p class='lg'>說大脫空荷擔佛祖。七八圓全不成三五。村歌社舞可憐生。引得兒孫弄泥土</p><p><b>　　<A NAME="n2036"></A>西余端和尚</b><p class='lg'>被底禮寅朝。去住隨風掃。名呼章相公。侮嫚圓照老。不托和尚兩拳打翻。回頭妖僧一句罵倒。只看這幾著子。不必問他禪道。箇是金毛師子兒。狐狸野干徒叫譟</p><p><b>　　<A NAME="n2037"></A>慧日雅和尚</b><p class='lg'>嵌嵌枯枯磊磊落落。暗嗚叱[<a href='javascript:showpic("../fontimg/003533.gif")'>口*宅</a>]萬人氣索。宴坐胡床傾湫倒嶽。秉殺活劍解生死縛。不墮塵緣寧居寂寞。豁開濟北三要三玄。提持關西末後一著。慧日之影沈姑谿。泥牛觸折祥麟角</p><p><b>　　<A NAME="n2038"></A>寂音尊者(覺範)</b><p class='lg'>頭如杓面如楪。口無舌說無竭。是而非同而別。種空華抽暗楔。死木蛇活如蝎。擊塗毒腦門裂。是阿誰甘露滅</p><p><b>　　<A NAME="n2039"></A>草堂清和尚</b><p class='lg'>凜凜孤風世所稀。碧眸炯炯電光輝。貧兒示與衣中寶。富者教伊赤體歸。毒手慣曾烹佛祖。洪鑪常用大鉗鎚。小根魔子還知否。此是吾家真白眉</p><p><b>　　<A NAME="n2040"></A>圜悟和尚(三)</b><p class='lg'>道大德備之詞。讚師之真。此處無金二兩。俗人酤酒三升。超佛越祖之談。讚師之禪。削圓方竹杖。鞔卻紫茸氈。無可諭無可說。正是守著繫驢橛。那堪更言七坐道場三奉詔旨。大似鄭州出曹門。且喜沒交涉。降此之外畢竟如何。江南兩浙春寒秋熱。寄語諸方不要饒舌</p><p class='lg'>風雷為舌虛空為口。應群生機作師子吼。眼光爍破四天下。驚起法身藏北斗。箇是楊岐嫡孫。喝下須彌倒走</p><p class='lg'>這老漢無置錐之地而不貧。有無價之寶而不富。睹眾善而不欣。遇諸惡而不怖。一著當陽全提。要且秋毫不露。有時石火娷癡迭C卻向電影中回互。塞卻臨濟三玄門。截斷巖頭末後句</p><p><b>　　<A NAME="n2041"></A>普融平和尚</b><p class='lg'>示無作相擊塗毒鼓。行無緣慈誅佛誅祖。如是見得普融。妙喜未敢相許。直下來也如龍似虎。一槌打破太虛空。至今一缺無人補</p><p><b>　　<A NAME="n2042"></A>長靈卓和尚</b><p class='lg'>厚重如山嚴冷似鐵。破毘盧印坐衲僧舌。派出靈源源清流徹。指曜靈寒呼顧兔熱。謂此是長靈眼中重著屑。謂此非長靈知君猶未瞥。是耶非耶俱為剩說。真耶妄耶水中捉月。而今要見這老人。剔起眉毛須辨別。嘉州大像喫一槌。<span class='corr'>陝</span>府鐵牛流出血</p><p><b>　　<A NAME="n2043"></A>佛性泰和尚</b><p class='lg'>慣說五家宗派禪。不將玄妙與人傳。晚年一處真奇特。食罷長伸兩腳眠</p><p><b>　　<A NAME="n2044"></A>佛燈珣和尚</b><p class='lg'>天姿出格蕭灑。胸次過人惺惺。臨濟頂中髓。楊岐眼媟。棒頭明殺活。喝下顯疏親。孤鸞無伴侶。師子不同群。鍾山佛鑑之嫡子。雙徑山僧之法兄</p><p><b>　　<A NAME="n2045"></A>竹菴珪和尚</b><p class='lg'>讚歎竹菴也是妙喜。罵詈竹菴也是妙喜。讚之罵之各有所以。讚之者為渠具衲僧正眼。罵之者為渠浸在醋甕堙C或曰。如竹菴之為宗師也。不可讚不可罵。精金美玉自有定價。讚之罵之徒增話[<a href='javascript:showpic("../fontimg/015945.gif")'>木*(霸-雨+襾)</a>]。妙喜聞之笑而不答。但拊掌叩齒三下。從教渠讚龜打瓦</p><p><b>　　<A NAME="n2046"></A>天童覺和尚</b><p class='lg'>烹佛烹祖大鑪[<a href='javascript:showpic("../fontimg/043198.gif")'>糒-米+韋</a>]。鍛凡鍛聖惡鉗鎚。起曹洞於已墜之際。針膏肓於必死之時。善說法要罔涉離微。不起于座。而變荊棘林為梵釋龍天之宮。而無作無為。神澄定靈雪頂龐眉。良工幻出兮不許僧繇知。虛堂張挂兮梁寶公猶迷。箇是天童老古錐。妙喜知音更有誰</p><p><b>　　<A NAME="n2047"></A>普明琳和尚</b><p>觸處無礙得大自在。達磨脊梁釋迦腦蓋。夫是之謂普明老人。敢與諸塵作對者也<p>大慧普覺禪師讚佛祖終<p><b>　　<A NAME="n2048"></A>大慧普覺禪師自讚李參政請讚(漢老)</b><p class='lg'>這漢沒量罪過。不合引惹措大。被渠笑娷瓣M。殺卻吾祖達磨。不知有底冤讎。一向興災作禍杲上座諾。惺惺著。莫教話墮</p><p><b>　　<A NAME="n2049"></A>吳提刑請讚(元昭)</b><p class='lg'>這箇村和尚。少人能近傍。黑漆麤竹篦。佛來也一棒。沒秋毫人情。有萬千無狀。慈悲時觀音菩薩之所不如。瞋恚時阿脩羅王亦難比況。世上可憎可惡者。是這般底。阿師如何。也有人畫渠供食</p><p><b>　　<A NAME="n2050"></A>鄭學士請讚(尚明)</b><p class='lg'>參得圜悟禪。擔起睦州版。透過祖師關。瞎卻頂門眼。肚媔繙征屆C心中平坦坦。性氣得人憎。發時渾不管。鞏縣茶缾喫。一槌擊碎饒州白瓷碗</p><p><b>　　<A NAME="n2051"></A>蔡郎中請讚(子應)</b><p class='lg'>賦性暴舉止傲。說甚禪談甚道。有箇沒意智獃郎。隨例妄想顛倒。蔡郎中還見麼。若也當面諱卻。便是監主自盜</p><p><b>　　<A NAME="n2052"></A>蔡宣教請讚(正卿)</b><p class='lg'>手堳東畫西。口中胡說亂道。生慣打葛藤。天真不屬做造。有箇蔡正卿。時時來著到。水流濕火就燥。馬面團[<a href='javascript:showpic("../fontimg/004866.gif")'>圞-木</a>]隨人所好</p><p><b>　　<A NAME="n2053"></A>蔡宣教請讚(春卿)</b><p class='lg'>咄哉無知半憨半癡。黑豆換人眼睛。十分愛討便宜。一朝死入地獄。定墮鑊湯泥犁。佛也救爾不得。任爾鳳林吒之</p><p><b>　　<A NAME="n2054"></A>儲大夫請讚(彥倫)</b><p class='lg'>雲門妙喜真。雲臺居士畫。利鈍不相資。展向虛堂挂。妙喜利中鈍。鈍得顢頇。雲臺鈍中利。利得脫灑。如今利鈍都挂壁。師子[<a href='javascript:showpic("../fontimg/044009.gif")'>番*飛</a>]身絕蹤跡。蹤跡無便塗糊。一時分付儲大夫。唵摩尼達里悉利蘇盧</p><p><b>　　<A NAME="n2055"></A>趙通判請讚(邦禮)</b><p class='lg'>謂汝是善人耶。嫉惡之太甚。謂汝是惡人耶。好賢而樂善。而於善惡兩塗之間了無遺恨(咦)好箇自是漢。高談無畔岸。成佛作祖且緩緩。這一則公案。分付趙通判</p><p><b>　　<A NAME="n2056"></A>許司理請讚(壽源□密長老代請)</b><p class='lg'>湛不搖處正好著力。欲識吾真出陰界入。一毛端頭師子返擲。赤肉團上萬仞壁立。沖密湛然知不知。鐵牛生得玉貓兒</p><p><b>　　<A NAME="n2057"></A>廖知縣請讚(李繹)</b><p class='lg'>我讚我真孰能委悉。火風煖動地水堅濕。俱屬現量擬心則失。就而明之是妄非實。背而捐之土木瓦石。吾說是言如箭射的。離此別求幻惑無識</p><p><b>　　<A NAME="n2058"></A>朱主簿請讚</b><p class='lg'>龐老曾升馬祖堂。西江吸盡更無雙。而今妙喜朱居士。覿面分明不覆藏</p><p><b>　　<A NAME="n2059"></A>聞監務請讚(子清)</b><p class='lg'>謂汝太惺惺。時復放淈[泳-永+盾]。謂汝太褊急。間或又容物。既作人天師。開口便輕忽。莊嚴賢劫中。且無如此佛。寄語聞子清。莫信這箇賊</p><p><b>　　<A NAME="n2060"></A>唐道人請讚</b><p class='lg'>這尊慈無摸[<a href='javascript:showpic("../fontimg/012462.gif")'>打-丁+索</a>]。忽地喜忽地惡。喜也和氣如春百華開萼。怒也雷電風雲一時俱作。似恁麼做處。若非阿脩羅王。即是金僊大覺。唐道人緊收卻。逢人不用展開。卷來送在壁角</p><p><b>　　<A NAME="n2061"></A>江令人請讚(少明宅)</b><p class='lg'>渠本宣州人。生緣在寧國。前不尊釋迦。後不敬彌勒。家貧無飯[<a href='javascript:showpic("../fontimg/004297.gif")'>口*童</a>]。出家去投佛。行腳走諸方。江南遍江北。纔參臨濟禪。便作白拈賊。眼埵鹿人。肚中無點墨。還如跛阿師。說得行不得</p><p><b>　　<A NAME="n2062"></A>無著道人請讚</b><p class='lg'>汝求吾之讚。復讚吾之真。大海絕涓滴。須彌無一塵。以訐為直而非直。以察為明而非明。象王回旋師子嚬呻。性不可會瞥喜瞥瞋。與佛祖為冤敵。與魔外為親姻。自是其是而人不汝是。自神其神而人不汝神。如此為人善知識。少喫酸醋三五升</p><p><b>　　<A NAME="n2063"></A>超宗道人請讚</b><p class='lg'>一條白棒佛祖俱打。超宗禪人大膽不怕。畫我來乞讚。鬼門上帖卦。三十年後此話大行。任一切人讚龜打瓦</p><p><b>　　<A NAME="n2064"></A>舟峰長老求讚</b><p class='lg'>蕭蕭灑灑有取有捨。[若/(若*若)][若/(若*若)]苴苴無真無假。客來須看賊來須打。一條竹篦天上天下。背觸當鋒任人酬價。咄哉村僧少說大話。龜年收取挂高堂。從他讚歎從他罵</p><p><b>　　<A NAME="n2065"></A>鼎需禪人求讚</b><p class='lg'>身心一如。身外無餘。咄這瞎驢。付與鼎需</p><p><b>　　<A NAME="n2066"></A>蘊聞禪人請讚</b><p class='lg'>蘊聞聞自性。自性離聞蘊。吾真亦復然。迥超千聖頂</p><p><b>　　<A NAME="n2067"></A>用宣禪人請讚</b><p class='lg'>宣傳吾真。吾為宣說。眨上眉毛。大巧若拙</p><p><b>　　<A NAME="n2068"></A>思岳禪人求讚</b><p class='lg'>兩耳卓朔口門窄。兩眼皮薄鼻露竅。一生舌本謾瀾翻。何曾唱得胡家調</p><p><b>　　<A NAME="n2069"></A>悟本禪人求讚</b><p class='lg'>一千七百癡衲子。圍遶這箇無明叟。細膩渾沒一星兒。麤慥卻有七八斗。未嘗寂寂入禪定。終日波波廊下走。為人巴鼻亦好笑。更不容人謾開口。盲枷瞎棒當慈悲。是與不是劈脊婁(上聲)如斯主法作宗師。枉續牟尼子孫後。本禪千萬莫學伊。學伊和爾不唧[<a href='javascript:showpic("../fontimg/066116.gif")'>口*留</a>]</p><p><b>　　<A NAME="n2070"></A>法寶禪人求讚</b><p class='lg'>這無狀世間稀。住佛屋著佛衣。[<a href='javascript:showpic("../fontimg/004297.gif")'>口*童</a>]佛飯說佛非。多忿怒少慈悲。畫得似差毫氂。寶禪者應自知</p><p><b>　　<A NAME="n2071"></A>守淨禪人求讚</b><p class='lg'>瞋恚癡未除。心意識顛倒。談禪信口開。舌頭胡亂掃。其施汝者不名福田。供養汝者墮三惡道。箇是雲門村僧。即非杜撰長老</p><p><b>　　<A NAME="n2072"></A>遵璞禪人求讚</b><p class='lg'>臨濟燒黃檗禪版。香嚴哭溈山拄杖。雲門村叟效顰。也作這般伎倆。作麼生是這般伎倆(咄)傳來鐵缽盛貓飯。磨衲袈裟入墨盆。祖翁活計都壞了。不知將底付兒孫</p><p><b>　　<A NAME="n2073"></A>僧鶚禪人求讚</b><p class='lg'>這漢一生空倔彊。偏向人前放軟頑。涅槃路上栽荊棘。解脫門前緊著關。不別法身三種病。豈識楞嚴義八還。謾把少林無孔笛。等閑吹過汨羅灣</p><p><b>　　<A NAME="n2074"></A>正言禪人求讚</b><p class='lg'>虛空奡╞X骨。閃電中作窠窟。有問妙喜家風。此外更無別物</p><p><b>　　<A NAME="n2075"></A>祖傳禪人求讚</b><p class='lg'>[若/(若*若)]苴全似川僧。蕭灑渾如浙客。偏向情未生時。拈出報慈一隔。尊性不定莫可窺測。見小時嫌蟭螟眼太寬。見大時謂太虛空忒窄。似這般底阿師。如何受人天供養。好與劈腮一摑</p><p><b>　　<A NAME="n2076"></A>妙道禪人求讚</b><p class='lg'>這村僧無明大。少柔和多褊隘。愛罵人舌頭快。受佛蔭破佛戒。不精進常懈怠。謗般若彌天罪。入地獄永不悔。聞者憎見者怪。攪叢林尤叵耐。虛銷信施三十年。異世出頭償夙債。就中只有一處長。解道雞嶼洋無蓋</p><p><b>　　<A NAME="n2077"></A>沖密禪人求讚</b><p class='lg'>佛祖有密語。有說即不密。密禪畫吾真。密意已漏泄。如析栴檀香。片片體非別。密意在其中。密亦如是說</p><p><b>　　<A NAME="n2078"></A>文俊禪人求讚</b><p class='lg'>咄這擔版漢。從來無所知。曾經一頓飽。忘卻累年飢。動便觸人諱。拍盲不識時。平生沒活計。赤手討便宜</p><p><b>　　<A NAME="n2079"></A>如本禪人求讚</b><p class='lg'>真兮妄兮兩孤。作對待兮偏枯。水凌虛而風靜兮月非無。即妄即真兮毒藥與醍醐。到此誰人識得渠</p><p><b>　　<A NAME="n2080"></A>法宏禪人求讚</b><p class='lg'>不曾動著舌頭。葛藤已遍天下。等閑一擊虛空。隨手便成縫罅。法宏貌得吾真。彷彿鎮州普化。我今寫讚上頭。要作叢林佳話</p><p><b>　　<A NAME="n2081"></A>德光禪人求讚</b><p class='lg'>有德必有光。其光無間隔。名實要相稱。非青黃赤白。參徹佛祖頂[<a href='javascript:showpic("../fontimg/043724.gif")'>寧*頁</a>]禪。不是等閑相誑嚇。我所參得底只要涅槃堂堨峞C且不聽杜撰禪師三千八百畫。吾為作證明他年將作軌格</p><p><b>　　<A NAME="n2082"></A>若懷首座求讚歸洋嶼菴</b><p class='lg'>吾於閩有大因緣。夜夢晝思無間然。他日定歸洋嶼去。楞伽室內作終焉</p><p><b>　　<A NAME="n2083"></A>雪峰空長老求讚</b><p class='lg'>慧空抓著吾痒處。吾嘗劄著伊痛處。痛處痒痒處痛。不與千聖同途。豈與衲僧共用。莫言掃帚竹媯L錢筒。蒿枝叢林無梁棟。雖然家醜不可外揚。也要諸方眼目定動。而今各自不得已一任畫出這般不唧[<a href='javascript:showpic("../fontimg/066116.gif")'>口*留</a>]底老凍[鼻*(梟-木+瓜)]。但將懸向壁角落頭。使來者瞻之仰之。晝夜六時燒兜樓婆畢力迦沈水栴檀之香。作七代祖翁之供</p><p><b>　　<A NAME="n2084"></A>師玿長老求讚</b><p class='lg'>畫得百千本。都盧<span class='corr'>秖</span>這是。師玿好承當。楊岐第七世</p><p><b>　　<A NAME="n2085"></A>禪人求讚(四)</b><p class='lg'>咄哉滅胡種。面目真可惡。過橋便拆橋。得路便塞路。雖欲彊柔和。畢竟觸人怒。萬事類如此。誰敢相親附。乞兒囊本空。常誇敵國富。聞說閻羅王。未免生怕怖。休更放大言。嫌佛不肯做</p><p class='lg'>鄒搜歛似天烝棗。輕輕觸著便煩惱。身著如來三事衣。口中謗佛法僧寶。從來纖芥不與人。一毫不就他人討。驀然合眼入黃泉。定須聒譟閻羅老</p><p class='lg'>上無片瓦蓋頭。下無卓錐之地。赤骨[骨*歷]箇渾身。與人爭甚閑氣。些子無明不奈何。說甚祖師西來意</p><p class='lg'>鐵蛇在握。毒氣爍爍。擬議不來。劈口便著秉炬入塔</p><p><b>　　<A NAME="n2086"></A>為彥維那下火</b><p>這箇上座。了五蘊性空。悟諸法無我。纔覺四大乖違。知是收因結果。預於三兩日前。洗浴剃頭親寫遺言。問我乞一把火不顧頂後。萬里神光豈戀目前。玄關金鎖無明業識癡團。一一從頭點過如此。了事衲僧世間能有幾箇。彥維那既恁麼。更有一事須說破。若到天台雁蕩遊。傳語嵩山破窖墮<p><b>　　<A NAME="n2087"></A>為充禪人下火(充平日唯頂一大笠)</b><p>人人皆有四大。充禪獨有五大。地水火風之餘。更有一枚笠大。此笠內空外空內外空。包含欲界色界無色界。說甚須彌鐵圍江河大海。萬象森羅總在堻\無迫無隘。而今四大已乖張。唯有笠大鎮長在。這笠大甚奇怪。一唱兩唱三唱。貴亦不賣賤亦不賣。畢竟如何。打與充禪同入火光三昧<p><b>　　<A NAME="n2088"></A>為法燈監寺下火</b><p>以火炬指龕云。這箇是已滅底法燈。復舉起火炬云。這箇是無漏底智火。無漏智火然法燈。然也滅也無不可燈。監寺還知麼。灰飛煙滅後。優曇華一朵<p><b>　　<A NAME="n2089"></A>為超禪人下火</b><p class='lg'>山下麥黃蠶已斷。一隊死人送活漢。活人身似鐵金剛。即今再入紅鑪鍛</p><p><b>　　<A NAME="n2090"></A>為月禪人入塔</b><p>捧起骨云。靈山話月。曹谿指月。妙喜今朝捧月。子細窮究將來。一時未得勦絕。何以故。卻被這箇阿師。盡把機關漏泄。既漏泄。看看。又是中秋節。無物堪比倫。教渠自家說<p><b>　　<A NAME="n2091"></A>為益照二禪人入塔</b><p>呈起左手骨云。這箇是眉州益。呈起右手骨云。這箇是饒州照。一人會禪。一人會教。雖然各自行畢竟同時到。且道。同時到底事作麼生。誰家別館池塘堙C一對鴛鴦畫不成<p>師臨示寂。親書遺奏畢。侍僧乞留頌。師厲聲曰。無頌便死不得也。乃大書云<p>生也只恁麼。死也只恁麼。有偈與無偈。是甚麼熱大<blockquote class='FuWen'>宗師垂語。切忌錯會。要須識得真實受用處。方證大自在解脫安樂法也。隆興甲申。季夏十日。紫巖居士張浚書</blockquote><p class='juan'>
大慧普覺禪師讚佛祖卷第十二</p>
</body></html>
