<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T47 </TITLE>
</head>
<BODY>

<p class='juan'>
虛堂和尚語錄卷第六</p>
<p><b>　　<A NAME="n2319"></A>代別</b><p>舉。世尊一日。見文殊在門外立。乃云。文殊文殊何不入門來。文殊云。我不見一法在門外。何以教我入門<p>　代云。啟予者多<p>舉。世尊因。外道問。昨日說何法。云。說定法。又問。今日說何法。云說不定法。外道云。昨日說定。今日何說不定。世尊云。昨日定今日不定<p>　代外道。相顧而去<p>舉。世尊臨入涅槃。文殊請再轉法輪。世尊咄云。吾四十九年住世。未曾說一字。汝請再轉法輪。是吾曾轉法輪耶<p>　代文殊云。世尊末後殷勤<p>舉。梁武帝請傅大士講經。士纔陞座。以尺拊案一下。便下座。帝愕然。誌公乃問。陛下還會麼。帝云。不會。誌公云。大士講經竟<p>代武帝云。實為罕聞<p>舉。忠國師因。肅宗皇帝問。師在曹溪得何法。師云。陛下還見空中一片雲麼。帝云。見。師云。丁釘著懸挂著<p>　代云。曹溪何在<p>舉。忠國師問南泉。甚處來。泉云。江西。師云。還將得馬大師真來否。泉云。只者是。師云。背後底[漸/耳]。泉休去<p>　代南泉。以腳一抹便行<p>舉。忠國師因。麻谷到。乃振錫一下。卓然而立。師云。汝既如是。何用見吾。谷又授錫一下<p>　代云。子合見吾<p>舉。忠國師因。虞軍容問。師住白崖山時。如何修行。師喚童子。以手摩頂云。惺惺直言惺惺。歷歷直言歷歷。向後莫受人謾。軍容無語<p>　代云。弟子此去。更不禮佛<p>舉。豐干因。寒山子問。古鏡不磨。如何照燭。干云。冰壺無影像。猿猴探水月。山云。此是不照燭也。更請道。干云。萬德不將來。教我道甚麼。寒拾俱作禮而退<p>　代云。因我致得<p>舉。布袋和尚。常將布袋并破蓆。於通衢往來。布袋內盛缽盂木履魚飯菜肉瓦石土木諸般總有。或於稠人處。打開布袋內物。撒下云。看看。又一一將起問人云。者箇喚作甚麼。眾無對<p>　代云。醜婦顰眉<p>舉。無著往臺山。文殊問。大德從何方而來。云。南方。云。南方佛法如何住持。云。末法比丘少奉戒律。云。多少眾。云。或三百或五百。無著卻問。和尚此間如何住持。云。凡聖同居。龍蛇混雜。云。多少眾。云。前三三後三三<p>　代云。幾不到此<p>舉。無著臺山遇文殊。喫茶次。殊拈起玻璃盞問。南方還有者箇麼。云。無。殊云。尋常將甚麼喫茶。著無對<p>　代一揖便起<p>舉。南泉示眾。王老師賣身去也。還有人買麼。時有僧出云。某甲買泉。云。不作貴。不作賤。作麼生買。僧無對<p>　代云。若有人看事。某也不辭<p>舉。南泉示眾。法身具四大。有人道。得。與他一腰褌。道吾出云。性地非空。空非性地。此是地大。三大亦然。泉不違前言。乃與一腰褌<p>　代道吾。叩齒掜訣<p>舉。黃檗示眾。汝等諸人。盡是[<a href='javascript:showpic("../fontimg/004297.gif")'>口*童</a>]酒糟漢。與麼行腳。何處有今日。還知大唐國堙C無禪師麼。時有僧出云。只如諸方[匚@于]徒領眾。又作麼生。云。不道無禪。只是無師<p>　代僧云。深荷成褫<p>舉。趙州在南泉。時井樓上。見泉行過。乃垂一足云。相救相救。泉於蹈梯上打云。一二三四五。州具威儀。上方丈云。適來謝和尚相救<p>　代云。老僧不著便<p>舉。西堂因。路逢天使。留齋次。偶驢子鳴。使云。頭陀。堂舉頭。使指驢。堂卻指使。使無對<p>　代云。下官罪過<p>舉。歸宗因。李渤問。須彌納芥子。渤即不疑。芥子納須彌。莫是妄否。宗云。人傳史君讀萬卷書。是否。曰然。宗云。身如椰子大。萬卷書著向甚處。李公俛首而已<p>　代李云。將謂無人<p>舉。大梅因。龐居士問。久響大梅。未審梅子熟也未。梅云。爾向甚處下口。士云。百雜碎。梅云。還我核子來<p>　代云。平出<p>舉。茱萸因。趙州上法堂。東覷西覷。萸云。作甚麼。云。探水。云。我者堣@滴也無。探箇甚麼。州將主丈。靠壁而出<p>　代云。莫道得便宜<p>舉。洞山因。僧問。三身中那箇說法。山云。吾常於此切。僧後問曹山。洞山道。吾常於此切。意旨如何。曹云。要頭斫將去。僧又問雪峰。峰以主丈。劈口打。云。我也曾到洞山來。僧無語<p>　代云。氣急殺人<p>舉。石室因。杏山入碓坊。相見乃云。不易行者。室云。有甚不易。開心碗子盛將來。無蓋盤子合將去。杏無語<p>　代云。龍門之下<p>舉。章敬因。小師遊方回。乃問。汝離此多少年。云。自離和尚。將及八載。敬云。辨得箇甚麼。小師就地上。畫一圓相。敬云。只者箇。更別有。小師畫破圓相。作禮而退<p>　代云。家無小使。不成君子<p>舉。雪峰因。僧辭問。甚處去。云禮拜徑山和尚去。云徑山忽問爾此間佛法如何。爾作麼生。道云。待問即道。峰便打。卻回問鏡清云。者僧過在甚處。便喫棒。清云。問得徑山徹困也。峰云。徑山在浙中。因甚問得徹困。清云。不見道。遠問近對。峰休去<p>　代云。魯般繩墨<p>舉。雪峰辭洞山。山云。甚處去。云。歸嶺中去。云。當時從甚路出。云。從飛猿嶺出。云。今向甚路去。云。飛猿嶺去。云。有一人不從飛猿嶺去。子還識麼。云。不識。云。為甚不識。云。他無面目。云。子既不識。爭知無面目。峰無對<p>　代云。不以眼見<p>舉。雪峰因。鼓山來參。纔入門。峰搊住云。是甚麼。山契悟。舉手作舞云。子作道理耶。云。何道理之有。峰印之<p>　代鼓山云。和尚終不謾小子<p>舉。靈雲問僧。甚處去。云。雪峰去。我有信寄雪峰。云。便請雲脫履。拋向面前。僧便去。峰問。甚處來。云。靈雲。云。和尚安否。云。有信相寄。道了脫履。拋向面前。峰休去<p>　代云。念汝遠來<p>舉。長慶一日陞堂。眾集定。慶拽出一僧云。大眾禮拜者僧著。又云。者僧有甚長處。卻教大眾禮拜。眾無對<p>　代云。得得得<p>舉。靈樹因。有尼送[茲/瓦]缽盂與師。遂托起問云。者箇出在甚處。尼云。出在定州。樹乃撲破。尼無對<p>　代云。某甲不會和尚意<p>舉。雲居膺和尚。聞山下有一僧住庵。令侍者送[<a href='javascript:showpic("../fontimg/034236.gif")'>袖-由+夸</a>]一腰與之。僧云。我自有孃生[<a href='javascript:showpic("../fontimg/034236.gif")'>袖-由+夸</a>]。竟不受。再令侍者去問。孃未生時。著箇甚麼。僧無語<p>　代云。唯敢相昧<p>舉。雲門嘗舉。馬大師道。一切語言是提婆宗。以者箇為主。乃云。好語只是無人問我。時有僧便問。如何是提婆宗。門云。西天九十六種。爾是最下種<p>　代。禮拜了退<p>舉。雲門問首座。山河大地。與汝自己。是同是別。云。同。門云。一切物命。蛾蛘蟻子。與汝自己。是同是別。云。同。門云。為甚干戈相待<p>　代首座。吐舌側立<p>舉。雲門問僧。甚處來。云。禮塔來。門云。謔我。僧云。某甲實禮塔來。門云。五戒也不持。僧無語<p>　代云。某甲乍入道<p>舉。葉縣省和尚問僧。日暮投林。朝離何處。云。某甲不曾參禪。縣云。爾生身入地獄。僧無語<p>　代云。誰不承恩<p>舉。葉縣問僧。近離甚處。云。襄州縣。拽童子。摑一摑。便喝出。僧無語<p>　代云。入水見長人<p>舉。韓文公問僧。承聞講得肇論是否。云。是。公云。肇有四不遷是否。云。是。公將茶盞。撲破云。者箇是遷不遷。僧無語<p>　代云。不經一事。不長一智<p>舉。洛浦一日因。侍者云。肇法師製得四論。也甚奇怪。浦云。肇公甚奇怪。要且不見祖師。者無語<p>　代云。打草蛇驚<p>舉。寶應顒和尚因。僧問。從上諸聖。向甚麼處去。應云。不上天堂。即入地獄。僧云。和尚又作麼生。應云。還知寶應老漢落處麼。僧擬議。應以拂子驀口打。復喚近前云。令合是汝行。又打一拂子<p>　代僧擬議處。以目視以手指<p>舉。真點胸。在歸宗南和尚會中。為首座。時歸宗問云。承首座常將女子出定話。為人是否。真云。無。宗云。奢而不儉。儉而不奢。為甚道無。真云。若是本分衲僧。也少他鹽醬不得。宗喚侍者。報典座。來日只煮白粥<p>　代云。負心人不放債<p>舉。石霜諸禪師因。僧辭。霜問。舡去陸去。僧云。遇舡即舡。遇陸即陸。霜云。我道半途稍難。僧無語<p>　代云。造次顛沛。不忘付囑<p>舉。明招到泉州坦長老處。坦云。夫參學。一人所在亦須到。半人所在亦須到。招便問。一人所在即不問。作麼生。是半人所在。坦無語。後卻令小師問招。招云。欲識半人麼。也只是弄泥團漢<p>　代坦長老云卻得禮謝<p>舉。鶴林素禪師因。僧敲門。林問。是甚麼人。云。是僧。林云。非但是僧。佛來亦不著。僧云。佛來為甚麼不著。林云。無汝止泊處<p>　代云。不枉賣卻布單<p>舉。婺州新建和尚。一生不畜沙彌。有座主云。和尚年尊。何不討箇小師侍奉。云。若有眼暗耳聾口啞底。為我討一箇來。主無對<p>　代云。某甲可以奉掃灑<p>舉。昔有老宿。問一座主。疏鈔解義廣略如何。主云。鈔解疏。疏解經。宿云。經解甚麼。主無對<p>　代云。看取科頭<p>舉。天台幽棲和尚。一日鳴鐘上堂。眾纔集。乃問。誰打鐘。僧云。維那。云。近前來。僧近前。棲與一掌。便歸方丈<p>　代云。只恐和尚別有長處<p>舉。昔有行者。隨法師入佛殿。行者向佛唾。云。行者少去就。何以唾佛。者云。將無佛處來與某甲唾。師無對<p>　代云。蛇形鱉鼻<p>舉。昔有僧到翠嵒相看。適值不在。遂看主事。事云。參見和尚也未。云。未。事乃指狗子云。上人要見和尚。但禮拜者狗子。僧無語<p>　代云。鈍置翠巖。則可<p>舉。昔高麗國來錢唐。刻觀音聖像。及舁。上舡。竟不能動。因請入明州開元寺供養。後有設問。無剎不現身。聖像為甚不去高麗國<p>　代云。熟處難忘<p>舉。昔有僧到曹溪。因守衣缽。僧提起衣云。此是大庾嶺頭提不起底。僧云。為甚在上座手堙C僧無語<p>　代云。仁者見之謂之仁<p>舉。昔有僧。持缽到長者家。偶為犬傷。長者云。龍披一縷。金翅不吞。大德全披法服。為甚卻被狗咬。僧無語<p>　代云。甜瓜徹蔕甜<p>舉。昔有施主入院。行眾僧隨年襯。主事云。聖僧前著一分。施主云。聖僧年多少。主事無對<p>　代。倒指示之<p>舉。襄州哲和尚因。檀越請首座開堂。主事來白。哲云。是即是。欠悟在。首座聞乃束裝他去。哲以主丈打出<p>　代云。不敢孤負和尚<p>舉。昔有道士。在殿前背佛而坐。僧云。道流莫背佛。士云。大德佛身充滿於法界。教我向甚處坐<p>　代云。忘子為異教之人<p>舉。翠微無學禪師問丹霞。如何是諸佛師。霞咄云。幸自可憐生。須要執巾帚作麼。微退身三步。霞云。錯。微乃進前。霞亦云。錯。微翹一足旋身一轉而去。霞云。得即得。孤他諸佛師<p>　別云。錯錯<p>舉。忠國師因。西堂藏與馬祖馳書至。師問。汝師說甚麼法。藏從西過東立。師云。只者箇別更有麼。藏從東過西立。師云。者箇是馬祖底。仁者底作麼生。藏云。早箇呈似和尚了也<p>　別西堂後語云。來時教請取回書<p>舉。馬祖因。有僧於前作四畫。上一畫長。下三畫短。乃云。不得道一畫長三畫短。離四句絕百非。請師答。祖乃畫一畫云。不得道一畫長三畫短。答汝了也<p>　別請答處云。老僧年庚在坎<p>舉。南泉示眾。江西馬祖說即心即佛。王老師不恁麼。不是心。不是佛。不是物。恁麼道。還有過麼。時趙州出禮拜了退。續有僧問趙州。上座禮拜意作麼生。州云。汝卻問取和尚。僧又問南泉。適來諗上座意作麼生。泉云。他卻領得老僧意<p>　別。面壁而坐<p>舉。歸宗[<a href='javascript:showpic("../fontimg/002036.gif")'>利-禾+戔</a>]草次。有座主來參。偶見一蛇過。宗遂鉏斷。主云。久嚮歸宗。元來是箇麤行沙門。宗云。爾麤我麤<p>　別云。好心不得好報<p>舉。麻谷問臨際。大悲千手眼。那箇是正眼。際云。大悲千手眼。作麼生是正眼。速道速道。谷拽際下禪床卻坐。際遂起云。不審。谷擬議。際便喝。拽谷下禪床卻坐。谷便出去<p>　別臨際不審處云。野狐精便起去<p>舉。西堂藏和尚。一日普請次云。因果歷然。爭奈何。時有僧出。以手托地。堂云。作甚麼。僧云。相救相救。堂云。大眾者箇師僧。猶較些子。僧拂袖便走。堂云。師子身中蟲。自食師子肉<p>　別僧拂袖走處云。莫犯人苗稼<p>舉。雲嵒問百丈。每日區區為阿誰。丈云。有一人要。嵒云。因甚不教伊自作。丈云。他無家活<p>　別百丈云從來尊貴<p>舉。三角印和尚示眾。若論此事。眨上眉毛。早已蹉過了也。時麻谷出問。眨上眉毛即不問。如何是此事。角云。蹉過了也。谷乃掀倒禪床。角便打<p>　別麻谷初問云。[<a href='javascript:showpic("../fontimg/072730.gif")'>口*御</a>]鐵負鞍去<p>舉。魯祖因。洞山來參。禮拜了。侍立少頃而出。卻再入來。祖云。只恁麼只恁麼。所以如此。洞山云。大有人不肯。祖云。作麼取汝口辯。洞山乃侍奉數月<p>　別洞山前語云。不辭路險來見和尚<p>舉。磁州馬頭峰藏和尚示眾。知而無知。不是無知而說無知。南泉云。與麼則依師道。始得一半<p>　別南泉云。六耳不同謀<p>舉。齊峰和尚因。龐公問。此去峰頂有幾里。峰云。甚麼處去來。公云。可殺峻硬不得問著。峰云。是多少。公云。一二三。峰云。四五六。公云。何不道七峰。云。纔道七便有八。公云。得也得也。峰云。一任添取。公便喝。峰亦喝<p>　別初喝云。龐公從來作家<p>舉。溈山見劉鐵磨來。山云。老牸牛汝來也。磨云。來日臺山大會齋。和尚還去否。山放身作臥勢。磨便出去<p>　別劉鐵磨云。人天福報。不如老師<p>舉。紫湖問劉鐵磨。久嚮劉鐵磨。莫便是否。磨云。不敢。湖云。左轉右轉。磨云。和尚莫顛倒。湖便打<p>　別劉鐵磨云。賴遇外人不知<p>舉。溈山山下有一僧住庵。仰山到彼。舉溈山示眾道。如許多人。只得大機。不得大用。只如山中和尚與麼。道意作麼生。僧云。更請舉看。仰山復舉。被僧闌胸一蹈。仰歸舉似溈山。山呵呵大笑<p>　別被蹈處云。將謂爾不曾見山中和尚<p>舉。洪州米嶺和尚示眾云。莫過於此。時有僧問。未審是甚麼莫過於此。嶺云。不出是。其僧後問長慶。為甚麼不出是。慶云。汝擬喚作甚麼<p>　別長慶云。聽響之流<p>舉。廣慧真和尚因。風穴問。會昌沙汰時。護法善神。向甚處去。慧云。常在闤闠中。要且無人見。穴云。爾徹也<p>　別風穴云。知汝力弱<p>舉。慈明和尚。冬日牓示僧堂前。作此相<p>【圖】【圖】【圖】【圖】【圖】【圖】□□若人識得。不離四威儀中。首座一見乃謂眾云。和尚今日放參<p>　別首座云。某甲代和尚下延壽堂<p>舉。道吾因。僧問。無神通菩薩。為甚蹤跡難尋。吾云。同道者方知。僧云。和尚還知麼。吾云。不知。僧云。為甚不知。吾云。去。汝不會我語<p>　別云。祇緣相似<p>舉。金峰拈起枕子云。一切人喚作枕子。金峰道不是。僧云。未審和尚喚作甚麼。峰拈起枕子。云。與麼則依而行之。云。爾喚作甚麼。云。枕子。峰云。落在金峰窠<p>　別僧云。枕子處。劈面便擲<p>舉。欽山與雪峰。巖頭坐次。洞山行茶。欽山閉眼洞山云。甚處去來。云。入定來。洞山云。定本無門。從何而入<p>　別欽山云。今日困<p>舉。玄沙因。僧問。盡十方世界。是一顆明珠。學人為甚不會。沙云。用會作麼<p>　別玄沙云。子何得自傷已命<p>舉。玄沙初到莆田縣。百戲迎之。次日問小塘長老。昨日許多喧巷。向甚麼處去。小塘提起袈裟角。玄沙云。料掉沒交涉<p>　別小塘云。深領慈悲<p>舉。玄沙與地藏。在方丈說話。夜深乃云。侍者關隔子門了。汝作麼生出得。地藏云。喚甚麼作門<p>　別地藏云。一家父子<p>舉。仰山侍溈山。忽聞鳥鳴。溈云。伊說事卻徑云。不可向別人道。溈云。何故。云。為伊說太直。溈云。多少法門。寂子一時推下。云。推下事作麼生。溈山敲禪床三下<p>　別仰山後語云。昧和尚則不可<p>舉。長慶稜和尚問僧。甚處來。僧云。鼓山。云。鼓山有不跨石門底句。有人借問汝。作麼生道。云。昨夜宿報慈。慶云。若劈脊便棒。汝又作麼生。僧云。和尚若行此棒。不虛受人天供養。慶云。幾乎放過<p>　別云。把火夜遊<p>舉。雲門問巴陵雪峰道。開卻門達磨來也。意作麼生。陵云。築著和尚鼻孔。門云。修羅惡發。把須彌山一摑。[跳-兆+孛]跳上梵天報帝釋。為甚麼卻去日本國娷癡迭C陵云。莫恁麼心行好。門云。汝道築著又作麼生<p>　別巴陵後語云。彼此老大<p>舉。洞山聰和尚。凡新到便問。溈山水牯牛。作麼生會。前後皆不契。雪竇到亦問。竇云。作後人標牓。山擬道。竇以坐具拂一下便行。山云。且來上座。竇云。未參堂<p>　別洞山擬道處云。牛[漸/耳]<p>舉。溈山見香嚴仰山作餅次。溈云。當時百丈先師。親得者箇道理。仰山與香嚴相顧云。甚麼人答得此話。溈云。有人答得。仰云。阿誰。溈指水牯牛云。道道。仰取一束草來。嚴取一桶水來。牛纔低頭喫。溈云。與麼與麼。不與麼不與麼。二人俱作禮。溈云。或時明。或時暗<p>　別溈山後語云。勞而無功<p>舉。涌泉因。雪峰訪。乃門送。峰入轎了。泉云。者箇四人舁。那箇幾人舁。峰聳身云。道甚麼。泉再舉。峰云。行行他不會<p>　別涌泉再舉處云。和尚穩乘轎子<p>舉。德山因。僧相看。乃近前作相撲勢。山云。與麼無禮。合喫山僧手中棒。僧拂袖便行。山云。饒汝如是也。只得一半。僧轉身便喝。山打云。須是我打爾始得。僧云。諸方有明眼人在。山云。天然有眼。僧擘開眼云。貓。便出。山云。黃河三千年一度清<p>　別云。我平生好打人。今日不合停囚長智<p>舉。道場訥和尚因。僧問。如何得見聞性不隨緣。云。汝聽看。僧作禮。場云。聾人也唱胡家曲。好惡高低自不知。僧云。聞性宛然也。場云。石從空堨腄C火向水中焚<p>別僧聞性宛然處。喚僧近前少立。擬議唾出<p>舉。南泉問僧。夜來好風。僧云。夜來好風。泉云。吹折門前一枝松。僧云。吹折門前一枝松。次問一僧。夜來好風。僧云。是甚麼風。泉云。吹折門前一枝松。僧云。是甚麼松。泉云。一得一失<p>　別南泉後語咨嗟云。明皇幸蜀<p>舉。文殊令善財採藥云。是藥者採將來。善財遍採。無不是藥。卻來白云。無不是藥者。殊云。是藥採將來。善財乃拈一枝草。度與文殊。殊拈起示眾云。此藥亦能殺人亦能活人<p>　別文殊接草處。與一嗅復度與善財<p>舉。孚上座初參雪峰。跨門纔見雪峰。便參主事。次日卻來禮拜云。昨日觸忤和尚。峰云。知是般事便休<p>　別云。我此間來千去萬<p>舉。石梯一日。見侍者托缽上堂。乃喚侍者。者應喏。梯云。甚處去。云。上堂齋去。梯云。我豈不知汝上堂齋去。云。除此外別。道箇甚麼。梯云。我只問汝本分事。云。若問本分事。某甲實是上堂齋去。梯云。不謬為吾侍者<p>　別云。若不再勘。難以結款<p>舉。日容遠和尚因。[大/歲]上堂參。容拊掌。三下云。猛虎當軒。誰是敵者。[大/歲]云。俊鷂沖天。阿誰捉得。容云。彼此難當。[大/歲]云。且休。未斷者公案。容將主丈。舞歸方丈。[大/歲]無語。容云。死卻者漢也<p>　別云。贏我一著<p>舉。[大/歲]上座到百丈。丈云。闍梨有事。相借問得麼。[大/歲]云。幸自非言。何須諮[言*窒]。丈云。收得安南。又憂塞北。[大/歲]擘開胸云。與麼不與麼。丈云。要且難搆。要且難搆。[大/歲]云知即得。知即得<p>　別云。山長水遠。人面獸心<p>舉。西院思明和尚未住時。在許州。聞汝州南院出世。元與同參。遂特去人事了云。某甲啟和尚。無可人事。自許州來。收得江西剃刀一柄。上和尚。院云。汝從許州來。為甚卻有江西剃刀。明遂於院手上。搯一搯。院云。侍者收。明以衣袖。一拂便行。院云。阿喇喇。阿喇喇<p>　別云。容款曲敘舊<p>舉。廓侍者因。華嚴上堂。今日賜卿無畏。若是臨際．德山．高亭．大愚．鳥窠．舡子兒孫。不用如何若何。便請單刀直入。華嚴與汝證據。廓便出作禮。起。便喝。嚴亦喝。廓又喝。嚴又喝。廓禮拜起云。大眾看。者漢一場敗闕。又喝一喝。拍手歸眾。華嚴歸方丈。時風穴充維那。上問訊。嚴云。浙客叵耐。者守廓。今日把老僧搊絕。如今集眾。打一頓趁出。穴云。趁他遲也。況和尚言太過。道單刀直入。他是臨際兒孫。本分與麼。嚴方息怒。穴下來。與廓說是事。廓云。爾著甚來由。勸者老漢。我未問前。早要棒喫得我話行。如今不打我搨卻我。者話不行。穴云。此話已行也<p>　別風穴云。廓兄爾也秤椎堙C覓甚麼汁<p>舉。藥山因。僧問。平田淺草麈鹿成群。如何射得麈中麈。山云。看箭。僧便放身倒。山云。侍者拖出。僧便走。山云。弄泥團漢。有甚麼限<p>　別云。古屋媄囓H獨居<p>舉。長髭曠和尚問僧。甚處來。僧云。九華山控石庵。髭云。庵主是甚麼人。云。馬祖下尊宿。云。名甚麼。云。不委他法號。髭云。他不委。爾不委。云。尊宿眼在甚處。髭云。若是庵主親來。今日也須喫棒。僧云。賴遇和尚放過某甲。髭云。百年後討箇師僧。也難得<p>　別云。胡人入漢<p>舉。洞山問僧。甚處去來。僧云。遊山來。山云。還到頂麼。僧云。到。山云。頂上有人否。僧云。無人。山云。爾不到頂。云。若不到。爭知無人。山云。闍梨何不且住。僧云。某甲住則不辭。西天有人不肯在<p>　別云。住則不辭。相識者少<p>舉。雲居膺和尚因。成尚書送供至。問。如來有密語。迦葉不覆藏。此理如何。居召尚書。書應喏。居云。會麼。書云。不會。居云。若不會。如來有密語。若會迦葉不覆藏<p>　別尚書不會處云。我無此心。必無此報<p>舉。鹿門真和尚因。韶國師到問。近離甚處。云。谷隱夜宿龐居士嵒。門云。五眼之中。那箇是正眼。云。久嚮鹿門。門云。者一片田地。干爾甚事。國師云。話頭何在<p>　別國師云。飢不暇擇食<p>舉。龍冊怤和尚因。僧引一童子到云。此兒子常愛問佛法。請和尚驗看。冊令點茶來喫了過盞。與童子擬接。冊卻縮手云。還道得麼。子云。問將來。從容僧問。此童子見解如何。冊云。只是一生兩生持戒僧<p>　別云。和者僧一道打<p>舉。羅山一日。侍嵒頭遊山次。忽然喚云。和尚。頭云。作麼。山乃近前作禮問。和尚豈不是三十年前。在洞山又不肯洞山。頭云。是。山云。豈不是法嗣德山。又不肯德山。頭云。是。山云。不肯德山。即不問。只如洞山。有甚虧闕處。頭良久云。洞山好佛。只是無光。山便作禮<p>　別巖頭云。他忌觸諱<p><b>　　<A NAME="n2320"></A>代別一百則</b><p><b>　　<A NAME="n2321"></A>佛祖讚</b><p><b>　　<A NAME="n2322"></A>離雪山像</b><p class='lg'>弊衣纏瘦骨。衰髮覆蒼顏。世上底時節。剛然要出山</p><p><b>　　<A NAME="n2323"></A>彌陀古像</b><p class='lg'>有願度生。垂手接引。含生不來。物無可愍</p><p><b>　　<A NAME="n2324"></A>淨名居士</b><p class='lg'>一默雷轟。是非頓起。示疾毘耶。大蟲無齒</p><p><b>　　<A NAME="n2325"></A>草衣文殊</b><p class='lg'>是何等書。讀不成句。簑短髮長。手腳俱露</p><p><b>　　<A NAME="n2326"></A>觀音大士</b><p class='lg'>寶瓶翠柳常隨手。又向青蓮葉上行。五濁世中無垢染。不須慈眼視眾生</p><p><b>　　<A NAME="n2327"></A>天龍恭敬</b><p class='lg'>雲散千峰曉。神龍應念來。補陀嵒上士。心識幾時灰</p><p><b>　　<A NAME="n2328"></A>貧女咒水過海</b><p class='lg'>柳枝活。盂水靈。一咒毒發。百川俱鳴。善財隔海覓不得。無數遠山堆亂青</p><p><b>　　<A NAME="n2329"></A>魚籃</b><p class='lg'>顧顧不釋手。提起復低頭。自笑無人買。腥風吹未休</p><p><b>　　<A NAME="n2330"></A>水石</b><p class='lg'>非水石可憑。非音聲所及。花笑鳥啼。圓通證入</p><p><b>　　<A NAME="n2331"></A>圓相</b><p class='lg'>黑月則隱。白月則現。狐魅眾生。乞無再面</p><p><b>　　<A NAME="n2332"></A>金沙</b><p class='lg'>琅琅流水聲。懷抱盡情傾。不識春風面。雪消梅影清</p><p><b>　　<A NAME="n2333"></A>金書大士。心經為圓相。大悲咒身衣</b><p class='lg'>以波羅蜜多。圓其相。以喝囉怛那。蒙其身。咒呾從此發。還著於本人。不解圓通二十五。吉祥靈草暗藏春</p><p><b>　　<A NAME="n2334"></A>善慧大士</b><p class='lg'>萬派同源。三教一舌。咄者尊慈。弄巧成拙</p><p><b>　　<A NAME="n2335"></A>渡蘆</b><p class='lg'>江空蘆葉冷。風靜[白*旬]衣輕。不得梁天子。無人知姓名</p><p><b>　　<A NAME="n2336"></A>面壁</b><p class='lg'>嵌枯石老。黶瘦衣荒。死水垂釣。陸地乘航。當初好<span class='corr'>采</span>見梁王</p><p><b>　　<A NAME="n2337"></A>西歸</b><p class='lg'>壁觀九年。葫蘆按水。無計脫身。強分皮髓。隻履恓恓何處歸。月明後夜思熊耳</p><p><b>　　<A NAME="n2338"></A>智者大師</b><p class='lg'>太虛無雲。清鏡無痕。如意舉手。花雨繽紛。契南嶽不傳之旨。見靈山未散之人。妙圓體極。即相非真</p><p><b>　　<A NAME="n2339"></A>須菩提</b><p class='lg'>持貝葉。倚瘦[<a href='javascript:showpic("../fontimg/072235.gif")'>卄/梨</a>]。解空未盡。說是說非。無端引惹憍尸</p><p><b>　　<A NAME="n2340"></A>布袋和尚</b><p class='lg'>一肩駝不起。兩腳走如飛。業風交輥笑嘻嘻。問渠是誰渠不知</p><p class='lg'>夢堛@兜率。閻浮待下生。不須呈懵袋。惡毒已流行</p><p><b>　　<A NAME="n2341"></A>放主丈睡</b><p class='lg'>能所頓忘。佯佯瞌睡。一息不來。百川鼎沸</p><p><b>　　<A NAME="n2342"></A>寒山拾得</b><p class='lg'>爨下偷僧飯。崖根抱虎眠。懶吟長短句。來把梵書看。真箇看牛。皮也須穿</p><p class='lg'>帚柄不忘。寸心未息。冷眼看人。多少荊棘。咄哉遺棄小兒。豐干草堿B得</p><p><b>　　<A NAME="n2343"></A>寒山背身立</b><p class='lg'>罵豐干。是者漢。竹筒盛菜柤。指出教人見。其實只要知機。不欲彰頭露面</p><p><b>　　<A NAME="n2344"></A>拾得指空笑</b><p class='lg'>木屐竹帚。粘腳綴手。古佛家風。泥豬疥狗。指天大笑一聲。驚得虛空倒走</p><p><b>　　<A NAME="n2345"></A>豐干騎虎</b><p class='lg'>萬德不將來。猛獸自馴伏。一嘯出林。陰風拔木。只知拊掌放憨。不覺山青水綠</p><p><b>　　<A NAME="n2346"></A>寒拾問訊</b><p class='lg'>金銀窟堨X來。彼此囊無一鏹。鬥貧不鬥富。做盡窮伎倆。大蟲來也。急須合掌</p><p><b>　　<A NAME="n2347"></A>寒山作吟身勢</b><p class='lg'>一句子。有也未。蹙斷眉頭。做盡手勢。靠倒維摩記得無。至今一默喧天地</p><p><b>　　<A NAME="n2348"></A>拾得磨墨過筆</b><p class='lg'>頭戴樺皮冠。腳穿破木履。有磨墨過筆之功。無二千酬瀉瓶之水。捉敗了也。國清寺裡偷佛飯元來是爾</p><p><b>　　<A NAME="n2349"></A>栽松道者</b><p class='lg'>鬱鬱冰壑姿。株株手親植。欲知來去蹤。雙峰聳寒碧</p><p><b>　　<A NAME="n2350"></A>蹈碓老盧</b><p class='lg'>用智恰如愚。無人辨得渠秕糠和月擣。意在脫衣盂</p><p><b>　　<A NAME="n2351"></A>神光參達磨</b><p class='lg'>石禪寒到骨。松雪照清眸。此道如山重。難將一臂酬</p><p><b>　　<A NAME="n2352"></A>馬祖接石鞏</b><p class='lg'>草枯山欲冷。逗曉入重雲。一箭無雙中。何如射一群</p><p><b>　　<A NAME="n2353"></A>丹霞遇龐公</b><p class='lg'>邂逅漉籬翁。言談耳又聾。不知何處去。破帽裹西風</p><p><b>　　<A NAME="n2354"></A>良遂見麻谷</b><p class='lg'>閉戶復攜鉏。雲深路更迂。須知形影外。肝膽向人輸</p><p><b>　　<A NAME="n2355"></A>藥山和尚</b><p class='lg'>以梵夾。對淨瓶。一字不掛眼。常轉如是經</p><p><b>　　<A NAME="n2356"></A>懶瓚和尚</b><p class='lg'>石床冰冷。糞火芋香。深撥淺得。滋味最長</p><p><b>　　<A NAME="n2357"></A>支遁和尚歸休圖</b><p class='lg'>忍寒騎瘦馬。雙眼碧於秋。寄語王公道。無錢買沃州</p><p><b>　　<A NAME="n2358"></A>郁山主</b><p class='lg'>日暖跨驢出。溪橋款步行。因思遭[搷*頁]處。寸草不曾生</p><p><b>　　<A NAME="n2359"></A>政黃牛</b><p class='lg'>朝看白雲去。暮騎黃犢歸。山窮橋斷處。鷺鷥那得知</p><p><b>　　<A NAME="n2360"></A>亮座主</b><p class='lg'>虛空講得。參天荊棘。一喚回頭。杳無蹤跡。夕陽掛樹梢。依然隱不得</p><p><b>　　<A NAME="n2361"></A>泉大道浴湫圖</b><p class='lg'>[拚-ㄙ+ㄊ]身躍入深淵。等閑握起龍首。腥風怒雷。烏飛兔走。驚得慈明幾掣肘。乞兒伎倆不多。千古鱠炙人口。好將白棒劈脊摟。咄</p><p><b>　　<A NAME="n2362"></A>朝陽對月</b><p class='lg'>寒暑不到處。山窮石自枯。涕零知骨冷。隨分著工夫。一卷無題目。持來傍石根。眼昏嫌字小。華梵恐難分</p><p><b>　　<A NAME="n2363"></A>趙州和尚</b><p class='lg'>眼似鼓椎。頭如木杓。欲識趙州。八十行腳</p><p><b>　　<A NAME="n2364"></A>臨際大師</b><p class='lg'>黃檗棒頭。大愚肋下。後代兒孫。烏焉成馬</p><p><b>　　<A NAME="n2365"></A>普化和尚</b><p class='lg'>呈真嚇殺盤山。對眾侮慢臨際。靜處畏影逃形。鬧堭天撲地。鎮州城外活埋。至今雞驚犬吠</p><p><b>　　<A NAME="n2366"></A>雲門大師</b><p class='lg'>掉發睦州。脫賺靈樹。赤體露金風。清波無透路。阿師腳跛不能行。休對乾峰南嶽去</p><p><b>　　<A NAME="n2367"></A>玄沙和尚</b><p class='lg'>不出飛猿。皮下有血。釣魚放生。死中得活。譏雪峰用力太過。笑靈雲根底未徹。只知意在鉤頭。不覺眼中著屑。阿呵呵。誰辨別。萬頃煙波。一鉤新月</p><p><b>　　<A NAME="n2368"></A>舡子和尚</b><p class='lg'>煙水寒扁舟小。華亭江上相尋討。負命底劈口一橈。點頭處狼藉不少。父子怯相酬。誰道翻身早。出黃蘆入紅蓼。收拾[糸*系]綸。江天未曉</p><p><b>　　<A NAME="n2369"></A>太白興禪師</b><p class='lg'>泯跡深藏一塢雲。仙官何事苦相親。修行不是無靈驗。懶作關門閑戶人</p><p><b>　　<A NAME="n2370"></A>宗庵主</b><p class='lg'>袈裟裹草鞋。赤腳桐城走。只者破生涯。抵死揚家醜</p><p><b>　　<A NAME="n2371"></A>慈明圓和尚</b><p class='lg'>去見神鼎諲。絕叫屋梁倒。不得脫手法。打折爾驢腰</p><p><b>　　<A NAME="n2372"></A>楊岐會和尚</b><p class='lg'>灰頭土面。弄假像真。三腳驢子。獨角麒麟</p><p><b>　　<A NAME="n2373"></A>雪竇顯禪師</b><p class='lg'>凝而不結。混而常清。挺然嶽立。卒乎砥平。擬師之道兮。虛空釘橛。美師之德兮。色婼托C。妙高萬疊兮。春歸錦鏡。翠螺一抹兮。霜後洞庭。在彼在此兮。初無朕跡。或舒或卷兮。水赴滄溟。遐想高躅兮。實我法城</p><p><b>　　<A NAME="n2374"></A>黃龍南禪師</b><p class='lg'>出泐潭之水。奮衡山之雲。三關多漏網。誰是負恩人。晦堂之下有清新</p><p><b>　　<A NAME="n2375"></A>白雲端和尚</b><p class='lg'>接納少機關。勘驗無眼目。時時膈氣築。只要煨蘆菔</p><p><b>　　<A NAME="n2376"></A>保寧勇和尚</b><p class='lg'>性燥衲僧。佒佯座主。抹過村草步頭。直下挨肩佛祖。楊岐其師。白雲其侶。一鳴鳳臺。凌跨今古</p><p><b>　　<A NAME="n2377"></A>五祖演和尚</b><p class='lg'>師之道兮。不可得而稱。師之德兮。不可得而述。師之行兮。不可得而聞。師之業兮。不可得而見。道德行業聞見稱述。世人昭昭然。若其荷佛祖慧命於將仆之際。轉凡夫於賢聖之域。是謂之東山老人。吾不得而知焉</p><p><b>　　<A NAME="n2378"></A>圓悟勤禪師</b><p class='lg'>尸碧岩。謗乳竇。擊高庵據甌阜。此皆人所議論不到。說甚麼減窖法無文印。盡情約下置而勿論。或曰毀譽不在乎兩端之間。藞苴翁別有長處。咄</p><p><b>　　<A NAME="n2379"></A>虎丘隆和尚</b><p class='lg'>柔弱丰神。骨器剛大。小喜多嗔。貴買賤賣。形影師資二十年。所以圓悟目之為睡虎者也</p><p><b>　　<A NAME="n2380"></A>宏智禪師</b><p class='lg'>金鳳初鳴。玉人啟戶。露冷風高。子歸就父</p><p><b>　　<A NAME="n2381"></A>大慧禪師</b><p class='lg'>前無釋迦。後無達磨。罵雨罵風。祗要做大。黑漆竹篦。胡打亂打。是佛是魔。劈面便唾。因茲天降其咎。衡陽梅陽。十七年吞飢忍餓。將謂萬里生還知非。元來一星子。不曾改過。者般瞎禿得人憎。天上人間無兩箇。咄</p><p><b>　　<A NAME="n2382"></A>應庵和尚</b><p class='lg'>奮劈胸拳。撈摸虛空骨髓。開活人眼。瞎卻自己頂門。從茲海湧峰危。是謂東山正續</p><p><b>　　<A NAME="n2383"></A>密庵和尚</b><p class='lg'>行腳不到大徹堂前。剛要凌滅應庵門戶。指柳罵楊。吹沙嗅土。卻笑謝郎眉忒豎。欲識中峰箇堣H。無尾大蟲不是虎</p><p><b>　　<A NAME="n2384"></A>石窗和尚</b><p class='lg'>秋鷺翹松。寒蟾臥水。芝峰老骨錐。不在明白裡。離婁師曠覓無蹤。千古萬古秖。者是</p><p><b>　　<A NAME="n2385"></A>松源和尚</b><p class='lg'>水庵室堙C爭鋒一掌打得耳聾。從茲喚鐘作甕。滅卻楊岐正宗。自謂木菴可入。卻言不識中峰</p><p><b>　　<A NAME="n2386"></A>運庵先師</b><p class='lg'>行腳祇。參松源。早是信卜賣屋。更說東山正傳。大似老馬嚼粟。近人情無面目。引得兒孫阿轆轆。報恩盡力讚揚。也是鷺股割肉</p><p><b>　　<A NAME="n2387"></A>南明不庵悟和尚</b><p class='lg'>飛來峰下。打失護身符子。南明山中。罵詈三平祖師。闡提薄福。俗眼難窺。夫是之謂不庵老古錐</p><p><b>　　<A NAME="n2388"></A>南嶽修首座</b><p class='lg'>雲霧充飢腹。煙霞補破衣。祝融峰頂寺。幾度對斜暉</p><p><b>　　<A NAME="n2389"></A>靈隱石鼓夷和尚</b><p class='lg'>面目嚴冷很。氣如雲。攛掇翁木大。顛倒上樹。品藻果罵天。見地不親。咬牙囓齒。走石飛塵。鷲峰別有劫壺春</p><p><b>　　<A NAME="n2390"></A>靈山古雲粹法師</b><p class='lg'>三觀互融顯其機。十門不二蕩其跡。如月印水兮光入其微。如春在花兮香襲其[<a href='javascript:showpic("../fontimg/034301.gif")'>袖-由+戒</a>]。是謂教庠之英北峰之嫡。描邈將來不如伊。從教大地無人識</p><p><b>　　<A NAME="n2391"></A>玉泉普明法師</b><p class='lg'>金石絲竹。難以類乎聲。碧雲清風。難以同其調。玉光幽潔。花信融通。妙在有無外。豈墮空假中。張生伏筆。何處形容。此是適庵老子之常準。肯與能詩能畫者同。藉藉流芳靈苑寺。眇然千古仰高蹤</p><p><b>　　<A NAME="n2392"></A>出山古像</b><p class='lg'>金鐘夜擊九重城。六載歸來改瘦形。待得眾生心眼活。雪山依舊碧崚嶒</p><p><b>　　<A NAME="n2393"></A>維摩示疾圖</b><p class='lg'>一生口嘴嘮嘈。偏要攙行奪市。詐病毘耶離城。引得許多閑神野鬼。稽首淨名。咄。我不識爾</p><p><b>　　<A NAME="n2394"></A>布袋回頭笑髑髏</b><p class='lg'>咄者髑髏。荒草堆頭。歛眉一笑。萬壑雲收</p><p><b>　　<A NAME="n2395"></A>三教合一面</b><p class='lg'>龜證無功。會三歸一。各有面子。不欲露出</p><p><b>　　<A NAME="n2396"></A>懶瓚和尚</b><p class='lg'>枕石苔生。崖藤影綠。天書促行。芋子未熟</p><p><b>　　<A NAME="n2397"></A>[<a href='javascript:showpic("../fontimg/046346.gif")'>暇-日+魚</a>]子和尚</b><p class='lg'>清溪影寒。以[<a href='javascript:showpic("../fontimg/046346.gif")'>暇-日+魚</a>]為目。無柄爪籬。東摝西摝</p><p><b>　　<A NAME="n2398"></A>郁山主</b><p class='lg'>[彳*京]彴蹈翻天地黑。盲驢惡拗弄蹄行。從茲不到茶川上。溪水自涵山影清</p><p><b>　　<A NAME="n2399"></A>致黃牛</b><p class='lg'>犢角銅瓶掛曉煙。溪山多是往來篇。不知底事吟情險。吹落秋風白鳥邊</p><p><b>　　<A NAME="n2400"></A>朝陽毳衲</b><p class='lg'>鍼無肉補不足。傍晨曦倚岩谷。怕見黃葉飛。未風先皺眉</p><p><b>　　<A NAME="n2401"></A>對月了經</b><p class='lg'>欲要了無可了。山頭月圓又缺。只好罷休看。夜深風露寒</p><p><b>　　<A NAME="n2402"></A>寒山拾得</b><p class='lg'>五峰石上。雙澗松邊。是者伎倆。莫罵豐干</p><p><b>　　<A NAME="n2403"></A>上竺柏庭月法師畫像</b><p class='lg'>厚重如山。寬大如海。丹青有神。莫擬其蹤。僧繇筆妙。難狀其跡。如上國之春歸。香風四吹。如銀蟾之出水。萬象歛影。是為三教融通大法之宗主者也</p><p><b>　　<A NAME="n2404"></A>無準和尚禪者請贊仍侍立</b><p class='lg'>移圓就方則辛。抑方為圓則苦。衲鑿不相入。是無準門戶。五峰峨峨兮等觀。萬象撥撥兮誰睹。霜降水落子歸就父</p><p><b>　　<A NAME="n2405"></A>寶嚴崇辯訥法師畫像</b><p class='lg'>身槁如柴。眼明如電。衡鑑台嶺。品藻山外之宗。揮呵悟門。不墮文字之相。以訥為辯。以戒為礙。橫拈塵尾。雨花傾。萬象森羅俱鼎沸</p><p><b>　　<A NAME="n2406"></A>寶林遠和尚游山像師孫侍行</b><p class='lg'>德臘俱高。孫枝益茂。以勤儉苦節。中興隸業。以老氣餘韻。平視諸方。眉稜垂雪。杖竹凝霜。步趨有人兮。清風可繼。澹常古道兮。劫外徜徉</p><p><b>　　<A NAME="n2407"></A>禮祖塔</b><p><b>　　<A NAME="n2408"></A>寶峰馬大師</b><p class='lg'>舌貫鼻端。牛行虎視。祇者形模。轉增聾戾。萬丈寒潭兮。泐水無波。千仞寶山兮。浮圖鎖翠。八十四人兮。猶居學地</p><p><b>　　<A NAME="n2409"></A>大梅常禪師</b><p class='lg'>鼯鼠聲中。顛來倒去。馬頷驢腮。不須解註</p><p><b>　　<A NAME="n2410"></A>龍牙遁禪師</b><p class='lg'>翠微際北腕頭短。洞水逆流方到家。年老腳跟宜著襪。不能隨處蹈泥沙</p><p><b>　　<A NAME="n2411"></A>石霜千僧塚</b><p class='lg'>萬指恬然一路歸。髑髏對對眼如眉。須知一色明邊外。生死如何搆得伊</p><p><b>　　<A NAME="n2412"></A>石霜慈明大師</b><p class='lg'>水繞山圍獅子窟。赫赫金毛從此出。野犴既死狐兔悲。天下叢林鬧聒聒。我來不敢重步行。森嚴匝匝清風生。三拜無言出門去。煙笛一聲牛背橫</p><p><b>　　<A NAME="n2413"></A>明招謙禪師</b><p class='lg'>藤深蔓短塔纍纍。以眼名龍恐是伊。放下泥盤叉手笑。阿師曾誤矮闍梨</p><p><b>　　<A NAME="n2414"></A>牧護和尚定身</b><p class='lg'>牧牧純來歲月多。至今殼漏未消磨。莫嫌截斷蘇溪水。尚有禪嵒掛緣蘿</p><p><b>　　<A NAME="n2415"></A>明教大師</b><p class='lg'>道樹將摧皇祐間。力扶危處幾多難。因思今日安然者。忍數空庭竹幾竿</p><p><b>　　<A NAME="n2416"></A>覺範和尚塔在同安</b><p class='lg'>說文字禪。籠絡虛空。罵古塔主。不明要旨。褒貶抑揚。流行坎止。棲鳳嵒高插杳冥。落花啼鳥誰相委</p><p><b>　　<A NAME="n2417"></A>佛事</b><p><b>　　<A NAME="n2418"></A>沙彌落髮</b><p class='lg'>溪深杓柄長。雪嶠曾髡庵主。非風幡競辨。印宗親剃老盧。宣去周羅。繼此高躅</p><p><b>　　<A NAME="n2419"></A>棘林請為二沙彌付衣</b><p class='lg'>做處縝密。且非割截而成。轉手付來。暗合寶鏡三昧。二子頂受。是真克家</p><p><b>　　<A NAME="n2420"></A>積直歲持缽歸秉炬</b><p class='lg'>颺下手中鍬子。從教田地荒蕪。托起無底缽盂。直取上方香積。眾既飽德。高臥雲林。丙丁童子暗催煎。箇裡要尋條活路。非活路霜空。月墮猿啼處</p><p><b>　　<A NAME="n2421"></A>文彬藏主秉炬</b><p class='lg'>文質彬彬。特行獨立。一大藏教。詮註不及。火就燥水就濕。瞥爾轉頭來。野外春風急</p><p><b>　　<A NAME="n2422"></A>跛腳碣上座起龕</b><p class='lg'>碣斗禪和。行履各別。腳高腳低。東瞥西瞥。轉處自然活鱍鱍。碣上座興難遏。款款出門。靈山路滑</p><p><b>　　<A NAME="n2423"></A>震上座起骨</b><p class='lg'>萬里見靈山。震威遭一喝。生死牢關。一交打徹。火冷雲寒桂子香。腳頭到處乾坤闊</p><p><b>　　<A NAME="n2424"></A>韶上座入塔</b><p class='lg'>[火*段]過了也。鏗然有聲。彩鳳自然翔集。何須九變而成。收拾歸何處。數峰雲外青</p><p><b>　　<A NAME="n2425"></A>善牧上座起龕</b><p class='lg'>牧得純。難拘束。拽脫鼻繩。東觸西觸。倒拈蘆管。逆風吹。雨過湖山春草綠</p><p><b>　　<A NAME="n2426"></A>有本上座起骨</b><p class='lg'>有來由無本據。腳瘦草鞋寬。巉巉鋒骨露。本禪人何處去。寶所在近。更進一步</p><p><b>　　<A NAME="n2427"></A>永嘉住上座起龕</b><p class='lg'>住則不寺。寺則不住。鐵壁銀山。丹霄獨步。野猿啼處月三更。人在雁峰看瀑布</p><p><b>　　<A NAME="n2428"></A>芝上座起龕</b><p class='lg'>丘壑靈襟。紫芝眉宇。抹過死生關。點頭還自許。出門隄柳正依依。黃鶯枝上分明語</p><p><b>　　<A NAME="n2429"></A>質知庫鎖龕</b><p class='lg'>無矯偽。多質直。豎百橫千。對本收息。質知庫日暮。也收取鑰匙</p><p><b>　　<A NAME="n2430"></A>禋上座秉炬</b><p class='lg'>衲僧歸元處。三尺火把子。無明性燥。觱栗缽喇。無出乎此。禋上座久貧乍富。看看得入手去也。擲下火把。大眾不要眼熱</p><p><b>　　<A NAME="n2431"></A>道興上座秉炬</b><p class='lg'>道無所據。山深水寒。一念未興。死門路活。要知兩處收功。識取丙丁童子。丙丁童子。諾。擲下火把。好好服事著</p><p><b>　　<A NAME="n2432"></A>嘉禾使君。請行端平新橋</b><p class='lg'>天巧神工不日成。萬年勳業建端平。行行闊步青霄外。回首方知是化城。大眾還知麼。昔日舟橫斷岸。常懷病涉之憂。旅逆窮途。每發未歸之歎。是以。邦侯垂濟川之手。居士奮截流之機。從險處築起根基。就虛空故成世界。月籠煙樹。依稀方廣勝游。日落江城。彷彿洛陽佳處。說甚連山貫海望越通吳。南來北往等是到家。者裡那邊無非活路。且最初一步如何履踐。以手打一圓相。腳頭自此乾坤闊。願力還同劫石堅</p><p class='juan'>
虛堂和尚語錄卷之六</p>
</body></html>
