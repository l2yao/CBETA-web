<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T48 </TITLE>
</head>
<BODY>

<p class='juan'>
人天眼目卷之二</p>
<p><b>　　<A NAME="n659"></A>汾陽四句(東山空　東林總　慈明　語附)</b><p>僧問。如何是接初機句。汾云。汝是行腳僧。空云。金剛杵打鐵山摧。總云。無底缽盂光烜赫。圓云。一刀兩段<p>如何是辨衲僧句。汾云。西方日出卯。空云。嶽陽船子洞庭波。總云。天台楖[木*栗]黑[粼*ㄑ][粼*ㄑ]。圓云。寒山拾得<p>如何是正令行句。汾云。千里特來呈舊面。空云。夜叉屈膝眼睛黑總云。戴盆屧履三千里。圓云。來千去萬<p>如何是定乾坤句。汾云。北俱盧洲長粳米。食者無嗔亦無喜(一作無貪亦無嗔)空云。經來白馬寺。僧到赤烏年。總云。人間天上一般春。圓云。天高海[澗-日+舌]。乃云。將此四句語。驗天下衲僧(大愚云。仔細思量。將此四句。驗天下衲僧卻被天下衲僧勘破。大慧云。諸人要識大愚麼。三年無改於父之道。可謂孝矣)<p><b>　　<A NAME="n660"></A>三種師子</b><p>浮山圓鑑示眾云。汾陽有師子句。其師子有三種。一超宗異目。二齊眉共躅。三影響音聞。若超宗異目。見過於師。可為種草方堪傳授。若齊眉共躅。見與師齊。減師半德。若影響音聞。野干倚勢異髏何分。所以先德付囑云。若當相見。切須子細窮勘。不得鹵莽。恐誤後人之印可也<p><b>　　<A NAME="n661"></A>汾陽三訣</b><p>汾陽示眾云。汾陽有三訣。衲僧難辨別。擬議問如何。拄杖驀頭楔。僧問。如何是三訣。師便打。僧禮拜。汾云。與汝頌出<p>第一訣。接引無時節。巧語不能詮。雲綻青天月<p>第二訣。舒光辨賢哲。問答利生心。拔出眼中楔<p>第三訣。西國胡人說。濟水過新羅。北地用邠銕<p><b>　　<A NAME="n662"></A>慈明</b><p>第一訣。大地山河泄。維摩纔點頭。文殊便饒舌<p>第二訣。展拓看時節。語默豈相干。夜半秋天月<p>第三訣。山遠路難涉。陸地弄舟船。眼中挑日月<p><b>　　<A NAME="n663"></A>法昌遇</b><p>第一訣。袖堣T斤鐵。忽遇病維摩。提起驀頭楔<p>第二訣。六月滿天雪。無處避炎蒸。渾身冷似銕<p>第三訣。八字無兩[白-日]。胡僧笑點頭。眼中重著楔<p><b>　　<A NAME="n664"></A>東山簡</b><p>　第一訣。真卓絕。手把黃金槌。敲落天邊月<p>　第二訣。難辨別。琉璃枕上凹。瑪瑙盤中凸<p>　第三訣。最超絕。花木四時春。庭臺千古月<p><b>　　<A NAME="n665"></A>安住京</b><p>　第一訣。針頭削鐵。穿耳胡人。面門齒缺<p>　第二訣。殺人見血。啞子忍痛。無處分雪<p>　第三訣。陽春白雪。水底桃花。山頭明月<p>如何是第一訣。古德云。珊瑚枝枝撐著月<p>如何是第二訣。古德云。萬里一條銕<p>如何是第三訣。古德云。百草頭邊俱漏泄<p><b>　　<A NAME="n666"></A>汾陽三句</b><p>汾陽上堂僧出問。如何是學人著力句。汾云。嘉州打大像<p>如何是學人轉身句。汾云。<span class='corr'>陝</span>府灌銕牛<p>如何是學人親切句。汾云。西河弄師子<p>又云。若人會得此三句。已辨三玄。更有三要語在。切須薦取<p><b>　　<A NAME="n667"></A>翠巖真答</b><p>僧問。如何是學人著力句。巖云。千日斫柴一日燒<p>如何是學人轉身句。巖云。一堵牆百堵調如何是學人親切句。巖云。渾家送上渡頭船<p><b>　　<A NAME="n668"></A>汾陽十八問</b><p>汾陽云。大意除實問默問難辨。須識來意。餘者總有時節。言說淺深相度祗應。不得妄生穿鑿。彼此無利益。雖是善因。而招惡果。切須子細<p>請益　僧問馬祖。如何是佛。祖云。即心是佛。趙州云。殿堜<p>呈解　問龍牙。天不能蓋。地不能載時如何。牙云。道者合如是<p>察辨　問臨濟。學人有一問。在和尚處時如何。濟云。速道速道。僧擬議。濟便打<p>投機　問天皇。疑情未息時如何。皇云。守一非真<p>偏僻　問芭蕉。盡大地是箇眼睛。乞師指示。蕉云。貧兒遇餿飯<p>心行　問興化。學人皂白未分。乞師方便。化隨聲便打<p>探拔　問風穴。不會底人。為甚麼不疑。穴云。靈龜行陸地。爭免曳泥蹤<p>不會　問玄沙。學人乍入叢林。乞師指示。沙云。汝聞偃溪水聲麼。僧云聞。沙云。從這堣J<p>擎擔　問老宿。世智辨聰。總不要拈出。還我話頭來。宿便打<p>置　問雲門。瞪目不見邊際時如何。門云鑒<p>故　問首山。一切眾生。皆有佛性為甚麼不識。山云識<p>借　問風穴。大海有珠。如何取得。穴云。罔象到時光燦爛。離婁行處浪滔天<p>實　問三聖。學人只見和尚是僧。如何是佛是法。聖云。是佛是法。汝知之乎<p>假　問徑山。這箇是殿堜部C那箇是佛。山云。這箇是殿堜<p>審　問祖師。一切諸法。本來是有。那箇是無。答云。汝問甚分明。何勞更問吾<p>徵　問睦州。祖師西來當為何事。州云。爾道。為何事。僧無語。州便打<p>明　外道問佛。不問有言無言。世尊良久。道云。世尊大慈大悲。開我迷雲。令我得入<p>默　外道到佛處無言而立。佛云。甚多。外道道云。世尊大慈大悲。令我得入<p>凡有學人偏僻言句。或蓋覆將來。辨師家眼目。或呈知見。擎頭戴角。一一試之。盡皆打得。只為當面識破。或貶或褒。明鏡臨臺。是何精魅之可現。何有妖狐能隱本形者也<p><b>　　<A NAME="n669"></A>九帶(名法遠)</b><p>浮山每於示徒之際。遍舉宗門語句。而學者編集。乞師名之。師因其類聚。目之曰佛禪宗教義九帶集。蓋擬班固九流之作也<p><b>　　<A NAME="n670"></A>佛正法眼藏帶</b><p>夫真實之理。證成法身。照用之功。作為報土。諸佛之本因既爾。諸祖之洪範亦然。五部分宗。萬派之精藍皏活C一燈分焰。十方之法席鱗差。又華嚴經云。如來不出世。亦無有涅槃。昔靈山會上。世尊以青蓮目瞬示四眾。無能領其密意。惟大迦葉。獨領解佛旨。經云。佛告大迦葉云。吾有正法眼藏涅槃妙心。付囑與汝。汝當流布勿令斷絕。又臨涅槃告阿難言。十二部經。汝當流通。告優波離言。一切戒律。汝當奉持(一作受持)付大迦葉偈云。法本法無法。無法法亦法。今付無法時。法法何曾法。於是大迦葉。持佛袈裟。於雞足山中。入寂滅定。待慈氏下生。兩手分付(古德著語云。鳥棲無影樹。花發不萌枝。四海波濤淨。一輪明月天)<p><b>　　<A NAME="n671"></A>大圓智頌</b><p class='lg'>佛正法眼。迦葉親聞。祖禰不了。殃及兒孫</p><p><b>　　<A NAME="n672"></A>大慧杲</b><p class='lg'>迢迢空劫不能拘。佛眼何曾識得渠。妙體本來無位次。正因那得有規模。太虛寥廓塵埃淨。智鑒圓明物象殊。從此華山千古秀。任他潘閬倒騎驢</p><p><b>　　<A NAME="n673"></A>佛法藏帶</b><p>夫三乘教外。諸祖別傳。萬象之中。迥然獨露。纖塵未泯。阻隔關山。擬議差殊。千生萬劫。三賢未曉。十聖那知。截斷眾流。如何湊泊。聖人曲成萬物而不已。刻雕眾形而無功。而況如來藏乎。所謂藏者。該括三世過現未來諸佛法藏。其間有大小乘。小乘為聲聞緣覺。大乘謂菩薩。於中支分為八。謂三藏五乘。其三藏。謂經律論。五乘。謂聲聞緣覺菩薩而兼攝人天。然則教分名數。依根所立。而不離一乘。法華經曰。於一乘道分別說三。又曰。尚無二乘。何況有三。又曰。惟此一事實。餘二則非真。此明依根立權。如華嚴說。如來藏以法界為體。如來藏無前後際。無成壞法。無修證位。絕對待義。所以文殊偈曰。一念普觀。無量劫無去無來亦無住。如是了知三世事。超諸方便成十力。聖人說了義不了義。並是依根安立。諸佛隨宜說法意趣難辨。三藏五乘各有宗旨。於一乘論圓頓半滿。並是權立。惟華嚴一經。以法界為體量。佛與眾生同一體性。本無修證。本無得失。無煩惱可斷。無菩提可求。人與非人性相平等(古德著語云。掬水月在手。弄花香滿衣。古澗寒泉涌。青松雪後蒼)<p><b>　　<A NAME="n674"></A>大圓頌</b><p class='lg'>吾佛法藏。撈摝眾生。百千三昧。彈指圓成</p><p><b>　　<A NAME="n675"></A>大慧</b><p class='lg'>十方通攝了無遺。三際全超在此時。聖號凡名同一舌。劣形殊相謾多岐。家家門外長安道。處處窟中師子兒。打破淨瓶無一事。杜鵑啼在落花枝</p><p><b>　　<A NAME="n676"></A>理貫帶</b><p>夫聲色不到。語路難詮。今古歷然。從來無間。以言顯道。曲為今時。豎拂揚眉。周遮示誨。天然上士。豈受提撕。中下之機。鉤頭取則。投機不妙。過在何人。更或躊躇。轉加鈍置。理貫帶者。理即正位也。其正位中。而無一法空同實際。其實際理地。不受一塵<p>　(古德著語云。眾角雖多一麟足矣。動容揚古路。不墮悄然機)<p><b>　　<A NAME="n677"></A>大圓頌</b><p class='lg'>理貫全收。萬派同流。毘盧華藏。物物頭頭</p><p><b>　　<A NAME="n678"></A>大慧</b><p class='lg'>真理何曾立一塵。呼為正位早疏親。烏雞半夜鳴何處。枯木花開劫外春。信手垂慈常利物。擬心執著已乖真。君看鶴樹泥洹日。曾舉雙趺示眾人</p><p><b>　　<A NAME="n679"></A>事貫帶</b><p>夫日月照臨不到。天地覆載不著。劫火壞時彼常安。萬法泯時全體露。隨緣不變。處鬧常寧。一道恩光。阿誰無分。華嚴經云。剎說眾生說。三世國土一時說(古德著語云。覓火和煙得。檐泉帶月歸石長無根樹。山含不動雲)<p><b>　　<A NAME="n680"></A>大圓頌</b><p class='lg'>事貫萬有。纖塵不漏。萬象森羅。全機無咎</p><p><b>　　<A NAME="n681"></A>大慧</b><p class='lg'>轉處孤危萬事休。隨緣得旨復何求。群生造化乘斯力。一道靈光觸處周。即事即空無剩法。全心全佛有來繇。填溝塞壑無人會。可笑騎牛更覓牛</p><p><b>　　<A NAME="n682"></A>理事縱橫帶</b><p>夫觸目是道。佛事門中。絕跡無私。通貫實際。圓融事理。運用雙行。器量堪任。隨機赴感。門風露布。各在當人。建立宗乘。強生枝節。出門問路。指東劃西。歷劫頑嚚。如何扣發(古德著語云。針鋒頭上翻<span class='corr'>筋</span>斗。紅爐焰媞悛i生。猿抱子歸青嶂堙C鳥啣花落碧巖前)<p><b>　　<A NAME="n683"></A>大圓</b><p class='lg'>理事縱橫。照用齊行。這邊那邊。日午三更</p><p><b>　　<A NAME="n684"></A>大慧</b><p class='lg'>塵塵實際本和融。舉體全該事理同。應物行權無定法。隨緣立理絕羅籠。竿頭有路通車馬。棒下無生觸祖翁。出沒縱橫全體用。夕陽西去水流東</p><p><b>　　<A NAME="n685"></A>屈曲垂帶</b><p>夫垂者。聖人垂機接物也。屈曲者。脫珍御服。著弊垢衣也。同安云。權掛垢衣云是佛。卻裝珍御復名誰。珍御名不出世。垢衣名出世。僧問石門徹和尚。雲光法師為甚麼。卻作牛去。徹云。陋巷不騎金色馬。回途卻著破襴衫。聖人成佛後。卻為菩薩。導利眾生。是名不住無為不盡有為矣。文殊師利問維摩詰云。菩薩云何通達佛道。摩詰云。菩薩行於非道。是名通達佛道(古德著語云。慈雲普覆無邊際。枯木無花爭奈何。宛轉是非從曲直。箇時消息解通風)<p><b>　　<A NAME="n686"></A>大圓頌</b><p class='lg'>屈曲垂慈。棒喝齊施。覆藏密旨。少室靈枝</p><p><b>　　<A NAME="n687"></A>大慧</b><p class='lg'>不裝珍御示初機。出世權披弊垢衣。細路曲盤連夜過。故鄉迢遞幾時歸。垂絲千尺鉤還曲。利物多方語帶悲。休論長安風物好。得便宜是落便宜</p><p><b>　　<A NAME="n688"></A>妙協兼帶</b><p>汝州風穴和尚示眾云。夫參學眼目。臨機直須大用現前。莫自拘於小節。設使言前薦得。猶是滯殼迷封。縱饒句下精通。未免觸途狂見。勸汝諸人。應是從前依他作解。明昧兩岐。凡聖疑情。一時掃卻。直教箇箇如師子兒哮吼一聲。壁立萬仞。誰敢正眼覷著。覷著則瞎卻渠眼(古德著語云。一句曲含千古韻。萬重雲散月來初。垂絲千尺意在深潭)<p><b>　　<A NAME="n689"></A>大圓頌</b><p class='lg'>妙協真機。境物如如。是凡是聖。無欠無餘</p><p><b>　　<A NAME="n690"></A>大慧</b><p class='lg'>抬搦繇來作者知。箇中一字兩頭垂。同生同死何時曉。雙放雙收舉世疑。照膽蟾光沈碧漢。拍天滄海浸須彌。聞韶忘味有餘樂。方識詩人句外奇</p><p><b>　　<A NAME="n691"></A>金鍼雙鎖帶</b><p>夫雞足分燈之後。少林傳芳以來。各闡玄風。互興佛事。若憑言詮為據。斷滅法門。更成造作修功(一作更或功行修持)平沈先聖。頭頭顯露。物物明真。不用躊躇。直截便道(古德著語云。風吹南岸柳。雨折北池蓮。白鷺下田千點雪。黃鸝上樹一枝花)<p><b>　　<A NAME="n692"></A>大圓頌</b><p class='lg'>金鍼雙鎖。全心印可。有句無句。千花萬朵</p><p><b>　　<A NAME="n693"></A>大慧</b><p class='lg'>突出全機理事玄。東村王老夜燒錢。等閑得路明如日。舉步回頭直似弦。玄要並行無別語。機緣纔兆不堪傳。從來大道無拘束。信手拈來百事全</p><p><b>　　<A NAME="n694"></A>平懷常實帶</b><p>洛浦和尚示眾云。末後一句。始到牢關。把斷要津。不通凡聖。尋常向汝諸人道。任從天下樂忻忻。我獨不肯。何故。靈龜負圖。自取喪身之兆。鳳縈金網。擬趣霄漢。以何期。尋常向汝諸人道。須於旨外明宗。莫向言中取則。所以道。石人機似汝也。解唱巴歌。汝若似石人。雪曲也應和。僧問南泉。如何是道。泉云。平常心是道。如達平常道也。見山即是山。見水即是水。信手拈來。草無可無不可。設使風來樹動。浪起船高。春生夏長。秋收冬藏。有何差異。但得風調雨順。國泰民安。邊方寧靜。君臣道合。豈在麒麟出現鳳凰來儀。方顯祥瑞哉。但得理歸其道事乃平實。無聖可求無凡可捨。內外平懷。泯然自盡。所以諸聖語言。不離世諦。隨順世間。會則途中受用。不會則世諦流布(古德著語云。長因送客處。憶得別家時)<p><b>　　<A NAME="n695"></A>大圓頌</b><p class='lg'>平懷常實。事圓理畢。露柱燈籠。無得無失</p><p><b>　　<A NAME="n696"></A>大慧</b><p class='lg'>更無回互本圓成。覿面無私一體平。水上東山行不住。火中木馬夜嘶鳴。人間但見浮雲白。天外常看列岫橫。若為平常心是道。擬心已在銕圍城</p><p>浮山云。據圓極法門。本具十數。今此九帶。已為諸人說了也。更有一帶。諸人還見麼。若也見得親切分明。卻請出來說看。說得相應。則通前九帶。圓明道眼。若也見不親切。說不相應。但依吾語言。以為己解。則名謗法。無有是處。諸人到此合作麼生。眾皆罔措。師遂叱散<p><b>　　<A NAME="n697"></A>黃龍三關</b><p>南禪師問隆慶閑禪師云。人人有箇生緣。上座生緣在什麼處。閑云。早晨喫白粥。至晚又覺饑。又問。我手何似佛手。閑云。月下弄琵琶。又問。我腳何似驢腳。閑云。鷺鷥立雪非同色。黃龍每以此三轉語。垂問學者。多不契其旨。而南州居士潘興嗣延之。常問其故。龍云。已過關者。掉臂徑去。安知有關吏。從關吏問可否。此未過關者。復自頌云<p>我手何似佛手。禪人直下薦取。不動干戈道出。當處超佛越祖<p>我腳驢腳並行。步步踏著無生。會得雲收月皎。方知此道縱橫<p>生緣有路人皆委。水母何曾離得蝦。但得日頭東畔出。誰能更喫趙州茶<p>(蘆山旻古佛語錄云。昔見廣辨首座收南禪師親筆三關頌。諷誦無遺。近見諸方語錄。不全。又多訛舛。故茲注破)<p><b>　　<A NAME="n698"></A>真淨文頌</b><p class='lg'>我手何似佛手。翻覆誰辨好醜。若是師子之兒。野干謾為開口</p><p class='lg'>我腳何似驢腳。隱顯千差萬錯。豁開金剛眼睛。看取目前善惡</p><p class='lg'>人人有箇生緣處。認著依然還失路。長空雲破月華明。東西南北從君去</p><p><b>　　<A NAME="n699"></A>景福順(蜀人嗣南禪師)</b><p class='lg'>長江雲散水滔滔。忽爾狂風浪便高。不識漁家玄妙意。卻於浪崺怑滅</p><p class='lg'>南海波斯入大唐。有人別寶便商量。或時遇賤或時貴。日到西峰影漸長</p><p>　(黃龍老和尚。有箇生緣語。山僧承嗣伊。今日為君舉。為君舉貓兒。偏解捉老鼠)<p><b>　　<A NAME="n700"></A>南堂靜(名道興蜀人嗣五祖)</b><p class='lg'>我手何似佛手。爐[<a href='javascript:showpic("../fontimg/042972.gif")'>糒-米+革</a>]鉗鎚掃帚。曾烹紫磨金身。光射七星牛斗</p><p class='lg'>我腳何似驢腳。白刃紅旗閃爍。坐斷百戰場中。妙用六韜三略</p><p class='lg'>人人有箇生緣。視聽俯仰折旋。頂戴寰中日月。懷藏閫外威權</p><p><b>　　<A NAME="n701"></A>圓悟勤</b><p class='lg'>我手何似佛手。隨分拈花折柳。忽然撞著頭蛇。未免遭他一口</p><p class='lg'>我腳何似驢腳。趙州石橋略彴。忽然築起皮毬。崩倒三山五嶽</p><p class='lg'>人人有箇生緣。蹲身無地鑽研。若也眼皮迸綻。累他桶底踢穿</p><p><b>　　<A NAME="n702"></A>湛堂準</b><p class='lg'>我手佛手。十八十九。雲散月圓。癡人夜走</p><p class='lg'>我腳驢腳。放過一著。龐公笊籬。清平木杓</p><p class='lg'>人人生緣。北律南禪。道吾舞笏。華亭撐船</p><p><b>　　<A NAME="n703"></A>海印信</b><p class='lg'>我手佛手。誰人不有。直下分明。何須狂走</p><p class='lg'>我腳驢腳。高低踏著。雨過苔青。雲開日爍</p><p class='lg'>問爾生緣。處處不疑。直語心無病。誰論是與非</p><p><b>　　<A NAME="n704"></A>萬庵</b><p class='lg'>我手何似佛手。不用思前算後。世間多少癡人。只是隨人背走</p><p class='lg'>我腳何似驢腳。擬議遭他毒藥。又見白衣拜相。從前更無官爵</p><p class='lg'>人人有箇生緣。桑梓人物駢闐。借問東鄰西舍。西天十萬八千</p><p><b>　　<A NAME="n705"></A>南堂辨驗十問</b><p>南堂示眾云。夫參學至要。不出箇最初與末後句。透得過者。平生事畢。其或未然。更與爾分作十門。各用印證自心。看得穩當也未。一須信有教外別傳。二須知有教外別傳。三須會無情說法與有情說法無二。四須見性如觀掌上。了了分明。一一田地穩密。五須具擇法眼。六須行鳥道玄路。七須文武兼濟。八須摧邪顯正。九須大機大用。十須向異類中行。此十門。諸人還一一得穩當也未。若只是閉門作活。獨了自身。不在此限。若要荷負正宗紹隆聖種。須盡此綱要十門。方坐得曲彔木床。當得天下人禮拜。可與佛祖為師。若不到與麼田地。一向虛頭。他時異日。閻家老子。未放爾在。有麼大家出來證據。若無不用久立<p><b>　　<A NAME="n706"></A>臨濟門庭</b><p>臨濟宗者。大機大用。脫羅籠出窠臼。虎驟龍奔。星馳電激。轉天關斡地軸。負衝天意氣。用格外提持。卷舒擒縱殺活自在。是故示三玄。三要。四賓主。四料揀。金剛王寶劍。踞地師子。探竿影草。一喝不作一喝用。一喝分賓主。照用一時行。四料揀者。中下根人來。奪境不奪法。中上根人來。奪境奪法不奪人(一作奪法不奪境非)上上根人來。人境兩俱奪。出格人來。人境俱不奪。四賓主者。師家有鼻孔。名主中主。學人有鼻孔。名賓中主。師家無鼻孔。名主中賓。學人無鼻孔。名賓中賓。與曹洞賓主不同。三玄者。玄中玄。體中玄。句中玄。三要者。一玄中具三要。自是一喝中。體攝三玄三要也。金剛王寶劍者。一刀揮盡一切情解。踞地師子者。發言吐氣。威勢振立。百獸恐悚。眾魔腦裂。探竿者。探爾有師承無師承。有鼻孔無鼻孔。影草者。欺瞞做賊。看爾見也不見。一喝分賓主者。一喝中。自有賓有主也。照用一時行者。一喝中。自有照有用。一喝不作一喝用者。一喝中具如是三玄三要四賓主四料揀之髏。大約臨濟宗風。不過如此。要識臨濟麼。青天轟霹靂。陸地起波濤(山堂淳辨三玄門。臨濟曰。一句語。須具三玄門。一玄門須具三要。大機大用。其容以句義名數。劈析之邪。諸方問答玄要。亦只言如何是第一第二第三。汾陽偈曰。三玄三要事難分。得意忘言。道易親。一句明明該萬像。重陽九日菊花新。至古塔主始裂。為體中玄句中玄玄中玄。而三要。則說之不行。付諸瞞盰而已。此篇說臨濟門頭戶底。則且從。至三玄三要。則又墮塔主之覆轍矣。不可不辨)<p><b>　　<A NAME="n707"></A>要訣(山堂淳)</b><p>大雄正續臨濟綱宗。因問黃檗西來。痛與烏藤三頓。遂往大愚打發。親揮肋下三拳。言下便見老婆心。懸知佛法無多子。奮奔雷喝。捋猛虎鬚。迸開於赤肉團邊。到處用白拈手段。飛星爆竹。裂石崩崖。冰稜上行。劍刃上走。全機電卷。大用天旋。赤手殺人。單刀直入。人境俱奪。照用並行。明頭來。暗頭來。佛也殺。祖也殺。辨古今於三玄三要。驗龍蛇於一主一賓。透脫羅籠。不存玄解。操金剛王劍。掃除竹木精靈。奮師子全威。振群狐心膽。下梢正法眼藏。滅卻這瞎驢邊。徹骨徹髓。而血脈貫通。透頂透底。而乾坤獨露。綿綿不漏。器器相傳。蓋其宗祖高明。子孫光大。此臨濟宗也<p><b>　　<A NAME="n708"></A>古德綱宗頌(此有訛舛)</b><p class='lg'>橫按鏌[<a href='javascript:showpic("../fontimg/040676.gif")'>金*耶</a>]烜赫光。八方全敵謾茫茫。龍蛇並隱肌鱗脫。雷雨全施計略荒。佛祖點為涓滴響。江山結抹並芬芳。回途索莫郊垌遠。失舶波斯落楚鄉</p><p><b>　　<A NAME="n709"></A>雲門宗</b><p>師諱文偃。嘉興張氏子。受具遊方。初參睦州陳尊宿。發明心要。州指見雪峰存禪師。再蒙印可。初至靈樹。開法嗣雪峰。後遷雲門光泰寺。其道大振。天下學者。望風而至。號雲門宗<p><b>　　<A NAME="n710"></A>三句</b><p>師示眾云。函蓋乾坤。目機銖兩。不涉萬緣。作麼生承當。眾無對。自代云。一鏃破三關。後來德山圓明密禪師。遂離其語為三句。曰函蓋乾坤句。截斷眾流句。隨波逐浪句(圓悟曰。本真本空。一色一味。非無妙體。不在躊躇。洞然明白。則函蓋乾坤也。又云。本非解會。排疊將來。不消一字。萬機頓息。則截斷眾流也。又云。若許他相見。從苗辦地。因語識人。即隨波逐浪也)<p><b>　　<A NAME="n711"></A>普安道頌三句</b><p class='lg'>乾坤并萬象。地獄及天堂。物物皆真現。頭頭總不傷</p><p class='lg'>堆山積嶽來。一一盡塵埃。更擬論玄妙。冰消瓦解摧</p><p class='lg'>辨口利詞問。高低總不虧。還如應病藥。診候在臨時</p><p><b>　　<A NAME="n712"></A>翠巖真</b><p class='lg'>函蓋乾坤事皎然。何須特地起狼煙。遒人舞鐸東君至。不令花枝在處妍</p><p class='lg'>截斷眾流為更論。河沙諸佛敢形言。星移斗轉乾坤黑。稍有絲毫實不存</p><p class='lg'>隨波逐浪任高低。放去收來理事齊。一等垂慈輕末學。柰緣潦倒帶塵泥</p><p><b>　　<A NAME="n713"></A>問答</b><p>歸宗通(嗣溈山祐)　三祖會(嗣天衣懷)　雲居慶(嗣雲蓋顒)<p>首山念(嗣風穴沼)　天柱靜<p>如何是函蓋乾坤句。宗云。日出東方夜落西。祖云。海晏河清。居云合。山云。大地黑漫漫。又云。普天匝地。又云。海底紅塵起。柱云。只聞風擊響。知是幾千竿<p>如何是截斷眾流句。宗云。銕蛇橫古路。祖云。水泄不通。居云窄。山云。不通凡聖。又云。洎合放過。又曰。橫身三界外。柱云。昨日寒風起。今朝括地霜<p>如何是隨波逐浪句。宗云。船子下楊州。祖云。波斯吒落水。居云。[澗-日+舌]山云。要道便道。又云。有問有答。又云。此去西天十萬八千。柱云。春煦陽和花織地。滿林初囀野鶯聲<p><b>　　<A NAME="n714"></A>抽顧</b><p>師每見僧。以目顧之。即曰鑒。或曰咦。而錄者曰顧鑑咦。後來德山圓明密禪師。刪去顧字。但曰鑑咦。故叢林目之曰抽顧。因作偈通之。又謂之抬薦商量。偈曰。相見不揚眉。君東我亦西。紅霞穿碧落。白日繞須彌<p><b>　　<A NAME="n715"></A>北塔祚頌</b><p class='lg'>雲門顧鑑笑嘻嘻。擬議遭他顧鑑咦。任是張良多智巧。到頭終是也難施</p><p><b>　　<A NAME="n716"></A>真淨文</b><p class='lg'>雲門抽顧。自有來由。一點不來。休休休休</p><p><b>　　<A NAME="n717"></A>又關[木*戾]子</b><p class='lg'>雲門關[木*戾]子。消息少人知。有時一撥動。大地眼[強-弓+目][強-弓+目]</p><p><b>　　<A NAME="n718"></A>一字關</b><p>僧問師。如何是雲門劍。師云祖　如何是玄中的。師云[祝/土]　如何是吹毛劍。師云。骼又云胔　如何是正法眼。師云普。三身中那身說法。師云要　如何是啐啄之機。師云響。殺父殺母。佛前懺悔。殺佛殺祖。甚處懺悔。師云露　如何是祖師西來意。師云師　靈樹一默處如何上碑。師云師　久雨不晴時如何。師云劄　鑿壁偷光時如何。師云恰承古有言了。即業障本來空。未了應須還宿債。未審二祖是了是未了。師云確<p>一日示眾。會佛法者。如琲e沙。百草頭上。代將一句來。自代云俱　師凡對機。往往多用此酬應。故叢林目之。曰一字關云<p><b>　　<A NAME="n719"></A>綱宗偈(新添)</b><p class='lg'>康氏圓形滯不明。魔深虛喪擊寒冰。鳳羽展時超碧漢。晉鋒八博擬何憑　是機是對對機迷。闢機機遠遠機棲。夕日日中誰有掛。因底底事隔情迷</p><p class='lg'>喪時光藤林荒。圖人意滯肌尪　咄咄咄力韋希。禪子訝中眉垂　上不見天下不見地。塞卻咽喉何處出氣。笑我者多哂我者少</p><p><b>　　<A NAME="n720"></A>機緣(新添)</b><p>僧問。十二時中。如何得不空過。師云。爾向甚處著此一問。僧云。學人不會。請師舉。師索筆成偈云。舉不顧即差互。擬思量何劫悟(傳燈)<p>問雪峰。如何是學人自己。峰云。築著鼻孔。僧舉似師。師云。爾作麼生會。其僧方思惟。師亦以前頌示之(雪峰廣錄)<p>福朗上座因僧問。如何是透法身句。師云。北斗娷癡迭C朗罔測其旨。遂造焉。師一見便把住云。道道朗擬議。師托開有偈云。雲門聳剔白雲低。水急遊魚不敢棲。人戶已知來見解。何勞再舉轢中泥。朗大悟(出廣燈錄)<p><b>　　<A NAME="n721"></A>巴陵三句(嗣雲門名顥鑒叢林目為鑒多口)</b><p>僧問巴陵。如何是提婆宗。陵云。銀碗堬掖<p>問如何是吹毛劍。陵云。珊瑚枝枝撐著月。問祖意教意是同是別。陵云。雞寒上機。鴨寒下水(雲門聞此語云。他日老僧忌辰。只舉此三轉語。供養老僧足矣)<p><b>　　<A NAME="n722"></A>雪竇頌提婆宗</b><p class='lg'>老新開端的別。解道銀碗堬掖楚C九十六箇應自知。不知卻問天邊月。提婆宗提婆宗。赤旛之下起清風</p><p><b>　　<A NAME="n723"></A>又頌吹毛劍</b><p class='lg'>要平不平。大巧若拙。或指或掌。倚天照雪。大冶兮磨[石*龍]不下。良工兮拂拭未歇。別別珊瑚枝枝撐著月</p><p><b>　　<A NAME="n724"></A>湛堂準頌祖意教意</b><p class='lg'>雞寒上機。鴨寒下水。時節不相饒。古今常顯理。寒松十里吼清風。流水一溪聲未已</p><p><b>　　<A NAME="n725"></A>雲門門庭</b><p>雲門宗旨。絕斷眾流。不容擬議。凡聖無路。情解不通。僧問。如何是雪嶺泥牛吼。師云。天地黑。如何是雲門木馬嘶。云山河走。如何是學人自己。云遊山翫水。問機緣盡時如何。云與我拈卻佛殿來。與汝商量。如何是透法身句。云北斗娷癡迭C如何是教外別傳。云對眾問將來。大約雲門宗風。孤危聳峻。人難湊泊。非上上根。孰能窺其彷彿哉。詳雲門語句。雖有截流之機。且無隨波之意。法門雖殊。理歸一致。要見雲門麼。拄杖子[跳-兆+孛]跳上天。盞子婼悁羃〞k<p><b>　　<A NAME="n726"></A>要訣</b><p>韶陽一派。出於德嶠之源。初見睦州。推出秦時之鑽。寄聲象骨。脫卻項上之枷。使南鱉鼻攛向面前。打東鯉魚。雨傾盆下。稱提三句關鍵。拈掇一字機鋒。藏身北斗星中。獨步東山水上。端明顧鑒。不犯毫芒。格外縱擒。言前定奪。直是劍鋒有路。鐵壁無門。打翻路布葛藤。剪卻常情見解。烈焰寧容湊泊。迅雷不及思量。蓋其見諦寬通。自然受用廣大。花開靈樹。子結香林。振佛祖權衡。開人天眼目。夫何源清流濁。根茂枝枯。妄立道眼因緣。謬為聲色差別。互相穿鑿。滯著語言。取辱先宗。過在後學。此雲門宗風也<p>師逢僧必特顧之曰鑑。僧擬議則曰咦。門人錄為顧鑑咦。後圓明密刪去顧字。為之抽顧。兒孫失其旨。當接人之際。以怒目名為提撕。名為不認聲色。名為舉處便薦。相傳以為道眼。北塔祚嘗笑之故作偈。有任是張良多智巧。到頭於此也難施之語。此篇中。所謂妄立道眼因緣。謬為聲色差別者。指此也(新增)<p><b>　　<A NAME="n727"></A>古德綱宗頌</b><p class='lg'>楖[木*栗]橫擔宇宙寬。得盤桓處且盤桓。水流東澗朝西澗。雲起南巒下北巒。生銕鄆針挑蜀錦。古松瓊葉落珠盤。折旋未擬經殘雨。沒足泥塗過鬱單</p><p class='juan'>
人天眼目卷之二(終)</p>
</body></html>
