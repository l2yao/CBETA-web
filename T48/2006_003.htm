<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T48 </TITLE>
</head>
<BODY>

<p class='juan'>
人天眼目卷之三</p>
<p><b>　　<A NAME="n729"></A>曹洞宗</b><p>洞山和尚。諱良价。生會稽俞氏。禮五洩山默禪師披剃。得法雲巖曇晟禪師。初住筠州洞山。權開五位善接三根。大闡一音廣弘萬品。橫抽寶劍。剪諸見之稠林。妙協弘通。截異端之穿鑿。晚得曹山耽章禪師。深明的旨。妙唱嘉猷。道合君臣。偏正回互。繇是洞上玄風播於天下。故諸方宗匠。咸共推尊之。曰曹洞宗<p><b>　　<A NAME="n730"></A>五位君臣</b><p>僧問曹山五位君臣旨訣。山云。正位即屬空界。本來無物。偏位即色界。有萬形像。偏中正者。舍事入理。正中來者。背埋就事。兼帶者。冥應眾緣。不隨諸有。非染非淨。非正非偏。故曰虛玄大道無著真宗。從上先德。推此一位。最妙最玄。要當詳審辨明。君為正位。臣為偏位。臣向君是偏中正。君視臣是正中偏。君臣道合。是兼帶語。時有僧出問。如何是君。云妙德尊寰宇。高明朗太虛。如何是臣。云靈機弘聖道。真智利群生。如何是臣向君。云不墮諸異趣。凝情望聖容。如何是君視臣。云妙容雖不動。光燭本無偏。如何是君臣道合。云混然無內外。和融上下平。又曰。以君臣偏正言者。不欲犯中。故臣稱君不敢斥言是也。此吾法之宗要也。因作偈曰。學者先須識自宗。莫將真際雜頑空。妙明體盡知傷觸。力在逢緣不借中。出語直教燒不著。潛行須與古人同。無身有事超岐路。無事無身落始終<p><b>　　<A NAME="n731"></A>大陽頌</b><p class='lg'>不立功勳坐廟堂。群臣何敢望清光。潭潭禁殿尊嚴甚。寂寞無人夜未央(君)</p><p class='lg'>文經武緯定中華。遍歷階梯贊國家。功業已隆加九錫。與君神氣看些些(臣)</p><p class='lg'>位尊九五不曾居。常與群臣共一途。深隱後宮天下治。免教夷狄望來蘇(君視臣)</p><p class='lg'>念念輸忠不敢欺。頭頭奉重丈夫兒。看君千里長安道。玉鐙皆趣闕下歸(臣向君)</p><p class='lg'>臣主相忘古殿寒。萬年槐樹雪漫漫。千門坐掩靜如水。只有垂楊舞翠煙(君臣道合)</p><p class='lg'>無中有路透長安。劫外靈枝孰敢攀。寶殿苔生尊貴重。三更紅日黑漫漫(總頌)</p><p><b>　　<A NAME="n732"></A>問答</b><p>僧問。如何是正中偏<p>汾陽昭云。玉兔既明。初夜後金雞須唱五更前。道吾真云。諸子投來見大仙。宏智覺云。雲散長空後。虛堂夜月明。翠巖宗云。菱花未照前　華嚴覺云。更深垂卻夜明簾<p>如何是偏中正<p>汾云。毫末成大樹。滴水作江湖。吾云。萬水千山明似鏡。智云。白髮老婆羞看鏡。巖云。團欒無少剩。覺云。天曉賊人投古井<p>如何是正中來<p>汾云。旱地蓮華朵朵開。僧云。開後如何。汾云。金蕊銀絲承玉露。高僧不坐鳳凰臺。吾云。皎潔乾坤震地雷。智云。霜眉雪鬢火中出。堂堂終不落今時。巖云。遍界絕塵埃。覺云。百卉承春在處開<p>如何是兼中至(寂音曰。當作偏中至。其說在後)<p>汾云。意氣不從天地得。英雄豈藉四時催。吾云。施設縱橫無所畏。智云。大用現前不存軌則。巖云。嚙鏃功前戲。巖云。雨雪交加無處避<p>如何是兼中到<p>汾云。玉女拋梭機軋軋。石人打鼓韻鼕鼕。吾云。黑白未分前已過。智云。夜明簾外排班早。空王殿上絕知音。巖云。十道不通耗。嚴云。兩頭截斷無依倚。心法雙忘始得玄<p><b>　　<A NAME="n733"></A>寂音正五位之訛(新添)</b><p>寂音曰。道愈陵遲。至於列位之名件。亦訛亂不次。如正中偏偏中正又正中來偏中至。然後以兼中到總成五位。今乃易偏中至為兼中至。不曉其何義耶。而老師大衲。亦恬然不知怪。為可笑也(文字禪題雲居弘覺語)<p><b>　　<A NAME="n734"></A>五位序(丹霞淳)</b><p>夫黑白未分。難為彼此。玄黃之後。方位自他。於是借黑權正。假白示偏。正不坐正。夜半虛明。偏不坐偏。天曉陰晦。全體即用。枯木華開。全用即真。芳叢不豔。摧殘兼帶及盡玄微。玉鳳金鸞分疏不下。是故威音那畔。休話如何。曲為今時由人施設。略陳管見以示方隅。冀諸同心。幸毋撫掌<p><b>　　<A NAME="n735"></A>五位頌(此依僧寶傳作偏中至)</b><p>正中偏。<p class='lg'>三更初夜月明前。莫怪相逢不相識。隱隱猶懷昔日嫌</p><p>偏中正。<p class='lg'>失曉老婆尋古鏡。分明覿面更無他。休更迷頭猶認影</p><p>正中來。<p class='lg'>無中有路出塵埃。但能不觸當今諱。也勝前朝斷舌才</p><p>偏中至。<p class='lg'>兩刃交鋒要迴避。好手還同火婼活C宛然自有衝天氣</p><p>兼中到。<p class='lg'>不落有無誰敢和。人人盡欲出常流。折合終歸炭塈</p><p><b>　　<A NAME="n736"></A>克符道者</b><p>正中偏。<p class='lg'>半夜澄潭月正圓。文殊匣堳C蛇吼。驚得毘盧出故園(一作故關)</p><p>偏中正。<p class='lg'>演若玉容迷古鏡。可笑騎牛更覓牛。寂然不動毘盧印</p><p>正中來。<p class='lg'>鳳竹龍絲坐釣臺。高僧不觸當今諱。藏卻花冠笑一回</p><p>兼中至。<p class='lg'>鰲怒龍奔九江沸。張騫尋得孟津源。推倒崑崙絕依倚</p><p>兼中到。<p class='lg'>龍旗排出御街早。略開仙仗鳳樓前。尋常卻諱當今號</p><p><b>　　<A NAME="n737"></A>汾陽昭(汾陽以正中來居首。而正中偏次之)</b><p>正中來。<p class='lg'>金剛寶劍拂天開。一片神光橫世界。晶輝朗耀絕纖埃</p><p>偏中正。<p class='lg'>看取法王行正令。七金千子總隨身。猶自途中覓金鏡</p><p>正中偏。<p class='lg'>霹靂機鋒著眼看。石火電光猶是鈍。思量擬議隔千山</p><p>兼中至。<p class='lg'>三歲金毛爪牙備。千妖百怪出頭來。哮吼一聲皆伏地</p><p>兼中到。<p class='lg'>大顯無功休作造。木牛步步火中行。真箇法王妙中妙</p><p class='lg'>五位參尋切要知。絲毫纔動即相違。金剛透匣誰能用。惟有那吒第一機。舉目便令三界靜。振鈴還使九天歸。正中妙協通回互。擬議鋒鋩失卻威(總頌)</p><p><b>　　<A NAME="n738"></A>慈明總頌</b><p class='lg'>偏中歸正極幽玄。正去偏來理事全。須知正位非言說。朕兆依稀屬有緣。兼至去來興妙用。到兼何更逐言詮。出沒豈能該世界。蕩蕩無依鳥道玄</p><p><b>　　<A NAME="n739"></A>浮山遠</b><p>正中偏。<p class='lg'>空劫迢迢本寂然。金剛際下翻筋斗。掌上靈機遍大千</p><p>偏中正。<p class='lg'>浩浩塵中劫清淨。臨岐撒手便回途。無影堂前提正令</p><p>正中來。<p class='lg'>頂後圓光耀古臺。雖然照徹人間世。不犯鋒鋩絕點埃</p><p>兼中至。<p class='lg'>妙用縱橫休擬議。始終交戰自玄玄。壁立神鋒皆猛利</p><p>兼中到。<p class='lg'>格外明機長節操。了知萬彙不能該。誰能更守於玄奧</p><p><b>　　<A NAME="n740"></A>草堂清</b><p>正中偏。<p class='lg'>丫角崑崙空堹v。石女機梭聲軋軋。木人舞袖出庭前</p><p>偏中正。<p class='lg'>澄潭印出桂輪影。人人盡向影中圓。影滅潭枯誰解省</p><p>正中來。<p class='lg'>火婼洩嶆椰毓}。根苗豈是尋常物。大用非同應世材</p><p>兼中至。<p class='lg'>交互機鋒絕忌諱。丈夫彼彼逞英雄。點著不來成粉碎</p><p>兼中到。<p class='lg'>銕牛喫盡欄邊草。卻問牧童何處居。指點東西得一寶</p><p><b>　　<A NAME="n741"></A>宏智覺</b><p>正中偏。<p class='lg'>霽碧星河冷浸天。夜半木童敲月戶。暗中驚破玉人眠</p><p>偏中正。<p class='lg'>海雲依約神仙頂。婦人[髟/兵]髮白垂絲。羞對秦臺寒照影</p><p>正中來。<p class='lg'>月夜長鯨蛻甲開。大背摩天振雲翼。翔遊鳥道髏難該</p><p>兼中至。<p class='lg'>覿面不須相忌諱。風化無傷的意玄。光中有路天然異</p><p>兼中到。<p class='lg'>斗柄橫斜天未曉。鶴夢初醒露葉寒。舊巢飛出雲松倒</p><p><b>　　<A NAME="n742"></A>自得暉</b><p>正中偏。<p class='lg'>混沌初分半夜前。轉側木人驚夢破。雪蘆滿眼不成眠</p><p>偏中正。<p class='lg'>寶月團團金殿冷。當明不犯暗抽身。回眸影轉西山頂</p><p>正中來。<p class='lg'>帝命傍分展化才。杲日初升沙界靜。靈然曾不帶纖埃</p><p>兼中至。<p class='lg'>長安大道長遊戲。處處無私空合空。法法同歸水歸水</p><p>兼中到。<p class='lg'>白雲斷處家山好。撲碎驪龍明月珠。崑崙入海無消耗</p><p><b>　　<A NAME="n743"></A>明安五位賓主(見明安別錄)</b><p>安曰。正中偏乃垂慈接物。即主中賓。第一句奪人也。偏中正有照有用。即賓中主。第二句奪境也。正中來乃奇特受用。即主中主。第三句人境俱奪也。兼中至乃非有非無。即賓中賓。第四句人境俱不奪也。兼中到出格自在。離四句絕百非。妙盡本無之妙也<p><b>　　<A NAME="n744"></A>洞山功勳五位(并頌)</b><p>向　奉　功　共功　功功<p>僧問師。如何是向。師曰。喫飯時作麼生。又云。得力須忘飽。休糧更不饑<p>　(大慧云。向時作麼生向謂趣向此事。答喫飯時作麼生。謂此事不可喫飯時無功勳而有間斷也)<p class='lg'>聖主繇來法帝堯。御人以禮曲龍腰。有時鬧市頭邊過。到處文明賀聖朝</p><p>如何是奉。師曰。背時作麼生。又曰。只知朱紫貴。辜負本來人<p>(大慧云。奉乃承奉之奉。如人奉事長上。先致敬而後承奉。向乃功勳之所立。纔向即有承事之意故。答背時作麼生。謂此事無間斷。奉時既爾。而背時亦然。言背即奉之義。蓋奉背皆功勳也)<p class='lg'>淨洗濃菗高誰。子規聲媊U人歸。百草落盡啼無盡。更向亂山深處啼</p><p>如何是功。師曰。放下鋤頭時作麼生。又曰。撤手端然坐。白雲深處閑<p>　(大慧云。功即用也。答放下鋤頭時作麼生。把鋤頭言用。放下鋤頭是無用。師之意謂用與無用皆功勳也)<p class='lg'>枯木花開劫外春。倒騎玉象趁麒麟。而今高隱千峰外。月皎風清好日辰</p><p>如何是共功。師曰。不得色。又曰。素粉難沈跡。長安不久居(大慧云。共功。謂法與境敵。答不得色。乃法與境不得成一色。正用時是顯無用底。無用即用也。若作一色是十成死語。洞山宗旨語忌十成。故曰不得色。乃活語也)<p class='lg'>眾生諸佛不相侵。山自高兮水自深。萬別千差明底事。鷓鴣啼處百花新</p><p>如何是功功。師曰。不共。又曰。混然無諱處。此外更何求(大慧云。功功。謂法與境皆空。謂無功用大解脫。答不共乃無法可共。不共之義。全歸功勳邊。如法界事事無礙是也。爾面前無我。我面前無爾。所以夾山道。此間無老僧。目前無闍黎是也。如此之說。皆趣向承奉。於日用四威儀內。成就世出世間。無不周旋。謂之功勳五位也)<p class='lg'>頭角纔生已不堪。擬心求佛好羞慚。迢迢空劫無人識。肯向南詢五十三(大慧既說功勳五位。乃云。爾道。他古人意果如是乎。若只如此。有甚奇特。只是口傳心授底葛藤。既不如是目道古人意作麼生)</p><p><b>　　<A NAME="n745"></A>功勳問答(翠巖宗)</b><p>僧問翠巖。如何是轉功就位。巖云。撒手無依全體現。扁舟漁父宿蘆花<p>如何是轉位就功。巖云。半夜嶺頭風月靜。一聲高樹老猿啼<p>如何是功位齊施。巖云。出門不踏來時路。滿目飛塵絕點埃<p>如何是功位俱隱。巖云。泥牛飲盡澄潭月。石馬加鞭不轉頭<p><b>　　<A NAME="n746"></A>曹山五位君臣圖(頌并序)</b><p>夫正者。黑白未分。朕兆未生。不落諸聖位也。偏者。朕兆興來。故有森羅萬象隱顯妙門也<p class='lg'>【圖】白衣雖拜相。此事不為奇。積代簪纓者。休言落魄時</p><p class='lg'>【圖】子時當正位。明正在君臣。未離兜率界。烏雞雪上行</p><p class='lg'>☉焰奡H冰結。楊花九月飛。泥牛吼水面。木馬逐風嘶</p><p class='lg'>○正宮初降日。玉兔不能離。未得無功旨。人天何太遲</p><p class='lg'>●混然藏理事。朕兆卒難明。威音王未曉。彌勒豈惺惺</p><p><b>　　<A NAME="n747"></A>五位功勳圖</b><p>【圖】正中偏(誕生內紹)　君位　向　黑白未變時(一作未分時)<p>【圖】偏中正(朝生外紹)　臣位　奉　露<p>☉正中來(末生隱棲)　君視臣　功　無句有句<p>○兼中至(化生神用)　臣向君　共功　各不相觸<p>●兼中到(內生不出)　君臣合　功功　不當頭<p><b>　　<A NAME="n748"></A>石霜答五位王子</b><p>如何是誕生王子　霜云。貴裔非常種。天生位至尊<p>如何是朝生王子　霜云。白衣為足輔。直指禁庭中<p>如何是末生王子　霜云。修途方覺貴。漸進不知尊<p>如何是化生王子　霜云。政威無比況。神用莫能儔<p>如何是內生王子　霜云。重幃休勝負。金殿臥清風<p>(大慧云。以二分黑一分白圈子。為正中偏。卻來白處說黑底。亦不得犯著黑字。犯著即觸諱矣。洞山頌。正中偏三更初夜月明前。謂三更是黑。初夜是黑。月明前是黑。是能回互不觸諱也　又云。以二分白一分黑圈子。為偏中正。卻來黑處說白底。不得犯著白字。洞山頌。失曉老婆逢古鏡。不言明與白。而言失曉與古鏡。是能回互明與白字。而不觸諱。蓋失曉是暗中之明。古鏡亦暗中之明。老婆頭白。謂言回互白字也　又云。正中來無中有路出塵埃。謂凡有言句。皆無中唱出。便有挾妙了也。無不從正位中來。或明或暗。或至或到。皆妙挾通宗。凡一位皆具此五事。如掌之五指。無欠無剩　又云。兼中至謂兼白兼黑。兼偏兼正而至。何謂至。如人歸家未到而至。別業乃在途為人邊事。亦能回互。妙在體前　又云。兼中到謂兼前四位。皆挾妙而歸正位。謂之折合終歸炭塈丑C亦是說黑處而回互黑字。故言炭也大慧舉曹山了即曰。說理說事。教有明文。教外單傳直指之道。果如是否。若果如是。討甚好曹山耶)<p><b>　　<A NAME="n749"></A>五位王子頌(石霜諸出題　悟本頌)誑生(內紹嫡生　又云。正位根本智儲君太子也)</b><p class='lg'>　天然貴胤本非功(不假修證本自圓成)<br>　德合乾坤育勢隆(本自尊貴中來)<br>　始末一期無雜種(本無雜念)<br>　分宮六宅不他宗(六根唯以一機軸)<br>　上和下睦陰陽順(前後一際)<br>　共氣連枝器量同(始終無二)<br>　欲識誕生王子父(須知向上更有一人在)<br>　鶴騰霄漢出銀籠(千聖不傳)　</p><p><b>　　<A NAME="n750"></A>朝生(庶生　宰相之子　已落偏位　涉大功勳　亦云外紹臣種)</b><p class='lg'>　苦學論情世不群(有修有證)<br>　出來凡事已超倫(雖有修有證。本自尊貴中來)<br>　詩成五字三冬雪(染污不得)<br>　筆落分毫四海雲(不守住)<br>　萬卷積功彰聖代(大功修證)<br>　一心忠孝輔明君(知有向上人。始得奉重)<br>　鹽梅不是生知得(修證還同)<br>　金榜何勞顯至勳(不假修證。不待功勳)　</p><p><b>　　<A NAME="n751"></A>末生(有修有證　群臣位)</b><p class='lg'>　久棲巖嶽用功夫(有修有證)<br>　草榻柴扉守志孤(直是不待功勳。一塵不染)<br>　十載見聞心自委(方全肯重)<br>　一身冬夏衣縑無(赤灑灑乾剝剝)<br>　澄凝愁看三秋思(一塵不染)<br>　清苦高名上哲圖(學者可以為王尊貴之事)<br>　業就巍科酬極志(本業成就)<br>　比來臣相不當途(雖然如是。功勳不犯)　</p><p><b>　　<A NAME="n752"></A>化生(借位明功　將軍位)</b><p class='lg'>　傍分帝化為傳持(分佛列祖)<br>　萬里山河布政威(正令當行)<br>　紅影日輪凝下界(從尊貴中來)<br>　碧油風冷暑炎時(正布威時。誰敢犯令)<br>　高低豈廢尊卑奉(知有底如解奉重)<br>　五[<a href='javascript:showpic("../fontimg/034236.gif")'>袖-由+夸</a>]蘇途遠近知(為甦塗炭也)<br>　妙印手持煙塞靜(誰敢當頭)<br>　當陽那肯露纖機(終始功勳不犯)　</p><p><b>　　<A NAME="n753"></A>內生(亦為內紹　根本同出　誕生同)</b><p class='lg'>　九重深密復何宣(無言無說正令當行)<br>　挂弊繇來顯妙傳(曲為今時)<br>　祇奉一人天地貴(奉重內生王子父)<br>　從他諸道自分權(雖然言一用。要在一機軸)<br>　紫羅帳合君臣隔(入他無異相。體知同一國)<br>　黃閤簾垂禁制全(天下音成正令當行)<br>　為汝方隅官屬戀(正是幼生子)<br>　遂將黃葉止啼錢(不免權此問)　</p><p><b>　　<A NAME="n754"></A>善權志五位王子頌</b><p><b>　　<A NAME="n755"></A>誕生</b><p class='lg'>貴胤生時輪擬空。玎璫玉珮處東宮。月堂照處朝君父。直扣堯階卻借功</p><p><b>　　<A NAME="n756"></A>朝生</b><p class='lg'>學問詩書德行全。金門投策紫薇班。台星不自離蓑釣。爭得寅昏奉聖顏</p><p><b>　　<A NAME="n757"></A>末生</b><p class='lg'>貧來今日極清虛。悲喜寥寥一物無。便欲升為九苞鳳。依稀雲樹月巢孤</p><p><b>　　<A NAME="n758"></A>化生</b><p class='lg'>帝命傳來下九天。禁城中外化親宣。回途復妙持金印。正令曾無一字傳</p><p><b>　　<A NAME="n759"></A>內生</b><p class='lg'>鳳勢龍驤大丈夫。天然尊貴六宮殊。苔封古殿無人到。造次凡流識得無</p><p><b>　　<A NAME="n760"></A>永嘉欽功勳五位</b><p class='lg'>到處相逢元不識。有時不識卻相逢。師襄無目還如見。師曠能聰恰似聾向</p><p class='lg'>金針密密[糸*秀]鴛鴦。錦縫綿綿玉線長。挂向春園人不識。引他蜂蝶過來忙奉</p><p class='lg'>顏生陋巷不堪憂。終日如愚樂自繇。謾說坐忘為益矣。累他尼父一場愁(功)</p><p class='lg'>淮南道士著真紅。勿謂情忘色是空。醮罷玉壇移斗柄。步虛一曲對春風(共功)</p><p class='lg'>漢高初起沛豐間。三尺龍泉帝業安。待得叔孫成禮樂。元來不共汝同盤(功功)</p><p><b>　　<A NAME="n761"></A>寂音說王種內紹外紹</b><p>寂音曰。此如唐郭中令李西平。皆稱王。然非有種也。以勳勞而至焉。高祖之秦王明皇之肅宗。則以生帝王之家皆有種。非以勳勞而至者也。謂之內紹者。無功之功也。先聖貴之謂之外紹者。借功業而然。故又名曰借句。曹山章禪師偈略曰。妙明體盡知傷觸。力在逢緣不借中。雲居弘覺禪師曰。頭頭上了物物上通。只喚作了事人。終不喚作尊貴。將知。尊貴一路自別<p><b>　　<A NAME="n762"></A>曹山三種墮</b><p>曹山云。凡情聖見是金鎖玄路。直須回互。夫取正命食者。須具三種墮。一者披毛戴角。二者不斷聲色。三者不受食。稠布衲問。披毛戴角是甚麼墮。曰是髏墮。問不斷聲色是什麼墮。曰是隨墮。問不受食是什麼墮。曰是尊貴墮。乃曰。夫冥合初心而知有。是髏墮。知有而不礙六塵。是隨墮。維摩曰。外道六師是汝之師。彼師所墮汝亦隨墮。乃可取食。食者正命食也。食者亦是就六根門頭見聞知覺。只是不被他污染將為墮。且不是同也<p>明安曰。此三種須明轉位始得。一作水牯牛是髏墮。是沙門轉身語。是異髏中事。若不曉此意即有所滯。直是要爾一念無私即有出身之路。大珠和尚因維摩座主問。經云。彼外道六師是汝之師。汝師所墮。汝亦隨墮。其施汝者。不名福田。供養汝者。墮三惡道。謗於佛毀於法。不入眾數。終不得滅度。汝若如是乃可取食。今請。禪師明為解說。大珠曰。迷循六根號為六師。心外求佛名為外道。有物可施不名福田。生心受供墮三惡道。汝若謗於佛者。是不著佛求。毀於法者。是不著法求。不入眾數者。是不著僧求。終不得滅度。是智用現前。若如是解者。便得法喜禪悅之食　二曰。不斷聲色是隨墮。以不明聲色故隨處墮。須向聲色有出身之路。作麼生是聲色外一句。答聲不是聲。色不是色。故云不斷。指掌當指何掌也　三曰。不受食是尊貴墮。須是知那邊了。卻來這邊行履。不虛此位。即墮尊貴矣<p><b>　　<A NAME="n763"></A>正命食(新添)</b><p>寂音曰。瑜伽師地論曰。死有三種。謂壽盡故。福盡故。不避不平等故。當知亦是時非時死。或由善心或不善心或無記心。云何壽盡死。猶如有一隨感。壽量滿盡故死。此名時死。云何福盡故死。猶如有一資具缺故死。云何不避不平等故死。如世尊說九因九緣。未盡壽量而死。何等為九。謂食無度量。食時不宜。不消復食。生而不吐。熟而持之。不近醫藥。不知於己。若損若益。非時非量。行非梵行。此名非時死。予以是觀之。乃知時而食。即不枉死名正命食。黃檗曰。今時纔出眾來者。只欲多知多解。廣求文義。喚作修行。不知多知多解翻成壅塞。惟多與兒乳酪。消與不消。都總不知。三乘學道人皆此樣。盡名食不消。食不消者。所謂知解不消。皆為毒藥。盡去生滅邊收。真如之中。無此事故。以此知。曹山貴正命食立三墮<p><b>　　<A NAME="n764"></A>不斷聲色墮隨墮尊貴墮(新添)</b><p>寂音曰。維摩經為壞和合相故。應取揣食。為不受故。應取彼食。以空聚想入於聚落。所見色與盲等。所聞聲與響等。所嗅香與風等。所食味不分別。受諸觸如智證。知諸法如幻相。無自性無他性。本自不生。今則無滅。此不斷聲色墮所繇立也　又曰。須菩提不見佛不聞法。彼外道六師。是汝之師。因其出家。彼師所墮汝亦隨墮。乃可取食。此隨墮之所繇立也　又曰。謗於佛毀於法。不入眾數。終不得滅度。汝若如是。乃可取食。此尊貴墮之所繇立也。予嘗觀曹山。其自比六祖無所愧。以其蕩聖凡之情有大方便。南泉曰。三世諸佛不知有。狸奴白牯卻知有。乃不如曹山止立一墮字耳<p><b>　　<A NAME="n765"></A>寂音三墮頌</b><p class='lg'>紛然作息同。銀碗堬掖楚C若欲異牯牛。與牯牛何別。(髏)</p><p class='lg'>有聞皆無聞。有見元無物。若斷聲色求。木偶當成佛(隨)</p><p class='lg'>生在帝王家。那復有尊貴。自應著珍御。顧見何驚異(尊貴)</p><p><b>　　<A NAME="n766"></A>百丈端(三墮頌并總)</b><p class='lg'>著起破襴衫。脫下娘生[<a href='javascript:showpic("../fontimg/034236.gif")'>袖-由+夸</a>]。信步入荒草。忘卻長安路(髏)秦樓歌夜月。魏闕醉春風。家國傾亡後。鄉關信不通(隨)獨坐孤峰頂。輪蹄絕往還。可憐一雙足。曾不到人間(尊貴)雲不戀青山。鏡不籠妍醜。未透鬼門關。逐處成窠臼(總)</p><p><b>　　<A NAME="n767"></A>一披毛戴角隨髏自在</b><p class='lg'>頭角混泥塵。分明露此身。綠楊芳草岸。何處不稱尊</p><p><b>　　<A NAME="n768"></A>二見色聞聲隨處自在</b><p class='lg'>猿啼霜夜月。花笑沁園春。浩浩紅塵堙C頭頭是故人</p><p><b>　　<A NAME="n769"></A>三禮絕百僚尊貴自在</b><p class='lg'>畫堂無鎖鑰。誰敢跨其門。莫怪無賓客。從來不見人</p><p><b>　　<A NAME="n770"></A>總頌</b><p class='lg'>昨夜荒村宿。今朝上苑遊。本來無位次。何處覓蹤繇</p><p><b>　　<A NAME="n771"></A>三種滲漏</b><p>師謂曹山曰。吾在雲巖先師處。親印寶鏡三昧。事最的要。今以授汝。汝善護持。無令斷絕。遇真法器。方可傳授。直須祕密。不可彰露。恐屬流布。喪滅吾宗。末法時代人多乾慧。若要辨驗向上人之真偽。有三種滲漏。直須具眼<p>一見滲漏。機不離位墮在毒海。妙在轉位也<p>明安云。謂見滯在所知。若不轉位即在一色。所言滲漏者。只是可中未盡善。須辨來蹤始得相續玄機妙用<p>　　　二情滲漏。智常向背。見處偏枯<p>明安云。謂情境不圓滯在取舍。前後偏枯鑒覺不全。是識浪流轉。途中邊岸事(一作途中未分邊岸事)直須句句中離二邊不滯情境<p>三語滲漏。體妙失宗機昧終始濁智流轉不出此三種<p>明安云。體妙失宗者。滯在語路句失宗旨。機昧終始者。謂當機暗昧。只在語中宗旨不圓。句句中須是有語中無語。無語中有語。始得妙旨密圓也<p><b>　　<A NAME="n772"></A>泐潭照三滲漏頌</b><p class='lg'>天下溪山絕勝幽。誰能把手共同遊。回頭忽聽杜鵑語。笑指白雲歸去休(見)</p><p class='lg'>昔年曾作參玄客。遍扣玄關窮要脈。更闌墨汁污皂衫。說向他人口門窄(情)</p><p class='lg'>木人嶺上輕開口。石女溪邊暗點頭。堪笑當年李太白。夜來還宿釣漁舟(語)</p><p><b>　　<A NAME="n773"></A>洞山三路接人</b><p>僧到夾山。山問。近離甚處。僧云洞山。夾山云。洞山有何言句。僧云。和尚道。我有三路接人。夾山云。有何三路。僧云。鳥道玄路展手。山云。實有此三路那。僧云。是山云。鬼持千里鈔林下道人悲。後浮山圓鑑云。不因黃葉落。爭知是一秋(或曰。尊宿舉論而曰。軌持千里鈔。林下道人孤。或曰。軌持千里缽。林下道人孤)<p><b>　　<A NAME="n774"></A>曹山三種綱要頌</b><p class='lg'>金鍼雙鎖備。挾路隱全該。寶印當空妙。重重錦縫開(敲唱雙行)　交互明中暗。功齊轉覺難。力窮忘進步。金鎖網鞔鞔(金鎖玄路)　理事俱不涉。回照絕幽微。背風無巧拙。電火爍難追(三不墮凡聖。又曰理事不涉)</p><p><b>　　<A NAME="n775"></A>明安三句</b><p>安一日示眾。吾有三句。平常無生句。妙玄無私句。體明無盡句。時有僧問。如何是平常無生句。安云。白雲覆青山。青山不露頂。如何是妙玄無私句。安云。寶殿無人空侍立。不種梧桐免鳳來。如何是體明無盡句。安云。手指空時天地轉。回途石馬出紗籠<p><b>　　<A NAME="n776"></A>瑯琊覺答三句(海印信答附)</b><p>琊因僧請益次乃曰。山僧亦有三句報答大陽。僧問。如何是平常無生句。琊云。言前無的旨。句下絕追尋。印云三腳蝦蟆背巨鰲<p>如何是妙玄無私句。琊云。金鳳不棲無影樹。玉兔何曾下碧霄。印云。白雲覆青山<p>如何是體妙無盡句。琊云。三冬枯木秀。九夏雪花飛。印云。須彌頂上浪滔天<p>琊云。將此三句語。供養大陽和尚便下座<p><b>　　<A NAME="n777"></A>曹山四禁語(或謂投子語)</b><p class='lg'>莫行心處路。不挂本來衣。何須正任麼。切忌未生時</p><p><b>　　<A NAME="n778"></A>門風偈(芙蓉楷　自得暉　古德)妙唱不干舌</b><p class='lg'>（一）剎剎塵塵處處談。不勞彈指善財參。空生也解通消息。花雨巖前鳥不[啣-止+山](芙蓉)</p><p class='lg'>（六）如如寂滅似無情。一句從來本現成。舌運廣長元不間。雪峰相見望州亭(自得)</p><p class='lg'>古佛巍巍體廣長。交光絲網剎塵彰。也知不費娘生舌。巖桂庭花善舉揚(古德)</p><p><b>　　<A NAME="n779"></A>死蛇驚出草</b><p class='lg'>（二）日炙風吹草堮I。觸他毒氣又還乖。暗地忽然開死口。長安依舊絕人來(芙蓉)</p><p class='lg'>（七）金鞭遙指玉堂寒。驚起將軍夜出關。三尺鏌[<a href='javascript:showpic("../fontimg/040676.gif")'>金*耶</a>]清四海。攙旗一掃絕癡頑(自得)</p><p class='lg'>死蛇打殺露霜牙。無底籃盛臭莫加。既是善呼須善遣。觸他毒氣喪渾家(古德)</p><p><b>　　<A NAME="n780"></A>解針枯骨吟</b><p class='lg'>（三）死中得活是非常。密用還他別有長。半夜髑髏吟一曲。冰河發焰卻清涼(芙蓉)</p><p class='lg'>（八）宮漏沈沈夜色深。燈殘火盡絕知音。木人位轉玉繩曉。石女夢回霜滿襟(自得)</p><p class='lg'>功齊功化旨何深。豈使膏肓便陸沈。父子不傳真祕訣。解針枯骨作龍吟(古德)</p><p><b>　　<A NAME="n781"></A>銕鋸舞三臺</b><p class='lg'>（四）不落宮商調。誰人和一場。伯牙何所措。此曲舊來長</p><p class='lg'>（九）銕牛無角臥山坡。鞭起如飛見也麼。鬧市橫騎人不會。抬眸鷂子過新羅(自得)</p><p class='lg'>乾闥婆王鼓似雷。靈山獻樂未空回。海波洶洶須彌震。何妨銕鋸舞三臺(古德)</p><p><b>　　<A NAME="n782"></A>古今無間(宏智錄洎諸家語。不見有古今無間之題。獨芙蓉有此頌)</b><p class='lg'>（五）一法元無萬法空。箇中那許悟圓通。將謂少林消息斷。桃花依舊笑春風</p><p><b>　　<A NAME="n783"></A>五轉位(古德立題　自得暉頌)匣內青蛇吼</b><p class='lg'>（十）寶劍橫斜天未曉。洗清魔佛逼人寒。匣中隱隱生光處。衲子徒將正眼看</p><p><b>　　<A NAME="n784"></A>金針去復來</b><p class='lg'>（十一）清虛大道長安路。往復何曾有間然。暗去明來鋒不露。渠儂初不墮中邊</p><p><b>　　<A NAME="n785"></A>秦宮照膽寒</b><p class='lg'>（十二）巖房闐寂冷如冰。妙得真符處處靈。轉側無依功就位。回頭失卻楚王城</p><p><b>　　<A NAME="n786"></A>五天銀燭輝</b><p class='lg'>（十三）五天皎皎玉輪孤。一點光明分鑑湖。閑步卻來遊幻海。十方沙界大毘盧</p><p><b>　　<A NAME="n787"></A>深巖藏白額</b><p class='lg'>（十四）白額深藏煙霧昏。異中來也自驚群。草深直下無尋處。觸著輕輕禍到門</p><p><b>　　<A NAME="n788"></A>曹洞機(汾陽)</b><p class='lg'>（十五）樓閣千家月。江湖萬里秋。蘆花無異色。白鳥下汀洲</p><p><b>　　<A NAME="n789"></A>宗旨(古德)</b><p class='lg'>（十六）洞下門庭理事全。白雲巖下莫安眠。縱饒枯木生花去。反照荒郊不直錢</p><p><b>　　<A NAME="n790"></A>古德分三種功勳(新增)</b><p><b>　　<A NAME="n791"></A>正位一色</b><p class='lg'>無影林中鳥不棲。空階密密向邊遲。寒巖荒草何曾綠。正坐堂堂失路迷</p><p><b>　　<A NAME="n792"></A>大功一色</b><p class='lg'>白牛雪堻V無蹤。功盡超然體浩融。月影蘆花天未曉。靈苗任運剪春風</p><p><b>　　<A NAME="n793"></A>今時一色</b><p class='lg'>髑髏識盡勿多般。狗口纔開落二三。日用光中須急薦。青山只在白雲間</p><p><b>　　<A NAME="n794"></A>宏智四借頌</b><p><b>　　<A NAME="n795"></A>借功明位</b><p class='lg'>(十七)蘋末風休夜未央。水天虛碧共秋光。月船不犯東西岸。須信篙人用意良</p><p><b>　　<A NAME="n796"></A>借位明功</b><p class='lg'>(十八)六戶虛通路不迷。太陽影堣ㄦ篿驉C縱橫妙展無私化。恰恰行從鳥道歸</p><p><b>　　<A NAME="n797"></A>借借不借借</b><p class='lg'>(十九)識盡甘辛百草頭。鼻無繩索得優游。不知有去成知有。始信南泉喚作牛</p><p><b>　　<A NAME="n798"></A>全超不借借</b><p class='lg'>(二十)霜重風嚴景寂寥。玉關金鎖手慵敲。寒松盡夜無虛籟。老鶴移棲空月巢</p><p><b>　　<A NAME="n799"></A>曹洞門庭</b><p>曹洞宗者。家風細密言行相應。隨機利物。就語接人。看他來處。忽有偏中認正者。忽有正中認偏者。忽有兼帶。忽同忽異。示以偏正五位。四賓主功勳五位。君臣五位。王子五位。內外紹等事。偏正五位者。正中偏者。體起用也。偏中正者。用歸體也。兼中至。體用並至也。兼中到。體用俱泯也。四賓主。不同臨濟。主中賓。體中用也。賓中主。用中體也。賓中賓。用中用。頭上安頭也。主中主。物我雙忘。人法俱泯。不涉正偏位也。功勳五位者。明參學功位至於非功位也。君臣五位者。明有為無為也。王子五位者。明內紹本自圓成。外紹有終有始也。大約曹洞家風。不過體用偏正賓主。以明向上一路。要見曹洞麼。佛祖未生空劫外。正偏不落有無機<p><b>　　<A NAME="n800"></A>要訣(山堂淳)</b><p>新豐一派荷玉分流。始因過水逢渠。妙見無情說法。當今不觸。展手通玄。列五位正偏。分三種滲漏。夜明簾外。臣退位以朝君。古鏡臺前。子轉身而就父。雪覆萬年松徑。夜半正明。雲遮一帶峰巒。天曉不露。道樞綿密。智域[<a href='javascript:showpic("../fontimg/004706.gif")'>囗@水</a>]深。默照空劫已前。湛湛一壺風月。坐徹威音那畔。澄澄滿目煙光。不萌枝上花開。無影樹頭鳳舞。機絲不挂。箇中雙鎖金針。文彩縱橫堻\暗穿玉線。雙明唱起。交鋒處知有天然。兼帶忽來枯木上。須能作主不存正位。那守大功。及盡今時。寧容尊貴。截斷情塵見網。掣開金鎖玄關。妙協全開。歷歷髏中混跡。平懷常實。明明炭娷癡迭C卷舒不落功勳。來去了為變易。欲使異苗蕃茂。貴在深固靈根。若非柴石野人。爭見新豐曲子(柴石野人浮山圓鑑之別號也)<p><b>　　<A NAME="n801"></A>古德綱宗頌</b><p class='lg'>荊棘叢生三二五。煙雲罩徑孰能尋。烏雞冒雨衝陽焰。赤蝀穿樓和啞(啞當音厄笑語聲。易曰笑言啞啞。赤蝀穿樓和啞音。此無語中有語也。人多作瘖啞之啞非也)音。廣澤蘆花藏雪密。收綸釣艇弄灣深。當軒黯黯無秦鏡。散髮斜眉下翠岑</p><p><b>　　<A NAME="n802"></A>寶鏡三昧</b><p>如是之法。佛祖密付。汝今得之。宜善保護。銀碗盛雪。明月藏鷺。髏之弗齊。混則知處。意不在言。來機亦赴。動成窠臼。差落顧佇。背觸俱非。如大火聚。但形文彩。即屬染污。夜半正明。天曉不露。為物作則。用拔諸苦。雖非有為。不是無語。如臨寶鏡形影相睹。汝不是渠。渠正是汝。如世嬰兒五相完具。不去不來不起不住。婆婆和和有句無句。終不得物。語未正故。重離六爻。偏正回互。疊而為三。變盡成五。如荎草味。如金剛杵。正中妙挾敲唱雙舉。通宗通途。挾帶挾路錯然則吉。不可犯忤。天真而妙。不屬迷悟。因緣時節寂然昭著。細入無間大絕方所。毫忽之差不應律呂。今有頓漸。緣立宗趣。宗趣分矣。即是規矩。通宗趣極真常流注。外寂中搖繫駒伏鼠。先聖悲之為法檀度。隨其顛倒。以緇為素。顛倒想滅肯心自許。要合古轍。請觀前古。佛道垂成。十劫觀樹。如虎之缺。如馬之馵。以有下劣。寶<span class='corr'>几</span>珍御。以有驚異。狸奴白牯羿以巧力。射中百步。箭鋒相直。巧力何預。木人方歌。石女起舞。非情識到。寧容思慮。臣奉於君。子順於父。不順非孝。不奉非輔。潛行密用如愚若魯。但能相續名主中主<p class='juan'>
人天眼目卷之三終</p>
</body></html>
