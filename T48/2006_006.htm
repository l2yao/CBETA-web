<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T48 </TITLE>
</head>
<BODY>

<p class='juan'>
人天眼目卷之六</p>
<p><b>　　<A NAME="n854"></A>宗門雜錄巖頭三句</b><p>　咬去咬住　欲去不去欲住不住　或時一向不去。或時一向不住<p>師上堂云。大凡唱教。從無欲中流出三句。秖是理論。咬去咬住。欲去不去。欲住不住。或時一向不去。或時一向不住。並不知方所。明眼漢沒窠臼突然地。若論戰也。箇箇須是咬豬狗手段。若未透未明。亦須得七八分方可入作。若從來眼目彌梨麻囉。且莫亂呈懵袋。錯槌折爾腰。莫言不道(按岩頭三句。咬去咬住是一。欲去不去。欲住不住。是一。或時一向不去。或時一向不住是一。舊本以咬去為一。咬住為一。欲去不去。欲住不住為一。而更不顧有或時一向不去。或時一向不住之句誤矣。今既正之。又略舉上堂為據)<p><b>　　<A NAME="n855"></A>汾陽五門句(石門錄中未見有此答)</b><p>僧問。如何是入門句。汾云。遠客投知己。暫坐笑吟吟<p>石門聰云。六親不相識。口中道遠來。又云。瞎<p>如何是門堨y。汾云。四相排班立。凝情望聖容。門云。密室不通風。獨自歸家坐。又云收。又云。賓中主<p>如何是當門句。汾云。坐斷千差路。舒光照萬機。門云。開門不[<a href='javascript:showpic("../fontimg/011737.gif")'>戶@向</a>]戶。按劍看四方。又云斬。又云。主中主<p>如何是出門句。汾云。舉目望江山。遍界無相識。門云。威儀不整望長安。又云貶<p>如何是門外句。汾云。樵子愛荒郊。騎牛常扣角。門云。威儀濟濟向長安。又云。賓中賓<p><b>　　<A NAME="n856"></A>肇論四不遷(古德著語)</b><p class='lg'>旋嵐偃嶽而常靜(與者堥S交涉)。江河競注而不流(水洒不著)。野馬飄鼓而不動(風吹不入)。日月歷天而不周(光明無背面)</p><p><b>　　<A NAME="n857"></A>巖頭四藏鋒</b><p>四藏鋒者。師所立也。謂就事者全事也。就理者全理也。入就者理事俱也。出就者理事泯也。後之學者。不根前輩所立之意。易就為袖。使晚生衲子疑宗師袖中有物。出入而可示之也。故不得不詳審<p><b>　　<A NAME="n858"></A>古德頌附達觀穎</b><p class='lg'>運水搬柴不是塵。頭頭全現法王身。扁舟蕩漾滄溟外。巨浪如山湧白銀(就事)</p><p class='lg'>就事藏鋒事獨全。不於理上取言詮。錦鱗若不吞香餌。擺尾搖頭戲碧川(就事)</p><p class='lg'>全身直下露堂堂。妙體繇來不覆藏。觸處現成誰辨的。塵塵俱放白毫光(就理)</p><p class='lg'>就理藏鋒理最微。豈從事上立毫釐。新羅鷂子飛天外。肯搦林間死雀兒(就理)</p><p class='lg'>全機電卷幾人知。眨上眉毛已是遲覿面不知開寶藏。躊躇門外草離離(入就)</p><p class='lg'>入就藏鋒理事該。碧潭風起震雲雷。禹門三月桃花浪。戴角擎頭免曝腮(入就)</p><p class='lg'>凜凜威光滿世間。法王號令合當然。門前萬古長安道。一舉鵬搏萬里天(出就)</p><p class='lg'>出就藏鋒理事忘。長天赫日更無妨。雷公電母分明說。霹靂聲中石火光(出就)</p><p><b>　　<A NAME="n859"></A>宗門三印(石門聰　玉泉達)</b><p>一印印空。門云。舌柱上齶。泉云。萬象收歸古鑑中<p>一印印水。門云。說話對聾人。泉云。秋蟾影落千江<p>一印印泥。門云。頭上喫棒口堻銙銦C泉云。好看文彩生時<p><b>　　<A NAME="n860"></A>雪竇顯頌</b><p class='lg'>印空印水印泥。炳然字義還迷。黃頭大士不識。敢問誰得親提</p><p class='lg'>印泥印空印水。匝地寒濤競起。其中無限麟龍。幾處爭求出嘴</p><p class='lg'>印水印泥印空。衲子不辨西東。撥開向上一竅。千聖齊立下風</p><p><b>　　<A NAME="n861"></A>黃檗初</b><p class='lg'>印泥印水印空。四方八面玲瓏。大海龍吟霧起。高山虎嘯生風</p><p class='lg'>印空印水印泥。高低物物皆齊。若識炳然文釆。不妨南北東西</p><p class='lg'>印泥印空印水。雷電風雲四起。乘時直透龍門。切忌曝腮燒尾</p><p><b>　　<A NAME="n862"></A>雲峰悅</b><p class='lg'>一印印泥。賢愚共知。[打-丁+夷]轉鼻孔。頂上金槌</p><p class='lg'>一印印水。徒張唇嘴。未涉流沙。洪濤競起</p><p class='lg'>一印印空。明月清風。爍迦羅眼。齋後之鐘</p><p><b>　　<A NAME="n863"></A>三朝王子(汾陽昭　五祖演　翠巖峰)</b><p>僧問。王子未登朝時如何。汾云。六宮歌雪曲。八國聽韶音。祖云。逢人當問路。巖云。深宮雖不出。化外已傳芳<p>王子正登朝時如何。汾云。玉繭不彰文。萬邦咸稽首。祖云。天下太平。巖云。兩班依玉殿。十道盡來朝<p>王子登朝後如何。汾云。素服問田翁。遍界無相識。祖云。誰論好醜。巖云。漁樵歌滿路。野老唱豐年<p><b>　　<A NAME="n864"></A>汾陽頌</b><p class='lg'>三朝王子貴兼尊。今古傳聞孰可分。八國六宮全美化。汾陽的印莫紛紜</p><p><b>　　<A NAME="n865"></A>南明慎和尚師子話(報恩從附)</b><p>僧問。師子未出窟時如何明云。清風匝地。恩云。鋒鋩難繫。出窟後如何。明云。群狐腦裂。恩云。藏身無路。欲出未出時如何。明云嗄。恩云。命若懸絲<p><b>　　<A NAME="n866"></A>南明頌</b><p class='lg'>兀坐如痴似不能。驀然翻轉便掀騰。百年妖怪皆潛伏。深隱亂山千萬層</p><p class='lg'>一聲哮吼震乾坤。百獸群中喪膽魂。澗水逆流山影轉。眼花空際亂紛紛</p><p class='lg'>欲出未出孰能知。踞地翻身也大奇。千手大悲難摸[<a href='javascript:showpic("../fontimg/012462.gif")'>打-丁+索</a>]。從教千古眾人疑</p><p><b>　　<A NAME="n867"></A>長蘆祖印福寶劍話(天柱靜　翠巖芝　承天宗)</b><p>僧問。寶劍未出匣時如何。印云澀。柱云。如今朝代無人問(朝一作昭)巖云。切忌道著。宗云。寒光射斗牛。出匣後如何。印云利柱云。萬里山河道太平。巖云。天魔膽裂。宗云。千兵易得。一將難求<p><b>　　<A NAME="n868"></A>智門祚蓮花語(天柱靜　慈明圓　圓鑑遠)</b><p>僧問。蓮花未出水時如何。祚云蓮花。柱云。根深蓮蒂經殘雨。明云。水深蓋不得。鑑云。焦磚打著連底凍。出水後如何。祚云荷葉。柱云。水僊頭上實希奇。明云。不礙往來看。鑑云。揚瀾左蠡無風浪起。開後如何。明云。南北馨香。結子後如何。明云。餵魚餵鱉<p><b>　　<A NAME="n869"></A>雪竇頌</b><p class='lg'>蓮華荷葉報君知。出水何如未出時。江北江南問王老。一狐疑了一狐疑</p><p><b>　　<A NAME="n870"></A>風穴沼古鏡話(慈明圓　翠巖芝　洞山聰)</b><p>僧問。古鏡未磨時如何。穴云。天魔膽喪。明云。新羅打鼓。巖云。照破天下髑髏。山云。此去漢陽不遠。磨後如何。穴云。軒轅當道。明云。西天作舞。巖云。黑似漆。山云。黃鶴樓前鸚鵡洲<p><b>　　<A NAME="n871"></A>五祖演僊陀婆話</b><p>僧問王索僊陀婆時如何。祖云七穿八穴<p>如何是王索僊陀婆。祖云。鸞駕未排先號令<p>如何是僊陀婆。祖云。眼[<a href='javascript:showpic("../fontimg/023671.gif")'>目*閏</a>]耳熱。僧禮拜。祖云點<p><b>　　<A NAME="n872"></A>鏡清問風穴六刮(別峰答附)</b><p>如何是就毛刮塵。穴云。葉落不煩人掃去。自有清風為掃來。峰云。寒毛卓豎<p>如何是就皮刮毛。穴云。呼吸縱饒幽谷響。尋真那得遇當人。峰云。落處不停誰解看<p>如何是就肉刮皮。穴云。卸下直教天帝肯。那吒太子不容君。峰云。頻看紅爛處。蝪殺子平生<p>如何是就骨刮肉。穴云。醍醐既消身病愈。性海玄途不假舟。峰云。破也墮也<p>如何是就髓刮骨。穴云。釋迦親遇然燈佛。授記不聞說法音。峰云。手不及處爭著力<p>只如髓又如何刮。穴云。設使空花結空果。木馬那教天馬追。峰云。賊入空城<p><b>　　<A NAME="n873"></A>五宗問答</b><p>僧問。如何是臨濟下事　五祖演云。五逆聞雷。禾山云。照用齊行。正堂辯云。我終不向爾道。護國元云。殺人不眨眼。雪堂行云。六合遭塗炭<p>雲門宗　祖云。紅旗閃爍。山云。理事俱備。堂云。木馬上金梯。國云。頂門三眼耀乾坤。雪云。千波影堥繻齛X<p>溈仰宗　祖云。斷碑橫古路。山云。暗機圓合。堂云。目前無異路。國云。推不向前。約不退後。雪云。無角鐵牛眠少室<p>曹洞宗　祖云。持書不到家。山云。偏正協同。堂云。鶴宿梧枝。國云。手執夜明符。幾箇知天曉。雪云。當頭不犯<p>法眼宗　祖云。巡人犯夜。山云。何止惟心。堂云。切忌違時失候。國云。箭鋒相值不相饒。雪云。自折合取<p><b>　　<A NAME="n874"></A>寶鋒慈鑒頌</b><p class='lg'>銅頭鐵額百家冤。一喝雙分體用全。三尺吹毛定寰宇。臨行滅向瞎驢邊(臨濟)</p><p class='lg'>三句都將一串穿。等閑挂。向御樓前。幾多行客眼定動。東海鯉魚飛上天(雲門)</p><p class='lg'>一箇撒開千萬箇。簸箕解說無生話。草堂睡起嘴盧都。寂子要須原夢破(溈仰)</p><p class='lg'>紫庭黃閤帶春溫。寢殿無人侍至尊。長愛百司分職處。玉鞭敲鐙出金門(曹洞)</p><p class='lg'>溪光野色浸樓臺。一笛遙聞奏落梅。風送斷雲歸嶺去。月和流水過橋來(法眼)</p><p><b>　　<A NAME="n875"></A>圓悟五家宗要</b><p>全機大用。棒喝交馳。劍刀上求人。電光中垂手(臨濟)<p>北斗藏身。金風體露。三句可辨。一鏃遼空(雲門)<p>君臣合道。偏正相資。鳥道玄途。金針玉線(曹洞)<p>師資唱和。父子一家。明暗交馳。語默不露(溈仰)<p>聞聲悟道。見色明心。句娷臘W。言中有響(法眼)<p>五家改聲換調。展托妙門。易俗移風。千方百面。盡向無中唱出。曲為初機。若是俊流。不留朕跡。掀翻露布。截斷葛藤。然則千兵易得。一將難求。入草尋人。聊通一線。機前有準。擬向則乖。句下無私。動成窠臼。靈鋒寶劍。覿面堂堂。滯殼迷封。不堪種草<p><b>　　<A NAME="n876"></A>楊無為頌(五宗)</b><p class='lg'>正法眼藏瞎驢邊滅。黃檗老婆大愚饒舌(臨濟)玉馬上金梯。胡人白晝迷。直饒機掣電。也是鈍根師(雲門)</p><p class='lg'>長一劃短。短一劃長。曲直方圓。徵應宮商。江邊[<a href='javascript:showpic("../fontimg/049826.gif")'>金*敖</a>]餅。無人買空。使胡僧笑一場(溈仰)</p><p class='lg'>丹山鸞鳳來阿閣。祕殿簫韶奏九成。野老不知黃屋貴。六街猶聽靜鞭聲(曹洞)</p><p class='lg'>日煖花爭發。林深鳥不驚。漁舟過南岸。潮打石頭城(法眼)</p><p><b>　　<A NAME="n877"></A>三種法界(古德)</b><p>佛未出世時如何。天下太平。出世後如何。特地一場愁。出與未出時如何。知恩者少。負恩者多。如何是法身體。山花開似錦。澗水綠如藍。如何是法身用。夜坐連雲石。春栽帶雨松。如何是法身。柳色黃金嫩。梨花白雪香<p><b>　　<A NAME="n878"></A>五眼</b><p>如何是肉眼。憎愛何足貴貪嗔事轉多。如何是天眼。恢恢常不漏。歷歷太分明。如何是慧眼。金地遙招手。江陵暗點頭。如何是法眼。青山常不露。遍界不曾藏。如何是佛眼。慈悲利一切。方便有多門<p><b>　　<A NAME="n879"></A>三寶</b><p>如何是佛。何處不稱尊。如何是法。車不橫推。理無曲斷。如何是僧。閑持經卷倚松立。借問客從何處來<p><b>　　<A NAME="n880"></A>拄杖話</b><p>如何是爾有拄杖子。硈{敵手難藏行。如何是爾無拄杖子。琴遇知音始好彈。如何是拄杖子。扶過斷橋水。伴歸明月村<p><b>　　<A NAME="n881"></A>句意</b><p>句到意不到。古澗寒泉湧。青松帶露寒。意到句不到。石長無根草。山藏不動雲。意句俱到。天共白雲曉。水和明月流。意句俱不到。青天無片雲。綠水風波起<p><b>　　<A NAME="n882"></A>六祖問答</b><p>達磨一隻履。九年冷坐無人識。五葉花開遍界香。又云。踏破銕圍山<p>二祖一隻臂。看看三尺雪。令人毛骨寒。又云。提攜天下<p>三祖一罪身。覓之不可得。本自無瑕類。又云。掜目強生花<p>四祖一隻虎。威雄震十方。聲光動寰宇又云。眼光百步威<p>五祖一株松。不圖標境致。且要壯家風<p>六祖一張碓。踏著關[木*戾]子。方知有與無<p><b>　　<A NAME="n883"></A>十無問答</b><p>無為國。高臥羲皇上。行歌帝舜時<p>無星秤。斤兩甚分明<p>無根樹。不假東皇力。常開優缽花<p>無底缽。托來藏日月。放下貯乾坤<p>無絃琴。不是知音莫與彈<p>無底船。空載月明歸<p>無生曲。一曲兩曲無人會。雨過夜塘秋水深<p>無孔笛。等閑吹一曲。共賞太平時<p>無鬚鎖。掣開難動手。合定不通風。又云金槌擊不動<p>無底籃。能收四大海。包括五須彌<p><b>　　<A NAME="n884"></A>一喝分五教(新增)</b><p>淨因蹣庵成禪師。同法真圓悟慈受并十大法師。齋於太尉陳公良弼府第。時徽宗私幸。觀其法會。善華嚴者。對眾問諸禪師曰。吾佛設教。自小乘至圓頓。掃除空有。獨證真常。然後萬德莊嚴。方名為佛。禪家一喝。轉凡成聖。與諸經論。似相違背。今一喝若能入五教。是為正說。若不能入。是為邪說。諸禪師顧成。成曰。如法師所問。不足諸大禪師之酬。淨因小長老。可以使法師無惑也。成召善。善應諾。成曰。法師所謂佛法小乘教者。乃有義也。大乘始教者。乃空義也。大乘終教者。乃不有不空義也。大乘頓教者。乃即有即空義也。一乘圓教者。乃不空而不有。不有而不空義也。如我一喝。非惟能入五教。至於百工伎藝諸子百家。悉皆能入。成乃喝。一喝問善曰。還聞麼。善曰聞。成曰。汝既聞。則此一喝是有。能入小乘教。成須臾又召善曰。還聞麼。曰不聞。成曰。汝既不聞。則適來一喝是無。能入始教。成又顧善曰。我初一喝。汝既道有。喝久聲消。汝復道無。道無則元初實有。道有則於今實無。不有不無。能入終教。成又曰。我有一喝之時。有非是有。因無而有。無一喝之時。無非是無。因有故無。即有即無。能入頓教。成又曰。我此一喝。不作一喝用。有無不及。情解俱忘。道有之時纖塵不立。道無之時橫遍虛空。即此一喝。入百千萬億喝。百千萬億喝。入此一喝。是能入圓教。善不覺。身起於坐。再拜於成之前。成復為善曰。非唯一喝為然。乃至語默動靜。一切時一切處。一切物一切事。契理契機。周遍無餘。於是四眾歡喜。聞所未聞。龍顏大悅。謂左右侍臣曰。禪師有如此玄談妙論。太尉啟曰。此乃禪師之餘論耳<p><b>　　<A NAME="n885"></A>禪林方語(新增)</b><p class='lg'>　蠟人向火　　大象渡河　　趁狗跳牆<br>　德山羅漢　　封后先生　　徐六檐板<br>　清平渡水　　把髻投衙　　半夜教化<br>　金山塼岸　　質庫典牛　　木匠檐枷<br>　嘉州石像　　湖南長老　　檐枷過狀<br>　矮子泥壁　　常州打耶　　[澗-日+舌]角水牛<br>　尼寺媥v　　青平賣油　　臘月扇子<br>　急水打毬　　鞏縣茶瓶　　澧州魚羹<br>　水浸金山　　石人腰帶　　昌州海棠<br>　簡州石匠　　雲居羅漢　　鳳林吒之<br>　紙馬入火　　張良受書　　太公釣魚<br>　梁山頌子　　貓兒帶槌　　李靖三兄<br>　乞兒拄杖　　狗咬枯骨　　波斯持咒<br>　新昌石佛　　馬喫菜子　　矮子看戲<br>　黃犬渡河　　兔子望月　　羅公照鏡<br>　波斯落水　　蕭何制律　　驢唇先生<br>　新羅草鞋　　矮子渡河　　茆山土地<br>　雲居土地　　道士打槌　　秀才使牛<br>　壁上祧L　　果州飯布　　火燒香船<br>　蛇入竹筒　　投子道底　　雲門道底<br>　興化道底　　汾陽道底　　溈山道底<br>　雪峰道底　　仰山道底　　玄沙道底<br>　趙州道底　　金牛道底　　普化搖鈴<br>　洞庭秋月　　江天暮雪　　煙寺晚鐘<br>　山市晴嵐　　平沙落雁　　漁村夕照<br>　遠浦帆歸　　瀟湘夜雨　　仙陀婆　</p><p class='lg'>　猩猩著草鞋　　黑地堿黻w<br>　一馬生三寅　　峨眉白長老<br>　未明三八九　　深山堣g地<br>　蚊子上銕牛　　鬧市堣j虫<br>　老鼠搬生姜　　泗洲見大聖<br>　驢揀濕處尿　　烏龜陸地行<br>　莫徑人設齋　　謝三娘秤銀<br>　鄧道士磨墨　　胡孫倒上樹<br>　赤土塗牛嬭　　軍營堣j王<br>　飯店堸芚活@　赤士畫簸箕<br>　胡孫喫毛虫　　市袋埵挩~<br>　十字街頭碑　　壁上畫風車<br>　胡孫騎鱉背　　胡孫<span class='corr'>入</span>布袋<br>　四八郎象痋@　鄭州出曹門<br>　天津橋上漢　　辯才逢蕭翼<br>　鬧市埵揤哄@　東村王大姊<br>　盤陀石上藕　　波斯喫胡椒<br>　貓兒喫彩鳳　　餿飯泥茶爐<br>　藕絲牽大象　　大虫看水磨<br>　馬道人賣墨　　十八畝肥田<br>　小巫見大巫　　王小破草鞋<br>　豆八布彩穿　　小慈訪大慈<br>　波斯入鬧市　　半夜放烏雞<br>　兔子喫牛嬭　　十二丈鐘樓<br>　老鼠喫生姜　　鮑老送燈臺<br>　邯鄲學唐步　　韓信臨朝底<br>　古廟媟鄐l　　臨崖看滸眼<br>　波斯照古鏡　　海上明公秀<br>　瓜洲買瓜漢　　普州人送賊<br>　從來柳下惠　　六日樺成唇<br>　蘇郎中腦蓋　　潘閬倒騎驢<br>　秦時轢[車*度]鑽　　大虫裹紙帽<br>　堂前賣果子　　真州問長蘆<br>　和尚扛木頭　　君子可八<br>　布袋堬推@子　</p><p class='lg'>　大食波斯索渡船　　功德天黑暗女<br>　百尺竿頭五兩垂　　赤洪[<a href='javascript:showpic("../fontimg/002930.gif")'>崖-山</a>]打白洪[<a href='javascript:showpic("../fontimg/002930.gif")'>崖-山</a>]<br>　謝三娘不識舍字　　許一嫂不識林禽<br>　剎竿頭上風車子　　洎合打破蔡州<br>　銅沙羅媞〃悸o　　太山廟堹錢<br>　赤腳波斯入大唐　　十字街頭碌磚<br>　孔明廟媦u指　　福州人喫荔枝<br>　謝三娘不識四字　　此地無金二兩<br>　俗人沽酒三升　</p><p><b>　　<A NAME="n886"></A>真性偈</b><p>【圖】<p>達磨西來九年面壁。獨神光立雪斷臂自證。巧說不得。只許心傳。上根既契。便欲西歸。猶憐中下之機。強留二十字。稱云真性偈。翻復讀之。成四十韻。各有旨趣。蓋為老婆心切。狼藉不少。庶幾後代兒孫。因指見月。儻有個漢。向性字未形之前領略。文彩自彰。匪從他得。翻笑老胡正好。痛與拄杖<p>　　　　　　靈隱慧昭大師可光述<p class='juan'>
人天眼目卷之六(終)</p>
<p><b>　　<A NAME="n887"></A>大元延祐重刊人天眼目後序</b><p>昔越山晦嵒昭禪師。於宋淳熙間。編集五家宗旨。名曰人天眼目。流布叢林。傳寫既久。未免有烏焉亥豕之誤。其寫本亦多不同。曰彼曰此。互有得失。暇日參考同異。訛者正之。闕者補之。妄者削之。猶慮未善。然其元本排列。五宗亦失師承次第。今改正之。初列臨濟溈仰。蓋此二宗。同出南岳馬祖下。次列曹洞雲門法眼。蓋此三宗。同出青原石頭。又近世有人。假託丘玄素之名。偽撰江陵城西天王寺道悟禪師碑。載天王嗣馬祖接龍潭德山雪峰。遂移雲門法眼二宗。過馬祖下者極可笑也。按荊州新舊圖誌。並無城西天王寺。其偽碑妄天王因緣語句。盡是城西白馬寺曇照禪師事實。此曇照事實。具述荊州舊圖誌。及景德傳燈錄。可考。況是天皇嗣石頭接龍潭。備載傳燈及高僧傳。德山碑及雲門法眼下諸師語錄。與夫前代五宗綱要偈。有數十處。粲如日星。可以<span class='corr'>祛</span>天下後世之惑。可以證前後編集之訛。今吉安路福州大明蘭若。遂鋟諸梓。與禪學者共之。覽此集者。掀翻露布。截斷葛藤。灼然開口。不在舌頭上。其或未然。劍去久矣<p>延祐四年(丁巳)江西撫州天峰比丘致祐謹書其後<p><b>　　<A NAME="n888"></A>龍潭考</b><p>宋景德傳燈。止載天皇悟嗣石頭。而不知同時有二道悟。一嗣馬祖。住荊州城西天王寺。一嗣石頭。住荊州城東天皇寺。歷考唐歸登撰南嶽碑圭峰答裴相國宗趣狀權德輿撰馬祖塔銘。皆可據。及後達觀穎所引丘玄素符載二塔銘。載之益詳。此無可疑者。但丘銘中。以龍潭信嗣天王悟。此則不能無疑焉。予嘗考雪峰語錄。峰對閩王。自稱得先德山石頭之道。又鼓山晏國師語錄序中。亦稱晏為石頭五葉孫。此二書在五代之際。去龍潭不遠。豈應遽忘其所自哉。據此則知。龍潭信所嗣者。天皇悟非天王悟。其證一也。又龍潭信。家居荊州城東天皇巷。以賣餅為業。日以十餅饋天皇和尚。皇每食畢。常留一餅曰。吾惠汝以蔭子孫。信一日自念曰。餅是我持去。何以返遺我。其別有旨邪。遂造而問焉。皇曰。是汝持來復汝何咎。信聞之。頗曉玄旨。因投出家。皇曰。汝昔崇福善。今信吾言。可名崇信。繇是服勤左右。據此則知。龍潭信所嗣者。天皇悟非天王悟。其證二也。又信一日問天皇曰。某自到來不蒙指示心要。皇曰。自汝到來。吾未嘗不指示汝心要。信曰。何處指示。皇曰。汝擎茶來。吾為汝接。汝行食來。吾為汝受。汝和南時。吾為汝低頭。何處不指示汝心要。師低頭良久。皇曰。見則直下便見。擬思即差。師當下開解。復問。如何保任。皇曰。任性逍遙。隨緣放曠。但盡凡心。別無聖解。又一日問。從上相傳底事如何。皇曰。不是明汝來處不得。信曰。這個眼目幾人具得。皇曰。淺草易於長蘆。據此則知。龍潭信所嗣者。天皇悟非天王悟。其證三也。今此三段所證昭彰如是。而丘玄素塔銘中。以龍潭嗣天王。何得獨異。察知。明是後人。妄將崇信。改入天王塔銘中。以為爭端耳。不然必將前三段所證之文。一筆抹去。而後可以成其說也。又張無盡嘗謂。雲門機鋒似臨濟。宜為馬祖之後。此則齊東野人之語也。古來同稟一師。而機鋒各別者多矣。豈必盡同。如雲門法眼。同出雪峰。若雲門。當歸馬祖。則法眼又當歸石頭耶。如丹霞投子機鋒。不亞臨濟。杏山與三聖。皆失機於石室。則丹霞投子石室。又當改入馬祖下耶。又如南泉父子。皆馬祖之嗣也。而不用棒喝。溈山父子。皆百丈之嗣也。而不事孤峻。又當改入石頭下耶。且予嘗考雪峰全錄。其禪備眾格。波瀾[澗-日+舌]大。故其語。有時似臨濟。有時似曹洞。其徒如玄沙長慶保福鼓山安國清鏡等皆然。即雲門雖機用獨峻。而實語不十成。機不觸犯。且歷參曹山疏山九峰乾峰。其語具在。如三種病二種光等語。則全本乾峰。此尤其顯然者也。豈可謂其同於臨濟當嗣馬祖下也。無知之徒。固難與辯。高明之士。可考而知。故作是以告天下智者。幸詳察焉(見永覺晚錄)<p><b>　　<A NAME="n889"></A>重修人天眼目集後序</b><p>一法支為五宗。宗各有旨。透夫旨之所歸。則一法五宗舉不得遯。今乃不然。捕躡五宗之影跡。掇拾前言之殘賸。宗旨果在是乎。古人之句死句也。而足為活人之具。句非死活也。不則人死句死。淳熙間。越山有昭晦巖者。裒類五宗機語之要。曰人天眼目。衲子到今傳抄。人有其書。徒珍藏如左<span class='corr'>券</span>。魚魯之殊差之不理。而互有增損糅雜。獨未知初出之本果何如也。余病其然。輟應酬之冗。蒐酌而是正之。稍得其所要。俾後進知從上宗門爪牙之為人。蓋如此。既而自囅曰言句窠窟。今時學者之大病也。竊以訓徒不攻其所重。而反以益之。是壅其病蔕也。然既病矣。即此而藥之。顧所用何如。且宗旨果不在是乎。若吾儕由此而益明夫宗猷。不讓於古。豈不是以眼目夫人天哉。因書其後。時寶祐歲次戊午。休夏後五日。慈雲住山<p>物初大觀序<p>是書之所由作者。備見於晦岩物初兩翁序跋矣。雖然。趙宋全盛之時。南詢衲子傳寫。而非無烏焉成馬之誤。爰有了郜禪人。銳意克正。始自傳燈以下。至於五家宗派尊宿別錄莫不傍羅曲探點對校讎。遂成真本。所謂孟氏之功。不在禹下者乎。淨智道人。希顏慕藺。命工鏤板。以壽其傳。其用心亦可謂勤矣。學者儻思所以扁曰人天眼目。則功不浪施耳<p>乾元癸卯正月八日　　挂堂叟瓊林記<p><b>　　<A NAME="n890"></A>初祖</b><p class='lg'>老胡多事向西來。優缽羅花火媔}。卻是梁王贏一著。長蘆水急放船回</p><p><b>　　<A NAME="n891"></A>二祖</b><p class='lg'>小林面壁太多言。接得門人一臂全。京洛至今三尺雪。天寒何止普通年</p><p><b>　　<A NAME="n892"></A>三祖</b><p class='lg'>[灒-貝+鬲]溪水碧。天柱峰高。洞然明白。不隔絲毫。由來生計平如掌。後代兒孫弄海潮</p><p><b>　　<A NAME="n893"></A>四祖</b><p class='lg'>慈雲之塔。大醫之師。瞻之仰之。雙峰巍巍。懶融不得西天缽。直付黃梅路上兒</p><p><b>　　<A NAME="n894"></A>五祖</b><p class='lg'>栽松何老。傳衣何少。前身後身。一夢兩覺。白玉花開峰頂頭。明月千年冷相照</p><p><b>　　<A NAME="n895"></A>六祖</b><p class='lg'>石墜腰間舂碓鳴。老盧便重不便輕。黃梅衣缽雖親得。猶較曹溪數十程</p><p><b>　　<A NAME="n896"></A>北宗</b><p class='lg'>鑑上時時拂舊痕。鳥啼花笑幾回春。白蓮峰頂無消息。鐵缽輸他踏碓人</p><p><b>　　<A NAME="n897"></A>栽松道者</b><p class='lg'>日出而作。栽松為樂。昔栽幾何。今滿巖壑。白頭人去小兒歸。笑倒林梢千歲鶴</p><p><b>　　<A NAME="n898"></A>牛頭</b><p class='lg'>紫氣氤氳透白雲。因逢宗匠指迷津。[啣-止+山]花百鳥空惆悵。不見庵中舊主人</p><p><b>　　<A NAME="n899"></A>永嘉</b><p class='lg'>了知生死不相關。不到曹溪也是閑。剛被老盧延一宿。重教言句落人間</p><p><b>　　<A NAME="n900"></A>雲門</b><p class='lg'>輥出木毬迷了眼。借婆裙子拜婆年。一瓢惡水猶嫌少。欠負蒲鞋舊價錢</p><p><b>　　<A NAME="n901"></A>雪竇</b><p class='lg'>摩醯四日。混沌入竅。尺短寸長。一多二少。雲去雲來。日月交照。拈花了也。不勞微笑</p><p><b>　　<A NAME="n902"></A>天衣</b><p class='lg'>殘年七十。九坐道場。棘曲松道。山高水長。兩笠煙簑人不識。一聲秋笛落瀟湘</p><p><b>　　<A NAME="n903"></A>大陽</b><p class='lg'>狸奴白牯問崑崙。金鎖無鬚密閉門。如意寶珠沈海底。鄰家收得付兒孫</p><p><b>　　<A NAME="n904"></A>投子</b><p class='lg'>一隻履兩牛皮。金烏啼處木雞飛。半夜賣油翁發笑。白頭生得黑頭兒</p><p><b>　　<A NAME="n905"></A>雲峰</b><p class='lg'>真不掩偽。曲不藏直。祖師冤魔。人天宿德。二千八百顆明珠。三生藏堣H誰識</p><p><b>　　<A NAME="n906"></A>黃龍</b><p class='lg'>佛手驢腳。生緣纏縛。雲中老鶴唳三聲。海底鯉魚生兩角</p><p><b>　　<A NAME="n907"></A>白雲</b><p class='lg'>楊岐石牛。先生一犢。或觸清風。或呼幽谷。轉方作圓。分三成六。白雲山下草綿綿。一度春來一度緣</p><p><b>　　<A NAME="n908"></A>鼓山珪十無頌</b><p><b>　　<A NAME="n909"></A>無影樹</b><p class='lg'>秀發春光搖劫外。根苗曾不染塵泥。森森翠幹雲長掛。密密寒枝鳥莫棲。曉日不明花蓊鬱。秋風難擺韻長凄。栽培肯向無何有。不落青黃鎮四時</p><p><b>　　<A NAME="n910"></A>無孔鎚</b><p class='lg'>威音那畔曾拈得。袖堭K藏非黑白。三關擊碎浪濤平。萬法鎚開天地窄。團團覿面露規模。了了圓成無比格。高提祖印發光寒。直得毘耶口掛壁</p><p><b>　　<A NAME="n911"></A>無孔笛</b><p class='lg'>一曲風前格調高。金簫玉管謾徒勞。木人奏得碧雲合。石女吹回煖氣多。清[音*勻]迥然超世界。妙音忘聽了秋毫。相逢若遇知音者。吹起儂家劫外歌</p><p><b>　　<A NAME="n912"></A>無縫塔</b><p class='lg'>團欒佛眼不能窺。底事巍巍聖莫知。香霧幾重藏不得。寒光一點照無時。髑髏識盡方還爾。色相情忘始到伊。覿面堂堂難辨的。曾郎潦倒號難提</p><p><b>　　<A NAME="n913"></A>無底籃</b><p class='lg'>不假工夫造作成。功成作略自縱橫。死蛇若遇須盛取。茶圃全提攜便行。劫外好將提日月。禹門時把摝鯤鯨。高懸無影樹頭著。莫與盲人打葛藤</p><p><b>　　<A NAME="n914"></A>無鬚鎖</b><p class='lg'>拈來切忌兩頭搖。覿面機關莫放饒。撒手那邊家穩密。遲疑只箇路迢遙。青霄雲外無關鑰。曠劫春回長異苗。佛祖口開俱鎖斷。不干唇吻始全超</p><p><b>　　<A NAME="n915"></A>無星秤</b><p class='lg'>斤兩不留分買賣。商量不到莫饒伊。定盤光彩星難辨。平等權衡數自知。聾漠始堪論的當。盲人方解整高低。閑來收掛乾坤外。無限天龍暗蹙眉</p><p><b>　　<A NAME="n916"></A>無底缽</b><p class='lg'>庾嶺全提總謾傳。收羅萬法未渾崙。擎來應供非干手。飽去馳求不點唇。餿飯餞羹誰肯著。騰今耀古自超倫。趙州老漢何施設。分付叢林知幾春</p><p><b>　　<A NAME="n917"></A>無絃琴</b><p class='lg'>不勞斤斧雕鐫就。肯使焦桐假合成。絕掛縷絲新格調。了無聲響奏玄音。有時彈向青霄外。幾度閑懸碧洞深。惆悵罕逢穿耳客。偃溪流水韻沈沈</p><p><b>　　<A NAME="n918"></A>無底船</b><p class='lg'>閑橫芳草深深渡。祇接中途趨浪流。不犯清波還到岸。歸乘明月罷垂鉤。蘆花深處和雲泊。風浪高時任性浮。緬想華亭煙雨客。幾多聲譽謾悠悠</p><p><b>　　<A NAME="n919"></A>五家要括</b><p><b>　　<A NAME="n920"></A>臨濟</b><p class='lg'>南岳馬祖百丈運。臨興南穴首山汾慈明南會開二續。心出新清端演勤</p><p><b>　　<A NAME="n921"></A>溈仰</b><p class='lg'>百丈派出大溈祐。香嚴仰山親得紹。南塔芭蕉清續傳。兒孫未見繼其後</p><p><b>　　<A NAME="n922"></A>曹洞</b><p class='lg'>青石藥山雲洞祖。雲膺同安丕志附。梁山親得大陽玄。投子芙蓉淳獨步</p><p><b>　　<A NAME="n923"></A>雲門</b><p class='lg'>青石天龍接德山。雪峰雲門香林遠。北塔雪竇付天衣。二本從茲門大顯</p><p><b>　　<A NAME="n924"></A>法眼</b><p class='lg'>雪峰傍出玄沙備。地藏法眼益尊貴。韶國師傳壽與津。佛法新羅而已耳</p></body></html>
