<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T48 </TITLE>
</head>
<BODY>

<p><p></li><p><b>　　<A NAME="n1549"></A>No. 2025</b><p><b>　　<A NAME="n1550"></A>敕修百丈清規</b><p><span class='byline'>　　　　禮部尚書臣胡[泳-永+熒]等謹</span><br><p>題為重刊清規事禮科抄出。江西南昌府奉新縣百丈山大智壽聖禪寺住持僧忠智奏。本寺自唐時佛祖大智懷海禪師垂訓。名曰百丈清規。至元間僧德煇重新編刊遍行天下叢林。僧徒循規遵守。洪武拾伍年肆月貳拾伍日。節該奉太祖高皇帝聖旨榜例。諸山僧人不入清規者。以法繩之欽此欽遵。永樂拾年伍月初三日。節該奉太宗文皇帝聖旨榜例。僧人務要遵依舊制。名務祖風謹守清規。嚴潔身心。永樂二十二年十一月二十七日。該僧錄司官奏。僧眾多中間有等不守規矩合無依清規整治。節該奉仁宗昭皇帝聖旨。照依清規料治他欽此除欽遵外。近因本寺清規書板年遠無存。欽蒙皇上洪恩普度天下僧行。仍住原額寺院熏修香火。祝延聖壽。臣切見後學僧徒。多有未見清規體例。罔知軌度。不諳戒律。甚辱祖風。深為未便。臣依原體式重寫刊完。雖有歷朝序文。年代已遠。誠恐僧徒視為常事不行遵守。今將重刊清規印集一本。開坐具本親齎謹奏。伏望。聖恩憐憫教門乞敕賜清規序文刊圓成書頒行天下叢林寺院。住持首僧督眾講習。各慕祖風嚴持戒律。庶俾僧徒無傷風化。正統七年二月十二日。該通政使司右通政李錫等官於奉天門奏奉聖旨。禮部知道欽此欽遵抄出到部參照。住持僧忠智奏稱重刊百丈清規。乞賜序文一節。合無行移翰林院撰述惟復聽令本僧自行請人述作緣奉欽依禮部知道事理未敢擅便謹題請旨。正統七年二月十九日。禮部尚書胡[泳-永+熒]等官於奉天門題奏。奉聖旨序著翰林院撰欽此除外遵依施行<p>正統七年四月十七日<p class='lg'>長生天氣力堙@　大福廕護助</p><p>皇帝聖旨行中書省行御史臺行宣政院官人每根底。宣慰司廉訪司官人每根底。軍官每根底軍人每根底。城子媢F魯花赤官人每根底。往來的使臣每根底。百姓每根底。眾和尚每根底<p>宣諭的<p>聖旨<p>成吉思皇帝　月闊台皇帝　薩禪皇帝　完者篤皇帝　曲律皇帝　普顏篤皇帝　格堅皇帝　忽都篤皇帝　札牙篤皇帝<p>亦輦真班皇帝聖旨堜M尚也里可溫先生每不揀甚麼。差發休當。告天祝壽。者麼道。說有來如今依著在先聖旨體例堙C不揀甚麼。差發休當。告天與咱每祝壽。者麼道。札牙篤皇帝教起蓋大龍翔集慶寺的時分。依著清規體例行。者麼道。曾行聖旨有來江西龍興路百丈大智覺照禪師在先立來的清規體例。近年以來各寺堭N那清規體例。增減不一了。有如今教百丈山大智壽聖禪寺住持德煇長老。重新編了。教大龍翻集慶寺笑隱長老為頭。揀選有本事的和尚。好生校正歸一者。將那各寺媦W減來的不一的清規。休教行依著這校正歸一的清規體例定體行。者麼道。執把的聖旨與了也。這的每寺院房舍堥浀琩C休安下者。鋪馬祇應休拿者。稅糧休納者。但屬寺家水土園林。人口頭匹碾磨店鋪解典庫浴堂。竹園山場河泊船隻等。不揀是誰。休奪要者。休倚氣力者。這般宣諭了。呵別了的人每。要罪過者。更這的每有聖旨。麼道做沒體例句當。呵他每更不怕那聖旨<p>元統三年豬兒年七月十八日。上都有時分寫來。皇帝聖旨堙C帝師公哥兒監藏班藏卜。法旨行中書省行御史臺行宣政院官人每根底。宣慰司廉訪司官人每根底。軍官每根底。軍人每根底。城子媢F魯花赤官人每根底。往來使臣每根底。本地面官人每根底。百姓每根底。眾和尚每根底。省諭的法旨。札牙篤皇帝蓋大龍翔集慶寺的時分。教依著百丈清規體例行了。聖旨有來這清規。是百丈大智覺照禪師五百年前立來的。如今上位加與弘宗妙行師號。更為各寺堛韘~將那清規增減不一。教百丈山德煇長老重新編了。教龍翔寺笑隱長老校正歸一。定體行的。執把聖旨與了也。皇帝為教門的上頭。教依著這校正歸一的清規體例定體行。者麼道是要天下眾和尚每得濟的一般。[怤-寸+爾]眾和尚每體著皇帝聖心。興隆三寶。好生遵守清規。修行辦道。專與上位。祈福祝壽報答聖恩。弘揚佛法者。不揀是誰。休別了者。見了法旨別了的人每。不怕那甚麼法旨<p>鼠兒年四月十一日大都大寺埵陵氻擘g來。皇帝聖旨埵瑹贗F院。准宣政院咨。據僧子仲狀。告係江西道龍興路百丈山大智壽聖禪寺知事僧。元統三年七月十八日。本寺住持德煇長老。欽受御寶。聖旨節該。江西龍興路百丈大智覺照禪師在先立來的清規體例。近年以來各寺堭N那清規體例。增減不一了。有如今教百丈山大智壽聖禪寺住持德煇長老。重新編了。教大龍翔集慶寺笑隱長老為頭。揀選有本事的和尚。好生校正歸一者。將那各寺媦W減來的不一的清規。休教行。依著這校正歸一的清規體例定體行。者麼道執把的聖旨與了也。欽此除欽遵。外緣係各省開讀事理。欽錄聖旨全文。連前告乞施行。得此照得。元統三年五月初七日阿察赤怯薛第二日三吉怛納缽埵陵氻嚏C對脫別台平章闊兒吉思。平章阿魯灰。院使舉里學士等。不蘭奚大司徒根底撒迪中丞。傳奉聖旨。江西龍興路埵釭漲吨V大智覺照禪師在先立來的清規體例。近年各寺堭N那清規體例。增減了。有如今教百丈寺埵礅爧w煇長老。重新編了。教大龍翔集慶寺笑隱長老為頭。揀選有本事的和尚。好生校正歸一。與定體執把行的聖旨。更百丈大智覺照禪師根底。加與弘宗妙行師號。宣政院行文書與詞頭宣命。者麼道聖旨了也。欽此除詞頭宣命具呈中書省照詳外。據聖旨。移付蒙古房就行。翰林院欽依頒降外。今據見告當院。除外欽錄聖旨全文在前。合行咨請照驗遍行合屬。欽依施行准此。除外欽錄全文在前。使院合下仰照驗。欽依施行。須議[利-禾+荅]付者<p>右[利-禾+荅]付百丈山大智壽聖禪寺德煇長老准此<p>蒙古字一行<p>至元二年　月　日<p><b>　　<A NAME="n1551"></A>敕修百丈清規目錄</b><p><span class='byline'>　　　　大智壽聖禪寺住持臣僧德煇奉　敕重編</span><br><p><span class='byline'>　　　　大龍翔集慶寺住持臣僧大訴奉　敕校正</span><br><ul><p><b>　　<A NAME="n1552"></A>卷上</b><li><ul><p><b>　　<A NAME="n1553"></A>祝釐章第一</b><li>聖節</li><li>景命四齋日祝讚</li><li>旦望藏殿祝讚</li><li>每日祝讚</li><li>千秋節</li><li>善月</li></ul><ul><p><b>　　<A NAME="n1554"></A>報恩章第二</b><li>國忌</li><li>祈禱</li><li>(祈晴)</li><li>(祈雨)</li><li>(祈雪)</li><li>(道蝗)</li><li>(日蝕)</li><li>(月蝕)</li></ul><ul><p><b>　　<A NAME="n1555"></A>報本章第三</b><li>佛降誕</li><li>佛成道涅槃</li><li>帝師涅槃</li></ul><ul><p><b>　　<A NAME="n1556"></A>尊祖章第四</b><li>達磨忌</li><li>百丈忌</li><li>開山歷代祖忌</li><li>嗣法師忌</li></ul><ul><p><b>　　<A NAME="n1557"></A>住持章第五</b><li>住持日用</li><li>(上堂)</li><li>(晚參)</li><li>(小參)</li><li>(告香)</li><li>(普說)</li><li>(入室)</li><li>(念誦)</li><li>(巡寮)</li><li>(肅眾)</li><li>(訓童行)</li><li>(為行者普說)</li><li>(受法衣)</li><li>(迎侍尊宿)</li><li>(施主請陞座齋僧)</li><li>(受嗣法人煎點)</li><li>(嗣法師遺書至)</li><li>請新住持</li><li>(發專使)</li><li>(當代住持受請)</li><li>(受請陞座)</li><li>(專使特為新命煎點)</li><li>(山門管待新命并專使)</li><li>(新命辭眾上堂茶湯西堂)</li><li>(頭首受請)</li><li>(受請人陞座)</li><li>(專使特為受請人煎點山)</li><li>　　　　　　　(門管待受請人并專使)</li><li>(受請人辭眾陞座茶湯)</li><li>入院</li><li>(山門請新命齋)</li><li>(開堂祝壽)</li><li>(山門特為新命茶湯)</li><li>(當晚小參)</li><li>(為建寺檀越陞座)</li><li>(管待專使)</li><li>(留請兩序)</li><li>(報謝出入)</li><li>(交割砧基什物)</li><li>(受兩序勤舊煎點)</li><li>退院</li><li>遷化</li><li>(入龕)</li><li>(請主喪)</li><li>(請喪司執事)</li><li>(孝服)</li><li>(佛事)</li><li>(移龕)</li><li>(掛真舉哀奠茶湯)</li><li>(對靈小參奠茶湯念誦致祭)</li><li>(祭次)</li><li>(出喪掛真奠茶湯)</li><li>(茶毘)</li><li>(全身入塔)</li><li>(唱衣)</li><li>(靈骨入塔)</li><li>(下遺書)</li><li>(管待主喪及喪司執事人)</li><li>議舉住持</li></ul></li></ul><ul><p><b>　　<A NAME="n1558"></A>卷下</b><li><ul><p><b>　　<A NAME="n1559"></A>兩序章第六</b><li><ul><p><b>　　<A NAME="n1560"></A>西序頭首</b><li>(前堂首座)</li><li>(後堂首座)</li><li>(書記)</li><li>(知藏)</li><li>(知客)</li><li>(知浴)</li><li>(知殿)</li><li>(侍者)</li><li>(衣缽侍者)</li><li>(湯藥侍者)</li><li>(聖僧侍者)</li><li>東序知事</li><li>(都監事)</li><li>(維那)</li><li>(副寺)</li><li>(典座)</li><li>(直歲)</li><li>列職雜務</li><li>(寮元)</li><li>(寮主副寮)</li><li>(延壽堂主)</li><li>(淨頭)</li><li>(化主)</li><li>(園主)</li><li>(磨主)</li><li>(水頭)</li><li>(炭頭)</li><li>(莊主)</li><li>(諸莊監收)</li><li>請立僧首座</li><li>請名德首座</li><li>兩序進退</li><li>掛缽時請知事</li><li>侍者進退</li><li>寮舍交割什物</li><li>方丈特為新舊兩序湯</li><li>堂司特為新舊侍者湯茶</li><li>庫司特為新舊兩序湯[石*藥]</li><li>堂司送舊首座都寺缽位</li><li>方丈管待新舊兩序</li><li>方丈特為新首座茶</li><li>新首座特為後堂大眾茶</li><li>住持垂訪頭首點茶</li><li>兩序交代茶</li><li>入寮出寮茶</li><li>頭首就僧堂點茶</li><li>兩序出班上香</li></ul></li></ul><ul><p><b>　　<A NAME="n1561"></A>大眾章第七</b><li>沙彌得度</li><li>新戒參堂</li><li>登壇受戒</li><li>護戒</li><li>辦道具</li><li>(三衣)</li><li>(坐具)</li><li>(偏衫)</li><li>(裙)</li><li>(直裰)</li><li>(缽)</li><li>(錫杖)</li><li>(主杖)</li><li>(拂子)</li><li>(數珠)</li><li>(淨瓶)</li><li>(濾水囊)</li><li>(戒刀)</li><li>裝包</li><li>遊方參請</li><li>大相看</li><li>大掛搭歸堂</li><li>(小掛搭歸堂)</li><li>(西堂首座掛搭)</li><li>(諸方名勝掛搭)</li><li>(法眷辦事掛搭)</li><li>拋香相看</li><li>謝掛搭</li><li>方丈特為新掛搭茶(庫司頭首附見)</li><li>坐禪</li><li>坐禪儀</li><li>坐參</li><li>大坐參</li><li>請益</li><li>赴齋粥</li><li>赴茶湯</li><li>普請</li><li>日用軌範</li><li>龜鏡文</li><li>病僧念誦</li><li>亡僧</li><li>(抄劄衣缽)</li><li>(請佛事)</li><li>(估衣)</li><li>(大夜念誦)</li><li>(送亡)</li><li>(茶毘)</li><li>(唱衣)</li><li>(入塔)</li><li>版帳式</li></ul><ul><p><b>　　<A NAME="n1562"></A>節臘章第八</b><li>夏前出草單　新掛搭人點入寮茶</li><li>出圖帳</li><li>眾寮結解特為眾湯(附建散楞嚴)</li><li>楞嚴會</li><li>戒臘牌</li><li>方丈小座湯</li><li>四節土地堂念誦<ul><p><b>　　<A NAME="n1563"></A>庫司四節特為首座大眾湯</b><li>結制禮儀</li><li>四節秉拂</li><li>方丈四節特為首座大眾茶</li><li>庫司四節特為首座大眾茶</li><li>前堂四節特為後堂大眾茶</li><li>旦望巡堂茶</li><li>方丈點行堂茶</li><li>庫司頭首點行堂茶</li><li>月分須知</li></ul></li></ul><ul><p><b>　　<A NAME="n1564"></A>法器章第九</b><li>鐘</li><li>(大鐘)</li><li>(僧堂鐘)</li><li>(殿鐘)</li><li>版</li><li>木魚　椎</li><li>磬　鐃鈸</li><li>鼓</li><li>(法鼓)</li><li>(茶鼓)</li><li>(齋鼓)</li><li>(普請鼓)</li><li>(浴鼓)</li><li>(更鼓)<ul><p><b>　　<A NAME="n1565"></A>附著</b><li>百丈祖師塔銘</li><li>百丈山天下師表閣記</li><li>古清規序</li><li>崇寧清規序</li><li>咸淳清規序</li><li>至大清規序</li><li>日用寒暄文</li></ul></li><li>敕修百丈清規目錄(畢)</li></ul></li></ul><p class='juan'>
敕修百丈清規卷第一</p>
<p><span class='byline'>　　　　大智壽聖禪寺住持臣僧德煇奉　敕重編</span><br><p><span class='byline'>　　　　大龍翔集慶寺住持臣僧大訴奉　敕校正</span><br><p><b>　　<A NAME="n1567"></A>祝釐章第一</b><p>人之所貴在明道。故自古聖君崇吾西方聖人之教。不以世禮待吾徒。尊其道也。欽惟<p>國朝優遇尤至。特蠲賦役使安厥居。而期以悉力于道<p>聖恩廣博天地莫窮。必也悟明佛性以歸乎至善。發揮妙用以超乎至神。導民於無為之化。躋世於仁壽之域。以是報君。斯吾徒所當盡心也。其見諸日用。則朝夕必祝。一飯不忘而存夫軌度焉<p><b>　　<A NAME="n1568"></A>聖節</b><p>欽遇<p>聖節。必先啟建金剛無量壽道場。一月日僧行不給假示敬也。啟建之先一日。堂司備榜。張于三門之右及上殿經單(式見後)俱用黃紙書。之。輪差僧簿依戒次。各書雙字名。維那先五日袖紙帶堂司行者。詣書記(寮通報書記出接。維那觸禮)一拜稟云(啟建聖節煩製疏語。如書記缺則書狀侍者代之。俱缺則用現成疏語。見後)書記製畢。具草先呈住持。親送堂司。觸禮一拜答先禮也。維那用黃紙書疏。帶行僕。捧盤袱爐燭香合。上方丈請住持僉疏。炷香觸禮一拜稟云(啟建聖節請和尚僉疏)僉訖。行者就覆住持。來早殿上啟建諷經。仍報諸寮掛諷經牌。燒香侍者覆住持。來早上堂至五更。住持行香回。再覆粥罷。上堂令客頭掛上堂牌。維那於僧堂。早粥遍食椎後。再鳴椎一下云(白大眾。粥罷聞鐘聲。各具威儀。詣大佛寶殿。啟建天壽聖節謹白)復鳴椎一下。往住持前問訊。從首座板起巡堂一匝。出外堂下間至上間。歸內堂中間。問訊而出。粥後少停。待大殿排香燭茶湯鐃鈸手爐俱辦。堂司行者報方丈客頭。先覆住持。次覆侍者。鳴方丈板三下鳴鼓。堂司行者預鳴眾寮前板三下。集眾坐堂。如尋常坐禪向內坐。鼓鳴則轉身向外坐。頭首先集堂外候鼓鳴。即入堂。首座後入就坐。西堂勤舊蒙堂諸寮並外堂坐。住持於鼓初鳴。出寢堂坐。侍者問訊東立。行者問訊西立。轉鼓侍者往法座左側立候眾集。頭首下床。聖僧前問訊領眾出堂。至法座前。列一行問訊歸西序立。大眾雁列于後。若不候頭首至。先自立定非法也。其行堂亦於鼓鳴時鳴板三下。參頭領眾行者。列庫堂前相對排立。候轉鼓。知事出則問訊隨其後。待西序歸位畢。亦列一行。座前問訊。上首居後。都寺引歸東序立定。眾行者列知事後。稍離遠立。侍侍者入請住持出。行者問訊。住持至法座前。行者趲近知事後立。冬月則眾去帽問訊。住持和南登座。侍者隨上法座。以香合蓋盛香捧上。住持拈香祝壽畢。侍者接香。以左手插爐中右手拈從香一炷。略問訊下座歸班。待住持<span class='corr'>斂</span>衣趺坐。侍者先末班。引過座下。列一行問訊。燒香侍者引班歸位。次首座領班出。列座前問訊。大眾同問訊。知事轉班列座前問訊。行者隨問訊。西堂東堂出座下問訊。侍者登座。左手上香轉身提坐具問訊(謂之代眾請法)退立座側問答罷。陳白事意云(某月某日欽遇天壽聖節。某寺預於某月某日。啟建金剛無量壽道場。一月日逐日輪僧上殿。披閱金文。今辰開啟。住持臣僧某。陞于此座舉揚聖諦第一義。所集洪因端為祝延聖壽萬安者)說法竟。白云(下座。各具威儀詣大佛殿啟建天壽聖節。謹白)此日座下雖有官員。亦不得敘謝。蓋尊君也。鳴大鍾及僧堂前鐘。集眾列殿上向佛排立。住持上茶湯。上首知事遞上。燒香侍者就佛座前。下茶湯畢。住持歸位立定。行者鳴鈸維那轉身爐前。揖住持上香。燒香侍者捧香合。次東堂西堂出班上香(如有大方諸山住持偶至者。令侍者請。於兩序前上香)次兩序對出向佛問訊。上香畢。兩兩相朝轉身歸位。大眾同展三拜。兩序分班對立。住持就跪。知客跪進手爐。侍者跪進香合。維那白佛宣疏畢。知客跪接爐。住持收坐具。維那舉楞嚴咒。回向云。(諷誦祕章。所萃洪因。端為祝延今上皇帝聖壽萬安。金剛無量壽佛云云)眾散。每日堂司行者將輪差僧簿。須預先一日請住持頭首眾僧。各書雙字名僉押。量眾多少。依戒具寫差單。排定日分周而復始。仍列經目。對揭殿內柱上。至日各務嚴肅。鳴大鍾上殿。當次僧員須具威儀。香合禮佛歸位看經。庫司嚴設香燭。備點心。維那燒香點湯照拂。至晚鳴大鍾下殿。堂司行者直殿行者。常加伺候。毋令怠慢。如官員入山拈香。鳴鍾集眾。諷無量壽咒。舉藥師號畢。回向云(某處某官入山拜手拈香。僧眾諷誦祕章。所萃洪因。端為祝延今上皇帝聖壽萬安。金剛無量壽云云)節內遇三八日。佛殿念誦。至日齋罷。堂司行者覆住持兩序諸寮。掛念誦牌報眾。參前巡廊鳴板。集眾向佛排立。住持至鳴大板三下。次鳴大鐘。燒香歸位。維那出班。念誦云(皇風永扇帝道遐昌。佛日增輝法輪常轉。為如上緣。念清淨法身毘盧遮那佛。十號訖回向云。上來念誦所集洪因。端為祝延今上皇帝聖壽萬安。金剛無量壽云云)鳴僧堂前鐘三下。大眾問訊而散。或住持赴郡縣都道場所歸時。鳴鐘集眾門迎詣方丈問訊<p>聖節啟散古規所載。堂僧堂司給由。暫到客司給由隨身照證。蓋往時僧道歲一供帳納免丁錢。官給由為憑。故遊方道具度牒之外。有每歲免丁由。有何處坐夏由。有啟散聖節。以備徵詰。各亦畏慎。今雖不用。存其事以見古也<p>黃榜式<p>某州某府某寺<p>某月某日欽遇<p>天壽聖節本寺預於今月某日恭就<p>大佛寶殿啟建<p>金剛無量壽道場一月日逐日輪僧上殿披閱真詮<p>宣持密號所萃<p>洪因端為祝延<p>今上皇帝聖壽萬歲萬歲萬萬歲<p>右恭　惟<p>佛日洞明<p>龍天昭格<p>某年某月　日都監寺臣僧某謹言<p>住　持　臣僧某<p>經單式<p>今具經文品目于后<p>大方廣佛華嚴經<p>大佛頂萬行首楞嚴經<p>大乘妙法蓮華經<p>大乘金光明經<p>大方廣圓覺脩多羅了義經<p>大乘金剛般若波羅密經<p>大仁王護國經<p>右具如前<p>今月　日綱維臣僧　某　具<p>差單式<p>今具逐日輪僧上殿名員于後　用白紙書<p>某日　住持臣僧　某甲首座　某甲書記<p>　　　某甲藏主　某甲知客　某甲西堂<p>某日　某甲稱呼　某甲上座　某甲都寺<p>右具如前<p>　　　　今月　日堂司　某　具<p>疏語(啟建)右伏以　覆燾無私。乾坤孰測其高厚　照臨有赫。日月莫喻其光華。知　贊仰之徒勞。欲　補報而無極。惟託鈞陶之內。義重　四恩。故竭　忠愛之心。虔恭　三祝。斗樞電繞龍象筵開。帝網百億山河咸歸　聖量。華藏三千世界益衍　丕圖。少盡涓埃。匪懈朝夕。欽願　[卄/夒]龍登用　景星耀而泰階平　麟鳳呈祥　聖人作而萬物睹。謹疏　(滿散)優缽羅花瑞世　同佛降生　閻浮提樹連陰。與天齊壽。故　毓夙成之　睿質。克　承丕顯之　聖謨　大哉乾至哉乾　體乾居正　會其極歸其極　建極立中。爰以　吾道之大同。有裨　聖時之至治。山林鐘鼓樂　化日之舒長。草木昆蟲被　膏澤之滲漉　祥開震夙　頌祝華封。欽願　垂拱無為。天地位而萬物育　鈞陶有象。陰陽理而四時平　壽考萬年　本支百世<p><b>　　<A NAME="n1569"></A>景命四齋日祝讚</b><p>景命好日。月旦。月望。初八。廿三。四齋日。隔宿堂司行者報眾。掛諷經牌。次早鐘絕。後鳴僧堂前鐘。集眾登殿。維那舉楞嚴咒。唱藥師號。嘆佛畢。回向云(某日令辰。某州某寺住持傳法某僧某。謹集合山僧眾。恭趨寶殿。諷誦大佛頂萬行首楞嚴神咒。稱揚聖號。所萃洪因。祝延今上皇帝聖壽萬安。金剛無量壽佛仁王菩薩云云)<p><b>　　<A NAME="n1570"></A>旦望藏殿祝讚</b><p>旦望古來轉藏祝壽。今則必先侵晨登殿<p>御座前祝讚。於禮為恭。或粥罷陞座罷鳴鐘集眾。往藏殿。維那舉云(摩訶般若波羅蜜多)眾當默念。住持領眾合掌繞藏。行道三匝。多眾則一匝立定。維那舉大悲咒。回向云(大圓照中有華藏海。功超造化。道絕明言三光電卷而實相涵。六合雷奔而湛然寂。不思議海難盡讚揚。某州某寺住持傳法臣僧某。月旦望令辰。謹集合山僧眾。恭趨藏殿繞旋行道。稱念摩訶佛母聖號。運轉天宮法寶輪藏。諷誦大悲圓滿神咒所萃洪因。端為祝延　今上皇帝聖壽萬安。金剛無量壽佛仁王。菩薩摩訶薩。摩訶般若波羅密)<p><b>　　<A NAME="n1571"></A>每日祝讚</b><p>齋粥二時下堂。僧眾必須登殿。維那舉無量壽咒三遍。回向云(諷誦秘章。所萃洪因。端為祝延今上皇帝聖壽萬安。金剛無量壽佛云云)<p><b>　　<A NAME="n1572"></A>千秋節</b><p>至期堂司行者隔宿報眾。掛諷經牌。次早鳴僧堂鐘。集眾登殿。維那舉楞嚴咒畢白佛(四齋日同)回向云(某道某路某寺某月某日。敬遇皇太子千秋令節。謹集合山僧眾。恭趨寶殿。諷誦大佛頂萬行首楞嚴神咒。稱揚聖號。所萃良因。敬祝皇太子睿算千秋殿下。伏願日重輪月重輝。照臨海宇。山如礪河如帶。鞏固邦基。金剛無量壽佛云云)<p><b>　　<A NAME="n1573"></A>善月</b><p>正五九為善月。預先一日。維那令堂司行者。覆住持報庫司。掛善月牌于殿門前。具經單輪差僧簿。每日鳴大鐘登殿。看經祝贊終月而畢<p>始山隋開皇三年詔天下。正五九并六齋日。各寺建祈禱道場。不得殺生命。取藏經中。有毘沙門天王。每歲巡按四大部洲。正五九月治南贍部洲。故禁屠宰。而唐之藩鎮每上任。必犒士卒不下數萬人。須大烹宰。故以正五九不上官。為禁殺也。而俗以為忌者非<p>祝釐章終<p><b>　　<A NAME="n1574"></A>報恩章第二</b><p>國有禘袷四時之祭。所以昭功德隆本始重繼嗣也。聖朝崇佛<p>世祖而下。咸各建寺。謂由佛應身以御天下。化儀既終復歸佛位。在　京官寺。於是設　聖容具佛壇場。月以五祭。設奠展禮如生。而致夫羹牆之思。洪惟　聖化所被。與佛之教流于無垠。而吾徒沐恩波濡　聖澤。可不知所自而思所報效焉<p><b>　　<A NAME="n1575"></A>國忌</b><p>上賓日屆期。隔宿庫司報堂司。令行者覆住持兩序。報眾掛諷經牌。就法座上。安　御座。用黃紙寫　聖號牌位。嚴設香花燈燭几筵供養。至期鳴僧堂鐘。集眾候住持至上香上茶湯。維那舉楞嚴咒。諷誦畢。回向云(某州某寺住持傳法臣僧某。某月某日。恭遇某聖聖忌之辰。謹集合山僧眾。謹誦大佛頂萬行首楞嚴神咒。稱揚聖號。所萃殊利資嚴聖駕。伏願神遊八極。想雲車風馬來。臨位證中天受玉殿瓊樓快樂。十方三世云云)<p><b>　　<A NAME="n1576"></A>祈禱</b><p>凡有祈禱。須如法嚴治壇場。鋪陳供養。住持專心加謹。僧眾各務整肅。知事內外提督應辦。大小寮舍巡警齋潔。或有官員拈香。恭勤迎送。預期庫司稟覆住持。先付意旨。維那知會。堂司行者報眾掛祈禱牌。齋粥二時鳴鐘集眾諷經。或看藏經。或四大部經。或三日五日七日。隨時而行。如祈晴祈雨。則輪僧十員廿員。或三五十員。分作幾引。接續諷誦。每引諷大悲咒消災咒大雲咒。各三七遍。謂之不斷輪。終日諷誦。必期感應。方可滿散懺謝。其疏意各列于后<p><b>　　<A NAME="n1577"></A>祈晴</b><p>切見。淫雨為戾物用不成。百川橫流民無寧處。蓋眾生共業所感。惟上天覆燾無私。由是謹發誠心。啟建祈晴道場。每日命僧諷誦經咒。仰扣諸聖。所冀祈求晴霽。速賜感彰。伏願掃頑雲於四野。陰沴潛消。麗杲日於中天。容光必照。俾五行各順其序。而萬彙悉遂其生<p><b>　　<A NAME="n1578"></A>祈雨</b><p>切見。亢陽為災百物就槁。匪上天之降罰。由下民之多愆。惟諸佛開慈悲之門。而神咒有祈禳之應。由是謹發誠心。啟建祈雨道場。每日命僧。諷誦經咒。仰扣諸聖。所冀祈求雨澤。速賜感通。伏願拯生靈於塗炭。厥維艱哉。起雲龍于山川。俾滂[雨/沱]矣。庶茲多稼亦乃有秋<p><b>　　<A NAME="n1579"></A>祈雪</b><p>切見。時冬皕禳C恐生物之疵癘。維天降雪。淨下土之祲氛。庸致瓣香之誠。願集六花之瑞。由是謹發誠心。啟建祈雪道場。每日命僧。諷誦經咒。仰扣諸聖。所冀祈求雨雪。速賜感通。伏願彤雲千里潤澤。八荒六府三事用修。草木咸若。二氣五行順序。神人以和<p><b>　　<A NAME="n1580"></A>遣蝗</b><p>切見。飛蝗蔽天。惟凶荒之可慮。遺孽入地。恐滋蔓之難圖。匪假神功之驅除。雖極人力而罔措。由是謹發誠心。啟建遣蝗道場。每日命僧。諷誦經咒。仰扣諸聖。所冀驅遣蟲蝗速賜消殄。伏願滌之風雨。掃種類以無遺。投之江河。隨業感而自化。民安其業物遂其生<p><b>　　<A NAME="n1581"></A>日蝕</b><p>此日而食。占五紀之或乖。畏天之威。虞六沴之將作。故徇民情而救護。盍依佛力以禱禳。由是謹發誠心。命僧諷誦經咒。用伸救護。所冀日精速賜還光。伏願五色開而黃道明。照臨下土。群陰消而陽德盛。昭回于天<p><b>　　<A NAME="n1582"></A>月蝕</b><p>月耀陰精而主夜。所賴照臨。天示咎徵于下民。於焉薄食。既戒既懼。以禱以禳。由是謹發誠心。命僧諷誦經咒。用伸救護。所冀月華速賜還明。伏願妖蟆滅跡。清光現大地山河。顧兔長生。萬象納廣寒宮殿<p>報恩章終<p class='juan'>
敕修百丈清規卷第一</p>
</body></html>
