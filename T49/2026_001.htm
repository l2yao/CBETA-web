<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T49 </TITLE>
</head>
<BODY>

<p><b>　　<A NAME="n1"></A>No. 2026</b><p class='juan'>
撰集三藏及雜藏傳</p>
<p><span class='byline'>　　　　不載譯人名附東晉錄</span><br><p>佛涅槃後迦葉阿難於摩竭國僧伽尸城北撰集三藏及雜藏傳<p class='lg'>　先禮佛已　　禮法眾僧　　各受集法<br>　此諸法典　　除去五蓋　　一心聽受<br>　說所聚法　　如阿難說　　當共信樂<br>　是阿難智　　與佛同等　　聽集此法<br>　如佛涅槃　　阿難付法　　愍念眾生<br>　護持諸法　　如視世尊　　無上導士<br>　視阿難等　　福田無過　　設非阿難<br>　釋種涅槃　　正法滅盡　　并及三藏<br>　佛雨諸法　　哀念天人　　承以完器<br>　阿難受持　　寄付慇懃　　阿難之法<br>　此人乃復　　終不漏脫　　所聚法名<br>　分別等法　　如師子吼　　阿難所說<br>　一一於前　　比丘各好　　阿難獨立<br>　佛自稱譽　　若過世智　　若復俗智<br>　一切皆知　　阿難如海　　汝等為此<br>　信向阿難　　聽所集法　　悉斷眾苦<br>　世明涅槃　　地為震動　　山海涌沸<br>　天人哭泣　　世尊出晚　　涅槃何早<br>　人天孤遺　　諸道荒塞　　神通徹視<br>　神足羅漢　　皆詣拘夷　　供養世尊<br>　八萬四千　　過於無漏　　天人所敬<br>　福田無上　　閻浮利地　　羅漢悉來<br>　世尊涅槃　　聚會於中　　別有不還<br>　得頻來果　　溝港進學　　此輩一倍<br>　凡行比丘　　無數百千　　舉手哭行<br>　世尊那去　　我等盲聾　　三毒未除<br>　沒於五道　　誰當拔我　　比丘尼千<br>　數三十五　　中有神通　　有漏無漏<br>　帝釋梵天　　及無數天　　文陀華伎<br>　速持來到　　四天大王　　各有將從<br>　栴檀珠瓔　　速齎來詣　　及諸欲天<br>　有色無色　　九十八億　　咸詣拘夷<br>　無畏釋王　　八萬牙象　　名馬八萬<br>　盡詣拘夷　　舍衛月王　　強勇聰明<br>　名象七萬　　皆到拘夷　　阿闍世王<br>　勇猛信佛　　象七萬半　　悲泣來詣<br>　槃闍梨王　　名明端政　　象馬六萬<br>　悉詣拘夷　　名愍王煖　　鬱光親厚<br>　眾各五萬　　皆來集會　　西香眾國<br>　諸王嚴仗　　四色軍服　　數百千眾<br>　速疾來至　　欲見佛尸　　龍王泣啼<br>　追尋諸王　　維耶離眾　　象馬車乘<br>　如諸天比　　來詣拘夷　　凡眾無數<br>　并及清信　　睹佛盡今　　當覲涅槃<br>　世界眾生　　三十六億　　皆詣拘夷<br>　齎所喪具　　方百由延　　拘夷處中<br>　天人滿中　　地無空缺　　諸天散華<br>　供養佛尸　　鼓天伎樂　　雨諸花香<br>　諸王官屬　　來詣佛尸　　皆禮佛足<br>　圍繞而立　　諸王號泣　　舉手悲號<br>　不復見佛　　為眾說法　　阿闍世哭<br>　來嗚佛足　　我五逆人　　持我付誰<br>　諸王繞尸　　散寶滿上　　並作眾樂<br>　香泥塗床　　舉尸鐵棺　　灌滿麻油<br>　地為震動　　諸王號哭　　諸天墮淚<br>　渧現於地　　天王雨淚　　普皆哭泣<br>　天栴檀薪　　如意雜香　　積之于地<br>　諸王四輩　　大迦葉等　　僧眾坐上<br>　眾生所供　　此大福田　　迦葉眾首<br>　丘尼賢者　　天帝人王　　各共然屍<br>　登燒身時　　天人號哭　　嗚呼痛哉<br>　我等如何　　七日供養　　諸天盡受<br>　分為八分　　著甖第九　　各還本所<br>　王及凡民　　諸天還上　　八部神歸<br>　八分餘者　　天龍神得　　拘夷力人<br>　得分立塔　　八分八塔　　第九甖塔<br>　炭塔第十　　閻浮所起　　迦葉僧首<br>　行出拘夷　　詣摩竭國　　聚會眾僧<br>　迦葉語僧　　比丘莫行　　當共集會<br>　勿令法壞　　於虛空中　　迦葉鳴揵<br>　欲使法久　　勝於諸魔　　迦葉語眾<br>　及天與人　　今當集法　　令眾生安<br>　佛雖涅槃　　四諦故存　　八道猶在<br>　可獲涅槃　　先佛長壽　　人民有福<br>　遺法日近　　不久便盡　　今人短命<br>　佛出第七　　涅槃之後　　法那久存<br>　不還頻來　　見道未成　　今集真僧<br>　此不得入　　天眼神足　　六通無我<br>　一切羅漢　　我今集之　　眾聞教聲<br>　即各來集　　八十千眾　　皆是無漏<br>　迦葉問曰　　弟阿那律　　遍睹羅漢<br>　誰不來者　　那律便觀　　大千世界<br>　見忉利天　　有憍桓缽　　律白迦葉<br>　憍桓忉利　　羅漢無漏　　今不來會<br>　迦葉命召　　而亦不來　　世尊涅槃<br>　世空何求　　迦葉心念　　比丘能有<br>　撰佛所說　　經法者不　　遍看不見<br>　能集十二　　部經法義　　佛所說者<br>　唯有阿難　　是須陀洹　　當為設宜<br>　使成無漏　　上座方便　　觀阿難心<br>　知有慈愍　　得道未久　　迦葉語難<br>　不得入眾　　汝不應入　　今當出去<br>　阿難白曰　　何耶上座　　我於三尊<br>　有何過失　　迦葉答曰　　弟欲知耶<br>　汝於佛眾　　有大過失　　坐汝佛法<br>　減於千歲　　由汝勸佛　　度於母人<br>　細微之戒　　佛欲分別　　汝何不問<br>　細微戒耶　　爾時何念　　輕慢於戒<br>　佛已涅槃　　今當問誰　　蹈佛大衣<br>　佛渴索水　　汝竟不與　　非是過耶<br>　此比過多　　是汝所作　　非口所陳<br>　是故當出　　阿難長歎　　悲惋墮淚<br>　佛方便終　　當何恃怙　　於此便去<br>　坐一樹下　　感結漏盡　　佛法由興<br>　無數億天　　圍遶阿難　　來詣大會<br>　師子無畏　　迦葉遙見　　便謂眾僧<br>　皆當速起　　阿難今至　　八萬餘眾<br>　皆是無垢　　迦葉上首　　叉手立迎<br>　迦葉舉手　　善來阿難　　便上高座<br>　修理眾僧　　真大阿難　　為眾人眼<br>　侍佛已竟　　瞿曇福成　　汝觀此僧<br>　并觀天眾　　世間久病　　有三苦患<br>　世間無主　　道御涅槃　　快共慈心<br>　為眾說法　　阿難默然　　迦葉便請<br>　上座欣笑　　作師子吼　　迦葉心念<br>　相望能說　　阿難今日　　濟度天人<br>　迦葉舉聲　　大命眾生　　欲度世者<br>　皆來詣此　　如佛所說　　種種諸法<br>　除眾生苦　　阿難當說　　一切知法<br>　如散雜華　　阿難當撰　　分別三藏<br>　如來說法　　隨眾所欲　　高座阿難<br>　復當敷演　　十方當聞　　天龍鬼神<br>　四部弟子　　聞命即至　　如人熱渴<br>　思想飲水　　奔走趣河　　當於中飲<br>　天龍鬼神　　四輩弟子　　來趣阿難<br>　於中聞法　　餘無數眾　　進學見道<br>　頻來不還　　尋聲後到　　阿那含道<br>　二萬一千　　斯陀含眾　　四萬二千<br>　須陀洹僧　　八萬四千　　此等後到<br>　亦欲聽法　　諸王皆集　　群臣兵眾<br>　阿難儀容　　眾睹咸歡　　大眾次坐<br>　方十二延　　阿難在中　　如月滿明<br>　帝釋在右　　梵天在左　　侍於阿難<br>　如佛在時　　釋說偈讚　　天子欣悅<br>　睹大會故　　阿難無畏　　如轉法輪<br>　圍遶佛時　　瞻阿難顏　　儀容巍巍<br>　梵天亦爾　　請於如來　　世尊說法<br>　阿難如是　　魔聞名聲　　亦來到此<br>　并將妻子　　及臣兵眾　　波旬睹見<br>　若干種眾　　阿難在中　　如日光明<br>　阿難髻出　　儀似山頂　　項有日光<br>　照於眾會　　難陀髻出　　迦葉項光<br>　那律徹視　　觀於大千　　諸王在會<br>　并及群臣　　眾人千億　　皆在此中<br>　見會甚樂　　阿難勇猛　　波旬愁毒<br>　心懷戰慓　　波旬心念　　一佛滅度<br>　更有三出　　佛力勢大　　瞿曇涅槃<br>　謂呼得脫　　此三所得　　其處甚大<br>　見佛滅度　　心甚喜悅　　瞿曇法衰<br>　無怨仇對　　當設方宜　　滅此殘法<br>　四部弟子　　及諸國王　　魔便出教<br>　敕師子將　　速合四兵　　盡滅此法<br>　即起化兵　　四種將主　　圍遶大會<br>　出可畏聲　　收捕道人　　清信男女<br>　誅殺諸王　　壞裂道場　　眾會驚愕<br>　四輩心念　　此何從出　　未成懷疑<br>　諸王聞聲　　皆懷驚怖　　見魔兵眾<br>　各自嚴仗　　阿難心惟　　誰來相嬈<br>　睹此兵眾　　乃知魔為　　阿難便笑<br>　敕王頓駕　　此亂眾者　　我自降之<br>　難以慧力　　葉以進力　　申手執魔<br>　三尸繫咽　　第一人屍　　第二狗尸<br>　第三蛇尸　　[<a href='javascript:showpic("../fontimg/029820.gif")'>月*逢</a>]爛難近　　魔便首情<br>　迦葉見收　　羅漢應當　　困於人耶<br>　迦葉我前　　極撓嬈佛　　世尊未曾<br>　見困如今　　答佛哀愍　　被大慈鎧<br>　終不加害　　於諸群生　　我等集法<br>　欲令久興　　汝何為來　　撓攪我眾<br>　魔即叉手　　啟阿難曰　　且俱放我<br>　不復嬈人　　阿難使誓　　迦葉亦爾<br>　若後亂眾　　尸還枷頸　　三尸化去<br>　波旬得免　　魔便愁怖　　別立一面<br>　諸天稱善　　佛法得勝　　遺法久存<br>　常當勝魔　　迦葉敕眾　　皆當靖定<br>　阿難今說　　如佛所演　　諸王普起<br>　叉手待之　　諸天悉悅　　賢者視顏<br>　迦葉語難　　說經時到　　發此寶箱<br>　顯說上法　　何說增一　　何說增十<br>　何說本起　　何說諸界　　阿難長笑<br>　師子振欠　　四顧眾坐　　說聞如是<br>　說一時已　　地為震動　　一億天人<br>　逮得法眼　　舍衛增一　　名彼增十<br>　釋中本起　　魔竭諸界　　餘經亦爾<br>　處處演說　　阿難以經　　為大眾說<br>　盡集諸經　　以為一藏　　律為二藏<br>　大法三藏　　經錄阿含　　戒律大法<br>　三分正等　　以為三藏　　已說大本<br>　錄諸異法　　合集眾雜　　復為一藏<br>　別經四分　　名作阿含　　增一中含<br>　長雜四含　　毘尼隨法　　犯次可生<br>　中者久童　　苦行在後　　大法諸分<br>　作所生名　　分別第一　　然後各異<br>　增一中含　　長雜四含　　迦葉問難<br>　此義何謂　　難答一一　　比丘念佛<br>　以是調意　　故名增一　　此後二法<br>　思惟善心　　兩法便生　　止意分別<br>　三處三知　　宿命漏盡　　四處四諦<br>　五處五根　　六處六大　　七處七覺<br>　八處八懅　　九處九止　　十處十力<br>　十一處經　　名放牛兒　　慈經斷後<br>　增一經終　　從此義中　　當一一解<br>　此經若干　　故名增一　　猶如畫師<br>　分部色像　　是一增一　　種種撰合<br>　如藥無限　　隨病和合　　名某藥丸<br>　故名增一　　一一縷綖　　經緯成布<br>　以一一說　　成於增一　　如合諸物<br>　名空集音　　種種諸經　　故名增一<br>　猶如草木　　[<a href='javascript:showpic("../fontimg/005204.gif")'>泥/土</a>]土起牆　　圍覆於空<br>　爾乃成舍　　如是施戒　　生天涅槃<br>　以義圍遶　　故名增一　　如一種泥<br>　成數種器　　是一增一　　種種義合<br>　從此當知　　種種義說　　此經盡出<br>　當持增一　　亦不大長　　亦不至短<br>　結義得偶　　名中阿含　　字亦不麤<br>　亦不極細　　言義正等　　是故名中<br>　除去上下　　說於中法　　棄於彼我<br>　故名中含　　小凶大凶　　癡疑盡壞<br>　以觀正諦　　是故名中　　於中長說<br>　并及先世　　劫世流轉　　是故曰長<br>　計於諸止　　天上快樂　　聞者歡喜<br>　故名曰長　　七世過佛　　及攬大乘<br>　佛之涅槃　　是故曰長　　諸寶計數<br>　多有轉輪　　諸王喜聞　　故名曰長<br>　此法當據　　學之喜忘　　欲斷諸結<br>　是故曰雜　　此法等含　　義味共俱<br>　聞之斷疑　　故名等含　　是修行地<br>　禪智所趣　　等見諸法　　是名等含<br>　盡此經中　　撮行兩端　　聞者多疑<br>　故名等含　　部外雜經　　諸天讚偈<br>　皆入其中　　故名等含　　附近法者<br>　得好淨意　　斷諸諍訟　　故名戒律<br>　分別中戒　　得淨精進　　聞者皆調<br>　是名戒律　　比丘行是　　得益於中<br>　破碎眾結　　故名戒律　　忍諸結垢<br>　比丘學是　　除諸惡行　　是名戒律<br>　觀視諸法　　從法得益　　墮甘露地<br>　故名毘尼　　迦栴造竟　　持用呈佛<br>　佛言上法　　當名上法　　於中破癡<br>　益於世間　　此眾經明　　故名大法<br>　總持外道　　斷於貢高　　眾法牙旗<br>　是名大法　　譬如明燈　　照於眾物<br>　以見諸形　　故名大法　　此眾經義<br>　如芒甘露　　是諸法味　　此大法義<br>　諸經戒律　　勤思惟持　　勿令放捨<br>　繫縛三藏　　分別字義　　比丘諸天<br>　千萬稱善　　迦葉復問　　云何四藏<br>　阿難可說　　為眾生故　　阿難答曰<br>　此說各異　　隨眾意行　　是名雜藏<br>　佛說宿緣　　羅漢亦說　　天梵外道<br>　故名雜藏　　中多偈頌　　問十二緣<br>　此各異入　　是名雜藏　　三阿僧祇<br>　菩薩生中　　所生作緣　　故名三藏<br>　中多宿緣　　多出所生　　與阿含異<br>　是名雜藏　　雜藏之法　　讚菩薩生<br>　此中諸義　　多於三藏　　都合諸法<br>　結在一處　　何等比丘　　能盡持者<br>　當來世時　　比丘多愚　　此輩不能<br>　盡持三藏　　後當作師　　從經出頌<br>　由此益增　　是故不合　　處處有喜<br>　四阿含者　　或喜毘尼　　又喜大法<br>　或喜外頌　　或喜雜藏　　故不一名<br>　盡說諸法　　結四阿含　　集錄諸數<br>　并律大法　　聚為三藏　　聞是法已<br>　天神及人　　三千比丘　　逮得漏盡<br>　不還八千　　頻來十千　　無數天人<br>　得見道跡　　此法久住　　為天人故<br>　諸王常勝　　盡受百秋　　一切天人<br>　諸王比丘　　皆共稱善　　如阿難說<br>　集法已訖　　天人各還　　四輩弟子<br>　皆歸本所　</p><p>佛涅槃後。迦葉阿難等。於摩竭國僧伽尸城北。造集三藏正經及雜藏經。常所云四篋者。合雜言也。凡二百首盧。上增一阿含。從一至十為十一處經者。撰諸十一事經。以放牛兒十一事經為始。以行慈十一事經為終。因其所引便出其經。以事相連故合為一卷。此放牛經者。佛說放牛十一事。以況比丘道具十一行。成道樹根栽枝葉茂盛多所覆蔭。因放牛兒於坐發念。佛知其意故說十一事以所行者。放牛者即解便逮羅漢<p class='juan'>
撰集三藏及雜藏傳</p>
</body></html>
