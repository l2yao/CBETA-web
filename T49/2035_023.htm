<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T49 </TITLE>
</head>
<BODY>

<p class='juan'>
佛祖統紀卷第二十三</p>
<p><span class='byline'>　　　　宋景定四明東湖沙門志盤撰</span><br><p><b>　　<A NAME="n205"></A>歷代傳教表第九</b><p>北齊悟一心三智之旨。以授南岳。南岳修之以授智者。智者始以五時八教開張一化。而歸宗於法華本跡之妙。既發其解必立之行。於是說己心中所行。以示一心三智之證。載之文字。用以印心。以教後世。自北齊上法龍猛。下逮法智。為十七世。作歷代傳教表<p>梁<p>武帝(蕭衍受齊禪都建康稱南朝)<ul><li>天監元年(壬辰盡十八年)</li><li>普通元年(庚子盡七年)</li><li>大通元年(丁未盡八年)</li><li>大同元年(丁卯盡十二年)大同中。二祖文禪師。於北朝河南。為思禪師說三觀。當東魏孝靜帝天平間</li><li>太清元年(丁卯盡三年)</li></ul><p>簡文帝(綱武帝第三子)<ul><li>天寶元年(庚午盡二年)</li></ul><p>元帝(繹武帝第七子)<ul><li>承聖元年(壬申盡三年)</li></ul><p>敬帝(方智元帝第九子)<ul><li>紹泰元年(乙亥)</li><li>太平元年(丙子)</li></ul><p>陳<p>武帝(陳霸先受梁禪都建康)<ul><li>永定元年(丁丑盡三年)</li></ul><p>文帝(蒨武帝兄始興王子)<ul><li>天嘉元年(庚辰盡六年)<p>三祖思禪師於北朝光州大蘇山。為顗禪師。說四安樂行。示普賢道場。當北齊廢帝乾明元年</li><li>天康元年(丙戌)</li></ul><p>廢帝(伯宗文帝二子)<ul><li>光大元年(丁亥盡二年)<p>二年。思禪師。為南岳帝君授戒法</li></ul><p>宣帝(頊始興王第二子)<ul><li>大建元年(己丑盡十四年)<p>四祖顗禪師。於金陵瓦官寺為儀同沈君理僕射徐陵等開法華經題。一夏開釋大義。白馬敬韶等咸北面受業。自此後常講大智度論。說次第禪門。及為尚書毛喜說六妙門<p>大建中南岳思禪師。為海東玄光法師說法華安樂行。歸國演教。為高麗東國傳教之始<p>大建九年六月二十二日。南岳禪師示寂</li></ul><p>少帝(叔寶宣帝長子)<ul><li><p>至德元年(癸卯盡四年)<p>至德三年。詔瓦官顗禪師。赴太極殿開大智度論題。仁王般若經題。還靈曜寺就講。時百座居左。五等居右。慧曠慧辯。皆奉敕難問。天子臨筵聽法。百僚盡敬<p>至德四年。詔迎顗禪師。居光宅寺。帝幸寺聽講仁王。躬禮三拜</li><li><p>禎明元年(丁未盡三年)顗禪師。於光宅講法華經。章安預聽</li></ul><p>隋<p>文帝(楊堅相周靜帝受禪都長安)<ul><li><p>開皇十年(庚戌是年陳亡始稱正統盡二十一年)<p>開皇十一年。晉王總管揚州。迎顗禪師於大聽事。設千僧齋授菩薩戒。師名晉王為總持王。上師號稱智者<p>開皇十二年。智者禪師於荊州當陽玉泉山為關王父子授戒<p>開皇十三年。智者禪師。於玉泉說法華玄義。章安預聽<p>開皇十四年。智者禪師。於玉泉說摩訶止觀。章安預聽。是年過岳陽為刺史王宣武授大乘戒法。為學士曇捷等講金光明經<p>開皇十五年七月。智者禪師。至揚州禪眾寺。以所著淨名義疏。奉上晉王。九月辭歸天台<p>開皇十七年九月。智者禪師。於天台佛隴為諸弟子口授觀心論。十一月。於石城寺為弟子說十如。四不生。十法界。三觀。四無量心。四悉檀。四諦。十二因緣。六波羅密。一一法門。是月二十四日。示寂於石城彌勒石佛像前</li><li><p>仁壽元年(辛酉盡四年)</li></ul><p>煬帝(廣文帝第二子)<ul><li>大業元年(乙丑盡十二年)</li></ul><p>恭帝(隋煬帝子)<ul><li>義寧元年(丁丑盡一年)<p>五祖章安禪師。於天台國清寺為法華威禪師。說止觀心要</li></ul><p>唐<p>高祖(李淵受隋禪都長安)<ul><li>武德元年(戊寅盡九年)</li></ul><p>太宗(世民高祖次子)<ul><li><p>貞觀元年(丁亥盡二十三年)<p>貞觀六年八月七日章安禪師。於國清寺。示寂<p>貞觀二十年。召法華威禪師。授朝散大夫引駕四大師</li></ul><p>高宗(治太宗第九子)<ul><li><p>永徽元年(庚戌盡六年)<p>永徽六年。召天宮威禪師。授朝散大夫引駕四大師。與法華同職位</li><li>顯慶元年(丙辰盡五年)</li><li>龍朔元年(辛酉盡三年)</li><li>麟德元年(甲子盡二年)</li><li>乾封元年(丙寅盡二年)</li><li>總章元年(戊辰盡二年)</li><li>咸享元年(庚午盡四年)</li><li>上元元年(甲戌盡二年)</li><li>儀鳳元年(丙子盡三年)</li><li>調露元年(己卯)</li><li>永隆元年(庚辰)<p>十一月二十八日。法華禪師。示寂</li><li>開耀元年(辛巳)</li><li>永淳元年(壬午)</li><li>弘道元年(癸未)</li></ul><p>則天高后(武氏高宗之后廢太子為廬陵王臨朝稱制)<ul><li>光宅元年(甲申)</li><li>垂拱元年(乙酉盡四年)</li><li>永昌元年(己丑)</li><li>載初元年(庚寅二年)</li><li><p>如意元年(壬辰盡二年)<p>如意二年。七祖天宮禪師。於東陽天宮為左溪朗禪師說止觀</li><li>延載元年(甲午)</li><li>證聖元年(乙未)</li><li>萬歲通天元年(丙申)</li><li>神功元年(丁酉)</li><li>聖歷元年(戊戌盡二年)</li><li>久視元年(庚子)</li><li>長安元年(辛丑盡四年)</li></ul><p>中宗(顯高宗第七子母武后嘗廢為廬陵王)<ul><li>神龍元年(乙巳盡二年)</li><li>景龍元年(丁未盡三年)</li></ul><p>睿宗(旦高宗第八子)<ul><li>景雲元年(庚戌盡二年)</li><li>先天元年(壬子)</li></ul><p>玄宗(隆基睿宗第三子)<ul><li><p>開元元年(癸丑盡二十九年)<p>開元十八年。八祖左溪禪師。於東陽左溪為荊溪然禪師說止觀。是年新羅法融等。傳教歸國</li><li><p>天寶元年(壬午盡十四年)<p>天寶十三年九月十九日。左溪禪師示寂</li></ul><p>肅宗(亨玄宗第三子)<ul><li>至德元年(丙申盡二年)</li><li>乾元元年(戊戌盡二年)</li><li>上元元年(庚子盡二年)</li><li>寶應元年(壬寅)</li></ul><p>代宗(豫肅宗長子)<ul><li>廣德元年(癸卯盡二年)</li><li>永泰元年(乙巳)</li><li><p>大歷元年(丙午盡十四年)<p>大歷中。九祖荊溪禪師。於天台佛隴為邃法師說止觀</li></ul><p>德宗(适代宗長子)<ul><li><p>建中元年(庚申盡四年)<p>建中三年二月五日。荊溪禪師於佛隴示寂</li><li>興元元年(甲子)</li><li>貞元元年(乙丑盡廿一年)</li><li>貞元中。十祖邃法師。於國清。為修法師說止觀</li></ul><p>順宗(誦德宗長子)<ul><li><p>永貞元年。<p>邃法師於國清為日本最澄說止觀。盡寫一宗論疏以歸。為日本傳教之始</li></ul><p>憲宗(純順宗長子)<ul><li>元和元年(丙戌盡十五年)</li></ul><p>穆宗(睅邥v第三子)<ul><li>長慶元年(辛丑盡四年)</li></ul><p>敬宗(湛穆宗長子)<ul><li>寶歷元年(乙巳盡二年)</li></ul><p>文宗(昂穆宗次子)<ul><li><p>大和元年(丁未盡九年)<p>大和中。十一祖修法師。於禪林。為外法師說止觀</li><li>開成元年(丙辰盡五年)</li></ul><p>武宗(炎穆宗第五子)<ul><li><p>會昌元年(辛酉盡六年)<p>會昌六年詔毀天下佛寺沙汰僧尼</li></ul><p>宣宗(忱憲宗十三子。武宗欲加害。遂逃難為沙門依齊安師。武宗崩群臣迎入京。即帝位)<ul><li>大中元年(丁卯盡十三年)<p>詔復會昌所廢寺院</li></ul><p>懿宗(催宣宗長子)<ul><li>咸通元年(庚辰盡十四年)</li></ul><p>僖宗(溪懿宗第五子)<ul><li><p>乾符元年(甲午盡六年)<p>乾符中十二祖外法師於國清為琇法師說止觀</li><li>廣明元年(庚子)</li><li>中和元年(辛丑盡四年)</li><li>光啟元年(乙巳盡三年)</li><li>文德元年(戊申)</li></ul><p>昭宗(曄懿宗第七子)<ul><li>龍紀元年(己酉)<p>十二祖琇法師於國清為竦法師說止觀法門</li><li>大順元年(庚戌盡二年)</li><li>景福元年(壬子盡三年)</li><li>乾寧元年(甲寅盡四年)</li><li>光化元年(戊午盡三年)</li><li>天復元年(辛酉盡四年)</li></ul><p>景宗(祝昭宗第九子)<ul><li>天祐元年(甲子盡三年)</li></ul><p>梁(五代)<p>太祖(朱溫受唐禪都洛陽)<ul><li>開平元年(丁卯盡四年)</li><li>乾化元年(辛未盡二年)</li></ul><p>末帝(瑱太祖第四子)<ul><li>乾化三年(癸酉盡二年)</li><li>貞明元年(乙亥盡六年)</li><li>龍德元年(辛巳盡二年)</li></ul><p>唐<p>莊宗(李存勗破梁即位都洛陽)<ul><li>同光元年(癸未盡三年)</li></ul><p>明宗(亶本屈突部人賜姓李氏為莊宗昆弟)<ul><li>天成元年(丙戌盡四年)</li><li>長興元年(庚寅盡四年)</li></ul><p>末帝(從珣本姓王明宗養子)<ul><li>清泰元年(甲午盡二年)</li></ul><p>晉<p>高祖(石敬塘滅唐即位都汴)<ul><li><p>天福元年(丙申盡六年)<p>天福中十四祖竦法師於國清為寂法師說止觀</li></ul><p>少帝(厘貴高祖從子)<ul><li>天福七年(壬寅盡二年)</li><li>開運元年(甲辰盡三年)</li></ul><p>漢<p>高祖(劉知遠。晉少帝為契丹所虜。中原無主遂即位於晉陽。仍用晉年號。都汴)<ul><li>天福十二年(丁未)</li></ul><p>隱帝(承祐高祖猶子)<ul><li>乾祐元年(戊申盡三年)</li></ul><p>周<p>太祖(郭令威受漢禪都汴)<ul><li>廣順元年(辛亥盡三年)</li></ul><p>世宗(榮太祖后柴氏之姪受遺制即帝位)<ul><li>顯德元年(甲寅盡五年)</li></ul><p>恭帝(崇訓世宗子)<ul><li>顯德六年(己未)</li></ul><p>宋<p>太祖(受周禪都汴京)<ul><li><p>建隆元年(庚申盡三年)<p>吳越王錢俶。遣使往高麗日本。求遺逸教乘論疏<p>建隆二年。高麗國。遣沙門諦觀。持天台論疏至螺溪</li><li><p>乾德元年(癸亥盡五年)<p>十五祖螺溪寂法師。為通法師說止觀法門</li><li>開寶元年(戊辰盡八年)</li></ul><p>太宗<ul><li><p>太平興國元年(丙子盡八年)<p>太平興國四年。十六祖寶雲通法師。為四明禮法師。說止觀諸大乘法</li><li><p>雍熙元年(甲申盡四年)<p>雍熙四年十一月四日。螺溪法師示寂</li><li>端拱元年(戊子盡二年)<p>十月二十一日寶雲法師示寂</li><li>淳化元年(庚寅盡五年)</li><li>至道元年(乙未盡三年)</li></ul><p>真宗<ul><li><p>咸平元年(戊戌盡六年)<p>咸平六年。十七祖法智法師。於南湖保恩答日本源信。信問目二十七條</li><li><p>景德元年(甲辰盡四年)撰指要鈔。成出別理隨緣二十問。以攻繼齊指濫之失<p>景德四年。遣本如持十義書二百問。上錢唐昭師。以救光明玄不立觀心之失</li><li><p>大中祥符元年(戊申盡九年)<p>大中祥符三年。賜保恩改額延慶。同異聞師。作誡誓辭二篇。俾為長講天台宗教之所<p>大中祥符七年。撰觀經融心解</li><li><p>天禧元年(丁巳盡五年)與十僧。修法華懺。期滿三年。焚身供法。以公私勸止不獲如願。述消伏三用。以破孤山闡義鈔之非<p>天禧四年。駙馬李遵勗。奏賜法智大師。宣旨令住世演教。不許遺身<p>天禧五年。主上遣內侍俞源清。宣旨就寺。修法華懺三日。為述修懺要旨以答聖意。是歲撰觀音別行玄記。觀經妙宗鈔皆成</li><li>乾興元年(壬戌)</li></ul><p>仁宗<ul><li><p>天聖元年(癸亥盡九年)撰光明續遺記成<p>天聖三年。先是天禧初。詔天下立放生池。師始於佛生日。縱魚鳥為放生事。自述放生文。是年郡守曾會。以事聞。敕樞密劉均。撰文刻石。仰宣聖化<p>天聖五年。撰光明文句記。其後廣智續讚佛一品<p>天聖六年正月元日。建光明懺七日為順寂之期。至五日趺坐說法唱佛而化。闍維異香芬郁。舍利無數。舌根不壞。若紅蓮華</li><li><p>明道元年(壬申盡二年)<p>明道二年七月。奉靈骨起塔於南城崇法</li></ul><p class='juan'>
佛祖統紀卷第二十三(終)</p>
</body></html>
