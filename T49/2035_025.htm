<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T49 </TITLE>
</head>
<BODY>

<p class='juan'>
佛祖統紀卷第二十五</p>
<p><span class='byline'>　　　　宋景定四明東湖沙門志磐撰</span><br><p><b>　　<A NAME="n241"></A>山家教典志第十一</b><p>智者高座以縱辯。章安直筆以載書。所謂以文字廣第一義諦。是猶託之空言。不如載之行事之深切著明也。荊谿有云。文即門也。即文以通其理。豈非門乎。至若後世發揮祖道粲然有述。雖各出義章互形廢立。所以歸宗之誠。則無乎不同也。今故並陳篇目。以貽好古者之求。述山家教典志<p>南岳<p>大乘止觀(二卷)<p>唐末教典流散海外。本朝咸平三年。日本國寂照持此本至四明。慈雲得之為作序云。初卷開止觀之解。次卷示止觀之行<p>四十二字門(二卷)　大品四十二字。初阿後荼。南岳用對四十二位<p>安樂行義(一卷)　四明行皎。遊方至南岳福嚴。於藏中得此本。歸以示圓辯。其後北峰石芝始獲開板<p>南岳願文(一卷)　無諍行門(二卷)　三智觀門次第禪要<p>釋論玄(已上各一卷)　右止觀。安樂行義。願文。有見本。餘不復見。惜哉<p>天台<p>法華玄義(十卷)　法華文句(十卷)　摩訶止觀(十卷名圓頓止觀)　禪波羅蜜(十卷名漸次止觀)<p>修禪六妙門(一卷名不定止觀。智者為陳尚書令毛喜撰)　光明玄義(一卷。解曇無讖譯四卷別行之本)<p>光明文句(三卷)　菩薩戒疏(二卷)　觀音別行玄義(二卷。釋法華普門一品。別行部外。昔曇無讖勸河西王誦持愈疾。故智者特釋)　觀音別行義疏(五卷)　請觀音經疏(一卷)<p>觀無量壽佛經疏(一卷)　觀心論(一卷)　金剛般若經疏(一卷。建炎二年。武林修悟將此疏入經為注咸渟元年。南湖行靖等。將天台法輪院科金剛經并疏。刊板於寺)　四念處(四卷)<p>彌陀經義疏(一卷。金剛彌陀二疏。雖曾入藏。而孤山淨覺。謂是附托之文。唯神照法師。嘗於法輪用此疏。講有宣賜本在東山藏中)<p>禪門口訣(一卷)　覺意三昧(一卷智者親撰)　方等三昧儀(一卷)　法華三昧儀(一卷)<p>法界次第(三卷已上皆親撰)　維摩玄疏(六卷)　四教義(四卷維摩玄疏離出之文)<p>右七十六卷。天聖二年。慈雲奏入大藏<p>維摩文疏(二十八卷為煬帝撰。荊溪略為十卷。但稱略疏。與前玄疏各行)　淨土十疑論<p>觀心食法　觀心誦經法　觀心十二部經義　小止觀(智者為兄陳鍼參軍親撰)<p>右共三十三卷。未入藏<p>智度論疏(二十卷)　彌勒成佛經疏(五卷)　觀心釋一切經義(一卷)　彌勒上生經疏(一卷)<p>釋一經玄義(一卷)　坐禪止觀(一卷)　仁王般若經疏(二卷○天竺別集云元豊初得之海賈)　禪門章　般舟行法　雜觀行<p>入道大旨　五方便門　七方便義　七學人義<p>一二三四身義　法門儀　禪門要略(已上各一卷)<p>右四十一卷闕本<p>慈雲隨函錄云。法華玄義者。唯解首題。統明五時廣辯八教。出世大意薀在其中。文句者。以疏句分節經文。荊溪云。以由釋題大義委悉。故至經文。粗分章段。隨部各有荊溪之記猶五經之有正義也。止觀者。定慧之異名。法華之行門也。前玄義文句。皆明佛世當機得益之事。縱有托事附法觀心之文非部正意。今止觀正是智者說己心中所行法道。自行因果化他能所無不具焉。荊溪以輔行釋之○目錄云。今家有三種止觀。一曰漸次。謂解頓行漸。即禪波羅蜜是也。二曰不定。謂解頓。行或頓或漸。即六妙門是也。三曰圓頓。謂解行俱頓。即摩訶止觀是也。此三止觀對根不同。行相雖殊俱依圓理而為宗本。唐梁肅刪止觀為六卷。文雖簡要而修相多闕。覽者宜知。除智者親筆。餘皆章安於法輪之下。述為疏論也○唐書藝文志云。灌頂私記智者詞旨一卷。義記一卷。今未詳何文○釋籤云。止觀禪門淨名疏等。各有餘分說未終者。文。案止觀云。智者於玉泉寺一夏敷揚。二時慈[<a href='javascript:showpic("../fontimg/042333.gif")'>雨/注</a>]。雖樂說不窮纔至見境。法輪停轉後分弗宣。輔行云。大章第七。開為十境。至第七境餘不復宣。後三大章及餘三境。時逼夏終於茲罷唱(此釋止觀)次第禪門。即禪波羅密。亦列十大章。於第六方便文中。注云。若論初禪已後。發諸禪定深妙境界。並在第七修證中說。此文皆悉不流通也(此釋禪門)淨名經十四品。大師疏解。止佛道品。第八後諸品疏。乃是章安述而續之(此釋淨名見補注)<p>章安<p>涅槃玄義(二卷)　涅槃經疏(一十卷荊溪治定十五卷今十八卷)<p>　觀心論疏(二卷慈雲目錄云考其所說知入品位然江浙名流或云疑偽)　智者別傳(一卷)　國清百錄(五卷別傳百錄是大師始終化跡)　八教大意(一卷)　南岳記(一卷亡)　真觀法師傳(一卷亡○除亡本外有二十卷入藏)<p>荊溪<p>玄義釋籤(十卷)　文句記(十卷)　止觀輔行(十卷今開二十卷)　止觀義例(一卷慈雲云為初學難解及破異論)　止觀大意(一卷為司封李華出)　維摩略疏(十卷略智者維摩文疏)　維摩廣疏記(六卷。慈雲云。對廣文雖少殊亦釋義宛合)　金剛錍論(一卷。明涅槃佛性義。已上四十九卷。同入大藏)　始終心要　十不二門(釋籤部外別行)　止觀搜要記(十卷)　涅槃後分疏(一卷亡)　觀心誦經記(一卷亡)　三觀義　授菩薩戒文(亡)　止觀文句(一卷亡)　華嚴骨目(亡。今東山有板。二卷是海東復還者)　法華補助儀方等補闕儀<p>龍興(皓師)　涅槃經注<p>天台(曠師)　心經疏<p>華頂(滿師)　涅槃記(十二卷)<p>靈光(敏師)　光明玄義記<p>廣教(彧師)　光明玄金鼓記　十疑論注<p>石壁(靖師)　觀經疏記<p>奉先(清師)　發揮記(釋光明玄略本)　示珠指(釋十不二門)<p>孤山(圓師)　首楞嚴經疏(十卷)　文殊般若經疏(二卷)　不思議法門經疏　阿彌陀經疏(小本)<p>　四十二章經疏　瑞應經疏　普賢行法經疏　無量義經疏　般若心經疏(上各一卷)　遺教經疏(二卷)　闡義鈔(二卷釋請觀音經疏)　索隱記(四卷釋光明文句)　刊正記(二卷釋觀經疏)　表微記(一卷釋光明玄)　垂裕記(十卷釋淨名略疏)　發源機要記(一卷釋涅槃玄義)　百非鈔(一卷釋涅槃疏金剛身百非義)　三德指歸(十卷釋涅槃疏)　顯性錄(四卷釋金錍)　正義(一卷釋十不二門)　摭華鈔(二卷釋圭峰蘭盆疏)　西資鈔(二卷釋自撰彌陀疏)　谷響鈔(五卷釋自撰楞嚴疏)　詒謀鈔(一卷釋自撰卷經疏)　析重鈔(一卷釋自撰文殊般若經疏大論析重令經取此義)　間居編(五十一卷)　孤山。年二十一。始學於奉先清師。及二年奉先亡。遂往孤山杜門養病。年四十七而化。於二十四年。著書百二十卷。勤矣<p>寶雲<p>觀經疏記(石芝云。四明承用其義於妙宗鈔中。故無可傳之文)　光明玄贊釋　光明句備急鈔(指南云請尋寶雲備急鈔)<p>四明<p>觀音別行玄記(二卷)　觀音別行疏記(二卷)　光明玄續遺記(三卷)　光明文句記(六卷廣智續記讚佛品)　觀經疏妙宗鈔(三卷)　十不二門指要鈔(二卷)　扶宗記(二卷)　十義書(三卷)　觀心二百問(一卷)　解謗書(三卷)　修懺要旨(一卷)　光明懺儀(一卷)　大悲懺儀(一卷)　石芝。撰四明教行錄。備載別理隨緣。融心解。消伏三用。起信論融會章。義例境觀及問答等文<p>慈雲(式師)　金光明護國儀(依百錄本)　請觀音懺儀　往生淨土懺儀　熾盛光懺儀　小彌陀懺儀　法華三昧懺儀　天竺別集　金園集(靈苑集采遺集附)<p>辯才(淨師)　圓事理說<p>天竺(杲師)　指源集<p>淨覺(岳師)　金剛般若疏(二卷)　發軫鈔(三卷釋自撰金剛般若疏)　彌陀經新疏(二卷)　指歸記(二卷釋自撰彌陀疏)　楞嚴文句(三卷)　熏聞記(五卷釋自撰楞嚴文句)　楞嚴集解(十卷)　楞嚴說題　還源記(二卷釋孤山四十二章經疏)　助宣記(二卷釋孤山遺教經疏)　文心解(二卷釋十不二門)　智論樞(節大論之文)　淨名精英　禪門樞要　雜錄名義(二卷)　義學雜編(六卷)　毘曇賢聖圖　起信梨邪生法圖　抉膜書　止疑書　十諫書　雪謗書　施食須知　諸經義題　如意輪課法　涅槃禮讚文　楞嚴禮懺儀　羅漢禮讚文　南山禮讚文　苕溪講外集(二卷)<p>廣智(賢師)　遺編(一卷)　闡幽志(釋光明玄)<p>神照(如師)　普賢行法經疏(二卷)　仁王懺儀<p>扶宗(忠師)　扶宗集(五十卷)　二師口義(十五卷)<p>法真(咸師)　光明十願王　三慧論<p>樝菴(嚴師)　龍王法印經疏(一卷)　安樂行注　空品注　心經注　玄籤備檢(四卷)　文句箋難(四卷)　止觀助覽(四卷)　或對<p>慈辯(諫師)　議方便品題<p>神智(義師)<p>順正記(三卷釋光明玄義)　新記(七卷釋光明文句)　往生記(四卷釋觀經疏)　圓通記(三卷釋十不二門)　寓言記(四卷釋金錍)　集解(三卷釋四教儀)　纂要(六卷釋義例)　三部補注(十四卷)　搜玄(三卷雜出教義)<p>車溪(卿師)　祕密五章<p>慧覺(玉師)　行法經疏(二卷)　祖源記(三卷釋自撰行法經疏)　雜珠記(二卷釋孤山無量義經疏)　尊勝懺法<p>智涌(然師)　宗圓記(四卷釋南岳止觀)　樞要記(二卷釋十不二門)　虎溪集(八卷)　功德天懺儀<p>假名(湛師)　淨業記(四卷釋觀經疏)　護國記(四卷釋光明玄義)　金剛集解(二卷)　假名集(十卷)<p>思溪(煥師)　圓覺疏(二釋)　安樂記(一卷)　百章(教義)　諸天傳(一卷)<p>竹菴(觀師)　楞嚴集解　楞嚴補注　蘭盆補注　圓覺手鑑　金剛通論　金剛事苑　山家義苑　竹菴草錄<p>清辯(齊師)　頂山記(釋戒疏)<p>澤山(咸師)　菩薩戒疏注(三卷破頂山記)　金剛辯惑(一卷)　法華撮要(一卷經音訓)　復宗集(二卷)<p>山堂(性師)　山堂集(五卷)<p>高麗(觀師)　四教儀(一卷依章安八教大意刪補)<p>四明(吉師)　金錍注<p>神悟(謙師)　顯妙解(釋十不二門)<p>妙悟(最師)　評謗(評淨覺雪謗之謬)<p>桐江(瑛師)　注心經　三珠論　淨土修證儀(世人念阿彌陀佛真金色之偈即此儀文)<p>圓通(梵師)　會宗集<p>景德(雲師)　翻譯名義(七卷)<p>證悟(智師)　攻瑛集(追破桐江之說)　十種境界義<p>車溪(榮師)　大部決疑(四卷)<p>仙潭(倫師)　精微集(四卷)　金剛經疏(四卷)<p>浮石(閔師)　憲章集(五卷)<p>佛照(堅師)　大雲請雨經疏(一卷)<p>草堂(元師)　義例隨釋(六卷破神智纂要之說)　輔贊記(一卷教義)<p>吳興(穎師)　宗元錄<p>月堂(詢師)　圓宗解(一卷破虎谿集并一書與赤城益師議其事)<p>四明(照師)　注天台別傳<p>梓菴(倫師)　教義<p>虛堂(空師)　宗極論<p>南湖(因師)　草菴緣<p>止庵(蓮師)　教義<p>寶嚴(韶師)　指南集<p>鏡菴(遷師)　隨錄(教義)　宗源錄<p>環菴(樞師)　教義<p>慈室(雲師)　圓覺直解(三卷)<p>北峰(印師)　金剛新解　釋金剛彌勒偈　教義<p>逸堂(登師)　圓頓宗眼　金錍十義　教義<p>柏庭(月師)　仁王疏記　楞嚴玄覽　金剛會解　圓覺略釋　楞伽通義　簡境十策　四部格言　金錍義解　宗教玄述　十類因革論　緒餘　附鈔箋要(節指要情義)<p class='juan'>
佛祖統紀卷第二十五(終)</p>
</body></html>
