<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T50 </TITLE>
</head>
<BODY>

<p><p></li><p><b>　　<A NAME="n210"></A>No. 2045</b><p><b>　　<A NAME="n211"></A>阿育王太子法益壞目因緣經序</b><p>原夫善惡之運契。猶形影之相[<a href='javascript:showpic("../fontimg/017827.gif")'>泳-永+頁</a>]。受對明驗。凡三差焉。現也中也後也。播九色之深恩。以悅天妃之耳目。孤禽投王而全命。形受五兀之切酷。斯現報也。群徒潛淪於幽壑。神陟輪飄而不改。身酸歷世之殃釁不曉王子之喪目。斯中報也。阿蘭縱禍於無想。嬰佩永惑於始終。為著翅之暴狸。飛沈受困而難計。斯後報也。故聖人降靈必有所由。非務不豫。青白明矣。玄鑒三世。弱喪之流。深記來變坏形之累。趣使引入百練之室。自如來逝後阿育登位。綱維閻浮光被流洽。圖形神寺八萬四千。羅漢御世汎濟億數。國主師宗玄化滂涌。萬民仰戴而不已。神祇欽賴而愈深。然王子法益宿殖洪業。生在王宮容貌殊特。後復受對靡知緣起。會秦尚書令公輔國將軍宗正卿。領城門校尉使者司隸校尉姚旻者。南安郡人也。親姚詔之次兄字景嶷。文為儒表。則列勳於千載。武為邈群。則皎然而獨標。亢音通冥。則辯機而曠遠。執素縱情。則翱翔而無論德也純懿。範也難摸。恭逸翰於群才。振龍威於昆鋒。然愍永惑之叵救。傷愚黨之不寤。欲紹先勝之遺跡。豎玄宗於末俗。故請天竺沙門曇摩難提。出斯緣本。秦建初六年歲在辛卯。於安定城。二月十八日出至二十五日乃訖。梵本三百四十三首盧冶傳為漢文。一萬八百八十言。念譯晉音情義實難。或離文而就義。或正滯而傍通。或取解於誦人。或事略而曲備。冀將來之學士。令鑒罪福之不朽。設有毫釐潤色者。盡銘之於萌兆。故敘之焉<p class='juan'>
阿育王息壞目因緣經</p>
<p><span class='byline'>　　　　符秦天竺三藏曇摩難提譯</span><br><p class='lg'>　人在生死　　纏綿來久　　習罪識深<br>　從起惱亂　　婬之為病　　必成波激<br>　猶河瀑溢　　有所傷損　　慧者執心<br>　念計分明　　淡泊自守　　御諸惡原<br>　二十一結　　染污人心　　盡當捐棄<br>　反放逸行　　咸共一心　　聽我所說<br>　阿育王息　　壞目之元　　聲徹八表<br>　彌滿國界　　群庶匆匆　　靡不驚愕<br>　聖王阿育　　於中統化　　領閻浮境<br>　莫不從令　　王復生子　　顏貌端政<br>　生有豪相　　應紹王位　　眼視清明<br>　如天帝像　　王睹此變　　甚悅無量<br>　便召群臣　　沙門道士　　躬自抱示<br>　使彼瞻相　　又敕諸臣　　更立名字<br>　令世稱揚　　聲聞四遠　　群臣拜首<br>　承教而曰　　王生貴子　　世之希有<br>　由正法治　　天降此神　　今當立號<br>　名曰法益　　所以然者　　王法整故<br>　以法教民　　未曾違理　　我等正是<br>　法之真子　　故稱聖子　　字之法益<br>　目猶蓮花　　見者喜悅　　瞻視俱眴<br>　如因提王　　言辭詳敘　　不緩不急<br>　天性柔和　　不行卒暴　　有此名德<br>　不可具記　　今更重稱　　號曰天眼<br>　然阿育王　　最所敬愛　　隨時瞻養<br>　不令有失　　王睇滬唌@　探察內伺<br>　知子吉祥　　然後乃食　　躬抱法益<br>　欣弄終日　　情愍愛感　　寤寐無厭<br>　語法益言　　汝造何福　　今獲此目<br>　如優缽花　　若在園苑　　出遊國界<br>　琤O將護　　不使憂慼　　諸有男女<br>　見天眼來　　皆起邪念　　興欲情想<br>　王素稟性　　偏著女色　　內宮侍人<br>　像如天妃　　諸有婦人　　心懷姿態<br>　窈窕娥媚　　無不貫練　　王大夫人<br>　名曰淨容　　晝夜伺捕　　欲與私通<br>　我當何日　　果其所願　　得與天眼<br>　閑靜共遊　　意便充足　　不羨天宮<br>　正爾殞身　　於世無怨　　時王太子<br>　清晨早起　　至夫人所　　跪拜問訊<br>　興居輕利　　遊步勞耶　　兼獻甘美<br>　吉祥之果　　夫人見來　　欲意熾盛<br>　便言汝前　　與吾共遊　　既充我願<br>　又親情畢　　彼我同歡　　不亦快乎<br>　天眼聞之　　以手掩耳　　內自思惟<br>　酷哉斯言　　何災之甚　　痛貫心懷<br>　育養恩重　　豈容此法　　漸漸退卻<br>　復道而去　　還歸所在　　靜默自修<br>　彼見違願　　又斷望意　　椎胸歎息<br>　起謀害心　　蓬頭亂髮　　而坐于地<br>　瞋恚所縛　　如羅剎鬼　　彼人云何<br>　取我辱之　　要當方便　　挑雙目出<br>　令此國界　　無見聞者　　何況男女<br>　睹其形容　　爾時有臣　　名曰耶奢<br>　父王所恃　　威伏萬民　　逼節之初<br>　來入慶賀　　朝謁揖讓　　如舊世禮<br>　王子見來　　以手拍頭　　不祥之應<br>　在吾前立　　速還本處　　勿復停此<br>　吾欲入朝　　慶賀聖尊　　臣尋捉手<br>　佯致重敬　　願令王子　　享壽無窮<br>　向以尊手　　而拍臣頭　　柔軟之體<br>　無所損乎　　含笑徐語　　趣悅前意<br>　內興恚怒　　如蛇懷毒　　竊自思惟<br>　要當報怨　　不墮右手　　終不行世<br>　耶奢既跪　　退還所在　　以此元本<br>　向天后說　　夫人尋對　　卿聽我語<br>　亦有瑕穢　　慚不能言　　彼所毀辱<br>　何地容之　　分受形斬　　終不原捨<br>　猶如耶奢　　水中生火　　燒焚山野<br>　城郭縣邑　　諸人見之　　莫不驚怪<br>　群臣相對　　而共論講　　何圖今日<br>　水中生火　　水能滅火　　方從中生<br>　今此王種　　譬喻亦然　　遇此太子<br>　猶水生火　　焚燒我心　　所造功德<br>　本無恐懼　　今生怖畏　　我琲攭]<br>　而生斯念　　吾年衰老　　必得子力<br>　反更摧辱　　如弄婬種　　此事隱匿<br>　當復訴誰　　耶奢白言　　愆罪宜懲<br>　毀尊辱臣　　謀當時施　　要設權巧<br>　求其方宜　　不挑雙目　　則非報怨<br>　時有羅漢　　名曰善念　　天眼師宗<br>　人民所敬　　真人入定　　以道力觀<br>　王子後必　　當受緣對　　數數教誨<br>　微說道教　　令知機變　　萬物歸空<br>　與王子說　　色亦無有　　有無亦無<br>　無亦無無　　聲從外應　　由耳內候<br>　香自波揚　　鼻識而受　　眾味經口<br>　轉增舌根　　身貪細滑　　意法無厭<br>　法有亦有　　法無亦無　　無有有無<br>　無無亦無　　猶如聚沫　　必當毀敗<br>　眼無常主　　不可久保　　如水上泡<br>　會歸磨滅　　當念思惟　　無常之變<br>　眼者遷轉　　興衰不停　　當自勗勉<br>　求於天眼　　夫天眼者　　無能壞敗<br>　漸當至彼　　無憂之處　　數捨俗務<br>　往聽法言　　親善知識　　與共交遊<br>　聞法意寤　　眼得清淨　　由善良友<br>　逮阿羅漢　　專心念佛　　思惟法寶<br>　敬奉聖眾　　及師尊長　　意不移易<br>　則遇大達　　住不動地　　真佛之子<br>　法益聞之　　悲喜交集　　此必有因<br>　事不孤爾　　云何人身　　眼亦無常<br>　師今誡敕　　慇懃至深　　宜當防護<br>　施行嚴教　　豈敢輕慢　　違我聖師<br>　當於爾時　　閻浮提內　　菩薩所行<br>　投身之處　　名曰石室　　琣酗治<br>　會遇國毀　　主亦喪亡　　國界群臣<br>　庶民大小　　普共就詣　　阿育王所<br>　前拜敬謁　　叉手而言　　聖王延壽<br>　興利康彊　　石室散王　　捨位遷神<br>　願賜差次　　領遺荒民　　王尋顧眄<br>　告耶奢曰　　速敕差遣　　應誰統領<br>　彼民剛強　　須堪能者　　無令凡人<br>　錄攝彼土　　耶奢自念　　今正是時<br>　當遺王子　　法益使攝　　輒前長跪<br>　即白王言　　願垂聽許　　微臣所啟<br>　乾陀越國　　樂如天宮　　願差王子<br>　統遺荒民　　便為彼土　　至感所遇<br>　亦使天威　　遠震無外　　父王聞之<br>　即便瞋恚　　咄愚所啟　　豈足上聞<br>　卿非國主　　又非領民　　為因何力<br>　使吾息往　　汝舌云何　　不段段墮<br>　方欲遣吾　　窮胎之子　　今重原汝<br>　再死之罪　　好自改愆　　勿殞吾手<br>　從今至竟　　重誡敕汝　　慎護卿族<br>　得迎天命　　設有稱吾　　息名號者<br>　躬自執劍　　梟汝等首　　若復更有<br>　面稱字者　　當生拔舌　　吾取食之<br>　假使我子　　昔與卿讎　　過去所作<br>　因緣之本　　及以現在　　身口意行<br>　今悉原恕　　不錄前罪　　時臣懷嫌<br>　不顧命根　　前復長跪　　重白情實<br>　善哉大王　　願垂天威　　留神思惟<br>　使國不亂　　西方人民　　受性禎質<br>　琣n鬥訟　　興兵攻伐　　宜須善化<br>　綏納人心　　群臣和穆　　豈非嘉會<br>　乾陀越國　　饒珍多寶　　高才博聞<br>　無事不閑　　又石室城　　名譽不朽<br>　昔花瓔王　　所治之處　　後園池水<br>　生金蓮花　　銀葉寶莖　　價直閻浮<br>　此城有威　　神德無量　　非是常人<br>　所可臨顧　　國雖西垂　　益事豐廣<br>　願王善察　　不忽微言　　所以頻啟<br>　以國事重　　何敢專意　　使太子移<br>　利根聰叡　　具知諸法　　兵戰技術<br>　皆備貫練　　設當彼土　　遭王子者<br>　不加刀杖　　自然降伏　　所言柔和<br>　無有麤獷　　受性寬仁　　無貪吝心<br>　酒不過口　　於色自制　　恩接博愛<br>　治無阿曲　　設無此德　　臣豈敢宣<br>　是以煩聽　　願垂時許　　王當專一<br>　何足二憂　　設念尊息　　慮彼國為<br>　今不時謀　　後必有患　　事不豫慮<br>　敗在斯須　　王聞此語　　如食遇噎<br>　既不入腹　　又不得吐　　大臣所惑<br>　莫有覺知　　猶蛾投火　　不顧後緣<br>　時王阿育　　涕零教曰　　喻遣法益<br>　統攝彼土　　近臣數萬　　自然嚮應<br>　吉祥寶物　　尋集天庭　　育王躬自<br>　手擎天冠　　串法益首　　而告之曰<br>　善哉新王　　吉無不利　　常使吾種<br>　登尊此位　　推鍾鳴鼓　　作倡伎樂<br>　懸繒幡蓋　　數千百種　　於彼國土<br>　靡不周遍　　八由旬內　　人民充滿<br>　著鎧象馬　　各八萬四　　金銀交飾<br>　不可稱計　　羽寶之車　　八萬四千<br>　步兵之眾　　復八萬四　　如天帝釋<br>　出遊後園　　玉女營從　　樂何可過<br>　如是王子　　至彼方域　　入石室城<br>　導從無數　　王至國界　　萬民稱慶<br>　適意自娛　　如忉利天　　城內里巷<br>　懸繒幡蓋　　香汁灑地　　靡不周遍<br>　時王法益　　告人民曰　　卿等以誠<br>　尊重吾者　　於七日中　　各勿作務<br>　吾當賜卿　　財寶之物　　如我宮中<br>　五樂自娛　　恣情遊戲　　晝夜無厭<br>　吾今賜汝　　隨意之寶　　假令負債<br>　出物代償　　若有墮落　　為人奴婢<br>　給與財帛　　令不作役　　盡令城內<br>　男女大小　　普修行善　　無令有怨<br>　復敕外境　　宣吾教令　　六年之內<br>　勿輸貲財　　設有孤窮　　極貧匱者<br>　吾亦施物　　不令有乏　　其能自修<br>　無殺盜心　　吾當敬待　　如己無異<br>　時王法益　　重宣令曰　　半月三齋<br>　此日難遇　　男女相勸　　無起懈怠<br>　奉持八關　　如來齋法　　佛說人身<br>　億劫乃獲　　及八無閑　　顛倒之法<br>　如板浮海　　盲鱉投孔　　此猶可冀<br>　求人身難　　汝等已果　　莫生憍慢<br>　人中五樂　　幻偽不真　　當建天福<br>　適忉利宮　　七寶殿堂　　食以甘露<br>　其有欲得　　受天之福　　當於半月<br>　奉持三齋　　時石室王　　教誨不懈<br>　舉國豐熟　　人民安隱　　其有男女<br>　遭遇彼王　　命終之後　　皆生天上<br>　大王阿育　　而問來使　　法益治化<br>　為如法不　　國界人民　　盡靡伏不<br>　卿今具說　　不足疑難　　來使歡悅<br>　即前自宣　　大王壽考　　萬民蒙賴<br>　法益聖王　　氣力康強　　琤H正法<br>　恤化西方　　石室城中　　如天帝宮<br>　王於中治　　猶天王釋　　乾陀越國<br>　土豐民盛　　所行真實　　無有虛偽<br>　不殺不盜　　順從正法　　人民之類<br>　嘆慶無量　　願使大王　　延壽無窮<br>　蒙聖之德　　各寧其所　　阿育王聞<br>　喜慶歡悅　　和顏悅色　　告耶奢曰<br>　吾獲大利　　其德實顯　　法益王子<br>　以理治化　　率以禮禁　　導以恩和<br>　人民之類　　莫不戴奉　　今當分此<br>　閻浮利地　　吾取一分　　一分賜子<br>　使我法益　　長生壽考　　治化人民<br>　如今無異　　新頭河表　　至娑伽國<br>　乾陀越城　　烏特村聚　　劍浮安息<br>　康居烏孫　　龜茲于闐　　至于秦土<br>　此閻浮半　　賜與法益　　綱理生民<br>　垂名後世　　師子曇羅　　摩竭金根<br>　維耶舍衛　　裸形垂耳　　雪山北界<br>　至于海際　　吾躬訓化　　令無有限<br>　臣耶奢聞　　如被毒箭　　外佯含笑<br>　內懷瞋恚　　即跪對曰　　奉大王教<br>　正爾傳令　　不敢稽遲　　竊自念本<br>　宿對之惱　　三毒隆盛　　不顧身命<br>　昔椎我頭　　其痛難忘　　今不報怨<br>　何日可果　　尋即卻退　　還歸所止<br>　密遣侍人　　具白天母　　夫人聞已<br>　敕耶奢曰　　速作祕書　　退位刑罰<br>　無令外伺　　而見聞者　　若當事顯<br>　俱亦傾沒　　耶奢白言　　祕書易辦<br>　唯須金印　　用封印書　　夫人報曰<br>　印自我憂　　今當供辦　　何慮不果<br>　善思行人　　可付往者　　無令輕舉<br>　事情外露　　時臣耶奢　　詐稱王命<br>　私述聖旨　　虛辭萬端　　輕詐彼土<br>　欲令灰燼　　云阿育王　　感恚彼國<br>　若欲安此　　閻浮地者　　速從我命<br>　不足違戾　　見吾書信　　并睹印封<br>　摧檢法益　　挑兩目出　　此非我子<br>　我非彼父　　所治國界　　亦非我有<br>　竊為此書　　往示夫人　　啟辦寶印<br>　不足疑難　　今得印者　　明當遣信<br>　若小稽留　　恐事彰露　　爾時夫人<br>　即以其日　　向王涕泣　　佯稱變怪<br>　昨夜臥夢　　極為不祥　　將恐王身<br>　會遇疾病　　宜先豫慮　　以禳惡夢<br>　願飲甜漿　　用悅我心　　便能伏厭<br>　不祥之應　　尊及君民　　永無有憂<br>　王尋告曰　　夢是非真　　安能令吾<br>　身值疾病　　夫人聞此　　重更悲泣<br>　向天號哭　　宛轉于地　　王當垂愍<br>　應受我酒　　無令妾身　　永失命根<br>　時王含笑　　徐告之曰　　卿意欲爾<br>　當為飲之　　焉得使汝　　自喪其命<br>　此是小事　　吾不相逆　　王即受酒<br>　飲小過差　　尋醉睡眠　　了無所覺<br>　夫人取印　　用封檢書　　于時侍從<br>　無見之者　　王於夢見　　有人解印<br>　尋時驚覺　　問左右曰　　方始安眠<br>　心識澹泊　　誰來擾吾　　神不得寧<br>　速檢校之　　無令有虛　　斯必有謀<br>　欲危吾身　　手執利劍　　及飛鐵輪<br>　奮赫天威　　語夫人言　　誰乃令汝<br>　取吾寶印　　設不時首　　正爾逝滅<br>　夫人懷懼　　長跪白言　　願王垂察<br>　實無此情　　王重瞋恚　　復告之曰<br>　更無餘人　　觸嬈吾者　　今不面對<br>　以誠陳過　　當取汝身　　分為二段<br>　夫人涕泣　　跪白王曰　　此是夢幻<br>　現瑞怪耳　　種非凡細　　孤窮裸淺<br>　何敢王前　　虛稱詐實　　假使須印<br>　焉得偷竊　　以誠告王　　豈不得耶<br>　王聞此語　　默然不對　　復還寢臥<br>　達曉乃覺　　夫人急敕　　偽臣耶奢<br>　速遣信使　　不足停滯　　當爾之時<br>　王子法益　　與諸群臣　　共集殿上<br>　歡會遨遊　　隨意所娛　　書信達到<br>　石室城內　　王聞外有　　父王教敕<br>　尋起前迎　　拜跪頂受　　授與左右<br>　使發印封　　見上教令　　至為嚴切<br>　稱阿育王　　普恚斯土　　若欲安居<br>　石室城者　　速檢王子　　挑兩目出<br>　無令停滯　　使影移轉　　法益聞已<br>　自投于地　　我有何過　　於父王所<br>　遣此書命　　毀我兩目　　將非有人<br>　向父王讒　　群臣人民　　聞此切教<br>　咸共驚愕　　莫知所如　　何災之甚<br>　乃見此變　　大王瞋恚　　無復繼嗣<br>　其中群臣　　或作是論　　我等不敢<br>　毀法王目　　誰有此人　　能興斯壞<br>　敢復舉意　　挑出兩目　　卿輩共集<br>　固守境界　　傳告遠近　　供辦戰具<br>　寧喪人民　　分失妻子　　不令我主<br>　受此苦痛　　急擊鳴鼓　　召方外將<br>　火燒此書　　摧殺來信　　彼非我主<br>　我非彼民　　實不從命　　毀聖王目<br>　時王法益　　告群臣曰　　勿生此心<br>　拒逆聖教　　父王兵眾　　非算所籌<br>　勇猛剛健　　世之希有　　卿等雖欲<br>　各現微誠　　事不果者　　國界普喪<br>　我命何常　　身為誰有　　乃使大王<br>　怨情至深　　寧殞身命　　分受來敕<br>　安得自濟　　使國荒亂　　卿等勿復<br>　思向來論　　速受王教　　取吾眼毀<br>　夫盛有衰　　合會有離　　無身則已<br>　死豈可避　　佛不說乎　　是身苦器<br>　睆|臭處　　無一可貪　　速告城內<br>　誰能堪任　　取王法益　　挑出雙目<br>　今賜寶瓔　　價直千萬　　兼與金銀<br>　不可稱計　　國土人民　　聞此教令<br>　運集宮門　　投鍼不下　　異形同嚮<br>　悉共高聲　　號天叩地　　各訴辭曰<br>　何酷之甚　　失我聖王　　如此天宮<br>　云何遷轉　　城郭如是　　坵荒不久<br>　國界邦土　　悉為堆陵　　我等咸共<br>　傳告鄰國　　云王阿育　　為惡之首<br>　殺兒揚名　　有何可貴　　尚不愛子<br>　民何所恃　　爾時城內　　有一凡人<br>　昔與王子　　小小讎嫌　　徑自直前<br>　求受重募　　吾堪挑眼　　亦能梟首<br>　左右諸臣　　指示啟白　　此人自稱<br>　堪毀王目　　猶可思詳　　拒父王教<br>　願不使主　　受此毒痛　　王見此人<br>　悲泣交集　　左右顧視　　告群臣曰<br>　吾居此城　　十有二年　　備有愆短<br>　咸共原恕　　說復今見　　毀吾目時<br>　勿復愁惱　　起諸惡念　　還理國事<br>　如舊常法　　以正治化　　務使得宜<br>　正使意欲　　食天之福　　常念齋戒<br>　無違斯須　　王脫寶冠　　珠璣瓔珞<br>　及寶履屣　　授與前人　　卿當知吾<br>　欲思法本　　一一挑眼　　著我掌中<br>　時彼惡人　　手拔利劍　　先挑一日<br>　授王掌中　　王自執眼　　而熟思惟<br>　方憶先師　　本所教誨　　霍然心悟<br>　繫意不忘　　昔師所演　　理極深遠<br>　而告我曰　　眼者無常　　師敕至誠<br>　實無虛詐　　寂靜微察　　解無常義<br>　此眼不久　　為當壞敗　　眼我知本<br>　誑惑世人　　群愚翫習　　不知是空<br>　生死穢濁　　如芭蕉樹　　葉葉相覆<br>　中無有堅　　智者觀察　　無一可貪<br>　豈復興意　　著於眼色　　眼非我有<br>　非作非造　　彼無有我　　焉有眼哉<br>　愚者起惑　　深著眼識　　輪轉幽冥<br>　長流之海　　眼今與汝　　永共別離<br>　由何元本　　與吾作眼　　如水上泡<br>　乍起乍滅　　虛偽無真　　用肉眼為<br>　如是法益　　微觀眼原　　思惟玄妙<br>　意不移動　　執正御亂　　心如金剛<br>　諸想永寂　　志不流馳　　爾時彼人<br>　復以利劍　　挑第二目　　著王掌中<br>　重觀眼原　　本從何致　　解諸法寂<br>　萬物歸化　　即於座上　　得天眼通<br>　諸塵垢盡　　自致道跡　　感應天地<br>　六變震動　　喜情內發　　而三稱善<br>　捨世穢目　　致斯淨眼　　功德微著<br>　自知道成　　諸臣呼嗟　　宛轉于地<br>　痛何甚酷　　失我所天　　昔造何緣<br>　為何宿對　　今敗此目　　有捐瓦石<br>　又重叉手　　各自陳啟　　願王垂愍<br>　還統此邦　　我等相率　　詣父王所<br>　訴辭自陳　　令理國土　　時王法益<br>　慰謝諸臣　　深感元元　　至報之心<br>　形毀之士　　何安貴邦　　宜則自退<br>　時出國界　　即將夫人　　侍臣有一<br>　捐王忽位　　涉道而去　　周流村聚<br>　郡縣國邑　　徒履曠野　　嶮岨之難<br>　然王太子　　素善彈琴　　嘉音清妙<br>　世所希有　　依憑此術　　家家乞食<br>　從國至國　　用自濟命　　如是經歷<br>　諸郡城郭　　漸漸便至　　父王治處<br>　時臭惡聲　　流聞海表　　云王阿育<br>　毀兒兩目　　村落郡國　　莫不驚動<br>　吾等悉當　　於何處避　　男女大小<br>　悲泣相向　　太子於王　　有何罪咎<br>　彼人焉得　　手不斷壞　　取我聖王<br>　毀此兩目　　王子法益　　告諸人民<br>　父王無咎　　世人無怨　　是我宿對<br>　今受其報　　此緣久矣　　非適今世<br>　時阿育王　　在高樓上　　獨與夫人<br>　而共寢寐　　王子法益　　止馬廄內<br>　竟夜歌戲　　鼓琴自娛　　王聞琴聲<br>　悵然意變　　宮商和雅　　似吾法益<br>　何人彈琴　　響震乃爾　　將非即是<br>　吾法益耶　　夫人報曰　　此非王子<br>　無目之士　　行乞自活　　乾陀越國<br>　如釋天宮　　領統西方　　如日貫雲<br>　王今時起　　詣殿治正　　諸臣運集<br>　欲覲至尊　　趣欲使王　　志意他念<br>　入出慄怖　　恐殃及身　　王重聞音<br>　鼓琴之聲　　即便驚起　　微察來嚮<br>　顧謂左右　　此非異人　　定是我子<br>　來至此耳　　咄弊婦人　　不須多言<br>　速將此人　　使吾見之　　尋遣使喚<br>　將至王所　　王遙見來　　自投于地<br>　號天稱怨　　心意倒錯　　憂悴悲感<br>　如被火然　　諸臣水灑　　扶令起坐<br>　正冠嚴服　　而問之曰　　誰壞子目<br>　酸毒乃爾　　傷我心肝　　復用活為<br>　本如天眼　　今遭此災　　悲哽斷絕<br>　死而復蘇　　復捉寶冠　　而投于地<br>　亂頭散髮　　奮振天威　　珠璣瓔珞<br>　各在異處　　手執利劍　　告左右曰<br>　吾今要當　　消滅天下　　老舊小壯<br>　無免吾手　　石室城人　　盡當茹食<br>　人民之類　　斯挑眼出　　乾陀越國<br>　令使坵荒　　坐壞吾息　　清淨之目<br>　亦當害此　　吾所居國　　不問男女<br>　皆悉挑眼　　即擲鐵輪　　於空中轉<br>　殺閻浮內　　有形之屬　　父王涕零<br>　問王子曰　　誰壞子目　　乃致於斯<br>　令我心肝　　寸斷抽絕　　觀者億數<br>　無不哀愍　　王子尋對　　書印此發<br>　教令嚴切　　莫不驚愕　　願王勿責<br>　石室城人　　彼民仁和　　無有愆罪<br>　是子薄祐　　招致斯殃　　皆由曩昔<br>　不善之報　　諸臣見書　　悉懷瞋恚<br>　阿育何為　　行此不仁　　於閻浮地<br>　實無慈愍　　云何興心　　毀此王子<br>　我等諸人　　皆共運集　　傳告國界<br>　嚴備戰具　　寧失邦域　　分受刑罰<br>　不使王子　　受此毀辱　　敕燒書信<br>　并殺來使　　於石室城　　速擊鳴鼓<br>　彼非我主　　我非彼臣　　實不敢毀<br>　王子雙目　　子尋誨喻　　彼界人民<br>　勿興此懷　　拒逆聖教　　何於父王<br>　生反逆心　　自古迄今　　興衰有限<br>　時行尊幼　　承來嚴教　　莫得稽留<br>　違此書命　　生民群愚　　不識真偽<br>　願王含容　　垂恕不及　　大王留神<br>　觀察佛語　　忍為大力　　能勝眾怨<br>　時可捨放　　不錄罪愆　　莫以子目<br>　起殺害心　　地獄苦痛　　考掠酸楚<br>　備受罪報　　用憶子為　　若見愛愍<br>　惠本願者　　何於子身　　殺害人民<br>　國土男女　　民萌之類　　悉懷恐怖<br>　願時赦宥　　當於爾時　　王子師主<br>　將諸比丘　　入城乞食　　手執應器<br>　法服齊整　　漸漸以次　　至王宮門<br>　阿育遙見　　悲泣交集　　即起前迎<br>　長跪問訊　　昔尊弟子　　法益王子<br>　今遭殃釁　　毀壞雙目　　悲感情傷<br>　哀切難勝　　願尊臨顧　　療以法藥<br>　羅漢報曰　　無常百變　　此來久矣<br>　非適今也　　尋將比丘　　即前就坐<br>　告王敕喚　　使法益來　　王躬自入<br>　手執導引　　觀者數萬　　莫不痛心<br>　前接足禮　　淚如駛河　　悲憤哽噎<br>　謙卑說曰　　昔師教誨　　誠如來敕<br>　眼者無常　　亦無牢固　　思惟此義<br>　淵玄深遠　　肉眼穢濁　　不可恃怙<br>　亦如聚沫　　被照之露　　猶水浮泡<br>　鏡像光移　　芭蕉野馬　　幻化不真<br>　智者所棄　　有何可貪　　時王阿育<br>　前跪白言　　願演至味　　使復視瞻<br>　愁憂憤心　　拔濯清淵　　流浪之徒<br>　使還歸真　　思惟尊教　　安處無為<br>　令將來世　　知宿命原　　羅漢尋起<br>　至王子所　　手執白[<a href='javascript:showpic("../fontimg/057087.gif")'>疊*毛</a>]　　覆法益頭<br>　月光夫人　　親王子母　　尋起于座<br>　叉手跪侍　　躬擎香爐　　燒眾名香<br>　向十方國　　方面境界　　諸有神祇<br>　尊豪鬼王　　盡集此處　　證至誠誓<br>　令我法益　　還復眼目　　諸神證明<br>　至誠感動　　八部鬼神　　即時嚮應<br>　四面運集　　無空缺處　　復告王子<br>　發汝心願　　歸佛法眾　　及尊師長<br>　過去諸佛　　方將來者　　自投歸命<br>　興尊敬心　　諸賢聽我　　發真實誓<br>　以逮不著　　獲清淨眼　　得道以來<br>　終不先食　　要前度人　　然後乃餐<br>　憶念我昔　　承事諸佛　　式佛維衛<br>　毘舍如來　　以若干種　　繒綵花蓋<br>　作倡妓樂　　以用供養　　加復然燈<br>　續尊光明　　緣此德本　　使復眼根<br>　昔於式佛　　發此誓願　　諸無肉眼<br>　吾當療治　　還復眼根　　如前無異<br>　設果我願　　得眼根淨　　若復王子<br>　五百世中　　審是我息　　如實不虛<br>　吾以今身　　更不受胎　　願令王子<br>　如我無異　　復告阿育　　王念昔日<br>　以一掬土　　施於如來　　由此福田<br>　王閻浮提　　鐵輪獨遊　　而無儔匹<br>　今亦當發　　至誠之誓　　福及王子<br>　使得眼根　　爾時尊者　　騰遊虛空<br>　作十八變　　涌沒自由　　大王見已<br>　叉手長跪　　專精其念　　自投于地<br>　歸命我尊　　釋迦文佛　　蒙遺餘福<br>　統閻浮地　　若使如來　　記[<a href='javascript:showpic("../fontimg/031017.gif")'>卄/別</a>]我身<br>　吾逝百歲　　當有王出　　於閻浮地<br>　起八萬四　　如來神廟　　周滿方域<br>　神口所說　　今已果獲　　彌綸境內<br>　普興福業　　領閻浮界　　獨步自由<br>　設法不虛　　得眼根淨　　昔所種福<br>　於真人所　　敬奉三寶　　國師道士<br>　及施窮乏　　諸裸形者　　以此福業<br>　施於王子　　王念昔遊　　巡行國界<br>　乃經諸山　　鐵圍之表　　聞下有聲<br>　雷震天地　　嚮嚮哀切　　音甚酸酷<br>　王乃不眄　　見閻羅王　　臣吏參佐<br>　辟問罪因　　所犯形狀　　輒便決斷<br>　隨罪付治　　無增減心　　十八地獄<br>　熱熾湧沸　　十六鬲子　　圍繞一鑊<br>　刀山劍樹　　火車爐炭　　罪人叫哭<br>　苦毒萬端　　王問左右　　此為何人<br>　諸臣答曰　　死人王也　　王別善惡<br>　檢罪輕重　　司察殃咎　　料簡賢愚<br>　是時阿育　　告群臣曰　　死王猶尚<br>　造地獄治　　我今乃是　　生民之王<br>　豈復不能　　地獄治化<br>　問諸群臣　　誰有斯人　　極惡兇暴<br>　領地獄者　　諸臣對曰　　唯有無澤<br>　五逆之人　　能造地獄　　黃髮赤眼<br>　卷眉腫頰　　高顙騫鼻　　乃能行惡<br>　王敕諸臣　　訪覓惡人　　如此比類<br>　速來上奏　　臣即馳奔　　國界縣邑<br>　見一池側　　有一織罽　　傍設弓箭<br>　仰射飛鳥　　前灑毒飯　　用捕群雀<br>　腳牽鉤餌　　以釣淵魚　　後施玄弶<br>　微伺獐鹿　　引頸鳥鳴　　招致鳥獸<br>　諸人見之　　審如所募　　臣還以狀<br>　白王情實　　行求惡人　　其誠如斯<br>　王言善哉　　乃果我願　　究尋此人<br>　必辦獄事　　王遣人喚　　云吾欲見<br>　重賜珍寶　　隨意所須　　惡人報曰<br>　我是小人　　無所識知　　王用我為<br>　使復答言　　卿必遷貴　　欲得汝身<br>　治地獄事　　其人歡喜　　即還到家<br>　具以事狀　　而啟父母　　父母聞之<br>　甚懷憂慼　　各自抱兒　　不放令去<br>　兒意勇盛　　即拔利劍　　斫殺父母<br>　而捨之去　　往至王所　　跪拜問訊<br>　揖讓修敬　　在一面立　　王問惡人<br>　卿父母在　　無瞻養者　　何由得來<br>　彼人自陳　　父母固遮　　以劍斫殺<br>　而捨之來　　王言苦哉　　真五逆者<br>　猶害父母　　餘人何怙　　即委此人<br>　造地獄城　　鑊湯劍樹　　注鐵垣牆<br>　尋使其人　　為地獄主　　立諸臣佐<br>　各有所典　　如閻羅王　　約敕獄卒<br>　有入獄者　　無令使出　　不問貴賤<br>　豪尊長者　　得便治罪　　勿責曲直<br>　正使我身　　入此中者　　亦莫聽出<br>　加以重法　　繞城周匝　　種好果樹<br>　修治園觀　　狀如天宮　　時我獨步<br>　頭陀乞食　　漸漸以次　　到此城門<br>　外見香花　　樹木繁茂　　謂是好人<br>　豪貴居家　　即便入門　　欲從索食<br>　但見治罪　　驚怖欲還　　獄卒前捉<br>　不聽使出　　將至鑊所　　欲加五毒<br>　我復求曰　　小見寬恕　　至日中者<br>　抱恩無已　　學道日淺　　又不廣誦<br>　願聽見許　　禮十方佛　　惡人默許<br>　期剋日中　　語未久頃　　男女二人<br>　坐犯淫法　　將入治罪　　置碓臼中<br>　以杵擣之　　斯須之間　　變成為沫<br>　時吾見之　　唯念佛語　　身如聚沫<br>　誠哉斯言　　受身胎分　　要有斯對<br>　遇聖琩F　　誰免此患　　吾今當計<br>　非常之義　　分別九漏　　不淨之穢<br>　又頃復變　　為白鴿色　　思念此形<br>　如久骨聚　　變易非一　　如幻如化<br>　即時意悟　　漏盡結解　　欣情內充<br>　形發於外　　快哉福報　　與生死別<br>　心意寂定　　志如金剛　　天燋地爛<br>　融然一體　　彌天熾火　　安能燒我<br>　獄卒復催　　時入鑊湯　　我時方笑<br>　顏色容悅　　獄卒瞋恚　　差其四人<br>　各扶兩腋　　倒著鑊中　　湯冷火滅<br>　變成清涼　　考掠搒笞　　普皆休息<br>　即便化作　　千葉蓮花　　於蓮花中<br>　結跏趺坐　　坐臥涌沒　　作十八變<br>　或飛虛空　　去地七仞　　獄卒見驚<br>　白阿育王　　獄中奇異　　未曾所見<br>　願王暫屈　　至泥犁城　　臨視災怪<br>　窮異之變<br>　王語惡人　　我先有要　　正使我入<br>　亦不得出　　轉輪王教　　言無有二<br>　我今那得　　復入此門　　吏白王曰<br>　但入無苦　　聽今一日　　後更立限<br>　王即隨入　　見鑊中人　　在蓮花上<br>　結跏趺坐　　王遙問曰　　汝是何人<br>　我復報曰　　吾是比丘　　王復問曰<br>　汝今在獄　　當稱罪囚　　何言比丘<br>　時吾語言　　汝真愚人　　蒙聖遺恩<br>　王南天下　　永劫積功　　始乃得之<br>　方更謗聖　　稱為罪囚　　王問道人<br>　汝今何故　　轉輪王前　　面稱愚人<br>　時吾告曰　　汝童子時　　以一把土<br>　奉上如來　　佛受咒願　　詣迦葉寺<br>　以水和泥　　補寺南壁　　記汝後當<br>　南閻浮提　　作轉輪王　　名曰阿育<br>　一日之中　　便當興立　　八萬四千<br>　如來神廟　　王今此獄　　是浮圖耶<br>　反更招禍　　無邊之罪　　神識倒錯<br>　癡心纏裹　　愚中之愚　　莫甚王身<br>　或人執迷　　至死不改　　今稱汝愚<br>　何惑之有　　王意即寤　　五體投地<br>　便自懺悔　　即事我身　　於是罷獄<br>　興立善本　　求獲無為　　不起滅法<br>　本種土栽　　今致王位　　於佛福田<br>　淨諸結穢　　盡持疆界　　奉上三寶<br>　審有此福　　使得眼根　　王及尊師<br>　發至誠誓　　即於座上　　獲完淨眼<br>　諸天須淪　　神祇鬼王　　皆稱善哉<br>　歎未曾有　　不可思議　　神感之應<br>　即前發疊　　觀視眼目　　王及夫人<br>　遙見法益　　容貌殊異　　世之希有<br>　爾時天地　　六變震動　　山河石壁<br>　[山/頗]峨踊沒　　內懷歡喜　　不能自勝<br>　前自長跪　　白天師曰　　師如生佛<br>　施人眼目　　蒙福威力　　更生淨眼<br>　王見瑞應　　不可稱說　　此必天身<br>　寄生吾耳　　脫己寶冠　　授與法益<br>　紹轉輪王　　統閻浮堤　　王子前跪<br>　白父王曰　　子無此威　　敢紹尊位<br>　父王告曰　　觀卿行跡　　定是天神<br>　畢然不疑　　卿在我治　　則非其宜<br>　汝應紹位　　我宜臣佐　　速隨吾語<br>　受此寶冠　　勿足疑難　　興猶豫想<br>　師復告曰　　王應受此　　天冠威容<br>　治化六年　　昔本為王　　經六萬歲<br>　時少六年　　減不充數　　阿育王疑<br>　白大師言　　願說本緣　　開發蒙心<br>　於何造行　　致斯豪尊　　既為我子<br>　眼得淨明　　又中毀眼　　今獲完目<br>　復作何緣　　與尊相遇　　導引法師<br>　得法眼淨　　今為佛子　　諸塵垢滅<br>　復已成道　　永離生死　　願說昔日<br>　所更行本　　師告王曰　　聽我所說<br>　諦自思念　　昔所因緣　　過去之世<br>　九十一劫　　有佛名曰　　維衛如來<br>　爾時王子　　為我作兒　　兼知數技<br>　則善圖畫　　我身七日　　供養彼佛<br>　王子畫造　　如來形像　　即以形像<br>　宣示最勝　　如來稱善　　實無等倫<br>　即於彼佛　　發心誓願　　所生之處<br>　莫墮惡趣　　琩牬搘縑@　眼目聰明<br>　生值豪族　　不處卑賤　　常為婦人<br>　所見愛敬　　其有睹者　　皆投于地<br>　次後有佛　　名式如來　　將諸比丘<br>　遊清明城　　我為長者　　此為我息<br>　復共供養　　承事式佛　　次佛名曰<br>　隨葉如來　　度脫人民　　不可稱計<br>　爾時求願　　為子上燈　　七日七夜<br>　光明不斷　　乘此福祐　　長離苦惱<br>　所生之處　　得天眼淨　　於賢劫中<br>　有佛出世　　名拘孫那　　度人無量<br>　三十二相　　紫磨金色　　坐道樹下<br>　降伏魔怨　　六十六年　　奉持禁戒<br>　月六歲三　　初不脫失　　次復有佛<br>　拘那含尊　　照曜世間　　如月盛滿<br>　爾時我亦　　為長者身　　王子與我<br>　作最小兒　　有一比丘　　得阿羅漢<br>　以次乞食　　來至貧家　　時我兒婦<br>　供養比丘　　衣被飲食　　床臥醫藥<br>　王子懷恚　　竊語己婦　　卿今何為<br>　與此人通　　我要當壞　　此比丘目<br>　是何乞士　　觀視吾婦　　次後有佛<br>　名曰迦葉　　眾相具足　　出現於世<br>　我時復為　　大豪長者　　廣接恩惠<br>　名稱四遠　　復遇此兒　　生無兩目<br>　由本苦報　　受此殃罪　　因造圖像<br>　今致此報　　生在王種　　顏貌無雙<br>　又眼徹視　　在眾獨尊　　見者心歡<br>　靡不威伏　　以曩昔謗　　真人羅漢<br>　坐視婦人　　欲壞他目　　由本惡行<br>　今毀兩目　　善惡之報　　終不腐朽<br>　我請迦葉　　及比丘眾　　供養七日<br>　隨所給施　　子亦復於　　七日七夜<br>　奉敬如來　　及諸聖眾　　兩手擎燈<br>　形不移動　　日三懺悔　　自歸於佛<br>　我本所造　　身口意行　　今盡改過<br>　謹修禁戒　　設後更遇　　如此聖尊<br>　願使鄙賤　　得遭奉敬　　即於彼會<br>　盡於苦際　　與父同時　　成阿羅漢<br>　於維衛佛　　七日然燈　　發願求福<br>　而獲天眼　　今雖毀壞　　肉眼根本<br>　即時便獲　　天眼之報　　既遇迦葉<br>　興出世時　　願使更生　　得清淨眼<br>　或復有時　　建立堅誓　　使我與父<br>　同時成道　　於六年中　　正法王治<br>　竟此數已　　便當盡漏　　王聞此語<br>　善心生焉　　即前長跪　　自投于地<br>　尊今清淨　　諸垢無著　　於賢聖法<br>　安處無為　　法益新王　　領閻浮提<br>　無有賊盜　　劫掠人者　　無有疾病<br>　邪業之道　　普行慈心　　相視和顏<br>　時王法益　　告群臣曰　　卿等孝順<br>　勿懷姦邪　　興殺盜心　　不善之報<br>　亦莫淫泆　　妄言綺語　　酒不過口<br>　皕穚隍k　　不違正教　　便成道跡<br>　時王善化　　已經六年　　長跪叉手<br>　白父王曰　　子受王命　　不敢違戾<br>　乞聽出家　　修清淨行　　王即聽許<br>　令出家學　　禮父母足　　便辭而去<br>　往詣於師　　自陳啟曰　　願師聽納<br>　得在道次　　尊者和顏　　而告之曰<br>　善來真子　　勤修梵行　　卿於今身<br>　斷除諸漏　　莫懷懈怠　　更受毀辱<br>　剃除鬚髮　　專精心意　　普地震動<br>　雨天雜花　　尋時即受　　具足之戒<br>　真人之法　　無不曉了　　師漸教誨<br>　指授宜則　　眼如夢幻　　當熟思惟<br>　觀此五陰　　都無所有　　無人無作<br>　亦無受者　　知之悉空　　愚者深著<br>　髮毛身體　　爪齒之屬　　血髓腸胃<br>　不淨充滿　　此身無淨　　亦無牢固<br>　汝當思念　　有為之法　　此五陰形<br>　幻化虛偽　　由此流滯　　不得解脫<br>　汝今慇懃　　至解脫城　　如佛所嘆<br>　豈有虛乎　　長樂無為　　澹泊虛寂<br>　諸佛過去　　如琩F數　　難寤眾生<br>　不聞不睹　　興勇猛心　　於瞿曇法<br>　至安隱處　　無往還期　　如是尊者<br>　教誨法益　　晝夜經行　　無復懈息<br>　觀此五陰　　如被火然　　即成羅漢<br>　不復退轉　　師復重告　　諸來會者<br>　捐忽非務　　及俗煩鬧　　天人根元<br>　流浪生死　　漂滯馳騁　　墮於五趣<br>　彼終生此　　皆有因緣　　人根相類<br>　今為汝說　　行步顛蹶　　不自覺知<br>　視瞻眩惑　　痝艀h忘　　舉動輕漂<br>　浮遊曠野　　此人乃從　　活地獄來<br>　支節煩痛　　睡眠驚覺　　夢寤凶惡<br>　黑繩獄來　　麤髮戾眼　　長齒喜瞋<br>　聲濁暴疾　　合會獄來　　語聲高大<br>　不知慚愧　　喜鬥喚呼　　不別真偽<br>　眠臥呻吟　　夢數驚喚　　當知此人<br>　啼哭獄來　　痝葧d泣　　登高遠望<br>　好鬥家人　　無有親疏　　言便致恚<br>　經宿不食　　此人本從　　大啼哭來<br>　身長腳細　　筋力薄尟　　言語咽塞<br>　聲如破甕　　神識不定　　心無孝順<br>　當知此人　　阿鼻獄來　　身體麤醜<br>　長苦寒戰　　好熱喜渴　　慳貪嫉妒<br>　見人惠施　　自致煩惱　　此人乃從<br>　熱地獄來　　見火驚恐　　復喜暖熱<br>　行步輕便　　不避事宜　　所作尋悔<br>　復欲更施　　此人復從　　大熱獄來<br>　小眠喜瞋　　所受多忘　　所造短狹<br>　無曠大心　　見大而懼　　視小歡娛<br>　此人乃從　　優缽獄來　　赤眼醜形<br>　常喜鬥訟　　誹謗聖賢　　諸得道者<br>　晝夜伺人　　非法之行　　當知此人<br>　缽頭獄來　　眼視三角　　不孝二親<br>　生便短命　　拘牟獄來　　好帶刀劍<br>　強撩人鬥　　必為人殺　　邠持獄來<br>　身生瘡痍　　口氣臭處　　與人無親<br>　曠地獄來　　形體長大　　行步劣弱<br>　少髮薄皮　　琣h病痛　　見人則瞋<br>　貪餮無厭　　當知此人　　從炎獄來<br>　體白眼青　　語便流沫　　言無端緒<br>　好弄塵土　　見深瘀泥　　身臥其上<br>　此人乃從　　灰地獄來　　卷頭黃目<br>　人所惡見　　臨事惶怖　　劍樹獄來<br>　手痚鶪M　　聞鬥便喜　　為刃所害<br>　從刀獄來　　體黑騫戾　　喜止冥室<br>　口出惡言　　熱灰獄來　　薄力少氣<br>　不得自在　　得失之宜　　一不由己<br>　設見屠殺　　不離其側　　當知此人<br>　從剝獄來　　瞋恚無常　　尋知變悔<br>　時能辭謝　　不經日夜　　懇責其心<br>　如被刑罰　　此人乃從　　鞠地獄來<br>　喜宿醜處　　好食麤弊　　所著醜陋<br>　從屎獄來　　顏貌醜惡　　口氣麤獷<br>　好讒鬥人　　善香獄來　　當觀此貌<br>　所從來處　　知之遠離　　如避劫燒<br>　次說畜生　　受形殊異　　專心思察<br>　無造彼緣　　語言舒遲　　不起瞋恚<br>　謙敬尊長　　從象中來　　身大醜穢<br>　堪忍飢寒　　健瞋難解　　從駝中來<br>　遠行健食　　不避嶮難　　億事識真<br>　從馬中來　　恩和寬仁　　堪履寒熱<br>　所行無記　　從牛中來　　高聲無愧<br>　多所愛念　　不別是非　　從驢中來<br>　長牙長畏　　痝g肉食　　眾事不難<br>　從師子來　　身長眼圓　　遊於曠野<br>　憎嫉妻子　　從虎中來　　毛長眼小<br>　少於瞋恚　　不樂一處　　從禽中來<br>　性無返復　　喜殺害蟲　　獨樂丘塚<br>　從狐中來　　少聲勇健　　無有婬欲<br>　不愛妻息　　從狼中來　　不好妙服<br>　伺捕奸非　　少眠多怒　　從狗中來<br>　身短毛長　　饒食睡眠　　不喜淨處<br>　從豬中來　　毛黃卒暴　　獨樂山陵<br>　貪食花果　　從獼猴來　　多妄強顏<br>　無所畏難　　行知反復　　從烏中來<br>　情多色欲　　少於分義　　心無有記<br>　從鴿中來　　所行返戾　　強辦耐辱<br>　不孝父母　　鸕鳩中來　　亦不知法<br>　復不知非　　晝夜愚惑　　從羊中來<br>　好婬喜談　　數親豪族　　眾人所愛<br>　鸚鵡中來　　所作卒暴　　樂人眾中<br>　言語多煩　　鸚鵒中來　　行步舒緩<br>　意有所規　　多害生類　　從鶴中來<br>　體小好婬　　意不專定　　見色心惑<br>　從雀中來　　眼赤齒短　　語便吐沫<br>　臥則纏身　　從蚖中來　　語則瞋恚<br>　不察來義　　口出火毒　　從蝎中來<br>　獨處貪食　　聲嚮喑呃　　從則少睡<br>　從狸中來　　穿牆竊盜　　貪財健恐<br>　亦無親疏　　從鼠中來　　深觀相貌<br>　從畜生來　　次說餓鬼　　專意聽之<br>　身長多懼　　以髮纏身　　衣裳垢坌<br>　從餓鬼來　　脣乾鼻騫　　咽細色黃<br>　行喜顛倒　　從餓鬼來　　婬劮慳貪<br>　嫉彼所得　　不好惠施　　從餓鬼來<br>　不孝父母　　家室大小　　動則諍訟<br>　從餓鬼來　　不信至誠　　所行趣為<br>　薄力少智　　從餓鬼來　　聲壞嚮塞<br>　卒興瞋恚　　食便好熱　　從餓鬼來<br>　琤F財貨　　空貧匱陋　　智者所嗤<br>　從餓鬼來　　門不事佛　　不好聞法<br>　永絕天路　　從餓鬼來　　不敬妻子<br>　兄弟姊妹　　人所憎嫉　　從餓鬼來<br>　生則孤裸　　無人瞻視　　終歸來處<br>　從餓鬼來　　意局褊狹　　不好榮飾<br>　所行醜陋　　從餓鬼來　　所為不獲<br>　所作事幡　　人所驅逐　　從餓鬼來<br>　成事喜敗　　不審根元　　不受人諫<br>　從餓鬼來　　不樂淨處　　喜居廁溷<br>　顏貌醜穢　　從風神來　　身大喜好<br>　痝g食肉　　獨樂神祠　　從閱叉來<br>　健瞋合鬥　　見物貪著　　無有畏忌<br>　從閱叉來　　見者毛豎　　直前熟視<br>　如似所失　　從羅剎來　　體狹皮薄<br>　顏色和悅　　聞樂歡喜　　乾沓和來<br>　意好輕飄　　香熏自塗　　多諸技術<br>　乾沓和來　　痝葴q舞　　男女所侍<br>　先語後笑　　甄陀中來　　情性柔軟<br>　曉了時節　　能斷漏結　　真陀羅來<br>　此餓鬼相　　閱叉羅剎　　次當說人<br>　隨其根元　　知趣所生　　所執不妄<br>　曉了事業　　從人道來　　解諸幻偽<br>　已不為之　　所作平等　　從人道來<br>　善惡之言　　初不忘失　　不信奸偽<br>　從人道來　　貪婬慳嫉　　執心難捨<br>　盡解方俗　　從人道來　　信意惠施<br>　解法非法　　心不偏頗　　從人道來<br>　不失時節　　亦不懈怠　　恭敬聖賢<br>　從人道來　　設見沙門　　持戒多聞<br>　至心承事　　從人道來　　供事諸佛<br>　正法眾僧　　隨時聞法　　從人道來<br>　聞法能知　　聞惡不為　　速逮泥洹<br>　從人道來　　此是人相　　粗說其貌<br>　今說天狀　　所從來處　　圓眼面方<br>　黃體金髮　　盡備技術　　阿須倫來<br>　直前視地　　無有疑難　　見怨輒擊<br>　阿須倫來　　依須彌山　　有五種天<br>　本所造緣　　其相不同　　腰細腳麤<br>　痝艂t笑　　智者當察　　從曲天來<br>　意好微妙　　少於資財　　見鬥則懼<br>　從尸天來　　身長體白　　顏色端正<br>　不好火光　　從婆天來　　常懷悅豫<br>　聞惡不懅　　不從彼受　　徒樂天來<br>　思惟忍苦　　好分別義　　慈孝父母<br>　毘沙天來　　宿不樂家　　喜遊林藪<br>　志念女色　　從三天來　　財寶雖少<br>　生卑賤家　　心樂清淨　　從三天來<br>　任己自行　　所為不剋　　望斷願違<br>　從炎天來　　意喜他婬　　不守己妻<br>　為鬼所使　　他化天來　　承事父母<br>　琲k則宜　　已短彼受　　兜術天來<br>　非道求道　　心無恪想　　不樂在家<br>　從梵天來　　意頑性質　　痝g睡眠<br>　亦不解法　　無想天來　　五趣眾生<br>　各有元本　　性行不同　　志操殊異<br>　時王阿育　　心猶懷恚　　告諸群臣<br>　聽我要令　　卿等觀此　　利劍神輪<br>　若不時撿　　造書之首　　盡當殺害<br>　閻浮地民　　令此境界　　丘如曠野<br>　諸臣拜跪　　前白王言　　願垂寬忍<br>　今當究審　　尋出四布　　聽外謠言<br>　改形易服　　隱容微察　　為誰作書<br>　信使是誰　　往來石室　　斯是何人<br>　匿情內發　　聲流外彰　　夫人善容<br>　耶奢所造　　諸臣運集　　前白王言<br>　聽臣所陳　　書印之原　　今者此賊<br>　在王肘腋　　夫人善容　　臣耶奢是<br>　王聞此語　　奮赫天威　　即敕左右<br>　摧撿此人　　將來王所　　詰問情實<br>　卿等審毀　　王子目耶　　二人戰慄<br>　默然不對　　亦不言作　　復不言非<br>　王瞋恚盛　　敕語傍臣　　速將此人<br>　閉著鐵牢　　周匝然火　　取焚燒之<br>　即收反縛　　將詣獄所　　熾火燒殺<br>　死入地獄　　當復經歷　　劫數之難<br>　所以然者　　王子昔日　　生波羅奈<br>　貲財無極　　時有老母　　孤窮裸凍<br>　兼將孤子　　詣門乞求　　王子出見<br>　便生瞋恚　　以手掬土　　坌其兩目<br>　母子懷恚　　興心生念　　設我更生<br>　與汝相遇　　當挑兩目　　如捐瓦石<br>　善惡不腐　　如影隨形　　時老母身<br>　今夫人是　　所將孤兒　　耶奢身是<br>　既謗羅漢　　又辱孤母　　眾緣逼切<br>　有何可避　　爾時尊者　　與諸人民<br>　廣說法味　　微妙之教　　當熟思惟<br>　眼聚之法　　本從何來　　移至何所<br>　來亦無始　　去亦無終　　尋不見跡<br>　何者是眼　　莫著眼色　　起有常想<br>　此亦不久　　必當壞敗　　色如聚沫<br>　法當分散　　聲香味法　　都無真實<br>　恩愛離苦　　怨憎會苦　　盡當捐捨<br>　修行慈仁　　月光夫人　　婇女之眾<br>　六十餘人　　聞法見諦　　初見道跡<br>　得法眼淨　　七生七死　　盡於苦原<br>　復有勇猛　　十千開士　　得頻來道<br>　無復畏難　　三千夫人　　諸垢穢盡<br>　皆得道果　　安處無為　　復有百千<br>　諸豪尊貴　　受三自歸　　師宗法益<br>　尊者善念　　將諸比丘　　上天導引<br>　復道而去　　到精舍已　　終訖說法<br>　飛在虛空　　作十八變　　坐臥自由<br>　各捨形壽　　入泥洹界　　無復生老　</p><p class='juan'>
阿育王大子法益壞目因緣經一卷</p>
</body></html>
