<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T50 </TITLE>
</head>
<BODY>

<p class='juan'>
高僧傳序錄卷第十四</p>
<p><span class='byline'>　　　　梁會稽嘉祥寺沙門釋慧皎撰</span><br><p>原夫至道沖漠。假蹄筌而後彰。玄致幽凝。藉師保以成用。是由聖跡迭興賢能異託。辯忠烈孝慈。以定君敬之道。明詩書禮樂。以成風俗之訓。或忘功遺事。尚彼虛沖。或體任榮枯。重茲達命。而皆教但域中功存近益。斯蓋漸染之方未奧盡其神性。至若能仁之為訓也。考業果幽微。則循復三世。言至理高妙。則貫絕百靈。若夫啟十地以辯慧宗。顯二諦以詮智府。窮神盡性之旨。管一樞極之致。餘教方之猶群流之歸巨壑。眾星之共北辰。悠哉邈矣。信難得以言尚至。迺教滿三千。形遍六道。皆所以接引幽昏為大利益。而以淨穢異聞昇墜殊見。故秋方先音形之本。東國後見聞之益。雲龍表於夜明。風虎彰乎宵夢。鴻風既扇。大化斯融。自爾西域名僧往往而至。或傳度經法。或教授禪道。或以異跡化人。或以神力救物。自漢之梁。紀曆彌遠。世涉六代。年將五百。此土桑門含章秀起。群英間出迭有其人。眾家記錄敘載各異。沙門法濟偏敘高逸一跡。沙門法安但列志節一行。沙門僧寶止命遊方一科。沙門法進迺通撰傳論。而辭事闕略。並皆互有繁簡出沒成異。考之行事未見其歸宋。臨川康王義慶宣驗記及幽明錄。大原王琰冥祥記。彭城劉俊益部寺記。沙門曇宗京師寺記。太原王延秀感應傳。朱君台徵應傳。陶淵明搜神錄。並傍出諸僧敘其風素。而皆是附見。亟多疏闕齊竟陵文宣王三寶記傳。或稱佛史。或號僧錄。既三寶共敘。辭旨相關。混濫難求。更為蕪昧。瑯琊王巾所撰僧史意似該綜。而文體未足。沙門僧祐撰三藏記。止有三十餘僧。所無甚眾。中書郎[<a href='javascript:showpic("../fontimg/039379.gif")'>郗-巾+ㄙ</a>]景興東山僧傳。治中張孝秀廬山僧傳。中書陸明霞沙門傳。各競舉一方不通今古。務存一善不及餘行。逮乎即時。亦繼有作者。然或褒贊之下。過相揄揚。或敘事之中。空列辭費。求之實理無的可稱。或復嫌以繁廣刪減其事。而抗跡之奇。多所遺削。謂出家之士。處國賓王。不應勵然自遠高蹈獨絕尋辭榮棄愛本以異俗為賢。若此而不論竟何所紀。嘗以暇日遇覽群作。輒搜撿雜錄數十餘家。及晉宋齊梁春秋書史。秦趙燕涼荒朝偽曆。地理雜篇。孤文片記。并博諮古老。廣訪先達。校其有無。取其同異。始于漢明帝永平十年。終至梁天監十八年。凡四百五十三載。二百五十七人。又傍出附見者二百餘人。開其德業大為十例。一曰譯經。二曰義解。三曰神異。四曰習禪。五曰明律。六曰遺身。七曰誦經。八曰興福。九曰經師。十曰唱導。然法流東土。蓋由傳譯之勳。或踰越沙險。或泛漾洪波。皆忘形殉道。委命弘法。震旦開明一焉是賴。茲德可崇。故列之篇首。至若慧解開神。則道兼萬億。通感適化。則彊暴以綏。靖念安禪則功德森茂。弘贊毘尼。則禁行清潔。忘形遺體。則矜吝革心。歌誦法言。則幽顯含慶。樹興福善。則遺像可傳。凡此八科。並以軌跡不同。化洽殊異。而皆德效四依。功在三業。故為群經之所稱美。眾聖之所褒述。及夫討覈源流商搉取捨。皆列諸贊論。備之後文。而論所著辭微異硠憿C始標大意類猶前序。未辯時人事同後議。若間施前後。如謂煩雜。故總布一科之末。通稱為論。其轉讀宣唱。雖源出非遠。然而應機悟俗。實有偏功。故齊宋雜記。咸條列秀者。今之所取。必其製用超絕。及有一分通感。迺編之傳末。如或異者非所存焉。凡十科所敘。皆散在眾記。今止刪聚一處。故述而無作。俾夫披覽於一本之內可兼諸要。其有繁辭虛贊或德不及稱者。一皆省略。故述六代賢異。止為十三卷。并序錄合十四軸。號曰高僧傳。自前代所撰多曰名僧。然名者本實之賓也。若實行潛光則高而不名。寡德適時。則名而不高。名而不高本非所紀。高而不名則備今錄。故省名音代以高字。其間草創或有遺逸。今此一十四卷。備贊論者意以為定。如未隱括覽者詳焉<p>高僧傳第一卷(譯經上十五人)<p>漢雒陽白馬寺攝摩騰<p>漢雒陽白馬寺竺法蘭<p>漢雒陽安清<p>漢雒陽支樓迦讖(竺佛朔　安玄　嚴佛調　支曜　康巨　康孟詳)<p>魏雒陽曇柯迦羅(康僧鎧　曇帝　帛延)<p>魏吳建業建初寺康僧會<p>魏吳武昌維祇難(法立　法巨)<p>晉長安竺曇摩羅剎(聶承遠　聶道真)<p>晉長安帛遠(帛法祚　衛士度)<p>晉建康建初寺帛尸梨蜜<p>晉長安僧伽跋澄(佛圖羅剎)<p>晉長安曇摩難提(趙政)<p>晉廬山僧伽提婆(僧伽羅叉)<p>晉長安竺佛念<p>晉江陵辛寺曇摩耶舍(竺法度)<p>高僧傳第二卷(譯經中七人)<p>晉長安鳩摩羅什<p>晉長安弗若多羅<p>晉長安曇摩流支<p>晉壽春石澗寺卑摩羅叉<p>晉長安佛陀耶舍<p>晉京師道場寺佛馱跋陀羅<p>晉河西曇無讖(安陽[色-巴+(厂@矢)]　道普　法盛　法維　僧表)<p>高僧傳第三卷(譯經下十三人)<p>宋江陵辛寺釋法顯<p>宋黃龍釋曇無竭<p>宋建康龍光寺佛馱什<p>宋河西浮陀跋摩<p>宋京師枳園寺釋智嚴<p>宋六合山釋寶雲<p>宋京師祇洹寺求那跋摩<p>宋京師奉誠寺僧伽跋摩<p>宋上定林寺曇摩蜜多<p>宋京兆釋智猛<p>宋京師道林寺[<a href='javascript:showpic("../fontimg/021895.gif")'>彊-弓</a>]良耶舍(僧伽達多　僧伽羅多哆)<p>宋京師中興寺求那跋陀羅(阿那摩低)<p>齊建康正觀寺求那毘地(僧伽婆羅)<p>高僧傳第四卷(義解一十四人)<p>晉洛陽朱士行(竺叔蘭　無羅叉)<p>晉淮陽支孝龍<p>晉豫章山康僧淵(康法暢　支敏度)<p>晉高邑竺法雅(毘浮　曇相　曇習)<p>晉中山康法朗(令韶)<p>晉燉煌竺法乘(竺法行　竺法存)<p>晉剡東仰山竺法潛(竺法友　竺法蘊　竺法濟　康法讖)<p>晉剡沃洲山支遁(支法度　竺法仰)<p>晉剡山于法蘭(竺法興　支法淵　于法道)<p>晉剡白山于法開(于法威)<p>晉燉煌于道邃<p>晉剡葛峴山竺法崇(道寶)<p>晉始寧山竺法義<p>晉東莞竺僧度(竺慧超)<p>高僧傳第五卷(義解二十五人)<p>晉長安五級寺釋道安(王嘉)<p>晉蒱阪釋法和<p>晉泰山崑崙巖竺僧朗(支　僧敦)<p>晉京師瓦官寺竺法汰(曇壹　曇貳)<p>晉飛龍山釋僧先(道護)<p>晉荊州上明竺僧輔<p>晉京師瓦官寺竺僧敷<p>晉荊州長沙寺釋曇翼(僧衛)<p>晉荊州長沙寺釋法遇<p>晉荊州上明釋曇徽<p>晉長安覆舟山釋道立(僧常　法濬)<p>晉長沙寺釋曇誡<p>晉於替青山竺法曠<p>晉吳虎丘東寺竺道壹(帛道猷　道寶　道施)<p>晉山陰嘉祥寺釋慧虔(曇誡　智明)<p>高僧傳第六卷(義解三十三人)<p>晉廬山釋慧遠<p>晉蜀龍淵寺釋慧持(慧巖　僧恭　道泓　曇蘭)<p>晉廬山釋慧永(僧融)<p>晉廬山釋僧濟<p>晉新陽釋法安<p>晉廬山釋曇邕<p>晉吳臺寺釋道祖(慧要　曇順　曇說　法幽　道琚@道授)<p>晉長安大寺釋僧[<a href='javascript:showpic("../fontimg/024176.gif")'>(丰*力)/石</a>](弘覺)<p>晉彭城郡釋道融<p>晉長安釋曇影<p>晉長安釋僧叡(僧揩)<p>晉長安釋道(道標)<p>晉長安釋僧肇<p>高僧傳第七卷(義解四三十二人)<p>宋京師龍光寺竺道生(寶林　法寶　慧生)<p>宋京師烏衣寺釋慧叡<p>宋京師東安寺釋慧嚴(法智)<p>宋京師道場寺釋慧觀(僧馥　法業)<p>宋京師祇洹寺釋慧義(僧睿)<p>宋京師彭城寺釋道淵(慧琳)<p>宋京師彭城寺釋僧弼<p>宋東阿釋慧靜<p>宋京師祇洹寺釋僧苞(法和)<p>宋餘杭方顯寺釋僧詮<p>宋江陵辛寺釋曇鑒(道海　慧龕　慧恭　曇泓　道廣)<p>宋廬山凌雲寺釋慧安<p>宋淮南中寺釋曇無成(曇冏)<p>宋京師靈味寺釋僧含(道含)<p>宋江陵瑟琶寺釋僧徹(僧莊)<p>宋吳虎丘山釋曇諦<p>宋壽春石澗寺釋僧導(僧因　僧音　僧成)<p>宋蜀武擔寺釋道汪(普明　道誾)<p>宋山陰天柱山釋慧靜<p>宋長沙麓山釋法愍(僧宗)<p>宋京師北多寶寺釋道亮(靜林　慧隆)<p>宋丹陽釋梵敏(僧籥)<p>宋京師中興寺釋道溫(僧慶　慧定　慧嵩)<p>宋京師中興寺釋曇斌(曇濟　曇宗)<p>宋京師何園寺釋慧亮<p>宋下定林寺釋僧鏡(曇隆)<p>宋京師靈根寺釋僧瑾(曇度　玄運)<p>宋京師興皇寺釋道猛(道堅　慧鸞　慧敷　慧訓　道明)<p>宋山陰靈嘉寺釋超進(曇機　道憑)<p>宋吳興小山釋法瑤(曇瑤)<p>宋京師新安寺釋道猷(道慈　慧整　覺世)<p>宋京師冶城寺釋慧通<p>高僧傳第八卷(義解五二十七人)<p>齊偽魏濟州釋僧淵(慧記　道登)<p>齊偽魏釋曇度<p>齊京師莊嚴寺釋道慧(玄趣　僧達)<p>齊京師中興寺釋僧鍾(曇纖　曇遷　僧表　僧最　敏達　僧寶)<p>齊京師天保寺釋僧盛<p>齊京師湘官寺釋弘充(法鮮)<p>齊高昌郡釋智林<p>齊京師靈根寺釋法瑗(法愛　法常　智興)<p>齊蜀齊后山釋玄暢<p>齊上定林寺釋僧遠(道憑　法令　慧泰)<p>齊荊州竹林寺釋僧慧(曇慎　慧敞　僧岫)<p>齊上定林寺釋僧柔(弘稱　僧拔　慧熙)<p>齊山陰法華山釋慧基(曾行　慧恢　道旭　慧求　慧深　法洪)<p>齊京師謝寺釋慧次(僧寶　僧智　法珍　僧嚮　僧猛　法寶　慧調)<p>齊京師何園寺釋慧隆(智誕　僧辯　僧賢　通慧　法度)<p>齊京師太昌寺釋僧宗(曇准　法身　法真　慧令　僧賢　法仙　法最　僧敬　道文)<p>齊京師中興寺釋法安(慧光　敬遺　光贊　慧福　道宗)<p>齊京師中興寺釋僧印(慧龍)<p>齊瑯琊[山*聶]山釋法度(法紹　僧朗　慧開　法開　僧紹)<p>梁京師治城寺釋智秀(法整　僧若　僧璿　道乘)<p>梁荊州釋慧琳<p>梁京師靈曜寺釋僧盛(法欣　智敞　法冏　僧護　僧韶)<p>梁山陰雲門山寺釋智順<p>梁京師靈味寺釋寶亮(道明　僧成　僧寶)<p>梁上定林寺釋法通(聖進)<p>梁京師招提寺釋慧集<p>梁剡法華臺釋曇斐(法藏　明度)<p>高僧傳第九卷(神異上四人)<p>晉鄴中竺佛圖澄(道進)<p>晉羅浮山單道開<p>晉常山竺佛調<p>晉洛陽耆域<p>高僧傳第十卷(神異下十六人)<p>晉洛陽盤鴟山揵陀勒<p>晉洛陽婁至山呵羅竭<p>晉襄陽竺法慧(范材)<p>晉洛陽大市寺安慧則(慧持)<p>晉長安涉公<p>晉西平釋曇霍<p>晉上虞龍山史宗<p>宋京師杯度<p>宋偽魏長安釋曇始<p>宋高昌釋法朗(法整)<p>宋岷山通雲寺邵碩<p>宋江陵琵琶寺釋慧安(僧覽　法衛)<p>齊京師枳園寺沙彌釋法匱(法揩)<p>齊荊州釋僧慧(慧遠)<p>齊壽春釋慧通<p>梁京師釋保誌(道香　僧朗)<p>高僧傳第十一卷(習禪　明律)<p>習禪(二十一人)<p>晉江左竺僧顯<p>晉剡隱岳山帛僧光<p>晉始豐赤城山竺曇猷(慧開　慧真)<p>晉長安釋慧嵬<p>晉廣漢閻興寺釋賢護<p>晉始豐赤城山支曇蘭<p>晉蜀石室山釋法緒<p>晉偽魏平城釋玄高(慧崇)<p>宋長安寒山釋僧周(僧亮)<p>宋長安太后寺釋慧通<p>宋餘杭釋淨度<p>宋始豐瀑布山釋僧從<p>宋廣漢釋法成<p>宋京師中興寺釋慧覽<p>宋荊州長沙寺釋法期(道果)<p>宋成都釋道法<p>宋蜀安樂寺釋普<p>齊京師靈鷲寺釋僧審(僧謙　法隱　超志　法達　慧勝)<p>齊武昌樊山釋法悟(道濟)<p>齊錢塘靈苑山釋曇超<p>齊始豐赤城山釋慧明<p>明律(十三人)<p>宋江陵釋慧猷<p>宋吳閑居寺釋僧業(慧光)<p>宋京師長樂寺釋慧詢<p>宋京師莊嚴寺釋僧璩(道遠)<p>宋彭城郡釋道儼(慧曜)<p>宋江陵釋僧隱(成具)<p>宋廣漢釋道房<p>宋京師閑心寺釋道營(慧祐)<p>齊鍾山靈曜寺釋志道(超度)<p>齊京師多寶寺釋法穎(慧文)<p>齊蜀靈建寺釋法琳<p>齊京師安樂寺釋智稱(聰超)<p>梁京師建初寺釋僧祐<p>高僧傳第十二卷(亡身　誦經)<p>亡身(十一人)<p>晉霍山釋僧群<p>宋彭城駕山釋曇稱<p>宋高昌釋法進(僧導)<p>宋魏郡廷尉寺釋僧富<p>宋偽秦蒱阪釋法羽(慧始)<p>宋臨川招提寺釋慧紹(僧要)<p>宋廬山招隱寺釋僧瑜<p>宋京師竹林寺釋慧益<p>宋蜀武擔寺釋僧慶<p>齊隴西釋法光<p>齊交阯仙山釋曇弘<p>誦經(二十一人)<p>晉河陰白馬寺釋曇邃<p>晉越城寺釋法相(曇蓋　僧法)<p>晉山陰顯義寺竺法純<p>晉蜀三賢寺釋僧生<p>宋剡法華臺釋法宗<p>宋京師南澗寺釋道冏<p>宋廬山釋慧慶<p>宋臨渭釋普明<p>宋京師道場寺釋法莊<p>宋京師瓦官寺釋慧果<p>宋京師東安寺釋法恭(僧恭)<p>宋京師彭城寺釋僧覆(慧琳)<p>齊京師高座寺釋慧進(僧念)<p>齊永興柏林寺釋弘明<p>齊京師靈根寺釋慧豫(法音)<p>齊上定林寺釋道崇<p>齊上定林寺釋超辯(法明　僧志　法定)<p>齊山陰天柱山釋法慧(曇遊)<p>齊京師後岡釋僧侯(慧溫)<p>梁上定林寺釋慧彌(法仙)<p>梁富陽齊堅寺釋道琳<p>高僧傳第十三卷(興福　經師　導師)<p>興福(十四人)<p>晉并州竺慧達<p>晉武陵平山釋慧元(竺慧直)<p>晉京師瓦官寺釋慧力<p>晉京師安樂寺釋慧受<p>宋京師崇明寺釋僧慧<p>宋山陰法華山釋僧翼<p>宋豫州釋僧洪<p>宋京師釋僧亮<p>宋京師延賢寺釋法意<p>齊南海雲峰寺釋慧敬<p>齊南海藏薇山釋法獻<p>齊上定林寺釋法獻(玄暢)<p>梁剡石城山釋僧護<p>梁京師正覺寺釋法悅<p>經師(十一人)<p>晉中山帛法橋<p>晉京師建初寺支曇籥<p>宋京師祇洹寺釋法平<p>宋京師白馬寺釋僧饒<p>宋安樂寺釋道慧<p>宋謝寺釋智宗<p>齊烏衣寺釋曇遷<p>齊東安寺釋曇智<p>齊安樂寺釋僧辯<p>齊白馬寺釋曇憑<p>齊北多寶寺釋慧忍<p>唱導(十人)<p>宋京師祇洹寺釋道照<p>宋長干寺釋曇穎<p>宋瓦官寺釋慧璩<p>宋靈味寺釋曇宗<p>宋中寺釋曇光<p>齊興福寺釋慧芬<p>齊興福寺釋道儒<p>齊瓦官寺釋慧重<p>齊正勝寺釋法願<p>齊濟隆寺釋法鏡<p>右十三卷十科凡二百五十七人<p>弟子孤子曼穎。頓首和南。一日蒙示所撰高僧傳。並使其掎摭力尋始竟。但見偉才。紙弊墨渝迄未能罷。若迺至法既被名德已興。年幾五百時經六代。自摩騰法蘭發軫西域。安侯支讖荷錫東都。雖跡標出沒行實深淺。咸作舟梁大為利益。固宜緇素傳美鉛槧定辭照示後昆揄揚往秀。而道安羅什間表秦書。佛澄道進雜聞趙刪。晉史見捨恨局當時。宋典所存頗因其會。兼且攙出君台之記。糅在元亮之說。感應或所商搉。幽明不無梗概泛顯傍文未足光闡。間有諸傳又非隱括。景興偶採居山之人。僧寶偏綴遊方之士。法濟唯張高逸之例。法安止命志節之科。康泓專紀單開。王秀但稱高座。僧瑜卓爾獨載。玄暢超然孤錄。唯釋法進所造。王巾有著意。存該綜可擅一家。然進名博而未廣。巾體立而不就。梁來作者亦有病諸。僧祐成蘭既同法濟之責。孝秀染毫復獲景興之誚。其唱公纂集最實近之。求其鄙意更恨煩冗。法師此製始所謂不刊之鴻筆也。綿[<a href='javascript:showpic("../fontimg/000262.gif")'>一/旦</a>]古今包括內外。屬辭比事不文不質。謂繁難省云約豈加。以高為名既使弗逮者恥。開例成廣足使有善者勸。向之二三諸子前後撰述。豈得挈長量短同年共日而語之哉。信門徒竟無一言可豫。市肆空設千金之賞。方入簉龍函上登麟閣。出內瓊笈卷舒王笥弟子雖實不敏少嘗好學。頃日尪餘觸途多昧。且獲披來帙斯文在斯。鑽仰弗暇討論何所。誠非子通見元則之論。良愧處道知休奕之書。徒深謝安慕竺曠風流殷浩憚支遁才俊耳。不見旬日窮情已勞。扶力此白以伐訴盡。弟子孤子王曼穎頓首和南<p>君白一日以所撰高僧傳相簡。意存箴艾。而來告累紙。更加拂拭。顧惟道藉人弘理由教顯。而弘道釋教莫尚高僧。故漸染以來昭明遺法。殊功異行列代而興。敦厲後生理宜綜綴。貧道少乏懷書抱筴自課之勤長慕鉛墨塗青揚善之美。故於聽覽餘閒厝心傳錄。每見一分可稱。輒有懷三省。但歷尋眾記繁約。或編不同列參差。或行事出沒。已詳別序兼具來告。所以不量寸管。輒樹十科。商搉條流。意言略舉而筆路蒼茫。辭語陋拙。本以自備疏遺。豈宜濫入高聽檀越既學兼孔釋解貫玄儒。抽入綴藻內外淹劭。披覽餘暇脫助詳閱。故忘鄙俚用簡龍門。然事高辭野久懷多愧。來告吹噓更增[怡-台+典][怡-台+墨]。今以所著贊論十科。重以相簡。如有紕謬請備斟酌。釋君白<p>此傳是會稽嘉祥寺慧皎法師所撰。法師學通內外善講經律。著涅槃疏十卷梵網戒等義疏。並為世軌。又著此高僧傳十三卷。梁末承聖二年太歲癸酉避侯景難來至湓城。少時講說。甲戌年二月捨化。時年五十有八江州僧正慧恭經始葬廬山禪閣寺墓。龍光寺僧果同避難在山。遇見時事聊記之云爾<p class='juan'>
高僧傳序錄卷第十四</p>
</body></html>
