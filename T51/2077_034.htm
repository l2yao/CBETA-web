<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T51 </TITLE>
</head>
<BODY>

<p class='juan'>
續傳燈錄卷第三十四</p>
<p><b>　　<A NAME="n2139"></A>大鑑下第十八世</b><p><b>　　<A NAME="n2140"></A>東林顏禪師法嗣</b><p>荊南府公安遯庵祖珠禪師。南平人。上堂。不是心不是佛不是物。瀝盡野狐涎。趯翻山鬼窟。平田淺草堙C露出焦尾大虫。太虛寥廓中。放出遼天俊鶻。阿呵呵露風骨。等閑拈出眾人前。畢竟分明是何物。咄咄。上堂。玉露垂青草。金風動白蘋。一聲寒雁叫。喚起未惺人<p>汀州報恩法演禪師。果州人。上堂舉俱胝豎指因緣。師曰。佳人睡起懶梳頭。把得金針插便休。大抵還他肌骨好。不塗紅粉也風流<p>臨安府淨慈肯堂彥充禪師。於潛盛氏子。幼依明空院義堪為師。首參大愚宏智正堂大圓。後聞東林謂眾曰。我此間別無玄妙。秖有木札羹鐵飣飯。任汝咬嚼。師竊喜之。直造謁陳所見解。林曰。據汝見處正坐在鑑覺中。師疑不已。將從前所得底一時颺下。一日聞僧舉南泉道。時人見此一株花如夢相似。默有所覺。曰打草秖要蛇驚。次日入室。林問。那堿O巖頭密啟其意處。師曰。今日捉敗這老賊。林曰。達磨大師性命在汝手堙C師擬開口驀被攔胸一拳忽大悟。直得汗流浹背。點首自謂曰。臨濟道。黃檗佛法無多子。豈虛語邪。遂呈頌曰為人須為徹。殺人須見血。德山與巖頭。萬里一條鐵。林然之。住後上堂。世尊不說說。迦葉不聞聞。卓拄杖曰。水流黃葉來何處牛帶寒鴉過遠村。上堂舉。雪峰示眾云。盡大地是箇解脫門。因甚把手拽不入師曰。大小雪峰話作兩橛。既盡大地是箇解脫門。用拽作麼。上堂。一向與麼去。法堂前草深一丈。一向與麼來。腳下泥深三尺。且道如何即是。三年逢一閏。雞向五更啼。上堂舉。卍庵先師道。坐。佛床斫佛腳。不敬東家孔夫子。卻向他鄉習禮樂。師曰。入泥入水即不無先師。爭奈寒蟬抱枯木泣盡不回頭。卓拄杖曰。灼然有不回頭底。淨慈向升子娷圻慾T拜。上堂。三世諸佛無中說有。莨[卄/碭]拾花針。六代祖師有奡M無。猿猴探水月。去此二途如何話會。儂家不管興亡事。盡日和雲占洞庭。元庵受智者請引座曰。南山有箇老魔王。[<a href='javascript:showpic("../fontimg/019040.gif")'>火*冏</a>][<a href='javascript:showpic("../fontimg/019040.gif")'>火*冏</a>]雙眸放電光。口似血盆呵佛祖。牙如劍樹罵諸方。幾度業風吹不動。吹得動雲黃山畔。與嵩頭陀傅大士。一火破落戶。依舊孟八郎。賺他無限癡男女。開眼堂堂入鑊湯。忽有箇納僧出來道。既是善知識。為甚賺人入鑊湯。只向他道。非公境界。後示寂塔于寺之南庵<p>婺州智者元庵真慈禪師。潼川人姓李氏。初依成都正法出家具戒。後游講肆聽講圓覺。至四大各離今者妄身當在何處畢竟無體實同幻化。因而有省作頌曰。一顆明珠。在我這堙C撥著動著。放光動地。以呈諸講師。無能曉之者。歸以呈其師遂舉狗子無佛性話詰之。師曰。雖百千萬億公案不出此頌也。其師以為不遜乃叱出。師因南遊至廬山圓通拄搭。時卍庵為西堂為眾入室。舉僧問雲門。撥塵見佛時如何。門云。佛亦是塵。師隨聲便喝。以手指胸曰。佛亦是塵。師復頌曰。撥塵見佛。佛亦是塵。問了答了。直下翻身。勸君更盡一杯酒。西出陽關無故人。又頌塵塵三昧曰。缽媔滷薋堣禲C別寶崑崙坐潭底。一塵塵上走須彌。明眼波斯笑彈指。笑彈指。珊瑚枝上清風起。卍庵深肯之<p>成都府昭覺紹淵禪師。上堂曰。鎔瓶盤釵釧作一金。攪酥酪醍醐成一味。如是賓主道合內外安和。五位君臣齊透。四種料揀一串。放行則細雨濛濛秋風颯颯。把住則空空如也。誰敢正眼覷著。且道放行為人好。把住為人好。復曰。等閑一似秋風至。無意涼人人自涼。又上堂舉。僧問雲門。樹凋葉落時如何。云體露金風。師曰。要明陷虎之機。須是本色衲子始得。雲門大師具逸群三昧擊節叩關。於閃電光中出一隻手。與人解粘去縛拔楔抽釘。不妨好手。子細點撿將來。大似與賊過梯。昭覺即不然。忽有僧問樹凋葉落時如何。只答他道。落霞與孤鶩齊飛。秋水共長天一色。且道與雲門是同是別。復曰。止止不須說我法妙難思。又舉。趙州初見南泉問。如何是道。南泉云。平常心是道。趙州云。還假趣向也無。南泉云。擬向即乖。趙州云。不擬爭知是道。南泉云。道不屬知。不屬不知知是妄覺。不知是無記。若真達不疑之道。廓然如太虛空無有障礙。師拈曰。奇怪諸禪德。雖是沙彌初入道。一撥便轉。豈不是靈利人。南泉如善射者發箭。箭箭中紅心。若不是趙州也大難承當。便向平常心是道處。動著關[木*戾]子。去卻胸中物。喪卻目前機。頭頭上明物物上顯。便能信腳行信口道。等閑拈出著著有出身之路。以何為驗。豈不見。僧問。如何是祖師西來意。答云。庭前柏樹子。問萬法歸一一歸何處。答云。我在青州作一領布衫重七斤。問如何是趙州。答云。東門西門南門北門。與人解粘去縛抽釘拔楔。坐斷天下人舌頭。穿過天下人鼻孔。豈不是平常心是道底關[木*戾]子。且不是飣鬥底言語排疊底章句。推人在死水堙C者箇便是沙彌底樣子。應當學作麼生承當。乃曰。欲行千里一步為初。白日青天快著精彩<p><b>　　<A NAME="n2141"></A>西禪需禪師法嗣</b><p>福州鼓山木庵安永禪師。閩縣吳氏子。弱冠為僧。未幾謁懶庵於雲門。一日入室。庵曰。不問有言不問無言世尊良久。不得向世尊良久處會。隨後便喝。倏然契悟作禮曰。不因今日問爭喪目前機。庵許之。住後上堂。要明箇事須是具擊石火閃電光底手段。方能嶮峻巖頭全身放捨。白雲深處得大安居。如其覷地覓金針。直下腦門須迸裂。到這堸第ヮˇ鬫蚥隉C不犯鋒鋩全身獨脫。猶涉泥水。秖如本分全提一句。又作麼生道。擊拂子曰。淬出七星光燦爛。解拈天下任橫行。上堂舉。睦州示眾云。諸人未得箇入處須得箇入處。既得箇入處不得忘卻老僧。師曰。恁麼說話面皮厚多少。木庵則不然。諸人未得箇入處須得箇入處。既得箇入處直須颺下入處始得。上堂拈拄杖曰。臨濟小廝兒未曾當頭道著。今日全身放憨。也要諸人知有。擲拄杖下座。僧問。須彌頂上翻身倒卓時如何。師曰。未曾見毛頭星現。曰恁麼則傾湫倒嶽去也。師曰。莫亂做。僧便喝。師曰。雷聲浩大雨點全無<p>溫州龍翔柏堂南雅禪師。上堂曰。瑞峰頂上棲鳳亭邊。一杯淡粥相依。百衲蒙頭打坐。二祖禮三拜依位而立。已是周遮。達磨老臊胡分盡髓皮。一場狼籍。其餘之輩何足道哉。柏堂恁麼道。還免諸力撿責也無。拍繩床云。洎合停囚長智。上堂曰。大機貴直截。大用貴頓發。縱有嚙鏃機。一鎚須打殺。何故我王庫內無如是刀。上堂。紫蕨伸拳筍破梢。楊花飛盡綠陰交。分明西祖單傳句。黃栗留鳴燕語巢。這堥ㄠo諦信得及。若約諸方決定明窗下安排。龍翔門下直是一槌槌殺。何故不是與人難共住。大都緇素要分明<p>福州天王志清禪師。上堂豎起拂子云。只這箇天不能蓋地不能載。遍界遍空成團成塊。到這堣T世諸佛向甚麼處摸索。六代祖師向甚麼處提持。天下衲僧向甚麼處名邈。除非自得自證便乃敲唱雙行。雖然如是。未是衲僧行履處。作麼生是衲僧行履處。是非海媥謒迨J。豺虎叢中縱步行<p>南劍州劍門安分庵主。少與木庵同肄業。安國後依懶庵未有深證。辭謁徑山大慧。行次江干仰瞻宮闕。聞街司喝侍郎來。釋然大悟。作偈曰。幾年箇事挂胸懷。問盡諸方眼不開。肝膽此時俱裂破。一聲江上侍郎來。遂徑回西禪。懶庵迎之付以伽梨。自爾不規所寓。後庵居劍門。化被嶺表學者從之。所作偈頌走手而成。凡千餘首盛行於世。示眾。這一片田地。汝等諸人且道。天地未分已前在甚麼處。直下徹去已是鈍置。爾分上不少了也。更若擬議思量。何啻白雲萬里。驀拈拄杖打散大眾。示眾。上至諸佛下及眾生。性命總在山僧手堙C檢點將來有沒量罪過。還有檢點得出者麼。卓拄杖一下曰。冤有頭債有主。遂左右顧視曰。自出洞來無敵手。得饒人處且饒人。示眾。十五日已前天上有星皆拱北。十五日已後人間無水不朝東。已前已後總拈卻。到處鄉談各不同。乃屈指曰一二三四五六七八九十十一十二十三十四。諸兄弟今日是幾。良久曰。本店買賣分文不賒<p><b>　　<A NAME="n2142"></A>教忠光禪師法嗣</b><p>臨安府淨慈混源曇密禪師。天台盧氏子。依資福道榮出家。十六圓具習台教。棄參大慧於徑山。謁雪巢一此庵元。入閩留東西禪無省發之。泉南教忠俾悅眾解職歸前資。偶舉香嚴擊竹因緣。豁然契悟述偈呈忠。忠舉玄沙未徹語詰之無滯。忠曰。子方可見妙喜。即辭往梅楊服勤四載。住後上堂。諸佛出世打劫殺人。祖師西來吹風放火。古今善知識佛口蛇心。天下衲僧自投籠檻。莫有天然氣概特達丈夫。為宗門出一隻手主張佛法者麼。良久曰。設有也須斬為三段。上堂。德山小參不答話。千古叢林成話霸。問話者三十棒。慣能說訶說夯。時有僧出。的能破的。德山便打。風流儒雅。某甲話也未問。頭上著枷腳下著匝。爾是那堣H。一回相見一傷神。新羅人把手笑欣欣。未跨船舷好與三十棒。依前相廝誑混源。今日恁麼批判。責情好與三十棒。且道是賞是罰。具參學眼者試辨看。上堂舉。雲門問僧。光明寂照遍河沙因緣。師曰。平地撈魚[<a href='javascript:showpic("../fontimg/046346.gif")'>暇-日+魚</a>]。遼天射飛鶚。跛腳老雲門。千錯與萬錯<p>泉州法石中庵慧空禪師。贛州蔡氏子。春日上堂拈拄杖卓一下曰。先打春牛頭。又卓一下曰。後打春牛尾。驚起虛空入藕絲堙C釋迦無路潛蹤。彌勒急走千里。文殊卻知落處。拊掌大笑歡喜。且道歡喜箇甚麼。春風昨夜入門來。便見千花生碓嘴。上堂。千家樓閣一霎秋風。秖如襟袖涼生。不覺園林葉落。於斯薦得觸處全真。其或未然。且作寒溫相見。上堂舉。金剛經云。佛告須菩提。爾所國土中所有眾生若干種心。如來悉知。何以故。如來說諸心皆為非心是名為心。要會麼。春風得意馬蹄疾。一日看盡長安花。僧問。先佛垂範禁足安居。未審是何宗旨。曰琉璃缽內拓須彌。僧便喝。師便打<p><b>　　<A NAME="n2143"></A>東禪岳禪師法嗣</b><p>福州鼓山宗逮禪師上堂。世尊道。應如是知如是見如是信解不生法相。遂喝曰。玉本無瑕卻有瑕<p><b>　　<A NAME="n2144"></A>西禪淨禪師法嗣</b><p>福州乾元宗穎禪師。上堂卓拄杖曰。性燥漢秖在一槌。靠拄杖曰。靈利人不勞再舉。而今莫有靈利底麼。良久曰。比擬張麟兔亦不遇<p><b>　　<A NAME="n2145"></A>開善謙禪師法嗣</b><p>建寧府仙州山吳十三道人。每以已事扣諸禪及開善。歸結茆於其左。遂往給侍。紹興庚申三月八日夜適然啟悟。占偈呈善曰。元來無縫罅。觸著便光輝。既是千金寶。何須彈雀兒。善答曰。啐地折時真慶快。死生凡聖盡平沈。仙州山下呵呵笑。不負相期宿昔心<p><b>　　<A NAME="n2146"></A>無用全禪師法嗣</b><p>育王笑翁禪師諱妙堪。四明毛氏子。廣顙平頂骨清氣豪。十歲從野庵道欽受釋氏學。參松源岳於靈隱不契。往天童參無用全公。無用問曰。行腳僧遊山僧。師曰。行腳僧。無用曰。如何是行腳事。師以坐具便摵。無用曰。此僧敢來者寍貌篘蔑扆韞h。室中常示以狗子無佛性話。一日擬開口。無用以竹篦劈口便打。師應聲呈偈云。大茶毒鼓。轟天震地。轉腦回頭。橫屍萬里。無用頷之。久之侍香。辭去西游歷登諸老門。迨出世妙勝嗣無用。遷金文移。光孝乙亥大旱禱雨。州治郡將以道居左偏。師謂釋左道右舊有成法。力爭不可。退歸雪竇申明于朝得旨仍舊乃已。史衛王薦師領台之報恩。天台舊無律宗。師議合十寺為大剎。築壇場闡揚毘尼。朝命徙虎丘領雪峰三年。陞住靈隱。衛王創大慈成請師開山。師審法立度去浮務約。雖大智復作無以易之。衛王薨退居上柏。台州使君陳公遣使以瑞巖邀之於道。師勉領寺事逾月遂行。無何江心牒至。監丞史公強之。乃起黽勉絕江。明年廷臣奏令僧道買紫衣師號。俾以衣號住持。師以為審如是。則千金之子皆可主法。吾道殆矣。奏疏殿陛上書廟堂。其議遂寢。詔徙育王。興建居多。既而天童除書至不應。戊申春師寢疾。通守永嘉曹公等入山問疾。從容敘世契。移頃命紙筆書遺表。作寺丞張公書援山谷晦堂例請主後事。書四句偈辭眾云。業鏡高懸。七十二年。一槌擊碎。大道坦然。置筆與曹公訣別右脅而逝<p><b>　　<A NAME="n2147"></A>天童華禪師法嗣</b><p>慶元府天童密庵咸傑禪師。福州鄭氏子。母夢廬山老僧入舍而生。自幼穎悟出家為僧。不憚遊行遍參知識。後謁應庵於衢之明果庵。孤硬難入屢遭呵。一日庵問。如何是正法眼。師遽答曰。破沙盆。庵頷之。未幾辭回省親。庵送以偈曰。大徹投機句。當陽廓頂門。相從今四載。徵詰洞無[<a href='javascript:showpic("../fontimg/072745.gif")'>病-丙+(一/艮)</a>]。雖未付缽袋。氣宇吞乾坤。卻把正法眼。喚作破沙盆。此行將省覲。切忌便跺跟。吾有末後句。待歸要汝遵。出世衢之烏巨。次遷祥符蔣山華藏。未幾　詔住徑山靈隱。晚居太白。僧問。虛空銷殞時如何。師曰。罪不重科。上堂。牛頭橫說豎說。不知有向上關[木*戾]子。有般添桶輩。東西不辯南北不分。便問。如何是向上關[木*戾]子。何異開眼尿床。華藏有一轉語。不在向上向下。千手大悲摸索不著。雨寒無處曬[日*良]。今日普請布施大眾。良久曰。達磨大師無當門齒。上堂。世尊不說說。[<a href='javascript:showpic("../fontimg/011902.gif")'>打-丁+幻</a>]曲作直。迦葉不聞聞。望空啟告。馬祖即心即佛。懸羊頭賣狗肉。趙州勘庵主貴買賤賣分文不直。秖如文殊是七佛之師。因甚出女子定不得。河天月暈魚分子。槲葉風微鹿養茸。上堂卓拄杖曰。迷時秖迷這箇。復卓一下曰。悟時秖悟這箇。迷悟雙忘。糞掃堆頭重添搕[打-丁+(天/韭)]。莫有向東涌西沒全機獨脫處道得一句底麼。若道不得華藏自道去也。擲拄杖曰。三十年後。上堂舉。金峰和尚示眾云。老僧二十年前有老婆心。二十年後無老婆心。時有僧問。如何是和尚二十年前有老婆心。峰云。問凡答凡問聖答聖。曰如何是二十年後無老婆心。峰云。問凡不答凡問聖不答聖。師曰烏巨當時若見。但冷笑兩聲。這老漢忽若瞥地。自然不墮聖凡窠臼。上堂舉婆子燒庵話。師曰。這箇公案叢林中少有拈提者。傑上座裂破面皮。不免納敗一上。也要諸方檢點。乃召大眾曰。這婆子洞房深穩水泄不通。偏向枯木上糝花寒巖中發焰。箇僧孤身迥迥慣入洪濤。等閑坐斷潑天潮。到底身無涓滴水。子細檢點將來敲枷打鎖則不無。二人若是佛法未夢見在。烏巨與麼提持畢竟意歸何處。良久曰。一把柳絲收不得。和煙搭在玉闌干。上堂。動絃別曲。葉落知秋。舉一明三。目機銖兩。如王秉劍殺活臨時。猶是無風匝匝之波。向上一路千聖把手共行。合入泥犁地獄。正當與麼時合作麼生。江南兩浙春寒秋熱。上堂。盡乾坤大地。喚作一句子擔枷帶鎖。不喚作一句子業識茫茫。兩頭俱透脫。淨裸裸赤洒洒沒可把。達磨一宗掃土而盡。所以雲門大師道。盡乾坤大地無纖毫過患猶是轉句。不見一法始是半提。更須知有全提底時節。大小雲門劍去久矣方乃刻舟。後示寂塔于寺之中峰<p>南書記者。福州人。久依應庵。於趙州狗子無佛性話豁然契悟。有偈曰。狗子無佛性。羅[<a href='javascript:showpic("../fontimg/023523.gif")'>目*侯</a>]星入命。不是打殺人。被人打殺定。庵見喜其脫略。紹興末終於歸宗<p>侍郎李浩居士。字德遠號正信。幼聞首楞嚴經如游舊國。志而不忘持橐。後造明果投誠入室。應庵揕其胸曰。侍郎死後向甚麼處去。公駭然汗下。庵喝出。公退參不旬日竟躋堂奧。以偈寄同參嚴康朝曰。門有孫臏鋪。家存甘贄妻。夜眠還早起。誰悟復誰迷。庵見稱善有鬻胭脂者。亦久參應庵頗自負。公贈之偈曰。不塗紅粉自風流。往往禪徒到此休。透道古今圈[袖-由+貴]後。卻來這堻薿推Y<p><b>　　<A NAME="n2148"></A>道場全禪師法嗣</b><p>常州華藏伊庵有權禪師。臨安昌化祁氏子。年十四得度。十八歲禮佛智裕禪師于靈隱。時無庵為第一座。室中以從無住本建一切法問之。師久而有省。答曰。暗堿黻w耳中出氣。庵可之。遂密付心印。嘗夜坐達旦。行粥者至忘展缽。鄰僧以手觸之。師感悟為偈曰。黑漆崑崙把釣竿。古帆高挂下驚湍。蘆花影塈邥月。引得盲龜上釣船。佛智嘗問。心包太虛量廓沙界時如何。師曰。大海不宿死屍。智撫其座曰。此子他日當據此座呵佛罵祖去在。師自是埋藏頭角益自韜晦。游歷湖湘江淛幾十年。依應庵於歸宗。參大慧於徑山。無庵住道場招師分座說法。於是聲名隱然。住後上堂。今朝結卻布袋口。明眼衲僧莫亂走。心行滅處解翻身。噴嚏也成師子吼。旃檀林任馳驟。剔起眉毛頂上生。剜肉成瘡露家醜。上堂。禪禪無黨無偏。迷時千里隔。悟在口皮邊。所以僧問石霜。如何是禪。霜云。[<a href='javascript:showpic("../fontimg/021590.gif")'>鹿*瓦</a>][<a href='javascript:showpic("../fontimg/057507.gif")'>專*瓦</a>]。又僧問睦州。如何是禪。州云猛火著油煎。又僧問首山。如何是禪。山云。猢猻上樹尾連顛。大眾。道無橫徑立處孤危。此三大老行聲前活路用劫外靈機。若以衲僧正眼。檢點將來不無優劣。一人如張良入陣。一人如項羽用兵。一人如孔明料敵。若人辨白得可與佛祖齊肩。雖然如是。忽有箇衲僧出來道。長老話作兩橛。也適來道。道無橫徑無黨無偏。而今又卻分許多優劣。且作麼生祇對。還委悉麼。把手上山齊著力。咽喉出氣自家知。淳熙庚子秋示微疾。留偈趺坐而逝。茶毘齒舌不壞。獲五色舍利無數。瘞于橫山之塔。分骨歸葬萬年寺左<p><b>　　<A NAME="n2149"></A>雙林用禪師法嗣</b><p>婺州三峰印禪師。上堂舉野狐話曰。不落不昧誣人之罪。不昧不落無繩自縛。可憐柳絮隨春風。有時自西還自東<p><b>　　<A NAME="n2150"></A>大溈行禪師法嗣</b><p>常德府德山子涓禪師。潼川人也。上堂。見見之時見非是見。見猶離見見不能及。遂喝曰。鯨吞海水盡。露出珊瑚枝。眾中忽有箇衲僧出來道。長老休寐語。卻許伊具一隻眼。上堂橫按拄杖曰。一二三四五六七。七六五四三二一。循還逆順數將來。數到未來無盡日。因七見一因一忘七。踏破太虛空。鐵牛也汗出。絕氣息無蹤跡。擲拄杖曰。更須放下這箇。始得參學事畢。上堂拈拄杖曰。有時奪人不奪境。拄杖子七縱八橫。有時奪境不奪人。山僧七顛八倒。有時人境兩俱奪。拄杖子與山僧削跡吞聲。有時人境俱不奪。卓拄杖曰。伴我行千里。攜君過萬山。忽然撞著臨濟大師時如何。喝曰。未明心地印。難透祖師關<p><b>　　<A NAME="n2151"></A>萬年賁禪師法嗣</b><p>溫州龍鳴在庵賢禪師。上堂舉崇壽示眾曰。識得凳子周匝有餘。雲門道。識得凳子天地懸殊。師曰。崇壽老漢坐殺天下人。雲門大師走殺天下人。龍鳴則不然。識得凳子四腳著地。要坐便坐要起便起。上堂舉趙州勘婆話頌曰。冰雪佳人貌最奇。常將玉笛向人吹。曲中無限花心動。獨許東君第一枝<p>潭州大溈咦庵鑑禪師。會稽人也。上堂。木落霜空天寒水冷。釋迦老子無處藏身。折東籬補西壁。撞著不空見菩薩。請示念佛三昧。也甚奇怪。卻向道。金色光明雲。參退喫茶去。上堂。老胡開一條路。甚生徑直。秖云。歇即菩提性淨明心不從人得。後人不得其門。一向奔馳南北往復東西。極歲窮年無箇歇處。諸人還歇得麼。休休。上堂舉。晦堂和尚一日問僧。甚處來。曰南雄州。堂曰。出來作甚麼曰尋訪尊宿。堂曰不如歸鄉好。曰未審和尚令某歸鄉意旨如何。堂曰。鄉里三錢買一片魚鮓如手掌大。師曰。寧可碎身如微塵。終不瞎箇師僧眼。晦堂較些子。有般漢便道。熟處難忘有甚共語處。上堂舉。罽賓國王問師子尊者蘊空公案。師頌曰。尊者何曾得蘊空。罽賓徒自斬春風。桃花雨後已零落。染得一溪流水紅<p class='juan'>
續傳燈錄卷第三十四</p>
<p><b>　　<A NAME="n2152"></A>續傳燈錄卷第三十五目錄</b><ul><p><b>　　<A NAME="n2153"></A>大鑑下第十八世</b><li></li></ul><ul><p><b>　　<A NAME="n2154"></A>育王光禪師法嗣一十四人</b><li>靈隱之善禪師</li><li>淨慈居簡禪師</li><li>徑山如琰禪師</li><li>天童派禪師</li><li>東禪觀禪師</li><li>上方銛禪師(已上六人見錄)</li><li>育王宗印禪師</li><li>淨慈義雲禪師</li><li>徑山妙嵩禪師</li><li>育王師瑞禪師</li><li>育王權禪師</li><li>天童齊禪師</li><li>雲居梵琮和尚</li><li>鐵牛印禪師(已上八人無錄)</li></ul><ul><p><b>　　<A NAME="n2155"></A>大鑑下第十九世</b><li></li></ul><ul><p><b>　　<A NAME="n2156"></A>天童傑禪師法嗣九人</b><li>靈隱崇岳禪師</li><li>臥龍祖先禪師</li><li>薦福道生禪師</li><li>天童自鏡禪師</li><li>淨慈慧光禪師</li><li>隱靜致柔禪師(已上六人見錄)</li><li>蔣山慶如禪師</li><li>靈隱了悟禪師</li><li>侍郎張鎡居士(已上三人無錄)</li></ul><ul><p><b>　　<A NAME="n2157"></A>天童達觀禪師法嗣四人</b><li>虎丘善濟禪師(一人見錄)</li><li>華藏善淨禪師</li><li>天衣文蔚禪師</li><li>柏巖凝和尚(已上三人無錄)</li></ul><ul><p><b>　　<A NAME="n2158"></A>徑山如琰禪師法嗣七人</b><li>靈隱普濟禪師</li><li>淨慈聞禪師</li><li>徑山肇禪師</li><li>雙林朋禪師(已上四人見錄)</li><li>枯椿曇禪師</li><li>弁山阡禪師</li><li>東山源禪師(已上三人無錄)</li></ul><ul><p><b>　　<A NAME="n2159"></A>萬壽崇觀禪師法嗣四人</b><li>黃龍慧開禪師</li><li>石霜妙印禪師(已上二人見錄)</li><li>孤峰德秀禪師</li><li>鴻福師洸禪師(已上二人無錄)</li></ul><ul><p><b>　　<A NAME="n2160"></A>育王師瑞禪師法嗣一人</b><li>瑞岩崇壽禪師(見錄)</li></ul><ul><p><b>　　<A NAME="n2161"></A>靈隱之善禪師法嗣四人</b><li>徑山善珍禪師(一人見錄)</li><li>淨慈仲穎禪師</li><li>無方安禪師</li><li>霜林果禪師(已上三人無錄)</li></ul><ul><p><b>　　<A NAME="n2162"></A>天童智穎禪師法嗣三人</b><li>徑山如[王*玉]禪師(一人見錄)</li><li>虎丘務本禪師</li><li>雪峰德因禪師(已上二人無錄)</li></ul><ul><p><b>　　<A NAME="n2163"></A>淨慈居簡禪師法嗣二人</b><li>育王大觀禪師(見錄)</li><li>石樓明禪師(無錄)</li></ul><ul><p><b>　　<A NAME="n2164"></A>鼓山安永禪師法嗣二人</b><li>淨慈悟明禪師(見錄)</li><li>承天法堅禪師(無錄)</li></ul><ul><p><b>　　<A NAME="n2165"></A>直翁舉禪師法嗣一人</b><li>天童岫禪師(見錄)</li></ul><ul><p><b>　　<A NAME="n2166"></A>育王妙堪禪師法嗣一人</b><li>東湖祥禪師(無錄)</li></ul><ul><p><b>　　<A NAME="n2167"></A>育王宗印禪師法嗣一人</b><li>道場法舟禪師(無錄)</li></ul><ul><p><b>　　<A NAME="n2168"></A>乾元宗穎禪師法嗣二人</b><li>鼓山宗鑑禪師</li><li>白雲仁禪師(已上二人無錄)</li></ul><ul><p><b>　　<A NAME="n2169"></A>金山道奇禪師法嗣一人</b><li>靈隱祖泉禪師(無錄)</li></ul><ul><p><b>　　<A NAME="n2170"></A>天童派禪師法嗣一人</b><li>無鏡徹禪師(無錄)</li></ul><ul><p><b>　　<A NAME="n2171"></A>徑山嵩禪師法嗣一人</b><li>無塵淨禪師(無錄)</li></ul><ul><p><b>　　<A NAME="n2172"></A>大鑑下第二十世</b><li></li></ul><ul><p><b>　　<A NAME="n2173"></A>臥龍祖先禪師法嗣四人</b><li>徑山師範禪師</li><li>靈隱法薰禪師(已上二人見錄)</li><li>雲居慈覺禪師</li><li>大慈道儔禪師(已上二人無錄)</li></ul>續傳燈錄卷第三十五目錄(終)</body></html>
