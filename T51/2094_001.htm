<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T51 </TITLE>
</head>
<BODY>

<p><p></li><p><b>　　<A NAME="n2619"></A>No. 2094</b><p class='juan'>
梁京寺記</p>
<p><span class='byline'>　　　　闕名</span><br><p><b>　　<A NAME="n2621"></A>小莊嚴寺</b><p>梁小莊嚴寺。在建業定陰里。本是晉零陵王廟地。天監六年度禪師起造。時有邵文立者。世以烹屠為業。嘗欲殺一鹿。鹿跪而流淚。以為不祥。鹿懷一麑。尋當產育。就庖哀切。同被刳割。因斯患疾。眉鬚皆落。身瘡並壞。後乃深起悔責求道。度禪師發大誓願。罄捨家資迴買此地。為立伽藍<p><b>　　<A NAME="n2622"></A>同泰寺</b><p>梁武帝改年號大同。起同泰寺。在臺城內。窮竭帑藏。造大佛閣七層。為火所焚。武帝捨身施財。以祈佛福。自大通以後。無年不幸<p><b>　　<A NAME="n2623"></A>興國禪寺</b><p>梁武帝天監十三年。以錢二十萬。易定林前前岡獨龍阜。以葬誌公。永定公主以湯沐之資。造浮圖五級於其上。十四年。即塔前建開善寺<p><b>　　<A NAME="n2624"></A>昇元寺</b><p>昇元寺即瓦棺寺也。在城西隅瞰江面。後踞崇岡最為古跡。累經兵火。略無彷彿。李王時昇元閣猶在。乃梁朝故物<p><b>　　<A NAME="n2625"></A>大愛敬寺</b><p>梁武帝普通元年造。在蔣山之北高峰上<p><b>　　<A NAME="n2626"></A>法寶寺</b><p>梁同泰寺基之半也。建康剎錄。梁武帝大通元年。創同泰寺。寺處宮後。別開一門。名大通門。帝晨夕講議。多遊此門<p><b>　　<A NAME="n2627"></A>法光寺</b><p>即梁之蕭帝寺。舊傳。天監十三年造。元絳寺記云。不知從昔之名。故後人以帝氏目之<p><b>　　<A NAME="n2628"></A>寶林寺</b><p>梁天監中。武帝與寶公。同遊此山。見林巒殊勝。命建精藍<p><b>　　<A NAME="n2629"></A>長于寺</b><p>建康南五里有山岡。其間平地。庶民雜居。有大長于．小長于．東長于．並是地名。小長于在瓦棺寺南。巷西頭出大江。梁初起長于寺<p class='juan'>
</p>
</body></html>
