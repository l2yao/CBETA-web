<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T54 </TITLE>
</head>
<BODY>

<p><b>　　<A NAME="n5044"></A>No. 2129</b><p class='juan'>
續一切經音義卷第一(并序)</p>
<p><span class='byline'>　　　　燕京崇仁寺沙門希麟集</span><br><p>[<a href='javascript:showpic("../fontimg/031432.gif")'>蓋-去+太</a>]聞。殘純樸而薄道德。仁義漸開。廢結繩而定蓍龜。文字乃作。仰觀玄象。俯視成形。蒼頡始制於古文。史籀纂成乎大篆。相沿歷世。更變隨時。篆與古文。用之小異。逮周禮保氏掌國子學。以道教之六書。謂象形指事。會意。形聲。轉注。假借。六者造字之本。雖蟲篆變體。古今異文。離此六書。[<a href='javascript:showpic("../fontimg/025752.gif")'>立*立</a>]為謬惑。春秋之末。保氏教廢。秦并海內。丞相李斯。考較籀文。別為小篆。吏趨省易。變體稍訛。程邈改文。謂之[<a href='javascript:showpic("../fontimg/041928.gif")'>隸-木+士</a>]本。漢興書學。楊雄作訓纂八十九章。班固加十三章。[<a href='javascript:showpic("../fontimg/028497.gif")'>君/羊</a>]書用字略備。後漢許慎。集古文籀篆諸家之學。出目錄五百四十篇。就[<a href='javascript:showpic("../fontimg/041928.gif")'>隸-木+士</a>]為訓注。作說文解字。時蔡伯喈。亦以滅學之後。請刊定五經備體。刻石立於太學之門。謂之石經。仍有呂忱。作字林五篇。以補許蔡之漏略洎有唐。立說文石經字林之學。至大曆中。命孝廉生。顏傳經。國子司業張參等。刊定五經。文字正體。復有字統。字鏡。陸氏釋文。張[戩-(ㄙ*ㄙ)+(ㄠ*ㄠ)]考聲。韻譜。韻英。韻集。韻略。述作既眾。增損互存。[<a href='javascript:showpic("../fontimg/025752.gif")'>立*立</a>]乃傍通三史。證據九經。若斯文而有旨。即彼義以無差。音義之興。其來有自。況乎釋尊之教也。四含妙典。談有相於權門。八部真宗。顯無為於實際。真俗雙舉。唐梵兩該。借以聲名句文為能詮。表以菩提涅盤為所證。演從印度。譯布支那。前後翻傳。古今抄寫。論梵聲則有一文兩用。誤上去於十二音中。數字同歸。疑體業向八轉聲內。考畫點。乃秖如棪(以冉)掞(舒贍)[乳-孚+舌]於手木。帳(知亮)悵(丑仗)雜於心巾。[征-止+ㄠ](都奚)[伭-〦+一](直尼)著彳著人。裸(古玩)裸(胡瓦)從衣從示。[<a href='javascript:showpic("../fontimg/035831.gif")'>言*舀</a>](吐刀)諂(丑冉)不分舀(以小)[刀/臼](音陷)壯(側亮)牡(莫后)罔辨牛(語求)爿(疾良)少斫昧於戍哉。無點虧於寫富。如斯之類。謬誤寔繁。若不討詳。漸乖大義。故唐初有沙門玄應者。獨運先覺。天縱生知。明唐梵異言。識古今奇字。首興厥志。切務披詳。始於古花嚴經。終於順正理論。撰成經音義二十五卷。次有沙門慧苑。撰新花嚴音義二卷。復有沙門雲公。撰涅盤音義二卷。復有大慈恩寺基法師。撰法花音訓一卷。或即未周三藏。或即偏局。一經。尋撿闕如。編錄不次。至唐建中末。有沙門慧琳。內精密教。入於總持之門。外究墨流。研乎文字之粹。印度聲明之妙。支那音韻之玄。既缾受於先師。亦泉瀉於後學。棲心二十載。披讀一切經。撰成音義總一百卷。依開元釋教錄。始從大般若。終於護命法。所音眾經。都五千四十八卷。四百八十帙。自開元錄後。相繼翻傳經論。及拾遺律傳等。從大乘理趣六波羅蜜多經。盡讀開元釋教錄。總二百六十六卷。二十五帙。前音未載。今續者是也。伏以　抄主無礙大師。天生睿智。神授英聰。總講[<a href='javascript:showpic("../fontimg/028497.gif")'>君/羊</a>]經。[<a href='javascript:showpic("../fontimg/010174.gif")'>彳*扁</a>]糅章抄。傳燈在念。利物為心。見音義以未全。慮撿文而有闕。因貽華翰。見命菲才。遣對曦光。輒揚螢燭。然或有解字廣略。釋義淺深。唐梵對翻古今同異。雖依憑據。[丙/(敲-高)]俟來英。冀再披詳。庶無惑爾<p><b>　　<A NAME="n5046"></A>音大乘理趣六波羅蜜多經一帙十卷</b><p>右從第一盡十此卷續音<p><b>　　<A NAME="n5047"></A>大乘理趣六波羅蜜多經卷第一(并經序中字)</b><blockquote class='FuWen'>大朴(上徒[<a href='javascript:showpic("../fontimg/031432.gif")'>蓋-去+太</a>]反蒼頡篇云大巨也易曰大哉乾元萬物資始下普剝反正作樸字說文云木素也聲類云凡物未雕刻曰樸王弼云樸真也猶氣像未分也莊子云純朴不殘孰為犧[<a href='javascript:showpic("../fontimg/028175.gif")'>缶*尊</a>]又日夫殘樸以為器工匠之罪也毀道德為仁義聖人之過也)</blockquote><blockquote class='FuWen'>萬籟(上無怨反合作万字筭經云十千曰万今作萬本蟲名州名人姓也相承借為万字下落大反樂器名也說文云大籟小簫郭璞注尒雅云大簫二十三管長尺四寸小者十六管長尺二寸一名籟也字從竹賴聲也序文從草作[蔌-欠+頁]蒿名也非此用)</blockquote><blockquote class='FuWen'>紛綸(上芳文反廣雅云紛眾多貌也考聲亂也下律迍反易曰綸經理也注太玄經云綸絡也今桉紛綸即雜遝交絡盛貌也說文二字並從糸分侖聲也糸音覓也)</blockquote><blockquote class='FuWen'>旭日(上凶玉反切韻云日初出也說文云日旦出也考聲云旭明也從日九九亦聲也下仁一反說文曰實也太陽精不虧也從口一聲也口音雨非反像口匝之形也)</blockquote><blockquote class='FuWen'>罽賓(上居又反西域國名或云[<a href='javascript:showpic("../fontimg/000070.gif")'>企-止+〡</a>]溼蜜羅亦云迦葉彌羅皆梵言訛轉也正云羯溼弭羅此翻為阿誰入謂此國未建都時有大龍池人莫敢近也有一羅漢見地形勢宜人居止從龍乞容一膝地時龍許之羅漢變身漸大膝滿龍池龍以言信捨之而去羅漢復以神力乾竭其水遂建城郭眾人咸言我等不因聖師阿誰敢入因有此語乃立國名)</blockquote><blockquote class='FuWen'>空[(工*凡)/言](上苦紅反切韻大也又通也說文云從冗工聲下符仲反字書云理也考聲云明也亦皮變反切韻云訓也今案空[(工*几)/言]二字僧名也)</blockquote><blockquote class='FuWen'>梗[<a href='javascript:showpic("../fontimg/067349.gif")'>既/木</a>](上古杏反尒雅云梗直也廣雅云略也鄭注禮記云平斛也薜註東都賦云梗[<a href='javascript:showpic("../fontimg/067349.gif")'>既/木</a>]不纖密也釋文大略也二字並從木更既聲)</blockquote><blockquote class='FuWen'>薄伽梵(上傍各反梵語或云婆伽婆亦云薄伽伴正云婆[<a href='javascript:showpic("../fontimg/035509.gif")'>言*我</a>][金*(离-禸+ㄆ)]婆音蒲賀反[金*(离-禸+ㄆ)]音[└@人]范反翻經沙門慧琳云古譯為世尊謂世出世間咸尊重故又十號之中第十號也大智度論云如來尊號有無量名略言六種謂自在熾盛端嚴名稱吉祥尊貴今言薄伽梵具此六義故翻經者但存梵語也)</blockquote><blockquote class='FuWen'>迦蘭多迦(上下皆薑佉反舊云迦蘭陀或云迦闌鐸迦皆梵音訛轉也正云羯[<a href='javascript:showpic("../fontimg/055202.gif")'>娕*頁</a>]馱迦此譯云好聲鳥謂王舍城側有大竹林此鳥多棲此大林中因以為名即說此理趣般若處也)</blockquote><blockquote class='FuWen'>阿僧企耶(企音輕以反耶音以遮反正梵語也舊云阿僧祇此譯為無央數謂數之盡名也古華嚴音義云一百二十數中無央數當一百二十也又依小乘數慈恩法師引俱舍說本數六十傳失其八無央數當第五十二數也)</blockquote><blockquote class='FuWen'>依怙(上於希反玉篇云倚也切韻云從也論語云依於仁也說文從二人相依倚會意字也下胡古反尒雅云怙恃也韓詩外傳云怙賴也毛詩云無父何怙從心古聲也)</blockquote><blockquote class='FuWen'>羈鞅(上居宜反字書云絆也韻集云絡馬頭革帶也說文從革囚馬會意字也下於兩反玉篇云強也切韻云車軮荷也又云牛項索也字從革央聲也)</blockquote><blockquote class='FuWen'>明星(上說文從[囗@(儿/口)]作[(囗@(儿/口))*月]蔡邕從目作明古文從日作明三體皆通經典多用古文明字[囗@(儿/口)]音鬼永反下星字古文作[晶/生]尒雅曰明星謂之啟明郭璞注云太白星也晨見東方為啟明昏見西方為太白)</blockquote><blockquote class='FuWen'>洄澓(上音回下音復尒雅曰逆流而上曰泝洄郭注云謂旋者也三蒼云澓深也謂河海旋流處也)</blockquote><blockquote class='FuWen'>迦嚕羅(中離古反或云迦婁羅亦云揭路茶正云[<a href='javascript:showpic("../fontimg/067868.gif")'>薜/女</a>]嚕[<a href='javascript:showpic("../fontimg/027328.gif")'>奴/糸</a>]此云妙翅亦云金翅亦名龍冤案起世經云金翅鳥與龍各具四生卵生金翅鳥只食卵生龍以力小故乃至化生金翅鳥具食四生龍以威力大故餘二生准知)</blockquote><blockquote class='FuWen'>僂者(上力主及杜注左傳云僂傴也背曲也廣雅云身曲也說文云[<a href='javascript:showpic("../fontimg/007559.gif")'>虺-虫+王</a>]也從人縷省聲也)</blockquote><blockquote class='FuWen'>裸者(上華瓦反避俗諱作此音本音郎果反顧野王云裸者脫衣露袒也說文從衣果作裸字書從身作[<a href='javascript:showpic("../fontimg/038099.gif")'>身*果</a>]玉篇從人作[<a href='javascript:showpic("../fontimg/000797.gif")'>仁-二+果</a>]三體並通經文從示作<span class='corr'>祼</span>音灌書誤也)</blockquote><blockquote class='FuWen'>聾[<a href='javascript:showpic("../fontimg/022297.gif")'>病-丙+亞</a>](上祿東反左傳云耳不聽五音之和謂之聾杜預云聾暗也說文從耳龍形聲也經文作韻不成字也下[<a href='javascript:showpic("../fontimg/047022.gif")'>亞*鳥</a>]賈反考聲云不能言也雖有聲而無辭也古今正字[<a href='javascript:showpic("../fontimg/022297.gif")'>病-丙+亞</a>]瘖也說文從[病-丙][病-丙]音女厄反亞聲也經文從口作啞音厄笑聲也非經義)</blockquote><blockquote class='FuWen'>魍魎(上音罔下音兩賈注國語云水[<a href='javascript:showpic("../fontimg/010574.gif")'>怡-台+在</a>][女*(乏-之+友)]鬼也淮南子云魍魎狀如三歲小兒赤黑色赤目赤爪長耳美髮有本作[<a href='javascript:showpic("../fontimg/072797.gif")'>虫*罔</a>][虫*兩]亦通用)</blockquote><blockquote class='FuWen'>砥掌(上脂履反杜注左傳云砥平也蒼頡篇云磨礪石也經文從手作抵擊也非平如砥掌義)</blockquote><blockquote class='FuWen'>隘[<a href='javascript:showpic("../fontimg/041727.gif")'>阿-可+(匚@夾)</a>](上[<a href='javascript:showpic("../fontimg/047022.gif")'>亞*鳥</a>]介反廣雅迫也王逸注楚辭云隘險[阿-可+(戶@乙)]也或作[阿-可+(戶@乙)]下咸甲反顧野王云迫[阿-可+(戶@乙)]也說文從阜從[匚@夾]聲也經文從犬作狹謂狹習也非此用)</blockquote><blockquote class='FuWen'>廛里(上直連反考聲云市空地又居也經文作[<a href='javascript:showpic("../fontimg/072475.gif")'>土*厘</a>]俗字也下良史反周禮云五家為鄰五鄰為里風俗通云里止也謂五十家共止也)</blockquote><blockquote class='FuWen'>鸚鵡(上烏耕反下又作[<a href='javascript:showpic("../fontimg/046810.gif")'>母*鳥</a>]二體同音武山海經云黃山有鳥青羽赤喙人舌能作人語名曰鸚鵡禮記云鸚鵡能言不離飛鳥是也二字並形聲字也)</blockquote><blockquote class='FuWen'>[<a href='javascript:showpic("../fontimg/072352.gif")'>犛-未+牙</a>]牛(上音茅西南夷牛名亦名長髦牛也下語求反世本云黃帝臣[角*玄]得仙服牛史記云紂倒曳九牛)</blockquote><blockquote class='FuWen'>犎牛(上音封山海經云南方野牛集注尒雅云今交趾所獻丞相牛是也郭璞注釋畜云領上犦[月*夫]起高二尺許如駝肉鞍今俗謂之[<a href='javascript:showpic("../fontimg/008093.gif")'>山/夆</a>]牛是也犦音雹胅田頡反)</blockquote><blockquote class='FuWen'>熊羆(上羽弓反毛詩云惟熊惟羆說文云獸也似豕山居冬蟄[<a href='javascript:showpic("../fontimg/030280.gif")'>舌*也</a>]足掌其掌蹯音煩下音悲尒雅云羆如熊黃白文郭璞曰似熊長頭高[<a href='javascript:showpic("../fontimg/029502.gif")'>腳-谷+去</a>]猛[狂-王+敢]多力熊拔樹木也)</blockquote><blockquote class='FuWen'>虎豹(上呼古反說文云獸君也從虍虍音呼從人以虎足似人足故也下包貌反說文云似虎團文黑花而小於虎字從豸從包省聲也豸音雉)</blockquote><blockquote class='FuWen'>豺狼(上[<a href='javascript:showpic("../fontimg/019763.gif")'>爿*木</a>]皆反尒雅云豺[<a href='javascript:showpic("../fontimg/020546.gif")'>狂-王+苟</a>]足也說文云狼屬也從豸才聲經文從犬作[<a href='javascript:showpic("../fontimg/020248.gif")'>狂-王+才</a>]非也案豺有二類大曰豺郎小曰豺奴小者先行共獵[<a href='javascript:showpic("../fontimg/047688.gif")'>鹿/章</a>]鹿殺已守之不敢即食以待豺郎後至先食飽已豺奴啖其殘肉故月令云後五日豺祭獸即其是也)</blockquote><blockquote class='FuWen'>箜篌(上音空下音侯樂器名也釋名云師延所作後出於桑閒漢上之空地也蓋空國之侯所存也又云師堅為[晉-(ㄙ*ㄙ)+(口*口)]君所鼓鄭衛分其地而有之遂號鄭衛之淫樂也)</blockquote><blockquote class='FuWen'>蚖蛇(上五官愚轅二反下社遮反抱朴子曰[<a href='javascript:showpic("../fontimg/032820.gif")'>虫*也</a>]類甚多唯蚖[<a href='javascript:showpic("../fontimg/032820.gif")'>虫*也</a>]中人最急以刀割其所螫處肉[云/廾]於地肉自沸似火炙須臾焦盡人方得活也二字並從虫元它聲)</blockquote><blockquote class='FuWen'>蝮蠍(上芳伏反尒雅曰蝮虺博三寸首大如擘郭璞注云如人擘指史記云蝮螫手則斷也下軒謁反四方通語也說文云毒蟲也尾上拳玉篇云蠆也字從虫歇形聲字也經文作蝎音褐蝎蛣崛也乖蝮蠍義也)</blockquote><blockquote class='FuWen'>魚[<a href='javascript:showpic("../fontimg/048305.gif")'>敝/黽</a>](上語居反說文水蟲也尒雅云魚尾謂之丙郭注云似篆書丙字俗作魚字下鞭滅反說文云水介蟲也從黽敝聲也經文從魚作鱉俗字也黽音猛)</blockquote><blockquote class='FuWen'>黿鼉(上音元說文云大[<a href='javascript:showpic("../fontimg/048305.gif")'>敝/黽</a>]也大者如車輪小者如盤有神力能制水族魅人而食之下唐多反山海經云江水多鼉郭注云似蜥蜴有鱗大者長丈許小者四五尺說文云水介蟲也從黽[咒-几+里]省聲也黽音猛[咒-几+里]音那經文二字下並從龜作[元/龜]鼉俗字非也)</blockquote><blockquote class='FuWen'>鳳凰(上馮貢反下音皇尒雅曰鷃鳳其雌凰郭璞注云瑞應鳥也許慎說文云神鳥也出東方君子之國翱翔四海之外龍文龜背鷰頷雞喙五[彰-章+豸]備舉非梧桐不棲非竹實不食朝鳴曰發明晝鳴上朔夕鳴曰滿昌昏鳴曰固常夜鳴曰保長見則天下大安)</blockquote><blockquote class='FuWen'>蘇莫遮[<a href='javascript:showpic("../fontimg/001534.gif")'>冒-目+月</a>](下毛報反說文云小兒及蠻夷頭衣從目曰聲也曰音同上文字集略從巾作帽亦通案蘇莫遮胡語也本云颯麼遮此云戲也出龜茲國至今由有此曲即大面撥頭之類是也)</blockquote><blockquote class='FuWen'>船筏(上順專反舟也方言云自關而西謂舟為船案說文從舟從沿省聲也今作船俗字有作舡非也下煩[<a href='javascript:showpic("../fontimg/043079.gif")'>革*蔑</a>]反俗字也縛竹木浮於水也廣雅從舟作[<a href='javascript:showpic("../fontimg/030537.gif")'>舟*發</a>]說文作[木*發]從木發聲也)</blockquote><blockquote class='FuWen'>[涅-土+(出/大/((犀-尸)-牛+十))]河(上蒲冒反考聲云猝雨也說文疾雨水也又[涅-土+(出/大/((犀-尸)-牛+十))]霣也字從水從曰從出從廾音拱從丰音滔也)</blockquote><blockquote class='FuWen'>毫[氂-未+牙](上胡高反下力馳反九章筭經云凡度之始初於忽十忽為絲十絲為毫十毫為[氂-未+牙]說文云毫[氂-未+牙]二字並從毛毫字從豪省[氂-未+牙]字從[漦-未+牙]省經文作豪[(牙*ㄆ)/束]二字誤也)</blockquote><blockquote class='FuWen'>輕懱(下眠[<a href='javascript:showpic("../fontimg/048305.gif")'>敝/黽</a>]反說文云輕[<a href='javascript:showpic("../fontimg/000731.gif")'>仁-二+易</a>]也從心變體作[怡-台]從薎音同上經文從竹作篾竹皮也非經義有本從手作[打-丁+蔑]樂名也今不取)</blockquote><p><b>　　<A NAME="n5048"></A>大乘理趣六波羅蜜多經卷第二</b><blockquote class='FuWen'>迦遮[<a href='javascript:showpic("../fontimg/041847.gif")'>阿-可+(嶙-山)</a>]底迦(上下二字皆薑佉反底音丁以反西國瑞鳥名也身有葩毛非常輕耎績以為衣轉輪聖王方御此服即今彼國見有此鳥流類毛麤不如輪王時所得者也)</blockquote><blockquote class='FuWen'>不瞚(下水閏反說文云瞚謂目開闔數搖動也從目寅亦聲也俗作瞬古文作眒今經文從目旬作眴亦通魯史春秋云萬世猶如一眴也)</blockquote><blockquote class='FuWen'>嗢[<a href='javascript:showpic("../fontimg/040317.gif")'>金*本</a>]羅(上烏骨反正梵語也舊云優[<a href='javascript:showpic("../fontimg/040317.gif")'>金*本</a>]羅或云漚[<a href='javascript:showpic("../fontimg/040317.gif")'>金*本</a>]羅此譯云青蓮華最香最大人間絕無出大雪山無熱惱池也)</blockquote><blockquote class='FuWen'>[<a href='javascript:showpic("../fontimg/040317.gif")'>金*本</a>]特磨(梵語不正也或云波頭摩或云[<a href='javascript:showpic("../fontimg/040317.gif")'>金*本</a>]弩摩正云[<a href='javascript:showpic("../fontimg/040317.gif")'>金*本</a>]納摩此譯云紅蓮花謂花之上者也)</blockquote><blockquote class='FuWen'>拘牟頭(或云拘勿頭或云拘摩[邱-丘+舟]皆梵語訛轉爾正云拘某陀此譯云赤色蓮花人間亦少多出彼池)</blockquote><blockquote class='FuWen'>奔茶利(古云芬陀利皆訛也正云奔去聲[<a href='javascript:showpic("../fontimg/027328.gif")'>奴/糸</a>]奴雅反哩迦此云白色蓮花也人間無亦出彼池也)</blockquote><blockquote class='FuWen'>曼茶羅(或云曼吒羅具足應云摩賀曼拏上聲[<a href='javascript:showpic("../fontimg/013022.gif")'>打-丁+羅</a>]此云大壇即眾聖集會所案金剛頂經有十七大曼茶羅一一皆具四曼茶羅廣如彼說)</blockquote><blockquote class='FuWen'>蓊鬱(上屋孔反下溫律反說文鬱草也字從林缶芳久反[冗-几]音人[鬯-匕]匕[彰-章]作鬱經文作[<a href='javascript:showpic("../fontimg/015978.gif")'>爵-(采-木)+(樊-大)</a>]俗用非也漢書司馬相如云蓊鬱草木盛[<a href='javascript:showpic("../fontimg/022686.gif")'>白/儿</a>]也)</blockquote><blockquote class='FuWen'>菴愔(上烏甘反下於淫反真言中字也)</blockquote><blockquote class='FuWen'>呬[<a href='javascript:showpic("../fontimg/039945.gif")'>醠-央+兮</a>](上馨以反下呼雞反)</blockquote><blockquote class='FuWen'>[<a href='javascript:showpic("../fontimg/060797.gif")'>少/兔</a>]迷(上奴溝反案字兔子)</blockquote><blockquote class='FuWen'>[<a href='javascript:showpic("../fontimg/043347.gif")'>乞*頁</a>]叉(上苦骨反案字白禿)</blockquote><blockquote class='FuWen'>[<a href='javascript:showpic("../fontimg/059044.gif")'>仁-二+尒</a>][<a href='javascript:showpic("../fontimg/003296.gif")'>口*尸</a>](下音許兮反真言中字也)</blockquote><blockquote class='FuWen'>沃屹(上烏酷反下魚訖反自菴[<a href='javascript:showpic("../fontimg/012361.gif")'>打-丁+音</a>]至沃屹並直言用影梵文不求字義)</blockquote><blockquote class='FuWen'>賑恤(上真刃反爾雅曰賑富也下思律反鄭注周禮云賑恤憂貧也顧野王云賑救也恤[<a href='javascript:showpic("../fontimg/011099.gif")'>敏/心</a>]也說文云恤從心血聲也)</blockquote><blockquote class='FuWen'>心胏(白虎通云心禮也南方火之精赤銳而有瓣如未敷蓮花王[?*十]和脈經云心與小[<a href='javascript:showpic("../fontimg/029811.gif")'>殤-歹+月</a>]大[<a href='javascript:showpic("../fontimg/029811.gif")'>殤-歹+月</a>]合為府其藏神其候口反心有病則失音不能言下芳廢反白虎通云胏義也西方金之精色白王[?*十]和脈經云胏與膀胱合為府其神魄其<span class='corr'>喉</span>鼻故胏有病則鼻不聞香臭說文云從肉[姊-女]聲也[姊-女]音肥味反經文從市作肺俗用非)</blockquote><blockquote class='FuWen'>[<a href='javascript:showpic("../fontimg/029811.gif")'>殤-歹+月</a>]胃(上除良反釋名云腹內暢氣之府也說文從肉場省聲也下或作[<a href='javascript:showpic("../fontimg/029698.gif")'>月*胃</a>]俗字也正作胃白虎通云脾之府色黑說文云穀府也從肉象形字也)</blockquote><blockquote class='FuWen'>肝膽(上音干白虎通云肝仁也東方木之精王氏脈經云肝與膽合為府其神魂其候目故肝熱則目赤說文從月干聲也下荅敢反白虎通云膽者肝之府主仁是以仁者有勇王氏脈經云膽之病則精神不守說文云從肉詹聲也詹音占)</blockquote><blockquote class='FuWen'>脾腎(上婢彌反白虎通云脾者信也中央土之精色黃王氏脈經云脾與胃合為府其候舌故脾有熱則舌病脣不收下臣忍反白虎通云腎者智也北方水之精色黑其形偶脈經云腎與三焦合為府其候耳故腎虛則耳聾說文從肉[臣*又][臣*又]音啟絃反)</blockquote><p><b>　　<A NAME="n5049"></A>大乘理趣六波羅蜜多經卷第三</b><blockquote class='FuWen'>穿[<a href='javascript:showpic("../fontimg/029467.gif")'>月*劦</a>](下許業反說文云肚兩旁[<a href='javascript:showpic("../fontimg/029467.gif")'>月*劦</a>]也從肉劦聲也劦音[<a href='javascript:showpic("../fontimg/003255.gif")'>口*十</a>]從三力經文從三刀作[刀/(刀*刀)]非也)</blockquote><blockquote class='FuWen'>啄噉(上音卓廣雅云啄嚙也說文云鳥[<a href='javascript:showpic("../fontimg/004015.gif")'>口*食</a>]也從口豕聲也豕音丑綠反經文從彖作喙音吁穢反鳥口也非此義下唐濫反噉亦食也或作啖亦同)</blockquote><blockquote class='FuWen'>鉆鋷(上儉嚴反說文云鐵[金*耴]夾取物也從金占聲經文從[<a href='javascript:showpic("../fontimg/030820.gif")'>卄/甘</a>]作鉗乃小兒鐵枷也非夾取義下黏[<a href='javascript:showpic("../fontimg/038359.gif")'>車*取</a>]反說文鋷亦鉆也攝也從金取聲也取音同上經文從三耳作鑷車下鐵纂非本字)</blockquote><blockquote class='FuWen'>磔裂(上陟革反字書云磔開也又張也說文云殺而張[月*薄]也音匹各反謂割肉也周禮云磔牲祭以禳[<a href='javascript:showpic("../fontimg/018881.gif")'>宋-木+火</a>]也郭璞注爾雅云今俗磔狗當大道中云止風也)</blockquote><blockquote class='FuWen'>焚燎(下聊弔反鄭注禮記云照也說文云放火也從火[<a href='javascript:showpic("../fontimg/007517.gif")'>嘹-口</a>]形聲字也)</blockquote><blockquote class='FuWen'>相拶(下贊辣反集訓云拶逼也考聲云排也說文云從手[巢-果+夕]聲[巢-果+夕]音才辣反辣音闌怛反)</blockquote><blockquote class='FuWen'>偃仆(上去蹇反廣雅云偃仰也從人匽聲下明北反或作踣同考聲云前倒也覆面也說文傾頓也又芳遇反)</blockquote><blockquote class='FuWen'>斸斫(上[冗-几+豕]綠反考聲云斸掘也[金*瞿]斸也說文斸斫也從斤屬聲也經文作斸俗字下章若反刀斫也)</blockquote><blockquote class='FuWen'>韁[糸*(車/山)*糸](上音薑下音祕顧野王云制馭車馬勒也說文形聲字也[糸*(車/山)*糸]字從絲從[車/山]音衛會意字也有從口從亡非)</blockquote><blockquote class='FuWen'>鞭撻(上必綿反說文云馬[竺-二+宋]也從革便聲下他葛反鄭註周禮云抶也抶猶打擊也抶音恥栗反說文撻從手達聲也)</blockquote><blockquote class='FuWen'>髲下(上音被謂髮垂也說文從髟皮聲髟音必遙反)</blockquote><blockquote class='FuWen'>[<a href='javascript:showpic("../fontimg/074541.gif")'>梟-木+儿</a>]鴈(上輔于爾雅曰舒[<a href='javascript:showpic("../fontimg/074541.gif")'>梟-木+儿</a>]鶩鶩音木郭璞注云鴨也考聲云野鴨之小者也字從鳥几聲几音殊几者鳥之短羽飛几几然形聲字也下顏諫反毛詩傳云大曰鴻小曰鴈隨陽鳥也月令云季秋之月鴻鴈來賓說文鴈鵝尸也亦名[鳥*可]音歌)</blockquote><blockquote class='FuWen'>蜴蜥(上音亦下西歷反爾雅云蜥蜴蝘蜓即守宮也說文云在壁曰蝘蜒在草曰蜥蜴方言云秦晉謂之守宮南楚謂之[<a href='javascript:showpic("../fontimg/032820.gif")'>虫*也</a>]醫或謂之蠑螈說文云蜴字或作易蜥字從虫析聲經文從斤作蚚乃音祈非蜴蜥字)</blockquote><blockquote class='FuWen'>蟣蝨(上居擬反韻英云蝨卵也下所乙反說文嚙人蟲也從[訊-言][虫*虫]作蝨經文從[訊-言]作虱俗用非也[訊-言]音信[虫*虫]音昆也)</blockquote><blockquote class='FuWen'>[蚤-虫+(虫*虫)]等(臧老反說文嚙人跳蟲子也從[虫*虫]從叉亦聲也經文作蚤俗字叉音爪)</blockquote><blockquote class='FuWen'>螟蛉(上覓瓶反下歷丁反爾雅曰螟蛉桑蟲毛詩蟲魚疏云桑小青蟲也似步屈今蜾[虫*羸]所負為子者是也蜾[虫*羸]蜂也一名蠮螉許慎云細腰蜂也郭璞云俗謂螟蛉為桑蟃蜾音果[虫*羸]音魯果反蠮音煙繼反螉音烏公反蟃音萬)</blockquote><blockquote class='FuWen'>蟊螣(上莫侯反下騰德反皆蝗蟲類也毛詩傳曰食根蟊食葉螣或作[鳶-鳥+虫]爾雅作[虫*貣]說文曰官吏乞貣則生[鳶-鳥+虫]二字皆形聲字也)</blockquote><blockquote class='FuWen'>蛗螽(上音負下音終說文作[眾/虫]音同上許慎曰負螽蝗蟲類也在草中不食苗毛詩曰趯趯蛗螽爾雅作蛗螽皆形聲字趯音他曆反)</blockquote><blockquote class='FuWen'>蛺蝶(上兼葉反下恬頰反說文蟲名也一名胡蝶莊周所夢者是也二字[<a href='javascript:showpic("../fontimg/025752.gif")'>立*立</a>]從虫虫音許鬼反夾[世/木]聲夾音古洽反[世/木]音葉)</blockquote><blockquote class='FuWen'>蜣蜋(上佉良反下音良爾雅云蛣蜣蜣蜋也郭璞注云黑甲蟲也噉糞土者蛣音詰)</blockquote><blockquote class='FuWen'>蠅[蠢-春+(└@人)](上孕蒸反下麥彭反鄭箋毛詩云蠅之為蟲汗白為黑方言云秦晉陳楚之間謂之蠅東齊謂之羊聲訛轉也郭璞曰江東呼羊似蠅也)</blockquote><blockquote class='FuWen'>[馬*橐]駝(上又作馲同音湯落反亦音郎各反下亦作[<a href='javascript:showpic("../fontimg/044682.gif")'>施-方+馬</a>]同音唐何反考聲云胡地畜也山海經云背有肉鞍力負千斤日行三百里能知水泉所在也說文二字皆形聲也經文作駱音洛爾雅云白馬黑鬣曰駱非馲駝字也)</blockquote><blockquote class='FuWen'>[<a href='javascript:showpic("../fontimg/007559.gif")'>虺-虫+王</a>]羸(上烏光反考聲云破也杜註左傳云瘠病也說文云曲脛也從犬象漏曲一[<a href='javascript:showpic("../fontimg/029502.gif")'>腳-谷+去</a>]王聲也經文從兀作[<a href='javascript:showpic("../fontimg/007559.gif")'>虺-虫+王</a>]誤也下力追反賈住國語云羸病也杜預注左傳云弱也說文羸瘦也從羊從[嬴-女]音力戈反)</blockquote><blockquote class='FuWen'>[<a href='javascript:showpic("../fontimg/001913.gif")'>利-禾+皮</a>]剝(上音皮下邦角反字書剝落也傷害也上[<a href='javascript:showpic("../fontimg/001913.gif")'>利-禾+皮</a>]字相承音皮檢字書無此字未達案合作[<a href='javascript:showpic("../fontimg/016426.gif")'>歹*皮</a>]音疋靡反傷也打折也)</blockquote><blockquote class='FuWen'>皴劈(上匕遵反埤蒼云[<a href='javascript:showpic("../fontimg/055962.gif")'>峻-山+皮</a>]皵也皵音匕略反考聲云凍裂也說文從皮[唆-口]形聲字也[唆-口]音匕旬反下劈音匹亦反廣雅云劈裂也說文劈破也從刀辟聲也古文作[脈-月+片]從片從[脈-月]分散形也)</blockquote><blockquote class='FuWen'>乞[<a href='javascript:showpic("../fontimg/002504.gif")'>曷-曰</a>](下垓礙反說文云人[└@人]財物則行乞[<a href='javascript:showpic("../fontimg/002504.gif")'>曷-曰</a>]也[<a href='javascript:showpic("../fontimg/002504.gif")'>曷-曰</a>]亦求也字從人從[└@人]不從包也)</blockquote><blockquote class='FuWen'>勞倦(下渠卷反疲也懈也尚書云猒倦也說文云從人卷聲或作[<a href='javascript:showpic("../fontimg/002366.gif")'>卷*力</a>]亦通經文作倦無此字也)</blockquote><blockquote class='FuWen'>弓弰(下所交反埤蒼云弓兩端末也考聲云弰謂弓兩頭從弓肖聲)</blockquote><blockquote class='FuWen'>孤惸(上古胡反考聲云孤獨也說文云無父曰孤從孑音結從觚省聲也下葵營反考聲云孤單也文字典說云無兄弟曰惸說文作煢從[訊-言]營省聲或從人作煢或作[勞-力+儿]皆通用也)</blockquote><blockquote class='FuWen'>鰥寡(上寡頑反禮記云老而無妻曰鰥尚書云有鰥在下謂舜年過而無室也下寡音關瓦反考聲云獨也謂婦人無夫也寡字下從分經文從[烈-列]音必遙反作[宋-木+(烈-列+(百-日+目))]書寫誤)</blockquote><blockquote class='FuWen'>囹圄(上歷丁反下魚舉反周時獄名夏曰夏臺殷曰羑里周曰囹圄也謂囚禁罪人之所二字[<a href='javascript:showpic("../fontimg/025752.gif")'>立*立</a>]形聲也)</blockquote><blockquote class='FuWen'>鈇鉞(上甫于反又音斧禮記諸侯賜斧鉞然後得殺鄭玄注云得其器乃敢行其事說文鈇剉也從金夫聲下袁厥反崔豹古今注云諸侯得黃鉞者許斬持節將說文從金戉聲也戉字從[戉-戈]音厥從戈經作戊非也音茂)</blockquote><blockquote class='FuWen'>蠱道(上音野鄭注周禮云野毒蟲也說文云腹中蟲能痛害人從蟲皿聲或云蠱毒蠱音古字)</blockquote><blockquote class='FuWen'>護魔法(護魔二字或云呼麼梵語也唐云火祭案瑜伽護魔經有四種爐謂半月形滿月形方與八角應四種法謂勾召降伏息[<a href='javascript:showpic("../fontimg/018881.gif")'>宋-木+火</a>]敬愛等加持雖別皆以三白食及雜花果等於爐中焚燎用祭賢聖如此方燔柴之祭)</blockquote><blockquote class='FuWen'>[燖-口+几]去(上祥簷反考聲云燂[<a href='javascript:showpic("../fontimg/057153.gif")'>者/火</a>]也謂以湯沃毛令脫也說文云從火覃聲也經文作[燖-口+几]俗字也正作[(((嘹-口)-小)-日+干)*(大/火)]古文作[(夕/火)*(ㄆ/火)]今人罕用)</blockquote><blockquote class='FuWen'>騣髦(上子柬反蔡邕云駿馬上毛也古今典說云馬騣也從馬[稯-禾]聲也下音毛[稯-禾]音同上)</blockquote><blockquote class='FuWen'>剜眼(上[<a href='javascript:showpic("../fontimg/015001.gif")'>木*宛</a>]莞反埤蒼云剜削也考聲云剜由刻也說文云從刀[(餐-食)-又+(厄-厂)]形聲也)</blockquote><blockquote class='FuWen'>刵耳(上而志反孔注尚書云刵截耳也廣雅亦云截耳也說文云斷耳也從刀耳聲也)</blockquote><blockquote class='FuWen'>劓鼻([冗-几+且]器反孔注尚書云劓割也說文云截也從刀鼻聲也)</blockquote><blockquote class='FuWen'>魁膾(上苦[<a href='javascript:showpic("../fontimg/021336.gif")'>王*褱</a>]反孔注尚書云魁師也鄭注禮記云首也史記云牡夫也從斗鬼也下[<a href='javascript:showpic("../fontimg/021336.gif")'>王*褱</a>]外反廣雅云膾割也案魁膾者屠殺兇惡之師也字從肉會聲也)</blockquote><blockquote class='FuWen'>罘網(上縛謀反鄭注禮記云罘獸[(ㄇ@人)/古]也韻英云罝也說文兔[(ㄇ@人)/古]也從[同-(一/口)+人]不聲[(ㄇ@人)/古]音古罝音姐耶反下無倣反亦作网正作罔也)</blockquote><blockquote class='FuWen'>矰繳(上則登反鄭注周禮云結繳於矢謂之矰也考工記云矰矢弓所用也又云矢羽名也說文從矢曾聲也經文作繒音疾陵反誤書也下章苦反廣雅云繳[<a href='javascript:showpic("../fontimg/027713.gif")'>糸*厘</a>]也說文云生絲縷也從糸[<a href='javascript:showpic("../fontimg/013286.gif")'>徼-彳</a>]聲也[<a href='javascript:showpic("../fontimg/013286.gif")'>徼-彳</a>]音羊灼反作[譥-言+糸]字亦通用)</blockquote><blockquote class='FuWen'>薜[<a href='javascript:showpic("../fontimg/030866.gif")'>芀/(刀*刀)</a>]多(上鼙閉反下[<a href='javascript:showpic("../fontimg/067484.gif")'>利/(尒-小+(恭-共))</a>]帝反梵語訛也正云畢隸多此云餓鬼也亦三途中鬼趣總名也)</blockquote><p><b>　　<A NAME="n5050"></A>大乘理趣六波羅蜜多經卷第四</b><blockquote class='FuWen'>乳哺(下浦慕反許慎注淮南子云口中嚼食與之似鳥與兒食曰哺說文從口甫聲也今經文從食作餔米糊也又逋布二音非乳哺義也)</blockquote><blockquote class='FuWen'>嚬嘁(上毘寅反下子六反文字集略云嚬者嘁眉也顧野王云憂愁思慮不樂之[<a href='javascript:showpic("../fontimg/022686.gif")'>白/儿</a>]也古文作顰亦作顰下或作[戚/口]經文從足作蹙非也)</blockquote><blockquote class='FuWen'>谿[<a href='javascript:showpic("../fontimg/018253.gif")'>澗-日+月</a>](上啟奚反爾雅曰水注川也說文云川瀆無所通者也從谷奚聲亦作溪字下閒晏反毛詩傳曰山夾水曰[<a href='javascript:showpic("../fontimg/018253.gif")'>澗-日+月</a>]說文云從水間聲也又作[<a href='javascript:showpic("../fontimg/067844.gif")'>山*間</a>]亦作[谷*間]皆通用也)</blockquote><blockquote class='FuWen'>[泊-日+几]漲(上芳梵反王逸注楚辭云[泊-日+几]淹也說文淨也從水[白-日+几]聲下張亮反郭璞注江賦云漲大水也說文從水張聲也)</blockquote><blockquote class='FuWen'>[<a href='javascript:showpic("../fontimg/004310.gif")'>口*翕</a>]取(上歆急反顧野王云[<a href='javascript:showpic("../fontimg/004310.gif")'>口*翕</a>]氣息入也說文云內息也從口翕聲亦作吸字歆音許金反)</blockquote><blockquote class='FuWen'>鐶釧(上滑關反博雅云指鐶也文字典說云小拇指鐶也說文從金還省聲下川眷反文字典說云臂釧也說文腕環也從金川聲也)</blockquote><blockquote class='FuWen'>耳璫(下音當釋名云穿耳施珠曰璫埤蒼云耳飾也說文云從王當聲也)</blockquote><blockquote class='FuWen'>俳優(上敗埋反博雅云俳亦優也說文云戲也從人非聲也下於尤反顧野王云優樂人所為戲笑杜注左傳云調戲也蒼頡篇云優亦樂也說文云從人憂聲也)</blockquote><blockquote class='FuWen'>尼殺曇分(梵語數法之極也或云優波尼洒[<a href='javascript:showpic("../fontimg/041601.gif")'>阿-可+(施-方)</a>]慧菀法師音義引瑜伽大論譯為微細分如析一毛以為百分又析彼一分為百千萬分又於析分中如前析之乃至[<a href='javascript:showpic("../fontimg/041847.gif")'>阿-可+(嶙-山)</a>]虛至不可析處名為鄔波尼殺曇分也)</blockquote><blockquote class='FuWen'>[<a href='javascript:showpic("../fontimg/007212.gif")'>宋-木+卒</a>]堵波(上蘇骨反梵語也或云蘇偷婆或云塔婆皆梵言楚夏耳此譯云高勝方墳也即安如來舍利[墫-酋+(甫-、)]石[金*截]木等塔是也俗語或云浮圖也)</blockquote><blockquote class='FuWen'>赧而(上拏揀反方言云赧亦媿也說文云面[<a href='javascript:showpic("../fontimg/011095.gif")'>斬/心</a>]赤也字從[尸@又]聲也[尸@又]音[展-尸+厂]經文從皮作[<a href='javascript:showpic("../fontimg/037002.gif")'>赤*皮</a>]誤書也)</blockquote><blockquote class='FuWen'>瘡疣(上楚霜反禮記云頭有瘡則沐說文云創傷也古文作用象刀入形也下有求反蒼頡篇云病也又小曰疣大曰贅也古今正字亦作[<a href='javascript:showpic("../fontimg/022024.gif")'>病-丙+又</a>]贅音佳芮反)</blockquote><p><b>　　<A NAME="n5051"></A>大乘理趣六波羅蜜多經卷第五</b><blockquote class='FuWen'>夢寐(上說文作[寐-未+夢]從[宋-木]從爿夢周禮以日月星辰占六[寐-未+夢]之吉凶一曰正[寐-未+夢]二曰[咒-几+中][寐-未+夢]三曰思[寐-未+夢]四曰悟[寐-未+夢]五曰[<a href='javascript:showpic("../fontimg/011218.gif")'>怡-台+喜</a>][寐-未+夢]六曰懼[寐-未+夢]下彌臂反[<a href='javascript:showpic("../fontimg/072466.gif")'>穴/(爿*未)</a>]寑也說文從[寐-未+夢]未省聲也)</blockquote><blockquote class='FuWen'>[<a href='javascript:showpic("../fontimg/067096.gif")'>寤-吾+告</a>]寤(上又作覺同音教博雅云覺知也下五故反毛詩云寤亦覺也說文云從[寐-未+夢]省吾聲也)</blockquote><blockquote class='FuWen'>陷[<a href='javascript:showpic("../fontimg/025433.gif")'>穴/井</a>](上咸鑒反考聲云陷穴也王逸注楚辭云陷沒也從阜[啗-口]聲亦單作[啗-口]字下情性反鄭注周禮云穿地為深坑捕禽獸也說文從穴井聲或作阱亦作[穴/(井*又)][井/水]皆古字也)</blockquote><blockquote class='FuWen'>游泳(上酉幽反顧野王云游浮於水上而進也鄭注周禮云備沉溺也說文從水斿聲下榮命反毛詩云潛行水中為泳郭注爾雅云水底行說文云從水詠省聲也)</blockquote><blockquote class='FuWen'>鉤餌(下仍吏反說文云粉餅也又食也案鉤餌即以魚所食物施於[<a href='javascript:showpic("../fontimg/040220.gif")'>金*勾</a>]用取魚)</blockquote><blockquote class='FuWen'>黑蜂(下敷容反爾雅云土蜂木蜂郭注云今江東呼大蜂於地中作房者為馬蜂啖其子者也爾雅正作[蠢-春+逢]今俗作蜂或俗音蓬也)</blockquote><blockquote class='FuWen'>旋嵐(下臘南反梵語也即劫[<a href='javascript:showpic("../fontimg/018881.gif")'>宋-木+火</a>]起時大猛風也)</blockquote><blockquote class='FuWen'>談謔(上蹈南反顧野王云談言論也說文從言炎聲下香虐反爾雅曰謔浪笑敖戲謔也說文亦云戲也從言虐形聲也)</blockquote><blockquote class='FuWen'>枯槁(上苦姑反說文云枯亦槁也從木古聲也下苦老反考聲云槁乾也說文作[<a href='javascript:showpic("../fontimg/015299.gif")'>高/木</a>]木枯也從木高聲亦作[歹*高]字也)</blockquote><blockquote class='FuWen'>眼睛(下子盈反考聲云目珠子也說文云從目青聲經文有作精善也正也非眼睛義也)</blockquote><blockquote class='FuWen'>廝下(上息資反何休注公羊傳云廝賤人也廣雅命使者也說文云從[序-予]斯聲亦作[<a href='javascript:showpic("../fontimg/001130.gif")'>仁-二+斯</a>])</blockquote><p><b>　　<A NAME="n5052"></A>大乘理趣六波羅蜜多經卷第六</b><blockquote class='FuWen'>旃茶羅(梵語也或云旃[<a href='javascript:showpic("../fontimg/041601.gif")'>阿-可+(施-方)</a>]羅此譯云嚴熾謂屠殺者種類之名也一云主殺獄卒也西域記云其人行則搖鈴自標或柱破頭之竹若不然者王即與其罪也)</blockquote><blockquote class='FuWen'>[木*第][<a href='javascript:showpic("../fontimg/041850.gif")'>阿-可+登</a>](上體奚反賈注國語云梯階也說文解同從木第聲也下登鄧反博雅云[<a href='javascript:showpic("../fontimg/041850.gif")'>阿-可+登</a>]履也依而上之也說文云從阜登聲也)</blockquote><blockquote class='FuWen'>螘穴(上[冗-几+且]倚反爾雅曰蚍蜉大螘小者螘郭注云大者俗呼馬蚍蜉說文從虫豈聲也經文作蟻[義/虫]皆俗字也)</blockquote><blockquote class='FuWen'>捐棄(上悅玄反考聲云捐棄也俗作捐從手涓省聲也下輕異反說文棄捐也從廾音拱從[世/木]音[<a href='javascript:showpic("../fontimg/040317.gif")'>金*本</a>]安反從云音土骨反云逆子也倒書子字推而棄之會意字也)</blockquote><blockquote class='FuWen'>革[革*徙](上耕額反革獸皮也下所綺反考聲云履之不攝跟者名為革[革*徙]說文鞮屬也從革徙聲經文從尸作屣或作[革*徙]俗字也鞮音都奚反)</blockquote><blockquote class='FuWen'>媿恧(上歸位反杜注左傳云媿[<a href='javascript:showpic("../fontimg/011095.gif")'>斬/心</a>]也[<a href='javascript:showpic("../fontimg/029019.gif")'>耳*止</a>]也說文云從女鬼聲或從心作愧亦通下女六反爾雅云心媿為恧說文云亦[<a href='javascript:showpic("../fontimg/011095.gif")'>斬/心</a>]也從心而音同上[百-日+皿]字無下畫也)</blockquote><p><b>　　<A NAME="n5053"></A>大乘理趣六波羅蜜多經卷第七</b><blockquote class='FuWen'>窳[<a href='javascript:showpic("../fontimg/011225.gif")'>怡-台+隋</a>](上俞主反史記云窳亦[<a href='javascript:showpic("../fontimg/055202.gif")'>娕*頁</a>]惰也爾雅勞也郭注云勞苦者多惰寙言[<a href='javascript:showpic("../fontimg/055202.gif")'>娕*頁</a>]人不能自起如瓜瓠繫在地不能起立故窳字從二瓜喻[<a href='javascript:showpic("../fontimg/055202.gif")'>娕*頁</a>]人在室中不出說文從穴會意字也下徒臥反考聲云惰[<a href='javascript:showpic("../fontimg/055202.gif")'>娕*頁</a>]也說文云從心隋聲也亦作惰字)</blockquote><blockquote class='FuWen'>耕墾(上古衡反蒼頡篇云耕亦懇田也山海經云后稷之孫叔均始作耕郭景淳注云始用牛犁也說文云從耒從井像耕壟之形古作[田*井]下康佷反蒼頡篇云墾亦耕也廣雅理也說文從土[<a href='javascript:showpic("../fontimg/036547.gif")'>豸*艮</a>]聲)</blockquote><blockquote class='FuWen'>擐甲(上本音患杜注左傳云擐甲執兵是也說文云穿貫衣甲也從手還省聲)</blockquote><blockquote class='FuWen'>芬馥(上芬文反考聲云香氣也古文從屮作[<a href='javascript:showpic("../fontimg/077215.gif")'>山/分</a>]屮音丑列反說文云草初生香氣分布從屮分聲今隸書從草作芬芬和也經文從香作[<a href='javascript:showpic("../fontimg/044520.gif")'>香*分</a>]非本字下[<a href='javascript:showpic("../fontimg/001677.gif")'>馮-(烈-列)+廾</a>]目反韓詩云芬馥香氣[<a href='javascript:showpic("../fontimg/022686.gif")'>白/儿</a>]也)</blockquote><blockquote class='FuWen'>阿迦膩吒(梵語也具足應云阿迦尼瑟吒此譯云色究竟也言其色界十八天中此最終極也又云無小餘天互望亦大亦小此之一天唯大無小故以為名)</blockquote><blockquote class='FuWen'>阿鼻(梵語也或云阿毘或云阿鼻旨此云無間無間有二義一身無間二受苦無間此地獄縱廣深等二萬由旬故俱舍論云此下過二萬無間深廣同也)</blockquote><blockquote class='FuWen'>贍部洲(上時染反梵語也此大地總名古經或名琰浮或名閻浮提皆訛轉耳立世阿毘曇論云此洲北泥民陀羅河南岸正當洲之中心有贍部樹下水底南岸下有贍部黃金古名閻浮檀金是也樹因金而立名洲因樹而得號故名贍部洲也)</blockquote><blockquote class='FuWen'>勝身洲(古云弗于逮或名弗婆提或云毘提呵皆梵語輕重異也正云補囉[<a href='javascript:showpic("../fontimg/004555.gif")'>口*縛</a>]尾尼賀譯云身勝毘曇云以彼洲人身形殊勝體無諸疾量長八肘故以為名)</blockquote><blockquote class='FuWen'>牛貨洲(古云瞿伽尼或云瞿耶尼或名瞿陀尼皆訛轉也正云遇[<a href='javascript:showpic("../fontimg/004555.gif")'>口*縛</a>]柅義譯為牛貨毘曇云以彼多牛用牛貨易故因以為名)</blockquote><blockquote class='FuWen'>俱盧洲(古名鬱單越或名鬱怛羅或名鬱多羅拘樓亦名郁多羅鳩留皆訛轉也正云嗢怛羅矩嚕此譯云高勝謂此一洲人無中夭定壽千歲)</blockquote><blockquote class='FuWen'>畟方(上初色反說文正方四面齊等)</blockquote><blockquote class='FuWen'>竦慄(上相勇反杜注左傳云悚懼也考聲心不安也說文從立從束言自甲朿也經文從心作悚俗字也下[<a href='javascript:showpic("../fontimg/041847.gif")'>阿-可+(嶙-山)</a>]吉反郭注爾雅云慄憂戚也尚書云危懼也說文從心栗聲)</blockquote><blockquote class='FuWen'>賙給(上之由反毛詩傳云賙救也鄭箋云權救其患也說文云從貝周聲也下金立反顧野王云給權供也賈注國語云給及也足也備也說文相供足也從糸合聲)</blockquote><p><b>　　<A NAME="n5054"></A>大乘理趣六波羅蜜多經卷第八</b><blockquote class='FuWen'>慣習(上關患反杜註左傳云慣亦習也說文作[這-言+貫]云習也從[足-口+(彰-章)]貫聲[足-口+(彰-章)]音丑略反經文有本作串音釧俗字也)</blockquote><blockquote class='FuWen'>躁動(上早到反賈注國語云躁擾也鄭注論語云不安靜也考聲性急也玉篇云躁亦動也說文云從足喿聲經文從[<a href='javascript:showpic("../fontimg/003100.gif")'>參-(彰-章)+(恭-共)</a>]作[跳-兆+(參-(彰-章)+(恭-共))]非也喿音蘇到反[<a href='javascript:showpic("../fontimg/003100.gif")'>參-(彰-章)+(恭-共)</a>]音倉含反)</blockquote><blockquote class='FuWen'>犛牛(上昴包反山海經云潘侯之山有獸狀如牛而四節生毛名曰犛牛郭璞注云牛背膝胡尾皆長毛也說文西南夷長髦牛也字從敕牛教力之反胡臆前項下)</blockquote><blockquote class='FuWen'>作鐆(下隨醉反左傳云風駕出鐆杜注云取火具也淮南子云陽鐆見日則熯而為火也說文云從金隊聲經文作燧或作[遂/火]皆俗字乃候望之烽火也非經用熯音然善反)</blockquote><blockquote class='FuWen'>蟒蛇(上莫牓反爾雅云蟒王蛇也郭注云蛇之大者故曰蟒蛇說文云從虫莽聲莽字說文從犬[卄/廾]聲[卄/廾]音同上從重艸篆作茻經文從卉作[<a href='javascript:showpic("../fontimg/031133.gif")'>卄/奔</a>]誤也下射遮反毛詩云惟虺惟蛇周易蛇豸屬也說文從虫它聲經文作蛇俗字也它音徒何反豸音雉也)</blockquote><blockquote class='FuWen'>墋[屮/工/毋](上楚錦反砂墋不可服說文從土參聲參從[彰-章]音衫經文從小作[參-(彰-章)+小]謬也又從石作磣俗字[屮/工/毋]字說文從屮音丑列反屮草也云草初生有[屮/工/毋]也)</blockquote><blockquote class='FuWen'>[<a href='javascript:showpic("../fontimg/032592.gif")'>夢-夕+登</a>]瞢(上音騰考聲云瞢[<a href='javascript:showpic("../fontimg/032592.gif")'>夢-夕+登</a>]臥初起[<a href='javascript:showpic("../fontimg/022686.gif")'>白/儿</a>]也下墨崩反鄭注周禮云目無精光不明也杜注左傳云悶也二字皆從夢省登目亦聲也)</blockquote><blockquote class='FuWen'>[<a href='javascript:showpic("../fontimg/047591.gif")'>色-巴+鹿</a>][<a href='javascript:showpic("../fontimg/016324.gif")'>澀-(泳-永)</a>](上[夕/鹿]字正作麤從三鹿說文不細也今省去二鹿作此[夕/鹿]字下色立反說文云[<a href='javascript:showpic("../fontimg/016324.gif")'>澀-(泳-永)</a>]不滑也字從四止二止倒書二止正書經文從水三止作[<a href='javascript:showpic("../fontimg/018312.gif")'>澀-(刃*刃)+止</a>]非)</blockquote><blockquote class='FuWen'>捫摸(上沒奔反毛詩注云捫持也聲類亦摸也說文云從手門聲下[怡-台+(└@人)]博反方言云摸[<a href='javascript:showpic("../fontimg/012462.gif")'>打-丁+索</a>]摩挲也說文云從手莫聲經文從莫下著手作摹音謨亦摩挲也摸或亦音謀字也)</blockquote><p><b>　　<A NAME="n5055"></A>大乘理趣六波羅蜜多經卷第九</b><blockquote class='FuWen'>憾恨(上含紺反孔注論語云憾亦恨也說文從心感聲下胡艮反蒼頡篇云恨[死/心]也從心艮聲也)</blockquote><blockquote class='FuWen'>[<a href='javascript:showpic("../fontimg/014048.gif")'>日*英</a>]蔽(上於敬反李注文選云[<a href='javascript:showpic("../fontimg/014048.gif")'>日*英</a>]傍照也孫緬云隱也從日英聲經文從央作映音烏浪反非此用也下卑袂反史記云蔽障也說文云從草敝聲也敝音同上)</blockquote><blockquote class='FuWen'>火煖(下奴管反俗字也賈注國語云煖溫也正作[<a href='javascript:showpic("../fontimg/019197.gif")'>火*耎</a>]經文作[<a href='javascript:showpic("../fontimg/019453.gif")'>火*(而/而)</a>]非也說文從火而聲)</blockquote><blockquote class='FuWen'>[<a href='javascript:showpic("../fontimg/043964.gif")'>颱-台+猋</a>]火(上必遙反爾雅云扶搖謂之[<a href='javascript:showpic("../fontimg/043964.gif")'>颱-台+猋</a>]郭注云暴風從下而上也說文云搖風也從風猋聲也猋字三犬也音同上經文從三火作[<a href='javascript:showpic("../fontimg/043965.gif")'>颱-台+焱</a>]非也爾雅亦單作猋字)</blockquote><p><b>　　<A NAME="n5056"></A>大乘理趣六波羅蜜多經卷第十</b><blockquote class='FuWen'>拇指(上莫譜反韻英云拇謂手足大指說文云從手母聲母字從女中二點像母兩乳形有作母音無止之[舌*辛]母母全別)</blockquote><blockquote class='FuWen'>菡萏(上含感反下覃感反毛詩注云花未開者曰芙蓉已開者曰菡萏爾雅曰荷芙渠其花菡萏爾雅作菡萏字經文作菡[<a href='javascript:showpic("../fontimg/059897.gif")'>卄/舀</a>]二字皆不成字也又作[卄/閻]亦非)</blockquote><blockquote class='FuWen'>撮磨(上蒼括反廣雅云撮持也應劭注漢書云三指撮下莫何反研磨也無垢稱經云是身如聚沫不可撮磨言浮幻虛脆不可撮持而磨也說文云從手最聲)</blockquote><blockquote class='FuWen'>芭蕉(上[<a href='javascript:showpic("../fontimg/034790.gif")'>襾/(革*月)</a>]麻反下子消反王注楚辭云香草名也生交阯葉如席[<a href='javascript:showpic("../fontimg/057153.gif")'>者/火</a>]可為紡績也不堅草也故無垢稱云是身如芭蕉中無有堅二字[<a href='javascript:showpic("../fontimg/025752.gif")'>立*立</a>]從草巴焦皆聲也)</blockquote><blockquote class='FuWen'>絡腋衣(上郎各反次音亦桉有部律名僧[<a href='javascript:showpic("../fontimg/029502.gif")'>腳-谷+去</a>]崎舊云僧祇支唐云掩腋衣也淨三藏寄歸傳云本製恐汗污三衣先用掩右腋下交絡於左肩上後披袈裟相承用為覆膊者誤行已久經文作掖亦通用)</blockquote><blockquote class='FuWen'>稼穡(上加暇反下所側反馬注論語云樹五穀曰稼鄭注周禮云稼有似嫁女相生也毛詩傳云種曰稼斂曰穡說文云稼禾之秀實也一云在野曰稼穀可收斂曰穡二字[<a href='javascript:showpic("../fontimg/025752.gif")'>立*立</a>]從禾家嗇皆聲也嗇音同上)</blockquote><p class='juan'>
續一切經音義卷第一</p>
</body></html>
