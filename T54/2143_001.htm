<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T54 </TITLE>
</head>
<BODY>

<p><b>　　<A NAME="n5559"></A>No. 2143</b><p class='juan'>
景教三威蒙度讚</p>
<p class='lg'>　無上諸天深敬歎　　大地重念普安和<br>　人元真性蒙依止　　三才慈父阿羅訶<br>　一切善眾至誠禮　　一切慧性稱讚歌<br>　一切含真盡歸仰　　蒙聖慈光救離魔<br>　難尋無及正真常　　慈父明子淨風王<br>　於諸帝中為師帝　　於諸世尊為法皇<br>　常居妙明無畔界　　光威盡察有界疆<br>　自始無人嘗得見　　復以色見不可相<br>　惟獨絕凝清淨德　　惟獨神威無等力<br>　惟獨不轉儼然存　　眾善根本復無極<br>　我今一切念慈恩　　歎彼妙樂照此國<br>　彌施訶普尊大聖子　　廣度苦界救無億<br>　常活命王慈喜羔　　大普耽苦不辭勞<br>　願捨群生積重罪　　善護真性得無繇<br>　聖子端任父右座　　其座復超無[曰/(勿*斤)]高<br>　大師願彼乞眾請　　降筏使免火江漂<br>　大師是我等慈父　　大師是我等聖主<br>　大師是我等法王　　大師能為普救度<br>　大師慧力助諸[羸-口+(罩-卓)]　　諸目瞻仰不暫移<br>　復與枯燋降甘露　　所有蒙潤善根滋<br>　大聖普尊彌施訶　　我歎慈父海藏慈<br>　大聖謙及淨風性　　清凝法耳不思議　</p><p class='juan'>
大秦景教三威蒙度讚一卷</p>
<p><b>　　<A NAME="n5561"></A>尊經</b><p>敬禮妙身皇父阿羅訶　應身皇子彌施訶　證身盧訶寧俱沙　　已上三身同歸一體<p>瑜罕難法王　盧伽法王　摩矩辭法王　明泰法王　牟世法王　多惠法王　景通法王　寶路法王　千眼法王　那寧逸法王　玟豔法王　摩薩吉思法王　宜和吉思法王　摩沒吉思法王　岑穩僧法王　二十四聖法王　憲難耶法王　賀薩耶法　彌沙曳法王　娑羅法王　瞿盧法王　報信法王<p>敬禮常明皇樂經　宣元至本經　志玄安樂經　天寶藏經　多惠聖王經　阿思瞿利容經　渾元經　通真經　寶明經　傳化經　罄遺經　原靈經　述略經　三際經　徵詰經　寧思經　宣義經　師利海經　寶路法王經　刪河律經　藝利月思經　寧耶[這-言+(手*頁)]經　儀則律經　毘遏啟經　三威讚經　牟世法王經　伊利耶經　遏拂林經　報信法王經　彌施訶自在天地經　四門經　啟真經　摩薩吉斯經　慈利波經　烏沙那經<p>(謹案諸經目錄。大秦本教經都五百卅部。並是貝葉梵音。唐太宗皇帝貞觀九年。西域太德僧阿羅本屆于中夏。並奏上本音。房玄齡魏徵宣譯奏言。後召本教大德僧景淨。譯得已上卅部卷。餘大數具在貝皮夾。猶未翻譯)</body></html>
