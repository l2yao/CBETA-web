<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T55 </TITLE>
</head>
<BODY>

<p><b>　　<A NAME="n286"></A>No. 2148</b><p><b>　　<A NAME="n287"></A>大唐東京大敬愛寺一切經論目序</b><p><span class='byline'>　　　　釋靜泰撰</span><br><p>夫文字即解脫真場。摽不二之宗。名句稱波若玄[<a href='javascript:showpic("../fontimg/011737.gif")'>戶@向</a>]。開唯一之路。是以法籍馳簡。詔百億而同文。至教驅轍。環大千而共軌。玉箱花題。炳發天城。金牒寶詞。昭彰龍宇。自悲雲西起。慈液東飛。肇漸昭於周星。終大明於漢日。蘭騰鬱乎首唱。竺什欣然嗣武。於是三乘警轡八藏張門。懸二耀之高暉。[<a href='javascript:showpic("../fontimg/000262.gif")'>一/旦</a>]兩儀之長久。曩屬當塗。龍駭典午。鳧驚函谷。風[雨/埋]道鏡如隱。金淩水鬥。性珠俄逸。遂有論參經語。疏涉論名。乘紊大小。教齊凡聖。亦有黃巾之醜。混莊釋為同源。素褐之首。格儒佛為泒緒。叨天侮聖。肆虐胸襟。顏子摽光淨之談。尼父牓儒童之稱。進退惟谷。首尾陷機。竊負神器。偷安智識。波旬妄說。邪辯亂真。疑偽之興寔由於此。庸庸之輩。握魚目而[<a href='javascript:showpic("../fontimg/079036.gif")'>禾*禺</a>]驪珠。皎皎之流。揚濁涇而分清渭。開士所以扼腕高僧以之長息者也。晉道安創裁目錄。齊法上亦為條例。非無小異。張置大同。莫不以單譯居第一。重翻處第二。梵集配第三。別生安第四。疑偽充第五。位雖列五繕寫唯三。良以別生與本部不殊。疑偽固非留限。芟夷蕪穢。洗拂塵瑕。坦矣法疇。差無稂莠。我皇馭曆。道應天飛。廓五梵而論都。奄四州而作后。披十善以陶化。憑五衍而貞風。廣樹仁祠。大隆教義。顯慶年際西明寺成御造藏經。更令隱鍊區格盡爾無所間然。律師道宣又為錄序。殷因夏禮無革前修。於三例外附申雜藏。即法苑法集高僧僧史之流是也。頗以毘贊有功。故載之云爾。皇太子列耀紫微。承扉閶闔。銑華雲蔚。瑤躬岳峙。內精七淨。外暢九言。挹梓圖恭。佩瑜端孝。爰崇淨域薦祉二皇。元良三寶。永貞四眾。龍朔三年正月二十二日。敕令於敬愛道場寫一切經典。又奉麟德元年正月二十六日。敕取履味沙門十人。惠概明玉神察道英曇邃等。並選翹楚尤閑文義。參覆量挍首末三年。又置官寮是塗供給。敕使洛州長史銀青光祿大夫南康郡開國公韓威。判官洛州司功參軍李亮。臺使鄭州司士參軍盧行訥。判官王屋縣尉鄭祖均等。精加撿覆。寫舊經論。七百四十一部。二千七百三十一卷。又寫大唐三藏法師新譯經論。七十五部。一千三百三十五卷。合新舊八百一十六部。四千六十六卷入藏。其有古來有目而無本者。合三百八十二部。七百二十五卷。隨訪隨寫。真所謂偉哉法寶。內外無瑕。洞矣法流皎鏡深淺。純一無雜具足清白而已哉。並毫疏寒兔。紙落秋蒲。題華碧字。軸貞香木。所冀天衣銷石不墜斯文。地墨窮界微言尚在。紹隆之福囑累之功。伏惟皇帝繼天理物。乘虯制寓。河砂衍壽。海滴覃基。中宮葛蕈固本。摎木垂芳。曦魄清襟。虹電流感。儲君儀風。象室晅日。春居道契吟銅睟溫。玉裕宸柯。帝萼藩國。維城內[宋-木+釆]外寮肅朝。清野霄形。荷法橋之濟。永隔邪津。履識承惠炬之輝。長遵正術。靜泰不惟鄙昧。輒撰斯文。敢事加損。還循舊轍。三章久布。畫一承風。明誠古人。請<span class='corr'>祛</span>雜藏。恐文溺質用除濫觴。合成五卷。次之於左<p><b>　　<A NAME="n288"></A>眾經目錄</b><p><span class='byline'>　　　　隋沙門法經等撰</span><br><ul><li>都合二千二百一十九部六千九百九十四卷</li><li>單本(源來一本更無別翻)　合四百四十一部二千七百八十三卷<p>右第一卷</li><li>重翻(本是一經或有二重翻者乃至六重翻者)　合三百二十四部一千一百一十六卷</li><li>賢聖集傳(賢聖所撰翻譯有源)　合五十部一百八十六卷(二千七百八十九紙)<p>右第二卷</li><li>已前二卷三分　合八百一十九部四千八十六卷</li><li>入藏見錄六百八十九部二千五百三十二卷。仁壽二年。勘定三十一部一百五十八卷。貞觀九年。奉行二十部二十一卷。貞觀九年。於闕本內訪得入藏。翻得六十部。六百七十卷。貞觀已來玄奘見所翻。顯慶四年西明寺奉敕寫經。具錄入目施。一十五部六百六十四卷。顯慶已來玄奘法師後所譯得龍朔三年敬愛寺奉敕寫經具錄入藏</li><li>別生(於大部內抄出別行)　合八百一十部一千二百八十八卷<p>右第三卷</li><li>疑偽(名雖似正義涉人造)　合二百八部四百九十六卷<p>右第四卷</li><li>已前二卷二分　合一千一十八部一千七百八十三卷不須鈔寫</li><li>闕本(舊錄有目而無經本)　合三百八十二部七百二十五卷　請訪<p>右第五卷</li></ul><p class='juan'>
眾經目錄卷第一</p>
<p><span class='byline'>　　　　隋開皇十四年敕翻經沙門法經等撰</span><br><p><b>　　<A NAME="n290"></A>單本(源來一本更無別翻)</b><p>　合四百四十一部二千七百八十三卷<p><b>　　<A NAME="n291"></A>大乘經單本</b><p>　一百九十一部一千二百六十二卷<ul><li>大方廣佛華嚴經六十卷(一千八十七紙)　晉義熙年佛陀跋陀羅共法業等於楊州譯　成五十卷</li><li>大般涅槃經四十卷(七百二十紙)　北涼沮渠世曇無讖共慧嵩等於姑臧譯</li><li>大般若波羅蜜多經六百卷(一萬二千紙)　唐世玄奘於玉華譯</li><li>摩訶般若波羅蜜經四十卷或三十卷(六百十九紙)　後秦鳩摩羅什共僧叡等於長安逍遙園譯一名大品</li><li>大方等大集經三十卷(六百四紙)　北涼曇無讖於姑臧譯</li><li>大方等日藏經十卷(或十五卷二百四紙)　隋開皇年耶舍於大興善寺譯</li><li>大方等月藏經十卷(二百一十四紙)　齊世耶舍共法智譯</li><li>寶星陀羅尼經十卷(一百三十紙)　唐貞觀年波頗蜜多等於勝光寺譯</li><li>大威德陀羅尼經二十卷(二百六十五紙)　隋開皇年闍那崛多及笈多等於興善寺譯皇朝奏行</li><li>法炬陀羅尼經二十卷(三百紙)　隋大業年達摩笈多於東京上林園譯皇朝奏行</li><li>大菩薩藏經二十卷(四百一十紙)　貞觀年玄奘於弘福寺譯</li><li>菩薩瓔珞經十二卷(三百三紙)　或十四卷　前秦建元年竺佛念於長安譯</li><li>菩薩見實三昧經一十四卷(二百三十八紙)　齊世耶舍譯</li><li>佛名經一十二卷(二百四十七紙)　後魏世菩提留支於相州譯</li><li>月燈三昧經十卷(或十一卷二百三紙)　齊天統年耶舍共法智譯</li><li>賢劫經一十三卷(一百九十五紙)　晉元康年竺法護譯</li><li>華手經十卷(二百一十五紙)　後秦弘始年鳩摩羅什於長安大寺譯</li><li>十住斷結經十卷(二百五十四紙)　前秦建元年竺佛念共道安譯</li><li>大灌頂經十二卷(一百一十三紙)　晉世帛尸梨蜜多羅譯</li><li>觀佛三昧經十卷或八卷(一百五十九紙)　宋永初年佛跋陀羅於楊州譯</li><li>五千五百佛名經八卷(一百二十六紙)　隋開皇年闍那崛多及笈多等於興善寺譯　皇朝奏行</li><li>大方便報恩經七卷(一百二十四紙)</li><li>大方等大集經八卷(一百二十八紙)</li><li>勝天王般若波羅蜜經七卷(一百二十一紙)　陳世月支國王子婆首那於楊州譯</li><li>寶雲經七卷(一百紙或七卷八卷)　梁曼陀羅楊州譯</li><li>金光明經六卷(或七卷八卷一百二十二紙)　北涼世曇無讖譯後三卷陳時真諦譯</li><li>法集經八卷(或七卷六卷一百二十一紙)　後魏世菩提留支於洛陽譯</li><li>菩薩處胎經五卷(一百一十三紙)　前秦世竺佛念於長安譯</li><li>大悲經五卷(八十八紙)　齊天統年耶舍共法智於相州譯</li><li>大集賢護菩薩經五卷(或六卷九十三紙)　隋開皇年闍那崛多及笈多於大興善寺譯皇朝奏行</li><li>大方等無相經六卷(一名大雲經九十二紙)　前秦竺佛念於長安譯</li><li>密跡金剛力士經五卷(或四卷一百一十二紙)　晉太康年竺法護譯</li><li>大方等陀羅尼經四卷(或五卷六十二紙)　北涼世法眾於高昌郡譯</li><li>海龍王經四卷(七十二紙)　北涼世曇無讖譯</li><li>央掘魔羅經四卷(七十八紙)　宋元嘉年求那跋陀羅於楊州譯</li><li>無所有菩薩經四卷(六十紙)　隋開皇年闍那崛多及笈多等於大興善寺譯　皇朝奏行</li><li>僧伽吒經四卷(五十一紙)　後魏世月支婆首那譯</li><li>觀察諸法經四卷(六十紙)　隋開皇年闍那崛多及笈多等於大興善寺譯　皇朝奏行</li><li>七佛神咒經四卷(七十紙)</li><li>菩薩本行經三卷(五十二紙)</li><li>稱楊諸佛功德經三卷(五十五紙)　後秦弘始年羅什譯</li><li>菩薩藏經三卷(六十一紙)　後秦弘始年羅什譯</li><li>力莊嚴三昧經三卷(三十六紙)　隋開皇年耶舍譯</li><li>須真天子經三卷(或四卷四十六紙)　晉太始年竺法護譯</li><li>首楞嚴三昧經三卷(或二卷五十二紙)　後秦弘始年羅什譯</li><li>般舟三昧經三卷(或二卷四十七紙)　晉世竺法護譯</li><li>等目菩薩所問三昧經二卷(或三卷五十紙)　晉世竺法護譯</li><li>明度五十挍計經二卷(四十紙)　後漢世安世高譯</li><li>菩薩瓔珞本業經二卷(四十八紙)　前秦世竺佛念譯</li><li>護國菩薩經二卷(四十三紙)　隋開皇年闍那崛多及笈多等於大興善寺譯　皇朝奏行</li><li>超日明三昧經二卷(四十六紙)　晉太始年竺法護譯</li><li>月上女經二卷(二十七紙)　隋開皇年崛多譯</li><li>中陰經二卷(二十七紙)　前秦世竺佛念於長安譯</li><li>須彌藏經二卷(三十八紙)　齊世耶舍共法智譯</li><li>佛花嚴入如來不思議境界經一卷(二十八紙)　隋開皇年闍那崛多及笈多等於大興善寺譯　皇朝奏行</li><li>大法鼓經二卷(四十紙)　宋世求那跋摩於楊州譯</li><li>諸佛要集經二卷(四十二紙)　晉世竺法護譯</li><li>文殊師利佛土嚴淨經二卷(三十四紙)　晉永熙年竺法護於洛陽譯</li><li>濡首菩薩無上清淨分衛經二卷(一名決了諸法如幻三昧經)　宋世翔公於南海郡譯</li><li>大乘同性經二卷(三十九紙)　後周天和年闍那崛多共僧安譯</li><li>大集譬喻王經二卷(三十二紙)　隋開皇年闍那崛多共僧安及笈多等於大興善寺譯　皇朝奏行</li><li>阿[<a href='javascript:showpic("../fontimg/041309.gif")'>門@(人/(人*人))</a>]佛國經二卷(一名佛剎菩薩學成經三十八紙)　後漢建和年支讖於洛陽譯</li><li>蓮華面經二卷(二十二紙)　隋開皇年耶舍譯</li><li>迦葉經二卷(三十九紙)　後魏世月婆首那譯</li><li>孔雀王陀羅尼經二卷(四十二紙)　梁世僧伽婆羅譯</li><li>發覺淨心經二卷(二十七紙)　隋開皇年闍那崛多及笈多等於大興善寺譯　皇朝奏行</li><li>無上依經二卷(三十一紙)　陳世沙門真諦於廣州譯</li><li>移識經二卷(三十三紙)　隋開皇闍那崛多及笈多等於大興善寺譯　皇朝奏行</li><li>未曾有因緣經二卷(四十紙)　南齊世曇景譯</li><li>大方廣如來性經二卷(或三卷五十一紙)</li><li>不思議功德經二卷(一名功德經三十八紙)</li><li>大吉義咒經二卷(或四卷三十八紙)</li><li>菩薩夢經二卷(一名瑞應經三十四紙)</li><li>寂照三摩地經一卷(一十三紙)　唐世玄奘譯</li><li>文殊師利問經二卷(四十九紙)</li><li>仁王般若經二卷(二十八紙)</li><li>法界體性無分別經二卷(二十四紙)</li><li>密跡金剛力士經二卷(三十六紙)</li><li>大方廣如來祕密藏經二卷(二十四紙)</li><li>善臂菩薩所問經二卷(二十六紙)</li><li>東方最勝燈王如來經一卷(十二紙)　隋開皇年闍那崛多等於大興善寺譯</li><li>諸法最上王經一卷(二十二紙)　隋開皇年闍那崛多及笈多等於大興善寺譯　皇朝奏行</li><li>成具光明定意經一卷(二十二紙)　後漢靈帝世支曜譯</li><li>太子須大拏經一卷(十六紙)　西秦世法堅譯</li><li>太子慕魄經一卷(五紙)　晉世竺法護譯</li><li>須賴經一卷(十九紙)　吳黃武年支謙譯</li><li>金色王經一卷(八紙)　後魏世留支譯</li><li>獨證自誓三昧經一卷(一名如來自誓三昧經八紙)　晉世竺法護譯</li><li>摩訶摩耶經三卷(二十五紙)　南齊世曇景譯</li><li>大方等如來藏經一卷(九紙)　晉義熙年佛陀跋陀羅譯</li><li>如來方便善巧咒經一卷(十一紙)　隋開皇年崛多譯</li><li>勝鬘師子吼一乘大方便經一卷(十九紙)　宋元嘉年求那陀羅於楊州譯</li><li>須摩提菩薩經一卷(一名須摩提經八紙)　晉世竺法護譯</li><li>希有挍量功德經一卷(六紙)　隋開皇年崛多譯</li><li>梵女首意經一卷(五紙)　晉世竺法護譯</li><li>差摩婆帝授記經一卷(四紙)　後魏世留支譯</li><li>月明菩薩經一卷(三紙)　吳黃武年支謙譯</li><li>滅十方冥經一卷(六紙)　晉元熙年竺法護譯</li><li>出生菩薩心經一卷(十一紙)　隋開皇年闍那崛多及笈多等於大興善寺譯　皇朝奏行</li><li>普門品經一卷(十二紙)　晉太康年竺法護譯</li><li>菩薩十住經一卷(十四紙)　晉世竺法護譯</li><li>商主天子經一卷(十六紙)　隋開皇年闍那崛多及笈多等於大興善寺譯　皇朝奏行</li><li>心明經一卷(三紙)　晉世竺法護譯</li><li>月燈三昧經一卷(一名文殊師利菩薩十事行一名建慧三昧經十紙)　宋世先公譯</li><li>不思議光菩薩所說經一卷(一名不思議光咳童菩薩經十二紙)　晉世竺法護譯</li><li>文殊師利問菩薩署經一卷(一名問署經二十紙)　後漢靈帝世支讖譯</li><li>德光太子經一卷(一名賴吒問光德太子經一十九紙)　晉太始年竺法護譯</li><li>施燈功德經一卷(十四紙)　齊世耶舍譯</li><li>菩薩訶色欲經一卷(二紙)　後秦弘始年羅什譯</li><li>人本欲生經一卷(十四紙)　後漢桓帝世安世高譯</li><li>人所從來經一卷(失本)　晉世竺法護譯</li><li>不增不減經一卷(六紙)　後魏世留支譯</li><li>佛語經一卷(三紙)　後魏世留支譯</li><li>無字寶篋經一卷(六紙)　後魏世留支譯</li><li>如來師子吼經一卷(五紙)　後魏世菩提留支共佛陀扇多譯</li><li>十法經一卷(二十紙)　梁普通年僧伽婆羅於楊州譯</li><li>不必定入印經一卷(二十一紙)　後魏世留支譯</li><li>十二佛名神咒經一卷(六紙)　隋開皇年崛多譯</li><li>魔逆經一卷(十八紙)　晉太康年竺法護譯</li><li>濟諸方等學經一卷(十四紙)　晉世竺法護譯</li><li>菩薩行五十緣身經一卷(六紙)　晉世竺法護譯</li><li>內藏百寶經一卷(八紙)　後漢靈帝世支謙譯</li><li>大方廣總持經一卷(十三紙)　隋開皇年毘尼多留支譯</li><li>彌勒菩薩所問本願經一卷(八紙)　晉世竺法護譯</li><li>文殊師利說般若波羅蜜經一卷(二十二紙)　梁天監年曼陀羅譯</li><li>堅固女經一卷(六紙)　隋開皇年耶舍譯</li><li>演道俗業經一卷(九紙)　西秦世法堅譯</li><li>菩薩生地經一卷(一名差摩竭經三紙)　吳黃武年支謙譯</li><li>菩薩道樹經一卷(一名私呵昧經一名道樹三昧經十一紙)　吳黃武年支謙譯</li><li>寶網經一卷(一名寶網童子經二十三紙)　晉世竺法護譯</li><li>百佛名經一卷(六紙)　隋開皇年耶舍譯</li><li>無量義經一卷(十七紙)　南齊建元年曇無伽陀耶舍楊州譯</li><li>觀彌勒上生兜率天經一卷(八紙)　北涼世沮渠安陽侯譯</li><li>觀無量壽經一卷(十六紙)　宋元嘉年[<a href='javascript:showpic("../fontimg/021895.gif")'>彊-弓</a>]良耶舍於楊州譯</li><li>觀普賢菩薩行法經一卷(十六紙)　宋元嘉年曇無蜜多於楊州譯</li><li>觀藥王藥上二菩薩經一卷(十九紙)　宋元嘉年[<a href='javascript:showpic("../fontimg/021895.gif")'>彊-弓</a>]良耶舍譯</li><li>請觀世音消伏毒害陀羅尼經一卷(十一紙)　宋世外國般主竺難提譯</li><li>觀世音菩薩授記經一卷(十四紙)　宋世曇無竭於楊州譯</li><li>鹿母經一卷(四紙)　晉世竺法護譯</li><li>鹿子經一卷(三紙)　吳建興年支謙譯</li><li>除恐災患經一卷(十五紙)　魏世白延譯</li><li>溫室洗浴眾僧經一卷(三紙)　晉世竺法護譯</li><li>四不可得經一卷(四紙)　晉世竺法護譯</li><li>諸德福田經一卷(一名福田經六紙)　晉世法炬譯</li><li>出家功德經一卷(五紙)　吳世支謙譯</li><li>入法界體性經一卷(十紙)　隋開皇年闍那崛多於大興善寺譯　皇朝奏行</li><li>虛空藏菩薩問持幾福經一卷(六紙)</li><li>菩薩修行經一卷(一名威勢長者觀身行經七紙)</li><li>菩薩投身餓虎起塔因緣經一卷(七紙)</li><li>一切施主所行檀波羅蜜經一卷(四紙)</li><li>頻婆娑羅王詣佛供養經一卷(五紙)</li><li>薩羅國經一卷(四紙)</li><li>大意經一卷(五紙)</li><li>天王太子辟羅經一卷(三紙)</li><li>長者音悅經一卷(五紙)</li><li>長者法志妻經一卷(三紙)</li><li>一切智光明仙人慈心因緣不食肉經一卷(五紙)</li><li>文殊師利般涅槃經一卷(四紙)</li><li>師子月佛本生經一卷(七紙)</li><li>阿彌陀鼓音聲陀羅尼經一卷(四紙)</li><li>法華三昧經一卷(十一紙)</li><li>金剛三昧本性清淨不壞不滅經一卷(一名金剛清淨經八紙)</li><li>寶積三昧文殊師利問法身經一卷(六紙)</li><li>千佛因緣經一卷(十八紙)</li><li>八部佛名經一卷(二紙)</li><li>八吉祥神咒經一卷(十紙)</li><li>八陽經一卷(三紙)</li><li>甚希有經一卷(五紙)</li><li>最無比經一卷(二紙)</li><li>諸佛心陀羅尼一卷(二紙)</li><li>受持七佛名號經一卷</li><li>佛臨涅槃記法住經一卷(五紙)</li><li>佛地經一卷(十紙)</li><li>稱讚大乘功德經一卷(五紙)</li><li>顯無邊佛土功德經一卷(二紙)</li><li>勝幢臂印陀羅尼一卷(三紙)</li><li>拔濟苦難陀羅尼一卷(二紙)</li><li>八音普密陀羅尼經一卷(二紙)</li><li>持世陀羅尼經一卷(七紙)</li><li>緣起聖道經一卷(五紙)</li><li>十二緣起經一卷(二紙)</li><li>六門陀羅尼經一卷(二紙)</li><li>般若多心經一卷(一紙)</li><li>天請問經一卷(三紙)<p>右一十七卷並是唐玄奘譯</li><li>十吉祥經一卷(三紙)</li><li>賢首經一卷(一名賢首夫人經三紙)</li><li>甚深大迴向經一卷(五紙)</li><li>賢者五福德經一卷(二紙)</li><li>幻士仁賢經一卷(一十八紙)</li><li>八大人覺經一卷(二紙闕本訪得)</li><li>後出阿彌陀佛偈一卷(闕本訪得)</li></ul><p><b>　　<A NAME="n292"></A>大乘律單本</b><p>　一十九部三十五卷<ul><li>優婆塞戒經七卷(是在家菩薩戒或五卷八十二紙)　北涼世曇無讖惠嵩等譯</li><li>佛藏經四卷(七十八紙)　後秦弘始年羅什於長安譯</li><li>大方廣三戒經三卷(四十四紙)</li><li>寶梁經二卷(三十紙)　北涼世道龔譯</li><li>梵網經二卷(三十九紙)　後秦世羅什譯</li><li>菩薩藏經一卷(九紙)　梁天監年僧伽婆羅於楊州譯</li><li>決定毘尼經一卷(十九紙)　眾錄皆云於燉煌譯竟不顯世代人名</li><li>文殊師利悔過經一卷(一名文殊五體悔過經二十一紙)　晉世竺法護譯</li><li>舍利弗悔過經一卷(一名悔過經五紙)　晉世竺法護譯法律三昧經一卷(七紙)</li><li>菩薩內戒經一卷(十七紙)</li><li>三曼陀[<a href='javascript:showpic("../fontimg/072201.gif")'>颱-台+(犮-乂+又)</a>]陀羅菩薩經一卷(六紙)</li><li>菩薩受齋經一卷(二紙)</li><li>淨業障經一卷(一十四紙)</li><li>大乘三聚懺悔經一卷(十三紙)　隋開皇年闍那崛多及笈多等於大興善寺譯　皇朝奏行</li><li>菩薩善戒經一卷(十五紙闕本訪得)</li><li>菩薩五法懺悔文一卷(二紙闕本訪得)</li><li>菩薩戒本一卷(十八紙)　唐貞觀年於翠微宮玄奘譯</li><li>菩薩羯磨一卷(六紙)　唐貞觀年於翠微宮玄奘譯</li></ul><p><b>　　<A NAME="n293"></A>大乘論單本</b><p>　六十部四百三十一卷<ul><li>大智度經論一百卷(二千四十三紙)　後秦弘始年羅什於長安譯</li><li>十地經論十二卷(二百四十五紙)　後魏永明年勒那摩提共菩提留支於洛陽譯</li><li>瑜伽師地論一百卷(一千八百四十八紙)　唐貞觀年於弘福寺玄奘譯</li><li>顯揚聖教論二十卷(二百二十六紙)　唐世玄奘譯</li><li>阿毘達磨雜集論十六卷(二百五十五紙)　唐世玄奘譯</li><li>般若燈論十五卷(二百四十二紙)　唐貞觀年波頗蜜多等於勝光寺譯</li><li>大莊嚴論十五卷(二百一十紙或十卷馬鳴菩薩撰)　後秦世羅什譯</li><li>十住毘婆沙論十四卷(龍樹菩薩撰二百七十二紙)　後秦世羅什譯</li><li>大乘莊嚴論三十卷(二百紙)　唐貞觀年波頗蜜多於勝光寺譯</li><li>攝大乘論無性菩薩一部十卷(二百二十紙)　唐世玄奘譯</li><li>廣百論一部十卷(二百二紙)　唐世玄奘譯</li><li>成唯識論十卷(一百九十九紙)　唐世玄奘譯</li><li>大乘阿毘達磨集論七卷(一百八紙)　唐世玄奘譯</li><li>佛地經論一部七卷(一百一十九紙)　唐世玄奘譯</li><li>菩提資糧論六卷(龍樹菩薩造六十七紙)　隋大業年達摩笈多於東京上林園譯　皇朝奏行</li><li>唯識三十論一卷(二紙)　唐世玄奘譯</li><li>辯中邊論頌一卷(五紙)　唐世玄奘譯</li><li>彌勒菩薩所問經論五卷(一百二十紙或九卷或十卷)　後魏世留支譯</li><li>寶積經論四卷(八十四紙)　後魏世菩提留支譯</li><li>勝思惟經論四卷(五十紙)　後魏世菩提留支譯</li><li>佛性論四卷(八十二紙)　陳世真諦譯</li><li>中論四卷(九十七紙)　後秦世羅什於長安譯</li><li>寶性論四卷(八十六紙)　後魏世菩提留支譯</li><li>金剛般若經論三卷(四十七紙)　後魏世菩提留支譯</li><li>文殊師利問菩提經論二卷(一名伽耶頂經論二十八紙)　後魏世菩提留支譯</li><li>大丈夫論二卷(提婆菩薩撰四十四紙)　北涼世道泰譯</li><li>佛阿毘曇論二卷(四十四紙)　陳世真諦譯</li><li>順中論二卷(四十二紙)　後魏世菩提留支譯</li><li>百論二卷(四十二紙)　後秦世羅什譯</li><li>金剛般若論二卷(僧佉菩薩造二十八紙)　隋大業年達摩笈多於東京上林園譯　皇朝奏行</li><li>三無性論二卷(三十四紙)　陳世真諦譯</li><li>入大乘論二卷(堅意菩薩撰三十九紙)　北涼世道泰譯</li><li>發菩提心論二卷(二十八紙)</li><li>大涅槃經論一卷(十一紙)　達摩菩提譯</li><li>大涅槃經本有今無偈論一卷(六紙)　陳世真諦於廣州譯</li><li>三具足經論一卷(十八紙)　後魏世菩提留支譯</li><li>法華經論一卷(二十五紙)　後魏世菩提留支譯</li><li>轉法輪經論一卷(十紙)　後魏世菩提留支譯</li><li>寶髻菩薩四法經論一卷(十三紙)　後魏世菩提留支譯</li><li>無量壽經論一卷(八紙)　後魏世菩提留支譯</li><li>迴諍論一卷(十二紙)　後魏世瞿曇留支譯</li><li>起信論一卷(二十三紙)　陳世真諦譯</li><li>如實論一卷(二十三紙)　陳世真諦譯</li><li>十二門論一卷(二十三紙)　後秦世羅什譯</li><li>十八空論一卷(十九紙)　陳世真諦譯</li><li>瑜伽師地論釋一卷(十六紙)　唐世玄奘譯</li><li>掌珍論二卷(三十二紙)　</li><li>因明正理門論一卷(十二紙)</li><li>因明入正理論一卷(六紙)</li><li>大乘五蘊論一卷(八紙)</li><li>王法正理論一卷(十七紙)</li><li>百法明門論一卷(二紙)</li><li>顯揚論頌本一卷(十一紙)</li><li>廣百論本一卷(十六紙)<p>右已上九卷　唐貞觀年於翠微宮玄奘譯</li><li>方便心論一卷(十七紙)　後魏世延興年吉迦夜與曇曜譯</li><li>解捲論一卷(二紙)　陳世真諦譯</li><li>緣生論一卷(十紙)　隋大業年達摩笈多於東京上林園譯　皇朝奏行</li><li>十二因緣論一卷(九紙)　後魏世菩提留支譯</li><li>一輸盧迦論一卷(龍樹菩薩撰四紙)　後魏世瞿曇留支譯</li><li>百字論一卷(八紙)　後魏菩提留支譯</li></ul><p><b>　　<A NAME="n294"></A>小乘經單本</b><p>　一百八部四百三十四卷(六千六百九十七紙)<ul><li>正法念處經七十卷(一千一百九十九紙)　後魏世瞿曇留支譯</li><li>中阿含經六十卷(一千一百四十七紙)　晉世僧伽提婆譯</li><li>增一阿含經五十卷(七百九十五紙)　前秦建元年曇摩難提譯</li><li>雜阿含經五十卷(一千四十紙)　宋世求那跋陀羅譯</li><li>長阿含經二十二卷(四百二十六紙)　後秦弘始年佛陀耶舍共佛念譯</li><li>賢愚經十三卷(二百七十五紙或十六卷)　宋世慧覺共威德在高昌譯</li><li>別譯雜阿含經二十卷(五百六紙)</li><li>起世經十卷(一百六十五紙)　隋大業年達摩笈多於東京上林園譯　皇朝奏行</li><li>雜寶藏經十卷(一百五十紙或八卷)　後魏延興年吉迦夜共曇曜譯</li><li>普曜經八卷(或六卷一百四十七紙)　晉永嘉年竺法護譯</li><li>本事經七卷(九十四紙)　唐世玄奘譯</li><li>修行道地經六卷(一百三十一紙)　後漢世安世高譯</li><li>生經五卷(或四卷一百七紙)　晉世竺法護譯</li><li>陰持入經二卷(二十二紙)　後漢世安世高譯</li><li>中本起經二卷(四十七紙)　後漢建安年康孟詳共竺大力譯</li><li>興起行經二卷(二十八紙)　後漢世康孟詳譯</li><li>達摩多羅禪經二卷(五十紙)　後秦世佛陀跋陀羅譯</li><li>義足經二卷(四十一紙)　吳黃武年支謙譯</li><li>毘耶娑問經二卷(三十一紙)　後魏世菩提留支譯</li><li>大安般經一卷(一名守意或二卷三十紙)　後漢世安世高譯</li><li>優婆夷淨行經二卷(三十紙)　</li><li>那先比丘經二卷(或一卷三十紙)</li><li>大安般經一卷(或二卷二十紙失本)　後漢世安世高譯</li><li>般泥洹經一卷(二十紙)　宋元嘉年求那跋陀羅譯</li><li>當來變經一卷(二紙)　晉世竺法護譯</li><li>過去佛分衛經一卷　晉世竺法護譯</li><li>柰女耆域經一卷(十七紙)　晉世竺法護譯</li><li>淨飯王般涅槃經一卷(六紙)　北涼世安陽侯沮渠京師譯</li><li>八師經一卷(三紙)　吳世支謙譯</li><li>大迦葉本經一卷(五紙)　晉世竺法護譯</li><li>四願經一卷(三紙)　吳黃武年支謙譯</li><li>婦人遇辜經一卷(一名婦遇對經二紙)　西秦世法堅譯</li><li>辯意長者子所問經一卷(一名長者辯意經九紙)　後魏世法場譯</li><li>胞胎經一卷(一名胞胎受身經十五紙)　晉太安年竺法護譯</li><li>四自侵經一卷(四紙)　晉世竺法護譯</li><li>五百弟子自說本起經一卷(二十紙)　晉太康年竺法護譯</li><li>七女本經一卷(六紙)　吳黃武年支謙譯</li><li>阿難四事經一卷(二紙)　吳黃武年支謙譯</li><li>所欲致患經一卷(二紙)　晉世竺法護譯</li><li>法受塵經一卷(二紙)　後漢世安世高譯</li><li>禪行法想經一卷(二紙)　後漢世安世高譯</li><li>四天王經一卷(二紙)　宋元嘉年智嚴共寶雲譯</li><li>佛垂般涅槃略說教誡經一卷(六紙)　後秦弘始年羅什譯</li><li>難提釋經一卷(四紙)</li><li>無垢優婆夷問經一卷(三紙)</li><li>造立形像福報經一卷(二紙)</li><li>法常住經一卷(二紙)</li><li>優填王經一卷(一名優填王作佛形像經五紙)</li><li>阿難七夢經一卷(一名阿難八夢經或誤作八字二紙)</li><li>佛入涅槃金剛力士哀戀經一卷(六紙)</li><li>迦葉赴佛涅槃經一卷(一名佛般涅槃時迦葉赴佛經二紙)</li><li>佛滅度後棺[<a href='javascript:showpic("../fontimg/067111.gif")'>僉*殳</a>]葬送經一卷(一名比丘師經一名師比丘經三紙)</li><li>灌佛經一卷(一名摩訶剎頭經四紙)</li><li>羅雲忍經一卷(一名忍辱經三紙)</li><li>出家緣經一卷(二紙)</li><li>三品弟子經一卷(一名弟子學有三輩經三紙)</li><li>四輩經一卷(二紙)</li><li>見正經一卷(一名生死變識經七紙)</li><li>荷鵰阿那含經一卷(二紙)</li><li>五無返復經一卷(一名有返復經四紙)</li><li>阿含正行經一卷(一名佛說正意經四紙)</li><li>五恐怖經一卷(二紙)</li><li>大魚事經一卷(二紙)</li><li>懈怠耕者經一卷(二紙)</li><li>頞多和多耆經一卷(二紙)</li><li>梵摩難國王經一卷(二紙)</li><li>摩訶迦葉度貧母經一卷(四紙)</li><li>中心經一卷(五紙)</li><li>龍王兄弟經一卷(一名降龍王經一名難龍王經三紙)</li><li>沙曷比丘功德經一卷(二紙)</li><li>樹提伽經一卷(五紙)</li><li>盧至長者經一卷(九紙)</li><li>須摩提長者經一卷(八紙)</li><li>燈指因緣經一卷(八紙)</li><li>十二品生死經一卷(二紙)</li><li>諫王經一卷(一名大小諫王經四紙)</li><li>五王經一卷(四紙)</li><li>末羅王經一卷(二紙)</li><li>摩達國王經一卷(二紙)</li><li>普達王經一卷(三紙)</li><li>揵陀國王經一卷(二紙)</li><li>堅意經一卷(一名堅心意經二紙)</li><li>佛大僧大經一卷(六紙)</li><li>邪祇經一卷(二紙)</li><li>十二頭陀經一卷(一名沙門頭陀經五紙)</li><li>護淨經一卷(二紙)</li><li>木串子經一卷(一紙)</li><li>時經一卷(一名時非時經二紙)</li><li>錫杖經一卷(一名得道梯橙錫杖經)</li><li>栴檀樹經一卷(三紙)</li><li>新歲經一卷(一名婆和羅經五紙)</li><li>貧窮老公經一卷(一名貧窮老經三紙)</li><li>長者子懊惱三處經一卷(四紙)</li><li>佛說越難經一卷(一名曰難經二紙)</li><li>栴陀越國王經一卷(二紙)</li><li>自愛經一卷(一名自愛不自愛經四紙)</li><li>佛說處處經一卷(十五紙)</li><li>無上處經一卷(一紙)</li><li>輪轉五道罪福報應經一卷(四紙)</li><li>未生怨經一卷(三紙)</li><li>十八泥犁經一卷(五紙)</li><li>泥犁經一卷(一名勤苦泥犁經十三紙)</li><li>罪業報應教化地獄經一卷(六紙)</li><li>僧護因緣經一卷(二十紙)</li><li>舍利弗目連遊四衢經一卷(三紙闕本訪得)　晉世竺法護譯</li><li>未曾有經一卷(三紙闕本訪得)</li><li>迦旃延說法沒盡偈(五紙本闕訪得)</li><li>佛為年少比丘說正事經一卷(二紙闕本訪得)</li><li>四品學法經一卷(一紙闕本訪得)</li></ul><p><b>　　<A NAME="n295"></A>小乘律單本</b><p>　三十四部二百六十五卷(五千八百一十三紙)<ul><li>十誦律六十一卷(一千三百九十一紙)　晉世卑摩羅叉於壽春譯</li><li>四分律六十卷(一千二百一十紙)　後秦世佛陀耶舍共竺佛念譯</li><li>僧祇律四十卷(九百七十三紙)　晉世佛陀跋陀羅共法顯譯</li><li>彌沙塞律三十卷(五百九十七紙)　宋景平年佛陀什共智勝譯</li><li>善見律毘婆沙十八卷(二百六十八紙)　南齊永明年沙門僧伽跋陀羅於廣州譯</li><li>鼻柰耶十卷(一百五十五紙)　前秦世竺佛念譯</li><li>薩婆多毘尼摩德勒伽十卷(一百九十五紙)　宋元嘉年僧伽跋摩譯</li><li>毘尼母經八卷(一百五十三紙)</li><li>大愛道比丘尼經二卷(三十一紙)</li><li>大比丘三千威儀經二卷(四十二紙)</li><li>僧祇戒本一卷(二十紙)　後魏世曇摩迦羅譯</li><li>四分戒本一卷(二十二紙)　後秦世佛陀耶舍譯</li><li>解脫戒本一卷(出迦葉毘律二十紙)　後魏世瞿曇留支譯<p>右一戒出迦葉毘律</li><li>沙彌威儀一卷(十九紙)　宋世求那跋摩譯</li><li>曇無德羯磨一卷(四十一紙)　魏正元年曇諦於洛陽譯</li><li>四分比丘尼羯磨一卷(十五紙)　宋元嘉年求那跋摩譯</li><li>優婆塞五戒相一卷(十五紙)　宋元嘉年求那跋摩譯</li><li>舍利弗問經一卷(十一紙)</li><li>真偽沙門經一卷(一名摩訶比丘經三紙)</li><li>戒消災經一卷(四紙)</li><li>迦葉禁戒經一卷(三紙)</li><li>犯戒罪報輕重經一卷(一名犯罪經二紙)</li><li>僧祇比丘尼戒本一卷(二十四紙)</li><li>十誦比丘戒本一卷(二十六紙)</li><li>十誦比丘尼戒本一卷(二十六紙)</li><li>四分比丘尼戒本一卷(二十一紙)</li><li>優婆塞五戒威儀經一卷(三十三紙)</li><li>優波離問經一卷(三十三紙)</li><li>彌沙塞戒本一卷(或名五分戒十九紙)　宋景平年佛陀什共智勝譯</li><li>大沙門百一羯磨一卷(二十二紙闕本訪得)</li><li>十誦羯磨一卷(二十三紙闕本訪得)</li><li>沙彌十戒并威儀一卷(二十一紙闕本訪得)</li><li>沙彌尼十戒一卷(四紙闕本訪得)</li><li>沙彌離戒一卷(四紙闕本訪得)</li></ul><p><b>　　<A NAME="n296"></A>小乘論單本</b><p>　三十部三百五十六卷<ul><li>順正理論八十卷(一千四百二十紙)　唐世玄奘譯</li><li>顯宗論四十卷(六百四十四紙)　唐世玄奘譯</li><li>舍利弗阿毘曇論二十二卷(五百九十九紙)　後秦弘始年曇摩崛共曇摩耶舍譯</li><li>出曜論二十卷(四百八十七紙)　前秦竺佛念譯</li><li>成實論二十卷(四百紙或二十四卷)　後秦世羅什譯</li><li>識身足論十六卷(二百七十一紙)　唐世玄奘譯</li><li>鞞婆沙阿毘曇十四卷(一名廣說論三百四十七紙)　前秦建元年僧伽提婆於洛陽譯</li><li>法蘊足論十二卷(一百九十二紙)　唐世玄奘譯</li><li>解脫道論十二卷(一百九十八紙)　梁世僧伽婆羅譯</li><li>眾事分阿毘曇十二卷(二百九紙)</li><li>雜阿毘曇心論十一卷(或二十二卷二百八十紙)　宋元嘉年伊葉波羅共求那跋摩譯</li><li>立世阿毘曇論十卷(一百七十三紙)　陳世真諦譯</li><li>尊婆須蜜所集論十卷(二百七十五紙)　前秦建元年僧伽跋澄共佛念譯</li><li>法勝阿毘曇論六卷(一百三紙)　齊天統年耶舍共法智譯</li><li>四諦論四卷(七十四紙)　陳世真諦譯</li><li>阿毘曇心論四卷(六十七紙)　晉太元年僧伽提婆共惠遠於廬山譯</li><li>品類足論十八卷(二百八十一紙)　唐世玄奘譯</li><li>集異門足論二十卷(二百九十五紙)　唐世玄奘譯</li><li>界身足論三卷(二十七紙)　唐世玄奘譯</li><li>阿毘達磨五事論二卷(二十二紙)　唐世玄奘譯</li><li>分別功德論四卷(或五卷七十三紙)</li><li>沙彌底論三卷或四卷(三十五紙)</li><li>入阿毘達磨論二卷(四紙)　唐世玄奘譯</li><li>阿毘曇甘露味二卷(四十五紙)</li><li>辟支佛因緣論二卷(二十紙或一卷)</li><li>三法度論二卷(三十四紙)　晉太元年僧伽提婆共惠遠於廬山譯</li><li>俱舍論本一卷　唐世玄奘譯</li><li>十八部論一卷(七紙)　陳世真諦譯</li><li>明了論一卷　陳世真諦譯</li><li>隨相論二卷(三十四紙)　陳世真諦譯</li></ul><p class='juan'>
眾經目錄卷第一</p>
<p>此二卷入藏目。貞觀九年四月。奉　敕苑內寫一切經。大總持寺僧智通。共使人祕書郎褚遂良等。附新譯經挍定申奏。奉　敕施行。有人將大集三十卷。日藏十卷。月藏十卷。無盡意六卷。明度挍計二卷。五部合為六十卷。大集者誤也。勘文大集前十方諸佛會。日藏月藏後十方諸菩薩會。無盡意是重譯。明度挍計是別部。又撿仁壽二年翻經大德彥琮法師等。奉　敕新定一切經目五部。各自別行。貞觀十一年四月。皇太子於延興寺造一切經。有人將六十卷大集本來諸德莫之能定。遂抄入藏。仍五本重抄目復不改。智通睹此參差。處處尋勘乃見八卷金光明序云。開皇十七年興善寺沙門寶貴。昔晉朝支敏度。合兩竺二支一百五本。首楞嚴為一部八卷。又合一支兩竺三本。維摩為一部五卷。斯既先哲遺蹤遂承規合。此大集為六十卷。今讀經文。集會時別。梵甲亦各不同。翻譯時代又異。流傳遍及海外。今忽合之。恐疑惑者多。所引楞嚴淨名注經等。只是私記。並不入藏。六十卷大集。豈得獨行。幸冀來哲詳而體焉</body></html>
