<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T55 </TITLE>
</head>
<BODY>

<p class='juan'>
開元釋教錄卷第十七(別錄之七)</p>
<p><span class='byline'>　　　　庚午歲西崇福寺沙門智昇撰</span><br><p><b>　　<A NAME="n524"></A>別錄中刪略繁重錄第四(一百四十七部四百八卷)</b><p>刪繁錄者。謂同本異名。或廣中略出。以為繁賸今並刪除。但以年歲久淹共傳訛替。徒盈卷帙有費功勞。今者詳挍異同甄明得失。具為條目有可觀焉<p><b>　　<A NAME="n525"></A>新括出別生經　</b><p>六十七部一百八十五卷<ul><li>虛空藏所問經八卷(亦云方等王虛空藏經或直云虛空藏經或五卷)<p>右一經。是大集經中虛空藏菩薩品別抄流行。大周錄云。乞伏秦代沙門聖堅譯者謬也。彼聖堅譯者闕本</li><li>虛空藏菩薩問持經得幾福經一卷<p>右一經。亦是大集虛空藏品中別文抄出。諸錄皆云。姚秦三藏鳩摩羅什譯者謬也</li><li>一切施王所行檀波羅蜜經一卷<p>右一經。出六度集經施度無極中。諸錄皆云。姚秦三藏鳩摩羅什譯者謬也</li><li>大方廣如來性起微密藏經二卷<p>右一經。即是舊華嚴經寶王如來性起品別出流行。初加證信序。及取第二會初緣起置之於首。長房等錄並云。西晉失譯者謬也</li><li>隨願往生經一卷(亦名灌頂隨願往生十方淨土經亦云普廣菩薩經)<p>右一經。是大灌頂經第十一卷普廣品。或有經本在第十二。長房等錄皆云。吳代優婆塞支謙譯。或云西晉三藏竺法護譯者。二俱謬也</li><li>藥師琉璃光經一卷(亦名灌頂拔除過罪生死得度經)<p>右一經。是大灌頂經第十二卷。或有經本在第十一。長房等錄皆云。宋代鹿野寺沙門慧[<a href='javascript:showpic("../fontimg/073864.gif")'>卄/間</a>]譯者謬也</li><li>大般若第二會經七十八卷(時俗題云新譯大品放光般若)</li><li>大般若第四會經一十八卷(時俗題云新譯道行小品般若)<p>右二經。時俗共傳云。是三藏義淨所譯。別改題目抄寫流行。撿尋淨公經目不曾別譯此經。及勘其文乃與大般若無異。恐不知委故此述之</li><li>最勝天王般若經八卷(亦云新譯勝天王般若)<p>右一經。即大般若第六會與舊勝天王般若。同本異譯</li><li>曼殊般若經二卷(亦云新譯文殊般若)<p>右一經。即大般若第七會曼殊室利分與舊文殊般若。同本異譯</li><li>理趣般若經一卷<p>右一經即大般若第十會般若理趣分</li><li>密跡金剛力士經二卷<p>右一經。內典錄云失譯者非也。今尋其本乃出五卷密跡力士經中。從第四卷初第四紙五言偈。後第五行第五字下生起。至第五卷末文句全同</li><li>增壹阿含經一卷(三紙)<p>右一經。出增壹阿含經第二十一卷。抄出二經。初明四梵福。次明四食。後明四辯。長房錄云。西晉沙門法炬譯者謬也</li><li>行七行現報經一卷(一紙)<p>右一經出增壹阿含經第三十四卷</li><li>十二因緣經一卷(三紙)<p>右一經出增壹阿含經第四十六卷。周錄編在大乘藏中。云與貝多樹下思惟十二因緣經同本異譯者謬也</li><li>戒相應法經一卷<p>右一經。出雜阿含經第三十卷。長房錄云。東晉西域沙門竺曇無蘭譯者謬也</li><li>比丘問佛多優婆塞命終經一卷<p>右一經。亦出雜阿舍經第三十卷。長房錄云。西晉沙門法炬譯者謬也</li><li>獨富長者經一卷<p>右一經。出雜阿含經第四十六卷。長房錄云。後漢三藏安世高譯者謬也</li><li>有眾生三世作惡經一卷<p>右一經。出出曜經第八卷。長房錄云。西晉沙門法炬譯者謬也</li><li>出家功德經一卷<p>右一經。出賢愚經出家功德品初。長房錄云。吳代優婆塞支謙譯者謬也</li><li>佛為年少婆羅門說知善不善經一卷(出雜阿含經第四卷長房錄云後漢三藏安世高譯者謬)</li><li>佛為那拘羅長者說根熟經一卷(出雜阿含經第五卷長房錄云後漢三藏安世高譯者謬也)</li><li>佛為外道須深說離欲經一卷(出雜阿含經第十四卷長房錄云吳代優婆塞支謙譯者謬也)</li><li>阿育王施半阿摩勒果經一卷(出雜阿含經第二十五卷)</li><li>禪思滿足經一卷(出雜阿含經第二十九卷據長房錄前後兩譯者並謬也)<p>右上五經。周錄之中編在闕本經內。今撿得其本並出雜阿含中。既是別生除之不錄</li><li>摩竭魚因緣經一卷(出第九卷)</li><li>尊者鄔陀夷引導諸人禮佛僧經一卷(出第十一卷)</li><li>還本國度父王經一卷(出第十七卷末第十八卷初)</li><li>水生太子經一卷(出第十九卷)</li><li>施物法非法經一卷(出第二十四卷)</li><li>教誡羅怙羅經一卷(出第二十五卷)</li><li>五趣生死輪轉經一卷(出第三十四卷)</li><li>善來苾芻因緣經一卷(出第四十二卷)</li><li>七有事無事福業經一卷(出第四十六卷)<p>摩竭魚因緣下九經並出根本說一切有部毘柰耶中</li><li>火生長者受報經一卷(出第二第三卷)</li><li>尊者善和好聲經一卷(出第四卷)</li><li>五種水羅經一卷(出第五卷)</li><li>勝鬘夫人本緣經一卷(出第七卷)</li><li>勝光王信佛經一卷(出第八卷)</li><li>誅釋種受報經二卷(出第八第九卷)</li><li>大世主苾芻尼入涅槃經一卷(出第十卷)</li><li>佛為難拖說出家入胎經二卷(編入寶積第十四會出第十一十二卷)</li><li>敬法捨身經一卷(出第十四卷初)</li><li>度二邪見童子得果經一卷(出第十四卷)</li><li>清淨威儀經一卷(或云洗淨威儀出第十六卷)</li><li>大目連受報經一卷(出第十八卷)</li><li>初誕生現大瑞應經一卷(出第二十卷)</li><li>度迦多演那經一卷(出第二十卷)</li><li>[<a href='javascript:showpic("../fontimg/004188.gif")'>醫-酉+口</a>]羅缽龍王業報因緣經一卷(出第二十一卷)<p>(此[<a href='javascript:showpic("../fontimg/004188.gif")'>醫-酉+口</a>]羅缽龍王經與度迦多演那經明同異者但前經初文別賸四紙緣起下文並同無別何繁重鈔分為二經)</li><li>安樂夫人因緣經一卷(出第二十一卷)</li><li>增養因緣經三卷(出第二十二　二十三　二十四卷)</li><li>妙光因緣經一卷(出第二十五卷)</li><li>降伏外道現大神通經一卷(出第二十六卷)</li><li>大藥善巧方便經二卷(出第二十七二十八卷)</li><li>佛從天下贍部洲經一卷(出第二十九卷)</li><li>度瘦瞿答彌經一卷(出第三十卷)</li><li>訶利底母因緣經一卷(出第三十一卷)</li><li>法與尼在家得果經一卷(出第三十卷)</li><li>樹生婆羅門憍慢經一卷(出第三十四卷末第三十五卷初)</li><li>弟子事師經一卷(出第三十五卷)</li><li>七種不退轉經一卷(出第三十五卷)</li><li>佛為長者說放逸經一卷(出第三十六卷)</li><li>地動因緣經一卷(出第三十六卷)</li><li>四種黑白法印經一卷(出第三十七卷)</li><li>佛將入涅槃度善賢經二卷(出第三十七卷半後三十八卷半前)</li><li>佛般涅槃行雨大臣告王經一卷(出第三十八卷)</li><li>八大國王分舍利經一卷(出第三十八卷末第三十九卷初)<p>(此上二經文相錯涉其大臣告王經比於後經前文賸兩紙餘其分舍利經比於前經後文可賸三紙餘並無異鈔為二經繁而未當)<p>火生長者下三十三經。並出根本說一切有部毘奈耶雜事中。從摩竭魚因緣經下。四十二經四十九卷。並是說一切有部律中緣起。三藏義淨鈔出流行。既類別生故並刪削。於中施物法非法經。弟子事師經。比於廣文雖少增減義既不異於本。豈繁別為部卷。類諸別生亦並刪也</li></ul><p><b>　　<A NAME="n526"></A>新括出名異文同經　</b><p>二十部五十二卷<ul><li>菩薩境界奮迅法門經十卷　元魏三藏菩提留支譯(出寶唱錄)<p>右一經。即薩遮尼乾子經之異名。周錄別載。復云闕本者誤也</li><li>新道行經七卷(或十卷)　西晉三藏竺法護譯(出長房等錄)<p>右一經。撿諸藏本並與小品般若文句全同者其本錯也。護公所譯新道行經時無其本(承聞東都有護譯本尋之未獲)</li><li>大方等大集經八卷<p>右一經。唐內典錄及大周錄二錄俱載。今撿其文即是合部大集經第六帙也。初之二卷名十方菩薩品。即是明度五十挍計經。後之六卷乃是無盡意經。其明度五十挍計經不知何故編入大集。以有差殊今存別部之者。此既重載今故刪除</li><li>阿耨達龍王經二卷<p>右一經。與弘道廣顯三昧經文句全同。但名別異。今存一本</li><li>合道神足經三卷<p>右一經。與道神足無極變化經文同名異</li><li>哀泣經三卷(或二卷六品)<p>右一經。與方等般泥洹經文同名異。其方等泥洹初品名為哀泣。乃取此品名目以作經題。比於方等泥洹。後闕三品文不足矣</li><li>寶田慧印三昧經一卷<p>右一經。與慧印三昧經文句全同名廣略異。長房錄云。慧印三昧經亦名寶田慧印三昧經。周入藏錄二本俱載。一單一重誤之甚也</li><li>鹿子經一卷<p>右一經。與鹿母經文同名異。據其文義合從母立名。長房錄云。鹿子經吳代優婆塞支謙譯者謬也</li><li>小無量壽經一卷<p>右一經。與阿彌陀經文同名異。其宋代三藏求那跋陀羅所譯小無量壽經。時無其本</li><li>胎藏經一卷(出長房錄)<p>右一經與無垢賢女經文同名異</li><li>聞城十二因緣經一卷<p>右一經。與貝多樹下思惟十二因緣經文同名異。此聞城經合有異本。尋之未獲</li><li>大安般經一卷(或二卷內典錄云二卷長房錄云一卷)<p>右一經與大安般守意經文句全同名廣略異。群錄之中存其二本者誤之甚也</li><li>申日經一卷<p>右一經。與大乘藏中月光童子經文同名異。父名申日。子號月光。約此不同立經名別。長房錄云。申日經吳代優婆塞支謙譯者謬也</li><li>輪轉五道罪福報應經一卷<p>右一經與罪福報應經文句全同名廣略異</li><li>栴陀越經一卷<p>右一經。與栴陀越國王經文句全同名廣略異。周入藏中栴陀越經編在單本。栴陀越國王經在於重譯。二處載者誤之甚也</li><li>真偽沙門經一卷(長房錄云一名摩訶比丘經亦名迦葉禁戒經)<p>右一經。即迦葉禁戒經之異名文句全同。或云宋代鹿野寺沙門慧[<a href='javascript:showpic("../fontimg/073864.gif")'>卄/間</a>]譯者謬也</li><li>轉法輪經一卷<p>右一經。撿無其本。諸經藏內皆以轉法輪論替之者誤也(近於東都尋得正本編入藏訖)</li><li>賓頭盧為王說法經一卷<p>右一卷與賓頭盧突羅闍為優陀延王說法經文句全同名廣略異</li><li>阿蘭若習禪法經二卷<p>右一經與坐禪三昧經文同名異</li><li>禪祕要經五卷<p>右一經。云是宋代三藏曇摩蜜多譯。云與姚秦三藏鳩摩羅什所譯禪祕要法同本異出。今撿尋上下文極交錯非是本經。初之一卷乃是治禪病祕要法文。仍不盡至半而止。第二卷已去即是羅什所譯禪祕要法。從第一卷過半生起至第三卷末。文亦不盡欠十餘紙。均為四卷通前成五。其曇摩蜜多譯者。時闕其本</li></ul><p><b>　　<A NAME="n527"></A>新括出重上錄經　</b><p>八部三十卷<ul><li>菩薩地持經十卷(或八卷亦名菩薩戒經又名菩薩地經)<p>右一經。亦名菩薩地持論。今此錄中編之為律。存其經名除其論錄。周錄中云。菩薩地持經闕本者誤也。又周錄中此一本經既有多名。前後差互凡六處重上錯之甚也(大乘經中一處上大乘律中二處上大乘論中一處上闕本錄中二處上)<p>餘經重載其數非一。恐繁紙墨故略述之</li><li>無畏德女經一卷(今編入寶積)</li><li>第一義法勝經一卷</li><li>彌勒菩薩所問本願經一卷<p>右三經。大周入藏錄中單本重譯二處俱載者誤也。今除單本編重譯中</li><li>發菩提心經二卷(亦名發菩提心論)<p>右一經。周入藏錄大乘經中及大乘論二處俱載者誤也。今以菩薩所造除其經名存於論錄</li><li>諫王經一卷(亦名大小諫王經)<p>右一經周入藏闕本二錄俱載者誤也</li><li>法句經二卷(亦云法句集)<p>右一經。周入藏錄大乘重譯及集傳內二處俱載者誤也。尋文並同不可分二。雖曾再譯一本闕無。今經中除編於集內</li><li>攝大乘釋論十二卷<p>右一論。隋開皇仁壽中眾經錄及唐內典大周錄等皆存二本。云與十五卷攝論同本異出俱是陳朝三藏真諦所譯者誤也。今勘文句首末全同。卷雖多少有殊不可分為二部。但存十五卷本。十二成者除之</li></ul><p><b>　　<A NAME="n528"></A>新括出合入大部經　</b><p>五十二部一百四十一卷<ul><li>金光明經四卷(一十八品)　北涼三藏曇無讖譯</li><li>金光明經七卷(二十二品或六卷)<p>陳三藏真諦全譯(四品合成七卷)</li><li>金光明經更廣壽量(大辯陀羅尼經五卷續四卷本)<p>周宇文氏三藏耶舍崛多續壽量大辯二品<p>右隋興善寺沙門寶貴。取前三本及闍那崛多所譯銀主囑累二品。總二十四品合成八卷。前之三本並合入中一無增減。其八卷成者留之入藏。上之三本既重故略</li><li>密跡金剛力士經七卷<p>西晉三藏竺法護譯　在第三會(或四卷或五卷或八卷)</li><li>菩薩夢經二卷<p>西晉三藏竺法護譯<p>在第四會(新改名淨居天子會)</li><li>法界體性無分別經二卷<p>梁三藏曼陀羅仙譯<p>在第八會</li><li>十法經一卷<p>元魏三藏佛陀扇多譯<p>在第九會(加名大乘十法會)</li><li>大菩薩藏經二十卷<p>大唐三藏玄奘譯<p>在第十二會</li><li>佛為難陀說出家入胎經二卷(出說一切有部律)<p>大唐三藏義淨譯<p>在第十四會(改名入胎藏會)</li><li>文殊師利授記經三卷<p>大唐三藏實叉難陀譯<p>在第十五會</li><li>菩薩見實三昧經十六卷<p>高齊三藏那連提耶舍譯<p>在第十六會(或十四卷或十卷)</li><li>菩薩藏經三卷(一名富樓那問經)<p>姚秦鳩摩羅什譯<p>在第十七會(亦名大悲心經改名富樓那會或二卷)</li><li>護國菩薩經二卷<p>隋三藏闍那崛多譯<p>在第十八會</li><li>郁伽長者所問經一卷<p>曹魏三藏康僧鎧譯<p>在第十九會(或二卷)</li><li>迦葉經二卷<p>元魏外國王子月婆首那譯<p>在第二十三會</li><li>善臂菩薩所問經二卷<p>姚秦三藏鳩摩羅什譯<p>在第二十六會(或一卷)</li><li>無畏德女經一卷<p>元魏三藏佛陀扇多譯<p>在第三十二會</li><li>無垢施菩薩分別應辯經一卷<p>西晉清信士聶道真譯<p>在第三十三會(或二卷)</li><li>大方等善住意天子問經四卷<p>隋三藏達摩笈多譯<p>在第三十六會</li><li>大乘方便經三卷<p>東晉外國居士竺難提譯<p>在第三十八會</li><li>移識經二卷<p>隋三藏闍那崛多譯<p>在第三十九會(改名賢護長者會)</li><li>彌勒菩薩所問經一卷<p>元魏三藏菩提留支譯<p>在第四十一會(改名彌勒問八法會)</li><li>大寶積經一卷<p>失譯<p>在第四十三會(改名普明菩薩會)</li><li>寶梁經二卷<p>北涼沙門道龔譯<p>在第四十四會</li><li>文殊般若波羅蜜經一卷<p>梁三藏曼陀羅仙譯或二卷<p>在第四十六會(般若部中重出一本此在次不可偏除故存其目)</li><li>寶髻菩薩所問經二卷(亦名菩薩淨行經)<p>西晉竺法護譯<p>在第四十七會<p>右密跡力士經下合二十三部共八十一卷。並是大寶積經諸會舊譯。三藏菩提流志勘梵本同。更不重翻直編會次。既合入大部別者刪之</li><li>三律儀經三卷(與舊大方廣三戒經同本)<p>在第一會</li><li>無邊莊嚴經四卷<p>在第二會</li><li>無量壽如來經二卷(與舊大阿彌陀經等同本)<p>在第五會</li><li>不動如來經二卷(與舊阿[<a href='javascript:showpic("../fontimg/041309.gif")'>門@(人/(人*人))</a>]佛國經同本)<p>在第六會</li><li>被甲莊嚴經五卷<p>在第七會</li><li>文殊師利普門經一卷(與舊普門品經同本)<p>在第十會</li><li>出現光明經五卷<p>在第十一會</li><li>佛為阿難說處胎經一卷(與舊胞胎經同本)<p>在第十三會</li><li>無盡伏藏經二卷<p>在第二十會</li><li>授幻師跋陀羅記經一卷(與舊幻士仁賢經同本)<p>在第二十一會</li><li>大神變經二卷<p>在第二十二會</li><li>優波離問經一卷(與舊決定毘尼經同本)<p>在第二十四會</li><li>發勝志樂經二卷(與舊發覺淨心經同本)<p>在第二十五會</li><li>善順菩薩經一卷<p>在第二十七會</li><li>勤授長者經一卷<p>在第二十八會</li><li>優陀延王經一卷(與舊優填王經同本)<p>在第二十九會</li><li>妙慧童女經一卷(與舊須摩提經同本)<p>在第三十會</li><li>琲e上優婆夷經一卷<p>在第三十一會</li><li>功德寶花敷菩薩經一卷<p>在第三十四會</li><li>善德天子經一卷(與舊文殊不思議境界經同本)<p>在第三十五會</li><li>阿闍世王太子經一卷(與舊太子刷護經等同本)<p>在第三十七會</li><li>淨信童女經一卷<p>在第四十會</li><li>彌勒菩薩所問經一卷(與舊彌勒所問本願經同本)<p>在第四十二會</li><li>無盡慧菩薩經一卷<p>在第四十五會</li><li>勝鬘夫人經一卷(與舊勝鬘經同本)<p>在第四十八會</li><li>廣博仙人問經一卷(與舊毘耶娑問經同本)<p>在第四十九會<p>右三律儀經下。合二十六部共四十四卷。大唐先天二年南印度三藏沙門菩提流志(唐云覺愛)於西崇福寺譯。並是寶積諸會編在大部之中。亦有鈔寫別部流行。恐不知根源。故具條示(若新舊相合共成一百二十卷若各別分之則成一百二十五卷矣)</li></ul><p><b>　　<A NAME="n529"></A>別錄中補闕拾遺錄第五(三百六部一千一百一十一卷)</b><p>補拾錄者。謂舊錄闕題新翻未載之類。今並詳而具之也。所冀法輪無玷慧日增暉。永燭幽途睎L沃潤者矣<ul><li>文殊師利問菩薩署經一卷<p>後漢三藏支婁迦讖譯</li><li>自誓三昧經一卷<p>後漢三藏安世高譯</li><li>溫室洗浴眾僧經一卷<p>後漢三藏安世高譯</li><li>佛印三昧經一卷<p>後漢三藏安世高譯</li><li>菩薩內習六波羅蜜經一卷<p>後漢沙門嚴佛調譯</li><li>老女人經一卷<p>吳優婆塞支謙譯</li><li>持句神咒經一卷<p>吳優婆塞支謙譯</li><li>孛經一卷<p>吳優婆塞支謙譯</li><li>菩薩十住行道品一卷<p>西晉三藏竺法護譯</li><li>太子沐魄經一卷　西晉三藏竺法護譯</li><li>優填王經一卷　西晉沙門釋法炬譯</li><li>灌洗佛形像經一卷　西晉沙門釋法炬譯</li><li>文殊師利般涅槃經一卷　西晉居士聶道真譯</li><li>異出菩薩本起經一卷　西晉居士聶道真譯</li><li>採蓮違王上佛授決號妙華經一卷　東晉沙門竺曇無蘭譯</li><li>陀鄰尼缽經一卷　東晉沙門竺曇無蘭譯</li><li>摩尼羅亶經一卷　東晉沙門竺曇無蘭譯</li><li>玄師[<a href='javascript:showpic("../fontimg/072201.gif")'>颱-台+(犮-乂+又)</a>]陀所說神咒經一卷　東晉沙門竺曇無蘭譯</li><li>摩訶般若波羅蜜大明咒經一卷　姚秦三藏鳩摩羅什譯</li><li>須摩提菩薩經一卷　姚秦三藏鳩摩羅什譯</li><li>申日兒本經一卷　宋三藏求那跋陀羅譯</li><li>阿難陀目佉尼呵離陀經一卷　宋三藏求那跋陀羅譯</li><li>彌勒菩薩所問經一卷(今編入寶積)　元魏三藏菩提留支譯</li><li>文殊師利所說般若波羅蜜經一卷　梁三藏僧伽婆羅譯</li><li>大乘十法經一卷　梁三藏僧伽婆羅譯</li><li>種種雜咒經一卷　周三藏闍那崛多譯</li><li>大集譬喻王經二卷　隋三藏闍那崛多譯</li><li>入法界體性經一卷　隋三藏闍那崛多譯</li><li>離垢慧菩薩所問禮佛法經一卷　大唐三藏那提譯</li><li>大乘遍照光明藏無字法門經一卷　大唐三藏地婆訶羅譯</li><li>大乘百福莊嚴相經一卷　大唐三藏地婆訶羅譯</li><li>菩薩修行四法經一卷　大唐三藏地婆訶羅譯</li><li>佛頂最勝陀羅尼經一卷　大唐三藏地婆訶羅譯</li><li>最勝佛頂陀羅尼淨除業障經一卷　大唐三藏地婆訶羅譯</li><li>造塔功德經一卷　大唐三藏地婆訶羅譯</li><li>千手千眼觀世音菩薩廣大圓滿無礙大悲心</li><li>陀羅尼經一卷　天竺沙門伽梵達摩譯</li><li>千手千臂觀世音菩薩陀羅尼神咒經二卷(或一卷)　　大唐沙門釋智通譯</li><li>千囀陀羅尼觀世音菩薩咒經一卷　大唐沙門釋智通譯</li><li>觀自在菩薩隨心咒經一卷　大唐沙門釋智通譯</li><li>大方廣圓覺修多羅了義經一卷　大唐罽賓沙門佛陀多羅譯</li><li>不空罥索陀羅尼自在王咒經三卷　大唐三藏寶思惟長壽二年譯</li><li>薩曇分陀利經一卷　失譯</li><li>不思議功德諸佛所護念經二卷　失譯</li><li>菩薩本行經三卷失譯</li><li>大金色孔雀王咒經一卷　失譯</li><li>佛說大金色孔雀王咒經一卷　失譯</li><li>天王太子辟羅經一卷　失譯</li><li>金剛三昧經二卷　失譯</li><li>摩利支天經一卷　失譯</li><li>六字神咒王經一卷　失譯</li><li>虛空藏菩薩問佛經一卷(或云問七佛陀羅尼經)　失譯</li><li>三劫三千佛名經三卷　失譯</li><li>牟梨曼陀羅咒經一卷　失譯</li><li>阿彌陀鼓音聲王陀羅尼經一卷　失譯</li><li>阿吒婆拘鬼神大將上佛陀羅尼經一卷　失譯</li><li>大普賢陀羅尼經一卷　失譯</li><li>大七寶陀羅尼經一卷　失譯</li><li>六字大陀羅尼經一卷　失譯</li><li>長者女菴提遮師子吼了義經一卷　失譯<p>已上大乘經五十九部拾遺編入</li><li>菩薩戒本一卷北涼三藏曇無讖譯</li><li>受十善戒經一卷　失譯<p>已上大乘律二部拾遺編入</li><li>法華經論二卷(或一卷)　元魏三藏菩提留支譯</li><li>遺教經論一卷　陳三藏真諦譯</li><li>唯識三十論一卷　大唐三藏玄奘譯<p>已上大乘論三部拾遺編入</li><li>婆羅門子命終愛念不離經一卷　後漢三藏安世高譯</li><li>婆羅門避死經一卷　後漢三藏安世高譯</li><li>罵意經一卷　後漢三藏安世高譯</li><li>分別善惡所起經一卷　後漢三藏安世高譯</li><li>父母恩難報經一卷　後漢三藏安世高譯</li><li>弊魔試目連經一卷　吳優婆塞支謙譯</li><li>齋經一卷　吳優婆塞支謙譯</li><li>須摩提女經一卷　吳優婆塞支謙譯</li><li>黑氏梵志經一卷　吳優婆塞支謙譯</li><li>猘狗經一卷　吳優婆塞支謙譯</li><li>離睡經一卷　西晉三藏竺法護譯</li><li>受歲經一卷　西晉三藏竺法護譯</li><li>樂想經一卷　西晉三藏竺法護譯</li><li>尊上經一卷　西晉三藏竺法護譯</li><li>意經一卷　西晉三藏法竺護譯</li><li>應法經一卷　西晉三藏竺法護譯</li><li>鴦崛摩經一卷　西晉三藏竺法護譯</li><li>分別經一卷　西晉三藏竺法護譯</li><li>身觀經一卷　西晉三藏竺法護譯</li><li>苦陰因事經一卷　西晉沙門釋法炬譯</li><li>瞻波比丘經一卷　西晉沙門釋法炬譯</li><li>伏婬經一卷　西晉沙門釋法炬譯</li><li>數經一卷　西晉沙門釋法炬譯</li><li>相應相可經一卷　西晉沙門釋法炬譯</li><li>慢法經一卷　西晉沙門釋法炬譯</li><li>法海經一卷　西晉沙門釋法炬譯</li><li>阿闍世王問五逆經一卷　西晉沙門釋法炬譯</li><li>善生子經一卷　西晉沙門支法度譯</li><li>鐵城泥犁經一卷　東晉沙門竺曇無蘭譯</li><li>阿耨風經一卷　東晉沙門竺曇無蘭譯</li><li>梵志頞羅延問種尊經一卷　東晉沙門竺曇無蘭譯</li><li>四泥犁經一卷　東晉沙門竺曇無蘭譯</li><li>水沫所漂經一卷　東晉沙門竺曇無蘭譯</li><li>中心經一卷　東晉沙門竺曇無蘭譯</li><li>海八德經一卷　姚秦三藏鳩摩羅什譯</li><li>文陀竭王經一卷　北涼三藏曇無讖譯</li><li>鞞摩肅經一卷　宋三藏求那跋陀羅譯</li><li>四人出現世間經一卷　宋三藏求那跋陀羅譯</li><li>十一想思念如來經一卷　宋三藏求那跋陀羅譯</li><li>進學經一卷　宋居士沮渠京聲譯</li><li>八關齋經一卷　宋居士沮渠京聲譯</li><li>弟子死復生經一卷　宋居士沮渠京聲譯</li><li>佛母般泥洹經一卷　宋沙門釋慧[<a href='javascript:showpic("../fontimg/073864.gif")'>卄/間</a>]譯</li><li>起世因本經十卷　隋三藏達摩笈多譯</li><li>苦陰經一卷　失譯</li><li>阿鳩留經一卷　失譯</li><li>兜調經一卷　失譯</li><li>舍衛國王夢見十事經一卷　失譯</li><li>玉耶女經一卷　失譯</li><li>孝子經一卷　失譯</li><li>鬼子母經一卷　失譯</li><li>梵摩難國王經一卷　失譯</li><li>梵志計水淨經一卷　失譯</li><li>三歸五戒慈心厭離功德經一卷　失譯</li><li>箭喻經一卷　失譯</li><li>滿願子經一卷　失譯</li><li>出家功德經一卷　失譯</li><li>佛為黃竹園老婆羅門說學經一卷　失譯</li><li>邪見經一卷　失譯<p>已上小乘經五十九部拾遺編入</li><li>五分比丘尼戒本一卷　梁沙門釋明徽集出</li><li>四分雜羯磨一卷(以結戒場為首)　東魏三藏康僧鎧譯</li><li>犯戒報應輕重經一卷　後漢三藏安世高譯</li><li>沙彌尼戒經一卷　失譯</li><li>五百問事經一卷　失譯<p>已上小乘律五部拾遺編入小乘論無遺</li><li>道地經一卷　後漢三藏安世高譯</li><li>迦葉結經一卷　後漢三藏安世高譯</li><li>阿毘曇五法行經一卷　後漢三藏安世高譯</li><li>小道地經一卷　後漢三藏支曜譯</li><li>雜譬喻經一卷　後漢三藏支樓迦讖譯</li><li>舊雜譬喻經二卷　吳三藏康僧會譯</li><li>佛醫經一卷　吳沙門竺律炎譯</li><li>撰集百緣經十卷　吳優婆塞支謙譯</li><li>惟日雜難經一卷　吳優婆塞支謙譯</li><li>法觀經一卷　西晉三藏竺法護譯</li><li>十二遊經一卷　東晉沙門迦留伽陀譯</li><li>文殊師利發願經一卷　東晉三藏佛陀跋陀羅譯</li><li>五門禪經要用法一卷　宋三藏曇摩蜜多譯</li><li>勸發諸王要偈一卷　宋三藏僧伽跋摩譯</li><li>分別業報略一卷(或加集字)　宋三藏僧伽跋摩譯</li><li>阿育王經十卷　梁三藏僧伽婆羅譯</li><li>阿育王息壞目因緣經一卷　符秦三藏曇摩難提譯</li><li>四阿含暮抄解二卷　符秦三藏鳩摩羅佛提譯</li><li>思惟略要法一卷　姚秦三藏鳩摩羅什譯</li><li>雜譬喻經一卷　姚秦三藏鳩摩羅什譯</li><li>馬鳴菩薩傳一卷　姚秦三藏鳩摩羅什譯</li><li>龍樹菩薩傳一卷　姚秦三藏鳩摩羅什譯</li><li>提婆菩薩傳一卷　姚秦三藏鳩摩羅什譯</li><li>婆藪槃豆法師傳一卷　梁三藏真諦譯</li><li>讚觀世音菩薩頌一卷　大唐沙門釋慧智譯</li><li>禪要呵欲經一卷　失譯</li><li>內身觀章句經一卷　失譯</li><li>雜譬喻經二卷　失譯</li><li>六菩薩名一卷　失譯</li><li>佛治身經一卷　失譯</li><li>治意經一卷　失譯</li><li>阿育王譬喻經一卷　失譯</li><li>撰集三藏及雜藏傳一卷　失譯</li><li>無明羅剎集一卷　失譯</li><li>三慧經一卷　失譯</li><li>迦丁比丘說當來變經一卷　失譯<p>已上賢聖集傳三十六部拾遺編入<p>右文殊問署經下一百六十四部合二百五卷。並是舊譯經律論經大周廣錄有目入藏之內並無。闕本錄中有載不載。或有周錄遺漏諸錄有者今並拾遺<span class='corr'>編</span>入藏錄</li><li>大方廣佛花嚴經八十卷　大唐三藏實叉難陀譯</li><li>文殊師利授記經三卷(今編入寶積)　大唐三藏實叉難陀譯</li><li>大方廣入如來智德不思議經一卷　大唐三藏實叉難陀譯</li><li>大方廣如來不思議境界經一卷　大唐三藏實叉難陀譯</li><li>大方廣普賢菩薩所說經一卷　大唐三藏實叉難陀譯</li><li>大乘入楞伽經一卷　大唐三藏實叉難陀譯</li><li>觀世音菩薩祕密藏神咒經一卷　大唐三藏實叉難陀譯</li><li>妙臂印幢陀羅尼經一卷　大唐三藏實叉難陀譯</li><li>百千印陀羅尼經一卷　大唐三藏實叉難陀譯</li><li>救面燃餓鬼陀羅尼神咒經一卷　大唐三藏實叉難陀譯</li><li>右遶佛塔功德經一卷　大唐三藏實叉難陀譯</li><li>大乘四法經一卷　大唐三藏實叉難陀譯</li><li>不空罥索陀羅尼經一卷　大唐婆羅門李無諂譯</li><li>無垢淨光大陀羅尼經一卷　大唐三藏彌陀山等譯</li><li>文殊師利根本一字陀羅尼經一卷　大唐三藏寶思惟譯</li><li>六字神咒經一卷　大唐三藏菩提流志譯</li><li>金光明最勝王經十卷　大唐三藏義淨譯</li><li>能斷金剛般若波羅蜜經一卷　大唐三藏義淨譯</li><li>入定不定印經一卷　大唐三藏義淨譯</li><li>彌勒下生成佛經一卷　大唐三藏義淨譯</li><li>曼殊室利一字咒王經一卷　大唐三藏義淨譯</li><li>莊嚴王陀羅尼經一卷　大唐三藏義淨譯</li><li>善夜經一卷　大唐三藏義淨譯</li><li>大乘流轉諸有經一卷　大唐三藏義淨譯</li><li>妙色王因緣經一卷　　大唐三藏義淨譯(已上並於天后代譯)</li><li>浴像功德經一卷　大唐三藏寶思惟譯</li><li>挍量數珠功德經一卷　大唐三藏寶思惟譯</li><li>觀世音菩薩如意摩尼陀羅尼經一卷　大唐三藏寶思惟譯</li><li>大陀羅尼末法中一字心咒經一卷　大唐三藏寶思惟譯</li><li>藥師琉璃光七佛本願功德經二卷　大唐三藏義淨譯</li><li>佛為勝光天子說王法經一卷　大唐三藏義淨譯</li><li>浴像功德經一卷　大唐三藏義淨譯</li><li>數珠功德經一卷　大唐三藏義淨譯</li><li>觀自在菩薩如意心陀羅尼咒經一卷　大唐三藏義淨譯</li><li>稱讚如來功德神咒經一卷　大唐三藏義淨譯</li><li>大孔雀咒王經三卷　大唐三藏義淨譯</li><li>佛頂尊勝陀羅尼經一卷　大唐三藏義淨譯</li><li>香王菩薩陀羅尼咒經一卷　大唐三藏義淨譯</li><li>一切功德莊嚴王經一卷　大唐三藏義淨譯</li><li>拔除罪障咒王經一卷　大唐三藏義淨譯</li><li>佛為海龍王說法印經一卷　大唐三藏義淨譯</li><li>大寶積經一百二十卷　大唐三藏菩提流志集譯</li><li>不空罥索神變真言經三十卷　大唐三藏菩提流志譯</li><li>千手千眼觀世音菩薩姥陀羅尼身經一卷　大唐三藏菩提流志譯</li><li>如意輪陀羅尼經一卷　大唐三藏菩提流志譯</li><li>廣大寶樓閣善住祕密陀羅尼經三卷　大唐三藏菩提流志譯</li><li>一字佛頂輪王經五卷　大唐三藏菩提流志譯</li><li>文殊師利寶藏陀羅尼經一卷　大唐三藏菩提流志譯</li><li>金剛光焰陀羅尼經一卷　大唐三藏菩提流志譯</li><li>大毘盧遮那成佛神變加持經七卷　大唐三藏輸波迦羅譯</li><li>蘇婆呼童子經三卷　大唐三藏輸波迦羅譯</li><li>蘇悉地羯羅經三卷　大唐三藏輸波迦羅譯</li><li>虛空藏菩薩能滿諸願最勝心陀羅尼求聞持法一卷　　大唐三藏輸波迦羅譯</li><li>七俱胝佛母准泥大明陀羅尼經一卷　大唐三藏金剛智譯</li><li>金剛頂瑜伽中略出念誦法四卷　大唐三藏金剛智譯</li><li>金剛頂經曼殊室利菩薩五字心陀羅尼品一卷　　大唐三藏金剛智譯</li><li>觀自在如意輪菩薩瑜伽法要一卷　大唐三藏金剛智譯</li><li>大佛頂如來密因修證了義諸菩薩萬行首楞嚴經十卷　大唐沙門懷迪於廣州譯</li><li>說妙法決定業障經一卷　大唐沙門釋智嚴譯</li><li>出生無邊門陀羅尼經一卷　大唐沙門釋智嚴譯</li><li>師子素馱娑王斷肉經一卷　大唐沙門釋智嚴譯<p>已上大乘經六十一部新譯補闕編入</li><li>十善業道經一卷　大唐三藏實叉難陀譯<p>已上大乘律一部新譯補闕編入</li><li>大乘起信論二卷　大唐三藏實叉難陀譯</li><li>掌中論一卷　大唐三藏義淨譯</li><li>取因假設論一卷　大唐三藏義淨譯</li><li>六門教授習定論一卷　大唐三藏義淨譯(十善經下天后代譯)</li><li>能斷金剛般若波羅蜜多經論頌一卷　大唐三藏義淨譯</li><li>能斷金剛般若波羅蜜多經論釋三卷　大唐三藏義淨譯</li><li>因明正理門論一卷　大唐三藏義淨譯</li><li>成唯識寶生論五卷　大唐三藏義淨譯</li><li>觀所緣論釋一卷　大唐三藏義淨譯</li><li>觀總相論頌一卷　大唐三藏義淨譯</li><li>止觀門論頌一卷　大唐三藏義淨譯</li><li>手杖論一卷　大唐三藏義淨譯<p>已上大乘論十二部新譯補闕編入</li><li>無常經一卷　大唐三藏義淨譯</li><li>八無暇有暇經一卷　大唐三藏義淨譯</li><li>長爪梵志請問經一卷　大唐三藏義淨譯(無常等三經天后代譯)</li><li>五蘊皆空經一卷　大唐三藏義淨譯</li><li>三轉法輪經一卷　大唐三藏義淨譯</li><li>譬喻經一卷　大唐三藏義淨譯</li><li>療痔病經一卷(亦云痔瘺)　大唐三藏義淨譯</li><li>略教誡經一卷　大唐三藏義淨譯<p>已上小乘經八部新譯補闕編入</li><li>根本說一切有部毘柰耶五十卷　大唐三藏義淨譯(天后代譯)</li><li>根本說一切有部苾芻尼毘柰耶二十卷　大唐三藏義淨譯</li><li>根本說一切有部毘柰耶雜事四十卷　大唐三藏義淨譯</li><li>根本說一切有部尼陀那目得迦十卷(或八卷)　大唐三藏義淨譯(天后代譯)</li><li>根本說一切有部戒經一卷　大唐三藏義淨譯</li><li>根本說一切有部苾芻尼戒經一卷　大唐三藏義淨譯</li><li>根本說一切有部百一羯磨十卷　大唐三藏義淨譯(天后代譯)</li><li>根本薩婆多部律攝二十卷(或十四卷)　大唐三藏義淨譯(天后代譯)</li><li>根本說一切有部毘柰耶頌五卷　大唐三藏義淨譯</li><li>根本說一切有部毘柰耶雜事攝頌一卷　大唐三藏義淨譯</li><li>根本說一切有部毘柰耶尼陀那目得迦攝頌一卷　大唐三藏義淨譯<p>已上小乘律十一部新譯補闕編入</li><li>一百五十讚佛頌一卷　大唐三藏義淨譯</li><li>龍樹菩薩勸誡王頌一卷　大唐三藏義淨譯</li><li>大乘修行菩薩行門諸經要集三卷　大唐沙門釋智嚴譯<p>已上賢聖集傳三部新譯補闕編入<p>右花嚴經下。九十六部合五百二十八卷。並是大周刊定錄後新譯。所以前錄未載。今並補闕編入藏錄(小乘論錄後無新譯)</li><li>四分比丘戒本一卷　大唐沙門懷素依律集</li><li>四分比丘尼戒本一卷　大唐沙門懷素依律集</li><li>四分僧羯磨三卷　大唐沙門懷素依律撰</li><li>四分尼羯磨三卷　大唐沙門懷素依律撰</li><li>四分律刪補隨機羯磨一卷　大唐沙門釋道宣撰</li><li>五分羯磨一卷(亦云彌沙塞羯磨)　大唐沙門釋愛同撰<p>右四分戒本下。並小乘律合六部十卷。然並撰述有據時代盛行。故補先闕編之見錄</li><li>釋迦譜十卷　簫齊沙門釋僧祐撰</li><li>釋迦氏略譜一卷(或無略字)　大唐沙門釋道宣撰</li><li>釋迦方志二卷　大唐沙門釋道宣撰</li><li>經律異相五十卷　梁敕沙門寶唱等撰</li><li>陀羅尼雜集十卷　未詳撰者舊錄亦載</li><li>諸經要集二十卷　大唐沙門釋玄惲撰</li><li>出三藏記集十五卷　梁沙門釋僧祐撰</li><li>眾經目錄七卷　隋敕沙門法經等撰</li><li>開皇三寶錄十五卷(內題云歷代三寶紀)　隋翻經學士費長房撰</li><li>眾經目錄五卷　隋敕翻經沙門學士等撰</li><li>大唐內典錄十卷　大唐沙門釋道宣撰</li><li>續大唐內典錄一卷　大唐沙門釋智昇撰</li><li>古今譯經圖紀四卷　大唐沙門釋靖邁撰</li><li>續古今譯經圖紀一卷　大唐沙門釋智昇撰</li><li>大周刊定眾經目錄十五卷　大唐天后敕沙門儉等撰</li><li>開元釋教錄二十卷　大唐沙門釋智昇撰</li><li>一切經音義二十五卷　大唐沙門釋玄應撰</li><li>新譯花嚴音義二卷　大唐沙門釋慧苑撰</li><li>大唐西域記十二卷　大唐三藏玄奘撰</li><li>集古今佛道論衡四卷(或三卷)　大唐沙門釋道宣撰</li><li>續集古今佛道論衡一卷　大唐沙門釋智昇撰</li><li>東夏三寶感通錄三卷　大唐沙門釋道宣撰</li><li>集沙門不拜俗議六卷　大唐沙門釋彥悰撰</li><li>大唐慈恩寺三藏法師傳十卷　大唐沙門慧立等撰</li><li>大唐西域求法高僧傳二卷　大唐三藏義淨撰</li><li>法顯傳一卷(亦云歷遊天竺記傳)　東晉沙門法顯自述</li><li>高僧傳十四卷(一卷是目錄)　梁沙門釋慧皎撰</li><li>續高僧傳三十卷　大唐沙門釋道宣撰</li><li>辯正論八卷　大唐龍田寺釋氏撰</li><li>破邪論二卷(或一卷)　大唐龍田寺釋氏撰</li><li>甄正論三卷　大唐沙門釋玄嶷撰</li><li>十門辯惑論二卷(或三卷)　大唐沙門釋復禮撰</li><li>弘明集十四卷　梁沙門釋僧祐撰</li><li>廣弘明集三十卷　大唐沙門釋道宣撰</li><li>集諸經禮懺儀二卷　大唐沙門釋智昇撰</li><li>大唐南海寄歸內法傳四卷　大唐三藏義淨撰</li><li>比丘尼傳四卷　梁沙門釋寶唱撰</li><li>別說罪要行法一卷　大唐三藏義淨譯</li><li>受用三水要法一卷　大唐三藏義淨譯</li><li>護命放生軌儀一卷　大唐三藏義淨撰<p>右釋迦譜下合四十部三百六十八卷並是此方所撰傳記然於大法裨助光揚故補先闕編之見錄</li></ul><p class='juan'>
開元釋教錄卷第十七(別錄之七)</p>
</body></html>
