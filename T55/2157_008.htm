<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T55 </TITLE>
</head>
<BODY>

<p class='juan'>
貞元新定釋教目錄卷第八</p>
<p><span class='byline'>　　　　西京西明寺沙門圓照撰</span><br><p><b>　　<A NAME="n614"></A>總集群經錄上之八</b><ul><li>觀世音菩薩受記經一卷(一名觀世音受決經第三出與西晉法護道真出者同本見王宗僧祐李廓法上等錄及高僧傳)<p>右一部一卷其本見在<p>沙門釋法勇。名曇無竭。本姓李氏。幽州黃龍國人也。幼為沙彌便修苦行。持戒誦經為師所異。嘗聞法顯寶雲諸僧躬踐佛國。慨然有忘身之誓。遂以宋永初之元。招集同志沙門僧曇朗之徒。二十五人。共齎幡蓋供養之具。發跡北土遠適西方。初至河南國仍出海西郡。進入流砂到高昌郡。經歷龜茲沙勒諸國。前登蔥嶺雪山。棧路險惡驢馬不通。層冰峨峨絕無草木。山多瘴氣。下有大江浚急如箭。於東西兩山之脅繫索為橋。相去極遠十人一過。到彼岸已舉煙為識。後人見煙知前已度方得更進。若久不見煙。則知暴風吹索人墮江中。行蔥嶺三日方過復上雪山。懸崖壁立無安足處。石壁皆有故弋孔處處相對。人各執四弋。先拔下弋手攀上弋展轉相待。三日方過乃到平地。相待料撿同侶失十二人。進至罽賓國禮拜佛缽停歲餘。學梵書竟便解梵語。求得觀世音受記經梵文一部。無竭同行沙門餘十三人。西行到新頭那提河(此云師子口)緣河西入月氏國。禮拜佛肉髻骨。及睹自沸木船。後至檀特山南石留寺。住僧三百餘人雜三乘學。無竭便停此寺受具足戒。天竺沙門佛陀多羅(此云覺救)彼方眾僧云。其已得道果。無竭請為和尚。漢沙門志定為阿闍梨。於寺夏坐三月。日復北行至中天竺。曠絕之處常齎石蜜為糧。其同侶八人路亡。五人俱行屢經危棘。無竭所齎觀世音經常專心擊念。進涉舍衛國中。野逢山象一群。無竭稱名歸命。即有師子從林中出。象驚怖奔走。後渡琲e復值野牛一群鳴吼而來將欲害人。無竭歸命如初尋有大鷲飛來。野牛驚散遂得免害。其誠心所感在險克濟皆此類也。後於南天竺隨舶汎海達廣州。所歷事跡別有記傳。元嘉末年達于楊都。手自宣譯觀世音授記經一部。今見傳于世。後不知所終</li><li>觀彌勒上生兜率天經一卷(亦云彌勒上生經見道慧宋齊錄及僧祐錄祐錄先在高昌郡譯出於彼齎還)</li><li>諫王經一卷(初出亦云大小諫王經與唐譯勝光王經及勝光天子經同本房云見別錄)</li><li>治禪病祕要經一卷(或云治禪病祕要法無經字或云禪要祕密治病經或二卷或出雜阿含孝建二年九月八日於竺園寺出其月二十五日訖見僧祐寶唱等錄)</li><li>淨飯王涅槃經一卷(或加般字第二出與法炬出者同本房云見別錄)</li><li>進學經一卷(或云勸進學道經第二出與支謙等出者同本房云見別錄)</li><li>八關齋經一卷(異出本房云見別錄)</li><li>五無返復經一卷(一名五返覆大義經或作附字房云見別錄)</li><li>佛大僧大經一卷(二兒名房云見別錄)</li><li>耶祇經一卷(房云見別錄)</li><li>末羅王經一卷(房云見別錄)</li><li>摩達國王經一卷(房云見別錄或無國王字)</li><li>旃陀越國王經一卷(或無國王字房云見別錄)</li><li>五恐怖世經一卷(或云五恐怖經房云見別錄)</li><li>弟子死復生經一卷(或云死亡更生經房云見別錄)</li><li>迦葉禁戒經一卷(一名摩訶比丘經亦云真偽沙門經第二出房云見別錄已上存已下闕)</li><li>菩薩誓經一卷(第五出與長者子制經等同本房云見別錄)</li><li>中陰經一卷(房云見別錄)</li><li>觀世音觀經一卷(先在高昌郡譯出於彼齎來見僧祐錄)</li><li>波斯匿王喪母經一卷(或云波斯匿王經祐云波耶匿王經房云見別錄出增一阿含第十八卷異譯)</li><li>佛母般泥洹經一卷(孝建二年於建山定林上寺出一名大愛道般泥洹經見僧祐錄出增一阿含第五十卷異譯)</li><li>弟子慢為耆域述經一卷(亦云弟子為耆域述慢戒羽弟子戲誕經第四出與阿難問事佛吉凶經等同本房云見別錄)</li><li>長者音悅經一卷(第二出與支謙出者同本房云見別錄)</li><li>五苦章句經一卷(第二出與曇無蘭出者同本房云見別錄)</li><li>分和檀王經一卷(第二出竺律炎三摩竭經同本房云見別錄)</li><li>弟子事佛吉凶經一卷(祐云弟子問事佛吉凶經房云見別錄)</li><li>生死變識經一卷(今疑是藏中見正經異名房云見別錄)</li><li>優婆塞五戒經一卷(亦云五相經第二出與五戒相經同本房云見別錄)</li><li>賢者律儀經一卷(亦云威儀房云見別錄)<p>右二十八部二十八卷(迦葉禁戒上一十五部一十五卷見在菩薩誓經下一十三部一十三卷闕本)<p>居士沮渠京聲。即北涼河西王蒙遜從弟安陽侯也。魏併涼後南奔于宋。晦志卑身不交世務。常遊上塔寺以居士自畢。丹陽尹孟顗見而善之。請與相見。一面之後雅相崇愛。亟設供饌厚相優贍。京聲以孝武帝孝建二年乙未。於楊都竹園及鍾山定林上寺。譯彌勒上生經等二十八部。通習積久臨筆無滯。京聲居絕妻拏無欲榮利。從容法侶宣通經典。是以建業白黑咸敬而嘉焉。以大明之末遘疾而卒。普明王經梵摩皇經(上二經並出六度集)[(序-予+林)/女]夷比丘經。優婆塞五法經(上二經並出中阿含)釋種問優婆塞經(出雜阿含)清信士阿夷扇經(亦云阿夷扇持父經出生經)五百梵志經(群錄注疑)普明王等七經。六是別生。一是疑偽。今為實錄。故並刪之</li><li>閻羅王五天使者經一卷(一名鐵城泥犁經見長房錄出中阿含第十二異譯)</li><li>瞿曇彌記果經一卷(出中阿含第二十八異譯見長房錄)</li><li>長者子六過出家經一卷(出增一阿含第二十七卷異譯見長房錄)</li><li>佛母般泥洹經一卷(出增一阿含第五十卷異譯見長房錄)</li><li>貧窮老公經一卷(或云貧老經第二出見長房錄)</li><li>懈怠耕者經一卷(舊錄云懈怠耕兒經見長房錄)</li><li>請賓頭盧法一卷(或加經字見長房錄第二出)</li><li>善生子經一卷(亦云異出六向拜經見長房錄出中阿含第三十三卷異譯)</li><li>佛般涅槃後諸比丘經一卷(云出雜阿含見房錄)</li><li>譬喻經一卷(見長房錄)<p>右一十一部一十一卷(請賓頭上七部七卷見在善生子經下三部三卷闕本)<p>沙門釋惠簡。未詳何許人也。以孝武帝大明元年丁酉於鹿野寺譯五天使者等經十部</li><li>真偽沙門法經(與京聲所出迦葉禁戒經文句全同乃是使者經異名錄家錯上)</li><li>藥師琉璃光經(亦名灌頂拔除過罪生死得度經出大灌頂經祐錄注為疑經者非)</li><li>釋迦畢罪經。殺身濟賈人經(上二經並出六度集)</li><li>阿難見水光瑞經(一云木光經大乘抄經)</li><li>商人求財經。瞿曇彌經(上二經並出中阿含)</li><li>舍衛城中人喪子發狂經</li><li>學人亂意經(亦云母子作比丘比丘尼亂意經上二經並出增一阿含)</li><li>大力士出家得道經(亦云力士跋陀經)</li><li>二老男女見佛出家得道經(上二經並出雜阿含)</li><li>旃闍摩暴志謗佛經(出生經)</li><li>竊為沙門經。褐師捨家學道經(上二經并出出曜經)<p>咒願經(祐載偽錄)真偽沙門等一十五部。長房等錄並云慧簡所出。今以多是別生等經故。刪之不存也</li><li>菩薩念佛三昧經六卷(或直云念佛三昧經或五卷第一譯與隋笈多出者同本是大集別分見道惠宋齊錄及僧祐錄)</li><li>無量門破魔陀羅尼經一卷(或直云破魔陀羅尼經第七譯見僧祐錄與支謙無量門微密持經等同本)<p>右二部七卷其本並在<p>沙門功德直。西域人也。道契既廣善誘日新。以孝武帝大明六年壬寅。遊至荊州寓禪房寺。沙門玄暢請出念佛三昧等經二部。暢刊正文義詞旨婉密。而暢舒手出香掌中流水莫之測也。後適成都止大石寺。即是阿育王塔。乃手自作金剛密跡等十六神像。傳至于今。直留荊數年。後不知所終矣</li><li>十誦羯磨比丘要用一卷(或云略要羯磨法房云二卷祐云一卷見僧祐錄)<p>右一部一卷其本見在<p>沙門釋僧璩姓朱。吳國人。出家為僧業弟子。總銳眾經尤明十誦。兼善史籍頗製文藻。始住吳虎丘山。孝武欽其風聞。敕出楊都為僧正悅眾。止于中興寺。璩以大明七年癸卯撰十誦羯磨一部</li><li>十誦比丘尼戒本一卷(亦云十誦比丘尼波羅提木叉戒本或云十誦比丘尼大戒見僧祐寶唱二錄)<p>右一部一卷其本見在<p>沙門釋玄穎。俗姓索氏。燉煌人。十三出家為法香弟子。在涼州公府寺。與同學法力俱以律藏知名。穎伏膺已後。學無再請記在一聞研精律部博涉經論。元嘉末至建業止新亭寺。孝武以穎學業兼明。敕為都邑僧正。後辭任還多寶寺。常習定閑房。亦時開律席。後移住長干寺。以明帝太始元年中。集出十誦尼戒一部。兼出羯磨。流行於代</li><li>無盡意經十卷(第五出與阿差末經等同本見始興僧祐寶唱等錄)</li><li>阿述達菩薩經一卷(第四出與寶積無畏德會等同本太始年於廣州出見始興寶唱等錄)</li><li>海意經七卷(見始興僧祐寶唱等錄)</li><li>如來恩知不思議經五卷(見始興僧祐等錄)</li><li>寶頂經五卷(見始興僧祐寶唱等錄)</li><li>三密底耶經一卷(宋言賢人用律經見始興僧祐寶唱等錄)<p>右六部二十九卷其本並闕<p>沙門竺法眷。印度人也。志性彌簡開利為務。亦以明帝或太始年中。於廣州譯無盡意等經六部</li><li>濡首菩薩無上清淨分衛經二卷(一名決了諸法如幻三昧經第二出與漢獻嚴佛調譯者及大般若那伽室利分並同本見始興錄)<p>右一部二卷其本見在<p>沙門釋翔公亦云朔公。在南海群譯濡首菩薩經一部。群錄直云宋世不顯年名。未詳何帝</li><li>佛藏大方等經一卷(亦名問明顯經明難品異譯見始興錄及法上錄)</li><li>瓔珞本業經二卷(一名菩薩瓔珞經第三出見始興錄及法上錄)<p>右二部三卷其本並闕<p>沙門釋道嚴於宋世譯佛藏方等經等二部。群錄直云宋世。不顯帝年</li><li>梵女首意經一卷(第二出見始興錄及趙錄法上錄)</li><li>空淨三昧經一卷(亦云空淨天感應三昧經第二出見始興錄及趙錄法上錄)</li><li>勸進學道經一卷(亦名勸進經與梁史共出第三譯見始興錄及趙錄法上錄)<p>右三部三卷其本並闕<p>沙門釋勇公。於宋世譯梵女首意等經三部。群錄雖云宋世。不顯帝年</li><li>車匿經(亦名車匿本末經出六度集中是尸阿遍王經異名群錄雖云勇公所出今以別生抄經故刪之不存也)</li><li>寂調音所問經一卷(一名如來所說清淨調伏經與西晉法護文殊淨律經等同本第四出見始興錄及法上錄)</li><li>樂瓔珞莊嚴方便經一卷(一名大乘瓔珞莊嚴經亦名轉女身菩薩經第四出與西晉法護順權方便經等同本見始興錄及僧祐法上錄)<p>右二部二卷(前寂調音見在後樂瓔珞經闕本)<p>沙門釋法海。於宋世譯寂調音等經二部。群錄注云宋世譯出。既不顯年。未詳何帝</li><li>月燈三昧經一卷(一名文殊師利菩薩十事行經一名建慧三昧經出大月燈經第七卷異譯見趙錄及法上錄)<p>右一部一卷其本見在<p>沙門釋先公。於宋世譯月燈經一部。群錄注云宋世。不顯譯年。未詳何帝</li><li>彌沙塞律抄一卷(見寶唱錄亦名提阿波檀那眷屬鼻膩經)<p>右一部一卷闕本<p>沙門僧伽跋彌。師子國人也。譯彌沙塞律抄一部。大周錄中指寶唱錄不言帝代。其寶唱錄尋本。且寄於宋錄。以彰有據耳(又據僧祐法苑云晉義凞八年三月十日於廬山般若臺東精舍與師子國律師僧伽跋彌出眷屬律抄同集僧一百二十人已編此錄未暇移改)</li><li>新集失譯諸經</li><li>如來智印經一卷(一名諸佛法身第二出與慧印三昧經同本)</li><li>老母經一卷(第二出與老女人經等同本)</li><li>法滅盡經一卷</li><li>甚深大迴向經一卷</li><li>佛為黃竹園老婆羅門說學經一卷(出中阿含第四十卷異譯)</li><li>優波夷墮舍迦經一卷(出中阿含第五十五異譯或無迦字)</li><li>邪見經一卷(出中阿含第六卷異譯)</li><li>大沙門百一羯磨法一卷(或云大沙門羯磨法出十誦律)</li><li>迦丁比丘說當來變經一卷(或直云迦丁比丘已後闕本)</li><li>十方佛名經一卷</li><li>華嚴淨經一卷</li><li>三十七品經一卷(祐載兩本並云異出今且存一)</li><li>七佛各說偈經一卷</li><li>乳王如來經一卷(或云乳王經今經與乳光經同本)</li><li>現在十方佛名經一卷</li><li>過去諸佛名經一卷</li><li>千五百佛名經一卷</li><li>五百七百佛名經一卷</li><li>觀世音成佛經一卷</li><li>文殊因緣經一卷</li><li>文殊本願經一卷</li><li>文殊觀經一卷</li><li>彌勒須呵經一卷</li><li>導師問佛經一卷</li><li>[<a href='javascript:showpic("../fontimg/072201.gif")'>颱-台+(犮-乂+又)</a>]陀菩薩百二十難經一卷</li><li>持身菩薩經一卷</li><li>賢首菩薩二百問經一卷</li><li>金剛女菩薩經一卷</li><li>善意菩薩經一卷</li><li>菩薩從兜率天降中陰經一卷</li><li>菩薩行喜經一卷</li><li>菩薩淨本業經一卷</li><li>菩薩初業經一卷</li><li>菩薩四事經一卷</li><li>菩薩十六願經一卷</li><li>菩薩五十德行經一卷</li><li>菩薩教法經一卷</li><li>菩薩正行經一卷</li><li>菩薩出入諸則經一卷</li><li>菩薩母姓字經一卷</li><li>菩薩家姓經一卷</li><li>菩薩比丘經一卷</li><li>菩薩經一卷</li><li>菩薩作六牙象本事經一卷</li><li>菩薩師子王經一卷</li><li>諸天阿須倫鬥經一卷</li><li>浴像功德經一卷(與新譯者梵本未詳同別)</li><li>陀鄰尼目佉經一卷(今疑即阿難陀目佉尼經)</li><li>禮敬諸塔經一卷</li><li>般若波羅蜜偈經一卷</li><li>佛清淨偈經一卷</li><li>太子出國二十偈一卷</li><li>佛十力偈一卷</li><li>十方佛神咒一卷</li><li>四天王神咒一卷</li><li>十二因緣結縷神咒一卷</li><li>摩訶神咒一卷</li><li>移山神咒一卷</li><li>降魔神咒一卷</li><li>威德陀羅神咒一卷(本作成字錯)</li><li>和魔結神咒一卷</li><li>鳩迦葉經一卷(與僮迦葉解難經同本出長阿含第七卷異譯法上錄云出中阿含第十六卷異譯)</li><li>出要經二十卷</li><li>行道經十卷</li><li>長阿含經三卷(祐云疑是殘缺長阿含經)</li><li>弘道經二卷</li><li>四天王經一卷(祐云後有咒似人所附)</li><li>金色女經一卷(雜譬喻中有祐云異出本)</li><li>治禪鬼魅不安經一卷</li><li>瞻波國佛說戒經一卷</li><li>佛在誓枝山說法經一卷</li><li>佛三毒事經一卷</li><li>佛七事經一卷</li><li>佛開和伏經一卷</li><li>佛意行經一卷</li><li>因佛生三心經一卷</li><li>佛聚經一卷</li><li>七佛本緣經一卷</li><li>釋迦文杖缽經一卷</li><li>佛袈裟經一卷</li><li>佛大衣經一卷</li><li>迦葉解經一卷</li><li>迦葉因緣經一卷</li><li>舍利弗問署經一卷</li><li>迦葉獨證自誓經一卷</li><li>舍利弗嘆度女人經一卷</li><li>舍利弗生西方經一卷</li><li>舍利弗目連泥洹經一卷(今疑是生經中舍利弗般泥洹經)</li><li>目連所問經一卷</li><li>目連因緣經一卷</li><li>阿難見變經一卷</li><li>阿難陀經一卷</li><li>阿那含七念經一卷</li><li>羅漢菩子經一卷</li><li>賓頭盧取缽經一卷</li><li>受行比丘經一卷</li><li>愛身比丘經一卷</li><li>旃比丘經一卷</li><li>善星比丘經一卷</li><li>六群比丘經一卷</li><li>自在王比丘經一卷</li><li>羅耶達比丘經一卷</li><li>比丘和須蜜經一卷</li><li>玄戒未來比丘經一卷(今疑玄字錯)</li><li>比丘法相經一卷</li><li>釋種子經一卷</li><li>尊者婆蹉律經一卷</li><li>罽賓二沙彌經一卷</li><li>沙彌持戒經一卷</li><li>海洲優婆塞會經一卷</li><li>賢者雜事經一卷</li><li>弟子修學經一卷</li><li>弟子行澤中遇賊劫經一卷</li><li>弟子精進經一卷</li><li>迦提羅越問五戒經一卷</li><li>那羅延天王經一卷</li><li>毘沙門天王經一卷</li><li>四大天王經一卷</li><li>諸天壽經一卷</li><li>魔現成佛經一卷</li><li>魔王誡經一卷(疑是試字)</li><li>淨飯王經一卷</li><li>佛葬閱頭檀王經一卷</li><li>阿欲王作小兒時經一卷</li><li>小阿育王經一卷</li><li>優填王照逝心女經一卷(今疑是大乘藏中優填王經)</li><li>迦夷王頭布施經一卷</li><li>果尊王經一卷</li><li>佛居士經一卷</li><li>降恐王經一卷(今疑恐字錯)</li><li>魔羅王經一卷</li><li>摩登王經一卷</li><li>舍夷國經一卷</li><li>羅提坭王經一卷(或作國王羅提埤經)</li><li>摩訶惟越王經一卷</li><li>流沙王經一卷</li><li>十四王經一卷</li><li>王以竹施經一卷</li><li>勸王持五戒經一卷</li><li>太子旃舍羅差經一卷</li><li>長者盛德經一卷</li><li>長者法心經一卷</li><li>長者仁賢經一卷</li><li>長者洹羅越經一卷</li><li>佛問淳陀長者受樂淨行經一卷</li><li>婆羅門問事經一卷</li><li>婆羅門等諍說經一卷</li><li>六師詣波斯匿王經一卷</li><li>尼揵齋經一卷</li><li>明星梵志經一卷</li><li>兜率梵志經一卷</li><li>梵志拔陀經一卷</li><li>梵志計火淨經一卷</li><li>梵志問疑經一卷</li><li>梵志意經一卷</li><li>梵志好母經一卷</li><li>梵志淫女經一卷</li><li>梵志六師經一卷</li><li>天后賢女經一卷</li><li>德女問經一卷</li><li>貧女小施獲弘報經一卷</li><li>彌家女經一卷</li><li>二人作沙門弟斷兄舌經一卷</li><li>氣噓殺旃陀羅經一卷</li><li>眼能視殺人經一卷</li><li>孤獨三兄弟經一卷</li><li>阿劍佗經一卷</li><li>不蘭伽經一卷</li><li>小申日經一卷</li><li>波羅奈[女*軍]四姓經一卷(或作婦字)</li><li>波姓家主叩書不經一卷</li><li>提謂經一卷</li><li>強羅經一卷</li><li>金轉龍王經一卷</li><li>蘇曷龍王經一卷</li><li>三龍王經一卷</li><li>虎王經一卷</li><li>蝎王經一卷</li><li>毒龍蛇施經一卷</li><li>放牛法經一卷(今疑是藏中放牛經)</li><li>養牛經一卷</li><li>閻羅王經一卷(今疑是藏中五天使者經)</li><li>餓鬼經一卷</li><li>鐵杵泥犁經一卷</li><li>緣經一卷</li><li>藥經一卷</li><li>苦慧經一卷</li><li>慧達經一卷</li><li>法足經一卷</li><li>身數經一卷</li><li>選福經一卷</li><li>布施經一卷</li><li>助善經一卷</li><li>古來經一卷(今疑是藏中古來世時經)</li><li>孝順經一卷</li><li>緣本經一卷(今疑是藏中緣本致經)</li><li>度世經一卷</li><li>法藏經一卷</li><li>明住經一卷</li><li>善憩經一卷</li><li>植質經一卷</li><li>名相經一卷</li><li>怪異經一卷</li><li>滅怪經一卷</li><li>本缽經一卷</li><li>案缽經一卷</li><li>諸法經一卷</li><li>與脫經一卷</li><li>伏願經一卷</li><li>寶見經一卷</li><li>真提經一卷</li><li>明義經一卷</li><li>見在經一卷</li><li>釋論經一卷(祐云疑是大智度論抄之一卷)</li><li>雜事經一卷</li><li>旨解經一卷(祐云疑即義旨雜解)</li><li>釋學經一卷</li><li>度道俗經一卷</li><li>諸福德經一卷</li><li>說人身經一卷</li><li>施色力經一卷</li><li>色入施經一卷</li><li>戒法律經一卷</li><li>未生火經一卷</li><li>未生災經一卷</li><li>念佛品經一卷</li><li>須彌山經一卷</li><li>成敗品經一卷(經目或云成敗品第四似是樓炭經之品今撿樓炭經無此品)</li><li>世間珍寶經一卷(舊錄云世間所望珍寶經)</li><li>現道神足經一卷</li><li>成行無想經一卷</li><li>悔過除罪經一卷</li><li>深自僥倖經一卷</li><li>布施持戒經一卷</li><li>生西方齋經一卷</li><li>造浴室法經一卷</li><li>有疑往解經一卷</li><li>長阿含方法經一卷</li><li>令人孝有德經一卷</li><li>人於出家者經一卷</li><li>心應深貧慕經一卷</li><li>地水火風空經一卷</li><li>求欲者除意經一卷</li><li>持戒教人殺生經一卷</li><li>七月十五日臘法經一卷</li><li>功高憍慢有二意經一卷</li><li>歡喜布施有五事經一卷(或作勸字錯)</li><li>三夢經一卷</li><li>三悔處經一卷</li><li>二乘無常經一卷</li><li>四署經一卷</li><li>四等意經一卷</li><li>四政斷經一卷</li><li>四厚經一卷</li><li>五署經一卷</li><li>五穀世經一卷</li><li>五亂經一卷</li><li>五邪經一卷</li><li>六禪經一卷</li><li>六度六十行經一卷</li><li>六輩阿惟越致經一卷</li><li>七眾經一卷</li><li>七流經一卷</li><li>七使經一卷</li><li>七輩人橫死經一卷</li><li>七歲作善經一卷</li><li>八方萬物無常經一卷</li><li>八雙經一卷</li><li>九結經一卷</li><li>九惱經一卷</li><li>九道觀身經一卷</li><li>十部僧經一卷</li><li>十二意經一卷</li><li>十二阿練若高行經一卷</li><li>十二部經名一卷</li><li>三十二僧那經一卷</li><li>三十四意經一卷</li><li>五十德相經一卷</li><li>六十品經一卷</li><li>六十二疑經一卷</li><li>十二觀經一卷</li><li>百法經一卷</li><li>惟日三昧經一卷</li><li>月電三昧經一卷</li><li>無言三昧經一卷</li><li>阿和三昧經一卷</li><li>禪行法經一卷(今疑是藏中禪行法相經)</li><li>須彌山譬經一卷</li><li>日月譬經一卷</li><li>海水譬經一卷</li><li>藥草喻經一卷</li><li>功德天譬經一卷</li><li>賢劫譬經一卷</li><li>金剛譬經一卷</li><li>寶藏譬經一卷</li><li>明珠譬經一卷</li><li>聚木譬經一卷</li><li>四大譬經一卷</li><li>五部威儀所服經一卷(或云五部僧服經高僧傳云白法祖譯)</li><li>結界文經一卷</li><li>沙彌離戒一卷</li><li>五戒報應經一卷</li><li>六足阿毘曇經一卷</li><li>雜譬喻經六卷(或云諸雜喻)</li><li>譬喻經一卷(祐云異出更有一本今且存一)</li><li>雜譬喻經一卷(九十一事)<p>右三百七部三百四十卷(唯初九部九卷有本餘者並闕)<p>並是梁代沙門僧祐錄中新集失譯諸經。然僧祐本錄。祐所新集。總一千三百六部一千五百七十卷。今細搜撿餘九百九十九部一千二百三十卷多是諸別生經。或長房等失譯錄中已載。及有代錄之中標其譯主。除此之外有三百七部三百四十卷。搜撿長房等錄皆未曾載。今新集於此以為失源。然祐錄中但云失譯不標年代。今且附於宋錄之末。庶免遺漏焉</li></ul><p>齊蕭氏都建業(亦云南齊)<p>自高帝建元元年己未至。和帝中興二年壬午。凡經七主二十四年。沙門七人。所譯經律。總一十二部三十三卷(於中七部二十八卷見在五部五卷闕本)<p>沙門曇摩伽陀耶舍(一部一卷經)<p>沙門摩訶乘(二部二卷律)<p>沙門僧伽跋陀羅(一部一十八卷律)<p>沙門達摩摩提(二部二卷經)<p>沙門求那毘地(三部六卷經集)<p>沙門釋曇景(二部三卷經)<p>沙門釋法化(一部一卷經)<ul><li>無量義經一卷(第二出見僧祐錄荊州隱士劉虯為序)<p>右一部其本見在<p>沙門曇摩伽陀耶舍。齊言法生稱。中印度人。悟物居情道利無捨。以高帝道成建元二年辛酉。於廣州朝亭寺譯無量義經一部。耶舍手善隸書口解齊言傳受經人。武當山沙門慧表永明三年齎至楊都。繕寫流布</li><li>五百本生經一卷(見僧祐錄祐云未詳卷數房云一卷)</li><li>他毘利律一卷(齊言宿德律見僧祐錄祐未詳卷數房云一卷)<p>右二部二卷其本並闕<p>沙門摩訶乘。西域人也。栖心妙道結志弘通。以武帝[(阜-十+止)*責]永明年中於廣州譯五百本生經等二部</li><li>善見律毘婆沙十八卷(或云毘婆沙律亦直云善見律見道慧宋齊錄及僧祐錄)<p>右一部一十八卷其本見在<p>沙門僧伽跋陀羅。齊言眾賢。西域人。懷道放曠化惠無窮。師資相傳云。佛涅盤後優波離既結集律藏訖。即於其年七月十五日受自恣竟以香華供養律藏。便下一點置律藏前。年年如是。優波離欲涅盤持付弟子陀寫俱。陀寫俱欲涅盤付弟子須俱。須俱付弟子悉伽婆。悉伽婆付弟子目揵連子帝須。目揵連子帝須付弟子旃陀跋闍。如是師師相付至今三藏法師(不出其名)三藏將律藏至廣州臨上舶反還去。以律藏付弟子僧伽跋陀羅跋陀以武帝永明六年戊辰(房云己巳)共沙門僧禕。於廣州竹林寺譯出。名為善見律毘婆沙。因共安居。以永明七年己巳歲(房云庚午)七月半受自恣竟。如前師法以香華供養律藏訖。即下一點。當其年計得九百七十五點。點是一年。趙伯休梁大同元年。於廬山值苦行律師弘度。得此佛涅盤後眾聖點記年月訖。齊永明七年。伯休訪弘度云。自永明七年已後云何不復見點弘度答云。自此已前皆是得道聖人手自下點。貧道凡夫止可奉持頂戴而已。不敢輒點。伯休因此舊點下推至梁大同九年癸亥歲。合得一千二十八年。昇依伯休所計推至大唐開元十八年庚午之歲。合得一千二百一十六年。若然則是如來滅度遠近參差未堪取行(此墨點記與法顯所傅師子國佛牙精舍唱記年歲全懸此云優婆離律藏竟自恣了已手自下點年年如是展轉相付流傳至今者此或不然尋此善見婆沙非是波離所集乃是部分已後二十部中隨彼所宗釋一家義撮要而解非全部毘尼也即此撰集後年下一點此或如然若言優波離手自下點者未可即為指南也)</li><li>妙法蓮華經提婆達多品第十二(一卷今編入妙法華經在第五卷初沙門法獻於于闐國得一卷梵本來道慧宋齊錄僧祐錄云於高昌群譯梵本未詳孰正)</li><li>觀世音懺悔除罪咒經一卷(永明八年十二月十五日譯見僧祐錄及寶唱錄)<p>右二部二卷(提婆達多品見在觀世音咒經闕本)<p>沙門達摩摩提。齊言法意。西域人。悟物情深隨方啟喻。以武帝永明八年庚午。為沙門法獻於楊都瓦官寺譯提婆達多品等二部。獻時為僧正。初獻以宋元徽三年遊歷西域。於于闐國得經梵本并及佛牙。有迦毘羅神衛護還宋。經至齊永明中共沙門法意譯出。佛牙安置鍾山上定林寺(佛牙可長三寸圍亦如之色帶黃白其牙瑞拶凸若今印文而溫潤光潔頗類珠玉謹案內經佛有四牙一在忉利天一在龍王宮一在師子國一在烏萇國此即烏萇國牙也後忽失之乃現于闐獻於于闐請還)到梁普通三年正月忽有數人。並執器仗初夜扣門。稱臨川殿下奴叛。有人告云。在佛牙閣上請開閣捨視。寺僧從其言。主師至佛牙座前。開函取牙作三禮已。錦巾盛牙繞山東去。後尋卻得還安定林。隋文併陳仍在鍾岳。至仁壽三年。內使令豫章王暕。從楊州將獻文帝。其年五月十五日敕送東禪定寺供養。佛牙靈異具如僧祐佛牙記。此不復廣。其東禪定寺。即今大莊嚴寺是也</li><li>須達經一卷(一名須達長者經出中阿含第三十九卷異譯見長房錄及高僧傳祐云建武二年出)</li><li>百喻經四卷(亦云百句譬喻經或五卷天竺僧伽斯那撰永明十年九月十日譯見僧祐等並云譯成十卷此之四卷百事足矣)</li><li>十二因緣經一卷(第五出與貝多樹下經同本祐云建武二年出見高僧傳及房錄)<p>右三部六卷(前二部五卷見在後一部一卷闕本)<p>沙門求那毘地。齊言德進。中印度人。弱齡從道師事天竺大乘法師僧伽斯那。聰慧強記勤於諷習。所誦大小乘經十餘萬言。兼學世典明解陰陽。其候時逆占多有徵驗。故道術之稱有聞西域。建元初來至江淮止毘耶離寺。執錫從徒威儀端肅。王公已下競相請謁。初僧伽斯那於天竺國。抄集修多羅藏十二部經中要切譬喻。撰為一部。凡有百事。以教授新學。毘地悉皆通誦兼明義旨。以武帝永明十年壬申秋九月譯為齊文。即百喻經也。復出須達及十二因緣經。自宋大明已後譯經殆絕。及其宣流法寶世咸美之。毘地為人弘厚有識度。善於接誘。勤躬行道夙夜匪懈。是以外國僧眾萬里歸集。南海商人悉共宗事。供贈往來歲時不絕。性頗畜積富於財寶。然營建法事已無私焉。於建鄴淮側造正觀寺。重閣層門殿房整飾。養徒施化德業甚著。以中興二年冬卒</li><li>摩訶摩耶經一卷(第二出一名佛昇忉利天為母說法亦直云摩耶經或二卷見王宗寶唱法上等三錄)</li><li>未曾有因緣經二卷(度羅[<a href='javascript:showpic("../fontimg/023523.gif")'>目*侯</a>]羅沙彌序亦直云未曾有經第二出見始興錄)<p>右二部三卷其本並在<p>沙門釋曇景。不知何許人。於齊代譯摩耶經等二部。群錄直云齊世譯出。既不顯年。未詳何帝</li><li>腹中女聽經一卷(第五出與無垢賢女經等同本房云見古錄)<p>右一部一卷闕本<p>沙門釋法化。以廢帝寶卷永元年中。誦出胎中女聽經一部。眾錄相承並云誦出未詳誦意。依而列之以有先譯故免疑失(長房內典錄云齊時江州沙門道政刪改彌勒成佛經一卷此不然如後大乘錄中廣述房等復云齊代沙門法度於楊都出灰河經一卷毘跋律一卷今以灰河經出雜阿含其毘跋律隋法經錄云法度偽造以濫律名今廢不立房等又云齊代沙門釋法尼釋益意經二卷今以此經即是齊未梁初僧法尼閉目誦出者今見有本文理差舛不可流行若言齊末出者祐錄何故不載今編疑部正錄不存房等又云齊代沙門道備出九傷等經五部五卷群錄注疑今依舊為定)</li></ul><p class='juan'>
貞元新定釋教目錄卷第八</p>
</body></html>
