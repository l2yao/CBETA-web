<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T55 </TITLE>
</head>
<BODY>

<p class='juan'>
貞元新定釋教目錄卷第二十二</p>
<p><span class='byline'>　　　　西京西明寺沙門圓照撰</span><br><p><b>　　<A NAME="n652"></A>有譯有本錄中菩薩三藏錄之三大乘經重單合譯下</b><ul><li>觀自在菩薩隨心咒經一卷(亦名多唎心經)大唐總持寺沙門智通譯　新編入錄<p>右此觀自在隨心咒。前咒五首經。及雜咒中觀世音初心咒。并集經第五並先譯出。故編於此</li><li>金剛頂觀自在王如來修行法一卷大興善寺三藏沙門大廣智不空奉　詔譯<p>貞元新入目錄</li><li>種種雜咒經一卷(或無經字)周宇文代天竺三藏闍那崛多譯　拾遺編入　單重合譯<p>雜咒總二十三首(法華經內咒六首施塔滅罪陀羅尼禮拜滅罪命終諸佛來迎咒一供養三寶咒一觀世音懺悔咒一金剛咒蛇咒一坐禪安穩咒一咒腫咒一鬼病一千轉陀羅尼一觀世音隨心咒四首七俱胝佛神咒一隨一切如來意咒一與咒五首中者同本六字陀羅尼咒一歸依三寶咒一)</li><li>佛頂勝陀羅尼經一卷大唐朝散郎杜行顗奉制譯　出大周錄　第一譯</li><li>佛頂勝陀羅尼經一卷大唐中天竺三藏地婆訶羅譯　拾遺編入　第二譯</li><li>佛頂尊勝陀羅尼經一卷大唐罽賓沙門佛陀波利譯　出大周錄　第三譯</li><li>最勝佛頂陀羅尼淨除業障經一卷大唐中天竺三藏地婆訶羅於東都再譯拾遺編入　第四譯</li><li>佛頂尊勝陀羅尼經一卷(或加咒字)<p>右五經同本異譯</li><li>佛頂尊勝念誦法一卷(經內題云佛頂尊勝陀羅尼念誦儀軌)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>毘沙門天王經一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>無量門微密持經一卷(一名成道降魔得一切智經)吳月支優婆塞支謙譯　第一譯</li><li>出生無量門持經一卷(或云新微密持經)東晉天竺三藏佛陀跋陀羅譯　第五譯</li><li>阿難陀目佉尼呵離陀經一卷(或云出無量門持經)宋天竺三藏求那跋陀羅譯　拾遺編入　第六譯</li><li>無量門破魔陀羅尼經一卷(或云破魔陀羅尼經)宋西域沙門功德直共玄暢譯　第七譯</li><li>阿難陀目佉尼訶離陀鄰尼經一卷元魏天竺三藏佛陀扇多譯　第八譯</li><li>舍利弗陀羅尼經一卷梁扶南三藏僧伽婆羅譯　第九譯</li><li>一向出生菩薩經一卷隋天竺三藏闍那崛多等譯　第九譯</li><li>出生無邊門陀羅尼經一卷大唐至相寺沙門釋智嚴譯　新編入錄　第十一譯<p>右八經同本異譯(長房等錄中覺賢經數更有新微密持經一卷即是出生無量門經是功德賢經數復有出無量門持經一卷即是阿難陀目佉尼呵離陀經是既是重載故不別存新舊十一譯三譯闕本)</li><li>出生無邊門經一卷(經內題云出生無邊門陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>勝幢臂印陀羅尼經一卷大唐三藏玄奘譯(出內典錄)　第一譯</li><li>妙臂印幢陀羅尼經一卷大唐天后代于闐三藏實叉難陀譯　新編入錄　第二譯<p>右二經同本異譯(其勝幢臂印經舊錄為單本今新勘為重譯)<p>上二十一經二十一卷同帙</li><li>無崖際持法門經一卷　一名無際經乞伏秦沙門釋聖堅譯　第一譯</li><li>尊勝菩薩所問一切諸法入無量門陀羅尼經一卷高齊居士天懿譯　第三譯<p>右二經同本異譯(前後三譯一譯闕本)</li><li>金剛壽命陀羅尼經一卷(經內題云一切如來金剛壽命陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛壽命念誦法一卷(經內題云陀羅尼念誦法)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛上味陀羅尼經一卷元魏天竺三藏佛陀扇多譯　第一譯</li><li>金剛場陀羅尼經一卷隋天竺三藏闍那崛多等譯　第二譯<p>右二經同本異譯</li><li>菩提場莊嚴經一卷(經內題云菩提場莊嚴陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>菩提場所說一字頂輪王經五卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上八經十二卷同帙</li><li>奇特佛頂經三卷(經內題云一字奇特佛頂經威德品)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂經一字輪王瑜伽一時處念誦成佛儀軌一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>師子奮迅菩薩所問經一卷　失譯　今附東晉錄</li><li>華聚陀羅尼咒經一卷失譯　今附東晉錄</li><li>華積陀羅尼神咒經一卷吳月支優婆塞支謙譯周錄在單本中誤也<p>右三經同本異譯(莫辯先後)</li><li>六字咒王經一卷失譯　今附東晉錄　第一譯</li><li>六字神咒王經一卷(失譯)　拾遺編入　第二譯<p>右二經同本異譯</li><li>虛空藏菩薩問佛經一卷(亦云虛空藏菩薩問七佛陀羅尼咒經)　失譯　今附梁錄　拾遺編入　第一譯</li><li>如來方便善巧咒經一卷隋天竺三藏闍那崛多等譯　第二譯<p>右二經同本異譯。其如來方便經舊錄為單本新勘為重譯</li><li>持句神咒經一卷(亦名陀羅尼句)吳月支優婆塞支謙譯　拾遺編入　第一譯</li><li>陀鄰尼缽經一卷(亦云陀鄰缽咒)東晉西域沙門竺曇無蘭譯　拾遺編入第二譯</li><li>東方最勝燈王如來經一卷隋天竺三藏闍那崛多等譯　出內典錄第四譯<p>右三經同本異譯(前二本略後經稍廣前四譯二存一闕其最勝燈王經舊錄為單本新勘為重譯)</li><li>善巧方便陀羅尼咒經一卷　失譯　今附東晉錄</li><li>金剛祕密善門陀羅尼經一卷　失譯　今附東晉錄</li><li>護命法門神咒經一卷大唐天后代天竺三藏菩提流支譯　出大周錄　第三譯<p>右三經同本異譯(前之二經莫辯先後其護命法門經周錄在單本中誤也)</li><li>無垢淨光大陀羅尼經一卷大唐天后代西域沙門彌陀山寺譯(新編入錄第二譯又于闐三藏實叉難陀初譯名離垢淨光陀羅尼經尋本未獲故闕之耳)<p>上十六經十八卷同一帙</li><li>請觀世音菩薩消伏毒害陀羅尼經一卷(亦直云請觀世音經)東晉外國居士竺難提譯　兩譯一闕</li><li>蘘麌利童女經一卷(經內題加佛說字)<p><span class='byline'>　　　　大興善寺三藏沙門大廣智不空奉詔譯</span><br><p>貞元新編入錄</li><li>除一切疾病陀羅尼經一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>能淨一切眼陀羅尼經一卷(經內題云能淨<span class='corr'>一</span>切眼疾病陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入錄</li><li>雨寶陀羅尼經一卷(經內題加佛說字)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>甘露軍吒利瑜伽念誦法一卷(經內題云甘露軍吒利菩薩供養念誦成就儀軌)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>佛說一髻尊陀羅尼經一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>聖閻曼德迦威怒王立成大神驗念誦法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>速疾立驗摩醯首羅天說迦婁羅阿尾奢法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>大聖天歡喜雙身毘那夜迦法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上十一經十一卷同一帙</li><li>內藏百寶經一卷(亦云內藏百品經)後漢月支三藏支婁迦讖譯　第一譯　兩譯一闕</li><li>溫室洗浴眾僧經一卷(亦直云溫室經)後漢安息三藏安世高譯(拾遺編入第一譯前後兩譯一本闕)</li><li>須賴經一卷前涼月支優婆塞支施崙譯(出經後記第三譯前後四譯三本闕)</li><li>私訶昧經一卷(一名菩薩道樹經亦云道樹三昧經)吳月支優婆塞支謙譯　第一譯兩譯一闕</li><li>菩薩生地經一卷　一名差摩竭經吳月支優婆塞支謙譯(周為單本誤第一譯前後兩譯一本闕)</li><li>四不可得經一卷西晉三藏竺法護譯(第二譯兩譯一闕)</li><li>梵女首意經一卷　一名首意女闕西晉三藏竺法護譯(第一譯兩譯一闕)</li><li>成具光明定意經一卷(或云成具光明三昧或直云成具光明經)後漢西域三藏支曜譯(第二譯兩譯一闕)</li><li>寶網經一卷(亦云寶網童子經)西晉三藏竺法護譯(第一譯兩譯一闕)</li><li>菩薩行五十緣身經一卷西晉三藏竺法護譯(第一譯兩譯一闕)</li><li>菩薩修行經一卷(亦名威施長者問觀身行經)西晉河內沙門白法祖譯(第三譯三譯二闕)</li><li>諸德福田經一卷(或云諸福田經或直云福田經)西晉沙門法立法炬共譯(第一譯兩譯一闕)</li><li>大方等如來藏經一卷東晉天竺三藏佛陀跋陀羅譯(第三譯三譯二闕)</li><li>大方廣如來藏經一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>佛語經一卷元魏天竺三藏菩提留支譯(第一譯兩闕)</li><li>金色王經一卷元魏婆羅門瞿曇般若流支譯(第二譯兩譯一闕)</li><li>演道俗業經一卷乞伏秦沙門釋聖堅譯(第二譯兩譯一闕)</li><li>百佛名經一卷隋天竺三藏那連提耶舍譯(第二譯兩譯一闕)<p>上一十八經十八卷同一帙</li><li>稱揚諸佛功德經三卷(一名集諸佛華或四卷)元魏西域三藏吉迦夜共曇曜譯(第三譯三譯二闕)</li><li>須真天子經三卷(亦云問四事經或二卷)西晉三藏竺法護譯(第一譯兩譯一闕)</li><li>摩訶摩耶經一卷(亦直云摩耶經或二卷)簫齊沙門釋曇景譯(第二譯兩譯一闕)</li><li>除恐災患經一卷乞伏秦沙門釋聖堅譯(第二譯兩譯一闕)</li><li>孛經一卷(或云孛經鈔)吳月支優婆塞支謙譯(拾遺編入第二譯前後三譯兩譯本闕)</li><li>觀世音菩薩受記經一卷(一名觀世音受決經)宋黃龍沙門釋曇無竭譯(第三譯三譯二闕)</li><li>觀世音菩薩授記經一卷(經內題云佛說大方廣曼殊室利經觀自在菩薩授記品第三十一)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上七經十一卷同帙</li><li>海龍王經四卷(或三卷)西晉三藏竺法護譯(第一譯兩譯一闕)</li><li>首楞嚴三昧經三卷(亦云首楞嚴經或二卷)姚秦三藏鳩摩羅什譯(第九譯九譯八闕)</li><li>觀普賢菩薩行法經一卷(亦出深功德經中亦云普賢觀經)宋罽賓三藏曇摩蜜多譯(第三譯三譯二闕)</li><li>觀藥王藥上二菩薩經一卷宋西域三藏[<a href='javascript:showpic("../fontimg/021895.gif")'>彊-弓</a>]良耶舍譯(第二譯兩譯一闕)</li><li>不思議菩薩所問經一卷(亦云所說)姚秦三藏鳩摩羅什譯(第二譯兩譯一闕)<p>上五經十卷同帙</li><li>十住斷結經十卷(或云十地斷結經或十一卷或十四卷)姚秦涼州沙門竺佛念譯(第二譯一闕)</li><li>諸佛要集經二卷(亦直云要集經)西晉三藏竺法護譯(第一譯兩譯一闕)</li><li>未曾有因緣經二卷(亦直云未曾有經)簫齊沙門釋曇景譯(第二譯兩譯一闕)<p>上三經十四卷二帙</li><li>菩薩瓔珞經十二卷(或十四卷或十六卷)姚秦涼州沙門竺佛念譯　第二譯　兩譯一闕</li><li>超日明三昧經二卷(或無三昧字)西晉清信士聶承遠譯(第二譯兩譯一闕)<p>上二經十四卷二帙</li><li>賢劫經十三卷(亦名[<a href='javascript:showpic("../fontimg/072201.gif")'>颱-台+(犮-乂+又)</a>]陀三昧經或七卷或十卷一帙)西晉三藏竺法護譯(第一譯兩譯一闕)<p>從無垢淨光陀羅尼經下三十六經雖云重譯。但一本存餘皆遺失。尋求不獲</li></ul><p><b>　　<A NAME="n653"></A>大乘經單譯</b><p>　一百三十一部二百九十三卷二十四帙<ul><li>大法炬陀羅尼經二十卷　二帙隋天竺三藏闍那崛多等譯</li><li>大威德陀羅尼經二十卷　二帙隋天竺三藏闍那崛多等譯</li><li>佛名經十二卷(或十三卷)元魏天竺三藏菩提流支譯</li><li>三劫三千佛名經三卷<p>過去莊嚴劫千佛名經上卷。現在賢劫千佛名經中卷。未來星宿劫千佛名經下卷失譯。拾遺編入今附梁錄<p>上二經十五卷二帙<p>其三劫佛名出長房入藏錄中合成一部其中賢劫佛名出賢劫經中。合為重譯。今以上下佛名是其單本。以類相從編之於此</li><li>五千五百佛名經八卷隋天竺三藏闍那崛多等譯</li><li>不思議功德諸佛所護念經二卷(云出眾經目錄或四卷)曹魏代失譯三藏名拾遺編入<p>上二經十卷同帙(其不思議功德經大周錄云與不思議功德菩薩所問經等同本者誤也)</li><li>華手經十三卷(一名攝諸善根經或十一十二一帙)姚秦三藏鳩摩羅什譯</li><li>大方等陀羅尼經四卷(一名方等檀特陀羅尼經)北涼沙門法眾於高昌郡譯(出寶唱錄)</li><li>僧伽吒經四卷元魏優禪尼國王子月婆首那譯</li><li>力莊嚴三昧經三卷隋天竺三藏那連提耶舍譯</li><li>大方廣圓覺修多羅了義經一卷大唐罽賓沙門佛陀多羅譯　拾遺編入<p>上四經十二卷同帙</li><li>觀佛三昧海經十卷(或八卷一帙或無海字)東晉天竺三藏佛陀跋陀羅譯(右此觀佛三昧經大周錄云宋永初年求那跋陀羅譯出內典錄者謹按內典錄云是東晉覺賢所譯非宋代功德賢周錄誤也又云與後秦羅什所譯單卷觀佛三昧經同本編為重譯今以什公譯者久闕其本卷數全殊不可懸配今依諸舊錄編單本內)</li><li>大方便佛報恩經七卷失譯在後漢錄</li><li>菩薩本業經三卷失譯今附東晉拾遺編入<p>上二經十卷同帙(按大周錄中其七卷報恩經云漢代所譯單卷大方便報恩經同本其三卷菩薩本行經云與西晉聶道真所譯單卷菩薩本行羅同本今以單卷報恩及本行二經先所闕本卷數全殊不可懸配今依諸舊錄編單本內)</li><li>法集經六卷或七卷元魏天竺三藏菩提流支譯</li><li>觀察諸法行經四卷隋天竺三藏闍那崛多等譯<p>上二經十卷同帙</li><li>菩薩處胎經五卷(亦直云胎經或八卷)姚秦涼州沙門竺佛念譯</li><li>弘道廣顯三昧經四卷(或無三昧字亦名阿耨達龍王經亦名入金剛門定意經凡十二品)西晉三藏竺法護譯<p>右一經仁壽大周等錄皆云與阿耨達龍王經同本異譯二經俱云竺法護出編為重譯(按僧祐錄竺法護所出但有阿耨達經二卷下注云一名弘道廣顯三昧經長房錄中竺法護所譯有弘道廣顯三昧經二卷下注云亦名阿耨達請佛經唐內典錄護公所譯雙載二經又長房內典二錄西晉失譯復有阿耨達龍王經一卷今對勘二經文並無異但以立名多種致使群錄差殊或有雙載二經或有互顯名目時無悟者流濫日深今一廢一存庶無謬失但留一本編入單本)</li><li>施燈功德經一卷一名然燈經高齊天竺三藏那連提耶舍譯<p>上三經十卷同帙</li><li>央崛魔羅經四卷宋天竺三藏求那跋陀羅譯(右此央崛魔羅經大周錄云與竺法護譯指髻等七經同本異譯者誤也不可以名目似同懸即配為重譯謹按隋錄其指髻經出增一阿含中鴦崛侮過等六經從大集經抄出既非同本異譯依舊編在單本)</li><li>無有菩薩經四卷隋天竺三藏闍那崛多等譯　出內典錄</li><li>明度五十挍計經二卷(或無明度字或無五十字)後漢安息三藏安世高譯<p>上三經十卷同帙</li><li>中陰經二卷姚秦涼州沙門竺佛念譯</li><li>大法鼓經二卷宋天竺三藏求那跋陀羅譯</li><li>文殊師利問經二卷(亦直云文殊問經)梁扶南三藏僧伽婆羅譯</li><li>月上女經二卷(維摩詰之女)隋天竺三藏闍那崛多等譯</li><li>大方廣如來祕密藏經二卷失譯今附秦錄<p>上五經十卷同帙(其大方廣如來祕密藏經大周云與大方等如來藏經同本異譯今尋文理義旨懸殊故為單本)</li><li>大乘密嚴經三卷大唐中天竺三藏地婆訶羅譯(出大周錄)</li><li>新譯密嚴經三卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>右二經同本異譯</li><li>占察善惡業報經二卷(亦名大乘實義經云出六根聚經)外國沙門菩提登譯(莫知年代出大周錄今附隋錄)</li><li>蓮華面經二卷隋天竺三藏那連提耶舍譯<p>上四經十卷同帙</li><li>文殊師利問菩薩署經一卷(一名問署經)後漢月支三藏支婁迦讖譯　拾遺編入</li><li>大乘造像功德經二卷或一卷大唐天后代于闐三藏提雲般若譯(出大周錄其大乘造像功德經大周錄云與造立形像福報經同本異譯者誤也文意既殊故為單譯)</li><li>廣大寶樓閣善住祕密陀羅尼經(三卷)大唐南天竺三藏菩提流志譯　新編入錄</li><li>大寶廣博樓閣經三卷(經內題云大寶廣博樓閣善住祕密陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上四經九卷同帙</li><li>一字佛頂輪王經五卷(亦名五佛頂經或四卷)大唐南天竺三藏菩提流志譯　新編入錄</li><li>一字頂輪王瑜伽經一卷(經內題云瑜伽訖沙羅烏瑟尼沙訖羅真言安但那儀則一字頂輪王伽經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>一字頂輪王念誦儀軌一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金輪王佛頂略念誦法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>大陀羅尼末法中一字心咒經一卷大唐北天竺三藏寶思惟譯　新編入錄<p>上五經九卷同帙</li><li>大佛頂如來密因修證了義諸菩薩萬行首楞嚴經十卷(一帙)大唐中天竺三藏般剌蜜帝於廣州譯　新編入錄</li><li>大毘盧遮那成佛神變加持經七卷大唐中天竺三藏輸波迦羅共沙門一行譯　新編入錄</li><li>金剛頂經瑜伽修習毘盧遮那三麼地法一卷南天竺三藏沙門金剛智譯　貞元新入目錄</li><li>大毘盧遮那成佛神變加持經略示七支念誦隨行法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>大日經略攝念誦隨行法一卷(亦名五支略念誦要行法)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>不空罥索毘盧遮那佛大灌頂光真言一卷(出不空罥索經二十八)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上五經十一卷同帙</li><li>蘇婆呼童子經三卷(或云蘇婆呼律或二卷)大唐天竺三藏輸波迦羅譯(新編入錄)</li><li>蘇悉地羯羅經三卷大唐中天竺三藏輸波迦羅譯　新編入錄</li><li>牟梨曼陀羅咒經一卷　或無經字　失譯　今附梁錄</li><li>大威力烏樞瑟摩明王經二卷(或三卷)大興善寺三藏大廣智不空奉詔譯　貞元新入目錄</li><li>穢跡金剛說神通大滿陀羅尼法術靈要門一卷北天竺三藏無能勝譯<p>貞元新入目錄</li><li>穢跡金剛法禁百變法一卷北天竺三藏沙門無能勝譯貞元新入目錄<p>上六經十一卷同帙</li><li>大威怒烏芻瑟摩儀軌一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>聖迦抳忿怒金剛童子菩薩成就儀軌三卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂瑜伽中略出念誦法四卷亦云經大唐南天竺三藏金剛智譯　新編入錄</li><li>金剛頂瑜伽真實大教王經三卷(經內題云金剛頂一切如來實證大教王經)大興善寺三藏沙門不空奉詔譯　貞元新入目錄<p>上四經十一卷同帙</li><li>金剛頂瑜伽三十七尊分別聖位法門一卷(并序經中云修證法門序)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛瑜伽三十七尊經一卷(經內題云金剛界大道場毘盧遮那如來內證智眷屬法身異名佛最上乘三摩地禮懺文)大興善寺三藏大廣智不空奉詔譯　貞元新入目錄</li><li>金剛頂瑜伽五祕密修行儀軌一卷</li><li>金剛頂勝初瑜伽經中略出大樂金剛薩埵念誦儀一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂勝初瑜伽普賢菩薩念誦法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂瑜伽護摩儀一卷(經內云儀軌)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂瑜伽十八會指歸一卷(經內略無十八字)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>普賢金剛薩埵念誦法一卷　經內云瑜伽念誦儀軌大興善寺沙門大廣智不空奉詔譯　貞元新入目錄</li><li>大樂金剛薩埵修行成就儀軌一卷(出吉祥勝初教王瑜伽經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂降三世大儀軌一卷(經內題云金剛頂降三世大儀軌法中觀自在菩薩心真言一切如來蓮華大曼荼羅品)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛頂瑜伽降三世成就極深密門一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>金剛手光明灌頂經一卷(最勝王即聖無動尊大威怒王念誦儀軌法品)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上十三經十三卷同帙(欠一卷無欠者)</li><li>七佛所說神咒經四卷(或無所說字)晉代譯失三藏名今附東晉錄(右七佛神咒經大周錄中編為重譯云與吳代外國優婆塞支謙所譯單本七佛神咒經同本今以單卷經文闕其本卷數復殊不可懸配今依舊錄編單本內)</li><li>大吉義神咒經二卷或四卷元魏昭玄統沙門釋曇曜譯　出法上錄</li><li>文殊師利寶藏陀羅尼經一卷大唐南天竺三藏菩提流志譯　新編入錄</li><li>金剛光焰止風雨陀羅尼經一卷大唐南天竺三藏菩提流志譯　新編入錄</li><li>阿吒婆拘鬼神大將上佛陀羅尼經一卷失譯拾遺編入　今附晉錄</li><li>阿彌陀鼓音聲王陀羅尼經一卷失譯拾遺編入　今附梁錄</li><li>大普賢陀羅尼經一卷失譯拾遺編入　今附梁錄</li><li>大七寶陀羅尼經一卷失譯拾遺編入　今附梁錄</li><li>六字大陀羅尼經一卷失譯拾遺編入　今附梁錄</li><li>安宅神咒經一卷　後漢失譯</li><li>摩尼羅亶經一卷東晉西域沙門竺曇無蘭譯　拾遺編入</li><li>玄師[<a href='javascript:showpic("../fontimg/072201.gif")'>颱-台+(犮-乂+又)</a>]陀所說神咒經一卷(錄云幻師無所說字)東晉西域沙門竺曇無蘭譯　拾遺編入</li><li>護諸童子陀羅尼咒經一卷元魏天竺三藏菩提留支譯</li><li>諸佛心陀羅尼經一卷大唐三藏玄奘譯　出內典錄</li><li>拔濟苦難陀羅尼經一卷大唐三藏玄奘譯　出內典錄</li><li>八名普密陀羅尼經一卷大唐三藏玄奘譯　出內典錄</li><li>持世陀羅尼經一卷大唐三藏玄奘譯　出內典錄</li><li>六門陀羅尼經一卷大唐三藏玄奘譯　出內典錄</li><li>清淨觀世音普賢陀羅尼經一卷大唐總持寺沙門釋智通譯　出大周錄<p>上十九經二十三卷同帙</li><li>觀自在菩薩最勝明王心經二卷(經內題云金剛恐怖集會方廣儀軌觀自在菩薩三世最勝心王經序品第一)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>聖觀自在菩薩心真言觀行儀軌一卷(經內題云瑜伽觀行儀軌)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>觀自在大悲成就瑜伽蓮華部念誦法門一卷(經內亦名成就大悲觀自在)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>葉衣觀自在菩薩陀羅尼經一卷(經內略無陀羅尼字)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>瑜伽蓮華部念誦法一卷大興善寺沙門大廣智不空奉詔譯　貞元新入目錄</li><li>金剛頂蓮華部心念誦法一卷(經內題云念誦儀軌)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>不動使者陀羅尼祕密法一卷南天竺國三藏沙門金剛智譯　貞元新入目錄</li><li>底哩三昧耶經一卷(經內題云底哩三昧耶不動使者念誦法)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>智炬陀羅尼經一卷大唐天后代于闐三藏提雲般若譯　出大周錄</li><li>諸佛集會陀羅尼經一卷大唐天后代于闐三藏提雲般若譯　出大周錄</li><li>隨求即得大自在陀羅尼神咒經一卷大唐天后代北天竺三藏寶思惟譯　出大周錄</li><li>普遍光明大隨求陀羅尼經二卷(經內題云普遍光明清淨熾盛如意寶印心無能勝大明王大隨求陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>百千印陀羅尼經一卷大唐天后代于闐三藏實叉難陀譯　新編入錄<p>上十四經十五卷同帙</li><li>救面燃餓鬼陀羅尼神咒經一卷(亦云施餓鬼咒經後兼有施水咒)大唐天后代于闐三藏實叉難陀譯　新編入錄</li><li>施焰口餓鬼陀羅尼經一卷(經內題云佛說救拔燄口餓鬼陀羅尼經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>莊嚴王陀羅尼咒經一卷大唐天后代三藏義淨譯　新編入錄</li><li>香王菩薩陀羅尼咒經一卷大唐三藏義淨譯　新編入錄</li><li>一切功德莊嚴王經一卷大唐三藏義淨譯　新編入錄</li><li>拔除罪障咒王經一卷大唐三藏義淨譯　新編入錄</li><li>善夜經一卷大唐天后代三藏義淨譯　新編入錄</li><li>虛空藏菩薩能滿諸願最勝心陀羅尼求聞持法一卷　出成就一切義品大唐中天竺三藏輸波迦羅譯　新編入錄</li><li>金剛頂經曼殊室利菩薩五字心陀羅尼品一卷大唐南天竺三藏金剛智譯　新編入錄</li><li>金剛王菩薩念誦法一卷(經內云祕密念誦儀軌)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>觀自在如意輪菩薩瑜伽法要一卷大唐南天竺三藏金剛智譯(新編入錄)<p>(右虛空藏等三經及前四卷瑜伽並出金剛頂經彼經梵本有十萬頌此之四經略要抄譯非全部也)</li><li>觀自在菩薩如意輪瑜伽一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>如意輪念誦法一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>佛地經一卷大唐三藏玄奘譯(出內典錄有論七卷釋)</li><li>佛垂般涅槃略說教誡經一卷(亦云佛臨般一名遺教經)姚秦三藏鳩摩羅什譯有釋論一卷(右此遺教經舊錄所載多在小乘律中或編小乘經內今以真諦法師譯遺教論彼中解釋多約大乘小乘不顯故移編此)</li><li>出生菩提心經一卷隋天竺三藏闍那崛多等譯</li><li>佛印三昧經一卷後漢安息三藏安世高譯　拾遺編入</li><li>文殊師利般涅槃經一卷西晉居士聶道真譯　拾遺編入</li><li>異出菩薩本起經一卷　或無起字西晉居士聶道真譯　拾遺編入</li><li>千佛因緣經一卷姚秦三藏鳩摩羅什譯　出法上錄</li><li>賢首經一卷(一名賢首夫人經)乞伏秦沙門釋聖堅譯</li><li>月明菩薩經一卷(或云月明童子或云月明童男)吳月支優婆塞支謙譯(右此月明菩薩經大周錄中編為重譯云與月光童子經等同本者誤也文意全異故為單譯)</li><li>心明經一卷(一名心明女梵志婦飯汁施經)西晉三藏竺法護譯</li><li>滅十方冥經一卷(或云十滅冥經)西晉三藏竺法護譯</li><li>鹿母經一卷西晉三藏竺法護譯<p>(右群錄中更有鹿子經一卷云是吳代外國優婆塞支謙所譯即與前鹿母經文句全同但立名殊故不雙出)</li><li>魔逆經一卷西晉三藏竺法護譯<p>上二十六經二十六卷同帙</li><li>德光太子經一卷(一名賴吒和羅所問光德太子經)西晉三藏竺法護譯<p>(右光德太子經大周錄中編為重譯云與須賴經等同本異譯者誤也文意既異故入單本)</li><li>大意經一卷宋天竺三藏求那跋陀羅譯</li><li>堅固女經一卷(一名牢固女經)隋天竺三藏那連提耶舍譯</li><li>商主天子所問經一卷(或無所問字)隋天竺三藏闍那崛多等譯</li><li>諸法最上王經一卷隋天竺三藏闍那崛多等譯</li><li>師子莊嚴王菩薩請問經一卷(一名八曼荼羅經)大唐天竺三藏那提譯(出大周錄)</li><li>佛為優填王說王法政論經一卷<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>離垢慧菩薩所問禮佛法經一卷大唐天竺三藏那提譯　出大周錄　拾遺編入</li><li>受持七佛名號所生功德經一卷大唐三藏玄奘譯　出內典錄</li><li>佛臨涅槃記法住經一卷(或加般字)大唐三藏玄奘譯　出翻經圖</li><li>寂照神變三摩地經一卷大唐三藏玄奘譯　出翻經圖</li><li>差摩婆帝受記經一卷元魏天竺三藏菩提留支譯</li><li>不增不減經一卷或云二卷者誤元魏天竺三藏菩提留支譯</li><li>造塔功德經一卷大唐中天竺三藏地婆訶羅譯　出大周錄　拾遺編入</li><li>右繞佛塔功德經一卷　亦云遶塔功德大唐天后代于闐三藏實叉難陀譯　新編入錄</li><li>大乘四法經一卷大唐天后代于闐三藏實叉難陀譯　新編入錄</li><li>有德女所問大乘經一卷(第三譯與梵女守意經同本新勘出)大唐天后代天竺三藏菩提流支譯　出大周錄</li><li>大乘流轉諸有經一卷大唐天后代三藏義淨譯　新編入錄</li><li>妙色王因緣一卷大唐天后代三藏義淨譯　新編入錄</li><li>佛為海龍王說法印經一卷大唐三藏義淨譯　新編入錄</li><li>師子素馱娑王斷害經一卷大唐至相寺沙門釋智嚴譯　新編入錄</li><li>般泥洹後灌臘經一卷(一名四輩灌臘經亦直云灌臘經)西晉三藏竺法護譯<p>(右此灌臘經大周錄等皆為重譯云與盂蘭盆經等同本異譯者誤也今尋文異故為單本)</li><li>八部佛名經一卷　亦云入佛經元魏婆羅門瞿曇般若流支譯<p>上二十二經二十三卷同帙<p>(其八部佛名經大周錄云與八吉祥咒經等同本異譯者誤也八數雖同說處全異所為復別故為單本)</li><li>菩薩內習六波羅蜜經一卷(或云六波羅蜜經安公云出方等部)後漢臨淮沙門嚴佛調譯　拾遺編入</li><li>大乘理趣六波羅蜜多經十卷罽賓國三藏賜紫沙門般若奉詔譯</li><li>大花嚴長者問佛那羅延力經一卷罽賓國三藏賜紫沙門般若譯　貞元新入目錄<p>上三經十二卷同帙</li><li>大乘本生心地觀經八卷大唐罽賓三藏般若譯洛京魏府已來並入貞元目內　此經一帙</li><li>菩薩投身餓虎起塔因緣經一卷(僧祐錄云以身施餓虎經)北涼高昌沙門釋法盛譯　出經後記</li><li>金剛三昧本性清淨不壞不滅經一卷(亦名金剛清淨經)新為失譯　附三秦錄</li><li>師子月佛本性經一卷(新為失譯附三秦錄)<p>(右金剛清淨經群錄並云吳代外國優婆塞支謙譯後漢失譯復有其名師子月佛經群錄並云西晉三藏竺法護譯今詳二經文句並非謙護所翻似是秦梁已來什公等譯)</li><li>長者法志妻經一卷　失譯(安公涼土異經錄中有名今亦附涼錄)</li><li>薩羅國經一卷(或云薩羅國王經)失譯今附東晉錄<p>(右二經法上錄中並云姚秦三藏鳩摩羅什譯今詳二經文句並非什公所翻似是晉魏代其法志妻經安公梁土異經錄中先有名今亦附涼錄薩羅國經附於晉錄)</li><li>十吉祥經一卷　失譯　今附秦錄</li><li>吉祥天女十二名號經<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>大吉祥天女經一卷(經內題云佛說大吉祥天女十二契一百八名無垢大乘經)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>長者女菴提遮師子義經一卷失譯　今附梁錄　拾遺編入</li><li>一切智光明仙人慈心因緣不食肉經一卷失譯　今附秦錄</li><li>金剛三昧經二卷(或一卷)　北涼失譯　拾遺編入</li><li>法滅盡經一卷　僧祐錄中失譯　今附宋錄</li><li>甚深大迴向經一卷僧祐錄中失譯　今附宋錄</li><li>天王太子辟羅經一卷(或無天王字亦云辟羅)僧祐錄云安公關中異譯　拾遺編入　今附秦錄</li><li>優婆夷淨行法門經二卷(亦直云淨行經或無經字)僧祐錄云安公涼土異經　今附涼錄</li><li>八大人覺經一卷後漢安息三藏安世高譯　出寶唱錄</li><li>三品弟子經一卷　亦云弟子學有三輩經吳月支優婆塞支謙譯</li><li>四輩經一卷　或云四輩弟子經。亦云四輩學經西晉三藏竺法護譯　出法上錄</li><li>當來變經一卷　或云當來變識經西晉三藏竺法護譯</li><li>過去佛分衛經一卷　或云過世西晉三藏竺法護譯</li><li>十二頭陀經一卷　一名沙門頭陀經宋天竺三藏求那跋陀羅譯</li><li>樹提伽經一卷宋天竺三藏求那跋陀羅譯</li><li>長壽王經一卷僧祐錄云安公失譯今附西晉錄<p>(右此長壽王經等云出阿含經謹撿四阿含內並無此經雖增一第十六中有長壽王緣起文意全異乃此大乘故編於此)</li><li>法常住經一卷僧祐錄云安公失譯經今附西晉錄<p>上二十四經二十六卷同帙(今撿尋文理多涉大乘編在小乘至理故編移於此)</li></ul><p><b>　　<A NAME="n654"></A>菩薩調伏藏</b><p>　二十七部五十五卷五帙<p>夫戒者。防患之總名也。菩薩淨戒唯禁於心。聲聞律儀則防身語故有託緣興過聚徒訶結。菩薩大人都無此事。佛直為說令使遵行。既無犯制之由。故闕訶結之事。諸大乘經明學處者。摭之於此為菩薩調伏藏云<ul><li>菩薩地持經十卷(或名地持論或八卷一帙)北涼天竺三藏曇無懺於姑臧譯<p>(右一經初有歸敬頌出瑜伽論本地分中菩薩地昔高齊昭玄統沙門法上答高句麗沙門云地持是阿僧佉比丘從彌勒受得阿僧佉者即無著菩薩是也又按梁沙門僧祐地持記云菩薩地持經八卷有二十七品分為三段第一段十八品第二段四品第三段五品文不出有異名而今此本或題云菩薩地經今撿尋經末亦有多名文又云名為菩薩地名為菩薩藏摩得勒名摩訶衍攝名不壞顯示名無障礙清淨智根本祐云不出異名者不然又撿群錄曇無懺所譯別存菩薩戒經或云菩薩地經者誤也)</li><li>菩薩善戒經九卷(一名菩薩地或十卷)宋罽賓三藏求那跋摩等譯<p>(右一經群錄皆云與地持經同本異譯今詳文理非不差殊其善戒經前有序品後有奉行地持經並無其地持戒品中有受菩薩戒文及菩薩戒本善戒經即無自餘之外文意大同地持復出瑜伽諸錄或編入論既有差殊未敢為定又按梁沙門僧祐菩薩善戒經記云此名善戒名菩薩地名菩薩毘尼摩夷名如來藏名一切善法根本名安樂國名諸波羅蜜聚凡有七名第一卷先出優波離問受戒法第二卷始方有題如是我聞次第列品乃有三十復有別本題為菩薩地經今按尋經本與祐記不同經初即有如是我聞而無優波離問受戒法但有九卷其優波離問受戒法即後單卷菩薩善戒經是若將此為初卷即與祐記符同然此地持經本離之已久乍合成十卷或恐生疑此善戒經亦同地持作其三段第一段名菩薩地有二十品第二段名如住有四品第三段名畢竟地有六品祐云次第列品者恐尋之未審)</li><li>淨業障經一卷失譯　今附秦錄　單本<p>上二經十卷同帙(其淨業障經法上錄云竺法護譯詳其文句與護公譯經意勢全異故為失譯)</li><li>優婆塞戒經七卷(其在家菩薩戒或五或六或七)北涼天竺三藏曇無懺於姑臧譯　單本</li><li>梵網經二卷姚秦三藏鳩摩羅什譯第二譯前本闕</li><li>受十善戒經一卷後漢失譯　拾遺編入單本</li><li>受菩提心戒儀一卷(經內題云最上乘教受戒懺悔文普賢瑜伽阿闍梨集)<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄<p>上四經十一卷同帙</li><li>菩薩瓔珞本業經二卷(或無菩薩字新編為律)姚秦涼州沙門竺佛念譯第一譯　三譯二闕</li><li>佛藏經四卷(一名選擇諸法經或二卷或三卷)姚秦三藏鳩摩羅什譯　單本</li><li>菩薩戒本一卷(出地持戒品中慈氏菩薩說)北涼天竺三藏曇無讖於姑臧譯　拾遺編入　第二譯</li><li>菩薩戒本一卷(出瑜伽論本地分中菩薩地彌勒菩薩說)三藏玄奘譯　出內典錄　第三譯<p>右二經同本異譯(前後三譯一譯本闕)菩薩戒羯磨文一卷(出瑜伽論本地分中菩薩地彌勒菩薩說)大唐三藏玄奘譯　出內典錄　單本</li><li>菩薩善戒經一卷(優婆離問菩薩受戒法)宋罽賓三藏求那跋摩譯出法唱錄　單本<p>上六經十卷同帙</li><li>菩薩內戒經一卷宋罽賓三藏求那跋摩譯　出法上錄　單本</li><li>優婆塞五戒威儀經一卷宋罽賓三藏求那跋摩譯<p>(右此優婆塞五戒威儀經群錄編在小乘律中者誤也初是菩薩戒本後是受菩薩戒文及捨懺法等既非小乘故移編此)</li><li>文殊師利淨律經一卷(或直云淨律經)西晉三藏竺法護譯　第一譯</li><li>清淨毘尼方廣經一卷姚秦三藏鳩摩羅什譯出法上錄　第三譯</li><li>寂調音所問經一卷(一名如來所說清淨調伏經)宋沙門釋法海譯　第四譯<p>右三經同本異譯(前後四譯一譯闕本)</li><li>大乘三聚懺悔經一卷隋天竺三藏闍那崛多等譯　出內典錄　單本</li><li>菩薩五法懺悔文一卷(或云菩薩五法懺悔經失譯)今附梁錄　單本</li><li>菩薩藏經一卷梁扶南三藏僧伽婆羅譯　單本</li><li>三曼陀[<a href='javascript:showpic("../fontimg/072201.gif")'>颱-台+(犮-乂+又)</a>]陀羅菩薩經一卷西晉清信士聶道真譯　單本</li><li>菩薩受齋經一卷西晉清信士聶道真譯第二譯　三譯三闕</li><li>文殊悔過經一卷　一名文殊五體悔過經西晉三藏竺法護譯　第一譯　兩譯一闕</li><li>舍利弗悔過經一卷　亦直云悔過經後漢安息三藏安世高譯第一譯　三譯二闕</li><li>法律三昧經一卷(亦直云法律經)吳月支優婆塞支謙譯第二譯　兩譯一闕</li><li>十善業道經一卷大唐天后代于闐三藏實叉難陀譯　新編入錄<p>上十四經十四卷同帙<p>(謹按舊錄大乘律中有寶梁經迦葉經今為編入寶積會中故不重出其大方廣三戒經與寶積三律儀會同本決定毘尼經與寶積優波離會同本今並編入寶積部中故此不載)</li></ul><p><b>　　<A NAME="n655"></A>菩薩對法藏</b><p>　九十九部五百二十卷五十帙<p>菩薩阿毘達磨有其二類。一者解釋契經。二者詮法體相。舊錄所載和雜遍之。今所集者分為二例。釋契經者列之於前。詮法性者編之於後。庶無糅雜。覽者易知<p><b>　　<A NAME="n656"></A>大乘釋經論</b><p>　二十二部一百五十五卷一十五帙<ul><li>大智度論一百卷(或一百一十卷或七十卷)　姚秦三藏鳩摩羅什譯　單本<p>右龍樹菩薩造釋摩訶般若波羅蜜經(什法師云若具足翻應有千卷秦人識弱故略之十分存一)</li><li>十地經論十二卷(或十五卷一帙)　元魏天竺三藏菩提流支等譯　單本<p>右天親菩薩造。釋十地經。即華嚴十地品是<p>(論序云菩提留支勒那摩提在洛陽殿內三人同譯佛陀扇多傳語帝親筆受長房錄中流之摩提二錄俱載者不然今合為一本)在留支錄</li><li>彌勒菩薩所問經論五卷(或六卷或七卷或十卷)　元魏天竺菩提留支譯　單本<p>右釋彌勒所問經即寶積經　第四十一會是</li><li>大乘寶積經論四卷　元魏天竺三藏菩提留支譯　第一譯兩譯一闕<p>右釋舊單卷大寶積經。即寶積第四十三會是</li><li>寶髻菩薩四法經論一卷　天親菩薩造　元魏天竺三藏毘目智仙等譯　出序記　單本<p>右釋大集經寶髻品。今入寶積。在第四十七會<p>(論序記云魏興和三年歲次辛酉九月朔庚午之日鳥萇國人剎利王種三藏法師毘目智仙中天竺國婆羅門人瞿曇流之護法大士驃騎大將軍開府儀同三司御史中尉勃海高中蜜愛法之人沙門曇道俗相假於鄴城內在金華寺譯四千九百九十七字諸錄皆云菩提留支譯者誤也今依序記為正)<p>上三論十卷同帙</li><li>佛地經論七卷(親光等菩薩造釋佛地經)　大唐三藏玄奘譯出內典錄　單本</li><li>金剛般若論二卷　無著菩薩造　隋天竺三藏達摩笈多譯　出內典錄　單本</li><li>能斷金剛般若波羅蜜多經論頌一卷　無著菩薩造　大唐三藏義淨譯　新編入錄<p>上三論十卷同帙</li><li>金剛般若波羅蜜經論三卷　天親菩薩造　元魏天竺三藏菩提留支譯　第一譯</li><li>能斷金剛般若波羅蜜多經論三卷　無著菩薩頌　世親菩薩釋　大唐三藏義淨譯第二譯　新編入錄<p>右二論及頌同本異譯</li><li>金剛般若波羅蜜經破取著不壞假名論二卷(功德施菩薩造亦云功德施論)　大唐中天竺三藏地婆訶羅譯出大周錄單本<p>(上四論及頌造者雖異並釋金剛般若經又有金剛仙論十卷尋閱文理乃是元魏三藏菩提流支所撰釋天親論既非梵本翻傳所以此中不載)</li><li>文殊師利菩薩問菩提經論一卷　一名伽耶山頂經論　婆藪盤豆菩薩造　元魏三藏菩提流支譯　單本</li><li>妙法蓮華經論一卷　婆藪盤豆菩薩造　元魏中天竺三藏勒那摩提共僧朗等譯　第二譯<p>上五論十卷同帙</li><li>法華經論二卷初有歸命頌者或一卷　元魏北天竺三藏菩提留支共曇林等譯　拾遺編入　第二譯<p>右二論同本異譯<p>(其三藏義淨新譯法華論五卷尋本未獲)</li><li>勝思惟梵天所問經論四卷(釋勝思惟經或三卷)元魏天竺三藏菩提留支譯　單本</li><li>涅槃論一卷　婆藪盤豆菩薩造略釋　沙門達摩菩提譯不知年代內典中附元魏代　第一譯　後闕本</li><li>涅槃經本有今無偈論一卷(釋涅槃一頌)　梁天竺三藏真諦譯　單本</li><li>遺教經論一卷釋遺教經　陳天竺三藏真諦譯　拾遺編入　單本</li><li>無量壽經論一卷　婆藪盤豆菩薩造　元魏天竺三藏菩提留支譯　單本</li><li>三具足經論一卷(天親菩薩造有釋論無經本)　元魏天竺三藏毘目智仙等譯　出序記　單本<p>(右論初云三藏法師毘目智仙婆羅門人瞿曇留支愛敬法人沙門曇林於鄴城內在金華寺魏興和三年歲次辛酉月建在戌朔次庚午十三日譯千百十言驃騎大將軍開府儀同三司御史中尉勃海高仲蜜啟請供養守護流通諸錄皆云菩提留支譯者誤也今依序記為正)</li><li>轉法輪經論一卷(天親菩薩造有釋論無經本)　元魏天竺三藏毘目智仙等譯　出序記　單本<p>(右論初記云魏驃騎大將軍開府儀同三司御史中尉勃海高仲密善求義方選真簡偽故請法師毘目智仙并其弟子瞿曇流支於鄴城內在金華寺興和三年歲次大梁建酉之月朔次庚子十一日譯三千九百四十二言沙門曇林對譯諸記錄皆云菩提流支譯者誤也今依序記為正)<p>上八論十二卷同帙</li></ul><p><b>　　<A NAME="n657"></A>大乘集義論</b><p>　七十八部三百六十五卷三十五帙<ul><li>瑜伽師地論一百卷　彌勒菩薩說　十帙大唐三藏玄奘譯　出內典錄單重合譯<p>(右此瑜伽論梁代三藏真諦譯者名十七地論只得五卷緣礙遂輟北涼三藏曇無讖譯地持論但成十卷乃是本地分中菩薩地此瑜伽論當第三譯前之二本部帙不終大唐譯者方具備矣)</li><li>顯揚聖教論二十卷　無著菩薩造　二帙大唐三藏玄奘譯　出內典錄單本</li><li>瑜伽師地論釋一卷　最勝子等菩薩造　大唐三藏玄奘譯　出翻經圖單本</li><li>顯揚聖教論頌一卷　無著菩薩造　大唐三藏玄奘譯　出內典錄單本</li><li>王法正理論一卷　彌勒菩薩造　大唐三藏玄奘譯　出內典錄單本</li><li>大乘阿毘達磨集論七卷　無著菩薩造　大唐三藏玄奘譯　出內典錄單本<p>上四論十卷同帙</li><li>大乘阿毘達磨雜集論十六卷　安慧菩薩揉釋上集論大唐三藏玄奘譯　出內典錄單本</li><li>中論四卷　龍樹菩薩本梵志青白釋　姚秦三藏鳩摩羅什譯　單本<p>上二論二十卷二帙</li><li>般若燈論釋十五卷(龍樹菩薩本分別明菩薩釋)大唐天竺三藏波羅頗蜜多羅譯　出內典錄　單本<p>右與中論本同釋異</li><li>十二門論一卷　龍樹菩薩造　姚秦三藏鳩摩羅什譯　單本</li><li>十八空論一卷　陳天竺三藏真諦譯　出翻經圖</li><li>百論二卷　提婆菩薩造　婆藪開士釋　姚秦三藏鳩摩羅什譯　單本</li><li>廣百論本一卷　聖天菩薩造　大唐三藏玄奘譯　出內典錄　單本<p>上五論二十卷二帙</li><li>大乘廣百論釋論十卷　聖天本護法釋　大唐三藏玄奘譯(出內典錄單本)</li><li>十住毘婆沙論十四卷　龍樹菩薩造　或十二或十五姚秦三藏鳩摩羅什譯　出內典錄　單本</li><li>菩提資糧論六卷　聖者龍樹本比丘自在釋隋天竺三藏達摩笈多譯　出內典錄　單本<p>上二論二十卷二帙</li><li>大乘莊嚴論十三卷　無著菩薩造　或十五卷　一帙　大唐天竺三藏波羅頗蜜多羅譯　出內典錄　單本</li><li>大莊嚴論十五卷(馬鳴菩薩造或十卷)姚秦三藏鳩摩羅什譯　單本</li><li>順中論二卷　無著菩薩造　元魏婆羅門瞿曇般若流支譯　出序記　單本<p>(右順中論序記云魏尚書令儀同高公延國上賓瞿曇流支在第供養正通佛法對釋曇林出斯義論武定元年歲次癸亥八月十日揮辭景寅凡有一萬三千七百二十七字諸錄皆云菩提留支譯者誤也依序記為正)</li><li>攝大乘論三卷　無著菩薩造　陳天竺三藏真諦譯　第二譯<p>上三論二十卷二帙</li><li>攝大乘論二卷　無著菩薩造　元魏天竺三藏佛陀扇多譯　第一譯</li><li>攝大乘論本三卷　無著菩薩造　大唐三藏玄奘譯　出內典錄　第三譯<p>右三本論同本異譯</li><li>攝大乘論釋十五卷　世親菩薩造　或十二卷　陳天竺三藏真諦譯　第一譯<p>上三論二十卷二帙<p>(右按仁壽大周等錄復有攝論一本一十二卷成部亦云真諦所譯勘與此同今者但存一本)</li><li>攝大乘論釋論十卷　世親菩薩釋　一帙陳天竺三藏達多笈多譯　出內典錄　第三譯</li><li>攝大乘論釋十卷　世親菩薩造　一帙大唐三藏玄奘譯　出內典錄　第二譯<p>右三釋論同本異譯</li><li>攝大乘論釋十卷　無著菩薩造　一帙　大唐三藏玄奘譯　出內典錄　單本<p>右與前三論同本異譯</li><li>佛性論四卷　天親菩薩造　陳天竺三藏真諦譯　單本</li><li>決定藏論三卷　梁天竺三藏真諦譯　單本<p>(右此決定藏論大周錄中乃云失譯而不指言何代翻出今詳此論大勢乃是真諦所翻論中子注乃曰梁言前代錄家遺之不上今為真諦所譯編於梁代錄中)</li><li>辦中邊論頌一卷　彌勒菩薩造　大唐三藏玄奘譯　出內典錄　單本</li><li>中邊分別論二卷　婆藪盤豆造　或三卷陳天竺三藏真諦譯　第一譯<p>上四論十卷同帙</li><li>辦中邊論三卷　世親菩薩造　大唐三藏玄奘譯　出內典錄　第二譯<p>右二釋論同本異譯</li><li>究竟一乘寶性論四卷　或三卷或五卷　元魏天竺三藏勒那摩提譯　第二譯　兩譯一闕<p>(右論序記云魏興和三年歲次大梁七月辛未朔二十五日驃騎大將軍開府儀同三司御史中尉勃海高仲密敬請三藏法師烏萇國人中天竺國婆羅門人瞿曇流支釋曇林等在鄴城內金華寺譯四千八百七十二字序三藏雖不斥名准例即是毘目智仙群錄直云瞿曇流支譯者誤也今依序記為正)</li><li>大乘成業論一卷　世親菩薩造　大唐三藏玄奘譯　出內典錄　第二譯<p>右二論同本異譯</li><li>因明正理門論本一卷　大域龍菩薩造　大唐三藏玄奘譯　出內典錄　第一譯<p>上五論十卷同帙</li><li>因明正理門論一卷　大域龍菩薩造　大唐三藏義淨譯　新編入錄　第二譯<p>右二論同本異譯　舊理門論周錄為單本新勘為重譯</li><li>因明入正理論一卷　商羯羅主菩薩造　大唐三藏玄奘譯　出內典錄　單本</li><li>顯識論一卷　內題云顯識品從無相論出陳天竺三藏真諦譯　出論題單本　附陳代錄</li><li>轉識論一卷　即出前顯識論　天竺三藏真諦譯　出論題單本　附陳代錄</li><li>唯識論一卷　一名破色心初云唯識無境界元魏婆羅門瞿曇般若流支譯　第一譯</li><li>大乘唯識論一卷　初云修道不共他<p>上二論並天親造　陳天竺三藏真諦譯　第二譯<p>右三論同本異譯周錄不言同本新勘為重譯</li><li>唯識二十論一卷　世親菩薩造　大唐三藏玄奘譯　出翻經圖　第三譯</li><li>成唯識寶生論五卷　一名二十唯識順釋論護法菩薩造　大唐三藏義淨譯　新編入錄　單本</li><li>唯識三十論一卷　世親菩薩造　大唐三藏玄奘譯　出內典錄　單本　拾遺編入<p>上九論十三卷同帙</li><li>成唯識論十卷　護法等菩薩造　一帙　大唐三藏玄奘譯　出內典錄　單本</li><li>大丈夫論二卷　提婆菩薩造　北涼沙門釋道泰譯　出翻經圖　單本</li><li>入大乘論二卷　堅意菩薩造　北涼沙門釋道泰譯　出內典錄</li><li>大乘掌珍論二卷　清辦菩薩造　大唐三藏玄奘譯　出內典錄</li><li>大乘五蘊論一卷　世親菩薩造　大唐三藏玄奘譯　出內典錄　第二譯　初譯本闕</li><li>大乘廣五蘊論一卷　安慧菩薩造　與前論異本　大唐中天竺三藏地婆訶羅譯　出大周錄　單本</li><li>寶行王正論一卷　陳天竺三藏真諦譯　單本</li><li>大乘起信論一卷　馬鳴菩薩造　梁天竺三藏真諦譯　第一譯<p>上七論十卷同帙</li><li>大乘起信論二卷　馬鳴菩薩造　大唐天后代于闐三藏實叉難陀譯　新編入錄　第二譯<p>右二論同本異譯。舊起信論。周錄為單本。新勘為重譯</li><li>發菩提心論二卷　或云發菩提心經姚秦三藏鳩摩羅什譯　單本<p>(右此發菩提心論大周錄中經論二錄俱有其名今以菩薩所造編於論錄但存一本或云天親菩薩所造亦云彌勒菩薩所說未詳孰是)</li><li>金剛頂瑜伽中發阿耨多羅三藐三菩提心論一卷瑜伽總持教門說菩提心觀行修持義<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>三無性論二卷　出無相論　或一卷　陳天竺三藏真諦譯　單本</li><li>方便心論一卷　凡四品或二卷　元魏西域沙門吉迦夜共曇曜譯　第二譯　兩譯一闕</li><li>如實論一卷　題云如實論反質難品　梁天竺三藏真諦譯　單本</li><li>無相思塵論一卷或直云思塵論陳天竺三藏真諦譯　出翻經圖　第一譯</li><li>觀所緣論一卷　陳那菩薩造　大唐三藏玄奘譯　出內典錄　第二譯<p>右二論同本異譯周錄不言同本新勘為重譯</li><li>觀所緣論釋一卷　護法菩薩造　大唐三藏義淨譯　新編入錄　單本<p>上九論十二卷同帙</li><li>迴諍論一卷　龍樹菩薩造　出序記元魏天竺三藏毘目智仙等譯　單本<p>(右論序記云魏興和三年歲次大梁建辰之月朔次癸酉辛卯之日烏萇國人剎利王種三藏法師毘目智仙共天竺國婆羅門人瞿曇流支在鄴城內金華寺譯凡有一萬一千九十八字沙門曇林之筆驃騎大將軍開府儀同三司御史中尉勃海高仲密啟請供養群錄直云瞿曇流支譯者誤也今依序記為正)</li><li>緣生論一卷　聖者鬱楞伽造　隋天竺三藏達摩笈多譯　出內典錄　單本</li><li>大乘緣生論一卷　經中云聖者鬱楞伽造<p><span class='byline'>　　　　大興善寺三藏沙門大廣智不空奉詔譯</span><br><p>貞元新入目錄</li><li>十二因緣論一卷　淨意菩薩造元魏天竺三藏菩提留支譯　單本</li><li>壹輸盧伽論一卷　龍樹菩薩造　元魏婆羅門瞿曇般若流支譯　單本</li><li>大乘百法明門論一卷　世親菩薩造　大唐三藏玄奘譯　出內典錄　單本</li><li>百字論一卷　提婆菩薩造　元魏天竺三藏菩提留支譯　單本</li><li>解捲論一卷　陳天竺三藏真諦譯　出翻經圖　第一譯</li><li>掌中論一卷　陳那菩薩造　大唐天后代三藏義淨譯　新編入錄　第二譯<p>右二論同本異譯。其解棬論周錄為單本新勘為重譯</li><li>取因假設論一卷　陳那菩薩造　大唐天后代三藏義淨譯　新編入錄　單本</li><li>觀總相論一卷　陳那菩薩造　大唐三藏義淨譯　新編入錄　單本</li><li>止觀門論頌一卷　世親菩薩造　大唐三藏義淨譯　新編入錄　單本</li><li>手杖論一卷　尊者釋迦稱造　大唐三藏義淨譯　新編入錄　單本</li><li>六門教授習定論一卷　無著菩薩本　世親菩薩釋　大唐天后代三藏義淨譯　新編入錄　單本</li><li>大乘法界無差別論一卷　堅慧菩薩造　大唐天后代于闐三藏提雲般若譯出大周錄　單本</li><li>破外道小乘四宗論一卷　提婆菩薩造　元魏天竺三藏菩提流支譯　單本</li><li>破外道小乘涅槃論一卷　提婆菩薩造　元魏天竺三藏菩提留支譯　單本<p>上十七論十七卷同帙<p>右都計大乘經律論見流行者總八百八部二千九百八十八卷二百七十六帙</li></ul><p class='juan'>
貞元新定釋教目錄卷第二十二</p>
</body></html>
