<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><b>　　<A NAME="n84"></A>No. 2747 [cf. No. 251]</b><p class='juan'>
挾註波羅蜜多心經</p>
<p>般若波羅蜜多心經(般若波羅□□□□□□□□□之一字此經□□□□□□□□佛同斯)觀自在菩薩(觀自□□□□□□□□□□□□縱者□□□□□□□□□□□□眾生所謂持誦講終行之人也)行深般若波羅蜜多時(□□□□□□□□□□者佛惠也波羅蜜多者到彼岸□□□□□□□□□自凡夫終於聖果以正惠力破邪□□□□□□□□)照見五蘊皆空(照見者思惟也。□□□□□□□□□□□聚也菩薩觀此五□□□□□□□□□□□)度一切苦厄(度者越過也一切苦□□□□□□□□□□□眾生執迷招此患□□□□□□□□□□□□)舍利子(問答人也位齊十聖□□通名舍利故云舍□□□)色不異空空不異色(色者有也空者無也色無□□□□□空無色外之空故云不□□□□□□)色即是空空即是色(空不離色色不離空故□□□□□□□□□□□□之則有以智惠觀之則無爾乃色空□□□□□□□即也)受想行識亦復如是(受者受納所謂□□□□□□想思惟所謂□□□□□□□者起作所謂興功運動等。識者內緣所謂藏記事等。此四法與色俱空故云亦復如是也)舍利子(前說假空後明真相故。重命舍利子)是諸法空相不生不滅(諸法假令皆是生滅自體空相不可滅也)不垢不淨不增不減(諸法空體非染淨檢減之所遷動故云不也)是故空中無色受想行識(重明五蘊空也)無眼耳鼻舌身意(初明六根空也)無色聲香味觸法(次明六塵空也)無眼界乃至無意識界(後明六識空也)無無明亦無無明盡(無明體是虛妄不可言有與意俱生不可言盡)乃至無老死亦無老死盡(生病老死從業緣現無始無終亦不可得)無苦集滅道(四諦假立無所執取)無智亦無得(智者發菩提心。得者佛果相貌。菩薩臨證聖位二事俱空了無所得)以無所得故菩提薩埵依般若波羅蜜多(菩薩證聖之時。以智惠觀察萬法俱空。無心念喜動之所鉤礙也)故心無罣礙無罣礙故無有恐怖遠離顛倒夢想(菩薩具生空智無有恐怖具法空智無夢想顛倒)究竟涅槃(畢竟滅法無所得)三世諸佛依般若波羅蜜多(三世者過去未來現在。所證菩提皆依妙惠也)故得阿耨多羅三藐三菩提(此翻云無上正遍知覺。以無心故同日照遐方朗然大晤也)故知般若波羅蜜多是大神咒是大明咒是無等等咒(菩薩證大菩提永斷生死。顯不思疑心讚歎般若。大神咒者無量變化真言。大明咒者永斷幽闇真言。無上咒者能成果真言。無等等咒者三界獨尊真言也)能除一切苦真實不虛(菩薩發心受持讀誦此般若波羅蜜。能斷生無能除業障能去雜染能發正信故。名持法內護真實不虛也)故說般若波羅蜜多咒(菩薩讚說般若勸令修習)即說咒曰<p>羯諦羯諦　波羅羯諦　波羅僧羯諦　菩提莎婆訶(菩薩誦持此咒。若晝若夜。所在之處。十方善神常來守護一切魔鬼不敢親近故。名持咒不護也)<p>般若波羅蜜多心經</body></html>
