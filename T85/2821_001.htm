<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n473"></A>No. 2821</b><p class='juan'>
諸經要略文</p>
<p>尊婆須蜜經說。若為亡人設齋眾僧行食遍。即為亡人下食。若不作者亡人不得食喫<p>地獄寶即經說。齋家行食未遍出眾生食者。入截舌地獄。罪福決定經云。伽葉論說。兩願一處者。死作兩頭蛇遞相教示。大乘莊嚴論說。齋家佛盤上一顆一粒不許俗人。食食者得餓鬼報。亦云。通與虫鳥喫。入佛境界經說。若人食聖僧槃上食者。得無量罪。亦云。通與守護伽藍人及與虫鳥喫。決定毘尼經說。應是齋家不問大小供養。佛盤上食不得食。上座應如法處分。若不爾者得無量罪。問曰。購贖得否准罪福決定經。佛且不求科故無人堪。上座教云。獻佛及僧行之則得無犯。若不爾者千劫萬劫墮大地獄。師若不教亦招前殃。縱得人身九百萬歲在下賤中。生曰。藏經云。寧可一日然九百頭牛莫說三寶師僧長短。其罪甚。寶集經不空過。略說七。善提分亦名七寶泉。亦名七聖財<p>蛤聽法得生天緣。出善見律毘婆抄要略。昔佛在世到膽婆國迦羅池邊。為眾說法。彼池中有一蛤。聞佛池邊說法之聲。即從池出入草根下聽佛說法。時有一人持杖放牛見佛在座為眾說法。即往佛所欲聽聞故以杖刺地。誤著蛤頭。即命終生忉利天。以福報故宮殿縱廣十二由旬。與諸天女娛樂受樂。生天已為聽法故得須陀洹果<p>鳥聞比丘誦經得生天緣。出賢愚經　昔佛在世時有比丘林中誦經。音聲雅好。有一鳥聞法。在樹而聽。時有獵師所射。命終生忉利天。面貌端政無有倫土。自識宿命知。因比丘見經聽法得生此中。即持天花到比丘所。禮敬問訊。以天花香供養比丘。比丘且問知其委由。即命令座為其說法得須陀洹果。既得果已還歸天上。禽獸聽法尚獲宿報無量無邊。豈況於人信心聽法寧無善根<p>鸚鵡聞說四諦得生天緣。出賢愚經。昔佛在世時。舍衛國中須長者信敬佛法。為僧壇越眾僧所須一切供給。須達家中有二鸚鵡。一名律捉。二名賒律提。稟性點慧解人言語。比丘見來先報家內令出丞迎。阿難後時到長者家見鳥聰明。為說四諦苦集滅道。門前有樹。二鳥聞法飛向樹上。歡喜誦持夜在樹宿野貍所食。緣此善根生四王天忉利天等。如是七返受天已畢。來生人中出家修道得壁支佛果。一名曇摩。二名修曇摩<p>謹檢大小乘經。食胡[<a href='javascript:showpic("../fontimg/049632.gif")'>卄/綏</a>]菜得惡趣報。大順經云。食此菜者所生之處不得聞經佛法。華報經云。食此菜者生生之處不睹諸佛被八增疾。天畔經云。若誤食此菜不生悔。長劫處阿鼻地獄無有出期。若故食者不通懺悔。大集經云。此菜者是天魔波旬變身作千年媚狐尿處因生此菜。食者能滅道。設今生不諸經典來生決定。能厭聖教作外道一闡提。世間一切罪極不過五逆盜常住物。此不通懺悔。若對喫胡[<a href='javascript:showpic("../fontimg/049632.gif")'>卄/綏</a>]人五逆盜常住僧物人吾即能救。喫胡[<a href='javascript:showpic("../fontimg/049632.gif")'>卄/綏</a>]菜人自業深重厚吾不能救也。菩薩戒經中蘭蔥是也。食者結業罪。龍樹論云。若人食胡[<a href='javascript:showpic("../fontimg/049632.gif")'>卄/綏</a>]入佛塔中墮大地獄。具足十劫受大極苦花報。作穢糞中經無量劫。五明論云。食此菜者令人散亂失於正定。鬼神得便多非命所墮無間獄。尊者婆須蜜識其弟子婆眉多言。汝宜護正法道引群生。便佛種不斷乃真出家。汝當勤精進。將來無食胡[<a href='javascript:showpic("../fontimg/049632.gif")'>卄/綏</a>]五辛酒肉。則十重戒自然清淨現世證果。若人食胡[<a href='javascript:showpic("../fontimg/049632.gif")'>卄/綏</a>]菜者。縱齋戒具足死墮守廁中。神中功令斷之<p class='lg'>　勸僧以俗守巖壇　　莫喫胡[<a href='javascript:showpic("../fontimg/049632.gif")'>卄/綏</a>]觸佛顏<br>　薩埵投岸由自辨　　菜中間擇有何難　</p><p>修四正懃。一惡法未生方便令不生。二惡法已生方便令除斷。三善法未生方便令生。四善法已生方便令增長。惡從心出還從心滅。善從心生還從心長。當懃心觀察此四種法<p>修四無量心。一修慈心。念一切眾生欲與其樂。思惟作無量衣食等物施與眾生怨親平等。皆以土樂是名修慈。二修悲心。念一切眾生欲拔其苦。此名修悲心。三修喜心。念一切眾生。若修善者我悉讚善。若造惡者勸令斷惡。當遇惡揚善。四修捨心。於一切眾生皆悉平等不見怨親等。同空法也<p>修六妙行。一識不與色觀(繫心不染著眼妙行明者青黃朱)二耳不著聲。三鼻不染香。四舌不含味。五身不著細滑等。六意不思惟惡法<p>四恩者。一父母恩。能生己身得有今日。二師僧恩。生我法身以法施我。三國王恩。救我課沒水土草木常以施我。四檀越恩。供給衣食濟我身命<p>四輩檀越。一天輩天廚甘露獻出家。二龍輩牛鹿獻乳猿猴</body></html>
