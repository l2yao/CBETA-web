<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n555"></A>No. 2836</b><p class='juan'>
大乘北宗論一卷</p>
<p><b>　　<A NAME="n557"></A>大乘心</b><p class='lg'>　我尚不起布施心　　何況慳貪心<br>　我尚不起持戒心　　何況觸犯心<br>　我尚不起忍辱心　　何況殺害心<br>　我尚不起精進心　　何況懈怠心<br>　我尚不起禪定心　　何況散亂心<br>　我尚不起智慧心　　何況愚癡心<br>　我尚不起天堂心　　何況地獄心<br>　我尚不起慈悲心　　何況毒害心<br>　我尚不起清淨心　　何況穢觸心<br>　我尚不起歡喜心　　何況瞋恨心<br>　我尚不起饒益心　　何況劫奪心<br>　我尚不起廣大心　　何況狹身心<br>　我尚不起空無心　　何況見取心<br>　我尚不起正直心　　何況邪曲心<br>　我尚不起真正心　　何況顛倒心<br>　我尚不起大乘心　　何況聲聞心<br>　我尚不起菩薩心　　何況凡夫心<br>　我尚不起菩提心　　何況煩惱心<br>　我尚不起解脫心　　何況解脫心<br>　我尚不起涅槃心　　何況生死心　</p><p>而重說偈<p class='lg'>　憂從心憂　　樂從心樂　　若妄於心<br>　何憂可樂　</p><p class='lg'>　有文有字名曰生死　　無文無字名曰涅槃<br>　有言有說名曰生死　　無言無說名曰涅槃<br>　有修有學名曰生死　　無修無學名曰涅槃<br>　有智有慧名曰生死　　無智無慧名曰涅槃<br>　有嗔有法名曰生死　　無嗔無法名曰涅槃<br>　有戒有律名曰生死　　無戒無律名曰涅槃<br>　有為有作名曰生死　　無為無作名曰涅槃<br>　斷煩惱名曰生死　　不斷煩惱名曰涅槃<br>　見解脫名曰生死　　不見解脫名曰涅槃<br>　見涅槃名曰生死　　不見涅槃名曰涅槃<br>　厭世間名曰生死　　不厭世間名曰涅槃<br>　樂大乘名曰生死　　不樂大乘名曰涅槃<br>　<span class='corr'>見波</span>羅蜜名曰生死　　不見<span class='corr'>波</span>羅蜜名曰涅<br>槃　</p><p>大乘有十也</body></html>
