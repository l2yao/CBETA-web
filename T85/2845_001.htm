<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><b>　　<A NAME="n577"></A>No. 2845</b><p class='juan'>
押座文類</p>
<p><b>　　<A NAME="n579"></A>維摩經押座文</b><p class='lg'>　頂禮上方香積世　　妙喜如來化相身<br>　是有妻兒眷屬徒　　心淨常修於梵行<br>　智力神通難可測　　手搖日月動須彌　</p><p>(念菩薩佛子)<p class='lg'>　我佛如來在菴園　　宣說甚深普集教<br>　長者身心歡喜了　　持其寶蓋詣如來　</p><p>(念菩薩佛子)<p class='lg'>　偏偏搖動布金雲鈴　　七寶雙雙香送遠<br>　直到菴園法會上　　捧其寶蓋上如來　</p><p>(佛子)<p class='lg'>　五百花蓋立其前　　聖力合成為壹蓋<br>　日月星辰皆總現　　山河大地及龍宮　</p><p>(佛子)<p class='lg'>　世界搖時寶蓋搖　　世界動時動寶蓋動<br>　一切十方諸淨土　　三世如來悉現中　</p><p>(佛子)<p class='lg'>　毘耶離國地中心　　寶樹光暉金璨爛<br>　多出人賢性慈愍　　欠曾過去早修行　</p><p>(佛子)<p class='lg'>　居士維摩眾中尊　　十德圓明人所重<br>　親近無邊三世佛　　故號維摩長者身　</p><p>(佛子)<p class='lg'>　五百聲聞皆被訶　　住相法空分所證<br>　更有光嚴彌勒眾　　身心皆拜道徒中　</p><p>(佛子)<p class='lg'>　不二真門性自融　　只有維摩親證悟<br>　示病室中而獨臥　　廣談六品不思議　</p><p>(佛子)<p class='lg'>　大聖牟尼悲願深　　一一親呼十大眾<br>　皆曰不堪而問疾　　唯有文殊千佛師　</p><p>(佛子)<p class='lg'>　巍巍身動寶星宮　　岌岌珠搖飛寶座<br>　八萬仙人香滿國　　千千聖眾遍長空　</p><p>(佛子)<p class='lg'>　請飯上方香積中　　化座燈王師子吼<br>　盡到毘耶方丈室　　作其佛事對弘揚　</p><p>(佛子)<p class='lg'>　今晨擬說甚深經　　惟願慈悲來至此<br>　聽眾聞經罪消滅　　總證菩提法寶身　</p><p>(佛子)<p class='lg'>　火宅茫茫何日休　　五欲終招生死苦　</p><p>(重述)<p class='lg'>　不似聽經求解脫　　學佛修行能不能<br>　能者虔恭合掌著　　經題名目唱將來　</p><p><b>　　<A NAME="n580"></A>三身押坐文</b><p class='lg'>常嗟多劫處輪迴　末法世中多障難　慚愧我世尊悲願重　唯留佛教在世間</p><p class='lg'>向娑婆世界作舟船　五濁劫中為導首　只是眾生惡業重　敬信之心大曬希</p><p class='lg'>見人造惡處強攢頭　聞道說經則伴不採今生少善不曾作　來世覓人身大曬難</p><p class='lg'>不知不覺大忙忙　不怕不驚長造罪　若不是者死王押頭著　准擬千年餘萬年</p><p class='lg'>今朝希過大乘經　似見優曇花一種　暫解聽聞微妙法　萬劫身中惡業消</p><p class='lg'>輪王髻寶此時逢　窮子衣珠今日得　十法行中行一行　六千功德用嚴身</p><p class='lg'>既能來至道場中　定是願聞微妙法　樂者一心合掌著　經題名字唱來</p><p class='lg'>今朝法師說其真　坐下聽眾莫因修　念佛急手歸舍去　遲歸家中阿婆嗔</p><p><b>　　<A NAME="n581"></A>八指押坐文</b><p class='lg'>始從兜率降人間　先向王宮示生相　九龍齊嗢香和水　爭洛蓮花葉上身</p><p class='lg'>聖主摩耶往後園　頻妃婇女走樂喧　魚透碧波堪賞翫　無憂花色最宜觀</p><p class='lg'>無憂花樹葉敷榮　夫人彼中縵步行　舉手或攀枝餘葉　釋迦聖主神中生</p><p class='lg'>釋迦慈父降生來　還從左脅出身胎　九龍灑水早是祓　千輪足下有瑞蓮</p><p class='lg'>阿斯陀仙啟大王　太子瑞應□貞祥　不是尋常等閑事　必作箇菩提大法王</p><p class='lg'>前生與殿下結良緣　賤妾如今豈敢專　是日耶輸再三請　太子當時脫指環</p><p class='lg'>長曳不戀世榮華　厭患深宮為太子　捨卻金輪七寶位　夜半逾城願出家</p><p class='lg'>六年苦行在山中　鳥獸同居為伴侶　長飢不食真修飯　麻麥將來便短終</p><p class='lg'>得證菩提樹下身　降伏眾魔成正覺　鷲領峰頭放毫相　鹿苑初度五俱輪</p><p class='lg'>先開有教益群情　次說空宗令悟解　後向靈山談妙法　益今利後不思議　(今晨擬說此甚深經。唯願慈悲來至此聽眾聞經願罪滅消)</p><p>就中地是悲哀。暫到成南便不迴。侵晨行早尋沙逕。博暮休程傍求糧。憶兒母子應長料。應須會堥ㄕp來。今日講經功德行。願因蓬便早歸來。就中此地是別離。每夜唯聞處處悲。借問因何懷悵惆。昨朝強賊捉余兒。孤貧臨老遭如此。啟告黃天願照之。儻令母子重相見。由如枯樹再生枝。弟子布施一索分難之時。願平美陪兒早出來久住令賤<p>此方日沒西方照。莫道西沈日便無。此方入滅化餘方。莫道世尊真滅度。譬如長天有月被浮云障翳不出來。身中有佛性甚分明。被業障覆藏都不現。欲長空月現先須要假細狂風。欲得身中佛性明事須懃聽大乘。從纔云被狂風吹散去。月影長空便出來。在聽甚深微妙法。身中佛性甚分明。一沾兩沾二沾雨。滅卻衢中多少塵。一句兩句大乘經。滅卻身中多少罪。我擬請佛恐人坐。多時便擬說經。願不願者檢心掌待<p>西方還有白銀臺。四眾聽法心總開。願聞法者合掌著。都講經題唱將來<p><b>　　<A NAME="n582"></A>溫室經講唱押座文</b><p>頂禮上方大覺尊。歸命難思清淨眾。四智三身隨眾願。慈悲丈六釋迦文。百千萬劫作輪王。不樂王宮恩愛事。捨命捨身千萬劫。直至今身證菩提。生死海中久沈淪。不覺不知業力引。垢障消除今睹佛。光照三千世界中。毘耶離國有菴園。奈女還生奈花中。寶樹枝條光色好。非凡非聖化生身。祇域還從奈女生。妙通法術救眾生。能療眾病一切差。國稱之寶大醫王。父號祇婆慈愍賢。下針之疾立輕便。名高八國為長者。迴喪起死閻浮中。祇域思念牟尼尊。明□敕家俱詣佛。直到靈山法會上。請佛沐浴及凡僧。佛說七物各有功。不□祈願浴法身。香湯能淨凡聖眾。功德無量滿願中。今晨擬說甚深文。唯願慈悲來至此。聽眾聞經罪消滅。總證菩提法寶身。閻浮濁惡實堪悲。老病終朝長似醉。已捨喧求出離。端坐聽經能不能。能者虔恭合掌著。經題名字唱將來</body></html>
