<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><b>　　<A NAME="n595"></A>No. 2852</b><p class='juan'>
入布薩堂說偈文等</p>
<p class='lg'>　持戒清淨如滿月　　身口皎潔無瑕穢<br>　清淨和合無違諍　　爾乃可得同布薩　</p><p><b>　　<A NAME="n597"></A>受水偈文</b><p class='lg'>　八功德水淨諸塵　　灌掌去垢心無染<br>　奉持禁戒無缺犯　　一切眾生悉如是　</p><p><b>　　<A NAME="n598"></A>浴籌說偈文</b><p class='lg'>　羅漢聖僧集　　凡夫眾和合<br>　香湯浴淨　　布薩度眾生　</p><p><b>　　<A NAME="n599"></A>受香湯說偈文</b><p class='lg'>　香水勳沐澡諸垢　　法身具足五分充<br>　般若圓照解脫滿　　群生同會法界融　</p><p><b>　　<A NAME="n600"></A>唱行香說偈文</b><p class='lg'>　戒香定香解脫香　　光明雲臺遍世界<br>　供養十方無量佛　　見聞普勳證寂滅　</p><p><b>　　<A NAME="n601"></A>受籌說偈文</b><p class='lg'>　金剛無礙解脫籌　　難□□□□□果<br>　我今歡喜頂戴受　　一切眾生悉如是　</p><p><b>　　<A NAME="n602"></A>還籌偈文</b><p class='lg'>　具足清淨受此籌　　具足清淨還此籌<br>　堅持禁戒無缺犯　　一切眾生悉如是　</p><p><b>　　<A NAME="n603"></A>清淨妙偈文</b><p class='lg'>　清淨如滿月　　清淨應布薩<br>　身口業清淨　　爾乃同布薩　</p><p><b>　　<A NAME="n604"></A>布薩竟說偈文</b><p class='lg'>　諸佛出世第一快　　聞法奉行歡喜快<br>　大眾和合寂滅快　　眾生離苦安樂快　</p></body></html>
