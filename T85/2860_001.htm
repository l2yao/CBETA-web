<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n629"></A>No. 2860</b><p class='juan'>
府君存惠傳</p>
<p>府君諱存惠。字察遠。號懷氣義。夙抱溫案文武之道。相兼寬猛之誠。共濟善乘鞍馬弓開而猿猴先啼頗曉陣圖施設而縱檎自在。故得入於儕輩。折旋以越於常倫。凡居□寮起就。獨彰於群彥。僉諧眾□舉。薦人多尋沐□君主慎求。遂乃起昇班袟不注。司局清畏人知。讓寶越於前賢。知足過於後輩。將謂轅門之內分。□□君主之□憂州府之中。設機謀之佐國。豈期地火暗背。靈性歸常空。留白王之肌膚。不聞黃金之美語。妻居孀室血淚交流。此世難遇於魚揌。別後須憑於鳥字。遂請丹筆。輒會容儀。又邀儒生以讚芳美。乃讚曰。府君天然貌。神理有多般。入眾人皆敬。出君他比難。文請孔氏學。武拜楚王壇。榮祿君恩重。功勞自有千。彈絃五音足。詩唱四聲全。綜核於州府。神謀著在邊。豈期逝水早。暗地鬼來先。堂上空有步。庭前見沒緣。官寮皆動哭。妻室又悲前。邀盡生前貌。貴徒後人看。他年蒿里下。水鎮向黃泉。鳥字須憑遠。蟲文輒要傳<p>府君諱存惠。字察遠。其先著姓。殷王武丁之派。隴西伯陽之苗。譜諜頗明略而言矣。而乃指樹命氏射□留芳。白馬東來。青牛西去。因化胡國以留子孫。至□今為燉煌人也。曾祖墨釐軍事守。瓜州刺史。金紫光祿大夫。檢校尚書。左僕射。兼御史大夫上。柱國諱皇祖。管內都計使。銀青光祿大夫。檢校。兵部。常侍。兼御史大夫上。柱國諱紹丘。皇考歸義軍。節度都頭攝。石城鎮遏使。銀青光祿大夫。檢校。左散騎常侍。上騎。都尉。諱安　亡男。內親從都頭知右左霜。馬步軍都校練使。檢校。兵部尚書。兼御史大夫上。柱國陰住延皇妣小娘子。武威郡陰氏　亡叔。節度押催錄。青光祿大夫。檢校。國祭酒。兼御史中承。諱安定　亡男。內親從者頭。銀青光祿大夫。檢校。右散騎常侍。兼御史大夫。陰住千　兄釋門僧正。臨壇供奉大德。兼義學法師。賜紫沙門法定　府君武功早備。文業夙彰。纔伸理國之方。不遂匡　君之道。豈期齊歌暗唱魯句。先吟魄引驚波魂隨逝水。於太平興國五年庚辰歲正月乙亥朔二十六日庚子。枕疾終於修文坊之私弟矣。取其年二月甲辰朔三日丙午。權殯奠高里陽。開河北原之禮也。別卜年華葬于先塋矣　妹婿都頭鄧慶順□□□□　外弟都頭曹祐崇。並宗連骨血義親枝。或早逝於泉臺。或現存於內外。倚盧痛切牽仍弟妹之腸枕魄魂消。交流女男之淚。世事遂年華私改。聲名隨日月消。亡貴憑鳥跡之文。以記龍頭之碣。銘曰。天列星辰號必膺。賢才風雲契會兮。君臣偶諧不入。徛建兮冰清玉潔。一方斷割兮列直難迴。將謂村巷兮水為綜核。何期風送兮魄赴夜臺。松椒寂寂兮空睹狐兔。窀窀穸傳遠兮唯石是牌。千秋記遐兮莫非鳥字。萬載留芳兮筆墨者哉。于時太平興國五庚辰歲二月三日題起</body></html>
