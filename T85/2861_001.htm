<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n631"></A>No. 2861</b><p class='juan'>
泉州千佛新著諸祖師頌</p>
<p><span class='byline'>　　　　終南山僧　慧觀撰序</span><br><p>南岳泰公著五讚十頌。當時稱之以美談。及樂浦香嚴尤長厥頌。斯則助道之端耳。自祖燈相囑始迦葉終曹溪。凡三十三祖信衣後迨數人。先賢之所未讚者。愚且病焉。雖寶林祖述其事閱而可委。奈何忘機。尚懶者或陋其繫遠殘秋之可。愚得以前意請於　千佛燈禪師罕讓而弗獲免。未信宿而成蓋辭理生　千佛之筆當時問答奇句或糅。其間約字雖則未多。識者曆觀諸聖之作於是乎在矣。亦猶納須彌於芥子其橙一也。是以命牋染翰為之序云。西國二十八代祖師及唐土六祖師。後[枯-十+儿]慶明覺大師述<p><b>　　<A NAME="n633"></A>初祖大迦葉尊者</b><p class='lg'>　偉哉迦葉　　密傳佛心　　身依一納<br>　口海千尋　　威儀庠序　　化道幽深<br>　未逢慈氏　　且定雞岑　</p><p><b>　　<A NAME="n634"></A>第二祖阿難尊者</b><p class='lg'>　多聞慶喜　　高建法幢　　傳佛金偈<br>　繼祖銀釭　　慈悲第一　　智慧無雙<br>　飲光後[<a href='javascript:showpic("../fontimg/038028.gif")'>跳-兆+屬</a>]　　月印秋江　</p><p><b>　　<A NAME="n635"></A>第三祖商那和修尊者</b><p class='lg'>　胎衣尊者　　暗室明燈　　人天耳目<br>　佛法股肱　　非心非色　　無減無增<br>　良哉至理　　覺海大鵬　</p><p><b>　　<A NAME="n636"></A>第四祖優波鞠多尊者</b><p class='lg'>　優波鞠多　　辯瀉玄河　　法山崷[山*(〦/(坐-土+十))]<br>　道樹婆娑　　籌盈石室　　屍繫天魔<br>　性非十七　　悟在剎那　</p><p><b>　　<A NAME="n637"></A>第五祖提多迦尊者</b><p class='lg'>　多迦大<span class='corr'>士</span>　　無我出家　　了根達境<br>　兔月空花　　體非形相　　理出齒牙<br>　隨方利物　　豈有瓟瓜(薄交反以瓠可為飲瓜亦又音雹瓜雹也)　</p><p><b>　　<A NAME="n638"></A>第六祖彌遮迦</b><p class='lg'>　彌遮加祖　　習五通仙　　遇師正法<br>　看我心偏　　悟如未悟　　玄之又玄<br>　神通示滅　　八部潛然　</p><p><b>　　<A NAME="n639"></A>第七祖婆須蜜尊者</b><p class='lg'>　祖婆須蜜　　入彌遮室　　迷悟本如<br>　物我冥一　　平攜酒器　　項擎佛曰<br>　奚是奚非　　誰得誰失　</p><p><b>　　<A NAME="n640"></A>第八祖佛陀難提尊者</b><p class='lg'>　佛陀難提　　大化群迷　　心無心外<br>　法理高位　　五天論將　　三界雲梯<br>　卓然真氣　　南北東西　</p><p><b>　　<A NAME="n641"></A>第九祖伏陀蜜多尊者</b><p class='lg'>　伏陀蜜多　　大器晚成　　五十不語<br>　五十不行　　我逢達士　　倏契無生<br>　崖松有操　　秋雞無程　</p><p><b>　　<A NAME="n642"></A>第十祖脅尊者</b><p class='lg'>　脅大尊者　　愛憎網[木*奢]　　量等虛空<br>　道准簫灑　　真體自然　　因真舒憑<br>　幼世蒼[木*亡]　　奔騰意馬　</p><p><b>　　<A NAME="n643"></A>第十一祖富那夜奢尊者</b><p class='lg'>　富那夜奢　　智若須彌　　心指法住<br>　身外榮衰　　明暗隱顯　　視聽希夷<br>　現前提住　　更不參差　</p><p><b>　　<A NAME="n644"></A>第十二祖馬鳴菩薩尊者</b><p class='lg'>　尊者馬鳴　　化花□成　　魔宮霧卷<br>　[米*(白/(企-止+干))]苑風清　　我欲識佛　　不識者朋<br>　莫非玄解　　動足塵生　</p><p><b>　　<A NAME="n645"></A>第十三祖迦毘羅尊者</b><p class='lg'>　毘羅尊聖　　因地魔王　　憑師指教<br>　殺證真常　　胡為愚智　　誰是矩長<br>　德馨性淨　　蘭蕙冰霜　</p><p><b>　　<A NAME="n646"></A>第十四祖龍樹菩薩尊者</b><p class='lg'>　菩薩龍樹　　化龍是霧　　心曉佛心<br>　住而靡住　　身現圓了　　法流膏雨<br>　提婆機投　　孰暗旨趣　</p><p><b>　　<A NAME="n647"></A>第十五祖迦那提婆尊者</b><p class='lg'>　迦那提婆　　德岸彌高　　迴旋香象<br>　欠[去*欠]金毛　　機通嵒雷　　辯瀉秋濤<br>　始終絕證　　勿誤王刀　</p><p><b>　　<A NAME="n648"></A>第十六祖羅[<a href='javascript:showpic("../fontimg/023523.gif")'>目*侯</a>]羅多尊者</b><p class='lg'>　羅[<a href='javascript:showpic("../fontimg/023523.gif")'>目*侯</a>]道德　　在口寧論　　因師說耳<br>　尋得人門　　高提日了　　大照乾坤<br>　不取不捨　　傳乎子孫　</p><p><b>　　<A NAME="n649"></A>第十七祖僧迦難提尊者</b><p class='lg'>　僧迦難提　　莊嚴王子　　逾域九重<br>　入山千里　　定喻井金　　義乖終始<br>　理屈於師　　忽窮自己　</p><p><b>　　<A NAME="n650"></A>第十八祖迦耶舍多尊者</b><p class='lg'>　迦耶舍多　　幼會佛機　　手攜寶鏡<br>　面難提師　　內外絕翳　　眉目無虧<br>　風飄鐸韻　　非我而誰　</p><p><b>　　<A NAME="n651"></A>第十九祖鳩摩羅多尊者</b><p class='lg'>　鳩摩羅多　　大常止簷　　蒙師為澤<br>　委父無厭　　本非鍛鍊　　肯藉鎚鉗<br>　一榻孤坐　　人天禮瞻　</p><p><b>　　<A NAME="n652"></A>第二十祖闍夜多尊者</b><p class='lg'>　闍夜多祖　　格高貌古　　錫有六環<br>　田無半畝　　言下不生　　何處不普<br>　垂手入廛　　他方此土　</p><p><b>　　<A NAME="n653"></A>第二十一祖婆修盤頭尊者</b><p class='lg'>　婆修盤頭　　修行不臥　　雖曆辛懃<br>　翻成嬾墮　　因指見見　　逢歌拍和<br>　泡幻無真　　聽情無過　</p><p><b>　　<A NAME="n654"></A>第二十二祖摩拏羅尊者</b><p class='lg'>　辨塔降勇　　自在王子　　雷震蟄行<br>　邪師失齒　　神運六通　　道風千里<br>　聲色痧u　　何須聵耳　</p><p><b>　　<A NAME="n655"></A>第二十三祖鶴勒尊者</b><p class='lg'>　尊者鶴勒　　上德不得　　任性縱橫<br>　發言奇特　　功高二義　　名宜萬國<br>　稽首歸依　　祖林膽蔔　</p><p><b>　　<A NAME="n656"></A>第二十四祖師子尊者</b><p class='lg'>　師子尊者　　人天仰譽　　空堮蚴C<br>　雲間鶴翥　　論鼓纔聲　　法輪高御<br>　[木*坐]柆邪徒　　梧真去處　</p><p><b>　　<A NAME="n657"></A>第二十五祖婆舍斯多尊者</b><p class='lg'>　婆舍斯多　　久離攀沿　　未逢作者<br>　終不聞拳　　傳師衣缽　　度物橋船<br>　當心妙見　　豈假言宜　</p><p><b>　　<A NAME="n658"></A>第二十六祖不如蜜多者</b><p class='lg'>　不如蜜多　　勝王誕慶　　高遠空嬪<br>　迥就道行　　佛法梗樑　　王以瞻敬<br>　洞鑒如研　　祖堂金鏡　</p><p><b>　　<A NAME="n659"></A>第二十七祖般若多羅尊者</b><p class='lg'>　般若多羅　　幼名瓔珞　　父母淪亡<br>　東西盤泊　　一曉龜毛　　痗堣聹U<br>　果滿菩提　　道源遼廓　</p><p><b>　　<A NAME="n660"></A>第二十八祖　唐土六代祖師</b><p><b>　　<A NAME="n661"></A>第一達摩祖師</b><p class='lg'>　菩提達摩　　道化無為　　九年少室<br>　六葉宗師　　示滅能耳　　隻履西歸<br>　梁天不薦　　惠可傳衣　</p><p><b>　　<A NAME="n662"></A>第二祖惠可大師</b><p class='lg'>　二祖碩學　　操為堅確　　心貫三乘<br>　項寄五嶽　　天上麒麟　　人間鸑鷟<br>　斷臂立靈　　混而不濁　</p><p><b>　　<A NAME="n663"></A>第三祖僧璨大師</b><p class='lg'>　三祖大師　　諸王真子　　語出幽微<br>　心無彼此　　或處山林　　或居廛示<br>　因地花生　　栴檀[旖-大+(立-一)]旎　</p><p><b>　　<A NAME="n664"></A>第四祖道信大師</b><p class='lg'>　四祖十四　　因師解脫　　處世道孤<br>　與慈量闊　　永絕彫熒　　迥法始末<br>　果少花多　　忍傳衣缽　</p><p><b>　　<A NAME="n665"></A>第五祖弘忍大師</b><p class='lg'>　五祖七歲　　洞達言前　　石牛吐霧<br>　木馬含咽　　身心痡I　　理事俱玄<br>　無情無種　　千年萬年　</p><p><b>　　<A NAME="n666"></A>第六祖惠能大師</b><p class='lg'>　師造黃梅　　得旨南來　　爰因幡義<br>　大震法雷　　道明遭過　　神秀逢迴<br>　衣雖不付　　天下花開　</p><p><b>　　<A NAME="n667"></A>南嶽讓和尚(法祖嗣六祖)</b><p class='lg'>　觀音和尚　　厥名懷讓　　般若栖神<br>　禪門呆匠　　五岳德高　　四溟心量<br>　法嗣六人　　馬祖興王　</p><p><b>　　<A NAME="n668"></A>吉州行司和尚(法嗣六祖)</b><p class='lg'>　吉水真人　　出世盧陵　　唯提一脈<br>　迥出三乘　　[瀛-女+羊]中月燭　　火埵璊<br>　訐君妙會　　說衣想應　</p><p><b>　　<A NAME="n669"></A>國師惠忠和尚(法嗣司和尚)</b><p class='lg'>　唐朝國師　　大播鴻猷　　曹溪探月<br>　渭水乘舟　　二天請問　　四眾拋等<br>　法才極瞻　　大耳慚羞　</p><p><b>　　<A NAME="n670"></A>石頭和尚(法嗣和尚)</b><p class='lg'>　南岳石頭　　吉水分流　　庵栖碧洞<br>　車駕白牛　　學成麟角　　譽漏神舟<br>　僧問淨土　　不垢何求　</p><p><b>　　<A NAME="n671"></A>江西馬和尚(法嗣讓和尚)</b><p class='lg'>　馬師道一　　行全金石　　悟本超然<br>　尋枝勞役　　久定身心　　一時拋擲<br>　大化南昌　　寒松千尺　</p><p>沙州三界寺沙門道真記</body></html>
