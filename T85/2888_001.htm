<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n741"></A>No. 2888</b><p class='juan'>
佛說延壽命經</p>
<p>爾時世尊。在娑羅雙樹間。臨般涅槃。有四眾。比丘比丘尼優婆塞優婆夷等。皆來集會□□□□□□□延壽。[<a href='javascript:showpic("../fontimg/037435.gif")'>跳-兆+氐</a>]跪合掌。前白佛言。世尊我等四眾皆來集會。奉請如來。莫入涅槃。唯願如來哀受我等勸請。令住一劫。莫入涅槃<p>爾時世尊告延壽菩薩。汝等諦聽。吾當為汝分別□□□□□□已來經今四十九年。教化眾生。上至飛鳥。下至蟻子。蠢動含識有形無形。四足兩足多足無足。胎卵濕化。如是眾生盡令遇善知識而登正覺。與我□□□。今欲入涅槃。本為波旬所請。波旬□我言。瞿曇三界眾生盡受生死。瞿曇今日若住一劫。違我本願。爾時我受波旬所請。而入涅槃。我違波旬。豈是諸佛。延壽菩薩白佛言。世尊波旬外□生壽□□諸佛涅槃。擬為三界之主。一切眾生盡入魔網。無有休息。從生死至生死。從煩惱至煩惱。常與魔為眷屬。不遇正法。又死入地獄。千劫萬劫常無光明。刀輪□□銅蛇鐵狗。牛頭獄卒手如鋒刀利如霜雪。終朝竟日共相撮挽。恐怖無極。無處藏隱。不聞父母三寶名字。一日之中千生萬死生。從地獄出復受種種諸惡□生身。或作駱駝身。或生驢中身。常負重常因饑渴。若生人中貪窮下賤。為人所使。衣不蓋形。食不充口。或有富貴而無男女。或有貧窮而多子息。或有眾生惡□在床痿黃困篤篤。連年累月形消肉盡。惡瘡膿血遍體常流。人所惡賤。或受盲聾瘖啞。或百歲不死受苦。或三十富貴早亡。如是橫羅其殃。並入魔網。唯願如來令住一劫。莫受波旬所請<p>佛告延壽菩薩。善男子。我滅度後若有眾生。受如是種種惡報。但造延壽經一百卷乃至一卷。兩卷譬如一人有力不如十人之力。十人之力不如百人。若造延壽經亦復如是。但造此經散轉與人受持讀誦。我當救護。譬如慈母生一子。子若得病慈母亦病。子若得愈慈母亦愈。若善男子。一切眾生皆是吾子。善願之者吾當舒金色。譬以摩其頂隨其本願無不獲果。爾時延壽菩薩以偈讚曰<p class='lg'>　世尊具相真金色　　八十種好悉莊嚴<br>　四十九年大慈父　　波旬無故請涅槃<br>　寂滅如空不可見　　定知三界永無生<br>　佛法滅定起災殃　　魔王毒心競相向<br>　一切聲聞及菩薩　　一切人民四部眾<br>　法河涸竭法<span class='corr'>幢</span>摧　　法山崩倒法舡沒<br>　八國諸王皆自撲　　血汗流淚如暴雨<br>　何期大師入涅槃　　我等凡夫更久住<br>　聲聞緣覺稱善哉　　一切眾生失依附　</p><p>爾時眾中有大菩薩。名曰普淨。問延壽菩薩。如來今日入涅槃。將何付囑惡趣眾生。令命長壽。莫似如來三界第一。而不住一劫<p>爾時延壽白言。普淨菩薩。佛滅度後令寫延壽經一百卷。散與眾生。而共轉讀。短命眾生令得長壽。如來大慈舒金色臂為摩頂受記。如來當自覆護。爾時普淨讚言。善哉善哉。承如是言。必非虛偽。信受奉行<p class='juan'>
佛說延壽命經一卷</p>
</body></html>
