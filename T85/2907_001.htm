<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><b>　　<A NAME="n795"></A>No. 2907</b><p class='juan'>
普賢菩薩行願王經</p>
<p class='lg'>　盡諸十方世界尊　　普遊三世人師子<br>　我身口意具清淨　　是故今當遍稽首<br>　以普賢行諸願力　　一切最勝相現前<br>　俯身量等剎土塵　　虔心率禮於大聖<br>　一微塵上眾塵佛　　各於其中佛子遶<br>　是諸法界盡無邊　　如來皆遍當勝解<br>　是諸德海量難盡　　以言枝派結無涯<br>　諸佛功德敷演故　　一切善願我當讚<br>　最勝妙華及花鬘　　最勝妙燈及鑪香<br>　音聲塗香及寶蓋　　恭敬供養一切佛<br>　勝妙衣服及薰香　　末香積媯扒滅<br>　勝妙一切莊嚴具　　恭敬供養於善遊<br>　深信普賢行願力　　如是無上廣大施<br>　此皆將獻於十方　　恭敬供養一切佛<br>　為以貪嗔癡為因　　身業口業及意業<br>　若有所造於不善　　如來我今皆懺悔<br>　十方諸佛與菩薩　　緣覺有學及無學<br>　及與眾生諸功德　　我當隨喜於一切<br>　十方諸界作燈者　　願證無著佛菩薩<br>　如是於諸大導師　　我請轉於無上輪<br>　有佛欲取於涅槃　　為利一切有情故<br>　我以合掌當跪請　　令願住劫剎土塵<br>　禮拜供養與懺悔　　隨喜啟發及勸請<br>　我於積集少善根　　皆用迴向大菩提<br>　過去十方諸善逝　　住於世者皆供養<br>　所有未來諸善逝　　速令願滿證菩提<br>　盡於十方諸剎土　　皆得廣大令清淨<br>　菩薩樹下等覺尊　　及諸佛子願圓滿<br>　所是十方有情類　　願得無漏常安樂<br>　所是眾生諸法義　　願所希望隨意成<br>　菩提諸行我當行　　願生六趣智宿命<br>　若於世界受身時　　願我出家果盚E<br>　隨順修學諸最勝　　普賢行行令圓滿<br>　無垢清淨尸羅等　　願常無缺無瑕穢<br>　天龍夜叉鳩槃荼　　人及諸類發眾聲<br>　各各所有一切音　　我隨彼音為說法<br>　調善精勤修十度　　願常不忘菩提心<br>　所有諸惡成障者　　如是皆願盡消滅<br>　業與煩惱諸魔道　　行於世間得解脫<br>　不著於水喻蓮花　　經空無礙如日月<br>　所有十方剎土中　　惡趣眾苦盡消除<br>　安致有情安樂處　　饒益諸行利群品<br>　能令圓滿菩提行　　隨順眾生轉彼行<br>　開示普賢菩薩行　　盡未來劫行此行<br>　熟能與我同行行　　願得與之常相隨<br>　身業口業及意業　　與彼行行願為一<br>　欲利於我諸善友　　開演普賢諸行者<br>　如是願得常相遇　　我不違背於彼意<br>　佛子圍繞大尊師　　願我常得親睹見<br>　於中廣行大供養　　盡未來劫無厭惓<br>　瓻虌悁繷怬悚k　　菩薩之行令普示<br>　為淨普賢菩薩行　　於未來劫我願行<br>　於三有中輪轉時　　證得無盡福德智<br>　定惠方便及解脫　　願成諸得無盡藏<br>　一微塵上微塵剎　　於一剎中無量佛<br>　佛子圍繞居中尊　　菩薩行行我瞻仰<br>　如是無邊眾方所　　一毫髮上載三世<br>　佛與剎土量如海　　行行如海眾多劫<br>　一音言枝方大海　　皆是諸佛清淨音<br>　隨其眾意而敷演　　願我常趣諸佛教<br>　遊於三世諸最勝　　當轉無上法輪時<br>　如上諸佛無盡教　　我以惠力令善入<br>　所有未來眾多劫　　於一剎那我當證<br>　如是諸劫歷三世　　剎那分中我當行<br>　遊於三世人師子　　我於剎那盡瞻仰<br>　常於諸佛上境界　　如幻解脫力所證<br>　三世剎土眾莊嚴　　盡用建立一塵上<br>　如是無量諸方所　　亦願佛剎遍莊嚴<br>　所有未來諸世證　　盡證等覺轉法輪<br>　示入涅槃證真際　　我願行於諸佛前<br>　令諸神力速普往　　以大乘力趣普門<br>　以行行力普功德　　諸大慈力普遍滿<br>　普於眾善諸福力　　無有染著大智力<br>　智惠方便諸定力　　令正修行菩提力<br>　常以清淨諸業力　　永除一切煩惱力<br>　諸作魔力令無力　　圓滿普賢行行力<br>　諸剎如海令諸淨　　有情諸海令解脫<br>　諸法如海令了見　　智惠如海令善證<br>　行行如海令清淨　　誓願如海令圓滿<br>　諸佛如海令供養　　歷劫如海行無倦<br>　所遊三世最勝尊　　菩提行願有眾多<br>　用普賢行等覺已　　如是我當令圓滿<br>　諸佛子中最為尊　　是故號之為普賢<br>　與此大智同行故　　如是諸善悉迴向<br>　身口意業極清淨　　行淨眾剎亦清淨<br>　普賢如何善迴向　　願我亦同於此行<br>　為行極善普賢行　　文殊大願亦當行<br>　未來諸劫勿厭疲　　菩薩此行皆圓滿<br>　如是等行勿有量　　亦願諸福勿有量<br>　處於如是無量行　　一切變化願我知<br>　若有盡於虛空際　　眾生無盡亦如是<br>　盡於業與煩惱際　　我之願際量亦然<br>　所有十方無量剎　　眾寶莊嚴獻諸佛<br>　人及諸大最勝樂　　如剎塵劫將供養<br>　寧有聞此迴向經　　隨順深信大菩提<br>　唯於此中生一信　　即成最勝功德聚<br>　若人發此普賢願　　此乃遠離諸惡趣<br>　又以棄絕諸惡友　　是人速見阿彌陀<br>　此皆獲證最勝壽　　善來於此壽人身<br>　有如普賢大菩薩　　皆能不久速成就<br>　誰以無明力所作　　五無間等諸眾罪<br>　其人誦此普賢願　　應時速得永盡際<br>　於諸色相及智惠　　種族容質皆圓滿<br>　眾魔外道不能屈　　道於三界咸供養<br>　為利一切有情故　　菩提樹下速安住<br>　成等正覺轉法輪　　降伏一切魔軍眾<br>　若此普賢行行願　　受持讀誦解說者<br>　此之果報唯佛知　　無上菩提勿生惑<br>　譬如文殊威德智　　普賢菩薩亦如是<br>　我隨修學如彼行　　是等諸善悉迴向<br>　遊於三世諸最勝　　所可稱讚所迴向<br>　我之如是眾善根　　為修普賢行迴向<br>　若我當於命終時　　蠲除一切諸覆障<br>　目所親睹彌陀己　　遊彼極樂剎土中<br>　既到彼已如是願　　誓得一切皆現前<br>　令我此皆極圓滿　　盡於世界利群生<br>　秀麗極樂佛道場　　生於上妙蓮花上<br>　親向彌陀世尊所　　願我於此得授記<br>　我得最勝授記已　　變化眾多百俱胝<br>　令以惠力於十方　　於諸有情作饒益　</p><p class='juan'>
普賢菩薩行願王經</p>
</body></html>
