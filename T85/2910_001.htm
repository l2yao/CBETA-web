<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n801"></A>No. 2910</b><p class='juan'>
金有陀羅尼經</p>
<p>如是我聞。一時薄伽梵住如籬[竺-二+冉]。與藥叉□□□金剛手俱<p>爾時天百施往世尊所。到已頂禮佛足。退□□坐一面已。天帝百施白佛言。世尊。我入戰陣而鬥戰時。以阿修羅幻惑咒術藥力墮於負處□已不。唯然願世尊。慈愍於我為令摧伏阿修羅眾幻惑咒術及藥力故。善說最勝大密之咒。時薄伽梵告天帝百施曰。憍尸迦如是如是。與阿修羅而鬥戰時。實以明咒祕咒藥力而墮負處。憍尸迦。為哀愍故今說明咒。欲令幻惑時咒退散鬥戰諍訟悉皆消滅。一切祕咒及諸藥等而得斷除。說於明咒。爾時薄伽梵說大金有明咒曰。我今為說三無數劫。諸餘外道行者遍遊罣形。而起惡思作諸障礙。我從彼來所有幻惑一切明咒悉能降伏。六度圓滿。斷除諸餘外道行者遍遊罣形諸惱亂。因明咒祕咒藥及一切諸魔朋黨大明之咒。憍尸迦。汝當攝受諸有情故受持最勝大祕密咒。天帝白言。如是世尊。唯然受教。爾時世尊。即說金有大明咒曰<p>怛也他唵　希[<a href='javascript:showpic("../fontimg/001244.gif")'>仁-二+爾</a>]希[<a href='javascript:showpic("../fontimg/001244.gif")'>仁-二+爾</a>]　希離希離　命離命離　希明離　[<a href='javascript:showpic("../fontimg/001244.gif")'>仁-二+爾</a>]希[<a href='javascript:showpic("../fontimg/001244.gif")'>仁-二+爾</a>]希　[<a href='javascript:showpic("../fontimg/001244.gif")'>仁-二+爾</a>]希囉祕[<a href='javascript:showpic("../fontimg/001244.gif")'>仁-二+爾</a>]　乾佐那波羝　哺羝哆滿怛囉　阿地訖梨羝　閉羝閉羝　閉哆滿怛囉　阿地迦囉羝　訶那訶那　訶婆訶婆　親[<a href='javascript:showpic("../fontimg/044633.gif")'>馬*太</a>]親[<a href='javascript:showpic("../fontimg/044633.gif")'>馬*太</a>]　頻那頻那　薄伽跋羝　佐曳祕佐曳　攢婆[<a href='javascript:showpic("../fontimg/001244.gif")'>仁-二+爾</a>]悉談婆[<a href='javascript:showpic("../fontimg/001244.gif")'>仁-二+爾</a>]　畔[<a href='javascript:showpic("../fontimg/044633.gif")'>馬*太</a>][<a href='javascript:showpic("../fontimg/001244.gif")'>仁-二+爾</a>]　牟訶[<a href='javascript:showpic("../fontimg/001244.gif")'>仁-二+爾</a>]　阿牟伽爍羝　馱囉[<a href='javascript:showpic("../fontimg/001244.gif")'>仁-二+爾</a>]　訖利那訖梨那　迦多奈磨那婆　攢婆也攢婆也　畔佐也畔佐也　悉談婆也　悉噉婆也　畔馱也畔馱也　牟訶也牟訶也<p>所有一切。若天幻惑。若龍幻惑。若藥叉幻惑。若羅剎幻惑。若緊那羅幻惑。若乾闥婆幻惑。若阿修羅幻惑。若莫呼洛迦幻惑。若大腹行幻惑。若持明咒幻惑。若持明咒成就王幻惑。若仙幻惑。若持一切明咒幻惑。若群生幻惑。若一切幻惑<p>囉羅囉羅囉佐也囉佐也　妒磨睹磨　妒妒磨　囉婆囉婆　囉婆那　作割蘭單　伽蘭他[<a href='javascript:showpic("../fontimg/001244.gif")'>仁-二+爾</a>]　訶那訶那　薩婆鞞哆　奢咄嚧難　悉談婆也　秀延悉談婆也　蘇南悉談婆也　婆嚧難悉談婆也　惡[<a href='javascript:showpic("../fontimg/001244.gif")'>仁-二+爾</a>]寅悉談婆也　鬱乾　哆梨哆梨　梨馱　囉羝惟　馱囉寧　波奢訶悉羝　弊奢他也婆世那　若有於我能為怨敵諸賊嗔恚具惡心鬥諍極諍欲作一切無利益者　訶那訶那　哆訶哆訶　波佐波佐　半佐也半佐也　攢婆也攢婆也　悉談婆也悉談婆也　半馱也半馱也　牟訶也牟訶也　摩訶牟訶[<a href='javascript:showpic("../fontimg/001244.gif")'>仁-二+爾</a>]　薄伽跋羝[<a href='javascript:showpic("../fontimg/031541.gif")'>卄/娑</a>]訶　於一切怖畏嬈惱疾疫願守護我[口*入]馱[<a href='javascript:showpic("../fontimg/031541.gif")'>卄/娑</a>]訶<p>憍尸迦。若善男子若善女人。若王若王大臣。能憶念此金有明咒者。彼無他怖畏。於彼部黨他所敵軍不能侵惱。亦非天亦非龍。亦非藥叉亦非乾闥婆。亦非阿修羅。亦非緊那羅。亦非莫呼洛迦。亦非持明咒者。亦非飛空母等。亦不非時而持壽命明咒祕咒一切諸藥不能為害。他所敵軍不能侵遶。他所敵軍而不傷命。刀不能害。水火毒藥明咒祕咒一切諸藥而不能侵。還著於彼自作教隨喜造罪彼之處所。憍尸迦。是故淨信苾芻苾芻尼。烏波索迦烏波斯迦。善男子善女人等。以此明咒咒水七遍。自洗其身能護於身。若有欲令於一切怖畏一切嬈惱一切疫疾一切明咒一切祕咒一切諸藥一切厭蠱而超過者。當念此金有明咒。若王若王大臣。若欲摧他軍眾伏他軍眾。亦當念此金有明咒。若咒線七遍作七結已繫於身上。若咒水七遍能護自身。若有書寫於一切怖畏無障礙陀羅尼。或能受持。或繫脛下若置高幢入軍陣者。善安得脫。以此金咒威神之力。內族眷囑善安超過。未成能成。若欲摧伏諸明咒者。於白線上咒七遍已作七結者。能繫摧伏。若欲摧諸幻惑者。取塚間土咒七遍已而散擲者。能摧幻惑。論競之時欲禁其口。取秦萩蘺咒七遍已而嚙嚼者。一切言論悉能對答。受持讀誦而稱讚者。一切諸罪悉皆消滅。卻往於彼造作之者及思惟所。或繫於繩及水自護者。於彼身。上。一切明咒祕咒諸藥不能為害。未成辨者悉能成辨。彼所求事一切順從。時薄伽梵說是經已。天帝百施聞佛所說信受奉行<p class='juan'>
金有陀羅尼經一卷</p>
</body></html>
