<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n807"></A>No. 2913</b><p class='juan'>
佛說七女觀經</p>
<p>聞如是。一時佛說七女觀經。昔冥緣王有七女覺世非常。不著繒綵衣服。不著指鐶臂釧。不捉香油塗身。歲三長齋月六齋。姊妹相將詣父王殿前。稽首白王。女等前身積罪無福。今值女身處。其深宮眼無所見。求王放女出城遊觀。王告女言。我作天下之文萬基之主。有苑園浴地華臺樓觀。亦可觀之。何用出城觀乎。女對王曰。雖有苑園浴池華臺樓觀。可悅樂耳。非女遊觀之處。王即聽之。出城東門。到其塚間。見一死屍。[<a href='javascript:showpic("../fontimg/029820.gif")'>月*逢</a>]脹爛臭。狐狼踐蹋。形骸異處。姊妹相將。遶屍三匝。涕零號泣。我等女身會當如是。姊妹七人各說一偈言<p>第一女說偈言<p class='lg'>　□□重其身　　如似好寶珠<br>　企視鵝容步　　姿則欲入居<br>　□死棄塚間　　禽獸競共疽<br>　一切皆如是　　何用於世殊　</p><p>第二女說偈言<p class='lg'>　譬如一身居　　人去宅無光<br>　身死如神誓　　乃知此非常<br>　今睹死尸觀　　忽然遇豺狼<br>　一切皆如是　　安得有久長　</p><p>第三女說偈言<p class='lg'>　譬如馬駕車　　車破而馬去<br>　四大解散時　　魂神依何住<br>　初集四大時　　來從何所處<br>　乃知此非常　　唯福可恃怙　</p><p>第四女說偈言<p class='lg'>　譬如好城墎　　眾人樂安居<br>　所求未厭足　　何其忽空虛<br>　人命如草木　　春長冬以枯<br>　唯有修福德　　智慧隨身軀　</p><p>第五女說偈言<p class='lg'>　人之不修福　　譬如乘船渡<br>　四大乘離時　　如船捨岸去<br>　地定風不動　　火微水還故<br>　身非神常宅　　安得久長處　</p><p>第六女說偈言<p class='lg'>　如人好莊嚴　　形著諸繒綵<br>　自縱取時榮　　故使欲人待<br>　侹然不動搖　　其神安所在<br>　觀世塚間屍　　將來宜應改　</p><p>第七女說偈言<p class='lg'>　如雀在瓶中　　羅縠覆其口<br>　縠穿雀飛去　　神明隨所受<br>　四大和合時　　如雀瓶中有<br>　唯有修善福　　智慧隨身首　</p><p>第四忉利天王從天來下。到諸女前。問女言。汝等何所求欲使汝得之。諸女良久不答。復問女言。汝等何所求欲使汝得之。一女言乞願無根無鬚無枝無葉。於其中生是則為樂。一女復願。常無五欲。常處寂靜。耳餐法音。目睹聖教。是則為樂。一女復願。幽幽冥冥猶如虛空。登願玄覺。常睹聖容。是則為樂。天帝語諸女言。止止。汝之所願無想。吾不能得日月中王使汝得之。於是七女皆得道果<p class='juan'>
佛說七女觀經</p>
</body></html>
