<html>
<head>
<meta http-equiv="Content-Type" content="text/html; charset=big5">
<style>@import url(../cbeta.css);</style>
<link disabled rel="stylesheet" href="../cbeta.css">
<script LANGUAGE="JAVASCRIPT" SRC="../script/search.js"></script>
<TITLE>CBETA T85 </TITLE>
</head>
<BODY>

<p><p></li><p><b>　　<A NAME="n821"></A>No. 2919</b><p class='juan'>
佛母經</p>
<p>爾時世尊入般涅槃。倚臥雙告諸大眾。吾今欲般涅槃。不見阿難及吾迦葉。來時語言。吾與汝不相見也。即使憂波梨往詣刀利天上。告吾母知。舉身疼痛不可思議。願母早來。禮敬三寶。爾時佛母於其中夜作六種惡夢。一者夢見珍山崩。二者夢見四海枯竭。三者夢見五月下霜。四者夢見寶幢幡摧斫幡花崩倒。五者夢見四火來燒我身。六者夢見兩乳自然流出。爾時佛母說夢未訖。正見憂波梨從空而來。口問。聖人從何方來。顏容憔瘁。面色無光。狀似怯人。爾□憂波梨哽咽聲嘶。量久不語。告言。佛母佛母。我如來大師昨夜子時捨大法身入般涅槃。故遺我來告。請眷屬。爾時佛母聞此語。以渾堆自摸。如須彌山崩。遍體而現。如波羅奢花。悶絕[<a href='javascript:showpic("../fontimg/037912.gif")'>跳-兆+辟</a>]地。時有二天女。將水噀之。量久還惺。爾時佛母將諸徒眾恭敬圍遶。從刀利天下至娑羅雙樹間。正見如來。殯斂以訖。唯有僧伽梨衣。疊著棺邊。缽盂錫杖掛其樹上。有二師子。自剄而死。十大弟子向天號哭。爾時佛母手攜此物而作是言。此是我子。生存在日持用此物。化導眾生。此物今無主也。爾時佛母遶棺三匝。卻住一面。悶淚而言告言。慈子。汝是我子。我是汝母。汝今入般涅槃。云何不留半偈之法。爾時如來聞母喚聲。金棺自開。卻坐千葉蓮花臺上。為母說法<p class='lg'>　世間苦空　　諸行無常　　是生滅法<br>　生滅滅已　　寂滅為樂　</p><p>爾時佛母聞此法。以心生歡喜。還歸本天。未至天所。住立虛空。心生慈悲。嗚呼大哭。天地震動。淚下如雨。雲中百鳥皆作哭聲。一切恩愛會有別離。何其如來□□□□□涅槃大般涅槃經佛</body></html>
