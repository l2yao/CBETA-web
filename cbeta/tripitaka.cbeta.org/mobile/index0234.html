<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T11n0310_087 by HTTrack Website Copier/3.x [XR&CO'2008], Mon, 02 Jun 2014 22:38:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9991.gif?utmac=MO-30696269-4&amp;utmn=462280493&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT11&amp;utmp=%2Fmobile%2Findex.php%3Findex%3DT11n0310_087&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbccf.html?index=T11n0310_086" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第11冊<br/>No.310 大寶積經 (120卷)<br/>【唐 菩提流志譯】<br/>第 87 卷</p>
	<a href="indexa1a4.html?index=T11n0310_088" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T11">
<div class="root" id="0310" sutra_name="大寶積經" sutra_juan="[卷87]">　
<a 
name="0497b01" id="0497b01"></a><a 
name="0497b02" id="0497b02"></a><p><span class="juanname">大寶積經卷第八十七<a 
name="0497b03" id="0497b03"></a><a 
name="0497b04" id="0497b04"></a><p style="margin-left: 4em"><span class="byline">大唐三藏菩提流志奉　詔譯</span></p><a 
name="0497b05" id="0497b05"></a><p style="margin-left: 2em"><span class="headname">大神變會第二十二之二</span></p></span></p><a 
name="0497b06" id="0497b06"></a><p style="text-indent: 0em; margin-left: 0em"><span class="linehead"></span>爾時世尊。於大眾中。讚商主天子。善哉善<a 
name="0497b07" id="0497b07"></a>哉。如汝所言。天子。汝聞文殊師利所說神<a 
name="0497b08" id="0497b08"></a>變。而能了知於餘神變。更無驚怖。何以故。一<a 
name="0497b09" id="0497b09"></a>切世間大驚怖者。所謂於常想中說無常想。<a 
name="0497b10" id="0497b10"></a>於樂想中說於苦想。於我想中說無我想。於<a 
name="0497b11" id="0497b11"></a>淨想中說不淨想。於有想中說於無想。於諸<a 
name="0497b12" id="0497b12"></a>見中而說空想。寂靜想中說於無想。於三界<a 
name="0497b13" id="0497b13"></a>中說無願想。於我我所說無著想。若於是中<a 
name="0497b14" id="0497b14"></a>不驚不怖。是則名為住正調伏。何以故。若<a 
name="0497b15" id="0497b15"></a>生驚怖。則於是法不能受持。所謂執著於我<a 
name="0497b16" id="0497b16"></a>及以我所。若無執著則無所住。無所住則無<a 
name="0497b17" id="0497b17"></a>所動。無所動則無來去。無來去則無所受。無<a 
name="0497b18" id="0497b18"></a>所受則無所取。無所取則無顛倒。無顛倒則<a 
name="0497b19" id="0497b19"></a>無邪見。無邪見則無正信。無正信則無正見。<a 
name="0497b20" id="0497b20"></a>無正見則無正定。無正定則無亂心。無亂心<a 
name="0497b21" id="0497b21"></a>則無住處。無住處則無建立。無建立則無識<a 
name="0497b22" id="0497b22"></a>相。無識相則無思惟。無思惟則無所得。無<a 
name="0497b23" id="0497b23"></a>所得則無攀緣。無攀緣則無分別。無分別則<a 
name="0497b24" id="0497b24"></a>不見自他。不見自他故則無相續。無相續故<a 
name="0497b25" id="0497b25"></a>則無熱惱。無熱惱故則無煩惱因。無煩惱因<a 
name="0497b26" id="0497b26"></a>故得見光明。見光明故則得智慧。得智慧故<a 
name="0497b27" id="0497b27"></a>得廣大心。得廣大心故魔不得便。摧伏魔故<a 
name="0497b28" id="0497b28"></a>則無障礙。無障礙故。則為現前得一切佛法。<a 
name="0497b29" id="0497b29"></a>如是天子。於一切法無生無作。開示演說。是<a 
name="0497c01" id="0497c01"></a>則名為說大神變。</p><a 
name="0497c02" id="0497c02"></a><p style="text-indent: 0em; margin-left: 0em"><span class="linehead"></span>爾時舍利弗。白文殊師利言。如我所問。仁<a 
name="0497c03" id="0497c03"></a>者皆以祕密說耶。文殊師利言。舍利弗。一<a 
name="0497c04" id="0497c04"></a>切諸法。文字合集假名安立。文字無盡。隨<a 
name="0497c05" id="0497c05"></a>樂而說諸法無性。如應得解。舍利弗。一切<a 
name="0497c06" id="0497c06"></a>法自性離。無積集無所見。但隨樂欲如應演<a 
name="0497c07" id="0497c07"></a>說。而此法者。無所從來亦無所去。不在方<a 
name="0497c08" id="0497c08"></a>不離方。無集無散。若以文字說一切佛法一<a 
name="0497c09" id="0497c09"></a>切眾生法。不從身出不從心出。從因緣生。如<a 
name="0497c10" id="0497c10"></a>彼文字無有積集。心心所法亦無積集。如心<a 
name="0497c11" id="0497c11"></a>心所無有積集。一切煩惱障礙亦無積集。如<a 
name="0497c12" id="0497c12"></a>煩惱障礙無有積集。智慧亦無所積集。是故<a 
name="0497c13" id="0497c13"></a>煩惱智慧二俱捨離。煩惱智慧無所住故。是<a 
name="0497c14" id="0497c14"></a>則名為說大神變。</p><a 
name="0497c15" id="0497c15"></a><p style="text-indent: 0em; margin-left: 0em"><span class="linehead"></span>爾時商主天子。白文殊師利言。何等是菩薩<a 
name="0497c16" id="0497c16"></a>智。文<span class="corr" title='[珠&gt;殊]'>殊</span>師利言。苦智不厭諸蘊故。集智積<a 
name="0497c17" id="0497c17"></a>集善根故。滅智示有生故。道智離惡道故。因<a 
name="0497c18" id="0497c18"></a>智所作不壞故。緣智斷生死故。佛智令入證<a 
name="0497c19" id="0497c19"></a>故。緣生智無所著故。蘊智除蘊魔故。界智<a 
name="0497c20" id="0497c20"></a>法界平等故。處智善觀空聚故。施智無非時<a 
name="0497c21" id="0497c21"></a>故。戒智攝諸破戒故。忍智守護眾生故。精<a 
name="0497c22" id="0497c22"></a>進智作善業故。禪定智不離定心故。智慧智<a 
name="0497c23" id="0497c23"></a>了知諸法故。方便智成熟眾生故。慈智拔諸<a 
name="0497c24" id="0497c24"></a>有故。悲智無疲倦故。喜智愛樂法故。捨智<a 
name="0497c25" id="0497c25"></a>成就佛法故。觀察智住念處故。正勤智順平<a 
name="0497c26" id="0497c26"></a>等故。神足智無作用故。信根力智離一切著<a 
name="0497c27" id="0497c27"></a>故。精進根力智摧破一切煩惱故。念根力智<a 
name="0497c28" id="0497c28"></a>不失念故。定根力智一切法平等故。慧根力<a 
name="0497c29" id="0497c29"></a>智知諸根性故。菩提分智自然覺故。道智拔<a 
name="0498a01" id="0498a01"></a>諸惡趣故。盡智善根無盡故。無生智得無生<a 
name="0498a02" id="0498a02"></a>忍故。念佛智成就佛身故。念法智轉法輪故。<a 
name="0498a03" id="0498a03"></a>念僧智入平等眾故。念捨智不捨一切眾生<a 
name="0498a04" id="0498a04"></a>故。念戒智圓滿一切願故。念天智離一切惡<a 
name="0498a05" id="0498a05"></a>故。眾生根智了知無量故。圓滿智於戒無缺<a 
name="0498a06" id="0498a06"></a>故。眾生藥智如實相應故。處非處智不見<a 
name="0498a07" id="0498a07"></a>處故。十力智攝諸聲聞緣覺故。無畏智了知<a 
name="0498a08" id="0498a08"></a>障非障故。過去世無礙智無所著故。未來世<a 
name="0498a09" id="0498a09"></a>無礙智一切法無所趣故。現在世無礙智無<a 
name="0498a10" id="0498a10"></a>所住故。一切眾生受無量身智從語言生故。<a 
name="0498a11" id="0498a11"></a>一切眾生言音差。別智從心生故。一切眾生<a 
name="0498a12" id="0498a12"></a>心所動智能覺了故。無過失智了知一切眾<a 
name="0498a13" id="0498a13"></a>生過失故。無卒暴智能息一切諸<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍故。不<a 
name="0498a14" id="0498a14"></a>失念智安住亂心眾生故。攝眾生智攝諸懈<a 
name="0498a15" id="0498a15"></a>怠故。佛不共智知應化故。大方便智依般若<a 
name="0498a16" id="0498a16"></a>故。天子。是名諸菩薩智。以是智故。當得如<a 
name="0498a17" id="0498a17"></a>來無礙大智。</p><a 
name="0498a18" id="0498a18"></a><p style="text-indent: 0em; margin-left: 0em"><span class="linehead"></span>爾時商主天子。白文殊師利言。希有希有。是<a 
name="0498a19" id="0498a19"></a>菩薩智。於三界中最為殊勝。不可以少莊嚴<a 
name="0498a20" id="0498a20"></a>而能成就。若能發生是智慧者。為大神變。文<a 
name="0498a21" id="0498a21"></a>殊師利。云何菩薩。能於此法具足莊嚴。文<a 
name="0498a22" id="0498a22"></a>殊師利言。天子。若聞一切眾生本來寂滅。不<a 
name="0498a23" id="0498a23"></a>生驚怖。是名菩薩具足莊嚴。天子言。文殊<a 
name="0498a24" id="0498a24"></a>師利。云何名菩薩。答言。若行菩提而無所<a 
name="0498a25" id="0498a25"></a>住是名菩薩。又問云何名摩訶薩。答曰。已<a 
name="0498a26" id="0498a26"></a>度諸行圓滿大智。為摩訶薩。又問云何說為<a 
name="0498a27" id="0498a27"></a>殊勝眾生。答曰。以智慧故不著於法。以方<a 
name="0498a28" id="0498a28"></a>便力攝受一切。是故說為殊勝眾生。又問云<a 
name="0498a29" id="0498a29"></a>何名為清淨眾生。答曰。不與一切煩惱住故。<a 
name="0498b01" id="0498b01"></a>為除眾生煩惱病故。發大精進。是名清淨眾<a 
name="0498b02" id="0498b02"></a>生。又問云何名為極清淨眾生。答言。若為<a 
name="0498b03" id="0498b03"></a>度脫一切眾生。淨修道品。是名極清淨眾生。<a 
name="0498b04" id="0498b04"></a>又問云何菩薩為世導師。答曰。若能安住所<a 
name="0498b05" id="0498b05"></a>行之道。成熟無量無邊眾生。是名導師。又<a 
name="0498b06" id="0498b06"></a>問云何菩薩住於調伏。答曰。若於所應調伏<a 
name="0498b07" id="0498b07"></a>眾生。能令安住究竟調伏。是名調伏。又問<a 
name="0498b08" id="0498b08"></a>云何菩薩而得勇猛。答曰。若能成熟一切眾<a 
name="0498b09" id="0498b09"></a>生。摧破魔怨令出生死。是名勇猛。又問云<a 
name="0498b10" id="0498b10"></a>何菩薩難可沮壞。答曰。若能成滿往昔誓願。<a 
name="0498b11" id="0498b11"></a>不求聲聞緣覺道證。是名菩薩難可沮壞。又<a 
name="0498b12" id="0498b12"></a>問云何菩薩勝出一切。答曰。以智方便護持<a 
name="0498b13" id="0498b13"></a>正法。成熟眾生。一切天人靡不瞻仰。是名<a 
name="0498b14" id="0498b14"></a>勝出。又問云何說法。答曰。依佛所說摧滅<a 
name="0498b15" id="0498b15"></a>一切眾邪異論。是名說法。又問云何說律。答<a 
name="0498b16" id="0498b16"></a>曰。自住於戒。能斷眾生煩惱惡業。是名說<a 
name="0498b17" id="0498b17"></a>律。又問云何具足利益眾生。答曰。所集善根<a 
name="0498b18" id="0498b18"></a>迴向一切。是名具足利益眾生。又問云何直<a 
name="0498b19" id="0498b19"></a>心。答曰。於貪恚癡諂曲眾生。不生恚礙。又<a 
name="0498b20" id="0498b20"></a>問云何不諂。答曰。所言誠實。又問云何離<a 
name="0498b21" id="0498b21"></a>誑。答曰。諦思後言。又問云何離慢。答曰。於<a 
name="0498b22" id="0498b22"></a>一切眾生不起貢高。又問云何大施。答曰。所<a 
name="0498b23" id="0498b23"></a>集難得。無上菩提猶施眾生。何況世間所有<a 
name="0498b24" id="0498b24"></a>之物。又問云何具戒。答曰。乃至失命終不<a 
name="0498b25" id="0498b25"></a>捨於菩提之心。又問云何為忍。答曰。能忍<a 
name="0498b26" id="0498b26"></a>逼迫不逼惱他。又問云何精進。答曰。簡擇<a 
name="0498b27" id="0498b27"></a>諸法無少可得。又問云何禪定。答曰不見欲<a 
name="0498b28" id="0498b28"></a>界。又問云何智慧。答曰。無所分別。又問云<a 
name="0498b29" id="0498b29"></a>何住慈。答曰。觀眾生界空無所有。云何住<a 
name="0498c01" id="0498c01"></a>悲。答曰。知諸法空而不捨精進。云何住喜。<a 
name="0498c02" id="0498c02"></a>答曰住大寂樂求法無厭。云何住捨。答曰。不<a 
name="0498c03" id="0498c03"></a>染世法能救世間。云何身清淨。答曰。隨意<a 
name="0498c04" id="0498c04"></a>生身。於一切眾生平等示現。云何語清淨。答<a 
name="0498c05" id="0498c05"></a>曰。凡所說法終不空過。悉能滿足一切眾生。<a 
name="0498c06" id="0498c06"></a>云何意清淨。答曰。一切眾生所有心念。於一<a 
name="0498c07" id="0498c07"></a>心中悉能了知。云何天眼。答曰。能見一切<a 
name="0498c08" id="0498c08"></a>色相光明。而無所著。云何天耳。答曰。聞一<a 
name="0498c09" id="0498c09"></a>切聲離諸聲相。云何他心。答曰。了知諸心<a 
name="0498c10" id="0498c10"></a>生滅流注。云何宿命。答曰。不動實際了知<a 
name="0498c11" id="0498c11"></a>前際。云何神通。答曰不動魔業摧破諸魔。云<a 
name="0498c12" id="0498c12"></a>何調伏。答曰。能調一切難調伏者。云何為<a 
name="0498c13" id="0498c13"></a>護。答曰。不為諸根之所擾亂。云何調順。答<a 
name="0498c14" id="0498c14"></a>曰。一切諸法所不能動。云何寂靜。答曰。處<a 
name="0498c15" id="0498c15"></a>煩惱火而不為燒。度煩惱者而演說法。云何<a 
name="0498c16" id="0498c16"></a>淨信。答曰。若說佛身是色相法。終不信受<a 
name="0498c17" id="0498c17"></a>不為所壞。云何菩薩善巧方便。答曰。若見<a 
name="0498c18" id="0498c18"></a>眾生煩惱過失。等於菩提。是名菩薩善巧方<a 
name="0498c19" id="0498c19"></a>便。說此法時。萬二千眾生。發阿耨多羅三<a 
name="0498c20" id="0498c20"></a>藐三菩提心。五百菩薩得無生法忍。</p><a 
name="0498c21" id="0498c21"></a><p style="text-indent: 0em; margin-left: 0em"><span class="linehead"></span>爾時世尊讚言。善哉善哉。文殊師利。善能<a 
name="0498c22" id="0498c22"></a>演說諸菩薩行。則為已攝一切菩薩無量功<a 
name="0498c23" id="0498c23"></a>德。</p><a 
name="0498c24" id="0498c24"></a><p style="text-indent: 0em; margin-left: 0em"><span class="linehead"></span>爾時商主天子。白文殊師利言。仁於往昔。恭<a 
name="0498c25" id="0498c25"></a>敬供養幾佛世尊得是辯才。文殊師利言。譬<a 
name="0498c26" id="0498c26"></a>如幻人心數已滅。天曰眾生心相尚不可得。<a 
name="0498c27" id="0498c27"></a>何況幻人而有心滅。答曰。諸佛如來性相如<a 
name="0498c28" id="0498c28"></a>是。我依是法供養如來。天曰。仁者行檀波<a 
name="0498c29" id="0498c29"></a>羅蜜為久近耶。答曰。如佛所化人。若有問<a 
name="0499a01" id="0499a01"></a>言久近行檀波羅蜜。當云何答。天曰。無可<a 
name="0499a02" id="0499a02"></a>答也。文殊師利言。我亦如是。云何乃問久<a 
name="0499a03" id="0499a03"></a>近行耶。天曰。汝住慳耶。答言。如是。又問<a 
name="0499a04" id="0499a04"></a>汝意云何。答曰。我不捨佛法及一切眾生。是<a 
name="0499a05" id="0499a05"></a>故為慳。天曰。如文殊師利所說義者。亦破<a 
name="0499a06" id="0499a06"></a>戒耶。答言如是。天曰。汝意云何。答曰。夫<a 
name="0499a07" id="0499a07"></a>破戒者則墮惡趣。我為度脫苦眾生故。入惡<a 
name="0499a08" id="0499a08"></a>趣中。故名破戒。又問汝起害心耶。答言如<a 
name="0499a09" id="0499a09"></a>是。天曰。汝意云何。答曰。夫害心者名為不<a 
name="0499a10" id="0499a10"></a>愛。我於煩惱及以二乘。都無所愛故名害心。<a 
name="0499a11" id="0499a11"></a>又問汝懈怠耶。答言如是又問汝意云何。答<a 
name="0499a12" id="0499a12"></a>曰我不起身口意業。無所進求。不取不捨故<a 
name="0499a13" id="0499a13"></a>名懈怠。又問汝散亂耶。答言如是。天曰汝<a 
name="0499a14" id="0499a14"></a>意云何。答曰。夫散亂者。非謂不住解脫心<a 
name="0499a15" id="0499a15"></a>耶。天曰如是。答曰。我為成熟一切眾生。不<a 
name="0499a16" id="0499a16"></a>住解脫。故名亂心。又問汝無智耶。答曰如<a 
name="0499a17" id="0499a17"></a>是。又問汝意云何。答曰。夫無智者。同諸愚<a 
name="0499a18" id="0499a18"></a>惑不怖生死。豈不爾耶。天曰如是。答曰。我<a 
name="0499a19" id="0499a19"></a>於生死不驚不怖。為欲成熟愚惑眾生。同其<a 
name="0499a20" id="0499a20"></a>事業故名無智。天曰。汝為世間堪供養者。答<a 
name="0499a21" id="0499a21"></a>曰。我於一切生殺害心。又問汝意云何。答<a 
name="0499a22" id="0499a22"></a>曰。我殺害彼貪欲瞋癡故。為世間堪供養者。<a 
name="0499a23" id="0499a23"></a>天曰。如汝所說。令諸世間悉當驚怖。答言。<a 
name="0499a24" id="0499a24"></a>天子若實際驚怖則世間驚怖。何以故。一切<a 
name="0499a25" id="0499a25"></a>世間即實際故。又問若復有人謗毀此說。當<a 
name="0499a26" id="0499a26"></a>何所至。答曰。當至涅槃。又問以何意耶。答<a 
name="0499a27" id="0499a27"></a>曰。聖解脫中無有文字。是故毀於言說。得<a 
name="0499a28" id="0499a28"></a>至涅槃。以是義故一切諸法。本來解脫不復<a 
name="0499a29" id="0499a29"></a>解脫。又問是義云何。答曰。已解脫者寧更<a 
name="0499b01" id="0499b01"></a>解脫。又問謗正法者。豈不入地獄耶。答曰。<a 
name="0499b02" id="0499b02"></a>若已解脫則離諸垢。云何趣地獄耶。天曰。文<a 
name="0499b03" id="0499b03"></a>殊師利。如汝所說無讚助者。答曰。空無相<a 
name="0499b04" id="0499b04"></a>願中何所讚助。又問修空行者當何所住。答<a 
name="0499b05" id="0499b05"></a>曰。當住於慈。所以者何。眾生如幻自性空<a 
name="0499b06" id="0499b06"></a>故。天曰。文殊師利。云何了知諸眾生界。答<a 
name="0499b07" id="0499b07"></a>曰。見一切眾生。從因緣起不斷不常。是故<a 
name="0499b08" id="0499b08"></a>遍知眾生界也。又問眾生界者為何義耶。答<a 
name="0499b09" id="0499b09"></a>曰。眾生界者即是法界。又問云何法界。答<a 
name="0499b10" id="0499b10"></a>曰。自性空界名為法界。又問何謂空界。答<a 
name="0499b11" id="0499b11"></a>曰。超過一切境界是虛空界。又問何等是超<a 
name="0499b12" id="0499b12"></a>過界。答曰。是佛境界。又問何謂佛境界。答<a 
name="0499b13" id="0499b13"></a>曰。眼界是佛境界。然佛境界。非眼眼色眼<a 
name="0499b14" id="0499b14"></a>識境界故。耳界是佛境界。然佛境界。非耳<a 
name="0499b15" id="0499b15"></a>耳聲耳識境界故。乃至意界是佛境界。然佛<a 
name="0499b16" id="0499b16"></a>境界。非意意法意識境界故。色界是佛境界。<a 
name="0499b17" id="0499b17"></a>然佛境界。非色境界故。受想行識界是佛境<a 
name="0499b18" id="0499b18"></a>界。然佛境界。非受想行識境界故。無明界<a 
name="0499b19" id="0499b19"></a>是佛境界。然佛境界非無明界故。乃至老病<a 
name="0499b20" id="0499b20"></a>死界是佛境界。然佛境界。非老病死境界故。<a 
name="0499b21" id="0499b21"></a>欲界是佛境界。無貪相故。色界是佛境界。非<a 
name="0499b22" id="0499b22"></a>對除貪故。無色界是佛境界。非無明見故。無<a 
name="0499b23" id="0499b23"></a>為界是佛境界。無二相故。有為界是佛境界。<a 
name="0499b24" id="0499b24"></a>非三相故。天子。是名佛境界。如是境界入<a 
name="0499b25" id="0499b25"></a>一切界。若邊無邊皆悉攝受。菩薩善入是境<a 
name="0499b26" id="0499b26"></a>界故。常行世間一切境界。超過魔界。佛界<a 
name="0499b27" id="0499b27"></a>魔界如實了知。寂靜平等。是則名為最大神<a 
name="0499b28" id="0499b28"></a>變。復次菩薩不住平等。以平等法成熟眾生。<a 
name="0499b29" id="0499b29"></a>云何平等及非平等。一切諸法自性空寂。如<a 
name="0499c01" id="0499c01"></a>是了知名住平等。不能入於諸法性空。名非<a 
name="0499c02" id="0499c02"></a>平等。菩薩成熟如是眾生。而亦不住空平等<a 
name="0499c03" id="0499c03"></a>故。一切諸法。無願平等。無作平等。無生平<a 
name="0499c04" id="0499c04"></a>等。無滅平等。離染平等。寂靜平等。無性平<a 
name="0499c05" id="0499c05"></a>等。滅平等。涅槃平等。彼不了知是平等法。菩<a 
name="0499c06" id="0499c06"></a>薩成熟如是眾生。而亦不住於平等故。是故<a 
name="0499c07" id="0499c07"></a>菩薩不住平等。不離平等。是菩薩行。</p><a 
name="0499c08" id="0499c08"></a><p style="text-indent: 0em; margin-left: 0em"><span class="linehead"></span>爾時商主天子。白文殊師利言。願為我說諸<a 
name="0499c09" id="0499c09"></a>菩薩行。文殊師利言。天子。菩薩行者。不可<a 
name="0499c10" id="0499c10"></a>思議。天子言。云何菩薩行不可思議。文殊<a 
name="0499c11" id="0499c11"></a>師利言。貪行是菩薩行。貪不可思議故。瞋<a 
name="0499c12" id="0499c12"></a>行是菩薩行。瞋不可思議故。癡行是菩薩行。<a 
name="0499c13" id="0499c13"></a>癡不可思議故。慳<span class="gaiji">&#x608B;<!--gaiji,吝,1[怡-台+吝],2&#x608B;,3--></span>是菩薩行。無施想故。<a 
name="0499c14" id="0499c14"></a>不毀戒是菩薩行。不取戒相故。不恚害是菩<a 
name="0499c15" id="0499c15"></a>薩行。無忍想故。不懈怠是菩薩行。離精進<a 
name="0499c16" id="0499c16"></a>念故。不散亂是菩薩行。不住定故。離愚癡<a 
name="0499c17" id="0499c17"></a>是菩薩行。不作智想故。無煩惱是菩薩行。無<a 
name="0499c18" id="0499c18"></a>所斷故。無貪愛是菩薩行。離身相故。悲愍<a 
name="0499c19" id="0499c19"></a>心是菩薩行。捨女人慈故。無染污是菩薩行。<a 
name="0499c20" id="0499c20"></a>呵責五欲故。離非法是菩薩行。積集善根故。<a 
name="0499c21" id="0499c21"></a>無<span class="gaiji">&#x608B;<!--gaiji,吝,1[怡-台+吝],2&#x608B;,3--></span>惜是菩薩行。捨身命故。滅諸惡是菩薩<a 
name="0499c22" id="0499c22"></a>行。無熱惱故。無所著是菩薩行。離愛非愛<a 
name="0499c23" id="0499c23"></a>故。無所壞是菩薩行。正觀煩惱故不怖畏是<a 
name="0499c24" id="0499c24"></a>菩薩行。入無邊生死故。大精進是菩薩行。荷<a 
name="0499c25" id="0499c25"></a>負一切眾生故。不退轉是菩薩行。成滿昔願<a 
name="0499c26" id="0499c26"></a>故。眾寶行是菩薩行。攝三寶故。一切行是<a 
name="0499c27" id="0499c27"></a>菩薩行。勤修助道法故。無障礙是菩薩行。離<a 
name="0499c28" id="0499c28"></a>二邊故。無過失是菩薩行。智者所讚故。安<a 
name="0499c29" id="0499c29"></a>住心是菩薩行。念一切眾生故。無分別是菩<a 
name="0500a01" id="0500a01"></a>薩行。等觀一切故。善丈夫是菩薩行。荷擔<a 
name="0500a02" id="0500a02"></a>無倦故。勇猛是菩薩行。摧破一切煩惱故。堅<a 
name="0500a03" id="0500a03"></a>固是菩薩行。所作不中廢故。勝出是菩薩行。<a 
name="0500a04" id="0500a04"></a>精進不退故。隨順是菩薩行。於諸同侶無違<a 
name="0500a05" id="0500a05"></a>逆故。歡喜是菩薩行。於行惡者令歡喜故。信<a 
name="0500a06" id="0500a06"></a>樂是菩薩行。見佛聞法事師欣悅故。金剛甲<a 
name="0500a07" id="0500a07"></a>冑是菩薩行。不毀律儀故。莊嚴佛土是菩薩<a 
name="0500a08" id="0500a08"></a>行。淨其心故。超過一切是菩薩行。入最上<a 
name="0500a09" id="0500a09"></a>乘故。知恩報恩是菩薩行。不斷佛種故。智<a 
name="0500a10" id="0500a10"></a>慧方便是菩薩行。攝受無斷故。說此菩薩行<a 
name="0500a11" id="0500a11"></a>時。五百菩薩得無生法忍。</p><a 
name="0500a12" id="0500a12"></a><p style="text-indent: 0em; margin-left: 0em"><span class="linehead"></span>爾時商主天子。白文殊師利言。快哉。善說<a 
name="0500a13" id="0500a13"></a>此菩薩行。若諸菩薩能如是行。則為已受如<a 
name="0500a14" id="0500a14"></a>來記別。</p><a 
name="0500a15" id="0500a15"></a><p style="text-indent: 0em; margin-left: 0em"><span class="linehead"></span>佛告天子。如是如是。汝如所言。我昔得此<a 
name="0500a16" id="0500a16"></a>行時。然燈世尊與我授記。我時獲得無生法<a 
name="0500a17" id="0500a17"></a>忍。是名如來最大神變。若久成就清淨業者。<a 
name="0500a18" id="0500a18"></a>乃能修習此菩薩行。</p><a 
name="0500a19" id="0500a19"></a><p style="text-indent: 0em; margin-left: 0em"><span class="linehead"></span>爾時商主天子。白佛言。世尊。云何名無生。云<a 
name="0500a20" id="0500a20"></a>何當得此無生忍。佛言。無生者。非先有生後<a 
name="0500a21" id="0500a21"></a>說無生。本自不生故名無生。非先有起後說<a 
name="0500a22" id="0500a22"></a>無起。本來不起故名無起。非先有相後說無<a 
name="0500a23" id="0500a23"></a>相。本來無相故名無相。非先有作後說無作。<a 
name="0500a24" id="0500a24"></a>本自無作故名無作。非先有眾生。後說於<a 
name="0500a25" id="0500a25"></a>空。眾生性空故說為空。如是了知無生無滅<a 
name="0500a26" id="0500a26"></a>本無所染。是名無生。云何為忍。如是忍可。一<a 
name="0500a27" id="0500a27"></a>切眾生一切剎土本來不生。是名為忍。如是<a 
name="0500a28" id="0500a28"></a>忍可。一切聲聞辟支佛本來不生。是名為忍。<a 
name="0500a29" id="0500a29"></a>如是忍可。一切菩薩一切諸佛本來不生。是<a 
name="0500b01" id="0500b01"></a>名為忍。如是忍可。一切諸法本來不生。是名<a 
name="0500b02" id="0500b02"></a>為忍。天子。以諸法不生故。剎那剎那空。以剎<a 
name="0500b03" id="0500b03"></a>那空故名為無相。剎那無相故色剎那空。色<a 
name="0500b04" id="0500b04"></a>剎那空故受想行識剎那空。識剎那空故界<a 
name="0500b05" id="0500b05"></a>剎那空。界剎那空故處剎那空。若剎那空則<a 
name="0500b06" id="0500b06"></a>無所有。無所有故則無所染。無所染故則自<a 
name="0500b07" id="0500b07"></a>性離。自性離故。是名一切法本來寂靜。能如<a 
name="0500b08" id="0500b08"></a>是忍入於平等。是則名為得無生忍受菩提<a 
name="0500b09" id="0500b09"></a>記。得此忍者為無所得。云何名為有所得者<a 
name="0500b10" id="0500b10"></a>見我我所二相可得。名有所得。見眾生壽者<a 
name="0500b11" id="0500b11"></a>養育我人二相可得。名有所得。何謂無所得。<a 
name="0500b12" id="0500b12"></a>見我自性及我所性。了知無二。名無所得。是<a 
name="0500b13" id="0500b13"></a>則名為成就於忍。天子。菩薩於無數劫修行<a 
name="0500b14" id="0500b14"></a>此忍。是名如來最大神變。說此忍時。三千大<a 
name="0500b15" id="0500b15"></a>千世界六種震動。大光遍照一切世界。百千<a 
name="0500b16" id="0500b16"></a>音樂不鼓自鳴。於虛空中雨眾妙花。四萬二<a 
name="0500b17" id="0500b17"></a>千眾生。皆發阿耨多羅三藐三菩提心。九萬<a 
name="0500b18" id="0500b18"></a>菩薩得隨順法忍。以佛神力。令此娑婆世界。<a 
name="0500b19" id="0500b19"></a>如然燈佛入蓮花城時。等無有異。</p><a 
name="0500b20" id="0500b20"></a><p style="text-indent: 0em; margin-left: 0em"><span class="linehead"></span>爾時世尊。即便微笑。無量百千種種色光。從<a 
name="0500b21" id="0500b21"></a>佛口出。遍照無量無邊世界乃至梵世。日月<a 
name="0500b22" id="0500b22"></a>光明悉不復現。遶佛三匝還從頂入。</p><a 
name="0500b23" id="0500b23"></a><p style="text-indent: 0em; margin-left: 0em"><span class="linehead"></span>爾時慧命阿難。即從座起偏袒右肩。右膝著<a 
name="0500b24" id="0500b24"></a>地合掌恭敬。即於佛前。而說偈言。</p><a 
name="0500b25" id="0500b25"></a><p>　<span class="lg">我問光莊嚴　　光明無與等<a 
name="0500b26" id="0500b26"></a><br>　破諸煩惱闇　　微笑何因緣<a 
name="0500b27" id="0500b27"></a><br>　摧破眾魔怨　　降伏諸外道<a 
name="0500b28" id="0500b28"></a><br>　我問十力者　　何緣現微笑<a 
name="0500b29" id="0500b29"></a><br>　如來殊妙色　　具三十二相<a 
name="0500c01" id="0500c01"></a><br>　十方所尊敬　　微笑何因緣<a 
name="0500c02" id="0500c02"></a><br>　智海智慧樹　　開導諸群生<a 
name="0500c03" id="0500c03"></a><br>　功德無有邊　　何緣現微笑<a 
name="0500c04" id="0500c04"></a><br>　名稱遍三世　　離垢具三明<a 
name="0500c05" id="0500c05"></a><br>　已度三解脫　　何緣現微笑<a 
name="0500c06" id="0500c06"></a><br>　破生死醫王　　足下輞輪具<a 
name="0500c07" id="0500c07"></a><br>　金剛身不壞　　微笑何因緣<a 
name="0500c08" id="0500c08"></a><br>　誰能具此忍　　誰修此淨行<a 
name="0500c09" id="0500c09"></a><br>　志求佛功德　　由是尊微笑<a 
name="0500c10" id="0500c10"></a><br>　導師所示現　　是必有因緣<a 
name="0500c11" id="0500c11"></a><br>　善哉演梵音　　令眾咸歡喜</span></p><a 
name="0500c12" id="0500c12"></a><p style="text-indent: 0em; margin-left: 0em"><span class="linehead"></span>佛告阿難。我說此法門時。七萬二千眾生。發<a 
name="0500c13" id="0500c13"></a>阿耨多羅三藐三菩提心。三萬二千菩薩獲<a 
name="0500c14" id="0500c14"></a>無生忍。阿難。汝見是商主天子不。阿難白<a 
name="0500c15" id="0500c15"></a>言。唯然已見。佛言。阿難。此商主天子。已曾<a 
name="0500c16" id="0500c16"></a>供養無數諸佛。勸發無量眾生。於阿耨多羅<a 
name="0500c17" id="0500c17"></a>三藐三菩提。阿難。此商主天子。過三百阿<a 
name="0500c18" id="0500c18"></a>僧祇劫。當得阿耨多羅三藐三菩提。號功德<a 
name="0500c19" id="0500c19"></a>王光明如來應正等覺明行足善逝世間解無<a 
name="0500c20" id="0500c20"></a>上士調御丈夫天人師佛世尊。國名清淨。劫<a 
name="0500c21" id="0500c21"></a>名無垢。其土皆以七寶所成。地平如掌。有<a 
name="0500c22" id="0500c22"></a>八階道寶網彌覆。種種莊嚴。彼佛剎土。無<a 
name="0500c23" id="0500c23"></a>有聲聞辟支佛名。及餘外道勒迦波利羅婆<a 
name="0500c24" id="0500c24"></a>若迦等。無諸魔事壞正法者。亦無八難及諸<a 
name="0500c25" id="0500c25"></a>非法苦惱之聲。隨心所念飲食自然。彼土眾<a 
name="0500c26" id="0500c26"></a>生衣服珍玩。猶如他化自在諸天。身皆金色<a 
name="0500c27" id="0500c27"></a>三十二相。住阿耨多羅三藐三菩提。是故名<a 
name="0500c28" id="0500c28"></a>為清淨世界。彼功德王光明如來。壽四十小<a 
name="0500c29" id="0500c29"></a>劫。彼佛法中有六十二俱胝菩薩。以願力故<a 
name="0501a01" id="0501a01"></a>隨佛涅槃。阿難。若有菩薩。發阿耨多羅三<a 
name="0501a02" id="0501a02"></a>藐三菩提心。得如是忍。一切當生清淨世界<a 
name="0501a03" id="0501a03"></a>為功德王光明如來。授阿耨多羅三藐三菩<a 
name="0501a04" id="0501a04"></a>提記。</p><a 
name="0501a05" id="0501a05"></a><p style="text-indent: 0em; margin-left: 0em"><span class="linehead"></span>爾時會中。有天子名曰觀察。以天曼陀羅花<a 
name="0501a06" id="0501a06"></a>散如來上。作如是言。若功德王光明如來。成<a 
name="0501a07" id="0501a07"></a>無上道時。我當生彼清淨世界。為轉輪王。承<a 
name="0501a08" id="0501a08"></a>事供養彼佛世尊諸菩薩眾。次補佛處。得阿<a 
name="0501a09" id="0501a09"></a>耨多羅三藐三菩提。</p><a 
name="0501a10" id="0501a10"></a><p style="text-indent: 0em; margin-left: 0em"><span class="linehead"></span>佛告阿難。此觀察天子。當於彼功德王光明<a 
name="0501a11" id="0501a11"></a>如來法中。作轉輪王名曰善見。以無量供具。<a 
name="0501a12" id="0501a12"></a>恭敬供養彼佛如來。具足圓滿助菩提法。當<a 
name="0501a13" id="0501a13"></a>於彼土成阿耨多羅三藐三菩提。號普光明<a 
name="0501a14" id="0501a14"></a>如來應正等覺。阿難。彼善見王。立其長子<a 
name="0501a15" id="0501a15"></a>紹王位已。於彼佛所出家修道。彼佛世尊臨<a 
name="0501a16" id="0501a16"></a>涅槃時。便與授記。此善見菩薩。於我滅後。<a 
name="0501a17" id="0501a17"></a>次當得成阿耨多羅三藐三菩提。佛授記已<a 
name="0501a18" id="0501a18"></a>便入涅槃。</p><a 
name="0501a19" id="0501a19"></a><p style="text-indent: 0em; margin-left: 0em"><span class="linehead"></span>爾時舍利子。告商主天子言。如來已授汝菩<a 
name="0501a20" id="0501a20"></a>提記。天子言。大德。如佛所化人而與授記。<a 
name="0501a21" id="0501a21"></a>我亦如是。如真如性不增不減。如來授記。亦<a 
name="0501a22" id="0501a22"></a>無增減。</p><a 
name="0501a23" id="0501a23"></a><p style="text-indent: 0em; margin-left: 0em"><span class="linehead"></span>爾時世尊。告阿難言。如是法門。汝當受持<a 
name="0501a24" id="0501a24"></a>廣為人說。利益安樂無量眾生。攝受未來諸<a 
name="0501a25" id="0501a25"></a>菩薩故。阿難白佛言。世尊。我已頂受。當何<a 
name="0501a26" id="0501a26"></a>名之。云何奉持。佛告阿難。此經名為說大<a 
name="0501a27" id="0501a27"></a>神變。亦名文殊師利所說密語。亦名商主天<a 
name="0501a28" id="0501a28"></a>子所問。如是受持。阿難。若善男子善女人<a 
name="0501a29" id="0501a29"></a>能於此經信受讀誦為他廣說。則為已攝一<a 
name="0501b01" id="0501b01"></a>切功德。佛說此經已。慧命阿難并餘比丘商<a 
name="0501b02" id="0501b02"></a>主天子。及無量無邊阿僧祇那由他諸天子<a 
name="0501b03" id="0501b03"></a>等。文殊師利。及無量阿僧祇十方世界諸來<a 
name="0501b04" id="0501b04"></a>集會菩薩摩訶薩眾。及一切世間天人阿修<a 
name="0501b05" id="0501b05"></a>羅等。聞佛所說。歡喜奉行。</p><a 
name="0501b06" id="0501b06"></a><p><span class="juanname">大寶積經卷第八十七</span></p>
<hr>【經文資訊】大正藏第 11 冊 No. 0310 大寶積經<br>【版本記錄】CBETA 電子佛典 Rev. 1.45 (UTF8)，完成日期：2011/01/24<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index81ae.html?index=T11n0310" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T11n0310_087 by HTTrack Website Copier/3.x [XR&CO'2008], Mon, 02 Jun 2014 22:38:13 GMT -->
</html>
