<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J27nB198_012 by HTTrack Website Copier/3.x [XR&CO'2008], Tue, 03 Jun 2014 00:34:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gad146.gif?utmac=MO-30696269-4&amp;utmn=784320076&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ27&amp;utmp=%2Fmobile%2Findex.php%3Findex%3DJ27nB198_012&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2aea.html?index=J27nB198_011" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第27冊<br/>No.B198 雪關禪師語錄 (13卷)<br/>【明 智誾說　成巒等錄　開詗編】<br/>第 12 卷</p>
	<a href="index966c.html?index=J27nB198_013" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J27">
<div class="root" id="B198" sutra_name="雪關禪師語錄" sutra_juan="[卷12]">　
<a 
name="0521a01" id="0521a01"></a><p><span class="juanname">雪關禪師語錄卷之十二</span></p><a 
name="0521a02" id="0521a02"></a><p style="margin-left: 4em"><span class="byline">門人成巒錄</span></p><a 
name="0521a03" id="0521a03"></a><p style="margin-left: 4em"><span class="byline">法孫開詗編</span></p><a 
name="0521a04" id="0521a04"></a><p style="margin-left: 2em"><span class="headname">偈頌</span></p><a 
name="0521a05" id="0521a05"></a><p style="margin-left: 3em"><span class="headname">僧代雪岐禪人求示</span></p><a 
name="0521a06" id="0521a06"></a><p><span class="lg">無常迅速，生死事大。古學道人，身命可捨，倩求開示，<a 
name="0521a07" id="0521a07"></a>為誠可訝！隔蓬買鵝，敲壁傳話，非做冤家，賊難捉下。<a 
name="0521a08" id="0521a08"></a>業識奔忙，騰猴躍馬，不大掀翻，如何脫灑。</span></p><a 
name="0521a09" id="0521a09"></a><p style="margin-left: 3em"><span class="headname">與吉操禪人</span></p><a 
name="0521a10" id="0521a10"></a><p><span class="lg">最初參禪，念如木石，縱歷境緣，昧予不得。心須靈明，<a 
name="0521a11" id="0521a11"></a>志貴挺特，識貪嗔癡，無始蟊賊。欲得剿擒，這裏著力，<a 
name="0521a12" id="0521a12"></a>真正禪人，履踐明白。莫矜<span class="corr" title='[巳&gt;己]'>己</span>長，勿擿他隙，居逆受順，<a 
name="0521a13" id="0521a13"></a>處順如逆。如火銷冰，那容情識，一點真光，韜藏固密。</span></p><a 
name="0521a14" id="0521a14"></a><p style="margin-left: 3em"><span class="headname">玄寅禪者乞警語</span></p><a 
name="0521a15" id="0521a15"></a><p><span class="lg">汝若為生死，眉毛長廝結，提起話頭來，不悟寧休歇？<a 
name="0521a16" id="0521a16"></a>是非都莫管，情緒須教絕，打開大胸襟，豎起脊如鐵。<a 
name="0521a17" id="0521a17"></a>坐不見身心，行不見日月，一生恁麼去，到家有時節。<a 
name="0521a18" id="0521a18"></a>不是明眼人，莫聽伊胡說，衣食名利養，視之若黃葉。<a 
name="0521a19" id="0521a19"></a>未透祖師關，勇猛須常切。</span></p><a 
name="0521a20" id="0521a20"></a><p style="margin-left: 3em"><span class="headname">如意頌贈余集生居士</span></p><a 
name="0521a21" id="0521a21"></a><p><span class="lg">三到博山門，此到更為切，君如先師意，善解同心結。<a 
name="0521a22" id="0521a22"></a>天關妙能旋，地軸何愁折，指揮生風雲，運行扶日月。<a 
name="0521a23" id="0521a23"></a>陰翼皇度人，分明得這橛。</span></p><a 
name="0521a24" id="0521a24"></a><p style="margin-left: 3em"><span class="headname">示非文禪者</span></p><a 
name="0521a25" id="0521a25"></a><p><span class="lg">決志參禪客，心堅鐵石如，面皮全放冷，肝膽直無迂。<a 
name="0521a26" id="0521a26"></a>剔起眉毛看，逢渠莫認渠，時時萬人敵，念念六窗虛。<a 
name="0521a27" id="0521a27"></a>打破情狐窟，拴回識馬駒，日中旋玉兔，月裏鎖金烏。<a 
name="0521a28" id="0521a28"></a>力斷憎和愛，毋分親與疏，機須明殺活，理莫墮偏枯。<a 
name="0521a29" id="0521a29"></a>窮子珠頻奪，耕夫牛好驅，吸乾滄海水，笑倒赤鬚胡。</span></p><a 
name="0521a30" id="0521a30"></a><p style="margin-left: 3em"><span class="headname">示燦宏禪人</span></p><a 
name="0521b01" id="0521b01"></a><p><span class="lg">此道最幽玄，莫計程途遠，不被境緣牽，直下如射箭。<a 
name="0521b02" id="0521b02"></a>佛祖眾機緣，一一皆方便，透得一椿去，拈來都成片。<a 
name="0521b03" id="0521b03"></a>切忌亂商量，狐疑起邪見，非真明眼人，莫遭胡指點。<a 
name="0521b04" id="0521b04"></a>抖擻復抖擻，機關自圓轉，魔佛皆殺除，事理齊雙遣。<a 
name="0521b05" id="0521b05"></a>心地放教空，如雲從舒卷。</span></p><a 
name="0521b06" id="0521b06"></a><p style="margin-left: 3em"><span class="headname">囑雲岫侍者</span></p><a 
name="0521b07" id="0521b07"></a><p><span class="lg">丈夫既出家，情念都休絕，行住坐臥中，話頭須緊切。<a 
name="0521b08" id="0521b08"></a>一念墮空閒，六賊來相劫，若真學道人，心勁如生鐵。<a 
name="0521b09" id="0521b09"></a>直教大理明，通身流鮮血，死中翻活來，表裏俱融徹。<a 
name="0521b10" id="0521b10"></a>好生著精彩，莫負吾真說。</span></p><a 
name="0521b11" id="0521b11"></a><p style="margin-left: 3em"><span class="headname">瀛山示禪人</span></p><a 
name="0521b12" id="0521b12"></a><p><span class="lg">參禪最怕落窠臼，要解虛空翻筋斗，塵情切忌弄漚<a 
name="0521b13" id="0521b13"></a>花，諸見莫教開戶牖。分明提起金剛王，摩醯眼爍頂<a 
name="0521b14" id="0521b14"></a>門光，三頭六臂擎天地，坐斷毘盧碎十方。箇中事本<a 
name="0521b15" id="0521b15"></a>無難易，秪為人根有鈍利，利鈍齊能辦片誠，掀翻海<a 
name="0521b16" id="0521b16"></a>岳真和底。剔起眉毛莫放閒，疑情瞥透須彌山，若還<a 
name="0521b17" id="0521b17"></a>冷坐無思算，不墮偷心便落頑。死生豈可同兒戲，光<a 
name="0521b18" id="0521b18"></a>影門頭休認是，打破閻羅業鏡來，方纔好嚼廬陵米。<a 
name="0521b19" id="0521b19"></a>淊淊盡是宗門客，不逞狂談守枯嘿，君須跳出兩重<a 
name="0521b20" id="0521b20"></a>關，翻瀾逆溯曹洞脈。</span></p><a 
name="0521b21" id="0521b21"></a><p style="margin-left: 3em"><span class="headname">萬安一近士持金剛經有年乞數語明示</span></p><a 
name="0521b22" id="0521b22"></a><p><span class="lg">金剛字字涅槃心，昔日南能悟入深，覷破腳跟無所<a 
name="0521b23" id="0521b23"></a>住，打開伏藏盡黃金。居士善根原自厚，篤信斯經樂<a 
name="0521b24" id="0521b24"></a>持受，世尊敷座何尋常，空生特地稱希有。我人四相<a 
name="0521b25" id="0521b25"></a>孰安名，就裏掀翻最上乘，至理不留元字腳，虛空縛<a 
name="0521b26" id="0521b26"></a>殺爛麻繩。秪將一句提朝暮，千聖出離同一路，微塵<a 
name="0521b27" id="0521b27"></a>剖處露全經，笑看森羅齊作舞。然燈受記釋迦尊，早<a 
name="0521b28" id="0521b28"></a>是空花落眼痕，空色兩關都擊碎，大家扶起破沙盆。</span></p><a 
name="0521b29" id="0521b29"></a><p style="margin-left: 3em"><span class="headname">示耳圓禪人</span></p><a 
name="0521b30" id="0521b30"></a><p><span class="lg">參禪要在真剛烈，拶碎疑團情謂絕，譬升樓閣望虛<a 
name="0521c01" id="0521c01"></a>空，八面玲瓏俱透徹。莫將情識亂商量，口裏波瀾盡<a 
name="0521c02" id="0521c02"></a>屬狂，洗<span class="corr" title='[郤&gt;卻]'>卻</span>腸兮換<span class="corr" title='[郤&gt;卻]'>卻</span>骨，打翻窠臼沒遮藏。無明兩字<a 
name="0521c03" id="0521c03"></a>心相續，大似汗衫黏赤肉，須教裏許細參詳，桶底脫<a 
name="0521c04" id="0521c04"></a>箍如爆竹。</span></p><a 
name="0521c05" id="0521c05"></a><p style="margin-left: 3em"><span class="headname">囑穎學座元</span></p><a 
name="0521c06" id="0521c06"></a><p><span class="lg">參禪之以貴明利，如握吹毛能斷制，制之一處兀無<a 
name="0521c07" id="0521c07"></a>移，劈破青天呈膽氣。氣象端凝萬仞高，龍飛虎步恣<a 
name="0521c08" id="0521c08"></a>雄豪，如騎鵬背翻身下，四顧春雲滿錦袍。法身凍煞<a 
name="0521c09" id="0521c09"></a>無遮蓋，上下八方須纜帶，正中妙挾理忘玄，事事縱<a 
name="0521c10" id="0521c10"></a>橫得自在。自在還須心境空，一絲纔掛便朦朧，葛藤<a 
name="0521c11" id="0521c11"></a>窠裏通身轉，拄杖無依活似龍。道人不許沾情識，添<a 
name="0521c12" id="0521c12"></a>上些兒為彩色，隨流辯得濁中清，堪與宗門垂軌則。<a 
name="0521c13" id="0521c13"></a>敏而好學穎如鋒，此事分明徹底窮，根固自然枝葉<a 
name="0521c14" id="0521c14"></a>茂，花香果熟耐霜紅。緣因妙在觀時節，躁進從來防<a 
name="0521c15" id="0521c15"></a>失跌，逆風把柁順流行，魔佛俱空眼裏屑。</span></p><a 
name="0521c16" id="0521c16"></a><p style="margin-left: 3em"><span class="headname">囑在<span class="gaiji">&#x7299;<!--gaiji,,1[牛*參],2&#x7299;,3--></span>靜主<span class="note">(時在杭州橫山光明寺)</span></span></p><a 
name="0521c17" id="0521c17"></a><p><span class="lg">禪如獅乳貴真器，非器盛之成枉棄，若箇男兒不丈<a 
name="0521c18" id="0521c18"></a>夫，脊梁挺起須剛利。聖凡截斷心如墻，迸碎虛空連<a 
name="0521c19" id="0521c19"></a>架墜，活路生機死得回，此回見山不是醉。宗乘教窟<a 
name="0521c20" id="0521c20"></a>徹掀翻，自在縱橫何諱忌，佛祖逢之遭罵呵，男女誰<a 
name="0521c21" id="0521c21"></a>家不魔魅。君臣賓主強安排，自笑真人真無位，者畔<a 
name="0521c22" id="0521c22"></a>閒名書牯牛，那邊<span class="corr" title='[郤&gt;卻]'>卻</span>懶騎金翅。逆流洞水看波瀾，一<a 
name="0521c23" id="0521c23"></a>任傍人添意氣，黑狗今朝爛銀蹄，石人昨夜懷胎出。</span></p><a 
name="0521c24" id="0521c24"></a><p style="margin-left: 3em"><span class="headname">頌南泉不是心不是佛公案贈馬半邡中丞</span></p><a 
name="0521c25" id="0521c25"></a><p><span class="lg">非物非心復非佛，澄然如水無筋骨，打破雲門膠腦<a 
name="0521c26" id="0521c26"></a>盆，翻身攪動蒼龍窟。笑看一馬生三寅，下載清風隨<a 
name="0521c27" id="0521c27"></a>剪拂。</span></p><a 
name="0521c28" id="0521c28"></a><p style="margin-left: 3em"><span class="headname">師至雲棲掃塔時黃海岸余集生洎武林眾檀護<a 
name="0521c29" id="0521c29"></a>居士請上堂師辭以偈</span></p><a 
name="0521c30" id="0521c30"></a><p><span class="lg">杭州司理黃居士，曾向壽昌吞毒餌，如今毒發不容<a 
name="0522a01" id="0522a01"></a>情，到處尋人撾毒鼓。業風吹我到雲棲，擁篲慚非屋<a 
name="0522a02" id="0522a02"></a>裏子，居士爪牙獰且雄，禪淨兼如戴角虎。分明覿面<a 
name="0522a03" id="0522a03"></a>見師翁，家醜何須更揚露，琴瑟琵琶總法音，門門自<a 
name="0522a04" id="0522a04"></a>有當家人。攙行奪市成何事，搽粉塗脂枉效顰，座中<a 
name="0522a05" id="0522a05"></a>都是江南客，仍唱鷓鴣非本色。石頭布衲勝龐翁，兼<a 
name="0522a06" id="0522a06"></a>有群公同節拍，若教野叟更登臺，郎當舞袖何奇特。<a 
name="0522a07" id="0522a07"></a>師翁淨土本清嚴，切忌重屙臭氣息，倒拈笤帚掃庭<a 
name="0522a08" id="0522a08"></a>除，頓使門風增潔白。大家遊戲常寂光，不打鼓篴真<a 
name="0522a09" id="0522a09"></a>鼓篴。</span></p><a 
name="0522a10" id="0522a10"></a><p style="margin-left: 3em"><span class="headname">冰輪禪人乞警語</span></p><a 
name="0522a11" id="0522a11"></a><p><span class="lg">參禪志向須決烈，一副心腸剛似鐵，埋身萬丈古坑<a 
name="0522a12" id="0522a12"></a>中，絕後再甦心始歇。莫弄巧舌頭，休管通身熱，冰河<a 
name="0522a13" id="0522a13"></a>發燄猛燒天，鐵樹開花笑不徹。心要細膽要大，空中<a 
name="0522a14" id="0522a14"></a>飛走行無礙。須彌推倒勢何雄，滄海吸乾猶未在，故<a 
name="0522a15" id="0522a15"></a>鄉未到切須歸，歸到還須更活埋。識漏不乾終帶病，<a 
name="0522a16" id="0522a16"></a>道胎無養禍常來，記我話莫閒猜，了後猶愁不了懷。<a 
name="0522a17" id="0522a17"></a>金蕊銀絲猶是藥，空王不坐寶花臺。</span></p><a 
name="0522a18" id="0522a18"></a><p style="margin-left: 3em"><span class="headname">參禪四警為元方禪人</span></p><a 
name="0522a19" id="0522a19"></a><p><span class="lg">警於春：百草頭邊祖意新，瞥見桃花無諱處，許多人<a 
name="0522a20" id="0522a20"></a>落眼中塵。休蹉過，著精神，光景門頭謾認真。爛漫風<a 
name="0522a21" id="0522a21"></a>光收不住，柳條穿起付東君。</span></p><a 
name="0522a22" id="0522a22"></a><p><span class="lg">警於夏：炎日當空渾雪夜，野老穿殘荷芰衣，木人推<a 
name="0522a23" id="0522a23"></a>倒薔薇架。覷眉端，窺腳下，首尾分明難入畫。重重說<a 
name="0522a24" id="0522a24"></a>破好參詳，梅子熟時連核大。</span></p><a 
name="0522a25" id="0522a25"></a><p><span class="lg">警於秋：海岳掀翻吼鐵牛，分明突出新羅鷂，撲地還<a 
name="0522a26" id="0522a26"></a>成一對鷗。時節換，莫隨流，佛祖玄機未易酬。拈起黃<a 
name="0522a27" id="0522a27"></a>花成獨笑，看誰共倚木蘭舟。</span></p><a 
name="0522a28" id="0522a28"></a><p><span class="lg">警於冬：萬壑千巖絕路通，凍殺法身誰蓋得，枯椿燒<a 
name="0522a29" id="0522a29"></a>火一冬紅。時欲暮，歲將終，禪客參禪作麼窮。不是天<a 
name="0522a30" id="0522a30"></a>寒三箇月，好花爭便遇春風。</span></p><a 
name="0522b01" id="0522b01"></a><p style="margin-left: 3em"><span class="headname">示履徵上座</span></p><a 
name="0522b02" id="0522b02"></a><p><span class="lg">藏身處，沒蹤跡，華鯨掣斷絲千尺。沒蹤跡，莫藏身，雙<a 
name="0522b03" id="0522b03"></a>手扶迴日月輪。分明踏上毘盧頂，倒跨橫趨不見人。<a 
name="0522b04" id="0522b04"></a>忘疏親，絕彼此，森羅萬象成賓主。與物隨緣作比鄰，<a 
name="0522b05" id="0522b05"></a>清波透出紅塵路。</span></p><a 
name="0522b06" id="0522b06"></a><p style="margin-left: 3em"><span class="headname">示玄蓋禪人</span></p><a 
name="0522b07" id="0522b07"></a><p><span class="lg">舉不顧，即錯過，是甚麼兮成話墮。本來面目露堂堂，<a 
name="0522b08" id="0522b08"></a>秪為周遮翻昧我。不坐中堂不落隅，釣雪漁翁重點<a 
name="0522b09" id="0522b09"></a>破休點破，龍未飛時鱉未跛。</span></p><a 
name="0522b10" id="0522b10"></a><p style="margin-left: 3em"><span class="headname">示古眉禪人參死了燒了</span></p><a 
name="0522b11" id="0522b11"></a><p><span class="lg">死了又燒了，烈焰光中須急討。迸開一縫透銀山，煙<a 
name="0522b12" id="0522b12"></a>崖雪嶺還須到。按下雲頭徹底參，生死關兮如影泡。<a 
name="0522b13" id="0522b13"></a>不得重重錦縫開，爭知寶印當風妙。</span></p><a 
name="0522b14" id="0522b14"></a><p style="margin-left: 3em"><span class="headname">與李季寅琴師</span></p><a 
name="0522b15" id="0522b15"></a><p><span class="lg">妙指發箜篌，清音傳海印，試問彈者誰？為君通箇信。<a 
name="0522b16" id="0522b16"></a>不見道曲中人，不見江上數峰青。</span></p><a 
name="0522b17" id="0522b17"></a><p style="margin-left: 3em"><span class="headname">無言禪友出手卷求師圓相師揮筆一點復書以<a 
name="0522b18" id="0522b18"></a>偈</span></p><a 
name="0522b19" id="0522b19"></a><p><span class="lg">白紙加一點，虛空萬象都圈遍。若道這點也不消，九<a 
name="0522b20" id="0522b20"></a>十六種成斷見。說常說斷是狐禪，圓相如何親履踐，<a 
name="0522b21" id="0522b21"></a>且道履踐底是甚，圓相咦、究取這一點。</span></p><a 
name="0522b22" id="0522b22"></a><p style="margin-left: 3em"><span class="headname">像贊</span></p><a 
name="0522b23" id="0522b23"></a><p style="margin-left: 3em"><span class="headname">旃檀像贊為孝廉聞子將居士題</span></p><a 
name="0522b24" id="0522b24"></a><p><span class="lg">黃面瞿曇太煞苦，教化眾生撾口鼓，纔偷忉利片時<a 
name="0522b25" id="0522b25"></a>閒，便有人來忙覷捕。優填老賊解搜求，這副贓私遭<a 
name="0522b26" id="0522b26"></a>露布，摩頂授記向支那，千年香火八伯主。虎林居士<a 
name="0522b27" id="0522b27"></a>效其顰，石上打摹爭快睹，讚歎既不名福田，供養翻<a 
name="0522b28" id="0522b28"></a>成罪過事此。何故人人都有玉毫光，莫教眼花添影<a 
name="0522b29" id="0522b29"></a>子。</span></p><a 
name="0522b30" id="0522b30"></a><p style="margin-left: 3em"><span class="headname">彌勒大士贊</span></p><a 
name="0522c01" id="0522c01"></a><p><span class="lg">怪哉怪哉你又出來，這般模樣倒地臥街，布袋破落<a 
name="0522c02" id="0522c02"></a>拿住撒開，大千包裹無物纍堆。龍華會上相逢日，我<a 
name="0522c03" id="0522c03"></a>要轟天掌爾腮，復笑云也是阿獃。</span></p><a 
name="0522c04" id="0522c04"></a><p style="margin-left: 3em"><span class="headname">觀音大士贊<span class="note">(二首)</span></span></p><a 
name="0522c05" id="0522c05"></a><p><span class="lg">無眼是名觀，無耳是名音，一塵旋轉轉諸塵，豁開兮<a 
name="0522c06" id="0522c06"></a>非但八萬四千，爍迦羅目返照也，豈止三十二面淨<a 
name="0522c07" id="0522c07"></a>妙色身，大千剎土分身看，半朵寒山半朵雲。</span></p><a 
name="0522c08" id="0522c08"></a><p><span class="lg">大千經卷光明藏，普照閻浮作寶幢，一縷通身揚墨<a 
name="0522c09" id="0522c09"></a>海，群生無不在慈航。</span></p><a 
name="0522c10" id="0522c10"></a><p style="margin-left: 3em"><span class="headname">羅漢贊四首為密印禪友題</span></p><a 
name="0522c11" id="0522c11"></a><p><span class="lg">遊戲神通各得一橛，衲綻鍼縫將勤補拙，也不拙，說<a 
name="0522c12" id="0522c12"></a>時默兮默時說。</span></p><a 
name="0522c13" id="0522c13"></a><p><span class="lg">目不識丁手不識卷，穿透牛皮說些杜撰，不杜撰，月<a 
name="0522c14" id="0522c14"></a>朗星輝何所見。</span></p><a 
name="0522c15" id="0522c15"></a><p><span class="lg">按下雲頭掀眉舉似，狹路相逢那箇是虎，喚作虎，蹉<a 
name="0522c16" id="0522c16"></a>過金毛獅子子。</span></p><a 
name="0522c17" id="0522c17"></a><p><span class="lg">龍性易馴缽盂難動，些子伎倆顯異惑眾，惑不動，也<a 
name="0522c18" id="0522c18"></a>是一場閒賣弄。</span></p><a 
name="0522c19" id="0522c19"></a><p style="margin-left: 3em"><span class="headname">羅漢贊</span></p><a 
name="0522c20" id="0522c20"></a><p><span class="lg">眾生幻是佛幻，千奇百怪描來看，山川草樹及微塵，<a 
name="0522c21" id="0522c21"></a>無非是佛是羅漢。一圖畫就，任君觀，紙上求真秪得<a 
name="0522c22" id="0522c22"></a>半，那半何如，討甚麼碗。</span></p><a 
name="0522c23" id="0522c23"></a><p style="margin-left: 3em"><span class="headname">達磨大士贊</span></p><a 
name="0522c24" id="0522c24"></a><p><span class="lg">走來東土販滯貨，面壁九年等箇人，一花五葉開狼<a 
name="0522c25" id="0522c25"></a>藉，畢竟誰知底裏春。</span></p><a 
name="0522c26" id="0522c26"></a><p><span class="lg">當門齒落是何年，又被丹青作畫傳，面壁那知林外<a 
name="0522c27" id="0522c27"></a>事，兒孫不肖各譚禪。</span></p><a 
name="0522c28" id="0522c28"></a><p style="margin-left: 3em"><span class="headname">真了歇禪師像贊</span></p><a 
name="0522c29" id="0522c29"></a><p><span class="lg">身頎而頤眉疏而秀師子群中此為真吼回眸則海<a 
name="0522c30" id="0522c30"></a>嶽俱旋低頭則日月倒走刀尺罏鎚隨材曲就泥紫<a 
name="0523a01" id="0523a01"></a>無心應詔行剎竿遍地揚家醜曾被丹霞一掌轟恨<a 
name="0523a02" id="0523a02"></a>入髓深誰解紐</span></p><a 
name="0523a03" id="0523a03"></a><p style="margin-left: 3em"><span class="headname">性天老和尚贊</span></p><a 
name="0523a04" id="0523a04"></a><p><span class="lg">從關中來行腳到此觀虎林有大乘法器磨快剃刀<a 
name="0523a05" id="0523a05"></a>藏在袖子等箇人來和髮剪去這老賊若不去必被<a 
name="0523a06" id="0523a06"></a>人捉住</span></p><a 
name="0523a07" id="0523a07"></a><p style="margin-left: 3em"><span class="headname">雲棲師翁贊</span></p><a 
name="0523a08" id="0523a08"></a><p><span class="lg">悲何深願何廣天台後身豐干賊黨雖不捏怪有些<a 
name="0523a09" id="0523a09"></a>伎倆撈漉群生漫天布網蕩絕纖塵富有萬象無量<a 
name="0523a10" id="0523a10"></a>法門如歷諸掌戒律中興掃除穢壤淨土禪關分斤<a 
name="0523a11" id="0523a11"></a>擘兩千古雲棲叢林榜樣</span></p><a 
name="0523a12" id="0523a12"></a><p style="margin-left: 3em"><span class="headname">紫柏大師贊</span></p><a 
name="0523a13" id="0523a13"></a><p><span class="lg">師當末季運吾宗何澹薄獨起振臂呼群雄爭逐角<a 
name="0523a14" id="0523a14"></a>禪河壅復流魚龍正瀺灂不是銕肩頭千斤擔撲落<a 
name="0523a15" id="0523a15"></a>如人懸巨鐘一線剛吊著慧命苟扶傾萬金軀可鑠<a 
name="0523a16" id="0523a16"></a>秪圖枝葉茂那顧傷盤錯賢哉紫柏翁刀山成正覺</span></p><a 
name="0523a17" id="0523a17"></a><p style="margin-left: 3em"><span class="headname">鵝湖養菴心師翁贊</span></p><a 
name="0523a18" id="0523a18"></a><p><span class="lg">質如不彫之玉道如沒蔕之花辨老廚前打翻茶銚<a 
name="0523a19" id="0523a19"></a>華山隊裏誤折擔頭戒瑩秋空之月孝全長蘆之名<a 
name="0523a20" id="0523a20"></a>鵝湖說法春秋老不愛油餈心事清</span></p><a 
name="0523a21" id="0523a21"></a><p style="margin-left: 3em"><span class="headname">磬山天隱禪師小影贊</span></p><a 
name="0523a22" id="0523a22"></a><p><span class="lg">千尺寒松抽石筍嶙峋氣概絕摩捫尾巴嚲地眠如<a 
name="0523a23" id="0523a23"></a>虎衲子撩他命不存何故牙如劍樹口似血盆</span></p><a 
name="0523a24" id="0523a24"></a><p style="margin-left: 3em"><span class="headname">聞師翁贊</span></p><a 
name="0523a25" id="0523a25"></a><p><span class="lg">行雲流水不留蹤垂老千山策瘦筇歸到破匋菴裏<a 
name="0523a26" id="0523a26"></a>坐一雙冷眼看蛇龍</span></p><a 
name="0523a27" id="0523a27"></a><p><span class="lg">不醉禪不慕佛推挽群機掀翻理窟一片心肝銕打<a 
name="0523a28" id="0523a28"></a>成破沙盆是匋中物年老成精好枚淈<span class="gaiji">[泳-永+盾]<!--gaiji,,1[泳-永+盾],2&#x23E29;,3--></span></span></p><a 
name="0523a29" id="0523a29"></a><p style="margin-left: 3em"><span class="headname">博山老和尚贊</span></p><a 
name="0523a30" id="0523a30"></a><p><span class="lg">兩道眉毛掃太空一條拄杖活如龍袈裟包裏三千<a 
name="0523b01" id="0523b01"></a>界唯有瀛山不在中緣何不在中出得羅籠人得羅<a 
name="0523b02" id="0523b02"></a>籠</span></p><a 
name="0523b03" id="0523b03"></a><p><span class="lg">這尊慈拈穿膽之鋒無機不透旋曜眼之鏡過物即<a 
name="0523b04" id="0523b04"></a>彰一片熱腸愛兒孫敲水浴火十分勝氣與佛祖奪<a 
name="0523b05" id="0523b05"></a>格換機眉毛忒麤老胡僧也須壓倒手段極辣諸尊<a 
name="0523b06" id="0523b06"></a>宿立在下風奮雄辯則雷振風飛魔外莫不喪氣摧<a 
name="0523b07" id="0523b07"></a>異見則刀開斧劈疑難頃爾水消接伶俐漢滿口含<a 
name="0523b08" id="0523b08"></a>糊對生盲人一腔明白當初未遇剛求見今日相逢<a 
name="0523b09" id="0523b09"></a>不欲親何故如此險機暗用常擔板毒口纔開便鑠<a 
name="0523b10" id="0523b10"></a>金</span></p><a 
name="0523b11" id="0523b11"></a><p style="margin-left: 3em"><span class="headname">德宗法師像贊</span></p><a 
name="0523b12" id="0523b12"></a><p><span class="lg">揮麈橫經氣截虹精抽教義活如龍有時洗盡鉛華<a 
name="0523b13" id="0523b13"></a>態眾賣花兮獨賣松</span></p><a 
name="0523b14" id="0523b14"></a><p style="margin-left: 3em"><span class="headname">靈源法師贊</span></p><a 
name="0523b15" id="0523b15"></a><p><span class="lg">庫有明珠無人著價獨有紹師昧色得馬袈裟被體<a 
name="0523b16" id="0523b16"></a>鬚髮隨下率爾橫經宿學爭嗄雲棲之後鼓餘波金<a 
name="0523b17" id="0523b17"></a>玉其人難上畫</span></p><a 
name="0523b18" id="0523b18"></a><p style="margin-left: 3em"><span class="headname">玄箸法師小影贊</span></p><a 
name="0523b19" id="0523b19"></a><p><span class="lg">僧寶如林獨稱義虎辯若懸河肇鄰叡伍坐如枯木<a 
name="0523b20" id="0523b20"></a>聽龍吟有問拈來這串子歸去來兮不記年賸道生<a 
name="0523b21" id="0523b21"></a>緣五十五</span></p><a 
name="0523b22" id="0523b22"></a><p style="margin-left: 3em"><span class="headname">白拂師贊</span></p><a 
name="0523b23" id="0523b23"></a><p><span class="lg">鐵面禪和帶獦獠氣我早相逢有點畏你二十餘年<a 
name="0523b24" id="0523b24"></a>盂錫分且喜你真箇呷粥啖虀做到底而今隔嶺手<a 
name="0523b25" id="0523b25"></a>招呼不知相見如何底</span></p><a 
name="0523b26" id="0523b26"></a><p style="margin-left: 3em"><span class="headname">懷愚禪師贊</span></p><a 
name="0523b27" id="0523b27"></a><p><span class="lg">形儀蒼古影分臞鶴之清性地虛明手握靈蛇之寶<a 
name="0523b28" id="0523b28"></a>立千僧而角映似孤月而獨輝崑山片玉喜無彫琢<a 
name="0523b29" id="0523b29"></a>之痕曹溪滴水<span class="corr" title='[巳&gt;已]'>已</span>具淊天之勢好堅必出群木頻伽<a 
name="0523b30" id="0523b30"></a>逾乎鷇音脫然非逝再來即今</span></p><a 
name="0523c01" id="0523c01"></a><p style="margin-left: 3em"><span class="headname">碧天老宿贊</span></p><a 
name="0523c02" id="0523c02"></a><p><span class="lg">鐵石心腸山林骨氣壁立巖棲道人風味箇事自知<a 
name="0523c03" id="0523c03"></a>洞表見裏法海重興公有夙誓拚命特來緣逢時至<a 
name="0523c04" id="0523c04"></a>羅山功成千古誰媲腳下兒孫美蔭成寶樹遮天仍<a 
name="0523c05" id="0523c05"></a>迥地咦不可塗汙你</span></p><a 
name="0523c06" id="0523c06"></a><p style="margin-left: 3em"><span class="headname">忍生上人小像贊</span></p><a 
name="0523c07" id="0523c07"></a><p><span class="lg">生有可忍乎生無可忍乎於此二俱了超然古丈夫</span></p><a 
name="0523c08" id="0523c08"></a><p style="margin-left: 3em"><span class="headname">自贊</span></p><a 
name="0523c09" id="0523c09"></a><p><span class="lg">枯如趙老穿庭柏瘦似曹山覷井驢大明國裏沒箇<a 
name="0523c10" id="0523c10"></a>像佛祖堂中豈著渠</span></p><a 
name="0523c11" id="0523c11"></a><p><span class="lg">不像祖師不像佛不像爺娘不像物千不如人萬不<a 
name="0523c12" id="0523c12"></a>如所以丹青描不出既是描不出且道這箇是阿誰<a 
name="0523c13" id="0523c13"></a>相似瀛山破院中寒涕懶收癡突兀</span></p><a 
name="0523c14" id="0523c14"></a><p style="margin-left: 3em"><span class="headname">岳牧金豈凡居士小影索贊</span></p><a 
name="0523c15" id="0523c15"></a><p><span class="lg">這箇俗漢隨著方圓身藏針孔手擲大千射殺路邊<a 
name="0523c16" id="0523c16"></a>石虎養熟樹上心猿捉敗維摩行腳奪<span class="corr" title='[郤&gt;卻]'>卻</span>龐老家緣<a 
name="0523c17" id="0523c17"></a>畢竟具何手段拍掌笑破青天問我末後一句華藏<a 
name="0523c18" id="0523c18"></a>倒挂眉尖咄</span></p><a 
name="0523c19" id="0523c19"></a><p style="margin-left: 3em"><span class="headname">孫冶堂小影贊</span></p><a 
name="0523c20" id="0523c20"></a><p><span class="lg">偉哲風標邃澄器宇觀其所繇罔測乎蒔幻住閻浮<a 
name="0523c21" id="0523c21"></a>來為何故肯將本分事陶鎔兩肩擔子堪分付咦我<a 
name="0523c22" id="0523c22"></a>不在影子上相睹</span></p><a 
name="0523c23" id="0523c23"></a><p style="margin-left: 3em"><span class="headname">題以文上人</span></p><a 
name="0523c24" id="0523c24"></a><p><span class="lg">拈匙便喫想箇甚麼翻轉缽盂放身倒臥咦憨打呼<a 
name="0523c25" id="0523c25"></a>則不可</span></p><a 
name="0523c26" id="0523c26"></a><p style="margin-left: 3em"><span class="headname">題印潭上人小像</span></p><a 
name="0523c27" id="0523c27"></a><p><span class="lg">行腳直隨煙水去德雲相見別峰寒依稀印破澄潭<a 
name="0523c28" id="0523c28"></a>月更問何人把釣竿</span></p><a 
name="0523c29" id="0523c29"></a><p style="margin-left: 3em"><span class="headname">題玄鎧禪人小影</span></p><a 
name="0523c30" id="0523c30"></a><p><span class="lg">永夜焚香箕坐時不知想著甚東西樹頭明月來相<a 
name="0524a01" id="0524a01"></a>照，此際光輝更問誰。</span></p><a 
name="0524a02" id="0524a02"></a><p style="margin-left: 3em"><span class="headname">題曇初禪人小影</span></p><a 
name="0524a03" id="0524a03"></a><p><span class="lg">坐盤陀上想箇甚麼，放下頂笠行腳如何。驀忽念著<a 
name="0524a04" id="0524a04"></a>自家底，無舌童兒解唱歌。</span></p><a 
name="0524a05" id="0524a05"></a><p style="margin-left: 3em"><span class="headname">題松雪禪友小影</span></p><a 
name="0524a06" id="0524a06"></a><p><span class="lg">爾愛肥，我愛瘦，兩箇相逢都忘好醜。問公般若體如<a 
name="0524a07" id="0524a07"></a>何，笑縛龜毛為掃帚。咦，若道這箇是，更有畫不就。</span></p><a 
name="0524a08" id="0524a08"></a><p style="margin-left: 3em"><span class="headname">題嗣南上座小影</span></p><a 
name="0524a09" id="0524a09"></a><p><span class="lg">口闊吸盡金焦，腳寬踏遍閩楚，夢中撞著石頭，記汝<a 
name="0524a10" id="0524a10"></a>南方一子。舌本瀾翻驚倒，角虎五雲山裏，販珠郎衣<a 
name="0524a11" id="0524a11"></a>帶，藍毿藏不住，且道阿師秪今在甚麼處。咄，莫道隔<a 
name="0524a12" id="0524a12"></a>丹青，這幅半相似。</span></p><a 
name="0524a13" id="0524a13"></a><p style="margin-left: 2em"><span class="headname">詩</span></p><a 
name="0524a14" id="0524a14"></a><p style="margin-left: 3em"><span class="headname">送吉水陳青逵文學歸閱藏</span></p><a 
name="0524a15" id="0524a15"></a><p><span class="lg">世羅密如髮，眾愛織成目，既墮此中生，超然幾脫俗。<a 
name="0524a16" id="0524a16"></a>非有大力人，泥深沒象足，苟無決裂志，安能翻此局。<a 
name="0524a17" id="0524a17"></a>君今何高挺，靈鋒慧自夙，愛子且能捐，塵韁豈能束。<a 
name="0524a18" id="0524a18"></a>千里望雲山，輕舟來何速，相送兒出家，還歸謝故屬。<a 
name="0524a19" id="0524a19"></a>靜掩三間茅，閒簡千餘軸，了<span class="corr" title='[郤&gt;卻]'>卻</span>生平願，別唱無音曲。<a 
name="0524a20" id="0524a20"></a>家在青原山，山光照几牘，爛煮廬陵米，折腳鐺中熟。<a 
name="0524a21" id="0524a21"></a>咬破一粒時，百味隨心欲，丈夫疾求道，抽刀剖寒竹。<a 
name="0524a22" id="0524a22"></a>直下便承當，六六三十六。</span></p><a 
name="0524a23" id="0524a23"></a><p style="margin-left: 3em"><span class="headname">寄董鄖陽八際使君</span></p><a 
name="0524a24" id="0524a24"></a><p><span class="lg">涼奏北巖吹，茆堂秋欲沐，峰氣邈含陰，太灝顛何肅。<a 
name="0524a25" id="0524a25"></a>似濯煩歊襟，清鏡超蒙俗，廓視寰中虛，真機朗如燭。<a 
name="0524a26" id="0524a26"></a>曠古徹來今，千秋瞬不足，至今空洞懷，萬事雲流目。<a 
name="0524a27" id="0524a27"></a>攖鋒截毛寒，驊騮疾驅轂，出則蟄龍飛，處則神雞木。<a 
name="0524a28" id="0524a28"></a>伏御兩忘情，柴桑遂貞復，廬阜不多高，遠公道名馥。<a 
name="0524a29" id="0524a29"></a>當時十八賢，氣味相渾穆，杖筣偶過橋，笑聲虎驚谷。<a 
name="0524a30" id="0524a30"></a>世豈無淵明，破院慚幽獨，安得長者車，答歌蓮社曲。<a 
name="0524b01" id="0524b01"></a>擁帚每跂予，還期訪修竹，不必論禪深，浩然公素蓄。<a 
name="0524b02" id="0524b02"></a>永嘉到曹溪，何妨留一宿。</span></p><a 
name="0524b03" id="0524b03"></a><p style="margin-left: 3em"><span class="headname">讀寒山詩作</span></p><a 
name="0524b04" id="0524b04"></a><p><span class="lg">我愛寒山詩，不入時人調，句句洗塵情，安在事華藻。<a 
name="0524b05" id="0524b05"></a>至人寧逐物，廓然飛空鳥，豈但出樊籠，兼忘脫矰繳。<a 
name="0524b06" id="0524b06"></a>俯視天壤間，幾箇離沈掉，長眠松下石，興來歌浩浩。<a 
name="0524b07" id="0524b07"></a>拊掌笑如狂，東顛復西倒，高揮石壁上，暗書木葉杪。<a 
name="0524b08" id="0524b08"></a>乍看意句新，轉玩滋味好，冷眼觀戲場，熱鬧何時了。<a 
name="0524b09" id="0524b09"></a>相逢拾得來，快把笤帚掃，垢面與蓬頭，不令俗子曉。<a 
name="0524b10" id="0524b10"></a>恰被閻丘生，覷破神通小，至今天台山，白雲封海嶠。<a 
name="0524b11" id="0524b11"></a>日日松風吹，夜夜江月照，此意人不知，對面千里邈。<a 
name="0524b12" id="0524b12"></a>我喚渠即來，來處亦不道。</span></p><a 
name="0524b13" id="0524b13"></a><p style="margin-left: 3em"><span class="headname">贈禪者居山</span></p><a 
name="0524b14" id="0524b14"></a><p><span class="lg">山居清絕處，萬境喧囂息，此時道人心，相與同岑寂。<a 
name="0524b15" id="0524b15"></a>澗水響如琴，猿嘯下石壁，風柯作梵音，巖花吐幽色。<a 
name="0524b16" id="0524b16"></a>俯拾橡栗餐，閒煨魁芋喫，樂此煙霞情，觸目心境即。<a 
name="0524b17" id="0524b17"></a>見山若忘道，依舊重關隔，見道忘<span class="corr" title='[郤&gt;卻]'>卻</span>山，逢渠不相識。<a 
name="0524b18" id="0524b18"></a>兩忘復居存，此見真殊特，君能了斯旨，動靜隨意適。</span></p><a 
name="0524b19" id="0524b19"></a><p style="margin-left: 3em"><span class="headname">為聖慈師作</span></p><a 
name="0524b20" id="0524b20"></a><p><span class="lg">僧中有翹楚，神骨異凡鄙，挺然好堅木，來學望標幟。<a 
name="0524b21" id="0524b21"></a>觀師道器醇，慈和心篤摯，重法輕<span class="corr" title='[巳&gt;己]'>己</span>身，繭足詢煙水。<a 
name="0524b22" id="0524b22"></a>講席既咨求，宗閫亦游詣，所貴在真參，寧肯濫相似。<a 
name="0524b23" id="0524b23"></a>事母學長蘆，尸饔躬滌器，菴居澹忘情，不苟徇聲利。<a 
name="0524b24" id="0524b24"></a>長跪書法華，焚拭山窗几，一畫一稱名，一字一投地。<a 
name="0524b25" id="0524b25"></a>墨花浮素縑，展誦毫光起，七軸六萬言，一義無量義。<a 
name="0524b26" id="0524b26"></a>筆端轉妙輪，見者皆歡喜，以此勇勤精，慧深行亦傋。<a 
name="0524b27" id="0524b27"></a>今年度逢初，天命知無始，生從何處來，笑裂虛空齒。</span></p><a 
name="0524b28" id="0524b28"></a><p style="margin-left: 3em"><span class="headname">送孝廉聞子將居士</span></p><a 
name="0524b29" id="0524b29"></a><p><span class="lg">上士不循名，經世便出世，褆躬飭百行，幹國富鴻藝。<a 
name="0524b30" id="0524b30"></a>品高治美玉，心清類上帝，明良姤其遇，忠原出孝弟。<a 
name="0524c01" id="0524c01"></a>驅車遊畏途，穩駕泥中橇，氣宇蹲師兒，吼必驚狂猘。<a 
name="0524c02" id="0524c02"></a>大貪乃生怖，外欲神通慧，廓露太虛顏，空王掄及第。<a 
name="0524c03" id="0524c03"></a>我憩虎林策，與君最縣契，濯濯見靈根，纖草手俱薙。<a 
name="0524c04" id="0524c04"></a>飯色本無殊，諸天不同嗜，均之涉洪流，憑人善揭勵。<a 
name="0524c05" id="0524c05"></a>願勿計時艱，雨久還澄霽，平忽豈其顛，茶或甘如薺。<a 
name="0524c06" id="0524c06"></a>完節非能渝，目正無斜睇，超然履錯盤，道大忘邊際。<a 
name="0524c07" id="0524c07"></a>青山盟未寒，把手摩叢桂。</span></p><a 
name="0524c08" id="0524c08"></a><p style="margin-left: 3em"><span class="headname">坐玄錫恩公山房有贈</span></p><a 
name="0524c09" id="0524c09"></a><p><span class="lg">南屏古寺連城市，數點寒山足幽意，清心林下道人<a 
name="0524c10" id="0524c10"></a>閒，空諸所有相忘世。道人其誰更心寂，恩公夙持般<a 
name="0524c11" id="0524c11"></a>若力，火裏花開白藕香，肉邊菜揀黃虀喫。舌根妙吐<a 
name="0524c12" id="0524c12"></a>優曇華，白牛露地窮三車，眉毛似雪空今古，眼孔無<a 
name="0524c13" id="0524c13"></a>沙驗正邪。自掃茆堂如鏡裏，日日花龕奉香水，一燈<a 
name="0524c14" id="0524c14"></a>夜坐綠蘿床，雙膝曉盤黃竹椅。滿目紛華絕所思，不<a 
name="0524c15" id="0524c15"></a>貪世味那如師，等閒擊破香嚴竹，笑索鹽官扇子犀。</span></p><a 
name="0524c16" id="0524c16"></a><p style="margin-left: 3em"><span class="headname">送體邃願公</span></p><a 
name="0524c17" id="0524c17"></a><p><span class="lg">君昔少年多俊邁，出家敏利冠群英，舌上寒濤隨思<a 
name="0524c18" id="0524c18"></a>湧，四座聽之辯悉傾。翻思名相如聲伎，娛人耳目徒<a 
name="0524c19" id="0524c19"></a>標指，月豈飛光在指頭，俱胝截斷將何示。從此躋攀<a 
name="0524c20" id="0524c20"></a>上翠微，峰腰嶺脊掩柴扉，情忘且種寬皮樹，寒盡方<a 
name="0524c21" id="0524c21"></a>知撲鼻梅。一條迸破衣間縫，大事還須知奉重，守他<a 
name="0524c22" id="0524c22"></a>珍御尚然非，豈肯隨人拋骨董。雖然禪在口唇邊，不<a 
name="0524c23" id="0524c23"></a>變隨緣觸處玄，紅罏莫厭重添火，秪要真金百鍊堅。</span></p><a 
name="0524c24" id="0524c24"></a><p style="margin-left: 3em"><span class="headname">寄古輝藏主</span></p><a 
name="0524c25" id="0524c25"></a><p><span class="lg">佛說無生生意饒，權隨時節應生朝，分明示現胎中<a 
name="0524c26" id="0524c26"></a>事，無舌童兒振海潮。旃檀樓閣乘空下，象輅雲從皆<a 
name="0524c27" id="0524c27"></a>聖者，未離兜率降皇宮，<span class="corr" title='[巳&gt;已]'>已</span>竟一場閒話杷。君今懸弧<a 
name="0524c28" id="0524c28"></a>爭媚壽，法社弟兄詩各首，雪關亦在雁行間，節拍和<a 
name="0524c29" id="0524c29"></a>來何殿後。嵩安百二趙州齊，面目相同雪映眉，布袋<a 
name="0524c30" id="0524c30"></a>結頭收放好，谿東纔牧過溪西。</span></p><a 
name="0525a01" id="0525a01"></a><p style="margin-left: 3em"><span class="headname">復和張相國二水居士</span></p><a 
name="0525a02" id="0525a02"></a><p><span class="lg">虛堂宴坐清無事，開緘遠承瑤帙寄，新詩百首手自<a 
name="0525a03" id="0525a03"></a>書，錐沙截銕饒風致。詞家三昧屬何人，公於翰墨聊<a 
name="0525a04" id="0525a04"></a>遊戲，一毫端上現神通，筆劄大小神全傋。夭矯香海<a 
name="0525a05" id="0525a05"></a>出遊龍，揮霍長風摶妙翅，誰謂筆腕疲精思，恰似希<a 
name="0525a06" id="0525a06"></a>夷偷打睡。字學無心詩偶工，箇中活句難思議，山中<a 
name="0525a07" id="0525a07"></a>多少縛茅僧，輸與白毫菴主意。無門鎖子縫輕開，沒<a 
name="0525a08" id="0525a08"></a>底船兒篙慣刺，逢人借問綠葡萄，滿盤拓出鮮紅荔。<a 
name="0525a09" id="0525a09"></a>讀公詩，無義味，空空洞洞欺邊笥，舌頭原是肉生成，<a 
name="0525a10" id="0525a10"></a>揮灑千篇無一字。</span></p><a 
name="0525a11" id="0525a11"></a><p style="margin-left: 3em"><span class="headname">上樊山主</span></p><a 
name="0525a12" id="0525a12"></a><p><span class="lg">本是金輪裔，何須紫氣占，群靈皆翼衛，百福自莊嚴。<a 
name="0525a13" id="0525a13"></a>道不繇師悟，才真與德兼，神全多蘊藉，語至絕廉纖。<a 
name="0525a14" id="0525a14"></a>秘笈探龍藏，新詩吐鳳箋，屏翰宗社倚，城塹法門瞻。<a 
name="0525a15" id="0525a15"></a>賦草隨時得，心花信手拈，光風難再睹，去棹欲留淹。</span></p><a 
name="0525a16" id="0525a16"></a><p style="margin-left: 3em"><span class="headname">上憨大師</span></p><a 
name="0525a17" id="0525a17"></a><p><span class="lg">法乳流天下，兒孫幾箇知，門庭寬似海，心印爛如泥。<a 
name="0525a18" id="0525a18"></a>慣弄鯨波手，輕撚虎頷鬚，匡扶回劫運，正脈續楊岐。</span></p><a 
name="0525a19" id="0525a19"></a><p style="margin-left: 3em"><span class="headname">答所上人</span></p><a 
name="0525a20" id="0525a20"></a><p><span class="lg">大千無蘊界，觸目寓玄因，花鳥傳心印，煙霞裹法身。<a 
name="0525a21" id="0525a21"></a>床空唯木枕，窗破任飛塵，好看澄潭水，龍須毒手馴。</span></p><a 
name="0525a22" id="0525a22"></a><p style="margin-left: 3em"><span class="headname">送吳山人道甫歸華亭</span></p><a 
name="0525a23" id="0525a23"></a><p><span class="lg">孤筇霜徑出，臞甚鶴憎顏，我任虛舟泛，君隨旅泊閒。<a 
name="0525a24" id="0525a24"></a>吟狂時發笑，骨傲癖成頑，月照虎溪水，書招早入山。</span></p><a 
name="0525a25" id="0525a25"></a><p style="margin-left: 3em"><span class="headname">三華宗侯訪子出家至博山賦贈</span></p><a 
name="0525a26" id="0525a26"></a><p><span class="lg">一棹煙江水，天寒溯上流，帆衝鳧雁影，雪點鷫鷞裘。<a 
name="0525a27" id="0525a27"></a>興為參禪發，情非舐犢遊，因君聊指示，月滿待中秋。</span></p><a 
name="0525a28" id="0525a28"></a><p style="margin-left: 3em"><span class="headname">贈孟別駕高是</span></p><a 
name="0525a29" id="0525a29"></a><p><span class="lg">相過揮麈處，宛對紫霞君，不欲輕軒組，常時斷酒葷。<a 
name="0525a30" id="0525a30"></a>動中觀佛性，障裏撥迷雲，記得來時路，無勞更返聞。</span></p><a 
name="0525b01" id="0525b01"></a><p style="margin-left: 3em"><span class="headname">寄丁哲初司寇</span></p><a 
name="0525b02" id="0525b02"></a><p><span class="lg">不作煙霞夢，還為霖雨思，懸知心在道，肯以佛稱師。<a 
name="0525b03" id="0525b03"></a>陶令非貪酒，遠公善說棋，前身如可憶，好讀石橋碑。</span></p><a 
name="0525b04" id="0525b04"></a><p style="margin-left: 3em"><span class="headname">贈若師</span></p><a 
name="0525b05" id="0525b05"></a><p><span class="lg">優曇吾不見，縱見不如君，得法如傳水，揮毫欲吐雲。<a 
name="0525b06" id="0525b06"></a>久知鵝擇乳，應見驥空群，說罷楞伽義，心花露印紋。</span></p><a 
name="0525b07" id="0525b07"></a><p style="margin-left: 3em"><span class="headname">次韻林狷菴明府</span></p><a 
name="0525b08" id="0525b08"></a><p><span class="lg">宰官心似佛，便是出家僧，既信人皆可，休謙我未能。<a 
name="0525b09" id="0525b09"></a>神珠光本瑩，定水攪還澄，芥孔藏鍼處，煙嵐好借簦</span></p><a 
name="0525b10" id="0525b10"></a><p style="margin-left: 3em"><span class="headname">寄黃季常郡伯</span></p><a 
name="0525b11" id="0525b11"></a><p><span class="lg">試問鐔津水，何如刺史清，居官勤勵政，學道豈關情。<a 
name="0525b12" id="0525b12"></a>秋月當堂照，青蓮把筆生，禪心都不泥，公案自然明。</span></p><a 
name="0525b13" id="0525b13"></a><p style="margin-left: 3em"><span class="headname">寄曹大參能始</span></p><a 
name="0525b14" id="0525b14"></a><p><span class="lg">心事冰壺湛，詞名天苑葩，懶誇金粟口，善御白牛車。<a 
name="0525b15" id="0525b15"></a>驪頷珠經摘，仙姿扇莫遮，相知無別問，鐵橛可曾花。</span></p><a 
name="0525b16" id="0525b16"></a><p style="margin-left: 3em"><span class="headname">遊雪峰憩瀛山堂</span></p><a 
name="0525b17" id="0525b17"></a><p><span class="lg">我住瀛山寺，茲堂喜共名，峰青連樹秀，沙白恍星明。<a 
name="0525b18" id="0525b18"></a>潮水迎帆影，溪風撲磬聲，扶筇登雪嶺，此宿想多生。</span></p><a 
name="0525b19" id="0525b19"></a><p style="margin-left: 3em"><span class="headname">宿范家菴</span></p><a 
name="0525b20" id="0525b20"></a><p><span class="lg">病骨貪僵臥，頹然木榻虛，客居山片許，世與我何如。<a 
name="0525b21" id="0525b21"></a>鶴性巢松便，駒神逐電舒，隱身符<span class="corr" title='[巳&gt;已]'>已</span>到，廛澗總蕭疏。</span></p><a 
name="0525b22" id="0525b22"></a><p style="margin-left: 3em"><span class="headname">遊龍門過石雨禪師賦贈</span></p><a 
name="0525b23" id="0525b23"></a><p><span class="lg">雨洗千竿路，晴峰半潑藍，龍門留我住，鳥道問樵諳。<a 
name="0525b24" id="0525b24"></a>投子油瓶在，楊岐老屋甘，到來無可贈，兩字為題菴。</span></p><a 
name="0525b25" id="0525b25"></a><p style="margin-left: 3em"><span class="headname">黃司理招同語風老宿湖船小集時聞子將方子<a 
name="0525b26" id="0525b26"></a>凡兩孝廉亦在坐</span></p><a 
name="0525b27" id="0525b27"></a><p><span class="lg">出門涼笠便，片舫載山看，鳧鴨皆遊伴，煙霞不設籓。<a 
name="0525b28" id="0525b28"></a>群賢風致足，兩座雪人寒，說法成顛語，清譚茗碗乾。</span></p><a 
name="0525b29" id="0525b29"></a><p style="margin-left: 3em"><span class="headname">菊潭胡太史還朝過別</span></p><a 
name="0525b30" id="0525b30"></a><p><span class="lg">岑寂無山水，廛居<span class="corr" title='[郤&gt;卻]'>卻</span>似村，香纔添柏子，車忽到柴門。<a 
name="0525c01" id="0525c01"></a>翻轉遠公局，推開不動軒，坡仙重換骨，格外透玄言。</span></p><a 
name="0525c02" id="0525c02"></a><p style="margin-left: 3em"><span class="headname">送嚴琢菴憲副惠潮</span></p><a 
name="0525c03" id="0525c03"></a><p><span class="lg">嶺海慈雲引，潮陽甘露飛，賊船消海警，使節肅天威。<a 
name="0525c04" id="0525c04"></a>借寇民皆喜，尊韓佛不非，大顛門徑在，誰更可留衣。</span></p><a 
name="0525c05" id="0525c05"></a><p style="margin-left: 3em"><span class="headname">與陳侍御憨園</span></p><a 
name="0525c06" id="0525c06"></a><p><span class="lg">春色浮桑梓，恩波及彈丸，為民真造福，抱道好居官。<a 
name="0525c07" id="0525c07"></a>正氣崖千仞，虛懷竹數竿，澄清天下志，作佛事無難。</span></p><a 
name="0525c08" id="0525c08"></a><p style="margin-left: 3em"><span class="headname">送張為龍孝廉</span></p><a 
name="0525c09" id="0525c09"></a><p><span class="lg">書札三年外，交譚半日前，心常歸一處，道不在多言。<a 
name="0525c10" id="0525c10"></a>造極如扳仞，揮毫似湧泉，法門添寶塹，良驥豈須鞭。</span></p><a 
name="0525c11" id="0525c11"></a><p style="margin-left: 3em"><span class="headname">瓶窯舟中</span></p><a 
name="0525c12" id="0525c12"></a><p><span class="lg">乘興將何適，舒懷舴艋中，四山搴薄霧，遠日澹寒空。<a 
name="0525c13" id="0525c13"></a>霜冷鳥喧樹，溪紅葉剪風，虛舟原不繫，我與世浮同。</span></p><a 
name="0525c14" id="0525c14"></a><p style="margin-left: 3em"><span class="headname">與杭州郡丞姜山啟</span></p><a 
name="0525c15" id="0525c15"></a><p><span class="lg">官況清如水，民歌政若春，輕刑從恕字，好事每書紳。<a 
name="0525c16" id="0525c16"></a>直諒心符道，謙光德醉人，如何明大意，碧澗采鮮芹。</span></p><a 
name="0525c17" id="0525c17"></a><p style="margin-left: 3em"><span class="headname">贈靈隱法師</span></p><a 
name="0525c18" id="0525c18"></a><p><span class="lg">宗說俱融暢，斯為雙眼明，大方無點滓，萬物在鈞衡。<a 
name="0525c19" id="0525c19"></a>魚以忘筌得，金須出礦精，長途千里驥，不逐駑駘行。</span></p><a 
name="0525c20" id="0525c20"></a><p style="margin-left: 3em"><span class="headname">答竹山西堂</span></p><a 
name="0525c21" id="0525c21"></a><p><span class="lg">不辭風雨至，為有意同然，採藥投蒼壁，扶筇入暮煙。<a 
name="0525c22" id="0525c22"></a>機從全寢後，炤在未言先，何處尋靈骨，淊天白浪懸。</span></p><a 
name="0525c23" id="0525c23"></a><p style="margin-left: 3em"><span class="headname">與張二水相國</span></p><a 
name="0525c24" id="0525c24"></a><p><span class="lg">一宿曹溪去，高風未再扳，白毫菴自主，金粟夢相關。<a 
name="0525c25" id="0525c25"></a>茶熟逢僧話，花香破佛顏，何緣重論道，命駕枉空山。</span></p><a 
name="0525c26" id="0525c26"></a><p style="margin-left: 3em"><span class="headname">賀詹月菴明府任甌寧</span></p><a 
name="0525c27" id="0525c27"></a><p><span class="lg">清白門風好，神君不謬傳，果然心是佛，真箇吏如仙。<a 
name="0525c28" id="0525c28"></a>逸致翀霄鳳，靈根出沼蓮，聞琴思妙指，誰共日譚禪。</span></p><a 
name="0525c29" id="0525c29"></a><p style="margin-left: 3em"><span class="headname">答州牧王主字</span></p><a 
name="0525c30" id="0525c30"></a><p><span class="lg">乾坤皆我宇，何地不禪林，有得非深證，無言顯妙心。<a 
name="0526a01" id="0526a01"></a>蒲團從坐破，俗物那相侵，領略家山水，真成絲竹音。</span></p><a 
name="0526a02" id="0526a02"></a><p style="margin-left: 3em"><span class="headname">贈姑蘇無住師</span></p><a 
name="0526a03" id="0526a03"></a><p><span class="lg">無住為真住安居百尺竿蓮胎窺妙蘊珠顆走靈盤<a 
name="0526a04" id="0526a04"></a>倒吸虛空髓橫拋花藥欄家風非淨穢優缽火中翻</span></p><a 
name="0526a05" id="0526a05"></a><p style="margin-left: 3em"><span class="headname">禮七祖青原思禪師塔</span></p><a 
name="0526a06" id="0526a06"></a><p><span class="lg">晴雲片片拂簷楹塔外峰開面面城聖諦何嘗落階<a 
name="0526a07" id="0526a07"></a>級宗風誰不範儀型千僧猶剩前朝釜半壁重花倒<a 
name="0526a08" id="0526a08"></a>插荊今日幸親從飽飯不疑米價重和輕</span></p><a 
name="0526a09" id="0526a09"></a><p style="margin-left: 3em"><span class="headname">喜謝青蓮司馬辭官歸養</span></p><a 
name="0526a10" id="0526a10"></a><p><span class="lg">飄然芥視一官微踵接疏家千古稀冠蓋忍看臨祖<a 
name="0526a11" id="0526a11"></a>帳扳輿<span class="corr" title='[巳&gt;已]'>已</span>許奉慈幃喜完水櫱清臣節剩有霜翎舊<a 
name="0526a12" id="0526a12"></a>道衣為愛蒲團重整頓芭蕉剝盡露全機</span></p><a 
name="0526a13" id="0526a13"></a><p style="margin-left: 3em"><span class="headname">寄蔣一個居士</span></p><a 
name="0526a14" id="0526a14"></a><p><span class="lg">江左才名稱獨步肯教選佛讓丹霞石頭捫著麟生<a 
name="0526a15" id="0526a15"></a>角燕市飛來駿踏花磚亦可磨光作鏡珠元無價照<a 
name="0526a16" id="0526a16"></a>盈車截流自可追香象雖在風塵逾出家</span></p><a 
name="0526a17" id="0526a17"></a><p style="margin-left: 3em"><span class="headname">贈葉鍾靈文學</span></p><a 
name="0526a18" id="0526a18"></a><p><span class="lg">長日青山閉草堂門前苔蘚滑如霜<span class="corr" title='[巳&gt;已]'>已</span>無過客驚雲<a 
name="0526a19" id="0526a19"></a>版喜有封書到石床枯木自憐吾道拙蓮花欲借姓<a 
name="0526a20" id="0526a20"></a>名香他年倘入匡山社茗戰先期醉不妨</span></p><a 
name="0526a21" id="0526a21"></a><p style="margin-left: 3em"><span class="headname">春居</span></p><a 
name="0526a22" id="0526a22"></a><p><span class="lg">細草新苔織石衣山深轉覺到人稀疏鐘過午連雲<a 
name="0526a23" id="0526a23"></a>落小燕摶春挾雨飛傍水種楊圍澗綠穿林采蕨飣<a 
name="0526a24" id="0526a24"></a>盤肥年來自覺清閒甚日倚荊扉望翠微</span></p><a 
name="0526a25" id="0526a25"></a><p style="margin-left: 3em"><span class="headname">與楊無山明府</span></p><a 
name="0526a26" id="0526a26"></a><p><span class="lg">千里驊騮足似飛豈因伯樂顧生輝下車期月稱神<a 
name="0526a27" id="0526a27"></a>政薦剡清風動帝畿拂綬時聞花氣過調琴愛向月<a 
name="0526a28" id="0526a28"></a>明揮磨盤八角家聲舊好對禪家第一機</span></p><a 
name="0526a29" id="0526a29"></a><p style="margin-left: 3em"><span class="headname">王邑侯同朱幼晉宗侯李鱗玉孝廉雪中過訪</span></p><a 
name="0526a30" id="0526a30"></a><p><span class="lg">梅花一路繞空山下馬先愁破院寒嬾起藜床迎客<a 
name="0526b01" id="0526b01"></a>屨笑擎茗碗解君顏登峰笑處天如劃入我門來雪<a 
name="0526b02" id="0526b02"></a>欲關公案現成何必說趙州庭柏喜重參</span></p><a 
name="0526b03" id="0526b03"></a><p style="margin-left: 3em"><span class="headname">鷹字二首</span></p><a 
name="0526b04" id="0526b04"></a><p><span class="lg">濃雲似帶墨痕餘巧得人間製字初蒼頡正須觀鳥<a 
name="0526b05" id="0526b05"></a>跡白羌疑是赫蠻書亂飛星漢成蝌蚪半沒江天混<a 
name="0526b06" id="0526b06"></a>魯魚不似迴文機上女寒燈夜夜思躊躇</span></p><a 
name="0526b07" id="0526b07"></a><p><span class="lg">偶來池上逐鵝群欲換黃庭學右軍萬國秪今思羽<a 
name="0526b08" id="0526b08"></a>檄三冬應待爾書雲傳將蔡女胡笳曲寫入湘靈瑤<a 
name="0526b09" id="0526b09"></a>瑟聞畫破長江秋一色洞庭波水盡流文</span></p><a 
name="0526b10" id="0526b10"></a><p style="margin-left: 3em"><span class="headname">雪關詩四首</span></p><a 
name="0526b11" id="0526b11"></a><p><span class="lg">儼坐如山獨峙高大千廝結兩眉毛娑婆雲布千花<a 
name="0526b12" id="0526b12"></a>座華藏光騰百寶毫香霧夜分微欲線琴聲風送急<a 
name="0526b13" id="0526b13"></a>如濤道人此境常時別九月花開絳樹桃</span></p><a 
name="0526b14" id="0526b14"></a><p><span class="lg">真心寂爾自形忘涉入洪波不近狂語共趙州呈漆<a 
name="0526b15" id="0526b15"></a>器默同毘耶顫空床霞籠金粟滋瓊露月上青蘿放<a 
name="0526b16" id="0526b16"></a>鏡光不是萬重關鑰破幾多旅泊未還鄉</span></p><a 
name="0526b17" id="0526b17"></a><p><span class="lg">虛空偪塞是吾關不與乾坤共兩間撲碎須彌通剎<a 
name="0526b18" id="0526b18"></a>境統開法界入灣環摩尼殿角龍盤影菡萏花中佛<a 
name="0526b19" id="0526b19"></a>破顏<span class="corr" title='[郤&gt;卻]'>卻</span>笑空生巖下坐不曾推倒涅槃山</span></p><a 
name="0526b20" id="0526b20"></a><p><span class="lg">岐路亡羊覓轉多多岐與我不偏頗騎歸遶市生獰<a 
name="0526b21" id="0526b21"></a>虎喚出離缾熟養鵝坐得蓮臺非是佛奪他拄杖自<a 
name="0526b22" id="0526b22"></a>成魔如今笑殺溈山老水牯投胎奈爾何</span></p><a 
name="0526b23" id="0526b23"></a><p style="margin-left: 3em"><span class="headname">與侍御曾儆弦</span></p><a 
name="0526b24" id="0526b24"></a><p><span class="lg">丈夫為道不徇名心印靈山夙有盟未跨石門先<span class="corr" title='[巳&gt;已]'>已</span><a 
name="0526b25" id="0526b25"></a>到欲留寶帶笑相迎花開古洞春風好龍起寒潭活<a 
name="0526b26" id="0526b26"></a>水生此事捷如呼谷響還將一唯振家聲</span></p><a 
name="0526b27" id="0526b27"></a><p style="margin-left: 3em"><span class="headname">與文學林懋禮</span></p><a 
name="0526b28" id="0526b28"></a><p><span class="lg">東林原不慕高名為有群賢結社盟然我未能弘法<a 
name="0526b29" id="0526b29"></a>化笑公無乃枉相迎千燈祖焰憑何續一雨人花好<a 
name="0526b30" id="0526b30"></a>自生也欲與君<span class="corr" title='[[廖-(彰-章)+貝]&gt;賡]'>賡</span>雪曲吾家三昧本非聲</span></p><a 
name="0526c01" id="0526c01"></a><p style="margin-left: 3em"><span class="headname">與徐興公居士</span></p><a 
name="0526c02" id="0526c02"></a><p><span class="lg">自呼自諾瑞巖名石上同參這箇盟今日相逢都喚<a 
name="0526c03" id="0526c03"></a>醒當年暫別喜重迎漚花場裏閒觀劇鷹母巢中笑<a 
name="0526c04" id="0526c04"></a>托生欲共君談長劫事不妨擊碎唾壺聲</span></p><a 
name="0526c05" id="0526c05"></a><p style="margin-left: 3em"><span class="headname">與陳鹿門山人</span></p><a 
name="0526c06" id="0526c06"></a><p><span class="lg">破衲何心薄海名秪緣支許舊同盟清風朗月披襟<a 
name="0526c07" id="0526c07"></a>想楚水吳山擁錫迎無說能教花雨落有緣親見缽<a 
name="0526c08" id="0526c08"></a>蓮生人天自可隨機應棒喝元非真吼聲</span></p><a 
name="0526c09" id="0526c09"></a><p style="margin-left: 3em"><span class="headname">與陳叔度居士</span></p><a 
name="0526c10" id="0526c10"></a><p><span class="lg">不學諸方浪得名拂衣霞外謝浮盟燈傳象嶺聲光<a 
name="0526c11" id="0526c11"></a>在書到鵝湖節次迎古路白雲行過熟何人黑豆未<a 
name="0526c12" id="0526c12"></a>芽生君能飲啄都無事此是靈山付囑聲</span></p><a 
name="0526c13" id="0526c13"></a><p style="margin-left: 3em"><span class="headname">與高景倩居士</span></p><a 
name="0526c14" id="0526c14"></a><p><span class="lg">夙熏心以佛為天願海如乘萬斛船慈學護生求戒<a 
name="0526c15" id="0526c15"></a>急志存入道照機先毫端快睹金光聚眉際新開紺<a 
name="0526c16" id="0526c16"></a>目蓮迷悟兩關俱勘破相逢笑指月兒圓</span></p><a 
name="0526c17" id="0526c17"></a><p style="margin-left: 3em"><span class="headname">與張雲庭居士</span></p><a 
name="0526c18" id="0526c18"></a><p><span class="lg">自然醇質合乎天載道安如畫鷁船既信人皆成佛<a 
name="0526c19" id="0526c19"></a>可當機我豈釀渠先霜鋒匣裏時聞吼月面空中宛<a 
name="0526c20" id="0526c20"></a>坐蓮本地風光如徹見毫端現剎等流圓</span></p><a 
name="0526c21" id="0526c21"></a><p style="margin-left: 3em"><span class="headname">送老宿遊南海</span></p><a 
name="0526c22" id="0526c22"></a><p><span class="lg">欲辭蘭若朅天涯為禮旃檀面洛伽禹穴經行衣濕<a 
name="0526c23" id="0526c23"></a>翠海門杯渡汐飛花梵聲遙接湖山寺塔影低棲曉<a 
name="0526c24" id="0526c24"></a>暮霞好向蓮洋峰上望天中水月照恒沙</span></p><a 
name="0526c25" id="0526c25"></a><a 
name="0526c26" id="0526c26"></a><a 
name="0526c27" id="0526c27"></a><a 
name="0526c28" id="0526c28"></a><a 
name="0526c29" id="0526c29"></a><a 
name="0526c30" id="0526c30"></a><p><span class="juanname">雪關禪師語錄卷之十二終</span></p>
<hr>【經文資訊】嘉興藏第 27 冊 No. B198 雪關禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexccd5.html?index=J27nB198" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J27nB198_012 by HTTrack Website Copier/3.x [XR&CO'2008], Tue, 03 Jun 2014 00:34:36 GMT -->
</html>
