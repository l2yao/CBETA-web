<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB241_001 by HTTrack Website Copier/3.x [XR&CO'2008], Tue, 03 Jun 2014 00:40:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaecea.gif?utmac=MO-30696269-4&amp;utmn=1244097148&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB241_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第29冊<br/>No.B241 慶忠鐵壁機禪師語錄 (20卷)<br/>【明 慧機說　幻敏重編（依駒本印）】<br/>第 1 卷</p>
	<a href="index3519-2.html?index=J29nB241_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B241" sutra_name="慶忠鐵壁機禪師語錄" sutra_juan="[卷1]">　
<a 
name="0571a01" id="0571a01"></a><div class="xu"><div class="xu"><p style="margin-left: 3em"><span class="headname">鐵壁機大師語錄序</span></p><a 
name="0571a02" id="0571a02"></a><p style="text-indent: 0em; margin-left: 0em"><span class="linehead"></span>聚雲以嵩山之髓作波而平山大師得聚雲之髓▆<a 
name="0571a03" id="0571a03"></a>也負縱橫之才迅箭鋒之用門庭孤峻行履端嚴如<a 
name="0571a04" id="0571a04"></a>壁▆萬仞即當代諸老宿當為吐舌豈紛紛野狐見<a 
name="0571a05" id="0571a05"></a>解所敢張喙於側耶繼往開來舉聚雲中興大慧之<a 
name="0571a06" id="0571a06"></a>燈傳於未艾臨濟正宗其在茲而益振矣余憾不及<a 
name="0571a07" id="0571a07"></a>見聚雲惟瓣香以事平山為師承一脈天下後世知<a 
name="0571a08" id="0571a08"></a>余具赤肩不為盲引所惑也。</p><a 
name="0571a09" id="0571a09"></a><p style="text-indent: 0em; margin-left: 0em"><span class="linehead"></span>崇禎壬午秋九日廬山千丈崖頭陀弟子熊汝學稽<a 
name="0571a10" id="0571a10"></a>首和南謹識</p></div><a 
name="0571a11" id="0571a11"></a><a 
name="0571a12" id="0571a12"></a><a 
name="0571a13" id="0571a13"></a><a 
name="0571a14" id="0571a14"></a><a 
name="0571a15" id="0571a15"></a><a 
name="0571a16" id="0571a16"></a><a 
name="0571a17" id="0571a17"></a><a 
name="0571a18" id="0571a18"></a><a 
name="0571a19" id="0571a19"></a><a 
name="0571a20" id="0571a20"></a><a 
name="0571a21" id="0571a21"></a><p style="margin-left: 3em"><span class="headname">鐵壁機禪師語錄引</span></p><a 
name="0571a22" id="0571a22"></a><p style="text-indent: 0em; margin-left: 0em"><span class="linehead"></span>宗門語句有遮有表隨表隨遮隨遮隨表遮何以故<a 
name="0571a23" id="0571a23"></a>原無言說故表何以故私通一線故表隨遮何以故<a 
name="0571a24" id="0571a24"></a>使人自悟故遮隨表何以故發人疑情故祖庭秋晚<a 
name="0571a25" id="0571a25"></a>波旬議橫語錄盛行未摸宗旨以為遮則嘔盡心脾<a 
name="0571a26" id="0571a26"></a>以為表則茫無消息一盲眾盲識法者懼鐵壁禪師<a 
name="0571a27" id="0571a27"></a>生來異相莊嚴靜裏光明莫揜入聚雲之室蓋以有<a 
name="0571a28" id="0571a28"></a>年接大慧之傳盡得其髓入廛垂手說法利生語錄<a 
name="0571a29" id="0571a29"></a>數卷表表遮遮遮則密在汝邊表則堂堂共睹捧讀<a 
name="0571a30" id="0571a30"></a>再四忍俊不禁特拈絡索以俟同志古德云顏色規<a 
name="0571b01" id="0571b01"></a>模恰似真人前拈弄越光新及乎入火重烹煉到▆<a 
name="0571b02" id="0571b02"></a>終歸是假銀又云學道如鑽火逢煙切莫休直待▆<a 
name="0571b03" id="0571b03"></a>星現歸家始到頭試以遮表二則為爐以目為火以<a 
name="0571b04" id="0571b04"></a>一時別語錄與師語錄從中煆煉然後知師在火焰<a 
name="0571b05" id="0571b05"></a>上說法我等聽法於表處見火遮處逢煙也雖然且<a 
name="0571b06" id="0571b06"></a>道那句是遮那句是表。</p><a 
name="0571b07" id="0571b07"></a><p style="text-indent: 0em; margin-left: 0em"><span class="linehead"></span>賜進士出身吏部尚書郎前紫薇舍人今菩薩戒弟<a 
name="0571b08" id="0571b08"></a>子古戎秉素道人牟道行弘悟稽首謹識</p></div><a 
name="0571b09" id="0571b09"></a><a 
name="0571b10" id="0571b10"></a><a 
name="0571b11" id="0571b11"></a><p style="margin-left: 2em"><span class="headname">慶忠鐵壁機禪師語錄<a 
name="0571b12" id="0571b12"></a>　目錄</span></p><a 
name="0571b13" id="0571b13"></a><ul><li>序</li><a 
name="0571b14" id="0571b14"></a><li>卷一<a 
name="0571b15" id="0571b15"></a><ul><li>上堂</li></ul></li><a 
name="0571b16" id="0571b16"></a><li>卷二<a 
name="0571b17" id="0571b17"></a><ul><li>上堂</li></ul></li><a 
name="0571b18" id="0571b18"></a><li>卷三<a 
name="0571b19" id="0571b19"></a><ul><li>秉拂</li><li>普說</li><li>小參</li></ul></li><a 
name="0571b20" id="0571b20"></a><li>卷四<a 
name="0571b21" id="0571b21"></a><ul><li>示眾</li><li>茶話</li></ul></li><a 
name="0571b22" id="0571b22"></a><li>卷五<a 
name="0571b23" id="0571b23"></a><ul><li>法語</li></ul></li><a 
name="0571b24" id="0571b24"></a><li>卷六<a 
name="0571b25" id="0571b25"></a><ul><li>機緣</li><li>問答</li></ul></li><a 
name="0571b26" id="0571b26"></a><li>卷七<a 
name="0571b27" id="0571b27"></a><ul><li>鞭策語</li><li>佛事</li><li>像讚</li><li>自讚</li></ul></li><a 
name="0571b28" id="0571b28"></a><li>卷八<a 
name="0571b29" id="0571b29"></a><ul><li>詩</li></ul></li><a 
name="0571b30" id="0571b30"></a><li>卷九<a 
name="0571c01" id="0571c01"></a><ul><li>頌</li></ul></li><a 
name="0571c02" id="0571c02"></a><li>卷十<a 
name="0571c03" id="0571c03"></a><ul><li>偈</li><li>聯芳</li><li>歌</li><li>銘</li></ul></li><a 
name="0571c04" id="0571c04"></a><li>卷十一<a 
name="0571c05" id="0571c05"></a><ul><li>頌古</li><li>拈</li><li>別</li><li>評</li><li>徵</li><li>代</li></ul></li><a 
name="0571c06" id="0571c06"></a><li>卷十二<a 
name="0571c07" id="0571c07"></a><ul><li>頌古</li><li>拈</li><li>別</li><li>評</li><li>徵</li><li>代</li></ul></li><a 
name="0571c08" id="0571c08"></a><li>卷十三<a 
name="0571c09" id="0571c09"></a><ul><li>頌古</li><li>拈</li><li>別</li><li>評</li><li>徵</li><li>代</li></ul></li><a 
name="0571c10" id="0571c10"></a><li>卷十四<a 
name="0571c11" id="0571c11"></a><ul><li>頌古</li><li>拈</li><li>別</li><li>評</li><li>徵</li><li>代</li></ul></li><a 
name="0571c12" id="0571c12"></a><li>卷十五<a 
name="0571c13" id="0571c13"></a><ul><li>雜著</li></ul></li><a 
name="0571c14" id="0571c14"></a><li>卷十六<a 
name="0571c15" id="0571c15"></a><ul><li>書問</li></ul></li><a 
name="0571c16" id="0571c16"></a><li>卷十七<a 
name="0571c17" id="0571c17"></a><ul><li>書問</li></ul></li><a 
name="0571c18" id="0571c18"></a><li>卷十八<a 
name="0571c19" id="0571c19"></a><ul><li>書問</li></ul></li><a 
name="0571c20" id="0571c20"></a><li>卷十九<a 
name="0571c21" id="0571c21"></a><ul><li>書問</li><li>請啟</li></ul></li><a 
name="0571c22" id="0571c22"></a><li>卷二十<a 
name="0571c23" id="0571c23"></a><ul><li>行狀</li><li>塔銘</li><li>祭文</li><li><span class="note">(附)</span>年譜</li><a 
name="0571c24" id="0571c24"></a><li>外藥病隨宜二卷</li><a 
name="0571c25" id="0571c25"></a><li>慶忠集二卷</li></ul></li></ul><a 
name="0571c26" id="0571c26"></a><a 
name="0571c27" id="0571c27"></a><a 
name="0571c28" id="0571c28"></a><a 
name="0571c29" id="0571c29"></a><a 
name="0571c30" id="0571c30"></a><a 
name="0572a01" id="0572a01"></a><p><span class="juanname">慶忠鐵壁機禪師語錄卷之一</span></p><a 
name="0572a02" id="0572a02"></a><p style="margin-left: 4em"><span class="byline">嗣法門人幻敏重編</span></p><a 
name="0572a03" id="0572a03"></a><p style="margin-left: 2em"><span class="headname">上堂</span></p><a 
name="0572a04" id="0572a04"></a><p style="text-indent: 0em; margin-left: 0em"><span class="linehead"></span>崇禎<span class="corr" title='[巳&gt;己]'>己</span>卯十月望日縉紳四眾等請師開法聚雲拈<a 
name="0572a05" id="0572a05"></a>疏云雲煙蝌蚪篆籀彩毫乃隨處無礙大法輪<span class="corr" title='[巳&gt;已]'>已</span>被<a 
name="0572a06" id="0572a06"></a>高田眾檀越轉了若也未見未聞且聽維那宣讀讀<a 
name="0572a07" id="0572a07"></a>畢以拄杖擊法座云須彌盧退位舜若多潛形拄杖<a 
name="0572a08" id="0572a08"></a>子無端惡發一任手疾眼親遂陞座拈香云此瓣香<a 
name="0572a09" id="0572a09"></a>輝天鑑地徹古通今息裹真空凝成幻有爇向爐中<a 
name="0572a10" id="0572a10"></a>供養諸佛諸祖天下大和尚此瓣香首出眾類萃拔<a 
name="0572a11" id="0572a11"></a>群倫有情全仗生成天地以之贊化爇向爐中奉祝<br><a 
name="0572a12" id="0572a12"></a>當今皇帝萬歲此瓣香補袞調羹鹽梅鼎沸在隱在顯<a 
name="0572a13" id="0572a13"></a>為金為湯爇向爐中奉為滿朝文武闔國公卿護法<a 
name="0572a14" id="0572a14"></a>宰官建寺檀越此瓣香一枝挺秀三聚粹精無動無<a 
name="0572a15" id="0572a15"></a>搖根深蒂固爇向爐中供養朝陽堂上月明師翁用<a 
name="0572a16" id="0572a16"></a>酬戒法此瓣香神出鬼沒氣辣煙腥硬似風雲軟如<a 
name="0572a17" id="0572a17"></a>金石爇向爐中供養傳靈山道脈六十二世上吹下<a 
name="0572a18" id="0572a18"></a>萬大和尚用酬法乳<span class="corr" title='[歛&gt;斂]'>斂</span>衣就座維那白椎云法筵龍<a 
name="0572a19" id="0572a19"></a>象眾當觀第一義師云方丈<span class="corr" title='[巳&gt;已]'>已</span>出了座<span class="corr" title='[巳&gt;已]'>已</span>登了香<span class="corr" title='[巳&gt;已]'>已</span><a 
name="0572a20" id="0572a20"></a>拈了還要觀甚麼第一義且向第二頭著眼豎拂子<a 
name="0572a21" id="0572a21"></a>云三世諸佛也不識汝等還會麼汝等既未會山僧<a 
name="0572a22" id="0572a22"></a>喚作甚麼若無山僧喚作底怎知汝等未會若無汝<a 
name="0572a23" id="0572a23"></a>等未會怎知三世諸佛不識三世諸佛為汝等出世<a 
name="0572a24" id="0572a24"></a>山僧為三世諸佛出世更有為山僧出世者麼速道<a 
name="0572a25" id="0572a25"></a>速道一僧出云踏破梅梢月休云火煉丹師云撞木<a 
name="0572a26" id="0572a26"></a>鐘進云踏破了也師云撞木鐘僧歸眾師云撞木鐘<a 
name="0572a27" id="0572a27"></a>乃云聚雲新木鐘扣擊得玲瓏千聖齊掩耳雪火一<a 
name="0572a28" id="0572a28"></a>鑪紅若是伶俐衲僧自具一副快便手腳纔見宗師<a 
name="0572a29" id="0572a29"></a>眼目定動早<span class="corr" title='[巳&gt;已]'>已</span>錯過了也所以下雨地必滑天晴日<a 
name="0572a30" id="0572a30"></a>光達喝中賓主棒下縱奪敲骨取髓痛下針錐玄節<a 
name="0572b01" id="0572b01"></a>要關拈一放一謹嚴高古細密簡明末後轉身異類<a 
name="0572b02" id="0572b02"></a>親切只得葫蘆苕帚四方八面一場打鬨且道如何<a 
name="0572b03" id="0572b03"></a>是即今為人處有意掩罏還點雪無心張弩更開弓<a 
name="0572b04" id="0572b04"></a>復舉黃檗往江西見馬大師大師<span class="corr" title='[巳&gt;已]'>已</span>遷化適百丈為<a 
name="0572b05" id="0572b05"></a>大師廬墓檗向前作禮云某甲特來見馬大師不期<a 
name="0572b06" id="0572b06"></a>無緣望和尚將從前參大師機緣舉似一兩則丈遂<a 
name="0572b07" id="0572b07"></a>舉一日再參馬祖祖見丈來遂取拂子豎起丈云即<a 
name="0572b08" id="0572b08"></a>此用離此用祖掛拂子於舊處良久云你已後開兩<a 
name="0572b09" id="0572b09"></a>片皮為人又作麼生丈亦取拂子豎起祖云即此用<a 
name="0572b10" id="0572b10"></a>離此用丈亦掛拂子於舊處祖震威一喝丈直得三<a 
name="0572b11" id="0572b11"></a>日耳聾黃檗聞舉不覺吐舌師云今日山僧為先師<a 
name="0572b12" id="0572b12"></a>廬墓汝等既欲山僧開兩片皮亦舉則參先師底機<a 
name="0572b13" id="0572b13"></a>緣與汝等汝等若不吐舌也是鐵打心肝喝一喝維<a 
name="0572b14" id="0572b14"></a>那再白云諦觀法王法法王法如是下座。</p><a 
name="0572b15" id="0572b15"></a><p style="text-indent: 0em; margin-left: 0em"><span class="linehead"></span>聚雲老人盡九上堂陽九陰六家給人足陰六陽九<a 
name="0572b16" id="0572b16"></a>直須知有九九<span class="corr" title='[巳&gt;已]'>已</span>盡衲僧鼻孔本正茲乃先師盡九<a 
name="0572b17" id="0572b17"></a>兼是山僧賤辰生死從來不相干且自因齋慶讚。</p><a 
name="0572b18" id="0572b18"></a><p style="text-indent: 0em; margin-left: 0em"><span class="linehead"></span>上堂以拄杖打圓相云天上星辰日月卓拄杖云地<a 
name="0572b19" id="0572b19"></a>下走飛魚鱉橫按拄杖云佛法不用商量豎起拄杖<a 
name="0572b20" id="0572b20"></a>云一任衲僧捫摸珍重諸人好承當莫把稱錘喚作<a 
name="0572b21" id="0572b21"></a>鐵不喚作鐵且道喚作甚麼。</p><a 
name="0572b22" id="0572b22"></a><p style="text-indent: 0em; margin-left: 0em"><span class="linehead"></span>高田二府夫人請上堂舉秦國夫人計法真力究狗<a 
name="0572b23" id="0572b23"></a>子無佛性話倏爾洞然無滯作偈呈慧祖云逐日看<a 
name="0572b24" id="0572b24"></a>經文如逢舊識人莫言頻有礙一舉一回新所以道<a 
name="0572b25" id="0572b25"></a>是法平等無有高下獻珠記八歲龍女擲刀可千數<a 
name="0572b26" id="0572b26"></a>屠兒人人鼻直眼橫箇箇頂天立地古今無異凡聖<a 
name="0572b27" id="0572b27"></a>豈殊只為不究目前因之種類各別豎拂子云還見<a 
name="0572b28" id="0572b28"></a>麼喝一喝云還聞麼見得的聲香味觸常三昧聞得<a 
name="0572b29" id="0572b29"></a>底明月影臨千澗水復擊禪床云今日不宜錯下註<a 
name="0572b30" id="0572b30"></a>腳。</p><a 
name="0572c01" id="0572c01"></a><p style="text-indent: 0em; margin-left: 0em"><span class="linehead"></span>上堂一棒一條痕久雨復還晴一摑一掌血凄風驚<a 
name="0572c02" id="0572c02"></a>落葉須彌頂上著錐子海底波斯痛不徹到此方知<a 
name="0572c03" id="0572c03"></a>世界寬珊瑚枝枝撐著月。</p><a 
name="0572c04" id="0572c04"></a><p style="text-indent: 0em; margin-left: 0em"><span class="linehead"></span>上堂問如何是生死不相干之處師云孤城小市十<a 
name="0572c05" id="0572c05"></a>字街前如何是鬼神覷不破之機師云還見座上麼<a 
name="0572c06" id="0572c06"></a>行到水窮山盡處何如師云看你作麼下腳如何是<a 
name="0572c07" id="0572c07"></a>百尺竿頭師云險進步後如何師云普僧禮拜師乃<a 
name="0572c08" id="0572c08"></a>云鬼神覷不破還歸破灶墮生死不相干到底是瞞<a 
name="0572c09" id="0572c09"></a>頇水窮山<span class="corr" title='[巳&gt;已]'>已</span>盡未是大究竟百尺竿頭人不見百花<a 
name="0572c10" id="0572c10"></a>春如上閑言長語若到慶忠門下一句也用不著何<a 
name="0572c11" id="0572c11"></a>以故我王庫內無如是刀。</p><a 
name="0572c12" id="0572c12"></a><p style="text-indent: 0em; margin-left: 0em"><span class="linehead"></span>淨信誕期請上堂虛空皮打皺海底復生花分明只<a 
name="0572c13" id="0572c13"></a>在面門上幾個逢渠幾個差急著眼漫咨嗟伶俜衣<a 
name="0572c14" id="0572c14"></a>下有光霞光霞透紺目澄清渾宇宙今日當陽用得<a 
name="0572c15" id="0572c15"></a>親是名極樂無量壽以手作接引勢云南無三界大<a 
name="0572c16" id="0572c16"></a>師。</p><a 
name="0572c17" id="0572c17"></a><p style="text-indent: 0em; margin-left: 0em"><span class="linehead"></span>謝事椽書請上堂舉文遠侍趙州行次州曰這裏造<a 
name="0572c18" id="0572c18"></a>得個巡舖文遠云把公驗來州與一摑遠曰公驗分<a 
name="0572c19" id="0572c19"></a>明過這文遠廝兒只解硬處拖鍬若是慶忠還他一<a 
name="0572c20" id="0572c20"></a>摑時但云夾帶未許常利不用庶得公私兩全恁麼<a 
name="0572c21" id="0572c21"></a>告報設有人問請和尚說佛法因甚純舉王法但向<a 
name="0572c22" id="0572c22"></a>道佛法王法原非兩案不是照詳便是照驗右仰眾<a 
name="0572c23" id="0572c23"></a>等通知一應帖票契文須憑上裁判斷今日謝事椽<a 
name="0572c24" id="0572c24"></a>書設供諸人不許向前問話何故鄉下有田宜早種<a 
name="0572c25" id="0572c25"></a>衙門無事莫頻來。</p><a 
name="0572c26" id="0572c26"></a><p style="text-indent: 0em; margin-left: 0em"><span class="linehead"></span>佛成道日上堂未離兜率<span class="corr" title='[巳&gt;已]'>已</span>降王宮未出母胎度人<a 
name="0572c27" id="0572c27"></a><span class="corr" title='[巳&gt;已]'>已</span>畢一點明星是瞞頇慶喜徒勞重添屑卓拄杖云<a 
name="0572c28" id="0572c28"></a>逢人不得錯舉復舉聚雲老人上堂云出眾者三十<a 
name="0572c29" id="0572c29"></a>棒不出眾者三十棒出眾不出眾三十棒可惜當時<a 
name="0572c30" id="0572c30"></a>座下沒有伶俐衲僧只得道個直下三玄<span class="corr" title='[巳&gt;已]'>已</span>露何曾<a 
name="0573a01" id="0573a01"></a>三要無施落花流水空去殿前古柏當機若是山僧<a 
name="0573a02" id="0573a02"></a>在時值恁麼道但作禮三拜看又如何折合。</p><a 
name="0573a03" id="0573a03"></a><p style="text-indent: 0em; margin-left: 0em"><span class="linehead"></span>出隊歸上堂拈拂子作搖鞀鼓勢云<span class="gaiji">[車*度]<!--gaiji,,1[車*度],2&#x2834F;,3--></span>轢轢轢輥輥<a 
name="0573a04" id="0573a04"></a>不是胭脂不是粉以拄杖橫肩云上一山放下拄杖<a 
name="0573a05" id="0573a05"></a>云下一嶺橫按拄杖云十字街前好合本有麼有麼<a 
name="0573a06" id="0573a06"></a>僧出師便喝僧云某甲話也未問因甚就喝師云交<a 
name="0573a07" id="0573a07"></a>易頭上有火進云請再道師云人情送隻馬買賣不<a 
name="0573a08" id="0573a08"></a>饒針日無生活計任是斗量金鼕鼕。</p><a 
name="0573a09" id="0573a09"></a><p style="text-indent: 0em; margin-left: 0em"><span class="linehead"></span>上堂僧問如何是如來禪師云問這話作甚麼如何<a 
name="0573a10" id="0573a10"></a>是祖師禪師云問這話作甚麼如何是超佛越祖禪<a 
name="0573a11" id="0573a11"></a>師云問這話作甚麼如何是芍藥花開菩薩面師云<a 
name="0573a12" id="0573a12"></a>三門前四個五個如何是棕櫚葉散夜叉頭師云殿<a 
name="0573a13" id="0573a13"></a>後邊七雙八雙問福足慧足時如何師云指上南山<a 
name="0573a14" id="0573a14"></a>翠袖裏東海深問今日設供善女與凌行婆是同是<a 
name="0573a15" id="0573a15"></a>別師云是同是別進云恁麼則與拄杖子同門出入<a 
name="0573a16" id="0573a16"></a>也師喝一喝僧禮拜師云可惜許便下座。</p><a 
name="0573a17" id="0573a17"></a><p style="text-indent: 0em; margin-left: 0em"><span class="linehead"></span>元旦上堂諺語云立過春漸漸溫慶忠道遇元日漸<a 
name="0573a18" id="0573a18"></a>漸吉漸漸溫且置漸漸吉又作麼生弓拋劍棄狼煙<a 
name="0573a19" id="0573a19"></a>息海晏河清樂太平僧問雙竹顯聚雲之兆嫩桂光<a 
name="0573a20" id="0573a20"></a>普覺之風如何是的揚慧祖宗乘一句師云遲日江<a 
name="0573a21" id="0573a21"></a>山麗進云四百年來事今朝令轉新師云春風花草<a 
name="0573a22" id="0573a22"></a>香。</p><a 
name="0573a23" id="0573a23"></a><p style="text-indent: 0em; margin-left: 0em"><span class="linehead"></span>劉成玉脫白請上堂這個無可名許他寄名這個不<a 
name="0573a24" id="0573a24"></a>可白許他脫白具得這般手眼任運歌舞成拍良久<a 
name="0573a25" id="0573a25"></a>云嶺前松嶺後竹飛花片片成珂玉玲瓏琬琰出珠<a 
name="0573a26" id="0573a26"></a>林南岫東溟山海足待價珍連城璧相隨來也承誰<a 
name="0573a27" id="0573a27"></a>力擊禪床云記取記取。</p><a 
name="0573a28" id="0573a28"></a><p style="text-indent: 0em; margin-left: 0em"><span class="linehead"></span>上堂天上月正圓人間號月半煙火壯花飛鑼鼓聲<a 
name="0573a29" id="0573a29"></a>相亂不道定制九旬何拘三月為限更有長明不夜<a 
name="0573a30" id="0573a30"></a>光大家著眼齊觀看。</p><a 
name="0573b01" id="0573b01"></a><p style="text-indent: 0em; margin-left: 0em"><span class="linehead"></span>上堂問如何是離心性法界師云金風催葉落如何<a 
name="0573b02" id="0573b02"></a>是即理事法界師云黃花燦晚秋僧拍掌云這是甚<a 
name="0573b03" id="0573b03"></a>麼法界師云要會前句則易要會後句則難僧便喝<a 
name="0573b04" id="0573b04"></a>師亦喝僧復喝師乃云生也生也行人顰蹙滅也滅<a 
name="0573b05" id="0573b05"></a>也野老謳歌堂頭既云入滅即今如何慶生莫是求<a 
name="0573b06" id="0573b06"></a>生本自無生耶錯莫是未滅何曾暫滅耶錯若會得<a 
name="0573b07" id="0573b07"></a>這兩錯一任說理說事可中更無兩頭論性論心個<a 
name="0573b08" id="0573b08"></a>裡全無滯搭橫施逆用倒弄顛拈未為分外驀豎拂<a 
name="0573b09" id="0573b09"></a>子云水牯牛來也。</p><a 
name="0573b10" id="0573b10"></a><p style="text-indent: 0em; margin-left: 0em"><span class="linehead"></span>上堂天上十九八七六地下五四三二一東家壁上<a 
name="0573b11" id="0573b11"></a>耕田西家灶裡種地蝦蟆腳板遼天蟭螟眼裡鬧市<a 
name="0573b12" id="0573b12"></a>恁麼告報切勿委悉若不委悉問取觀音大士。</p><a 
name="0573b13" id="0573b13"></a><p style="text-indent: 0em; margin-left: 0em"><span class="linehead"></span>中秋說戒兼與成都居士披剃上堂喝一喝云還委<a 
name="0573b14" id="0573b14"></a>悉麼若也知委參學事畢脫或未然且向唯心處薦<a 
name="0573b15" id="0573b15"></a>取拋棄家園也是唯心辭親割愛也是唯心斷除鬚<a 
name="0573b16" id="0573b16"></a>髮也是唯心投師學道也是唯心披五條七條二十<a 
name="0573b17" id="0573b17"></a>五條也是唯心從茲梵行具足在在光明時時皎潔<a 
name="0573b18" id="0573b18"></a>所以道吾心似秋月光明真皎潔無物堪比倫教我<a 
name="0573b19" id="0573b19"></a>如何說攝律儀戒諸惡莫作吾誓不為汝說攝善法<a 
name="0573b20" id="0573b20"></a>戒眾善奉行吾誓不為汝說饒益有情戒普度一切<a 
name="0573b21" id="0573b21"></a>眾生吾誓不為汝說除是不說外一齊付汝等汝等<a 
name="0573b22" id="0573b22"></a>應受持。</p><a 
name="0573b23" id="0573b23"></a><p style="text-indent: 0em; margin-left: 0em"><span class="linehead"></span>辭眾上堂臨行一句分明在拄杖頭邊別有天此是<a 
name="0573b24" id="0573b24"></a>吾家真宗旨珍重諸人莫妄傳。</p><a 
name="0573b25" id="0573b25"></a><p style="text-indent: 0em; margin-left: 0em"><span class="linehead"></span>師受請住酆都平都山地藏寺。</p><a 
name="0573b26" id="0573b26"></a><p style="text-indent: 0em; margin-left: 0em"><span class="headname">　　　三門</span></p><a 
name="0573b27" id="0573b27"></a><p style="text-indent: 0em; margin-left: 0em"><span class="linehead"></span>古人到院動輒引個門字慶忠到院全無忌諱只要<a 
name="0573b28" id="0573b28"></a>腳跟點地隨我進來。</p><a 
name="0573b29" id="0573b29"></a><p style="text-indent: 0em; margin-left: 0em"><span class="headname">　　　佛殿</span></p><a 
name="0573b30" id="0573b30"></a><p style="text-indent: 0em; margin-left: 0em"><span class="linehead"></span>巍巍堂堂磊磊落落禮拜亦得巍巍堂堂磊磊落落<a 
name="0573c01" id="0573c01"></a>不禮拜亦得今日新地藏到來禮拜底是不禮拜底<a 
name="0573c02" id="0573c02"></a>是良久云禮則彼此恭敬不禮各自稱尊。</p><a 
name="0573c03" id="0573c03"></a><p style="text-indent: 0em; margin-left: 0em"><span class="headname">　　　祖師殿</span></p><a 
name="0573c04" id="0573c04"></a><p style="text-indent: 0em; margin-left: 0em"><span class="linehead"></span>拈花會上赤鬍鬚棒喝堂中沒巴鼻但有干木盡隨<a 
name="0573c05" id="0573c05"></a>身逢著場來還作戲前三三後三三俱向這裡來如<a 
name="0573c06" id="0573c06"></a>一不到三十拄杖。</p><a 
name="0573c07" id="0573c07"></a><p style="text-indent: 0em; margin-left: 0em"><span class="headname">　　　伽藍</span></p><a 
name="0573c08" id="0573c08"></a><p style="text-indent: 0em; margin-left: 0em"><span class="linehead"></span>青蓮白社鬼沒神出至願未完這裡且住卓拄杖云<a 
name="0573c09" id="0573c09"></a>珍重珍重。</p><a 
name="0573c10" id="0573c10"></a><p style="text-indent: 0em; margin-left: 0em"><span class="headname">　　　三教堂</span></p><a 
name="0573c11" id="0573c11"></a><p style="text-indent: 0em; margin-left: 0em"><span class="linehead"></span>舉<span class="corr" title='[傳&gt;傅]'>傅</span>大士頭頂道冠身披袈裟足穿儒履謁梁武帝<a 
name="0573c12" id="0573c12"></a>帝問曰大士是道耶士提起袈裟大士是佛耶士翹<a 
name="0573c13" id="0573c13"></a>一足大士是儒耶士以手指道冠這大士用心不臧<a 
name="0573c14" id="0573c14"></a>直令佛心天子分疏不下若是慶忠則不然喚作道<a 
name="0573c15" id="0573c15"></a>亦得喚作儒亦得喚作釋亦得。</p><a 
name="0573c16" id="0573c16"></a><p style="text-indent: 0em; margin-left: 0em"><span class="headname">　　　方丈</span></p><a 
name="0573c17" id="0573c17"></a><p style="text-indent: 0em; margin-left: 0em"><span class="linehead"></span>周圍百寸前後十尺魔外潛形佛祖難覷中間有個<a 
name="0573c18" id="0573c18"></a>獨尊道是衲僧巴鼻喝一喝。</p><a 
name="0573c19" id="0573c19"></a><p style="text-indent: 0em; margin-left: 0em"><span class="linehead"></span>上堂拈疏云離形絕相文彩全彰字黑紙紅點畫不<a 
name="0573c20" id="0573c20"></a>露維那試道看顧法座云十方無壁落四面亦無門<a 
name="0573c21" id="0573c21"></a>踏過空王殿毗盧頂上行遂陞拈香祝<br><a 
name="0573c22" id="0573c22"></a>聖畢次拈云此瓣香精英赫奕顯發有時不自空來豈<a 
name="0573c23" id="0573c23"></a>從有得爇向爐中供養上吹下萬先師大和尚用酬<a 
name="0573c24" id="0573c24"></a>法乳就坐維那白槌乃云無上妙道迥絕言詮但有<a 
name="0573c25" id="0573c25"></a>傳宣俱為戲論山僧即今事不獲<span class="corr" title='[巳&gt;已]'>已</span>只得向古人邊<a 
name="0573c26" id="0573c26"></a>舉似昔日地藏云眾生度盡方證菩提地獄未空誓<a 
name="0573c27" id="0573c27"></a>不成佛新地藏則不然眾生未度<span class="corr" title='[巳&gt;已]'>已</span>證菩提地獄本<a 
name="0573c28" id="0573c28"></a>空誓必成佛設有個漢出來云佛之一字吾不喜聞<a 
name="0573c29" id="0573c29"></a>但向道有水皆含月無山不帶雲再白椎師下座。</p><a 
name="0573c30" id="0573c30"></a><p style="text-indent: 0em; margin-left: 0em"><span class="linehead"></span>沈子佩孝廉請上堂問子佩居士名奕瑋且道父母<a 
name="0574a01" id="0574a01"></a>未生前名甚麼師云山青水綠進云這個與居士相<a 
name="0574a02" id="0574a02"></a>去多少師云月白風清僧禮拜師乃云秖這是是甚<a 
name="0574a03" id="0574a03"></a>麼千言萬言言不出千行萬行踏不著若果踏得著<a 
name="0574a04" id="0574a04"></a>平山何難舉趾若果言得出平山何難道破豈但平<a 
name="0574a05" id="0574a05"></a>山即諸佛諸祖古今賢聖亦難踏著亦難道破子佩<a 
name="0574a06" id="0574a06"></a>居士自青雲得路後欲追丹霞嬾庵之步溯水西上<a 
name="0574a07" id="0574a07"></a>得覯平山復自峨眉而轉覓從派於山野雖然佛法<a 
name="0574a08" id="0574a08"></a>無多子久長難得人倘日後果能踏著道破不妨出<a 
name="0574a09" id="0574a09"></a>平山一頭去。</p><a 
name="0574a10" id="0574a10"></a><p style="text-indent: 0em; margin-left: 0em"><span class="linehead"></span>上堂問某向偏位中來請師向正位中接師喝云是<a 
name="0574a11" id="0574a11"></a>偏是正進云豈無方便師便打問如何是大修行人<a 
name="0574a12" id="0574a12"></a>安身處師云野寺含青靄進云還有趣向處麼師云<a 
name="0574a13" id="0574a13"></a>長江泛白波乃云言發非聲喝一喝云喚作聲得麼<a 
name="0574a14" id="0574a14"></a>色前不物豎拂子云喚作色得麼言發非聲有照有<a 
name="0574a15" id="0574a15"></a>用色前不物為實為權照用權實賓主歷然恁麼分<a 
name="0574a16" id="0574a16"></a>明簡辨一任舉似諸方。</p><a 
name="0574a17" id="0574a17"></a><p style="text-indent: 0em; margin-left: 0em"><span class="linehead"></span>上堂西來直指大意顧鑑頻頻舉似佛印面上兩行<a 
name="0574a18" id="0574a18"></a>如來胸前卍字舉起也毗盧喪其全身放下也普賢<a 
name="0574a19" id="0574a19"></a>失其本事不舉不放又作麼生說似一物即不中。</p><a 
name="0574a20" id="0574a20"></a><p style="text-indent: 0em; margin-left: 0em"><span class="linehead"></span>說戒上堂頭上是天腳下是地棒打石人頭嚗嚗論<a 
name="0574a21" id="0574a21"></a>實事兩頭不管中間不繫釋迦彌勒觀音勢至行藏<a 
name="0574a22" id="0574a22"></a>虛實自家知一句了然超百億顧大眾云且道是那<a 
name="0574a23" id="0574a23"></a>一句<span class="gaiji">&#x807B;<!--gaiji,,1[漸/耳],2&#x807B;,3--></span>。</p><a 
name="0574a24" id="0574a24"></a><p style="text-indent: 0em; margin-left: 0em"><span class="linehead"></span>上堂說理說事纏腳縛手論教論宗缽外生涯歸燕<a 
name="0574a25" id="0574a25"></a>何須鉤簾出蠅豈在穴紙真語者實語者若是好秀<a 
name="0574a26" id="0574a26"></a>才會用之乎也。</p><a 
name="0574a27" id="0574a27"></a><p style="text-indent: 0em; margin-left: 0em"><span class="linehead"></span>上堂橫按拄杖云慣弄靈蛇之勢赫赫萬層活捉生<a 
name="0574a28" id="0574a28"></a>馬之威昂昂千里撒漫天網打稱意魚放破空矢落<a 
name="0574a29" id="0574a29"></a>沖霄鶴點即不到到即不點正恁麼時且問是誰家<a 
name="0574a30" id="0574a30"></a>風月僧競出師下座以拄杖一時打散。</p><a 
name="0574b01" id="0574b01"></a><p style="text-indent: 0em; margin-left: 0em"><span class="linehead"></span>上堂豎拂子云會麼長者長法身短者短法身拾金<a 
name="0574b02" id="0574b02"></a>還是窖金人夜來混沌顛落地萬象森羅總不經上<a 
name="0574b03" id="0574b03"></a>大人可知禮妙湛總持不動尊佛祖位中留不住一<a 
name="0574b04" id="0574b04"></a>腳踏翻明月村誶大吉利。</p><a 
name="0574b05" id="0574b05"></a><p style="text-indent: 0em; margin-left: 0em"><span class="linehead"></span>上堂今日月中十五集眾上堂打鼓甘草不別黃連<a 
name="0574b06" id="0574b06"></a>牛肝豈異馬肚一生慣住娑婆不願超佛越祖復喝<a 
name="0574b07" id="0574b07"></a>一喝云觀音妙智力能救世間苦。</p><a 
name="0574b08" id="0574b08"></a><p style="text-indent: 0em; margin-left: 0em"><span class="linehead"></span>淨信祈嗣請上堂問如何是賓中賓師云虛空呈寶<a 
name="0574b09" id="0574b09"></a>劍如何是賓中主師云陸地淹孤舟如何是主中賓<a 
name="0574b10" id="0574b10"></a>師云山僧有分如何是主中主師云闍黎無分乃云<a 
name="0574b11" id="0574b11"></a>若說有法明明歷歷若說無法澄澄寂寂若說亦有<a 
name="0574b12" id="0574b12"></a>亦無法非非是是畢竟如何豎拂子云拂子別行一<a 
name="0574b13" id="0574b13"></a>路去也應如是長壽如是富饒如是果位如是男女<a 
name="0574b14" id="0574b14"></a>放下拂子云收卷餘懷無一事他年滿眼慶三多。</p><a 
name="0574b15" id="0574b15"></a><p style="text-indent: 0em; margin-left: 0em"><span class="linehead"></span>解制上堂十五日<span class="corr" title='[巳&gt;已]'>已</span>前有法說十五日<span class="corr" title='[巳&gt;已]'>已</span>後無法說<a 
name="0574b16" id="0574b16"></a>有法說也海晏河清無法說也乾坤失色海晏河清<a 
name="0574b17" id="0574b17"></a>乾坤失色要識一貫兩個五百正當十五日當陽迥<a 
name="0574b18" id="0574b18"></a>鐵壁更請問如何通身手眼具結制四月期<span class="corr" title='[巳&gt;已]'>已</span>圓放<a 
name="0574b19" id="0574b19"></a>開一路何拘繫復舉洞山寶鏡三昧云臣奉於君子<a 
name="0574b20" id="0574b20"></a>順於父不順非孝不奉非輔潛行密用如愚若▆但<a 
name="0574b21" id="0574b21"></a>能相續名主中主師云所謂主者有天下之主有一<a 
name="0574b22" id="0574b22"></a>國之主有一家之主有一司之主如我宣慰檀越自<a 
name="0574b23" id="0574b23"></a>割土分茅來其勤王事每立奇勳茲因後主馬萬年<a 
name="0574b24" id="0574b24"></a>嗣職特令壽山古雲二座到山尊崇檀度為求帶礪<a 
name="0574b25" id="0574b25"></a>悠長是善能相續者也相續之義畢竟如何十影不<a 
name="0574b26" id="0574b26"></a>勞鞭策力萬年豐境樂無虞。</p><a 
name="0574b27" id="0574b27"></a><p style="text-indent: 0em; margin-left: 0em"><span class="linehead"></span>上堂匝地紅輪輝宇宙十方無土亦無心山僧不是<a 
name="0574b28" id="0574b28"></a>輕饒舌撲碎虛空沒點痕。</p><a 
name="0574b29" id="0574b29"></a><p style="text-indent: 0em; margin-left: 0em"><span class="linehead"></span>上堂豎拂子云牛頭沒馬頭回凄風驚落葉愛日暖<a 
name="0574b30" id="0574b30"></a>林輝惟有衲僧沒四序隨緣普化一聲雷喝一喝。</p><a 
name="0574c01" id="0574c01"></a><p style="text-indent: 0em; margin-left: 0em"><span class="linehead"></span>師受都憲文葦庵同兄孺白司李陳蝶庵令子六符<a 
name="0574c02" id="0574c02"></a>暨闔郡紳衿請住涪州吟翁寺入院。</p><a 
name="0574c03" id="0574c03"></a><p style="text-indent: 0em; margin-left: 0em"><span class="headname">　　　佛殿</span></p><a 
name="0574c04" id="0574c04"></a><p style="text-indent: 0em; margin-left: 0em"><span class="linehead"></span>覿面巍巍若可為吟翁寺裡正來歸桓因插草今何<a 
name="0574c05" id="0574c05"></a>在惟有迦文動地輝即於是日。</p><a 
name="0574c06" id="0574c06"></a><p style="text-indent: 0em; margin-left: 0em"><span class="linehead"></span>上堂拈疏云有文句名說通無文句名宗通且道這<a 
name="0574c07" id="0574c07"></a>個是說是宗是有是無者些且置欲識向上關頭但<a 
name="0574c08" id="0574c08"></a>看下腳一步維那宣疏師遂陞座拈香云此一瓣香<a 
name="0574c09" id="0574c09"></a>慈煙永結悲焰常明淨穢不分其馨異同豈別其味<a 
name="0574c10" id="0574c10"></a>今則第三番拈出爇向爐中普申供養伏願一人行<a 
name="0574c11" id="0574c11"></a>健萬國寧界地敝豐城之境汗馬御調狼煙息河江<a 
name="0574c12" id="0574c12"></a>濬覺海之波造廬命錫自天來擊壤歌謠從野至老<a 
name="0574c13" id="0574c13"></a>稚存亡獲益農工商賈安饒慧命傳不盡之燈人天<a 
name="0574c14" id="0574c14"></a>樂無窮之慶就座維那白槌竟僧問宗通說通且置<a 
name="0574c15" id="0574c15"></a>如何是向上一路師云快馬跨金鞭進云坐斷報化<a 
name="0574c16" id="0574c16"></a>佛頭憑誰利生接物師云虛空眉滿地進云始信路<a 
name="0574c17" id="0574c17"></a>遙知馬力日久見人心師云衣冠束帶正當時問黃<a 
name="0574c18" id="0574c18"></a>時靈山演教今日吟翁說法是同是別師云月照鑑<a 
name="0574c19" id="0574c19"></a>湖飛琥珀進云如何是拈花大意師云風臨黔水閃<a 
name="0574c20" id="0574c20"></a>鱗龍問牙如金爪口似血盆吞佛噉祖的來時和尚<a 
name="0574c21" id="0574c21"></a>作麼生接師震威一喝進云良醫三十載毒殺許多<a 
name="0574c22" id="0574c22"></a>人師云傷著也乃云法幢纔展未許帶水拖泥利濟<a 
name="0574c23" id="0574c23"></a>初行那堪絲來線去不見睦州凡遇僧來便云現成<a 
name="0574c24" id="0574c24"></a>公案如何是現成公案<span class="gaiji">&#x807B;<!--gaiji,,1[漸/耳],2&#x807B;,3--></span>雪到青山云不老風來綠<a 
name="0574c25" id="0574c25"></a>竹嚮笙簧更聽同鄉一曲多年不作枌榆夢六甲神<a 
name="0574c26" id="0574c26"></a>符急如火翩翩栩栩飛上天誰是莊周誰是我囉囉<a 
name="0574c27" id="0574c27"></a>哩喜相逢仰高俯就兩人龍法門何幸瞻五柳相將<a 
name="0574c28" id="0574c28"></a>攜手過靈峰擲拂子喝一喝再白槌下座。</p><a 
name="0574c29" id="0574c29"></a><p style="text-indent: 0em; margin-left: 0em"><span class="linehead"></span>六符陳文學法名燈譜請上堂問儒釋門庭角立如<a 
name="0574c30" id="0574c30"></a>何是兼濟路頭師以拂子向空劃一畫云見麼進云<a 
name="0575a01" id="0575a01"></a>恁麼則桂林藏獅子法海起獰龍師云不是過去問<a 
name="0575a02" id="0575a02"></a>斷臂酬雪嶺解帶鎮金山當時得個甚麼師亦以拂<a 
name="0575a03" id="0575a03"></a>子向空劃一畫云見麼進云有個沒量大人不斷不<a 
name="0575a04" id="0575a04"></a>解還得也未師云不是過去僧禮拜師又以拂子向<a 
name="0575a05" id="0575a05"></a>空劃一畫云吾有一字之關福全慧全壽全不獨文<a 
name="0575a06" id="0575a06"></a>經武緯兼之虎嘯龍旋既為是父是子且有兄難弟<a 
name="0575a07" id="0575a07"></a>難龍神八部生喜賢聖佛祖成歡出世能超九萬入<a 
name="0575a08" id="0575a08"></a>世可化三千是甚麼字恁般奇特顧視左右云普。</p><a 
name="0575a09" id="0575a09"></a><p style="text-indent: 0em; margin-left: 0em"><span class="linehead"></span>上堂以拄杖作把釣勢云短杖簑衣意氣濃垂釣溪<a 
name="0575a10" id="0575a10"></a>畔有芙蓉嫩雲西岫東拖水小竹橫煙順接風洙泗<a 
name="0575a11" id="0575a11"></a>泗州原不異浮杯杯渡一般同游鱗寧向直中餌莫<a 
name="0575a12" id="0575a12"></a>負拋綸海上翁道者出師云是僧是俗進云莊生不<a 
name="0575a13" id="0575a13"></a>覺為蝴蝶蘇子空擬作比丘師云雲從龍風從虎聖<a 
name="0575a14" id="0575a14"></a>人作而萬物睹本乎天者親上上律天時本乎地者<a 
name="0575a15" id="0575a15"></a>親下下襲水土土能生金金主三六九九九八十一<a 
name="0575a16" id="0575a16"></a>一歸何處卓拄杖云囌嚧<span class="gaiji">[口*悉]<!--gaiji,,1[口*悉],2&#x35ED;,3--></span>哩娑婆訶。</p><a 
name="0575a17" id="0575a17"></a><p style="text-indent: 0em; margin-left: 0em"><span class="linehead"></span>上堂說玄說要滴水難消拈提因緣順應時節昨半<a 
name="0575a18" id="0575a18"></a>偈居士預呈問道一頌四十年來未暇遊只愁腳跟<a 
name="0575a19" id="0575a19"></a>欠穩欲參宗印到溪頭有疑不妨問來傳心負笈三<a 
name="0575a20" id="0575a20"></a>更蚤明眼人瞞不得透頂玄機一句抽那一句是透<a 
name="0575a21" id="0575a21"></a>頂玄機請居士出來道看若是道得出山僧性命在<a 
name="0575a22" id="0575a22"></a>半偈手裡居士向前作禮云木落水寒人老髮師呵<a 
name="0575a23" id="0575a23"></a>呵下座。</p><a 
name="0575a24" id="0575a24"></a><p style="text-indent: 0em; margin-left: 0em"><span class="linehead"></span>五果山靜主請上堂佛說五果四向不在人間天上<a 
name="0575a25" id="0575a25"></a>而今鐵面斬新更請單刀直上有麼有麼蝶庵居士<a 
name="0575a26" id="0575a26"></a>出師便喝士云此一喝有多少重師以拄杖作秤勢<a 
name="0575a27" id="0575a27"></a>士拂袖歸師下座。</p><a 
name="0575a28" id="0575a28"></a><p style="text-indent: 0em; margin-left: 0em"><span class="linehead"></span>上堂良久云喚作清淨法身錯過了也喝一喝云喚<a 
name="0575a29" id="0575a29"></a>作圓滿報身錯過了也目顧四方手指上下云喚作<a 
name="0575a30" id="0575a30"></a>千百億化身錯過了也畢竟如何錯錯錯。</p><a 
name="0575b01" id="0575b01"></a><p style="text-indent: 0em; margin-left: 0em"><span class="linehead"></span>上堂維那白椎師云今日太說多了便下座。</p><a 
name="0575b02" id="0575b02"></a><p style="text-indent: 0em; margin-left: 0em"><span class="linehead"></span>元旦上堂月白風輕處堯天舜日新蒼崖懸碧蒂幽<a 
name="0575b03" id="0575b03"></a>谷隱寒津虛室生光燄長空絕幻雲雨滋蘭竹茂石<a 
name="0575b04" id="0575b04"></a>映斗星橫伏虎山頭嘯潛龍水內聲乾坤踏破後大<a 
name="0575b05" id="0575b05"></a>地吼雷音此吹萬先師住朱提山朝陽洞語也試問<a 
name="0575b06" id="0575b06"></a>這乾坤作麼生踏頓足一下還見麼這雷音又如何<a 
name="0575b07" id="0575b07"></a>吼喝一喝還聞麼若也聞見分明借婆帔子拜婆年<a 
name="0575b08" id="0575b08"></a>和氣溫風遍天下脫或未爾惟祝<br><a 
name="0575b09" id="0575b09"></a>皇圖標有道同瞻佛日照無窮。</p><a 
name="0575b10" id="0575b10"></a><p style="text-indent: 0em; margin-left: 0em"><span class="linehead"></span>上堂舉南泉云王老師自小養一頭水牯牛擬向溪<a 
name="0575b11" id="0575b11"></a>東牧不免犯他國王水草擬向溪西牧不免犯他國<a 
name="0575b12" id="0575b12"></a>王水草不如隨分納些些總不得見恁麼說話大似<a 
name="0575b13" id="0575b13"></a>掩耳偷鈴山僧卻不然青牛對白牛江水向中流若<a 
name="0575b14" id="0575b14"></a>問其間意起眼看孤舟且道與王老師相去多少。</p><a 
name="0575b15" id="0575b15"></a><p style="text-indent: 0em; margin-left: 0em"><span class="linehead"></span>上堂柳絮走毛毬梨花飛蛺蝶腦後抽獠牙秤錘渾<a 
name="0575b16" id="0575b16"></a>身血東海正揚聲南山喜不徹此語若大行莫謂是<a 
name="0575b17" id="0575b17"></a>予說。</p><a 
name="0575b18" id="0575b18"></a><p style="text-indent: 0em; margin-left: 0em"><span class="linehead"></span>聞慈母王孺人謝世上堂去去實不去途中須善為<a 
name="0575b19" id="0575b19"></a>來來實不來路上莫虧為如我慈母胎教恩深卜居<a 
name="0575b20" id="0575b20"></a>德厚喚作虧為得麼兩次割股救夫長年持齋奉佛<a 
name="0575b21" id="0575b21"></a>喚作虧為得麼及至世亂莫容乘時先退喚作虧為<a 
name="0575b22" id="0575b22"></a>得麼豎拂子云途中路上莫商量來去惟乘斯願長<a 
name="0575b23" id="0575b23"></a>斯願既乘無來去無來來去自平常。</p><a 
name="0575b24" id="0575b24"></a><p style="text-indent: 0em; margin-left: 0em"><span class="linehead"></span>上堂烏龜向火乃劫前未兆之機碓嘴開花實教外<a 
name="0575b25" id="0575b25"></a>別傳之旨露迥迥山明水秀孤燦燦日往月來庭前<a 
name="0575b26" id="0575b26"></a>柏子正呈機座後桃花<span class="corr" title='[巳&gt;已]'>已</span>映色正恁麼時是誰家曲<a 
name="0575b27" id="0575b27"></a>調卓拄杖云止止不須說我法妙難思。</p><a 
name="0575b28" id="0575b28"></a><p style="text-indent: 0em; margin-left: 0em"><span class="linehead"></span>上堂天上無彌勒地下無彌勒日出滿山紅蘆開兩<a 
name="0575b29" id="0575b29"></a>岸白葦渡碧眼僧花拈黃面客撞著石波斯幾個知<a 
name="0575b30" id="0575b30"></a>恩德擊禪床一下。</p><a 
name="0575c01" id="0575c01"></a><p style="text-indent: 0em; margin-left: 0em"><span class="linehead"></span>啟藏上堂以字不成以八字未是八金鉤解遼天二<a 
name="0575c02" id="0575c02"></a>人左右掛佛祖不敢前三藏居其下且道是甚麼字<a 
name="0575c03" id="0575c03"></a>這奇特以拂子作火云若人識得參學事畢。</p><a 
name="0575c04" id="0575c04"></a><a 
name="0575c05" id="0575c05"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　<span class="note">(敕建南海普陀山法雨禪寺嗣法孫別庵<br><a 
name="0575c06" id="0575c06"></a>　　　　　統捐衣貲四十兩重刊<br><a 
name="0575c07" id="0575c07"></a>　　　　鐵祖語錄十卷<br><a 
name="0575c08" id="0575c08"></a><br><a 
name="0575c09" id="0575c09"></a>　　　　　　　　　　嘉興楞嚴十經坊（夏維寧　倪爾繩）刻)</span></p></div></div><a 
name="0575c10" id="0575c10"></a><p><span class="juanname">慶忠鐵壁機禪師語錄卷之一終</span></p>
<hr>【經文資訊】嘉興藏第 29 冊 No. B241 慶忠鐵壁機禪師語錄<br>【版本記錄】CBETA 電子佛典 Rev. 1.12 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2dfe.html?index=J29nB241" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB241_001 by HTTrack Website Copier/3.x [XR&CO'2008], Tue, 03 Jun 2014 00:40:27 GMT -->
</html>
