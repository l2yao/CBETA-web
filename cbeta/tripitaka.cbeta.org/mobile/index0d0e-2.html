<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB392_005 by HTTrack Website Copier/3.x [XR&CO'2008], Tue, 03 Jun 2014 00:57:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaac29.gif?utmac=MO-30696269-4&amp;utmn=487892306&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB392_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index88f6.html?index=J37nB392_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B392 寒松操禪師語錄 (20卷)<br/>【清 智操說　德昊編（依駒本印）】<br/>第 5 卷</p>
	<a href="indexfacf.html?index=J37nB392_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B392" sutra_name="寒松操禪師語錄" sutra_juan="[卷5]">　
<a 
name="0581b01" id="0581b01"></a><p><span class="juanname">寒松操禪師語錄卷第五</span></p><a 
name="0581b02" id="0581b02"></a><p style="margin-left: 4em"><span class="byline">嗣法門人德現編錄</span></p><a 
name="0581b03" id="0581b03"></a><p style="margin-left: 2em"><span class="headname">住安慶寶嚴山雲際寺語錄</span></p><a 
name="0581b04" id="0581b04"></a><p style="text-indent: 0em; margin-left: 0em"><span class="linehead"></span>闔山請上堂拈香此一瓣香造化三才總持萬象祝<a 
name="0581b05" id="0581b05"></a>一人之睿算兆億姓之謳歌此一瓣香道秉賢良德<a 
name="0581b06" id="0581b06"></a>存忠孝奉為皇家柱石永成佛國金湯此一瓣香非<a 
name="0581b07" id="0581b07"></a>正非偏一度焚來毒似鳩離名離相五番爇出烈如<a 
name="0581b08" id="0581b08"></a>砒供養越州雲門顯聖堂上洞宗正傳第二十九世<a 
name="0581b09" id="0581b09"></a>百愚斯老和尚不惟出處分明且貴本源有自斂衣<a 
name="0581b10" id="0581b10"></a>就座白椎竟師云金雞宿水啼聲聲而石屋嵐橋石<a 
name="0581b11" id="0581b11"></a>蚌含珠光燦燦而考峰峙錫人天承蔭覆遠遺宋世<a 
name="0581b12" id="0581b12"></a>槐陰凡聖得交參近現吳中石像於此廣大門風威<a 
name="0581b13" id="0581b13"></a>德自在時時為諸公發向上機轉第一義更欲山僧<a 
name="0581b14" id="0581b14"></a>搖脣鼓舌堪作甚麼祇緣一向遠遊到處提攜今日<a 
name="0581b15" id="0581b15"></a>歸來了無一字敢借拂子威光別顯神通去也揮拂<a 
name="0581b16" id="0581b16"></a>云一別寶嚴三十年孤笻萬里任翛然祇知去日眉<a 
name="0581b17" id="0581b17"></a>橫眼依舊回時耳墜肩雲散東林猶吐月石環西澗<a 
name="0581b18" id="0581b18"></a>尚鳴泉風光似昔誰相委祖意從來不變遷喝一喝<a 
name="0581b19" id="0581b19"></a>復舉投子同禪師因僧問如何是一大事因緣子云<a 
name="0581b20" id="0581b20"></a>尹司空請山僧開堂師云投子雖則答處孤危用處<a 
name="0581b21" id="0581b21"></a>峻峭人情佛事兩得周全簡點將來不無滲漏有問<a 
name="0581b22" id="0581b22"></a>新雲際如何是一大事因緣但云龍袖拂開千聖眼<a 
name="0581b23" id="0581b23"></a>金毛獅子奮全威復白椎下座。</p><a 
name="0581b24" id="0581b24"></a><p style="text-indent: 0em; margin-left: 0em"><span class="linehead"></span>聖節上堂前佛後佛佛心無量不論頂天履地祇宜<a 
name="0581b25" id="0581b25"></a>玉出崑岡人王法王王道同彰任他含齒戴髮盡是<a 
name="0581b26" id="0581b26"></a>率賓歸王一人有慶萬壽無疆一佛出現千佛讚揚<a 
name="0581b27" id="0581b27"></a>未審讚揚甚麼化被草木賴及萬方。</p><a 
name="0581b28" id="0581b28"></a><p style="text-indent: 0em; margin-left: 0em"><span class="linehead"></span>回里掃墓闔族請上堂無為至孝異常未審諸人會<a 
name="0581b29" id="0581b29"></a>否欲酬罔極深恩須識本來父母灼然識得本來父<a 
name="0581b30" id="0581b30"></a>母落處則知自己落處知得自己落處則明佛祖落<a 
name="0581c01" id="0581c01"></a>處明得佛祖落處便可橫身宇宙獨步大方提出格<a 
name="0581c02" id="0581c02"></a>之機行逸群之令不動微塵坐寶王剎不舒長舌轉<a 
name="0581c03" id="0581c03"></a>大法輪俾人人達本生緣使箇箇知恩有地所以道<a 
name="0581c04" id="0581c04"></a>流轉三界中恩愛不能捨棄恩入無為真是報恩者<a 
name="0581c05" id="0581c05"></a>大眾祇如山僧別去三十餘載今日自遠回鄉作麼<a 
name="0581c06" id="0581c06"></a>生與本來父母相見良久云白雲千里人回首紅葉<a 
name="0581c07" id="0581c07"></a>一谿霜滿天。</p><a 
name="0581c08" id="0581c08"></a><p style="text-indent: 0em; margin-left: 0em"><span class="linehead"></span>父忌日上堂父有出塵心年深未得遂兒無出世心<a 
name="0581c09" id="0581c09"></a>為覓父歸地遍尋不見蹤薙染代其志今經三十年<a 
name="0581c10" id="0581c10"></a>晨夕未常易處處得逢渠頭頭得奉侍春去與秋來<a 
name="0581c11" id="0581c11"></a>面目曾無二昔救方家數十人千金不受咸稱義年<a 
name="0581c12" id="0581c12"></a>年九日菊花新剩有東籬常作忌<span class="note">(甲戌之變救方玉華等厚報不受)</span>。</p><a 
name="0581c13" id="0581c13"></a><p style="text-indent: 0em; margin-left: 0em"><span class="linehead"></span>古璞侍者薦親請上堂父母非我親誰是最親者諸<a 
name="0581c14" id="0581c14"></a>佛非我道誰是最道者古人與麼說話未免轉涉多<a 
name="0581c15" id="0581c15"></a>岐拈拄杖云父母非我親者是最親者諸佛非我道<a 
name="0581c16" id="0581c16"></a>者是最道者能從者裏洞徹玄微大海長河一任攪<a 
name="0581c17" id="0581c17"></a>為酥酪刀山劍樹直教變作瓊林無淨上可求無娑<a 
name="0581c18" id="0581c18"></a>婆可棄無涅槃可證無生死可了其來也月映滄海<a 
name="0581c19" id="0581c19"></a>其去也雲過太虛雖然若是不去不來又作麼生卓<a 
name="0581c20" id="0581c20"></a>一卓云鸞鳳不棲無影樹峰巒一帶海雲遮。</p><a 
name="0581c21" id="0581c21"></a><p style="text-indent: 0em; margin-left: 0em"><span class="linehead"></span>母忌日上堂出家非是惜閒身矢志空門報二親不<a 
name="0581c22" id="0581c22"></a>向天宮為說法豈從地府示前因花開九夏萱初放<a 
name="0581c23" id="0581c23"></a>香綻三秋桂乍新我母音容恒不改何須問佛定蓮<a 
name="0581c24" id="0581c24"></a>生便下座。</p><a 
name="0581c25" id="0581c25"></a><p style="text-indent: 0em; margin-left: 0em"><span class="linehead"></span>示眾鯤化而為鵬魚化而為龍然而鯤之與鵬魚之<a 
name="0581c26" id="0581c26"></a>與龍未始有二也良由養性情變氣質故耳性情不<a 
name="0581c27" id="0581c27"></a>養終成凡鳥氣質不變卒為困魚安得有摶風激水<a 
name="0581c28" id="0581c28"></a>拏雲攫霧之用哉爾等既入空門大不容易必須削<a 
name="0581c29" id="0581c29"></a>人我屏是非絕名利五色無以昏其眸五音無以亂<a 
name="0581c30" id="0581c30"></a>其聽千機無以攪其神出處行藏使人莫測若是正<a 
name="0582a01" id="0582a01"></a>眼看來猶未是向上事且作麼生是向上事喝一喝<a 
name="0582a02" id="0582a02"></a>云青林有雀安知鵠碧海非鯤不化鵬。</p><a 
name="0582a03" id="0582a03"></a><p style="text-indent: 0em; margin-left: 0em"><span class="linehead"></span>祈晴上堂連朝風雨溼天關浸爛衲僧鼻不乾喝一<a 
name="0582a04" id="0582a04"></a>喝云放教一輪紅日現乾坤無處不開顏大眾見麼<a 
name="0582a05" id="0582a05"></a>卓拄杖下座。</p><a 
name="0582a06" id="0582a06"></a><p style="text-indent: 0em; margin-left: 0em"><span class="linehead"></span>上堂舉瑞巖海禪師造雲居居問甚麼物恁麼來巖<a 
name="0582a07" id="0582a07"></a>於言下大悟有頌曰雲居甚麼物問若頭恍惚直下<a 
name="0582a08" id="0582a08"></a>便承當猶是生埋沒師云喫官酒臥官街當處死當<a 
name="0582a09" id="0582a09"></a>處埋擊香几云他時後日莫受人瞞。</p><a 
name="0582a10" id="0582a10"></a><p style="text-indent: 0em; margin-left: 0em"><span class="linehead"></span>示眾欲壘九層之臺一簣為始欲行千里之路一步<a 
name="0582a11" id="0582a11"></a>為初今晚是結制之初人人正宜磨礱志氣抖擻精<a 
name="0582a12" id="0582a12"></a>神發大疑情起大勇猛無論一七二七一期兩期辦<a 
name="0582a13" id="0582a13"></a>取一片鐵石身心拌取一條赤窮性命將昔日在諸<a 
name="0582a14" id="0582a14"></a>方所學所得尖新語句錦繡文章一放放下縛作一<a 
name="0582a15" id="0582a15"></a>團拋去東洋大海置之莫顧單從無義味話頭上立<a 
name="0582a16" id="0582a16"></a>定腳跟與之抵捱將去似鐵壁銀山一般過不得要<a 
name="0582a17" id="0582a17"></a>過打不通要通直待人境寂心法空是非盡情識忘<a 
name="0582a18" id="0582a18"></a>久久純熟自然解脫如洞山睹水雲門折足臨濟還<a 
name="0582a19" id="0582a19"></a>拳溈仰撥火法眼詞窮皆是偷心泯絕知解脫落能<a 
name="0582a20" id="0582a20"></a>所俱盡得失兩忘似空合空如水投水既非勉強安<a 
name="0582a21" id="0582a21"></a>用拍盲到此縱饒識得古人領悟之易亦當知古人<a 
name="0582a22" id="0582a22"></a>未領悟時之難苟知其難則自至古人之易苟不知<a 
name="0582a23" id="0582a23"></a>其難欲效古人之易何異螢光擬附太陽非其類也<a 
name="0582a24" id="0582a24"></a>是則是矣大丈夫漢有衝天志氣肯被難易所束且<a 
name="0582a25" id="0582a25"></a>作麼生得不涉難易到者方知。</p><a 
name="0582a26" id="0582a26"></a><p style="text-indent: 0em; margin-left: 0em"><span class="linehead"></span>因事示眾法門清淨戒為先卻病緣何定假煙若使<a 
name="0582a27" id="0582a27"></a>膏肓煙可治盧醫不待古今傳急改過莫留連從此<a 
name="0582a28" id="0582a28"></a>通身俱放下僧規還可繼前賢。</p><a 
name="0582a29" id="0582a29"></a><p style="text-indent: 0em; margin-left: 0em"><span class="linehead"></span>上堂問就語接人隨機利物機語且置如何是君師<a 
name="0582a30" id="0582a30"></a>云化日山川麗仁風雨露新如何是臣師云舟楫當<a 
name="0582b01" id="0582b01"></a>時望鹽梅命世才如何是臣向君師云咫尺親金殿<a 
name="0582b02" id="0582b02"></a>從容下玉堂如何是君視臣師云鳳展臨花暖龍爐<a 
name="0582b03" id="0582b03"></a>到處香如何是君臣道合師云山河天眼裏世界法<a 
name="0582b04" id="0582b04"></a>身中進云五位已蒙師指示同歸化育又如何師打<a 
name="0582b05" id="0582b05"></a>云知恩者少乃云虛玄大道無著真宗就語接人隨<a 
name="0582b06" id="0582b06"></a>機利物夜明簾外父子功齊寶鏡堂前君臣道合一<a 
name="0582b07" id="0582b07"></a>機一境宛轉旁參一唱一酬協通兼帶通方上士舉<a 
name="0582b08" id="0582b08"></a>起便知中下之機更聽一頌駐蹕青霄泛鐵船絲綸<a 
name="0582b09" id="0582b09"></a>滿載孰能傳夜深不泊東西岸棹轉珊瑚吐碧蓮卓<a 
name="0582b10" id="0582b10"></a>拄杖下座。</p><a 
name="0582b11" id="0582b11"></a><p style="text-indent: 0em; margin-left: 0em"><span class="linehead"></span>除夕小參晨早起來大殿僧堂各各和南聖眾為他<a 
name="0582b12" id="0582b12"></a>一年將盡夜梅似開而不開中過已後影堂祖塔處<a 
name="0582b13" id="0582b13"></a>處行香作供為他萬里未歸人天欲雪而不雪後巷<a 
name="0582b14" id="0582b14"></a>前街蟭螟眼中放夜市東村西舍大蟲舌上打鞦韆<a 
name="0582b15" id="0582b15"></a>碌碌與忙忙看看日又夜大眾雲際與麼舉揚還有<a 
name="0582b16" id="0582b16"></a>祖師意也無來年更有新條在惱亂春風卒未休。</p><a 
name="0582b17" id="0582b17"></a><p style="text-indent: 0em; margin-left: 0em"><span class="linehead"></span>值雪上堂大雪紛紛下柴米都長價葡萄架俱燒嚇<a 
name="0582b18" id="0582b18"></a>得<span class="gaiji">[竺-二+搶]<!--gaiji,,1[竺-二+搶],2&#x25D3B;,3--></span>籬怕休要怕有安排梁空正欲尋知<span class="corr" title='[已&gt;己]'>己</span>一片白<a 
name="0582b19" id="0582b19"></a>雲谿上來。</p><a 
name="0582b20" id="0582b20"></a><p style="text-indent: 0em; margin-left: 0em"><span class="linehead"></span>元宵小參畫此○相云盡法界是一真燈遍塵區是<a 
name="0582b21" id="0582b21"></a>一雲際諸佛在此轉大法輪列祖於中建立宗旨東<a 
name="0582b22" id="0582b22"></a>是知事琉璃滿腹藏明月西為頭首菡萏通身放寶<a 
name="0582b23" id="0582b23"></a>光後曰方丈十分桂魄千門曉前謂水雲萬斛蓮花<a 
name="0582b24" id="0582b24"></a>一夜開若是伶俐衲子於中一撥便回始信古今燈<a 
name="0582b25" id="0582b25"></a>一碗照天照地幾人知。</p><a 
name="0582b26" id="0582b26"></a><p style="text-indent: 0em; margin-left: 0em"><span class="linehead"></span>佛涅槃上堂諸行無常是生滅法生滅滅<span class="corr" title='[巳&gt;已]'>已</span>寂滅為<a 
name="0582b27" id="0582b27"></a>樂大眾三文錢娶箇黑老婆頭不梳面不洗知他是<a 
name="0582b28" id="0582b28"></a>凡是聖喝一喝下座。</p><a 
name="0582b29" id="0582b29"></a><p style="text-indent: 0em; margin-left: 0em"><span class="linehead"></span>清明上堂冬至寒食一百五桃紅李白花無數本來<a 
name="0582b30" id="0582b30"></a>父母不曾藏何必墳前閒訴苦。</p><a 
name="0582c01" id="0582c01"></a><p style="text-indent: 0em; margin-left: 0em"><span class="linehead"></span>晚參舉首山念禪師示眾云若喚作竹篦則觸不喚<a 
name="0582c02" id="0582c02"></a>作竹篦則背且道喚作甚麼速道速道師云觸不得<a 
name="0582c03" id="0582c03"></a>背不得拿三道三以楔出楔洞在機先間不容髮咄<a 
name="0582c04" id="0582c04"></a>莫輕忽沖霄須是遼天鶻。</p><a 
name="0582c05" id="0582c05"></a><p style="text-indent: 0em; margin-left: 0em"><span class="linehead"></span>辭眾昨宵枕上作得一偈非圓證古明今抑且應時<a 
name="0582c06" id="0582c06"></a>及節諸公還願聞麼麻衣靸履皂通身自號羲皇古<a 
name="0582c07" id="0582c07"></a>上人禮樂文風拘不得倒騎驢子下桐城。</p><a 
name="0582c08" id="0582c08"></a><p style="text-indent: 0em; margin-left: 0em"><span class="linehead"></span>至竹林菴自恒禪士請上堂即心即佛松直棘曲非<a 
name="0582c09" id="0582c09"></a>心非佛填溝移嶽不是心不是佛不是物龜毛拂子<a 
name="0582c10" id="0582c10"></a>繫清風兔角杖頭挑白日非風動非幡動北俱盧州<a 
name="0582c11" id="0582c11"></a>設齋南贍部洲應供是船行是陸行藕穿平地為荷<a 
name="0582c12" id="0582c12"></a>葉筍過高原作竹林大眾於此明得船子扁舟渡洙<a 
name="0582c13" id="0582c13"></a>水於此不明性空鐵笛響雲間有箇漢出來道明又<a 
name="0582c14" id="0582c14"></a>爭得不明又爭得山僧向他云得與不得只待九峰<a 
name="0582c15" id="0582c15"></a>點頭然後卻向汝道。</p><a 
name="0582c16" id="0582c16"></a><p style="text-indent: 0em; margin-left: 0em"><span class="linehead"></span>至廣福禪院珂月參頭請上堂問廣福院中宣正法<a 
name="0582c17" id="0582c17"></a>青村谿畔水長流如何是源遠不竭師云一派千流<a 
name="0582c18" id="0582c18"></a>演如何是截斷眾流師云千流一派收進云達磨西<a 
name="0582c19" id="0582c19"></a>來○還有者箇麼師打云者是甚麼進云也要和尚<a 
name="0582c20" id="0582c20"></a>證明師云不勞再驗乃云山僧向在山中祇見山中<a 
name="0582c21" id="0582c21"></a>佛法雲生疊嶂霧鎖層巒虎嘯清風龍吟皓月石頭<a 
name="0582c22" id="0582c22"></a>大底大小底小法身長者長短者短一一天真非從<a 
name="0582c23" id="0582c23"></a>人得今來海畔祇見海畔佛法一派千流演千流一<a 
name="0582c24" id="0582c24"></a>派收氣結蜃樓潮飛駿驥時或源遠不竭時或截斷<a 
name="0582c25" id="0582c25"></a>眾流一一明玅不必外尋○且道者箇是山中佛法<a 
name="0582c26" id="0582c26"></a>耶海畔佛法耶只恐分疏不下。</p><a 
name="0582c27" id="0582c27"></a><p style="text-indent: 0em; margin-left: 0em"><span class="linehead"></span>至玉山眾護法請上堂談玄談玅無殊指鹿為馬行<a 
name="0582c28" id="0582c28"></a>棒行喝何異畫餅充饑打地擎又瞞盰佛性張弓架<a 
name="0582c29" id="0582c29"></a>箭儱個真如豎拂云爭如者箇獨脫無依獲大神變<a 
name="0582c30" id="0582c30"></a>常在家舍不離途中雖在途中不離家舍一語一默<a 
name="0583a01" id="0583a01"></a>無非直指單傳一放一收自是全提大用未審是甚<a 
name="0583a02" id="0583a02"></a>麼物得與麼奇特擊香<span class="corr" title='[凡&gt;几]'>几</span>云海神知貴不知價留與<a 
name="0583a03" id="0583a03"></a>人間光照夜。</p><a 
name="0583a04" id="0583a04"></a><p style="text-indent: 0em; margin-left: 0em"><span class="linehead"></span>遠歸上堂舉黃龍南禪師出城歸院示眾云去時一<a 
name="0583a05" id="0583a05"></a>谿流水送回來滿谷白雲迎一身去住非去住二物<a 
name="0583a06" id="0583a06"></a>無情似有情師云黃龍老漢雖然見有送迎未免情<a 
name="0583a07" id="0583a07"></a>存背向山僧自別陽羡渡蕪陰泛潛川過桐谿因酬<a 
name="0583a08" id="0583a08"></a>生身剃度得戒三大事事畢方回亦有一偈去日芒<a 
name="0583a09" id="0583a09"></a>鞋獰似虎歸時拄杖活如龍年來三事都酬畢笑引<a 
name="0583a10" id="0583a10"></a>風雲入畫中。</p><a 
name="0583a11" id="0583a11"></a><p style="margin-left: 2em"><span class="headname">再住常州國山善權寺語錄</span></p><a 
name="0583a12" id="0583a12"></a><p style="text-indent: 0em; margin-left: 0em"><span class="linehead"></span>師因陳氏彊豎旗竿於法堂右首乃抴杖出山郡邑<a 
name="0583a13" id="0583a13"></a>當道同眾紳衿護法革其斂整其規躬送入院請上<a 
name="0583a14" id="0583a14"></a>堂拈香云此一瓣香至仁至聖至貴至尊端為祝延<a 
name="0583a15" id="0583a15"></a>聖躬萬安此一瓣香奉為朝野公卿以為己之心為<a 
name="0583a16" id="0583a16"></a>人人人自在現前檀護以出世之心經事事事圓融<a 
name="0583a17" id="0583a17"></a>此一瓣香遇險則堅逢彊則銳曾已五回爇出何妨<a 
name="0583a18" id="0583a18"></a>六次拈來供養皋亭山佛日寺洞宗正傳二十九世<a 
name="0583a19" id="0583a19"></a>百愚斯老和尚舒卷固然在己縱橫原不由入斂衣<a 
name="0583a20" id="0583a20"></a>就座衍慶和尚白椎竟師云飄然一杖出雲端為占<a 
name="0583a21" id="0583a21"></a>官基豎幟竿今日仍歸常住地山林不改舊時觀還<a 
name="0583a22" id="0583a22"></a>有共相證明者麼問雪逞風威白占山林能幾日師<a 
name="0583a23" id="0583a23"></a>云眾眼難瞞進云雲乘雨勢黑漫天地有多時師云<a 
name="0583a24" id="0583a24"></a>殷鑒不遠進云與麼則劍為不平離寶匣藥因救病<a 
name="0583a25" id="0583a25"></a>出金瓶師云點石化為金玉易勸人除卻是非難拈<a 
name="0583a26" id="0583a26"></a>拄杖云者裏看得透識得破任他雪逞風威雲乘雨<a 
name="0583a27" id="0583a27"></a>勢千年聖蹟頃作凡祠咸云頭上無天要顯真中有<a 
name="0583a28" id="0583a28"></a>俗幸得晴空日出遍界光輝郡邑檀那復歸古剎非<a 
name="0583a29" id="0583a29"></a>謂大洋詎細為明獅窟絕狸雖則情理難容何妨殺<a 
name="0583a30" id="0583a30"></a>人可恕要知道本無言須識因言顯道所以世尊將<a 
name="0583b01" id="0583b01"></a>佛法付囑國王大臣豈意二千年後善權堂上一會<a 
name="0583b02" id="0583b02"></a>靈山儼然未散大眾正與麼時如何委悉復卓一卓<a 
name="0583b03" id="0583b03"></a>云八千子弟今何在一統江山屬帝乾白椎下座。</p><a 
name="0583b04" id="0583b04"></a><p style="text-indent: 0em; margin-left: 0em"><span class="linehead"></span>結制上堂金剛圈栗棘蓬羅籠跛鱉盲龜木札羹鐵<a 
name="0583b05" id="0583b05"></a>餕餡打發閒神野鬼若是煆煉五湖衲子鉗錘四海<a 
name="0583b06" id="0583b06"></a>英靈善權又且不然喝一喝云多虛不如少實。</p><a 
name="0583b07" id="0583b07"></a><p style="text-indent: 0em; margin-left: 0em"><span class="linehead"></span>句容黃護法為母華誕請上堂法無定相遇緣即宗<a 
name="0583b08" id="0583b08"></a>道在尋常由人施設豎拂云者位尊慈頊向瑤池王<a 
name="0583b09" id="0583b09"></a>母一時遊遍四天下然後復還本處矢口而吟曰布<a 
name="0583b10" id="0583b10"></a>雲霞之澹蕩兮煥乎其有文章鳴風月之肅清兮飄<a 
name="0583b11" id="0583b11"></a>隴梅之馨香茲時也有人焉履冰雪而凌霜出類兮<a 
name="0583b12" id="0583b12"></a>似川之媚拔萃兮如山之琅登從心之地兮出素筵<a 
name="0583b13" id="0583b13"></a>以稱觴節松柏之操兮獨標傑而流芳奏法樂兮非<a 
name="0583b14" id="0583b14"></a>笙而忽簧孰知其壽域以造乎無疆是汝諸人還知<a 
name="0583b15" id="0583b15"></a>善權者段因緣麼今朝護法設齋直須各各飽餐。</p><a 
name="0583b16" id="0583b16"></a><p style="text-indent: 0em; margin-left: 0em"><span class="linehead"></span>佛成道上堂六載勞形贏得骨露皮穿一夕星燦便<a 
name="0583b17" id="0583b17"></a>乃造妖捏怪誇大口多衒賣累他僧僧俗俗受利受<a 
name="0583b18" id="0583b18"></a>害不肖雖忝為遠代兒孫要且無喜無憂無嗔無愛<a 
name="0583b19" id="0583b19"></a>端的緣何至如斯行人更在青山外。</p><a 
name="0583b20" id="0583b20"></a><p style="text-indent: 0em; margin-left: 0em"><span class="linehead"></span>元旦靈一禪德領眾請上堂簾捲東風拂曉天幽鳥<a 
name="0583b21" id="0583b21"></a>語谿邊聲聲鼓角遠相連咸歌大有年說甚道論甚<a 
name="0583b22" id="0583b22"></a>禪風光滿目前撫掌同來笑碧巔無事小神僊復舉<a 
name="0583b23" id="0583b23"></a>甘贄行者入南泉設齋時黃檗為首座因緣師云首<a 
name="0583b24" id="0583b24"></a>座釘樁搖櫓見處偏枯行者通身賣富情存背向爭<a 
name="0583b25" id="0583b25"></a>似雲間蔡居士設齋行嚫母固母必飽食諸人年年<a 
name="0583b26" id="0583b26"></a>相見歲歲相逢。</p><a 
name="0583b27" id="0583b27"></a><p style="text-indent: 0em; margin-left: 0em"><span class="linehead"></span>剖塵悅眾為師祖周忌請上堂白雲澹蕩梅花瘦碧<a 
name="0583b28" id="0583b28"></a>澗深澂夜月明此乃是你生平受用從來本有性靈<a 
name="0583b29" id="0583b29"></a>杖藜不住雲間寺轉步南辰北斗看此亦是汝去世<a 
name="0583b30" id="0583b30"></a>三周放下全身消息澗月禪德你還會麼喝一喝云<a 
name="0583c01" id="0583c01"></a>僊彩筆端描不就數聲黃鳥更幽然。</p><a 
name="0583c02" id="0583c02"></a><p style="text-indent: 0em; margin-left: 0em"><span class="linehead"></span>上元解制上堂揭天錦繡壓地樓臺風醉笙歌香飄<a 
name="0583c03" id="0583c03"></a>羅綺進一步覷著時祇恐不是玉退一步踏著時是<a 
name="0583c04" id="0583c04"></a>玉也大奇直饒七縱八橫東涌西沒草鞋似虎拄杖<a 
name="0583c05" id="0583c05"></a>如龍離墨峰頭未肯放過且道利害在甚麼處芳草<a 
name="0583c06" id="0583c06"></a>寸心須努力休教辜負好春光。</p><a 
name="0583c07" id="0583c07"></a><p style="text-indent: 0em; margin-left: 0em"><span class="linehead"></span>上堂固窮守寂衲子家風附熱趨喧常人活計卻笑<a 
name="0583c08" id="0583c08"></a>適千里者三月褁糧適百里者宿春糧爭似此間日<a 
name="0583c09" id="0583c09"></a>日絕糧也不見有箇慍色食前方丈亦不見有些動<a 
name="0583c10" id="0583c10"></a>容正是隨流認得性無喜亦無憂大眾除卻喜憂那<a 
name="0583c11" id="0583c11"></a>箇是性咄劍去久矣。</p><a 
name="0583c12" id="0583c12"></a><p style="text-indent: 0em; margin-left: 0em"><span class="linehead"></span>祈雪上堂一年時事今將畢為問蒼天何不雪好覆<a 
name="0583c13" id="0583c13"></a>千山與萬山片片飛來應時節應時節向誰說金剛<a 
name="0583c14" id="0583c14"></a>腦後三斤鐵。</p><a 
name="0583c15" id="0583c15"></a><p style="text-indent: 0em; margin-left: 0em"><span class="linehead"></span>普請老和尚塔上栽松示眾朝來二月旦不用深思<a 
name="0583c16" id="0583c16"></a>算祖意甚分明吾道只一貫塔上請栽松钁邊仔細<a 
name="0583c17" id="0583c17"></a>看看破事如何木雞啼夜半。</p><a 
name="0583c18" id="0583c18"></a><p style="text-indent: 0em; margin-left: 0em"><span class="linehead"></span>佛涅槃上堂涅槃生死等是空花佛及眾生皆為剩<a 
name="0583c19" id="0583c19"></a>語喝一喝云涅槃耶生死耶佛耶眾生耶大眾設有<a 
name="0583c20" id="0583c20"></a>一法過於此者皆為剩法復喝一喝下座。</p><a 
name="0583c21" id="0583c21"></a><p style="text-indent: 0em; margin-left: 0em"><span class="linehead"></span>南岡獨立和尚至引座上堂為師壘塔累終朝幸有<a 
name="0583c22" id="0583c22"></a>同門遠慰勞驀地相逢惟一笑人情爭似道情高大<a 
name="0583c23" id="0583c23"></a>眾還識者一笑麼任是奔流度刃罕搆其機霹靂翻<a 
name="0583c24" id="0583c24"></a>身難逃點額當知三世諸佛橫說豎說不曾道著一<a 
name="0583c25" id="0583c25"></a>字歷代祖師全提半提不曾接得一人雖不接得一<a 
name="0583c26" id="0583c26"></a>人各各眉橫鼻直雖不道著一字言言玉轉珠迴玉<a 
name="0583c27" id="0583c27"></a>轉珠迴縱隔多程而舌同一音眉橫鼻直縱離多載<a 
name="0583c28" id="0583c28"></a>而心同一志未審有何奇特便能威德如然慇懃請<a 
name="0583c29" id="0583c29"></a>說其中意打鼓報君君自看。</p><a 
name="0583c30" id="0583c30"></a><p style="text-indent: 0em; margin-left: 0em"><span class="linehead"></span>浴佛上堂天宮不住降王宮平地無端鼓黑風祇為<a 
name="0584a01" id="0584a01"></a>當初多捏怪年年惡水灌無窮。</p><a 
name="0584a02" id="0584a02"></a><p style="text-indent: 0em; margin-left: 0em"><span class="linehead"></span>結夏小參綠暗紅稀日漸炎無邊好景逐時遷慇懃<a 
name="0584a03" id="0584a03"></a>莫與輕虛擲一去風光不再還須急薦謾遲延善權<a 
name="0584a04" id="0584a04"></a>覿面為君宣山家四月閒人少纔了桑麻又插田。</p><a 
name="0584a05" id="0584a05"></a><p style="text-indent: 0em; margin-left: 0em"><span class="linehead"></span>天中節上堂一抽三二添四黃牛角向天八腳垂過<a 
name="0584a06" id="0584a06"></a>鼻師云五祖固然逞盡神通仔細看來太竭力生善<a 
name="0584a07" id="0584a07"></a>權不比諸方水綠山青道泰千殃百忌無拘放教人<a 
name="0584a08" id="0584a08"></a>人瀟灑何故家無白澤之圖必無如是妖怪。</p><a 
name="0584a09" id="0584a09"></a><p style="text-indent: 0em; margin-left: 0em"><span class="linehead"></span>弁山且拙和尚訃至上堂道被湘江化行吳越門庭<a 
name="0584a10" id="0584a10"></a>高峻機用超群幾微而振五家直指之宗自隱而彰<a 
name="0584a11" id="0584a11"></a>三藏欲湮之旨貝成珠網不時彩鳳集山城玉作金<a 
name="0584a12" id="0584a12"></a>圈無限錦鱗來澤國千差一照萬化皆如去住翛然<a 
name="0584a13" id="0584a13"></a>縱橫無礙然則法雨既停於此土慈雲又布於他方<a 
name="0584a14" id="0584a14"></a>現前諸公諒己不言而喻矣祇如末後道弁峰撒手<a 
name="0584a15" id="0584a15"></a>歸赤蝀穿牛斗又如何論量一把柳絲收不得和煙<a 
name="0584a16" id="0584a16"></a>搭在玉闌干。</p><a 
name="0584a17" id="0584a17"></a><p style="text-indent: 0em; margin-left: 0em"><span class="linehead"></span>祈雨上堂天時久不雨憂動士民心拄杖化龍眾油<a 
name="0584a18" id="0584a18"></a>然起作霖且道雨從何來卓一卓云切莫打溼老僧<a 
name="0584a19" id="0584a19"></a>袈裟角。</p><a 
name="0584a20" id="0584a20"></a><p style="text-indent: 0em; margin-left: 0em"><span class="linehead"></span>上堂問水汎蓮華風飄蘋葉不問箇中消息何為誕<a 
name="0584a21" id="0584a21"></a>生王子師云天然真智處皇宮如何是朝生王子師<a 
name="0584a22" id="0584a22"></a>云出語驚群協古風如何是末生王子師云十載柴<a 
name="0584a23" id="0584a23"></a>門深履踐如何是化生王子師云一鞭霜雪定寰中<a 
name="0584a24" id="0584a24"></a>如何是內生王子師云九重深密孰知名進云江上<a 
name="0584a25" id="0584a25"></a>一聲吹玉笛調高流水唱新豐師云不勞讚歎乃云<a 
name="0584a26" id="0584a26"></a>天然真智處皇宮出語驚群協古風十載柴門深履<a 
name="0584a27" id="0584a27"></a>踐一鞭霜雪定寰中更有內生人不識沉沉古殿莓<a 
name="0584a28" id="0584a28"></a>苔封喝一喝云他時後日切忌錯舉。</p><a 
name="0584a29" id="0584a29"></a><p style="text-indent: 0em; margin-left: 0em"><span class="linehead"></span>謝雨上堂昨朝乾爆爆今日黑漫漫還是神通妙用<a 
name="0584a30" id="0584a30"></a>為復法爾如然良久云蚯蚓抹過東海蝦蟆跳上梵<a 
name="0584b01" id="0584b01"></a>天。</p><a 
name="0584b02" id="0584b02"></a><p style="text-indent: 0em; margin-left: 0em"><span class="linehead"></span>小參參禪無別訣只要生死切穿衣喫飯是生死迎<a 
name="0584b03" id="0584b03"></a>賓待客是生死思善思惡是生死修慧修福是生死<a 
name="0584b04" id="0584b04"></a>行住坐臥一動一靜無事而非生死喝一喝云是生<a 
name="0584b05" id="0584b05"></a>死耶非生死耶於此親切一番自然旋嵐偃嶽而常<a 
name="0584b06" id="0584b06"></a>靜江河競注而不流埜馬飄鼓而不動日月歷天而<a 
name="0584b07" id="0584b07"></a>不周無修無證無悟無迷一切智智清淨無二無二<a 
name="0584b08" id="0584b08"></a>分無別無斷故欲覓生死解脫之相了不可得畢竟<a 
name="0584b09" id="0584b09"></a>如何喝一喝云井底蝦蟆吞卻月。</p><a 
name="0584b10" id="0584b10"></a><p style="text-indent: 0em; margin-left: 0em"><span class="linehead"></span>自省禪德薦親請上堂非法不說法法說無非法一<a 
name="0584b11" id="0584b11"></a>法印森羅寧有法不法如是則煙渚雲林時吐廣長<a 
name="0584b12" id="0584b12"></a>舌相霞峰霧沚常談少室心宗提挈四生直至菩提<a 
name="0584b13" id="0584b13"></a>之岸津梁萬有為架六度之橋今古恆如孤明獨運<a 
name="0584b14" id="0584b14"></a>來去既然絕跡死生何處安排良久云萬綠叢中藏<a 
name="0584b15" id="0584b15"></a>不得清風影裏露全身。</p><a 
name="0584b16" id="0584b16"></a><p style="text-indent: 0em; margin-left: 0em"><span class="linehead"></span>解夏上堂知是者般事便休更嫌何處不風流文殊<a 
name="0584b17" id="0584b17"></a>三處過長夏迦葉拈椎不自由苟不超然物外頓明<a 
name="0584b18" id="0584b18"></a>本地風光任爾蒲團竹几通宵坐掃地焚香白晝眠<a 
name="0584b19" id="0584b19"></a>亦是繫駒伏鼠直饒心將流水自清淨身與浮雲無<a 
name="0584b20" id="0584b20"></a>是非未許通宗趣極祇因你被十二時辰使不能使<a 
name="0584b21" id="0584b21"></a>得十二時且十二時如何使得乃屈指云子丑寅卯<a 
name="0584b22" id="0584b22"></a>辰巳午未為何末後不道參。</p><a 
name="0584b23" id="0584b23"></a><p style="text-indent: 0em; margin-left: 0em"><span class="linehead"></span>吳護法誕日請上堂金風乍起玉露垂珠斗轉銀河<a 
name="0584b24" id="0584b24"></a>星臨南極古今大意歷歷圓融佛祖真機明明顯現<a 
name="0584b25" id="0584b25"></a>天以之高地以之厚山以之青水以之秀智以之樂<a 
name="0584b26" id="0584b26"></a>仁以之壽於此明得莊嚴無量智慧無量壽命無量<a 
name="0584b27" id="0584b27"></a>眷屬無量驀豎拂云大眾你道者箇還有壽量也無<a 
name="0584b28" id="0584b28"></a>萬年松在祝融峰。</p><a 
name="0584b29" id="0584b29"></a><p style="text-indent: 0em; margin-left: 0em"><span class="linehead"></span>誕日上堂未離兜率已降皇宮及其離也出身猶可<a 
name="0584b30" id="0584b30"></a>易未出母胎度人已畢及其出也脫體道應難引得<a 
name="0584c01" id="0584c01"></a>後人不曰是非海裏橫身入則云狼虎群中自在行<a 
name="0584c02" id="0584c02"></a>莫若善權四十八年前天上無雙月四十八年後人<a 
name="0584c03" id="0584c03"></a>間只一僧恰值今日又且如何卓拄杖云閒攜一杖<a 
name="0584c04" id="0584c04"></a>山前立終日嘻嘻等箇人。</p><a 
name="0584c05" id="0584c05"></a><p style="text-indent: 0em; margin-left: 0em"><span class="linehead"></span>徐太夫人請上堂問千里遠來呈舊面全提法要示<a 
name="0584c06" id="0584c06"></a>新機向上宗乘即不問設齋請法事如何師云秋老<a 
name="0584c07" id="0584c07"></a>月將華進云祇如財法二施阿誰分中消得師云風<a 
name="0584c08" id="0584c08"></a>高日又出進云恁麼則端坐受供養施主常安樂師<a 
name="0584c09" id="0584c09"></a>云也須吞得下吐得出始得問寂寂惺惺時且置如<a 
name="0584c10" id="0584c10"></a>何是父母未生前一句師云不得鴈來賓焉知九月<a 
name="0584c11" id="0584c11"></a>一進云不是心不是佛不是物是箇甚麼師云葉飄<a 
name="0584c12" id="0584c12"></a>嶺上楓花綻籬邊菊進云恁麼則當陽突出真面目<a 
name="0584c13" id="0584c13"></a>師云耳聽終難會乃云秋老月將華風高日又出葉<a 
name="0584c14" id="0584c14"></a>飄嶺上楓花綻籬邊菊既知不是心盡道亦非佛識<a 
name="0584c15" id="0584c15"></a>得此根源萬般事已畢諸人要識根源麼不是鴈來<a 
name="0584c16" id="0584c16"></a>賓焉知九月一。</p><a 
name="0584c17" id="0584c17"></a><p style="text-indent: 0em; margin-left: 0em"><span class="linehead"></span>都寺誕日請上堂明明百草頭明明祖師意虎嘯乃<a 
name="0584c18" id="0584c18"></a>風生龍吟便霧起於此有人焉股肱堅其志風霜十<a 
name="0584c19" id="0584c19"></a>五秋素懷終不易於今知命年慶祝乏人事想諸供<a 
name="0584c20" id="0584c20"></a>養中惟法供養最供養即不無如何是法味良久云<a 
name="0584c21" id="0584c21"></a>相逢自有知音知何必清風動天地。</p><a 
name="0584c22" id="0584c22"></a><p style="text-indent: 0em; margin-left: 0em"><span class="linehead"></span>蔣太史誕日請上堂問慶誕偶遇深秋畢竟有甚佛<a 
name="0584c23" id="0584c23"></a>法師云野楓映日而紅進云相呈覿體不隔毫端父<a 
name="0584c24" id="0584c24"></a>母未生是何面目師云雙瀑噴空而下進云恁麼則<a 
name="0584c25" id="0584c25"></a>正眼豁開全身獨露師云好與一分饅頭乃云誕遇<a 
name="0584c26" id="0584c26"></a>深秋有甚佛法野楓映日而紅疏竹和煙而緣父母<a 
name="0584c27" id="0584c27"></a>未生是何面目雙瀑噴空而下千峰拔地而高正眼<a 
name="0584c28" id="0584c28"></a>豁開者移花兼蝶至好與一分饅頭機思遲鈍者買<a 
name="0584c29" id="0584c29"></a>石得雲鐃亦好與他一分饅頭因甚如此佛法原來<a 
name="0584c30" id="0584c30"></a>無兩樣。</p><a 
name="0585a01" id="0585a01"></a><p style="text-indent: 0em; margin-left: 0em"><span class="linehead"></span>重九上堂國山雲淨看晴期洞口聲寒橘綠時香醉<a 
name="0585a02" id="0585a02"></a>赤萸浮北海英飛黃菊笑東籬深林犬吠人行早邃<a 
name="0585a03" id="0585a03"></a>谷煙流鶴到遲摘得一枝霜下傑等閒莫使曉風吹<a 
name="0585a04" id="0585a04"></a>大眾會麼會則兩兩不成雙不會則三三自成九會<a 
name="0585a05" id="0585a05"></a>與不會且過一邊拍案云相逢若是淵明士把手高<a 
name="0585a06" id="0585a06"></a>歌歸去來。</p><a 
name="0585a07" id="0585a07"></a><p style="text-indent: 0em; margin-left: 0em"><span class="linehead"></span>師因有僧倚勢枉求當道吞謀常住上堂惟道惟微<a 
name="0585a08" id="0585a08"></a>帝推帝位於天下惟心惟危僧占僧居於世間上古<a 
name="0585a09" id="0585a09"></a>未聞於今罕見不是貪嗔出世安能遍界縱橫所以<a 
name="0585a10" id="0585a10"></a>從周錄云既得浙西之隴矣又望荊谿之蜀焉真如<a 
name="0585a11" id="0585a11"></a>秦人之蠶食六國地不盡不休也今日看來果然其<a 
name="0585a12" id="0585a12"></a>事任他誑求當道約束有司說是說非分門分戶身<a 
name="0585a13" id="0585a13"></a>佩三玄甲冑口銜七事干戈明合暗合休言人不測<a 
name="0585a14" id="0585a14"></a>逆行順行自是己難瞞直饒弄到帝王家總是一場<a 
name="0585a15" id="0585a15"></a>乾打鬨須識衲僧行處如火銷冰獅子遊行不求伴<a 
name="0585a16" id="0585a16"></a>侶何必假豪貴之威權壞法門之綱紀大眾善權若<a 
name="0585a17" id="0585a17"></a>與之縱彼貪心逾熾不與之增他嗔念益多畢竟如<a 
name="0585a18" id="0585a18"></a>何但將冷眼觀螃蟹看彼橫行到幾時<span class="note">(癸丑九月十九日)</span>。</p><a 
name="0585a19" id="0585a19"></a><p style="text-indent: 0em; margin-left: 0em"><span class="linehead"></span>退院上堂善權繼席已三年輔弼叢林謝眾賢堪笑<a 
name="0585a20" id="0585a20"></a>者僧丁倒甚好因緣是惡因緣所以世尊捨頭目腦<a 
name="0585a21" id="0585a21"></a>髓化彼貪恚眾生菩薩捨國城妻子化彼愛欲眾生<a 
name="0585a22" id="0585a22"></a>圓覺聲聞捨貢高我慢化彼人我眾生善權今捨名<a 
name="0585a23" id="0585a23"></a>山大剎還是化貪恚愛欲耶為復化人我謀占耶者<a 
name="0585a24" id="0585a24"></a>裏定當得出動若行雲止猶谷神去是住時因住是<a 
name="0585a25" id="0585a25"></a>去時果設或未然卓拄杖云且看去路一身輕似葉<a 
name="0585a26" id="0585a26"></a>不為高名千古重如山抴杖便行<span class="note">(癸丑十一月十三日)</span>。</p><a 
name="0585a27" id="0585a27"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(弟子德　備資敬刻<br><a 
name="0585a28" id="0585a28"></a>　　方丈和尚語錄第五卷伏願匡襄祖道<br><a 
name="0585a29" id="0585a29"></a>　　　　同明般若正因扶樹宗風共植金<br><a 
name="0585a30" id="0585a30"></a>　　　　剛種智)</span></p></div></div><a 
name="0585a31" id="0585a31"></a><p><span class="juanname">寒松操禪師語錄卷第五</span></p>
<hr>【經文資訊】嘉興藏第 37 冊 No. B392 寒松操禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexce5f.html?index=J37nB392" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB392_005 by HTTrack Website Copier/3.x [XR&CO'2008], Tue, 03 Jun 2014 00:57:45 GMT -->
</html>
