<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB181_026 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9392.gif?utmac=MO-30696269-4&amp;utmn=300883127&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB181_026&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index979a-2.html?index=J26nB181_025" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B181 布水臺集 (32卷)<br/>【明 道忞著（中央圖書館善本書目編在集部別集類）】<br/>第 26 卷</p>
	<a href="index78fe.html?index=J26nB181_027" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B181" sutra_name="布水臺集" sutra_juan="[卷26]">　
<a 
name="0410a01" id="0410a01"></a><p><span class="juanname">布水臺集卷第二十六</span></p><a 
name="0410a02" id="0410a02"></a><p style="margin-left: 4em"><span class="byline">住明州天童寺匡廬黃巖沙門道忞著</span></p><a 
name="0410a03" id="0410a03"></a><p style="margin-left: 2em"><span class="headname">警語</span></p><a 
name="0410a04" id="0410a04"></a><p style="text-indent: 0em; margin-left: 0em"><span class="linehead"></span>老死至近佛法將滅善來仁者希聽讜言夫念生死<a 
name="0410a05" id="0410a05"></a>苦發菩提心因菩提心成無上覺非千聖出離之本<a 
name="0410a06" id="0410a06"></a>致乎以迷自心無依住本無性妙理取相生著以著<a 
name="0410a07" id="0410a07"></a>因緣起貪瞋癡乃至造無窮生死業報非三界眾生<a 
name="0410a08" id="0410a08"></a>浪流終古往而不返之由來乎所以大集經云汝日<a 
name="0410a09" id="0410a09"></a>夜念念常起無量百千眾生淨土三昧經云一念受<a 
name="0410a10" id="0410a10"></a>一身善念受天上人間身惡念受三惡道身百念受<a 
name="0410a11" id="0410a11"></a>百身千念受千身一日一夜種生死根後當受八億<a 
name="0410a12" id="0410a12"></a>五千萬雜類之身乃至百年之內種後世身體骨皮<a 
name="0410a13" id="0410a13"></a>毛遍大千剎土間無空地況人身難得異類恆生是<a 
name="0410a14" id="0410a14"></a>故提謂經言如有一人在須彌山上以纖縷下之一<a 
name="0410a15" id="0410a15"></a>人在下持鍼迎之中有旋嵐猛風吹縷難入鍼孔人<a 
name="0410a16" id="0410a16"></a>身難得甚過于是又菩薩處胎經言盲龜值木孔時<a 
name="0410a17" id="0410a17"></a>時尤可遇人一失命根億劫復難是海水深廣大三<a 
name="0410a18" id="0410a18"></a>百三十六一鍼投海底求之尚可得又云吾從無數<a 
name="0410a19" id="0410a19"></a>劫往來生死道舍身復受身不離包胎法計我所經<a 
name="0410a20" id="0410a20"></a>歷記一不記餘純作白狗身積骨億須彌是知風燈<a 
name="0410a21" id="0410a21"></a>命脆胡蜨夢長電景露華詎堪玩愒又復林林萬井<a 
name="0410a22" id="0410a22"></a>總總群黎幾人于此念生死苦發菩提心即發心矣<a 
name="0410a23" id="0410a23"></a>而良導難逢他岐易惑不見雜華經云一切世間群<a 
name="0410a24" id="0410a24"></a>生類尟有欲求聲聞乘求緣覺乘轉復少求大乘者<a 
name="0410a25" id="0410a25"></a>甚希有求大乘者尤為易能信此法為甚難安似爾<a 
name="0410a26" id="0410a26"></a>我得在宗門以一念相應慧直開如來頂眼然不假<a 
name="0410a27" id="0410a27"></a>方便唯叩己參諸仁者無始時來波流苦海無益之<a 
name="0410a28" id="0410a28"></a>事尚以行之況有法于此能令一期之內了辦己躬<a 
name="0410a29" id="0410a29"></a>又復推託無由假合千劫流連會須自己著力何不<a 
name="0410a30" id="0410a30"></a>盡此一生早求解脫夫有成佛作祖之勝因如此而<a 
name="0410b01" id="0410b01"></a>不知求有將來舍身受身之劇報如彼而不知避是<a 
name="0410b02" id="0410b02"></a>尚得為人倫有識之徒與誦大集淨土之深經可教<a 
name="0410b03" id="0410b03"></a>石女寒心衣毛卓豎審提謂處胎之梵說將恐木人<a 
name="0410b04" id="0410b04"></a>號泣聲震大千如此而不曰如之何如之何則真吾<a 
name="0410b05" id="0410b05"></a>末如之何也矣。</p><a 
name="0410b06" id="0410b06"></a><p style="margin-left: 2em"><span class="headname">規約一</span></p><a 
name="0410b07" id="0410b07"></a><p style="margin-left: 3em"><span class="headname">共住緣起</span></p><a 
name="0410b08" id="0410b08"></a><p style="text-indent: 0em; margin-left: 0em"><span class="linehead"></span>娥眉羞畫嫠媰兵事猒譚老將法應如是理實當然<a 
name="0410b09" id="0410b09"></a>況山僧任運住持早忝六山承乏隨宜說法曾經八<a 
name="0410b10" id="0410b10"></a>會闡揚今茲罷釣歸來拋盡雲山海月自應橫舟野<a 
name="0410b11" id="0410b11"></a>渡從他淺水蘆華蓑笠長閒笑綸竿之盡卷蘭橈不<a 
name="0410b12" id="0410b12"></a>事顧煙浪以何關但念後學因循日滋于甚叢林法<a 
name="0410b13" id="0410b13"></a>範漸次將頹挽回深媿無能成敗坐觀非義因時救<a 
name="0410b14" id="0410b14"></a>敝聊為約法三章條令斬新豈曰徒行故事勖哉仁<a 
name="0410b15" id="0410b15"></a>者幸共勉旃咨爾方來各宜遵守。</p><a 
name="0410b16" id="0410b16"></a><p style="margin-left: 3em"><span class="headname">一額定人數</span></p><a 
name="0410b17" id="0410b17"></a><p style="text-indent: 0em; margin-left: 0em"><span class="linehead"></span>象王之步圍遶特尊而不見其多師子之行單己無<a 
name="0410b18" id="0410b18"></a>侶而不嫌其寡乃契經深誡若要眾者必受眾惱其<a 
name="0410b19" id="0410b19"></a>故何也豈非枝繁則折獨開省緣一法啟佑我後人<a 
name="0410b20" id="0410b20"></a>咸以正無缺哉所以在昔靈山雖甚王化其常隨大<a 
name="0410b21" id="0410b21"></a>阿羅漢止于千二百五十人俱然皆厥突不黔不過<a 
name="0410b22" id="0410b22"></a>食時分衛而<span class="corr" title='[己&gt;已]'>已</span>嗣後大法東流震旦即溈山象骨眾<a 
name="0410b23" id="0410b23"></a>至三千極叢林之盛時亦自斬荊棘闢艸萊墾土開<a 
name="0410b24" id="0410b24"></a>畬刈茅葺屋插鍬彰大用度篾顯真機初未嘗以日<a 
name="0410b25" id="0410b25"></a>用身口事事仰給檀膏也身口既仰檀施勢必勞人<a 
name="0410b26" id="0410b26"></a>遠化而奔競生焉所以神鼎首山法道為天下冠有<a 
name="0410b27" id="0410b27"></a>眾才三十輩衲子非人物精奇不敢登其門者蓋鑑<a 
name="0410b28" id="0410b28"></a>諸此也況時丁象法之末人心澹薄國土秏衰奈何<a 
name="0410b29" id="0410b29"></a>以毛如之德綿若之才強欲張大戶庭叢至貸積如<a 
name="0410b30" id="0410b30"></a>山饘粥不繼因而緣化四出奔競百生得不人己之<a 
name="0410c01" id="0410c01"></a>間交相為累乎故本山共住之約首先額定人數。</p><a 
name="0410c02" id="0410c02"></a><p style="margin-left: 3em"><span class="headname">二限定住期</span></p><a 
name="0410c03" id="0410c03"></a><p style="text-indent: 0em; margin-left: 0em"><span class="linehead"></span>夫到處求人火急乃名本色參方是故煙水百城童<a 
name="0410c04" id="0410c04"></a>子之雲蹤莫定洞山九上象骨之金錫時搖諸人果<a 
name="0410c05" id="0410c05"></a>爾憤悱若此則入叢林出保社舉足下足無非般若<a 
name="0410c06" id="0410c06"></a>道場矣奚必三條椽下七尺單前眉毛廝結而後謂<a 
name="0410c07" id="0410c07"></a>之計明此事乎其奈心舲汜汜意棹悠悠遇便風則<a 
name="0410c08" id="0410c08"></a>飄忽無涯因逆境則徘徊不進適來吳山度夏旋往<a 
name="0410c09" id="0410c09"></a>浙水經冬半歲之間三回挂搭數旬之內兩處抽單<a 
name="0410c10" id="0410c10"></a>以至操存不一出入無時正念猋爾方興轉盻依然<a 
name="0410c11" id="0410c11"></a>打失將遂一生空過寧復有成辦之期哉所以僧問<a 
name="0410c12" id="0410c12"></a>仰山禪宗頓悟畢竟的意如何山云此意極難若是<a 
name="0410c13" id="0410c13"></a>祖師門下上根利智一聞千悟得大總持其有根微<a 
name="0410c14" id="0410c14"></a>智劣若不安禪靜慮到者裏總須茫然則又不得不<a 
name="0410c15" id="0410c15"></a>頓定腳跟置心一處與之著力捱排矣故從長酌量<a 
name="0410c16" id="0410c16"></a>次當限定住期。</p><a 
name="0410c17" id="0410c17"></a><p style="margin-left: 3em"><span class="headname">三楷定住法</span></p><a 
name="0410c18" id="0410c18"></a><p style="text-indent: 0em; margin-left: 0em"><span class="linehead"></span>夫爐頭熱自三冬臘人冰于九夏簾垂黃閣迥帳合<a 
name="0410c19" id="0410c19"></a>紫羅寒當爾之時燒尾者從此升騰心空者即茲及<a 
name="0410c20" id="0410c20"></a>第矣復更于春華秋月之候聽其撥艸瞻風遍參博<a 
name="0410c21" id="0410c21"></a>訪焉此先德御眾之弘規善有加于此者乎雖然今<a 
name="0410c22" id="0410c22"></a>古人根之不齊奚啻或相什伯或相千萬殆有倍屣<a 
name="0410c23" id="0410c23"></a>而無算者焉何以知之昔人淳誠今人虛偽昔人專<a 
name="0410c24" id="0410c24"></a>一令人間斷昔人願力堅剛今人志氣昏惰昔人師<a 
name="0410c25" id="0410c25"></a>勝資強今人上下偷安以此較量倍尤甚矣不見仰<a 
name="0410c26" id="0410c26"></a>山偉有言道業未辦歲月如流大根器如雲門趙州<a 
name="0410c27" id="0410c27"></a>尤曰我惟粥飯二時是雜用心又曰我豈有工夫閒<a 
name="0410c28" id="0410c28"></a>處用矧行偉根性日劫相倍者夫仰山偉公為黃龍<a 
name="0410c29" id="0410c29"></a>高弟去趙州雲門之世未久也根性乃爾遠遜豈我<a 
name="0410c30" id="0410c30"></a>輩去聖時遙之夫固能高超邃古而欲坐臻斯道哉<a 
name="0411a01" id="0411a01"></a>則又何異蚊負山而<span class="gaiji">&#x5547;<!--gaiji,,1[嫡-女],2&#x5547;,3--></span>蚷渡河也邪然則奚為而可<a 
name="0411a02" id="0411a02"></a>傳曰人一能之己百之人十能之己千之果能此道<a 
name="0411a03" id="0411a03"></a>矣雖愚必明雖柔必強請即以此道楷定本山住法。</p><a 
name="0411a04" id="0411a04"></a><p style="margin-left: 3em"><span class="headname">四潔清三業</span></p><a 
name="0411a05" id="0411a05"></a><p style="text-indent: 0em; margin-left: 0em"><span class="linehead"></span>諸佛百福莊嚴故得多身清淨眾生十惡增長遂乃<a 
name="0411a06" id="0411a06"></a>九孔常流是以欲色諸天有明同日月而光飲大千<a 
name="0411a07" id="0411a07"></a>者三塗獄種有皮肉爛焦而身毛皆臭者豈非染淨<a 
name="0411a08" id="0411a08"></a>之攸殊馴致雲泥之迥隔乎然端本所由皆自貪瞋<a 
name="0411a09" id="0411a09"></a>等十惡與不貪瞋等十善為之階差耳故上上十善<a 
name="0411a10" id="0411a10"></a>為諸佛業上上十惡為無間業總十法界之若聖若<a 
name="0411a11" id="0411a11"></a>凡或升或墜莫不由此岐分則身口意業之不可不<a 
name="0411a12" id="0411a12"></a>戒懼也明矣而說者謂祖師有言生來坐不臥死去<a 
name="0411a13" id="0411a13"></a>臥不坐本是臭骨頭何須作工課又不見道聖名凡<a 
name="0411a14" id="0411a14"></a>號悉是虛聲劣相殊形皆為幻色如是則山前水牯<a 
name="0411a15" id="0411a15"></a>任書大溈某僧清淨法身豈諱爛膿滴滴貴顯超方<a 
name="0411a16" id="0411a16"></a>作者直須異類中行於乎是謂不學而混絕學語言<a 
name="0411a17" id="0411a17"></a>在根而作歸根證據矣第恐木刻鷂子不解從禽羊<a 
name="0411a18" id="0411a18"></a>蒙虎皮其奈契艸何哉殊不知夢裏明明有六趣覺<a 
name="0411a19" id="0411a19"></a>後空空無大千者蓋由凡而入聖之梯也陋巷不騎<a 
name="0411a20" id="0411a20"></a>金色馬回途且著破襴衫者乃自聖而之凡之謂也<a 
name="0411a21" id="0411a21"></a>事相天殊混殽奚可故于行法之中尤務潔清三業。</p><a 
name="0411a22" id="0411a22"></a><p style="margin-left: 3em"><span class="headname">五敬慎威儀</span></p><a 
name="0411a23" id="0411a23"></a><p style="text-indent: 0em; margin-left: 0em"><span class="linehead"></span>夫三業聿修則俯仰身世無所負虧寧惟梵行清白<a 
name="0411a24" id="0411a24"></a>來報莊嚴抑宿霧潛消重昏自廓即此心月孤圓亦<a 
name="0411a25" id="0411a25"></a>可披雲一嘯矣然白玉以無瑕為美黃金挾礦為纇<a 
name="0411a26" id="0411a26"></a>滋多豈大閑不踰小德遂無妨其出入哉夫涓涓不<a 
name="0411a27" id="0411a27"></a>息終成江河兩葉不去將尋斧柯諺規剪爪宜侵膚<a 
name="0411a28" id="0411a28"></a>易訓履霜堅冰至皆言其漸也漸不可長長此安窮<a 
name="0411a29" id="0411a29"></a>必也動容周旋中禮乃名盛德之士乎如使微過無<a 
name="0411a30" id="0411a30"></a>愆則膽膊釘簾亦失之小者何以雪峰記其來眾有<a 
name="0411b01" id="0411b01"></a>千中無一人禪子而宗靖後受錢王供養迨住六通<a 
name="0411b02" id="0411b02"></a>果有眾千人皆三學講誦之徒卒如其言無忒也邪<a 
name="0411b03" id="0411b03"></a>詩曰辟爾為德俾臧俾嘉淑慎爾止不愆于儀不<span class="corr" title='[僣&gt;僭]'>僭</span><a 
name="0411b04" id="0411b04"></a>不賊鮮不為則投我以桃報我以李彼童而角實虹<a 
name="0411b05" id="0411b05"></a>小子詎不信然乎哉故更勖諸人各當敬慎威儀。</p><a 
name="0411b06" id="0411b06"></a><p style="margin-left: 2em"><span class="headname">規約二</span></p><a 
name="0411b07" id="0411b07"></a><div class="xu"><p style="text-indent: 0em; margin-left: 0em"><span class="linehead"></span>衲僧行履入林不動艸入水不動波如火消冰泯絕<a 
name="0411b08" id="0411b08"></a>心跡固宜捧足諸天失路尋伺障蔽無門奈何哉東<a 
name="0411b09" id="0411b09"></a>觸西觸犯苗犯稼豈無律儀曾畫地為牢之不足于<a 
name="0411b10" id="0411b10"></a>是增圜土設囹圄更張法令以繩之此豈太平景象<a 
name="0411b11" id="0411b11"></a>也哉然狂象肆而無鉤騰猿趠而得樹則又不得不<a 
name="0411b12" id="0411b12"></a>即其太甚者曲為防閑所謂約法三章與民更始耳<a 
name="0411b13" id="0411b13"></a>幸遵<span class="corr" title='[母&gt;毋]'>毋</span>忽。</p></div><a 
name="0411b14" id="0411b14"></a><p style="margin-left: 3em"><span class="headname">訓眾十二條</span></p><a 
name="0411b15" id="0411b15"></a><p style="text-indent: 0em; margin-left: 0em"><span class="linehead"></span>長慶坐破七箇蒲團香林四十年打成一片趙州除<a 
name="0411b16" id="0411b16"></a>二時粥飯是雜用心處石霜置枯木堂有一生兀坐<a 
name="0411b17" id="0411b17"></a>如枯株者嬾安終身牧牛一回入艸去驀鼻抴將來<a 
name="0411b18" id="0411b18"></a>歷觀從上先德為者一件事直是盡形拼命<span class="corr" title='[扺&gt;抵]'>抵</span>死忘<a 
name="0411b19" id="0411b19"></a>生與他挨排故得超然徹證光賁千春澤流萬世以<a 
name="0411b20" id="0411b20"></a>至報緣將謝之日一如門開相似撩起便行者何多<a 
name="0411b21" id="0411b21"></a>也良以此事雖曰本自圜成非由功勛造作但無始<a 
name="0411b22" id="0411b22"></a>時來情塵識浪和會一團與之生疏日久乍然趨向<a 
name="0411b23" id="0411b23"></a>安能一時入作不見晦堂有箇悟處詣南公曰大事<a 
name="0411b24" id="0411b24"></a>本來如是和尚何用教人看話下語百計搜尋南公<a 
name="0411b25" id="0411b25"></a>曰若不令你如此究尋到無心用處自見自肯吾即<a 
name="0411b26" id="0411b26"></a>薶沒汝也年來斯道荒唐日甚知識以登壟之術蒙<a 
name="0411b27" id="0411b27"></a>昧方來僧徒亦以裨販之心出入禪社師資道喪古<a 
name="0411b28" id="0411b28"></a>範無存寧惟他日生死不得力即今舉措施為大有<a 
name="0411b29" id="0411b29"></a>駭聞驚見處三十年後無人說著此事定矣山僧道<a 
name="0411b30" id="0411b30"></a>慚往哲德媿時賢不知承何福蔭得寺主印明甄致<a 
name="0411c01" id="0411c01"></a>斯席良田沃壤可飲可餐兼之道鎮破格尊崇縣父<a 
name="0411c02" id="0411c02"></a>母多方曲庇知事頭首極力劻勷既獲內寧重無外<a 
name="0411c03" id="0411c03"></a>憂思不摩厲一番深惜良緣錯過故敢與見前有志<a 
name="0411c04" id="0411c04"></a>弟兄從長商略憶昔慈明有言善造道者不出千日<a 
name="0411c05" id="0411c05"></a>之功今矢以三載為期沈舟破釜背城借一儻邀般<a 
name="0411c06" id="0411c06"></a>若之靈確與此事有相應分則以弘慈大願輓古頹<a 
name="0411c07" id="0411c07"></a>風不則各自持經念佛把本修行去若但畏難苟安<a 
name="0411c08" id="0411c08"></a>則山僧即不敢望如南嶽思大禪師臨終告眾若有<a 
name="0411c09" id="0411c09"></a>十人不惜身命勤修法華三昧隨有所須必相利益<a 
name="0411c10" id="0411c10"></a>如無此人吾當遠逝一眾默然竟爾趨寂之高標亦<a 
name="0411c11" id="0411c11"></a>即以此長揖諸人循山旁澗便恁自家取性過時去<a 
name="0411c12" id="0411c12"></a>請質諸賢計其宜者。</p><a 
name="0411c13" id="0411c13"></a><p style="text-indent: 0em; margin-left: 0em"><span class="linehead"></span>僧寶傳稱仰山偉律身甚嚴燕坐忘夜旦占一室謝<a 
name="0411c14" id="0411c14"></a>絕交遊有過偉者虛己座以延之躬起炷香叉手而<a 
name="0411c15" id="0411c15"></a>立南公聞之以為大絕物非和光同塵之義面誡之<a 
name="0411c16" id="0411c16"></a>對曰道業未辦歲月如流大根器如雲門趙州猶曰<a 
name="0411c17" id="0411c17"></a>我惟粥飯二時是雜用心又曰我豈有工夫閒處用<a 
name="0411c18" id="0411c18"></a>矧行偉根性日劫相倍者寧暇囿世情事清譚諛說<a 
name="0411c19" id="0411c19"></a>人增我相乎夫黃龍門下雖麟鳳駢集至若仰山偉<a 
name="0411c20" id="0411c20"></a>則尤其出類拔萃者尚以根性不等懷日劫相倍之<a 
name="0411c21" id="0411c21"></a>憂若以我輩較之豈不倍而益倍乃生滅流注豪不<a 
name="0411c22" id="0411c22"></a>警心甚而有因涓滴之流忽起滔天之浪古德云暫<a 
name="0411c23" id="0411c23"></a>時不在如同死人又云一念瞋心起百萬障門開然<a 
name="0411c24" id="0411c24"></a>則艸根久鎖骷髏祇恐將來舍身受身佛法二字尚<a 
name="0411c25" id="0411c25"></a>不得聞況能成辦道業得如先德之縱橫自在者山<a 
name="0411c26" id="0411c26"></a>僧道德荒蕪詎堪模範賴諸賢不恥下問相依如此<a 
name="0411c27" id="0411c27"></a>使各各志烈秋霜心心計明大事固不惜己朽之香<a 
name="0411c28" id="0411c28"></a>用熏龍象儻其境界為緣我人是競山僧縱精嚴遠<a 
name="0411c29" id="0411c29"></a>遜仰山又豈肯以遲暮之年甘諛說人增我相哉南<a 
name="0411c30" id="0411c30"></a>山之南北山之北亦自此遠矣先此豫白。</p><a 
name="0412a01" id="0412a01"></a><p style="text-indent: 0em; margin-left: 0em"><span class="linehead"></span>作家相見對眾激揚須是其人非同雜劇所以汾陽<a 
name="0412a02" id="0412a02"></a>例有十八問所謂請益呈解察辨投機偏僻心行探<a 
name="0412a03" id="0412a03"></a>拔不會擎擔置故借實假審徵明默大意除實問默<a 
name="0412a04" id="0412a04"></a>問難辨須識來意餘者總有時節言說淺深相度祇<a 
name="0412a05" id="0412a05"></a>應不得妄心穿鑿彼此無利益雖是善因而招惡果<a 
name="0412a06" id="0412a06"></a>切須子細則問話之貴審機宜古有明條于今為烈<a 
name="0412a07" id="0412a07"></a>況祝聖上堂祈禳陞座及四大節臘官員入山檀越<a 
name="0412a08" id="0412a08"></a>設供植福追嚴之類一一各有時節安可語無輪次<a 
name="0412a09" id="0412a09"></a>一味掠虛非惟猒聽龍天抑且取笑有識今後凡遇<a 
name="0412a10" id="0412a10"></a>如上因緣須自知時如更仍前拍盲造次擯罰不貸<a 
name="0412a11" id="0412a11"></a>示此。</p><a 
name="0412a12" id="0412a12"></a><p style="text-indent: 0em; margin-left: 0em"><span class="linehead"></span>風月何緣事苦吟擬將英譽厭雞林幾回立盡三更<a 
name="0412a13" id="0412a13"></a>月一字搜空萬劫心夢裏忽驚霜入鬢眉邊不覺淚<a 
name="0412a14" id="0412a14"></a>沾襟可憐半世聰明種甘為浮詞又陸沈讀中峰此<a 
name="0412a15" id="0412a15"></a>偈足為詩魔鍼砭亦見浮詞之無益于人甚矣乃末<a 
name="0412a16" id="0412a16"></a>法師僧多不根道稍能搦管即從事于斯廢日荒月<a 
name="0412a17" id="0412a17"></a>惟恨揣摩之未工苟工矣則傲倪當世輕忽上流甚<a 
name="0412a18" id="0412a18"></a>而有鳩呼禪肆社結章縫而詞壇牛耳終為白衣所<a 
name="0412a19" id="0412a19"></a>操由是追陪俗客衲衣空閒身雖出家心不染道可<a 
name="0412a20" id="0412a20"></a>不哀哉間有躡屩叢林盜法而<span class="corr" title='[己&gt;已]'>已</span>山僧行腳時親見<a 
name="0412a21" id="0412a21"></a>此輩作薄福業而招短促之報者何限故今特申嚴<a 
name="0412a22" id="0412a22"></a>諭凡僧堂寮舍一切案頭除經論禪策外世典詩文<a 
name="0412a23" id="0412a23"></a>諸人染翰除偈頌外長歌短句一概禁絕如違此約<a 
name="0412a24" id="0412a24"></a>連案擯出示此。</p><a 
name="0412a25" id="0412a25"></a><p style="text-indent: 0em; margin-left: 0em"><span class="linehead"></span>若真學道人身衣口食以至莖絲滴水須知來處今<a 
name="0412a26" id="0412a26"></a>天氣炎蒸覓流亦斷茶頭早夜井汲肩擔而勤渠事<a 
name="0412a27" id="0412a27"></a>眾如此則飲之者當自忖量未為過也乃既浣衣滌<a 
name="0412a28" id="0412a28"></a>裳矣叉復澆抹身體何也夫濯有清池沐有香水尤<a 
name="0412a29" id="0412a29"></a>尚未快于心與昔雪峰嵒頭欽山同行過新吳山下<a 
name="0412a30" id="0412a30"></a>見谿有黃菜葉一片欽喜指而示二人曰此中必有<a 
name="0412b01" id="0412b01"></a>道者可沿流訪之峰恚曰你智眼何濁彼不惜福觀<a 
name="0412b02" id="0412b02"></a>前言往行則古人之存心可知也我輩奈何荒唐終<a 
name="0412b03" id="0412b03"></a>日而不自檢責哉。</p><a 
name="0412b04" id="0412b04"></a><p style="text-indent: 0em; margin-left: 0em"><span class="linehead"></span>知安則榮禮奢寧儉回以屢空故庶賜以貨殖匪賢<a 
name="0412b05" id="0412b05"></a>況我輩出家兒裂世網而寄空門外形骸以求真道<a 
name="0412b06" id="0412b06"></a>然欲求真見道會須息慮忘緣苟其物務是崇況復<a 
name="0412b07" id="0412b07"></a>豐饒相尚將增馳求之念必開攀援之端則緣曷以<a 
name="0412b08" id="0412b08"></a>忘抑慮何由息此芙蓉所以分歲入為三百六十分<a 
name="0412b09" id="0412b09"></a>而不因人增減者鑒諸此也本寺田畝千地畝百約<a 
name="0412b10" id="0412b10"></a>賦餉差徭之外參旱乾水溢之間月計雖有餘歲計<a 
name="0412b11" id="0412b11"></a>則不足矣與其不足以控之人曷若量餘而裕諸己<a 
name="0412b12" id="0412b12"></a>借令檀膏靡吝抑思安享若消託園木以棲神殷鑒<a 
name="0412b13" id="0412b13"></a>非云遠為酬恩而割肉所得較孰多謹陳畫一之規<a 
name="0412b14" id="0412b14"></a>庶塞浮遊之議一款客除諸方尊宿客司一色四果<a 
name="0412b15" id="0412b15"></a>四菜增二色以別方丈尊住持也一路燈除風雨晦<a 
name="0412b16" id="0412b16"></a>冥時定以黑月十八日起至白月初七日止不點一<a 
name="0412b17" id="0412b17"></a>諸寮局果燭五日一發不得越限庫司遵此母違。</p><a 
name="0412b18" id="0412b18"></a><p style="text-indent: 0em; margin-left: 0em"><span class="linehead"></span>堂名雲水所以待十方勝流者也故十方來者不曰<a 
name="0412b19" id="0412b19"></a>賢聖則曰龍象所以經言若佛予先在僧坊中住後<a 
name="0412b20" id="0412b20"></a>見客菩薩比丘僧來而先住應迎來送去飲食供養<a 
name="0412b21" id="0412b21"></a>事事給與若無物應賣自身及割自身肉賣供給所<a 
name="0412b22" id="0412b22"></a>須雖則先佛教誡固難責備末法比丘然般若禪叢<a 
name="0412b23" id="0412b23"></a>有賓有主有禮有樂安可輕意唐突殊無孝順之心<a 
name="0412b24" id="0412b24"></a>今與主者約凡新到至當體其衝寒冒暑之勞詢其<a 
name="0412b25" id="0412b25"></a>疾痛資以藥餌間有隨眾不得者則遷諸延壽堂中<a 
name="0412b26" id="0412b26"></a>安息調養其求單共住者須三日客禮相款後乃俾<a 
name="0412b27" id="0412b27"></a>同眾作止即暫至隨喜亦依三日例若抽單時宜看<a 
name="0412b28" id="0412b28"></a>天色晴明不可驅遣令去反先聖律儀非叢林福也<a 
name="0412b29" id="0412b29"></a>至于方來師德亦宜入林不動艸入水不動波或坐<a 
name="0412b30" id="0412b30"></a>禪時或課誦時或作務時行來出入故意梗眾不步<a 
name="0412c01" id="0412c01"></a>趨規繩則于接納無禮者正等均非我輩同流不可<a 
name="0412c02" id="0412c02"></a>共住此白。</p><a 
name="0412c03" id="0412c03"></a><p style="text-indent: 0em; margin-left: 0em"><span class="linehead"></span>不拘堂內堂外諸人凡患病之時輕者各自調理或<a 
name="0412c04" id="0412c04"></a>所患覺重則當使人通知客司遷過延壽堂中醫治<a 
name="0412c05" id="0412c05"></a>如所費不能自辦山僧縱薄福乎苟有可救之方雖<a 
name="0412c06" id="0412c06"></a>罄竭衣資為之支承不惜也萬有不幸而至于殆則<a 
name="0412c07" id="0412c07"></a>延壽堂主預白方丈客司集兩序頭首<span class="corr" title='[扺&gt;抵]'>抵</span>病者前為<a 
name="0412c08" id="0412c08"></a>其說法轉經導其神識不至迷亂屬纊己然後用香<a 
name="0412c09" id="0412c09"></a>湯沐浴舁至龕室即鳴鼓三下普請內外諸人齊集<a 
name="0412c10" id="0412c10"></a>龕前唪經轉咒助彼往生出龕茶毗亦復如是除公<a 
name="0412c11" id="0412c11"></a>務羈身及病外山僧親自鑒察有一人不到者罰銀<a 
name="0412c12" id="0412c12"></a>三錢歸延壽堂以為濟病之資特示。</p><a 
name="0412c13" id="0412c13"></a><p style="text-indent: 0em; margin-left: 0em"><span class="linehead"></span>家有主國有君無君則亂無主則爭爭與亂豈國若<a 
name="0412c14" id="0412c14"></a>家之福哉然竟其原始于政出多門而不稟之一尊<a 
name="0412c15" id="0412c15"></a>故傳曰天下惡乎定曰定于一雖我叢林亦然山僧<a 
name="0412c16" id="0412c16"></a>道德荒蕪詎堪四眾依歸獨遐邇一致物我無間之<a 
name="0412c17" id="0412c17"></a>懷蓋自摳衣方外以至今領眾叢林未嘗不拳拳服<a 
name="0412c18" id="0412c18"></a>膺況海眾同居當如水乳斯合而我親你疏可乎惟<a 
name="0412c19" id="0412c19"></a>主者一念之依違其後遂至疆分界立而山門由之<a 
name="0412c20" id="0412c20"></a>破壞者何多本寺由破壞而為袈裟院子復由袈裟<a 
name="0412c21" id="0412c21"></a>院子而為十方住持其終變至道尚須後人而始變<a 
name="0412c22" id="0412c22"></a>至魯則自山僧也國不可一日無君家不可一日無<a 
name="0412c23" id="0412c23"></a>主山僧今赴廣潤特命權公座元繼席住持矣誠恐<a 
name="0412c24" id="0412c24"></a>山僧平日父兄之教不嚴致茲一二小師子弟之率<a 
name="0412c25" id="0412c25"></a>不謹恣睢傲兀罔識規繩或獨占一室以恃頑或私<a 
name="0412c26" id="0412c26"></a>自出入而梗化叢林破壞職為厲階故與方丈嚴約<a 
name="0412c27" id="0412c27"></a>儻有是輩許鳴鼓集眾登時擯斥不得姑貸須至約<a 
name="0412c28" id="0412c28"></a>者。</p><a 
name="0412c29" id="0412c29"></a><p style="text-indent: 0em; margin-left: 0em"><span class="linehead"></span>食則同堂寢則一處此百丈住持家法也在昔叢林<a 
name="0412c30" id="0412c30"></a>盛時夏前出艸單依戒臘分位次故念誦有圖被位<a 
name="0413a01" id="0413a01"></a>有圖缽位有圖即一坐立之間且無絲豪紊亂況其<a 
name="0413a02" id="0413a02"></a>也者所以威儀濟濟三代禮樂魯儒歎為盡在是矣<a 
name="0413a03" id="0413a03"></a>者此也今我不能規模先德<span class="corr" title='[己&gt;已]'>已</span>屬大恥奈何恣情適<a 
name="0413a04" id="0413a04"></a>意起止違眾或就案版而食或打飯便處而食堂堂<a 
name="0413a05" id="0413a05"></a>僧體下同奴隸之養尚得為叢林規制乎除柴園廚<a 
name="0413a06" id="0413a06"></a>下病寮公務寮如有仍前蹈此習者許執事巡炤糾<a 
name="0413a07" id="0413a07"></a>察白之方丈擯罰不貸。</p><a 
name="0413a08" id="0413a08"></a><p style="text-indent: 0em; margin-left: 0em"><span class="linehead"></span>一默詞喪尚口乃窮是故弭謗何以惟曰無辨就令<a 
name="0413a09" id="0413a09"></a>曲以歸己直以與人抑我輩所學蓋釋聖師子又不<a 
name="0413a10" id="0413a10"></a>當恆順眾生如海之垢藏而污納乎況己是緣誰是<a 
name="0413a11" id="0413a11"></a>他非我不非哉今特申嚴約自山僧以下有論說諸<a 
name="0413a12" id="0413a12"></a>方及新天童長短者罰油三斤或暫到或自彼中來<a 
name="0413a13" id="0413a13"></a>傳告如何若何即以生端起釁論登時揖出不容共<a 
name="0413a14" id="0413a14"></a>住退休老人某曰。</p><a 
name="0413a15" id="0413a15"></a><p style="text-indent: 0em; margin-left: 0em"><span class="linehead"></span>禨死祥生本俗夫之常見遺身忘世乃衲子之真修<a 
name="0413a16" id="0413a16"></a>況宅心于空導眾以寂者哉所以靈源禪師真歸告<a 
name="0413a17" id="0413a17"></a>云雖從本覺應緣出生而了緣即空初無自性氏族<a 
name="0413a18" id="0413a18"></a>親里莫得而詳多見叢林每失此意凡遇長老母難<a 
name="0413a19" id="0413a19"></a>之辰兩序輒率眾出資辦供謂之慶誕夫誕若可慶<a 
name="0413a20" id="0413a20"></a>則是以生為可戀矣以生為戀有不以死為悲者乎<a 
name="0413a21" id="0413a21"></a>死悲生戀與我學道人己分覿體相違大非長老所<a 
name="0413a22" id="0413a22"></a>以訓眾之規也本月八日蓋山僧應緣出生之期恐<a 
name="0413a23" id="0413a23"></a>兩序仍襲舊套先此諭知除四方善信外有刱此議<a 
name="0413a24" id="0413a24"></a>者責罰不貸示此。</p><a 
name="0413a25" id="0413a25"></a><a 
name="0413a26" id="0413a26"></a><a 
name="0413a27" id="0413a27"></a><a 
name="0413a28" id="0413a28"></a><a 
name="0413a29" id="0413a29"></a><a 
name="0413a30" id="0413a30"></a><p><span class="juanname">布水臺集卷第二十六</span></p>
<hr>【經文資訊】嘉興藏第 26 冊 No. B181 布水臺集<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6428.html?index=J26nB181" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB181_026 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
</html>
