<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J25nB159_001 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga045a.gif?utmac=MO-30696269-4&amp;utmn=1048467097&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ25&amp;utmp=%2Fmobile%2Findex.php%3Findex%3DJ25nB159_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第25冊<br/>No.B159 天真毒峰善禪師要語 (1卷)<br/>【明 本善記　悟深編】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J25">
<div class="root" id="B159" sutra_name="天真毒峰善禪師要語" sutra_juan="[卷1]">　
<a 
name="0137a01" id="0137a01"></a><p><span class="juanname">天真毒峰善禪師要語</span></p><a 
name="0137a02" id="0137a02"></a><p style="margin-left: 4em"><span class="byline">參學門人悟深編集</span></p><a 
name="0137a03" id="0137a03"></a><p style="margin-left: 2em"><span class="headname">上堂</span></p><a 
name="0137a04" id="0137a04"></a><p style="text-indent: 0em; margin-left: 0em"><span class="linehead"></span>諸大德既來這裡相從貧道參禪究明生死須依貧<a 
name="0137a05" id="0137a05"></a>道家風行持他後決不相賺各各俱要屏息身心諸<a 
name="0137a06" id="0137a06"></a>緣一心向道追復百丈<span class="corr" title='[巳&gt;已]'>已</span>前釋迦老子所行頭陀之<a 
name="0137a07" id="0137a07"></a>行是謂家風此之苦行頭陀經中具載請自檢看然<a 
name="0137a08" id="0137a08"></a>雖今人難比古人且請於中行得一半庶亦得沾頭<a 
name="0137a09" id="0137a09"></a>陀苦行之少分矣不可似今時學者全不問著甘作<a 
name="0137a10" id="0137a10"></a>無慚愧人佛法驢年會得只如世尊當時饑則領眾<a 
name="0137a11" id="0137a11"></a>持缽入城乞食歸則各處岩穴之間後趙州諗和尚<a 
name="0137a12" id="0137a12"></a>三十年不開口告人不雜用心匾擔山和尚唯餐橡<a 
name="0137a13" id="0137a13"></a>栗過日丹霞然和尚一生只個布衲更看芙蓉楷和<a 
name="0137a14" id="0137a14"></a>尚不發疏簿不請化主一生唯事澹泊此諸尊宿俱<a 
name="0137a15" id="0137a15"></a>是行頭陀行家風所以一箇箇魁壘秀出於當時而<a 
name="0137a16" id="0137a16"></a>千古之下為世所尊諸大德若依此苦行行持久之<a 
name="0137a17" id="0137a17"></a>不移不易則僧問如何是佛雲門道乾屎橛管取呵<a 
name="0137a18" id="0137a18"></a>呵大笑時有僧問如何是和尚家風荅曰前江潮急<a 
name="0137a19" id="0137a19"></a>魚行澀後嶺松高鳥泊難下座。</p><a 
name="0137a20" id="0137a20"></a><p style="text-indent: 0em; margin-left: 0em"><span class="linehead"></span>上堂僧問昔高峰和尚示眾云海底泥牛啣月走岩<a 
name="0137a21" id="0137a21"></a>前石虎抱兒眠鐵蛇鑽人金剛眼崑崙騎象鷺鷥牽<a 
name="0137a22" id="0137a22"></a>此四句內有一句能殺能活能縱能奪若人檢點得<a 
name="0137a23" id="0137a23"></a>出許你一生參學事畢不知是那一句師云待你悟<a 
name="0137a24" id="0137a24"></a>即向你道會麼僧云不會師云不見道你有拄杖子<a 
name="0137a25" id="0137a25"></a>我與你拄杖子你無拄杖子我奪卻你拄杖子下座。</p><a 
name="0137a26" id="0137a26"></a><p style="margin-left: 2em"><span class="headname">普說</span></p><a 
name="0137a27" id="0137a27"></a><p style="text-indent: 0em; margin-left: 0em"><span class="linehead"></span>徒悟權等焚香拜跪云弟子德深等實為生死事大<a 
name="0137a28" id="0137a28"></a>無常迅速特來禮拜和尚請益如何修行得脫生死<a 
name="0137a29" id="0137a29"></a>輪迴師云諸大德既來相從惟我此間又非唱導之<a 
name="0137a30" id="0137a30"></a>師建立門戶為人處無非平實商量做工夫捷徑處<a 
name="0137b01" id="0137b01"></a>彼此相依於三間茅屋之下草衣木食追慕百丈<span class="corr" title='[巳&gt;已]'>已</span><a 
name="0137b02" id="0137b02"></a>前真風不學今時體態只貴真參實究證到古人田<a 
name="0137b03" id="0137b03"></a>地而後<span class="corr" title='[巳&gt;已]'>已</span>捨此非吾之所為也今日事不獲<span class="corr" title='[巳&gt;已]'>已</span>只得<a 
name="0137b04" id="0137b04"></a>將自<span class="corr" title='[巳&gt;己]'>己</span>昔年親證底一則無字公案開示諸大德子<a 
name="0137b05" id="0137b05"></a>果欲脫生死輪迴先須發大信心立弘誓願拼從今<a 
name="0137b06" id="0137b06"></a>身未悟之先莫退菩提道心莫改修行節操若不打<a 
name="0137b07" id="0137b07"></a>破這則所參公案洞見父母未生<span class="corr" title='[巳&gt;已]'>已</span>前面目坐斷微<a 
name="0137b08" id="0137b08"></a>細現行生死誓不中途而廢放捨本參話頭遠離真<a 
name="0137b09" id="0137b09"></a>善知識若故違此願當墮惡道受無量苦發此大願<a 
name="0137b10" id="0137b10"></a>防護其心然後方堪領荷公案昔日東普師翁并先<a 
name="0137b11" id="0137b11"></a>師和尚初發心時俱發大誓願云若我退失道心遠<a 
name="0137b12" id="0137b12"></a>離話頭生害脫皮癩現諸人眼目死墮無間地獄受<a 
name="0137b13" id="0137b13"></a>無量苦因作此願勉勵身心精進不怠所以到得這<a 
name="0137b14" id="0137b14"></a>般地位現前大眾還肯發願麼眾發願<span class="corr" title='[巳&gt;已]'>已</span>乃付公案<a 
name="0137b15" id="0137b15"></a>云僧問趙州狗子還有佛性也無州云無疑云蠢動<a 
name="0137b16" id="0137b16"></a>含靈皆有佛性因甚狗子無佛性因甚道無趙州意<a 
name="0137b17" id="0137b17"></a>作麼生無吽若是宿有靈骨者聞此開發便是撞著<a 
name="0137b18" id="0137b18"></a>生死冤家相似就與眉毛廝結憤憤不休直下便明<a 
name="0137b19" id="0137b19"></a>白倒斷誠有如是操略於此九旬之內必定被你捉<a 
name="0137b20" id="0137b20"></a>敗趙州看破他家好惡處則是入門端的也此則公<a 
name="0137b21" id="0137b21"></a>案古人喻如倚天長劍塗毒鼓聲觸之則屍橫萬里<a 
name="0137b22" id="0137b22"></a>聞之則魂散九霄雖佛祖到來亦不敢以正眼覷著<a 
name="0137b23" id="0137b23"></a>五祖演云趙州露刃劍寒霜光燄燄更擬問如何分<a 
name="0137b24" id="0137b24"></a>身作兩段予昔聞此語便疑三十年不敢開口乃有<a 
name="0137b25" id="0137b25"></a>開示偈云寶劍全提日用中高揮大抹肯從容卷兮<a 
name="0137b26" id="0137b26"></a>魂膽迎風喪舒也髑髏遍地橫萬死萬生渾不顧一<a 
name="0137b27" id="0137b27"></a>鎗一戟便收功趙州性命分明也血刃參天不露鋒<a 
name="0137b28" id="0137b28"></a>雖然如是猶是半途在若以少為足決定不得到他<a 
name="0137b29" id="0137b29"></a>佛祖大休大歇田地諸大德既為生死事大豈是說<a 
name="0137b30" id="0137b30"></a>了便休亦非知了便休須是始終切切拳拳競競業<a 
name="0137c01" id="0137c01"></a>業如喪考妣廢寢忘餐提持此事方有少分做功夫<a 
name="0137c02" id="0137c02"></a>氣象所謂生死大事者自我山僧知有此事行腳<span class="corr" title='[巳&gt;已]'>已</span><a 
name="0137c03" id="0137c03"></a>來目擊耳聞無數箇為人天師範說法如雲如雨臨<a 
name="0137c04" id="0137c04"></a>終末後一著腳忙手亂如落湯螃蟹不曾見一箇半<a 
name="0137c05" id="0137c05"></a>箇似古人出生入死之自由者豈非生死事大而何<a 
name="0137c06" id="0137c06"></a>縱饒精通三藏教背讀五車書到這裡都用不著也<a 
name="0137c07" id="0137c07"></a>山僧雖說到此猶恐滑在可畏可畏有志之士得聞<a 
name="0137c08" id="0137c08"></a>此說便著精彩看他古人做功夫得何三昧臨行如<a 
name="0137c09" id="0137c09"></a>是自由自在不可只似鴨聽雷鳴而<span class="corr" title='[巳&gt;已]'>已</span>山僧從初學<a 
name="0137c10" id="0137c10"></a>道以至於今三十餘年單單在此事上用心尋常東<a 
name="0137c11" id="0137c11"></a>考西究窮盡幽微深知弊病乃吾苦口叮嚀汝等後<a 
name="0137c12" id="0137c12"></a>來若得入頭處切忌草草便去弄虛頭為人之師誤<a 
name="0137c13" id="0137c13"></a><span class="corr" title='[巳&gt;己]'>己</span>誤人為害非小須效古人且向水邊林下保養聖<a 
name="0137c14" id="0137c14"></a>胎待時龍天推出方可為人則自利利人無往不可<a 
name="0137c15" id="0137c15"></a>也至囑至囑且做工夫提話頭一著或看無字要緊<a 
name="0137c16" id="0137c16"></a>在因甚狗子無佛性因甚道無趙州意作麼生無畢<a 
name="0137c17" id="0137c17"></a>竟意作麼生無吽這兩句子上著力或看萬法歸一<a 
name="0137c18" id="0137c18"></a>要緊在一歸何處一歸何處畢竟一歸何處吽這兩<a 
name="0137c19" id="0137c19"></a>三句子上著力或參究念佛要緊在念佛底是誰念<a 
name="0137c20" id="0137c20"></a>佛底是誰畢竟念佛底是誰吽這兩三句子上著力<a 
name="0137c21" id="0137c21"></a>回光返照染下疑情惺惺中卻須寂寂寂寂中卻須<a 
name="0137c22" id="0137c22"></a>歷歷若能如是用心不墮昏沉掉舉四魔之中而有<a 
name="0137c23" id="0137c23"></a>日益日損之效也或若話頭間斷不得力須抖擻精<a 
name="0137c24" id="0137c24"></a>神還提前公案以至末後句子使首尾一貫方始有<a 
name="0137c25" id="0137c25"></a>頭緒可致疑也若得疑情不斷便好切切用心如貓<a 
name="0137c26" id="0137c26"></a>捕鼠四肢順向首尾一直則不怕甕中走卻鱉也初<a 
name="0137c27" id="0137c27"></a>做工夫之人若非做工夫警策語言一切佛祖玄妙<a 
name="0137c28" id="0137c28"></a>機緣文字且未可看古人謂滲漏工夫不得成片非<a 
name="0137c29" id="0137c29"></a>學道正因所以道莫將閒學解埋沒祖師心又不許<a 
name="0137c30" id="0137c30"></a>向意根下卜度又不許向舉起處承當又不許作有<a 
name="0138a01" id="0138a01"></a>無之理和會又不許作世法佛法之義摶量又不許<a 
name="0138a02" id="0138a02"></a>向一切文字中尋討等閒唐喪光陰到老不得成辦<a 
name="0138a03" id="0138a03"></a>唯貴棄捨身世向所參話頭上廝挨立身於萬仞崖<a 
name="0138a04" id="0138a04"></a>巔著腳於千尺竿上不覺舉步翻身打個懸空筋斗<a 
name="0138a05" id="0138a05"></a>歸來呵呵大笑那時方可再來喫山僧痛棒久立珍<a 
name="0138a06" id="0138a06"></a>重。</p><a 
name="0138a07" id="0138a07"></a><p style="margin-left: 2em"><span class="headname">示五羊深禪人</span></p><a 
name="0138a08" id="0138a08"></a><p style="text-indent: 0em; margin-left: 0em"><span class="linehead"></span>若了自心本來是佛者一切惟假名況復諸三有倘<a 
name="0138a09" id="0138a09"></a>爾於斯直下不能領略別無方便但將吾所付之念<a 
name="0138a10" id="0138a10"></a>佛公案用心提撕單單參究以期徹悟精進不懈勇<a 
name="0138a11" id="0138a11"></a>猛無怯務要討個明白而後<span class="corr" title='[巳&gt;已]'>已</span>欲上參時先須拼捨<a 
name="0138a12" id="0138a12"></a>世間恩愛利名等事使身心灑落虛融澹泊切切以<a 
name="0138a13" id="0138a13"></a>了生死大事為<span class="corr" title='[巳&gt;己]'>己</span>重任抖擻精神看這念佛底是誰<a 
name="0138a14" id="0138a14"></a>要在這誰字上著倒深下疑情疑這念佛底是誰故<a 
name="0138a15" id="0138a15"></a>謂大疑大悟小疑小悟不疑不悟良哉言也你若纔<a 
name="0138a16" id="0138a16"></a>有切切之心疑情重也話頭自然現前綿綿密密淨<a 
name="0138a17" id="0138a17"></a>念相繼凝定身心回光返照執而持之勿令間斷一<a 
name="0138a18" id="0138a18"></a>念不生前後際斷目前空牢牢地胸中虛逼逼地澄<a 
name="0138a19" id="0138a19"></a>澄湛湛卓卓巍巍到此喚作生滅滅<span class="corr" title='[巳&gt;已]'>已</span>寂滅為樂正<a 
name="0138a20" id="0138a20"></a>好再見真善知識掃除悟跡別立生涯不受天下老<a 
name="0138a21" id="0138a21"></a>和尚舌頭瞞然後水邊林下保養聖胎待時天龍推<a 
name="0138a22" id="0138a22"></a>出方可為人也。</p><a 
name="0138a23" id="0138a23"></a><p style="margin-left: 2em"><span class="headname">示本空禪人</span></p><a 
name="0138a24" id="0138a24"></a><p style="text-indent: 0em; margin-left: 0em"><span class="linehead"></span>夫欲免生死輪迴須是成佛若不成佛欲免生死輪<a 
name="0138a25" id="0138a25"></a>迴無有是處汝若成佛閻家老子尚無柰你何生死<a 
name="0138a26" id="0138a26"></a>輪迴云何哉誠有如是操志先與汝等傳授菩薩戒<a 
name="0138a27" id="0138a27"></a>法此為成佛之基本然後付與一則參究念佛公案<a 
name="0138a28" id="0138a28"></a>須知因戒生定因定生慧禪定智慧持戒為本故戒<a 
name="0138a29" id="0138a29"></a>經云眾生受佛戒即入諸佛位諸佛位者即戒定慧<a 
name="0138a30" id="0138a30"></a>也誠能全身放下脫體承當得去成佛即不難也不<a 
name="0138b01" id="0138b01"></a>見道道念若同情念成佛多時誠哉斯言盡之矣但<a 
name="0138b02" id="0138b02"></a>將無始劫來習熟底世間之事放教生疏卻將出世<a 
name="0138b03" id="0138b03"></a>間未聞之事行持得純熟自然成就向一切時中提<a 
name="0138b04" id="0138b04"></a>起所參話頭念佛三五七聲卻返問念佛底是誰念<a 
name="0138b05" id="0138b05"></a>佛底是誰畢竟念佛底是誰吽前問念佛底是誰徹<a 
name="0138b06" id="0138b06"></a>骨徹髓見膽見心正是就窠打劫當處發機又問畢<a 
name="0138b07" id="0138b07"></a>竟念佛底是誰卻似痛上加鞭一如喉下一捏便要<a 
name="0138b08" id="0138b08"></a>斷人命根若是命根不斷則見理不明須是深下疑<a 
name="0138b09" id="0138b09"></a>情疑這念佛底是誰綿綿密密挨拶將去如撞著生<a 
name="0138b10" id="0138b10"></a>冤家相似直下不能解交憤憤地逼拶得他情窮理<a 
name="0138b11" id="0138b11"></a>極意識不行卻似老鼠入牛角底時節一念不生全<a 
name="0138b12" id="0138b12"></a>體是佛雖然亦是暫時岐路相逢若便認著則與昨<a 
name="0138b13" id="0138b13"></a>日之迷無有異也直待久久純熟打成一片行亦如<a 
name="0138b14" id="0138b14"></a>是坐亦如是東西不分南北不辨通宵不寐寢食俱<a 
name="0138b15" id="0138b15"></a>忘做到這裡只喚作塵勞暫息寂靜輕安之境亦名<a 
name="0138b16" id="0138b16"></a>解脫深坑未為極則切忌認著山僧昔年做到這裡<a 
name="0138b17" id="0138b17"></a>歡喜無量自不知是定力現前工夫亦是前塵喪偶<a 
name="0138b18" id="0138b18"></a>境界雖得此定而慧光未發故於佛祖無義路話都<a 
name="0138b19" id="0138b19"></a>不曉得故古德誡云有佛處不可住無佛處急走過<a 
name="0138b20" id="0138b20"></a>乃自知非發願云若我得悟之後誓不以少為足不<a 
name="0138b21" id="0138b21"></a>求寂滅安樂不求生天富貴求佛智慧求佛辯才求<a 
name="0138b22" id="0138b22"></a>佛知見深知法界打破諸祖重關事理貫通法法圓<a 
name="0138b23" id="0138b23"></a>融妙用自在然後水邊林下保養聖胎待時龍天推<a 
name="0138b24" id="0138b24"></a>出扶持末運接續祖燈自然從空放下於無下手處<a 
name="0138b25" id="0138b25"></a>重下手驀然信手摸著鼻孔<span class="gaiji">[囗@力]<!--gaiji,,1[囗@力],2&#x361E;,3--></span>地一聲元來秪是舊<a 
name="0138b26" id="0138b26"></a>時人只改舊時行履處似這般說話未曾悟道的人<a 
name="0138b27" id="0138b27"></a>但看得教典熟箇箇說得只是畫餅不能充饑說衣<a 
name="0138b28" id="0138b28"></a>不能禦寒亦不能<span class="note">(人為)</span>解粘去縛到這裡正好順性增<a 
name="0138b29" id="0138b29"></a>修潛行密用廣行萬行興大悲心遇愚癡邪見者痛<a 
name="0138b30" id="0138b30"></a>心哀愍勸令修行正法不犯條章陰翊王度報荅國<a 
name="0138c01" id="0138c01"></a>恩邇來僧俗中有等邪見魔種未學道先要知道未<a 
name="0138c02" id="0138c02"></a>參禪先要會禪蓋是夙無修行正因所以今生不具<a 
name="0138c03" id="0138c03"></a>正知正見遇著一等邪魔外道不能辨擇便去拜他<a 
name="0138c04" id="0138c04"></a>為師聽他謬說念佛底便是我便是自<span class="corr" title='[巳&gt;己]'>己</span>佛性又無<a 
name="0138c05" id="0138c05"></a>入道悟由又不敢去見明眼宗師妄稱善知識誑惑<a 
name="0138c06" id="0138c06"></a>愚癡要人恭敬一盲引眾盲相牽入火坑苦哉苦哉<a 
name="0138c07" id="0138c07"></a>正是無始時來生死根本卻乃認為自<span class="corr" title='[巳&gt;己]'>己</span>佛性昔有<a 
name="0138c08" id="0138c08"></a>竺尚書謁長沙岑禪師師喚尚書竺應諾師云不是<a 
name="0138c09" id="0138c09"></a>尚書本命竺云不可離卻即今秪對底別有第二箇<a 
name="0138c10" id="0138c10"></a>主人公也師云喚尚書作至尊得麼竺云與麼不秪<a 
name="0138c11" id="0138c11"></a>對時莫不是弟子主人公否師云非但秪對不秪對<a 
name="0138c12" id="0138c12"></a>時從無始劫來是箇生死根本汝等於此句下知得<a 
name="0138c13" id="0138c13"></a>著落許你具得一分擇法眼長沙乃示偈云學道之<a 
name="0138c14" id="0138c14"></a>人不識真只為從前認識神無始劫來生死本癡人<a 
name="0138c15" id="0138c15"></a>喚作本來人自有佛祖以來便有四眾弟子在家男<a 
name="0138c16" id="0138c16"></a>女二眾持齋念佛亦不拋家失業乘戒俱急者臨終<a 
name="0138c17" id="0138c17"></a>化佛接引往生淨土蒙佛授記永不退轉乘戒俱緩<a 
name="0138c18" id="0138c18"></a>者亦不失人天福報又有一等邪魔外道自<span class="corr" title='[巳&gt;己]'>己</span>妻子<a 
name="0138c19" id="0138c19"></a>火坑未脫業識忙忙為貪財色故妄言見性悟道更<a 
name="0138c20" id="0138c20"></a>不禮佛敬僧撥無因果夜聚曉散暗傳邪法謬言七<a 
name="0138c21" id="0138c21"></a>日悟道教他一類無識男女隨類認自<span class="corr" title='[巳&gt;己]'>己</span>是佛不用<a 
name="0138c22" id="0138c22"></a>燒香禮佛修行懺悔此等喫鐵棒邪魔今時極多汝<a 
name="0138c23" id="0138c23"></a>等宿有正因今遇老僧特為苦口說破汝等倘或不<a 
name="0138c24" id="0138c24"></a>幸逢著速便知非不可親近楞嚴經佛授記云徒弟<a 
name="0138c25" id="0138c25"></a>與師俱陷王難死墮無間地獄受無量苦無有出期<a 
name="0138c26" id="0138c26"></a>又云如素平人妄稱國王自取誅戮汝還知否古今<a 
name="0138c27" id="0138c27"></a>師德無柰學者之迷何不得<span class="corr" title='[巳&gt;已]'>已</span>而教他看則公案以<a 
name="0138c28" id="0138c28"></a>楔出楔相似你看中峰祖師偈云心中有佛將心念<a 
name="0138c29" id="0138c29"></a>念得心空佛也空撒手歸來重檢點花開赤白間青<a 
name="0138c30" id="0138c30"></a>紅至其究竟處實無能念之人亦無所念之佛汝還<a 
name="0139a01" id="0139a01"></a>知否妄計有念即是能所那得不迷亦名邪見隨見<a 
name="0139a02" id="0139a02"></a>生解即墮生死明見之人則不然雖終日念佛而未<a 
name="0139a03" id="0139a03"></a>嘗有念求其念處體相了不可得只待數珠墮地之<a 
name="0139a04" id="0139a04"></a>時則知惟心淨土自性彌陀非外物也珍重。</p><a 
name="0139a05" id="0139a05"></a><p style="margin-left: 2em"><span class="headname">示徒悟玄</span></p><a 
name="0139a06" id="0139a06"></a><p style="text-indent: 0em; margin-left: 0em"><span class="linehead"></span>誠哉此事見則便見擬思則白雲萬里況如之若何<a 
name="0139a07" id="0139a07"></a>汝欲決要明此一件大事須著做直捷工夫能向一<a 
name="0139a08" id="0139a08"></a>毫頭上安身立命做教久久則便得一念不生前後<a 
name="0139a09" id="0139a09"></a>際斷矣若得真到此地則曠劫不明之事當下分明<a 
name="0139a10" id="0139a10"></a>猶如啞子夢見親娘與人說不得亦復如人飲水冷<a 
name="0139a11" id="0139a11"></a>暖自知方可水邊林下保養聖胎待時天龍推出扶<a 
name="0139a12" id="0139a12"></a>持末運接續祖燈廣化眾生同成正覺其或未然只<a 
name="0139a13" id="0139a13"></a>將我所付念佛公案貼在鼻端上不許執在一邊須<a 
name="0139a14" id="0139a14"></a>向一切處常目在之勿使須臾失其照顧疑箇念佛<a 
name="0139a15" id="0139a15"></a>底是誰於這一句上綿綿密密直教首尾一貫逼拶<a 
name="0139a16" id="0139a16"></a>將去如不得力再加箇畢竟念佛底是誰倘被散亂<a 
name="0139a17" id="0139a17"></a>昏沉之魔攪擾或有間斷莫容滯久如雞抱卵若泠<a 
name="0139a18" id="0139a18"></a>卻其窠子無出頭期矣工夫綿密之喻無如此也倘<a 
name="0139a19" id="0139a19"></a>宿有靈骨得箇覺觸處切不可自許須見本色宗匠<a 
name="0139a20" id="0139a20"></a>入他爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>受他煆煉出來真偽深淺一一得知更不<a 
name="0139a21" id="0139a21"></a>存其悟跡做箇無事無為底自在道人所以道金屑<a 
name="0139a22" id="0139a22"></a>眼中翳衣珠法上塵<span class="corr" title='[巳&gt;己]'>己</span>靈猶不重佛祖是何人到這<a 
name="0139a23" id="0139a23"></a>裡但有纖毫悟理未忘佛法玄微去之未盡皆墮法<a 
name="0139a24" id="0139a24"></a>塵見<span class="corr" title='[剌&gt;刺]'>刺</span>之圈圚誠哉此事乃無大極大底大事真能<a 
name="0139a25" id="0139a25"></a>欺賢壓聖豈可輒作容易想而不慎乎至囑至囑。</p><a 
name="0139a26" id="0139a26"></a><p style="margin-left: 2em"><span class="headname">囑大川關主</span></p><a 
name="0139a27" id="0139a27"></a><p style="text-indent: 0em; margin-left: 0em"><span class="linehead"></span>欲作吾家真種草要須直下坐斷聖凡情量不守靈<a 
name="0139a28" id="0139a28"></a>鑑虛明廓亡自他當體不顧亦不作無<span class="corr" title='[巳&gt;己]'>己</span>知解自然<a 
name="0139a29" id="0139a29"></a>本體露現如大日輪昇於虛空無處不照正恁麼時<a 
name="0139a30" id="0139a30"></a>若有箇承當底人則不能與那事相應此是佛祖自<a 
name="0139b01" id="0139b01"></a>證三昧比比不相知各各不相到喚作大事因緣空<a 
name="0139b02" id="0139b02"></a>生身子睥睨不著三賢十聖只為聖心未忘見性如<a 
name="0139b03" id="0139b03"></a>隔羅縠饒你才並馬鳴解齊龍樹亦只得一生兩生<a 
name="0139b04" id="0139b04"></a>不失人身此是根思夙淨聞之即解去道逾遠況小<a 
name="0139b05" id="0139b05"></a>智薄德浮淺之學者乎又如慧可大師無書不解無<a 
name="0139b06" id="0139b06"></a>經不通到初祖面前一詞不措方覓安心從斯一切<a 
name="0139b07" id="0139b07"></a>放下心如牆壁至於立雪斷臂猶不肯可及乎瞥地<a 
name="0139b08" id="0139b08"></a>一下則禮三拜依位而立始曰汝得吾髓此豈造次<a 
name="0139b09" id="0139b09"></a>近世學者心粗認指為月天地懸殊自既錯解將此<a 
name="0139b10" id="0139b10"></a>印證後昆一盲引眾盲為害非細或者謂我<span class="corr" title='[巳&gt;已]'>已</span>坐禪<a 
name="0139b11" id="0139b11"></a>得箇安樂處身心輕安更無異念直是靈靈不昧了<a 
name="0139b12" id="0139b12"></a>了常知於生死岸頭<span class="corr" title='[巳&gt;已]'>已</span>得不疑只未會古今差別公<a 
name="0139b13" id="0139b13"></a>案是何言歟蓋因邪師法眼未明妄據師位以方便<a 
name="0139b14" id="0139b14"></a>為真實是非不辨認箇湛不搖處作空劫那邊事豈<a 
name="0139b15" id="0139b15"></a>非認奴作郎殊不知湛入合湛是識邊際永嘉云損<a 
name="0139b16" id="0139b16"></a>法財滅功德莫不繇斯心意識古德云諸佛說心為<a 
name="0139b17" id="0139b17"></a>破心相令知心相元是虛妄今人認心是道深違佛<a 
name="0139b18" id="0139b18"></a>意又增戲論殊乖大體或者云一切皆空有甚正悟<a 
name="0139b19" id="0139b19"></a>處此是斷見外道或者云一切無著自然無礙此是<a 
name="0139b20" id="0139b20"></a>掩耳偷鈴自屎不覺臭或者云齋戒明白清淨無染<a 
name="0139b21" id="0139b21"></a>自然不墮惡趣此是住相布施三途業因或者云大<a 
name="0139b22" id="0139b22"></a>悟不拘於小節任意浮沉隨處騰騰便是快活道人<a 
name="0139b23" id="0139b23"></a>此是常見外道闡提癡漢或者云但一切時如死人<a 
name="0139b24" id="0139b24"></a>去更有甚事此是白日寐語誇談馬角豈不見道那<a 
name="0139b25" id="0139b25"></a>伽常在定無有不定時或者云某人雖不會道柰何<a 
name="0139b26" id="0139b26"></a>死得好有堅固子此是夢中說夢僧問古德云大死<a 
name="0139b27" id="0139b27"></a>底人卻活時如何荅云不許夜行投明須到且無你<a 
name="0139b28" id="0139b28"></a>用心處你若古今見盡迷悟情消則常轉法輪一切<a 
name="0139b29" id="0139b29"></a>時出生一切時滅度貧道痛以慧命危甚若一絲九<a 
name="0139b30" id="0139b30"></a>鼎觀今玄紹之徒概似兒戲之所為耳但要誑得入<a 
name="0139c01" id="0139c01"></a>手則<span class="corr" title='[巳&gt;已]'>已</span>豈知吾祖有行解相應名之曰祖之誡乎亦<a 
name="0139c02" id="0139c02"></a>是為師不審學者之才器堪否而苟圖收拾門人之<a 
name="0139c03" id="0139c03"></a>私致招法門之辱累也如子順大川禪人自捨緣入<a 
name="0139c04" id="0139c04"></a>道於真定金臺二處掩關下得定力之功而本地風<a 
name="0139c05" id="0139c05"></a>光未發故南詢師匠決擇懷香禮余呈似功夫次第<a 
name="0139c06" id="0139c06"></a>余知做到湛不搖處猶未出他識陰區宇此是靜想<a 
name="0139c07" id="0139c07"></a>不脫所以<span class="corr" title='[巳&gt;己]'>己</span>見不明殊知勞慮永斷得法界靜即彼<a 
name="0139c08" id="0139c08"></a>靜解為自障礙要知得在神靜失在物虛錯認定盤<a 
name="0139c09" id="0139c09"></a>星且喜沒交涉此是大解脫門自在三昧須是塵勞<a 
name="0139c10" id="0139c10"></a>不染靜妙不收步步活鱍鱍地宛轉無窮鬧浩浩處<a 
name="0139c11" id="0139c11"></a>識得方始八面玲瓏七穿八穴子更下那一步功夫<a 
name="0139c12" id="0139c12"></a>一日如桶底脫則知如上葛藤盡是為蛇畫足雖然<a 
name="0139c13" id="0139c13"></a>要作大法器建立門庭直須久依我住再向那邊更<a 
name="0139c14" id="0139c14"></a>那邊打數百箇懸空觔斗歸來始得智過於師方堪<a 
name="0139c15" id="0139c15"></a>傳授豈不見道雪後始知松柏操事難方見丈夫心。</p><a 
name="0139c16" id="0139c16"></a><a 
name="0139c17" id="0139c17"></a><a 
name="0139c18" id="0139c18"></a><a 
name="0139c19" id="0139c19"></a><a 
name="0139c20" id="0139c20"></a><a 
name="0139c21" id="0139c21"></a><p style="margin-left: 2em"><span class="headname">普說行腳</span></p><a 
name="0139c22" id="0139c22"></a><p style="text-indent: 0em; margin-left: 0em"><span class="linehead"></span>僧成凱等請益云某等實為生死事大無常迅速特<a 
name="0139c23" id="0139c23"></a>望和尚大慈開示修行之訣我等依師修行脫生死<a 
name="0139c24" id="0139c24"></a>苦師云余聞諸佛未曾出世無一法與人但隨病施<a 
name="0139c25" id="0139c25"></a>方遂有十二分教如將蜜果換苦葫蘆淘汝業根都<a 
name="0139c26" id="0139c26"></a>無實事靈利之士纔聞舉起便知下落任運隨緣饑<a 
name="0139c27" id="0139c27"></a>來喫飯困來打眠更有甚麼禪道可參可學而謂生<a 
name="0139c28" id="0139c28"></a>死無常者是甚熱碗鳴聲不特正令當行抑且宗風<a 
name="0139c29" id="0139c29"></a>未墜所以先德只教人自信得及便了不教人信佛<a 
name="0139c30" id="0139c30"></a>信祖故云昔本不生今亦不滅若知自心如此諸佛<a 
name="0140a01" id="0140a01"></a>亦然汝等眾中莫有知者麼知則出來舉似老僧為<a 
name="0140a02" id="0140a02"></a>汝證據其或不然須當諦聽老僧拄杖子為汝指示<a 
name="0140a03" id="0140a03"></a>端的拈拄杖云適來據汝口款既曰生死事大無常<a 
name="0140a04" id="0140a04"></a>迅速誠非說了便休直須明明白白得知這生死事<a 
name="0140a05" id="0140a05"></a>大無常迅速從無始劫來隨業升沉輪迴六趣今生<a 
name="0140a06" id="0140a06"></a>若不參教徹去決無自了之理然亦不是恁麼知了<a 
name="0140a07" id="0140a07"></a>便休直須辦箇真真實實決要了這生死無常之肯<a 
name="0140a08" id="0140a08"></a>心憤箇勇猛精進之大志拼捨身心不顧得失今生<a 
name="0140a09" id="0140a09"></a>不了決定不休生與同生死與同死誠有如是操略<a 
name="0140a10" id="0140a10"></a>方可領取公案去僧問趙州狗子還有佛性也無州<a 
name="0140a11" id="0140a11"></a>云無疑云蠢動含靈皆有佛性因甚狗子無佛性因<a 
name="0140a12" id="0140a12"></a>甚道無趙州意作麼生無吽畢竟意作麼生無吽倘<a 
name="0140a13" id="0140a13"></a>爾先受萬法歸一要在一歸何處上深下疑情或自<a 
name="0140a14" id="0140a14"></a>肯信心念佛者須看念佛底是誰要在誰字上著倒<a 
name="0140a15" id="0140a15"></a>此是話頭也自此領去從朝至暮從暮至朝念念不<a 
name="0140a16" id="0140a16"></a>忘心心無間孜孜而參兀兀而究如雞抱卵常令暖<a 
name="0140a17" id="0140a17"></a>氣相接發大誓願莫退初心抖擻精神勿使觸途成<a 
name="0140a18" id="0140a18"></a>滯苟有如是志氣不患其不發明也假饒宿業障重<a 
name="0140a19" id="0140a19"></a>根器狹劣今生不發明猶勝人天有漏之因只貴直<a 
name="0140a20" id="0140a20"></a>下大起疑情大疑大悟小疑小悟不疑不悟先要堅<a 
name="0140a21" id="0140a21"></a>持禁戒是以尸羅清淨佛境現前亦是因戒生定因<a 
name="0140a22" id="0140a22"></a>定發慧若無戒定慧甘伏生死門然須知工夫做到<a 
name="0140a23" id="0140a23"></a>極則處於自身心必有種種諸魔境界若得戒定慧<a 
name="0140a24" id="0140a24"></a>力及志願力更得話頭純熟力或得一時一霎之間<a 
name="0140a25" id="0140a25"></a>靜相現前之力則魔軍易遣出身有路也此余三十<a 
name="0140a26" id="0140a26"></a>年前經過險路故以告報汝等好自提持勉慎護念<a 
name="0140a27" id="0140a27"></a>無自易也成凱等再展拜云惟願將師生緣出處及<a 
name="0140a28" id="0140a28"></a>昔年發心行腳做工夫次第得力處說示我等我等<a 
name="0140a29" id="0140a29"></a>依師修行必不辜負平生師曰本善祖貫鳳陽人隨<a 
name="0140a30" id="0140a30"></a>任生於廣東之雷陽父吳姓母鍾氏稚小好以佛事<a 
name="0140b01" id="0140b01"></a>為兒戲性惡腥羶幼時入學四箇月日至今猶不甚<a 
name="0140b02" id="0140b02"></a>識字但稟得箇誠信決烈孤硬之資心意質直作事<a 
name="0140b03" id="0140b03"></a>忽略似無思算計較之執情十七歲幸得出家因我<a 
name="0140b04" id="0140b04"></a>天稟頗異根性雖鈍聞皆信解初遇源明和尚即辦<a 
name="0140b05" id="0140b05"></a>虔誠渴仰請益話頭蒙師開示無字公案當夜便學<a 
name="0140b06" id="0140b06"></a>上參提起無字迴光返照下疑之間便就理會得疑<a 
name="0140b07" id="0140b07"></a>箇蠢動含靈皆有佛性因甚狗子無佛性趙州意作<a 
name="0140b08" id="0140b08"></a>麼生無吽於此反覆而疑便覺有些頭緒可致疑也<a 
name="0140b09" id="0140b09"></a>其時即覺這老趙州似無迴避處也次日舉似源明<a 
name="0140b10" id="0140b10"></a>和尚和尚云你也奇怪我二十餘年看箇無字也如<a 
name="0140b11" id="0140b11"></a>蚊子叮鐵牛相似並無下嘴處你今纔方學做工夫<a 
name="0140b12" id="0140b12"></a>便有許多知解快便掃卻不許卒便開口無受用也<a 
name="0140b13" id="0140b13"></a>良哉言乎臨別囑云觀你根器有異於人他日後必<a 
name="0140b14" id="0140b14"></a>有悟道之日切莫中途被人哄去做長老棄卻修行<a 
name="0140b15" id="0140b15"></a>誤你生死大事須發大願以自護持我便發願若我<a 
name="0140b16" id="0140b16"></a>生死未了大事不明輒便拋棄修行貪著名利當墮<a 
name="0140b17" id="0140b17"></a>阿鼻大地獄中受無量苦有時坐禪常有雜念紛飛<a 
name="0140b18" id="0140b18"></a>不可遏捺無計柰何一日忽然檢點將來原是自<span class="corr" title='[巳&gt;己]'>己</span><a 
name="0140b19" id="0140b19"></a>無始染習成性底一切世間五陰乃至親里等事執<a 
name="0140b20" id="0140b20"></a>為我所直下知非生大慚愧乃舉起金剛王寶劍如<a 
name="0140b21" id="0140b21"></a>斬一握絲盡情一斬一切俱斷更不存一毫頭許於<a 
name="0140b22" id="0140b22"></a>其間自此以來話頭自然省力時中覺得胸次中空<a 
name="0140b23" id="0140b23"></a>蕩蕩地正如發船開岸至大海洋相似無罣無礙忽<a 
name="0140b24" id="0140b24"></a>爾前塵熟境現前之時即覺了不可得縱要思量亦<a 
name="0140b25" id="0140b25"></a>不及矣一坐便有靜相現前話頭綿綿密密不見間<a 
name="0140b26" id="0140b26"></a>斷鼻息微細不見出入身心輕清脊梁挺直目不交<a 
name="0140b27" id="0140b27"></a>睫只是憎喧愛靜到處只要尋間靜處住凡見經教<a 
name="0140b28" id="0140b28"></a>中義理便有信解如獲舊物一一會歸自<span class="corr" title='[巳&gt;己]'>己</span>不作他<a 
name="0140b29" id="0140b29"></a>解因無際老師初學做工夫四指大帖見也不願看<a 
name="0140b30" id="0140b30"></a>只是拍盲做鈍工夫後來乃得大徹大悟我即深信<a 
name="0140c01" id="0140c01"></a>其說亦不願看經教念念只要做箇出世好人。</p><p style="text-indent: 0em; margin-left: 0em"><span class="linehead"></span>正<a 
name="0140c02" id="0140c02"></a>統八年入川參見無際老師從貴州至四川途中見<a 
name="0140c03" id="0140c03"></a>數輩修行老僧其時我自有箇主宰了見其說得是<a 
name="0140c04" id="0140c04"></a>處則信而不忽其不是處則執而不讓其年二十五<a 
name="0140c05" id="0140c05"></a>歲矣自要習學好人行止於四威儀中不因勉強而<a 
name="0140c06" id="0140c06"></a>自然超卓傑立不隨時流轉動雖未登壇受具其習<a 
name="0140c07" id="0140c07"></a>性信樂毘尼一切時處專以坐禪為先嘗於坐中正<a 
name="0140c08" id="0140c08"></a>看話頭定相自然現前澄澄湛湛空空牢牢兩耳寂<a 
name="0140c09" id="0140c09"></a>寂怕似蛩鳴脊梁挺直骨節相拄自不動搖身心洒<a 
name="0140c10" id="0140c10"></a>落一念不生坐不知勞行不知倦真光孤迥六門齊<a 
name="0140c11" id="0140c11"></a>應萬行同敷在我得之矣雖然只得一日或半日之<a 
name="0140c12" id="0140c12"></a>間又間斷了但用力提撕便有不提撕即無逆順境<a 
name="0140c13" id="0140c13"></a>界不止萬端不及盡舉蓋其定力略不現前種種之<a 
name="0140c14" id="0140c14"></a>魔便就乘隙而入。</p><p style="text-indent: 0em; margin-left: 0em"><span class="linehead"></span>正統九年無際老師奉<br><a 
name="0140c15" id="0140c15"></a>詔起程我即隨追沿路發願加起精進務要工夫入<a 
name="0140c16" id="0140c16"></a>手到京印證至荊門州其時暄熱看定話頭行路身<a 
name="0140c17" id="0140c17"></a>輕不覺如飛徒眾赶我不上遇陰涼處歇下一坐便<a 
name="0140c18" id="0140c18"></a>定即覺渾身骨頭疼痛如火燒熱便覺得盡虛空遍<a 
name="0140c19" id="0140c19"></a>法界總是一箇無字無內無外無自無他東西南北<a 
name="0140c20" id="0140c20"></a>都無分辨混然成片起身便行不覺忘卻腰胞拄杖<a 
name="0140c21" id="0140c21"></a>至晚到僧正司投歇僧官一見如法安頓溫顧僧官<a 
name="0140c22" id="0140c22"></a>夜起添馬草三次見我巍巍坐定不倒身乃異之天<a 
name="0140c23" id="0140c23"></a>明辦齋款待留住三日寫書差人送至當陽縣清溪<a 
name="0140c24" id="0140c24"></a>寺入關於路亦似這等忘卻身體節次過水遺卻草<a 
name="0140c25" id="0140c25"></a>鞋腰包等物如今乃知前塵喪偶得盡身相離遍計<a 
name="0140c26" id="0140c26"></a>執證人空智之境界也善念長老原是先師維那雖<a 
name="0140c27" id="0140c27"></a>無工夫卻曉邪正及堂中有普無方道極中寶金山<a 
name="0140c28" id="0140c28"></a>數輩衲子都是無際師翁會下來皆具正眼見我形<a 
name="0140c29" id="0140c29"></a>儀落魄乃爭問緣由我舉似這般境界彼皆讚云你<a 
name="0140c30" id="0140c30"></a>工夫做得甚諦當了只欠悟在我當時聞說如龍得<a 
name="0141a01" id="0141a01"></a>水似虎靠山心安無量普無方便來問如何是祖師<a 
name="0141a02" id="0141a02"></a>西來意我聞他說全無畏怯直言道盡大地是箇祖<a 
name="0141a03" id="0141a03"></a>師意柰何未悟荅你不得縱使錯口道著你亦不知<a 
name="0141a04" id="0141a04"></a>問他作甚麼方即無言一日寶金山來問如人上樹<a 
name="0141a05" id="0141a05"></a>口啣一枝手無所攀腳無所踏樹下有人問西來意<a 
name="0141a06" id="0141a06"></a>開口即喪身失命不荅違他所問你作麼生我亦直<a 
name="0141a07" id="0141a07"></a>言道若不悟道開口問荅俱不免喪身失命你我只<a 
name="0141a08" id="0141a08"></a>貴做拍盲工夫一日悟了道自然會得開口如今乃<a 
name="0141a09" id="0141a09"></a>知是內懷聖胎發言殊異也我當時便求關房入關<a 
name="0141a10" id="0141a10"></a>蒙念長老便送入關當即發願奮起勇猛精進之志<a 
name="0141a11" id="0141a11"></a>壁立萬仞無少寬容關中不設臥床唯安一凳而坐<a 
name="0141a12" id="0141a12"></a>晝夜禮佛一千二百拜哀求懺悔先罪每至中夜必<a 
name="0141a13" id="0141a13"></a>然臂香一炷克行自立打七煉磨誓不倒身以悟為<a 
name="0141a14" id="0141a14"></a>則因輟夜眠睡魔沉重忽垂頭睡著不覺半夜醒來<a 
name="0141a15" id="0141a15"></a>惶愧知非懺悔待到天明除去坐凳立誓不坐以悟<a 
name="0141a16" id="0141a16"></a>為期晝夜只是經行倚立一夜靠著屋柱睡著覺來<a 
name="0141a17" id="0141a17"></a>恐懼知非懺悔又發願不近牆壁遼空經行勞倦之<a 
name="0141a18" id="0141a18"></a>甚昏睡愈加沉重乃對佛前號泣懺悔發願務要發<a 
name="0141a19" id="0141a19"></a>明這件大事誓不退轉身心拼捨性命盡將所有衣<a 
name="0141a20" id="0141a20"></a>缽之物罄散與僧堂大眾止留一箇空身在關房中<a 
name="0141a21" id="0141a21"></a>即請堂中十數僧會茶相助打七當時即告大眾曰<a 
name="0141a22" id="0141a22"></a>不勞諸公手扶但煩看顧倘我昏沉重來煩舉話頭<a 
name="0141a23" id="0141a23"></a>云狗子還有佛性也無或不醒則任從打罵不敢生<a 
name="0141a24" id="0141a24"></a>嗔若生嗔當墮地獄於是逼拶捱過二七日了眾人<a 
name="0141a25" id="0141a25"></a>因懈我亦不要勞煩於人唯自行自立後覺輕清仍<a 
name="0141a26" id="0141a26"></a>坐而參凝定身心惺惺歷歷只在這箇無字上著倒<a 
name="0141a27" id="0141a27"></a>一日忽猛力盡這口氣逼拶去豁然卻似鑽入這無<a 
name="0141a28" id="0141a28"></a>字裡相似覺得從下身麻木起至上身乃過頭頂如<a 
name="0141a29" id="0141a29"></a>脫去一重皮相似當下身心如坐一箇大圓寂光中<a 
name="0141a30" id="0141a30"></a>話頭純純不間目前空牢牢地了無一法當情卓卓<a 
name="0141b01" id="0141b01"></a>巍巍脊梁狀如鐵橛鼻息全無出入坐之甚久孤迥<a 
name="0141b02" id="0141b02"></a>迥地無意無思乃放參經行輕清又加百倍到此一<a 
name="0141b03" id="0141b03"></a>切時中絕思絕慮無念無為如在一絲頭上安身立<a 
name="0141b04" id="0141b04"></a>命相似古人喻如秋潭月影靜夜鐘聲隨扣擊以無<a 
name="0141b05" id="0141b05"></a>虧觸波瀾而不散亦在我得之也如是約十數日間<a 
name="0141b06" id="0141b06"></a>通宵不寐寢食俱忘眼眶瞠得酸酸地眼睛乾嚗嚗<a 
name="0141b07" id="0141b07"></a>地不肯交睫其時喜懼交懷忽起念云這般境界唯<a 
name="0141b08" id="0141b08"></a>我自知無人與我證據亦不知是邪是正恐做箇精<a 
name="0141b09" id="0141b09"></a>靈鬼神去也因萌此念放身閉目而睡睡中亦不知<a 
name="0141b10" id="0141b10"></a>此身著於床上似醒不醒之間如淨琉璃中含寶月<a 
name="0141b11" id="0141b11"></a>光相似內外明徹了無一點塵翳其塵勞妄想都無<a 
name="0141b12" id="0141b12"></a>影嚮矣正是身心客塵透漏無門我又得之矣常於<a 
name="0141b13" id="0141b13"></a>睡中寂光之境忽自觸覺似醒不醒湛湛寂寂如在<a 
name="0141b14" id="0141b14"></a>大寂光中圓陀陀光爍爍不覺有身心及其處所凡<a 
name="0141b15" id="0141b15"></a>一切聲嚮雖聞而不分辨但有一箇靈知而<span class="corr" title='[巳&gt;已]'>已</span>覺來<a 
name="0141b16" id="0141b16"></a>歡喜舉似道極中他舉手加額讚嘆不及即令我說<a 
name="0141b17" id="0141b17"></a>箇頌子看我連說數首無平<span class="corr" title='[[一/久]&gt;仄]'>仄</span>頌一曰心空法界寬<a 
name="0141b18" id="0141b18"></a>圓明非內外蕩蕩絕縱橫騰騰無罣礙眾僧看了皆<a 
name="0141b19" id="0141b19"></a>讚歎不<span class="corr" title='[巳&gt;已]'>已</span>我恐障礙工夫盡情掃卻忽一夜睡著又<a 
name="0141b20" id="0141b20"></a>被熟境牽轉作不得主宰覺來痛自責云還有這箇<a 
name="0141b21" id="0141b21"></a>在耶即抖擻精神競競業業務要決斷切切用心勤<a 
name="0141b22" id="0141b22"></a>勤佛前懺悔坐中看箇話頭還似這等綿綿密密看<a 
name="0141b23" id="0141b23"></a>時也不有不看時也不無既無能舉之人亦無所舉<a 
name="0141b24" id="0141b24"></a>之法騰騰任運似箇養熟狗子左右相隨還尚有些<a 
name="0141b25" id="0141b25"></a>憎喧愛靜之病時時著驚一夜坐中話頭自然現前<a 
name="0141b26" id="0141b26"></a>密密久之微微細細不覺寂然定了半夜時分忽地<a 
name="0141b27" id="0141b27"></a>如霹靂響喇喇之聲這四大色身如分散了忽即返<a 
name="0141b28" id="0141b28"></a>照內外瑩徹幽幽隱隱靈靈不昧了了常知不見一<a 
name="0141b29" id="0141b29"></a>法當情唯是一箇自知而<span class="corr" title='[巳&gt;已]'>已</span>非世間境界可比直下<a 
name="0141b30" id="0141b30"></a>前後際斷縱觀虛空萬象有情無情等覿體混融欲<a 
name="0141c01" id="0141c01"></a>覓一毫自他之相了不可得自亦不知是何境界因<a 
name="0141c02" id="0141c02"></a>聞長沙亡僧偈云目前無一法當處亦無人蕩蕩金<a 
name="0141c03" id="0141c03"></a>剛體非妄亦非真乃豁然悟其旨今乃知是得離依<a 
name="0141c04" id="0141c04"></a>他執證法空智之相我又得入手了也那時元來晝<a 
name="0141c05" id="0141c05"></a>夜放光動地常在面門出入柰何自家不知從此一<a 
name="0141c06" id="0141c06"></a>切響動之聲俱無礙矣常處那伽大定其輕安寂靜<a 
name="0141c07" id="0141c07"></a>之境非言可述一日見高峰禪要曰到得這箇田地<a 
name="0141c08" id="0141c08"></a>只喚作生死岸頭得大自在之一步爾若曰生死向<a 
name="0141c09" id="0141c09"></a>上事須知更在青山外我當下得家鄉實信了也我<a 
name="0141c10" id="0141c10"></a>彼時常發般若禪師四願若我得悟之後誓不以少<a 
name="0141c11" id="0141c11"></a>為足不求寂滅安樂不求生天富貴求佛智慧求佛<a 
name="0141c12" id="0141c12"></a>辯才求佛知見深入法界打破諸祖重關事理貫通<a 
name="0141c13" id="0141c13"></a>法法圓融妙用自在然後水邊林下保養聖胎待龍<a 
name="0141c14" id="0141c14"></a>天推出扶持末運接續祖燈廣度眾生同成正覺一<a 
name="0141c15" id="0141c15"></a>一檢點將來雖有契證未全出手正如楞嚴經云窮<a 
name="0141c16" id="0141c16"></a>諸行空於識還源<span class="corr" title='[巳&gt;已]'>已</span>滅生滅而於寂滅精妙未圓若<a 
name="0141c17" id="0141c17"></a>生住著背涅槃城迷佛菩提忘失知見所以參禪須<a 
name="0141c18" id="0141c18"></a>求妙悟乃又知非不耽此輕安寂靜之樂念念發憤<a 
name="0141c19" id="0141c19"></a>向無下手中重下手無進步處更進步精進研窮以<a 
name="0141c20" id="0141c20"></a>求妙悟一朝聞鐘聲不由說一偈云沉沉寂寂絕施<a 
name="0141c21" id="0141c21"></a>為觸著無端吼似雷動地一聲消息盡髑髏粉碎夢<a 
name="0141c22" id="0141c22"></a>初回到此冰消瓦解凡見一切經書文字義理如推<a 
name="0141c23" id="0141c23"></a>門落臼始得頭頭上顯物物上明古人喚作無師智<a 
name="0141c24" id="0141c24"></a>自然智如今看來彼時雖得如此宗門還只喚作如<a 
name="0141c25" id="0141c25"></a>來禪亦云涅槃心易曉差別智難明果於宗門無義<a 
name="0141c26" id="0141c26"></a>路話衲僧沒巴鼻句子又卻不全曉會其時因聞荊<a 
name="0141c27" id="0141c27"></a>州府有箇蒙隱和尚是妙峰門人越關去見行至豪<a 
name="0141c28" id="0141c28"></a>林寺投宿夜坐不倒睡著忽看見天上星月及寺中<a 
name="0141c29" id="0141c29"></a>殿宇竹木等物覺來且驚且喜不知是何異境如今<a 
name="0141c30" id="0141c30"></a>乃知是神光湧出之相蒙隱一見便問曾見何人看<a 
name="0142a01" id="0142a01"></a>甚話頭我舉似了隱云如何是無字荅云即心是隱<a 
name="0142a02" id="0142a02"></a>云你喚甚麼作心荅云我滿口是語卻道不得隱云<a 
name="0142a03" id="0142a03"></a>如何道不得荅云我若道得則靈山當時不秪微笑<a 
name="0142a04" id="0142a04"></a>而<span class="corr" title='[巳&gt;已]'>已</span>連問數語荅了卻云你做底工夫也不差你所<a 
name="0142a05" id="0142a05"></a>見處也的當只是還欠懸崖撒手一步在若得絕後<a 
name="0142a06" id="0142a06"></a>再甦四天下人柰何你不得留住盤桓數日臨別囑<a 
name="0142a07" id="0142a07"></a>曰再去精進做那步工夫始得大了大當汝還知否<a 
name="0142a08" id="0142a08"></a>那一步工夫從來不屬第二人知如人到家自會做<a 
name="0142a09" id="0142a09"></a>家裡活計我即點頭而別我請念長老商量要去北<a 
name="0142a10" id="0142a10"></a>京見無際月溪二老師印證工夫念云你要出關我<a 
name="0142a11" id="0142a11"></a>且問你兩轉語荅得容你出關不然且在關中保養<a 
name="0142a12" id="0142a12"></a>只如靈雲見桃花悟道偈云三十年來尋劍客幾迴<a 
name="0142a13" id="0142a13"></a>葉落又抽枝自從一見桃花後直至如今更不疑玄<a 
name="0142a14" id="0142a14"></a>沙云諦當甚諦當敢保老兄未徹在你道是許他不<a 
name="0142a15" id="0142a15"></a>許他荅云不知念云如何不知荅云知則不許也念<a 
name="0142a16" id="0142a16"></a>云只如世尊初出母胎一手指天一手指地周行七<a 
name="0142a17" id="0142a17"></a>步目顧四方云天上天下唯我獨尊雲門道我當時<a 
name="0142a18" id="0142a18"></a>若在一棒打殺與狗子喫貴圖天下太平你道是謗<a 
name="0142a19" id="0142a19"></a>佛耶報恩耶荅云不可以智知念云且畢竟作麼生<a 
name="0142a20" id="0142a20"></a>荅云你我俱未徹悟不許開口大家且信雲門去念<a 
name="0142a21" id="0142a21"></a>云如是則任你出關去逕造北京不期無際老師方<a 
name="0142a22" id="0142a22"></a>示寂遂到廣恩寺見月溪老師我先聞老師門風陡<a 
name="0142a23" id="0142a23"></a>峻禮拜了不敢開口便執弟子禮侍立於傍老師見<a 
name="0142a24" id="0142a24"></a>我這等動靜只以平實問我來歷了便教領下安歇<a 
name="0142a25" id="0142a25"></a>去雖然如是不得呈似工夫心中放不落至晚對通<a 
name="0142a26" id="0142a26"></a>衣缽說本善實為生死事大初學做得有些工夫自<a 
name="0142a27" id="0142a27"></a>不能決不遠數千里路特特來求印證通覆云今日<a 
name="0142a28" id="0142a28"></a>新到關主要求印證工夫老師云憨子他今日入門<a 
name="0142a29" id="0142a29"></a>來我便識他了何用他來說工夫且去佛法不是鮮<a 
name="0142a30" id="0142a30"></a>魚那怕爛卻於是時中雖得親近侍立常感東敲西<a 
name="0142b01" id="0142b01"></a>擊暗垂勘驗之機我亦見機而作不墮悄然之塹一<a 
name="0142b02" id="0142b02"></a>日通衣缽見我欣然滿面喜曰老師昨夜在室中多<a 
name="0142b03" id="0142b03"></a>讚老兄好箇真實的當衲子堪紹宗乘恭喜恭喜我<a 
name="0142b04" id="0142b04"></a>等他日都來你會下喫飯也我道本善福薄何敢當<a 
name="0142b05" id="0142b05"></a>也一日老師在園中乘涼而坐我侍立次問你原來<a 
name="0142b06" id="0142b06"></a>看甚麼話頭荅云無字云如何是無字荅云弟子一<a 
name="0142b07" id="0142b07"></a>向只隨人道是箇無字今日看來是口金剛王寶劍<a 
name="0142b08" id="0142b08"></a>云如何是金剛王寶劍荅云寒霜焰焰耀古騰今云<a 
name="0142b09" id="0142b09"></a>還我劍來荅云擬動即犯他鋒鋩云橫按當軒時如<a 
name="0142b10" id="0142b10"></a>何荅云佛來也殺祖來也殺云老僧來<span class="gaiji">&#x807B;<!--gaiji,,1[漸/耳],2&#x807B;,3--></span>荅云亦不<a 
name="0142b11" id="0142b11"></a>相饒云殺敗後如何荅云且喜天下太平云如何是<a 
name="0142b12" id="0142b12"></a>無字義荅云贓賊分明云賊且置還我贓來荅云六<a 
name="0142b13" id="0142b13"></a>六三十六云未是再道荅云夜短眠不足日長饑有<a 
name="0142b14" id="0142b14"></a>餘師云古人有鐵牛過窗櫺之喻且頭角四足都過<a 
name="0142b15" id="0142b15"></a>了因甚尾巴過不得荅云弟子看來只是他習氣難<a 
name="0142b16" id="0142b16"></a>忘云此是微見未脫在荅曰了無一法當情瞥爾通<a 
name="0142b17" id="0142b17"></a>身露地云你即今在甚處安身立命荅曰何處不稱<a 
name="0142b18" id="0142b18"></a>尊師驀喚侍者請出祖衣展令隨喜看了乃云此衣<a 
name="0142b19" id="0142b19"></a>是唐朝宮主所置今八百餘年矣白雲度老祖付與<a 
name="0142b20" id="0142b20"></a>古拙師祖祖付與東普先師師付與我老僧若是克<a 
name="0142b21" id="0142b21"></a>家種子方堪紹荷狐假虎威焉敢希冀我即禮拜謝<a 
name="0142b22" id="0142b22"></a>師云侍者且收起待行則付與他去表信歸山涵養<a 
name="0142b23" id="0142b23"></a>我又再拜蒙師正擊傍敲明抽暗換方便提攜嘗舉<a 
name="0142b24" id="0142b24"></a>百丈侍馬祖祖侍南嶽讓讓侍曹溪六祖皆是久久<a 
name="0142b25" id="0142b25"></a>親炙磨光剉銳乃能豁徹重關羈鎖掃盡玄微窠臼<a 
name="0142b26" id="0142b26"></a>然後乃能深得大機大用為人天眼目你今依我久<a 
name="0142b27" id="0142b27"></a>住一會方去決不負你我即拜諾一日因事不獲<span class="corr" title='[巳&gt;已]'>已</span><a 
name="0142b28" id="0142b28"></a>而回杭州登壇受戒畢思古德云但有纖疑在不到<a 
name="0142b29" id="0142b29"></a>絕學安能七縱八橫天迴地轉乃上天目萬峰菴掩<a 
name="0142b30" id="0142b30"></a>關至。</p><p style="text-indent: 0em; margin-left: 0em"><span class="linehead"></span>景泰三年先師蒙<br><a 
name="0142c01" id="0142c01"></a>上賜回南京太崗輒遣可信齎書來取行李至蘇州<a 
name="0142c02" id="0142c02"></a>遇楚山長老問云久聞杭州有箇善菩薩是公否荅<a 
name="0142c03" id="0142c03"></a>云不敢又問蒙山三關語有連湖橋為一切人直指<a 
name="0142c04" id="0142c04"></a>你道如何是直指荅云不知云如何不知荅云知則<a 
name="0142c05" id="0142c05"></a>曲了也師云我也不會又問中峰頌兜率悅第三關<a 
name="0142c06" id="0142c06"></a>眼光落地向甚麼處去偈云鐵狗銅蛇正奮嗔風刀<a 
name="0142c07" id="0142c07"></a>火鋸肉成塵茫茫大夜幾經劫舉眼無親怕殺人你<a 
name="0142c08" id="0142c08"></a>道中峰如何這等頌出耶荅云中峰太煞老婆相為<a 
name="0142c09" id="0142c09"></a>人爭柰錯會者多云我到這裡都不會荅云師叔莫<a 
name="0142c10" id="0142c10"></a>瞞人好云善首座你今到太崗去我且未與你向紫<a 
name="0142c11" id="0142c11"></a>羅帳裡撒珍珠甚不易你到這地位只是你未脫得<a 
name="0142c12" id="0142c12"></a>情見在荅云師家無閒語云你不見溈山道凡聖情<a 
name="0142c13" id="0142c13"></a>盡體露真常事理不二即如如佛如今始知悟跡除<a 
name="0142c14" id="0142c14"></a>之不盡即屬情見皆名理障礙正知見畢竟悟理不<a 
name="0142c15" id="0142c15"></a>圓既到太崗拜起先師云往往人來皆說你在杭州<a 
name="0142c16" id="0142c16"></a>大開爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>好施惡辣鉗鎚你豈知他人盡作無明會<a 
name="0142c17" id="0142c17"></a>也盤桓月餘每入室但說火爐頭話先師以大衣拂<a 
name="0142c18" id="0142c18"></a>子法語寫畢將及發行被可洪長老稟先師務必請<a 
name="0142c19" id="0142c19"></a>我去廣東化漆用漆佛殿供桌等我即堅卻不肯去<a 
name="0142c20" id="0142c20"></a>被他將衣拂藏卻我不辭先師下山先師臨委息時<a 
name="0142c21" id="0142c21"></a>遺囑可權云你速遣人送衣拂到杭州與本善雖蒙<a 
name="0142c22" id="0142c22"></a>送來私謂傳佛心印豈細職哉但到處唯掩室思所<a 
name="0142c23" id="0142c23"></a>以稱其職也余在蘇杭洎天目山等四十餘年曾住<a 
name="0142c24" id="0142c24"></a>十餘處所皆幻居而<span class="corr" title='[巳&gt;已]'>已</span>嘗效古人雲行鳥飛初無留<a 
name="0142c25" id="0142c25"></a>礙但視其有理便住更不躊躕可否無理便行再不<a 
name="0142c26" id="0142c26"></a>回頭顧戀佛法世法打成一片今憶四十餘年之間<a 
name="0142c27" id="0142c27"></a>於其觸著磕著大小省悟及其潛通暗證之效不計<a 
name="0142c28" id="0142c28"></a>其數雖不甚識字隨自胸襟流出所成文句義理聯<a 
name="0142c29" id="0142c29"></a>屬自然有法文人見之而皆讚美一夜禮佛作觀云<a 
name="0142c30" id="0142c30"></a>能禮所禮性空寂感應道交難思議當下隨觀直入<a 
name="0143a01" id="0143a01"></a>至不思議處能觀之人所觀之佛雙忘雙泯伏地良<a 
name="0143a02" id="0143a02"></a>久身心寂滅即契無生法忍到這裡始知大地無寸<a 
name="0143a03" id="0143a03"></a>土矣因看法華經至無上兩足尊知法常無性佛種<a 
name="0143a04" id="0143a04"></a>從緣起是故說一乘遂留心於中反復沉潛默體其<a 
name="0143a05" id="0143a05"></a>甚深祕要之處誠有日益日損之感正是一句當機<a 
name="0143a06" id="0143a06"></a>八萬法門生死路絕余平生所欲知其佛法細大處<a 
name="0143a07" id="0143a07"></a>總在茲而得矣今日始知腳跟點地也正是我放身<a 
name="0143a08" id="0143a08"></a>命處了也有法因山居隆菩薩請益空谷隆和尚教<a 
name="0143a09" id="0143a09"></a>他空心靜坐認箇無生久久自然悟去切莫依今時<a 
name="0143a10" id="0143a10"></a>人看死話頭乃依他空坐數年一切處俱無住著只<a 
name="0143a11" id="0143a11"></a>空心莽莽蕩蕩一日著風魔了救得醒來到底秪是<a 
name="0143a12" id="0143a12"></a>箇癡癡呆呆底苦哉苦哉法屬演公等請余上山究<a 
name="0143a13" id="0143a13"></a>竟余問其故隆所舉開示之做法余迅指云謬之甚<a 
name="0143a14" id="0143a14"></a>矣即從頭舉古驗今開發一遍隆等及眾聞說所示<a 
name="0143a15" id="0143a15"></a>皆號慟震於山谷俱云未曾聞也遂留余山中掩關<a 
name="0143a16" id="0143a16"></a>隆執弟子禮請余為眾普說其略曰寶劍全提日用<a 
name="0143a17" id="0143a17"></a>中高揮大抹肯從容卷兮魂膽迎風喪舒也髑髏遍<a 
name="0143a18" id="0143a18"></a>地橫萬死萬生渾不顧一鎗一戟便收功趙州性命<a 
name="0143a19" id="0143a19"></a>分明也血刃參天不露鋒拂一拂云虛空廓徹無消<a 
name="0143a20" id="0143a20"></a>息萬里無雲天碧碧拶得須彌入藕絲彌勒釋迦齊<a 
name="0143a21" id="0143a21"></a>叫屈倒騎鐵馬逐西風驚得泥牛從海出諸仁者若<a 
name="0143a22" id="0143a22"></a>作奇特勝妙會正是辜負<span class="corr" title='[巳&gt;己]'>己</span>靈不作奇特勝妙會又<a 
name="0143a23" id="0143a23"></a>是抱贓叫屈且作麼生會不見道解藏天下於天下<a 
name="0143a24" id="0143a24"></a>始見林稍掛角羊古庭老師到杭州因見普說全章<a 
name="0143a25" id="0143a25"></a>乃問紫雲義菴主云善公端的是何人法嗣義云太<a 
name="0143a26" id="0143a26"></a>崗臨終遣徒送衣拂來師云若如受者秪喚作承虛<a 
name="0143a27" id="0143a27"></a>接響他後如何壓得天下人舌頭一日相看一見針<a 
name="0143a28" id="0143a28"></a>芥相投遂以大衣牙拂重付偈曰祖祖相承豈再疑<a 
name="0143a29" id="0143a29"></a>不存元字果堪奇緘唇豎脊寒岩下便使人間十二<a 
name="0143a30" id="0143a30"></a>時命義菴主領眾送來余再三不受義等僉曰古庭<a 
name="0143b01" id="0143b01"></a>老師曰祖命在躬不可固讓余即受之每思初祖偈<a 
name="0143b02" id="0143b02"></a>云悟佛心宗等無差互行解相應名之曰祖歷觀古<a 
name="0143b03" id="0143b03"></a>人皆是秘重大法深自韜晦余又何人每每痛哀祖<a 
name="0143b04" id="0143b04"></a>道不振乃潛行密用積功累德隨處掩關常處那伽<a 
name="0143b05" id="0143b05"></a>大定不盡有為不住無為因行掉臂兼修淨業常行<a 
name="0143b06" id="0143b06"></a>法華三昧懺法以資淨行常自思曰今幸到此地位<a 
name="0143b07" id="0143b07"></a>如人常在家愁甚家中事不辦也茲為汝等要聞我<a 
name="0143b08" id="0143b08"></a>做工夫次第得力驗效處不覺說盡四十年前錯用<a 
name="0143b09" id="0143b09"></a>其心之許多露布以示汝等汝等果能依我修行須<a 
name="0143b10" id="0143b10"></a>要具我如是誠信決烈如是守戒行持如是勇猛精<a 
name="0143b11" id="0143b11"></a>進如是打七煉磨如是剋期取證如是禪定解脫如<a 
name="0143b12" id="0143b12"></a>是次第覺觸如是信解悟入如是尋師印可如是涵<a 
name="0143b13" id="0143b13"></a>養淘汰如是待時為人還有一重如是直待案山點<a 
name="0143b14" id="0143b14"></a>頭即向汝道即今案山點頭也未速道速道誠有如<a 
name="0143b15" id="0143b15"></a>是修行正因萬一可中紹繼門風若不如是下死工<a 
name="0143b16" id="0143b16"></a>夫做得來縱饒說得簇花簇錦到我這裡都無用處<a 
name="0143b17" id="0143b17"></a>余雖一期事不獲<span class="corr" title='[巳&gt;已]'>已</span>稱實方便而說猶增我法之罪<a 
name="0143b18" id="0143b18"></a>不許汝等作實法解會故謂若將實法與人土也消<a 
name="0143b19" id="0143b19"></a>不得雖信其說嘗聞古德云與人實法土難消道火<a 
name="0143b20" id="0143b20"></a>何曾口被燒拋出秦時<span class="gaiji">[車*度]<!--gaiji,,1[車*度],2&#x2834F;,3--></span>轢鑽突巒如斗兩頭搖余<a 
name="0143b21" id="0143b21"></a>亦以之耳珍重。</p><a 
name="0143b22" id="0143b22"></a><div class="w"><div style="margin-left: 1em"><p style="text-indent: 0em; margin-left: 7em"><span class="linehead"></span>吳門兜率園比丘明聞校</p><a 
name="0143b23" id="0143b23"></a><a 
name="0143b24" id="0143b24"></a><p style="text-indent: 0em; margin-left: 0em"><span class="linehead"></span><span class="note">(嘉興府秀水縣報忠寺比丘道恒同徒孫法霖<br><a 
name="0143b25" id="0143b25"></a>　　<span class="corr" title='[損&gt;捐]'>捐</span>資技刻<br><a 
name="0143b26" id="0143b26"></a>　毒峰善禪師要錄一卷　　　丘淨孝助板<br><a 
name="0143b27" id="0143b27"></a>　　　金陵陳　起書　　自文道人蔣成榮刻<br><a 
name="0143b28" id="0143b28"></a>　　崇禎元年　佛誕生日姑蘇兜率園　　識)</span></p></div></div><a 
name="0143b29" id="0143b29"></a><a 
name="0143b30" id="0143b30"></a><p><span class="juanname">天真毒峰善禪師要語<span class="note">(終)</span></span></p>
<hr>【經文資訊】嘉興藏第 25 冊 No. B159 天真毒峰善禪師要語<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index63e0.html?index=J25nB159" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J25nB159_001 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
</html>
