<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J10nA158_006 by HTTrack Website Copier/3.x [XR&CO'2008], Tue, 03 Jun 2014 00:08:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga42a6.gif?utmac=MO-30696269-4&amp;utmn=46628616&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ10&amp;utmp=%2Fmobile%2Findex.php%3Findex%3DJ10nA158_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd2d9.html?index=J10nA158_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第10冊<br/>No.A158 密雲禪師語錄 (12卷)<br/>【明 圓悟說　如瑩等編】<br/>第 6 卷</p>
	<a href="index7771.html?index=J10nA158_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J10">
<div class="root" id="A158" sutra_name="密雲禪師語錄" sutra_juan="[卷6]">　
<a 
name="0033a01" id="0033a01"></a><p><span class="juanname">密雲禪師語錄卷第六</span></p><a 
name="0033a02" id="0033a02"></a><p style="margin-left: 4em"><span class="byline">嗣法門人通忍編</span></p><a 
name="0033a03" id="0033a03"></a><p style="margin-left: 2em"><span class="headname">問答機緣下</span></p><a 
name="0033a04" id="0033a04"></a><p style="text-indent: 0em; margin-left: 0em"><span class="linehead"></span>錢相國入山問如何是如來大意師云居士今日從<a 
name="0033a05" id="0033a05"></a>甚處來云從人行過底路來師云恁麼則不如來了<a 
name="0033a06" id="0033a06"></a>國無語。</p><a 
name="0033a07" id="0033a07"></a><p style="text-indent: 0em; margin-left: 0em"><span class="linehead"></span>問長大無衣是甚麼人師云不識醜陋漢。</p><a 
name="0033a08" id="0033a08"></a><p style="text-indent: 0em; margin-left: 0em"><span class="linehead"></span>問如何是秘密藏師云八萬四千。</p><a 
name="0033a09" id="0033a09"></a><p style="text-indent: 0em; margin-left: 0em"><span class="linehead"></span>問一念不生時如何師云腦後見腮云古人一言之<a 
name="0033a10" id="0033a10"></a>下便能領略今人為甚麼不及古人師云過在阿誰<a 
name="0033a11" id="0033a11"></a>方侍御問和尚門下有多少大根器底人師云縱目<a 
name="0033a12" id="0033a12"></a>所觀云也要龍天推出師云從來不假他人力。</p><a 
name="0033a13" id="0033a13"></a><p style="text-indent: 0em; margin-left: 0em"><span class="linehead"></span>問搬石挑沙明甚麼邊事師云來日再去挑。</p><a 
name="0033a14" id="0033a14"></a><p style="text-indent: 0em; margin-left: 0em"><span class="linehead"></span>問吞不進吐不出時如何師云問取舌頭。</p><a 
name="0033a15" id="0033a15"></a><p style="text-indent: 0em; margin-left: 0em"><span class="linehead"></span>問佛法至要乞和尚一句得終身受用師云你只顧<a 
name="0033a16" id="0033a16"></a>終身受用云如何得終身受用師乃打云向上還有<a 
name="0033a17" id="0033a17"></a>事也無師復打。</p><a 
name="0033a18" id="0033a18"></a><p style="text-indent: 0em; margin-left: 0em"><span class="linehead"></span>驥超<span class="corr" title='[[袖-由+(邱-丘)]&gt;祁]'>祁</span>居士問人人有一個因甚摸不著師打一掌<a 
name="0033a19" id="0033a19"></a>云一摸便著。</p><a 
name="0033a20" id="0033a20"></a><p style="text-indent: 0em; margin-left: 0em"><span class="linehead"></span>居士問者裡風境與嘉興風境如何師云處處白雲<a 
name="0033a21" id="0033a21"></a>處處日。</p><a 
name="0033a22" id="0033a22"></a><p style="text-indent: 0em; margin-left: 0em"><span class="linehead"></span>問當初無盡居士見兜率悅禪師既有契證因詢晦<a 
name="0033a23" id="0033a23"></a>堂家風於悅欲就往見悅云此老只一拳頭耳意旨<a 
name="0033a24" id="0033a24"></a>如何師云明破即不堪云悅乃潛奉書於晦堂曰無<a 
name="0033a25" id="0033a25"></a>盡居士世智辨聰非老和尚一拳垂示則安能使其<a 
name="0033a26" id="0033a26"></a>知有宗門向上事耶如何是宗門向上事師便打云<a 
name="0033a27" id="0033a27"></a>未幾無盡遊黃龍訪晦堂於西園徐叩宗門事晦堂<a 
name="0033a28" id="0033a28"></a>果舉拳示之意旨又如何師舉拄杖云慣得其便云<a 
name="0033a29" id="0033a29"></a>無盡默計不出悅之所料繇是易之無盡既有契證<a 
name="0033a30" id="0033a30"></a>何得隨人腳跟轉師云汝那裡見無盡恁麼說來僧<a 
name="0033b01" id="0033b01"></a>無語師云卻是汝隨別人語生解云無盡有偈曰久<a 
name="0033b02" id="0033b02"></a>嚮黃龍出裡龍到來只見住山翁須知背觸拳頭外<a 
name="0033b03" id="0033b03"></a>別有靈犀一點通又作麼生師云無盡只顧出身處<a 
name="0033b04" id="0033b04"></a>不知話作兩橛云恁麼則無盡不惟不知晦堂用處<a 
name="0033b05" id="0033b05"></a>且不識兜率話頭也師云放汝兩頓棒。</p><a 
name="0033b06" id="0033b06"></a><p style="text-indent: 0em; margin-left: 0em"><span class="linehead"></span>問如何是行腳盡底句師云摸取腳跟。</p><a 
name="0033b07" id="0033b07"></a><p style="text-indent: 0em; margin-left: 0em"><span class="linehead"></span>完璞趙居士問弟子愚昧求和尚指個慧性師撦士<a 
name="0033b08" id="0033b08"></a>耳云向者裡會得便是慧性云求和尚放大光明慈<a 
name="0033b09" id="0033b09"></a>悲救濟師掌云豈但放大光明直是垂手接汝。</p><a 
name="0033b10" id="0033b10"></a><p style="text-indent: 0em; margin-left: 0em"><span class="linehead"></span>問雲門答僧問如何是佛乾屎橛如何是乾屎橛師<a 
name="0033b11" id="0033b11"></a>云田塍上看。</p><a 
name="0033b12" id="0033b12"></a><p style="text-indent: 0em; margin-left: 0em"><span class="linehead"></span>問如何是清淨水然師便打云如何是忽生山河大<a 
name="0033b13" id="0033b13"></a>地師云你又恁麼去也。</p><a 
name="0033b14" id="0033b14"></a><p style="text-indent: 0em; margin-left: 0em"><span class="linehead"></span>問工夫散亂不得成片時如何師打云我道棒打不<a 
name="0033b15" id="0033b15"></a>開。</p><a 
name="0033b16" id="0033b16"></a><p style="text-indent: 0em; margin-left: 0em"><span class="linehead"></span>問乞師指個修行路師云我從來不會修行云更冀<a 
name="0033b17" id="0033b17"></a>慈悲師云一事無成兩鬢絲。</p><a 
name="0033b18" id="0033b18"></a><p style="text-indent: 0em; margin-left: 0em"><span class="linehead"></span>問還是念佛好還是做工夫好師云總不好僧擬議<a 
name="0033b19" id="0033b19"></a>師打云向者裡會得恰好。</p><a 
name="0033b20" id="0033b20"></a><p style="text-indent: 0em; margin-left: 0em"><span class="linehead"></span>問如何是離鉤三寸句師云快走快走。</p><a 
name="0033b21" id="0033b21"></a><p style="text-indent: 0em; margin-left: 0em"><span class="linehead"></span>仲勷秦居士作禮云乞和尚指示師以手指云會麼<a 
name="0033b22" id="0033b22"></a>士無語師云恁麼指示也不會士復罔措師復指云<a 
name="0033b23" id="0033b23"></a>且坐。</p><a 
name="0033b24" id="0033b24"></a><p style="text-indent: 0em; margin-left: 0em"><span class="linehead"></span>徑山僧參問如何是不動尊師云此去徑山五百里<a 
name="0033b25" id="0033b25"></a>僧喜躍作禮出。</p><a 
name="0033b26" id="0033b26"></a><p style="text-indent: 0em; margin-left: 0em"><span class="linehead"></span>問併卻咽喉請道一句師云老僧沒氣力。</p><a 
name="0033b27" id="0033b27"></a><p style="text-indent: 0em; margin-left: 0em"><span class="linehead"></span>問目前無一法時如何師云背後著眼。</p><a 
name="0033b28" id="0033b28"></a><p style="text-indent: 0em; margin-left: 0em"><span class="linehead"></span>問如何是圓滿覺師打云你欠一著。</p><a 
name="0033b29" id="0033b29"></a><p style="text-indent: 0em; margin-left: 0em"><span class="linehead"></span>問未開口<span class="corr" title='[巳&gt;已]'>已</span>前時如何師云我不識你僧擬進語師<a 
name="0033b30" id="0033b30"></a>以杖逐之。</p><a 
name="0033c01" id="0033c01"></a><p style="text-indent: 0em; margin-left: 0em"><span class="linehead"></span>問君臣會合父子一家咫尺之間為甚不睹師云大<a 
name="0033c02" id="0033c02"></a>家在者裡云子歸就父因甚父全不顧師云理合如<a 
name="0033c03" id="0033c03"></a>是云父子之恩何在師云近前與汝三十棒云恁麼<a 
name="0033c04" id="0033c04"></a>則大家團圞頭其說無生話去也師打云又恁麼去<a 
name="0033c05" id="0033c05"></a>也僧禮拜歸位。</p><a 
name="0033c06" id="0033c06"></a><p style="text-indent: 0em; margin-left: 0em"><span class="linehead"></span>居士問世問以何為尊師云唯汝為尊士禮拜師云<a 
name="0033c07" id="0033c07"></a>忽然霹靂打汝又作麼生士無語。</p><a 
name="0033c08" id="0033c08"></a><p style="text-indent: 0em; margin-left: 0em"><span class="linehead"></span>弁出專使問祝壽句子即不問請問和尚壽多少師<a 
name="0033c09" id="0033c09"></a>云恰值老僧喫粥使云又道是七十師云那教你亂<a 
name="0033c10" id="0033c10"></a>道使云太白峰高人天仰望師云又亂道使喝師云<a 
name="0033c11" id="0033c11"></a>轉見不堪。</p><a 
name="0033c12" id="0033c12"></a><p style="text-indent: 0em; margin-left: 0em"><span class="linehead"></span>僧參便喝師云胡喝亂喝僧又喝師云胡喝亂喝僧<a 
name="0033c13" id="0033c13"></a>禮拜師打云再喝喝看僧云蒼天蒼天茶畢僧禮拜<a 
name="0033c14" id="0033c14"></a>出師喚云我直下疑你者兩喝道道看僧云歇歇與<a 
name="0033c15" id="0033c15"></a>和尚道便行。</p><a 
name="0033c16" id="0033c16"></a><p style="text-indent: 0em; margin-left: 0em"><span class="linehead"></span>問某甲出山去忽有人問天童佛法聲未絕師便打<a 
name="0033c17" id="0033c17"></a>僧禮拜師復打云逢人不得錯舉僧起云秪者是師<a 
name="0033c18" id="0033c18"></a>云孟八郎漢。</p><a 
name="0033c19" id="0033c19"></a><p style="text-indent: 0em; margin-left: 0em"><span class="linehead"></span>問不是心不是佛不是物師以手攔胸推倒階下云<a 
name="0033c20" id="0033c20"></a>是什麼僧罔措師便打。</p><a 
name="0033c21" id="0033c21"></a><p style="text-indent: 0em; margin-left: 0em"><span class="linehead"></span>梁生譚居士參問弟子不喜古人書木上的亦不喜<a 
name="0033c22" id="0033c22"></a>今人舌頭上的師云還喜居士舌頭麼士無語復云<a 
name="0033c23" id="0033c23"></a>請離了棒喝別指弟子一句師云秖是個譂梁生士<a 
name="0033c24" id="0033c24"></a>云正似呼裴休的師云撦別人作麼士云正是倒不<a 
name="0033c25" id="0033c25"></a>說梁生卻說裴休師云熟路難忘士乃笑。</p><a 
name="0033c26" id="0033c26"></a><p style="text-indent: 0em; margin-left: 0em"><span class="linehead"></span>問久慕和尚不得來親近師云你在甚麼處去了僧<a 
name="0033c27" id="0033c27"></a>擬閒口師便掌。</p><a 
name="0033c28" id="0033c28"></a><p style="text-indent: 0em; margin-left: 0em"><span class="linehead"></span>問如何是急水行船師云我未做船家過僧無語師<a 
name="0033c29" id="0033c29"></a>打云崖上看取。</p><a 
name="0033c30" id="0033c30"></a><p style="text-indent: 0em; margin-left: 0em"><span class="linehead"></span>問如海一漚發未審一漚從何發師便打僧擬進語<a 
name="0034a01" id="0034a01"></a>師云還我大海來僧便喝師云正是一漚發在。</p><a 
name="0034a02" id="0034a02"></a><p style="text-indent: 0em; margin-left: 0em"><span class="linehead"></span>道者問大地無寸土向何處安身師拈棒擊桌云桌<a 
name="0034a03" id="0034a03"></a>子拄杖從甚處來者無語師便打。</p><a 
name="0034a04" id="0034a04"></a><p style="text-indent: 0em; margin-left: 0em"><span class="linehead"></span>問和尚還有不為人說底法麼師云我曾向你道甚<a 
name="0034a05" id="0034a05"></a>麼來僧無語師云元來。</p><a 
name="0034a06" id="0034a06"></a><p style="text-indent: 0em; margin-left: 0em"><span class="linehead"></span>問三世諸佛大地眾生被某甲一口吞盡師云老僧<a 
name="0034a07" id="0034a07"></a><span class="gaiji">&#x807B;<!--gaiji,,1[漸/耳],2&#x807B;,3--></span>僧脫草鞋戴頭上師便打。</p><a 
name="0034a08" id="0034a08"></a><p style="text-indent: 0em; margin-left: 0em"><span class="linehead"></span>問如何是本來人師云我不可向汝道。</p><a 
name="0034a09" id="0034a09"></a><p style="text-indent: 0em; margin-left: 0em"><span class="linehead"></span>問生死不明乞師指示師云正好消息僧禮拜師詰<a 
name="0034a10" id="0034a10"></a>云你道好在甚麼處僧無語師便打。</p><a 
name="0034a11" id="0034a11"></a><p style="text-indent: 0em; margin-left: 0em"><span class="linehead"></span>問火不能燒水不能溺作麼安身立命師云水裡火<a 
name="0034a12" id="0034a12"></a>裡云水窮山盡時如何師云但恁麼看取。</p><a 
name="0034a13" id="0034a13"></a><p style="text-indent: 0em; margin-left: 0em"><span class="linehead"></span>問樹倒藤枯句歸何處師云速退速退僧喝師便打<a 
name="0034a14" id="0034a14"></a>僧又喝師直打出。</p><a 
name="0034a15" id="0034a15"></a><p style="text-indent: 0em; margin-left: 0em"><span class="linehead"></span>問單刀直入擬取師頭時如何師云放你三十棒僧<a 
name="0034a16" id="0034a16"></a>便禮拜次日復進云昨日觸忤和尚師云說什麼僧<a 
name="0034a17" id="0034a17"></a>云裝聾作麼師拈棒僧便出。</p><a 
name="0034a18" id="0034a18"></a><p style="text-indent: 0em; margin-left: 0em"><span class="linehead"></span>問不慕諸聖不重<span class="corr" title='[巳&gt;己]'>己</span>靈請和尚別通個消息師便打<a 
name="0034a19" id="0034a19"></a>云拄杖子有什麼分明師復打云打即任打畢竟要<a 
name="0034a20" id="0034a20"></a>討個分明處師云把將不明處來僧擬議師亦打。</p><a 
name="0034a21" id="0034a21"></a><p style="text-indent: 0em; margin-left: 0em"><span class="linehead"></span>沈內翰弅立入山參云仰慕久矣今得瞻禮始不虛<a 
name="0034a22" id="0034a22"></a>度師云如何是不虛處沈云求和尚開示師打一扇<a 
name="0034a23" id="0034a23"></a>云但向者裡會取。</p><a 
name="0034a24" id="0034a24"></a><p style="text-indent: 0em; margin-left: 0em"><span class="linehead"></span>問覿面相逢即不問向上宗乘事若何師便打云橫<a 
name="0034a25" id="0034a25"></a>吞拄杖又作麼生師云拄杖還在老僧手裡你吞個<a 
name="0034a26" id="0034a26"></a>甚麼僧一喝師直打出。</p><a 
name="0034a27" id="0034a27"></a><p style="text-indent: 0em; margin-left: 0em"><span class="linehead"></span>問大眾一齊上來未審和尚將何管待師打云只將<a 
name="0034a28" id="0034a28"></a>者個管待云恁麼則個個飽齁齁去也師云你自<span class="corr" title='[巳&gt;己]'>己</span><a 
name="0034a29" id="0034a29"></a>分上作麼生僧無語師復打。</p><a 
name="0034a30" id="0034a30"></a><p style="text-indent: 0em; margin-left: 0em"><span class="linehead"></span>問盡力喫盡天童飯時如何師云直須吐卻。</p><a 
name="0034b01" id="0034b01"></a><p style="text-indent: 0em; margin-left: 0em"><span class="linehead"></span>問百萬雄兵如何得退師打云一棒打散。</p><a 
name="0034b02" id="0034b02"></a><p style="text-indent: 0em; margin-left: 0em"><span class="linehead"></span>居士問打也打不開喝也喝不散且道是個甚麼師<a 
name="0034b03" id="0034b03"></a>云你且道一棒一條痕一掌一握血是個甚麼士便<a 
name="0034b04" id="0034b04"></a>喝師叱之士禮拜而退。</p><a 
name="0034b05" id="0034b05"></a><p style="text-indent: 0em; margin-left: 0em"><span class="linehead"></span>問如何是亟蓋乾坤句師云你眼在甚處如何是截<a 
name="0034b06" id="0034b06"></a>斷眾流句師云合取狗口如何是隨波逐浪句師云<a 
name="0034b07" id="0034b07"></a>放汝三十棒僧喝師便打。</p><a 
name="0034b08" id="0034b08"></a><p style="text-indent: 0em; margin-left: 0em"><span class="linehead"></span>問禮拜底是誰求和尚閒示師云把將刀子來。</p><a 
name="0034b09" id="0034b09"></a><p style="text-indent: 0em; margin-left: 0em"><span class="linehead"></span>問拑角羚羊蹤跡向何處尋師便打。</p><a 
name="0034b10" id="0034b10"></a><p style="text-indent: 0em; margin-left: 0em"><span class="linehead"></span>問行住坐臥如何是學人本身師云行住坐臥。</p><a 
name="0034b11" id="0034b11"></a><p style="text-indent: 0em; margin-left: 0em"><span class="linehead"></span>居士問音書不到家意如何師云那裡是你的家士<a 
name="0034b12" id="0034b12"></a>云步步踏著師云踏著個甚麼士便喝師云更喝看<a 
name="0034b13" id="0034b13"></a>士無語。</p><a 
name="0034b14" id="0034b14"></a><p style="text-indent: 0em; margin-left: 0em"><span class="linehead"></span>問深深海底如何窮到師云一棒打到底。</p><a 
name="0034b15" id="0034b15"></a><p style="text-indent: 0em; margin-left: 0em"><span class="linehead"></span>問如何是清淨法身師云泥豬癩狗。</p><a 
name="0034b16" id="0034b16"></a><p style="text-indent: 0em; margin-left: 0em"><span class="linehead"></span>問學人頂天立地因甚腳跟不穩師云爭怪得老僧<a 
name="0034b17" id="0034b17"></a>問如何是佛法的的大意師云親言出親口云黃檗<a 
name="0034b18" id="0034b18"></a>打臨濟意旨如何師云你還覺徹困麼云秪如和尚<a 
name="0034b19" id="0034b19"></a>者一棒又作麼生師便打。</p><a 
name="0034b20" id="0034b20"></a><p style="text-indent: 0em; margin-left: 0em"><span class="linehead"></span>問大地盡商量誰是會聽者師驀頭一棒云商量個<a 
name="0034b21" id="0034b21"></a>什麼僧無對師直打出。</p><a 
name="0034b22" id="0034b22"></a><p style="text-indent: 0em; margin-left: 0em"><span class="linehead"></span>二瞻趙居士參詁及天童中興事乃云當今海內佛<a 
name="0034b23" id="0034b23"></a>法惟有此一座山也師云恁麼則佛法有不遍處也<a 
name="0034b24" id="0034b24"></a>士云因甚不到別處去師云轉見不堪又問和尚還<a 
name="0034b25" id="0034b25"></a>上堂麼師云不上堂士云據弟子看來和尚時時上<a 
name="0034b26" id="0034b26"></a>堂師云以何為驗士無語師以扇點云弄虛頭漢士<a 
name="0034b27" id="0034b27"></a>云古人道單明自<span class="corr" title='[巳&gt;己]'>己</span>不了目前未審如何是自<span class="corr" title='[巳&gt;己]'>己</span>如<a 
name="0034b28" id="0034b28"></a>何是目前師豎起扇子云且道是自<span class="corr" title='[巳&gt;己]'>己</span>是目前士云<a 
name="0034b29" id="0034b29"></a>自<span class="corr" title='[巳&gt;己]'>己</span>與目前總在扇子上麼師云喚作扇子則觸不<a 
name="0034b30" id="0034b30"></a>喚作扇子則背你又作麼生士云喚什麼作扇子師<a 
name="0034c01" id="0034c01"></a>云喚作扇子則觸<span class="gaiji">&#x807B;<!--gaiji,,1[漸/耳],2&#x807B;,3--></span>士良久又問泗州大聖因甚在<a 
name="0034c02" id="0034c02"></a>楊州出現師劈面兩扇云者裡是甚麼處所士乃禮<a 
name="0034c03" id="0034c03"></a>拜。</p><a 
name="0034c04" id="0034c04"></a><p style="text-indent: 0em; margin-left: 0em"><span class="linehead"></span>問如何是第一句師云你要我道第二句那云畢竟<a 
name="0034c05" id="0034c05"></a>如何是第一句師云但向舌頭未動時會取。</p><a 
name="0034c06" id="0034c06"></a><p style="text-indent: 0em; margin-left: 0em"><span class="linehead"></span>問腳跟下毘盧佛因什麼不放光師云寐語作麼。</p><a 
name="0034c07" id="0034c07"></a><p style="text-indent: 0em; margin-left: 0em"><span class="linehead"></span>問烈馬繫枯椿還當得學人分上事也無師云料掉<a 
name="0034c08" id="0034c08"></a>沒交涉。</p><a 
name="0034c09" id="0034c09"></a><p style="text-indent: 0em; margin-left: 0em"><span class="linehead"></span>居士問誦經持咒還了得生死否師云了不得士云<a 
name="0034c10" id="0034c10"></a>作麼生了得師打云向者裡薦得方可了得士云和<a 
name="0034c11" id="0034c11"></a>尚還有生死否師云你若有時我也有你若無時我<a 
name="0034c12" id="0034c12"></a>亦無。</p><a 
name="0034c13" id="0034c13"></a><p style="text-indent: 0em; margin-left: 0em"><span class="linehead"></span>師坐次量侍者問如何是直下底事師便打云恁麼<a 
name="0034c14" id="0034c14"></a>則一了百當獨脫無依去也師起身云你了當個甚<a 
name="0034c15" id="0034c15"></a>麼云請和尚歸位師云你道老僧在什麼處者震威<a 
name="0034c16" id="0034c16"></a>一喝師乃休。</p><a 
name="0034c17" id="0034c17"></a><p style="text-indent: 0em; margin-left: 0em"><span class="linehead"></span>問文殊起佛見法見貶向二鐵圍山某甲不起佛見<a 
name="0034c18" id="0034c18"></a>法見時如何師便打云某甲又不是文殊師又打云<a 
name="0034c19" id="0034c19"></a>這裡是什麼所在僧擬議師復打。</p><a 
name="0034c20" id="0034c20"></a><p style="text-indent: 0em; margin-left: 0em"><span class="linehead"></span>劉養淳居士問當陽一著事如何師便打士喝師云<a 
name="0034c21" id="0034c21"></a>你這一喝作什麼用士又喝師云三喝四喝後作麼<a 
name="0034c22" id="0034c22"></a>生士云黃菊綻東籬師云轉見不堪士禮拜師於背<a 
name="0034c23" id="0034c23"></a>上一卓士云知恩有地師乃笑良久士復云求和尚<a 
name="0034c24" id="0034c24"></a>證明師云你還識棒頭落處麼士云一月映千江師<a 
name="0034c25" id="0034c25"></a>云月落後如何士無語師便打。</p><a 
name="0034c26" id="0034c26"></a><p style="text-indent: 0em; margin-left: 0em"><span class="linehead"></span>問劫火洞然大千俱壞未審四天下眾生向何處安<a 
name="0034c27" id="0034c27"></a>身立命師云你即今在什麼處僧擬議師打云汝識<a 
name="0034c28" id="0034c28"></a>得自<span class="corr" title='[巳&gt;己]'>己</span>安身立命處即知得四天下眾生安身立命<a 
name="0034c29" id="0034c29"></a>處僧云不知特來問和尚師連棒打出。</p><a 
name="0034c30" id="0034c30"></a><p style="text-indent: 0em; margin-left: 0em"><span class="linehead"></span>問古人三拜為得髓某甲三拜得個甚麼師云莫妄<a 
name="0035a01" id="0035a01"></a>想云謝和尚答話師云向汝道什麼僧無對。</p><a 
name="0035a02" id="0035a02"></a><p style="text-indent: 0em; margin-left: 0em"><span class="linehead"></span>師因請眾居士齋畢驥超<span class="corr" title='[[袖-由+(邱-丘)]&gt;祁]'>祁</span>居士問云和尚今日飯<a 
name="0035a03" id="0035a03"></a>錢教誰人還師便打士云若不是者一棒洎乎寂寞<a 
name="0035a04" id="0035a04"></a>師又打士云大似因齋慶讚德公<span class="corr" title='[[袖-由+(邱-丘)]&gt;祁]'>祁</span>居士云今日飯<a 
name="0035a05" id="0035a05"></a>錢是舍弟還了師云也好與你一棒眾禮謝而退。</p><a 
name="0035a06" id="0035a06"></a><p style="text-indent: 0em; margin-left: 0em"><span class="linehead"></span>問學人初來未審如何作工夫師云拽石去。</p><a 
name="0035a07" id="0035a07"></a><p style="text-indent: 0em; margin-left: 0em"><span class="linehead"></span>居士問弟子在家夢見和尚今日親見和尚未審孰<a 
name="0035a08" id="0035a08"></a>是真孰是幻師笑云莫眼花。</p><a 
name="0035a09" id="0035a09"></a><p style="text-indent: 0em; margin-left: 0em"><span class="linehead"></span>問某甲從四川來如何是處處真師云你從四川來<a 
name="0035a10" id="0035a10"></a>到者裡那僧沉吟師云者裡不是四川四川不是浙<a 
name="0035a11" id="0035a11"></a>江云請和尚賜棒師云未到汝在。</p><a 
name="0035a12" id="0035a12"></a><p style="text-indent: 0em; margin-left: 0em"><span class="linehead"></span>問無嘗到如何避師云曾見無嘗否云不曾見師云<a 
name="0035a13" id="0035a13"></a>不見則免無嘗見則無嘗難免。</p><a 
name="0035a14" id="0035a14"></a><p style="text-indent: 0em; margin-left: 0em"><span class="linehead"></span>問日間做夢夜裡做夢如何得惺去師云我不可向<a 
name="0035a15" id="0035a15"></a>汝重說夢。</p><a 
name="0035a16" id="0035a16"></a><p style="text-indent: 0em; margin-left: 0em"><span class="linehead"></span>僧求偈師於案上書忌字云速拈將去僧無語。</p><a 
name="0035a17" id="0035a17"></a><p style="text-indent: 0em; margin-left: 0em"><span class="linehead"></span>司理文燈巖居士參問弟子深信此事未審如何下<a 
name="0035a18" id="0035a18"></a>手師劈面與一掌士沉吟師云擬思則錯。</p><a 
name="0035a19" id="0035a19"></a><p style="text-indent: 0em; margin-left: 0em"><span class="linehead"></span>問太平時世還用將軍也無師云如何是太平時世<a 
name="0035a20" id="0035a20"></a>云一念坐斷萬緣俱絕師便打僧禮拜。</p><a 
name="0035a21" id="0035a21"></a><p style="text-indent: 0em; margin-left: 0em"><span class="linehead"></span>僧禮拜云某甲要問和尚討個佛做師云佛也是你<a 
name="0035a22" id="0035a22"></a>分外事。</p><a 
name="0035a23" id="0035a23"></a><p style="text-indent: 0em; margin-left: 0em"><span class="linehead"></span>問疑情未息時如何師打云向者裡拈出疑情看僧<a 
name="0035a24" id="0035a24"></a>云某甲正向者裡不會師云正好疑著。</p><a 
name="0035a25" id="0035a25"></a><p style="text-indent: 0em; margin-left: 0em"><span class="linehead"></span>金臺講主參請益黃龍南頌勘婆有來繇沒來繇話<a 
name="0035a26" id="0035a26"></a>師云你且道有在什麼處臺佇思師打云正是沒來<a 
name="0035a27" id="0035a27"></a>繇。</p><a 
name="0035a28" id="0035a28"></a><p style="text-indent: 0em; margin-left: 0em"><span class="linehead"></span>問把住三關即不問放行五位事如何師云放汝三<a 
name="0035a29" id="0035a29"></a>十棒云三十棒則不無如何是其中事師云也要汝<a 
name="0035a30" id="0035a30"></a>疑著僧拜起云出身一句又作麼生師云我終不向<a 
name="0035b01" id="0035b01"></a>汝說破。</p><a 
name="0035b02" id="0035b02"></a><p style="text-indent: 0em; margin-left: 0em"><span class="linehead"></span>問如何是道師云看腳下僧擬議師云不要踏著生<a 
name="0035b03" id="0035b03"></a>草。</p><a 
name="0035b04" id="0035b04"></a><p style="text-indent: 0em; margin-left: 0em"><span class="linehead"></span>問一子出家九族生天和尚者裡為甚卻要薦亡師<a 
name="0035b05" id="0035b05"></a>云你底九族在什麼處僧擬議師便打云虛生浪死<a 
name="0035b06" id="0035b06"></a>漢。</p><a 
name="0035b07" id="0035b07"></a><p style="text-indent: 0em; margin-left: 0em"><span class="linehead"></span>問厭離閻浮如何得出師打云者裡是什麼所在。</p><a 
name="0035b08" id="0035b08"></a><p style="text-indent: 0em; margin-left: 0em"><span class="linehead"></span>問樹高千尺葉落歸根即不問如何是和尚回山一<a 
name="0035b09" id="0035b09"></a>句師云去僧禮拜云恁麼則通玄峰頂重添錦天台<a 
name="0035b10" id="0035b10"></a>山路復生輝去也師云莫亂道。</p><a 
name="0035b11" id="0035b11"></a><p style="margin-left: 2em"><span class="headname">行繇</span></p><a 
name="0035b12" id="0035b12"></a><p style="text-indent: 0em; margin-left: 0em"><span class="linehead"></span>乙丑二月二日眾請師述行繇師云老僧出家年晚<a 
name="0035b13" id="0035b13"></a>未嘗遍參惟與本師請益相見初無奇特未出家前<a 
name="0035b14" id="0035b14"></a>我幼性頑乃至不肖之事靡所不為但於歲歲二三<a 
name="0035b15" id="0035b15"></a>月忽動世間無嘗之想便欲修行念佛念過三日覺<a 
name="0035b16" id="0035b16"></a>得夢中無念非佛過三月後此念漸輕乃至二十七<a 
name="0035b17" id="0035b17"></a>歲上山作務有省得管帶拘心意日用嘗令昭昭然<a 
name="0035b18" id="0035b18"></a>即穿城入市做買做賣不肯放過每繼日以夜胸中<a 
name="0035b19" id="0035b19"></a>作痛猶加炤顧向緣家貧營繫不能純一修行至二<a 
name="0035b20" id="0035b20"></a>十九歲纔得棄室然追想來解脫世間羈絆似有時<a 
name="0035b21" id="0035b21"></a>節我棄室當夜夢著新鞋一雙於行路次一時脫落<a 
name="0035b22" id="0035b22"></a>鞋底遂因先父引見先師三十歲乃出家秪覺生死<a 
name="0035b23" id="0035b23"></a>到來畢竟不穩當於前境界愈加炤顧愈加不穩當<a 
name="0035b24" id="0035b24"></a>二六時中看得心境兩立古人道天地同根萬物一<a 
name="0035b25" id="0035b25"></a>體越看越成兩個因侍師入城舟次請益本師云你<a 
name="0035b26" id="0035b26"></a>若到者田地便乃放身倒臥更無別語我只得禮拜<a 
name="0035b27" id="0035b27"></a>皆蒙益甚又一晚侍奉上榻復請本師本師良久見<a 
name="0035b28" id="0035b28"></a>我不領便云可憐可憐亦只得禮拜而退嗣是周旋<a 
name="0035b29" id="0035b29"></a>師側惟加罵詈我慚悶交感至大病汗流二七日方<a 
name="0035b30" id="0035b30"></a>蘇遂稟本師撩關時<span class="corr" title='[巳&gt;已]'>已</span>虛度三十有四矣一日本師<a 
name="0035c01" id="0035c01"></a>過關前閒話及有心無心之旨本師云你既有心把<a 
name="0035c02" id="0035c02"></a>將心來我呈偈云自心本自心心不自自心心不非<a 
name="0035c03" id="0035c03"></a>自心心心即自心本師云心不自心自心非心有無<a 
name="0035c04" id="0035c04"></a>既非無自心耶復呈偈云心心即自心有無皆自心<a 
name="0035c05" id="0035c05"></a>有無皆自心無心無自心本師云今日張渚買兩把<a 
name="0035c06" id="0035c06"></a>青菜來無個大蘿蔔頭我云某在關房不知謝和尚<a 
name="0035c07" id="0035c07"></a>三拜本師云終未大悟在一日宇師弟與安師弟於<a 
name="0035c08" id="0035c08"></a>關前話間安云字師兄你在家殺幾多羊來索命時<a 
name="0035c09" id="0035c09"></a>如何宇而熱不能答我代云者畜生更要甚麼命一<a 
name="0035c10" id="0035c10"></a>晚山陰靜虛王居士至茶話及雲門問陳操尚書云<a 
name="0035c11" id="0035c11"></a>聞尚書看法華經是不書云是門云經中道一切治<a 
name="0035c12" id="0035c12"></a>生產業皆與實相不相違背且非非想天幾人退位<a 
name="0035c13" id="0035c13"></a>居士作麼生士云請師兄說我云大家在者裡士大<a 
name="0035c14" id="0035c14"></a>喜又因袖破有感呈本師云袖破露出手鞋破赤腳<a 
name="0035c15" id="0035c15"></a>走驀撞富家郎他醜我不醜本師正云汝走不害醜<a 
name="0035c16" id="0035c16"></a>我醜不耐走若要賭猜枚大家出隻手本師一晚同<a 
name="0035c17" id="0035c17"></a>兄弟至關前佇立有間云佛法二字雖不是偶然亦<a 
name="0035c18" id="0035c18"></a>非特意但有個悟入處不妨信手拈來自然貼體隨<a 
name="0035c19" id="0035c19"></a>分道出自然恰好所以大丈夫為道迥別纔逴得源<a 
name="0035c20" id="0035c20"></a>頭到手撩起便行不問如何若何老僧憶昔居臺山<a 
name="0035c21" id="0035c21"></a>有一僧問三賢尚未明斯旨十地那能達此宗未審<a 
name="0035c22" id="0035c22"></a>如何是斯旨老僧即鳴指一下云會麼僧云不會又<a 
name="0035c23" id="0035c23"></a>鳴指一下云知麼僧云不知老僧但向伊道具足凡<a 
name="0035c24" id="0035c24"></a>夫法凡夫不知具足聖人法聖人不會聖人若會即<a 
name="0035c25" id="0035c25"></a>同凡夫凡夫若知即是聖人其僧矍然致敬倒身三<a 
name="0035c26" id="0035c26"></a>拜直趨而去更不回顧俊哉汝等且道者僧如此去<a 
name="0035c27" id="0035c27"></a>還曾悟得也未若道未悟他卻恁麼去若道他悟他<a 
name="0035c28" id="0035c28"></a>又悟個甚麼來汝等試道看我即起身一拜云夜深<a 
name="0035c29" id="0035c29"></a>天寒請和尚歸方丈本師云不是者等儱侗推開去<a 
name="0035c30" id="0035c30"></a>便了的本師乃舒一手云我手卻不是驢歸我云恁<a 
name="0036a01" id="0036a01"></a>麼道又爭得乃亦豎一指本師云也當不得三十七<a 
name="0036a02" id="0036a02"></a>歲本師將北往以院事付管當晚室中擬舉話問大<a 
name="0036a03" id="0036a03"></a>眾我即向前云和尚恁麼擬舉話正好劈口大巴掌<a 
name="0036a04" id="0036a04"></a>便出雖然如是只是恍恍惚惚昭昭靈靈也未得個<a 
name="0036a05" id="0036a05"></a>安穩一日自城歸過銅棺山頂忽覺情與無情煥然<a 
name="0036a06" id="0036a06"></a>等現覓纖毫過患不可得大端說似人不得正所謂<a 
name="0036a07" id="0036a07"></a>大地平沉底境界爾時恍恍惚惚昭昭靈靈底要起<a 
name="0036a08" id="0036a08"></a>起不來欲覓覓不得不知甚處去了又自密舉前所<a 
name="0036a09" id="0036a09"></a>見所會古人因緣宛爾不同亦不自疑道是與不是<a 
name="0036a10" id="0036a10"></a>至三十九歲同覺宇三藐二師弟到京省覲本師本<a 
name="0036a11" id="0036a11"></a>師問老僧離汝等三年汝等有新會處麼我即出云<a 
name="0036a12" id="0036a12"></a>有本師云有甚麼新會處我云一人有慶萬人樂業<a 
name="0036a13" id="0036a13"></a>本師云汝又作麼生我問訊云某甲得得來省覲和<a 
name="0036a14" id="0036a14"></a>尚本師云念子遠來放汝三十棒我抽身便出又一<a 
name="0036a15" id="0036a15"></a>日到室中本師問近日又如何我舉起右腳本師云<a 
name="0036a16" id="0036a16"></a>驢腳馬腳我舉起左腳本師云馬腳驢腳時宇師弟<a 
name="0036a17" id="0036a17"></a>在傍我以手指伊眼顧本師宇便出我云不消一指<a 
name="0036a18" id="0036a18"></a>亦出又一晚同眾兄弟入室本師云寂然不動感而<a 
name="0036a19" id="0036a19"></a>遂通我便出本師云此子如傷弓之鳥見弓影便行<a 
name="0036a20" id="0036a20"></a>又一晚同兄弟話次本師云如人落水坐觀成敗不<a 
name="0036a21" id="0036a21"></a>救一救我即推攙兄弟出眾兄弟不從我云爭怪得<a 
name="0036a22" id="0036a22"></a>某甲便出又一晚問是大盡小盡有者道是小盡有<a 
name="0036a23" id="0036a23"></a>者道是大盡我云敢保不在曆本上論量便出又一<a 
name="0036a24" id="0036a24"></a>早在室中與本師語話了去喫粥時眾兄弟問說甚<a 
name="0036a25" id="0036a25"></a>麼話我便翻倒飯桌又一日宇師弟叫我云密雲師<a 
name="0036a26" id="0036a26"></a>兄本師云誰宇云某師兄改號也本師云怪道恁麼<a 
name="0036a27" id="0036a27"></a>糊塗我抽身便行又一早問訊本師云汝只恁胡統<a 
name="0036a28" id="0036a28"></a>亂統我便起單他往覺宇三藐等挽留本師出方丈<a 
name="0036a29" id="0036a29"></a>云不要留他一言相契即住不契則去我走至二門<a 
name="0036a30" id="0036a30"></a>本師云將謂汝出一頭地原來是個無明塊子我應<a 
name="0036b01" id="0036b01"></a>聲云釣背筋蠻子誰不識你你作無明那本師即轉<a 
name="0036b02" id="0036b02"></a>身歸方丈我亦被眾兄弟留住本師云你恁麼罵了<a 
name="0036b03" id="0036b03"></a>老僧如何掩得別人過汝還在者裡住我即大書云<a 
name="0036b04" id="0036b04"></a>瞞人不好事好事不瞞人有人謂我罵師父我只向<a 
name="0036b05" id="0036b05"></a>伊道莫謗山僧好本師判云此是閻老前公招無晦<a 
name="0036b06" id="0036b06"></a>也又一日覺宇三藐往五臺聽經侍者俱出外我從<a 
name="0036b07" id="0036b07"></a>外歸見本師掩門獨處不敢入不敢語逡巡檻外狗<a 
name="0036b08" id="0036b08"></a>忽內吠本師書紙云辜負自<span class="corr" title='[巳&gt;己]'>己</span>名字何塞出門縫我<a 
name="0036b09" id="0036b09"></a>將碗鋒書九云和尚裝聾某甲賣啞一隻黃犬非聾<a 
name="0036b10" id="0036b10"></a>非啞然雖如是何名何字掉入墻內不知本師看不<a 
name="0036b11" id="0036b11"></a>看但開門歸方丈我入作禮本師云門開了汝不能<a 
name="0036b12" id="0036b12"></a>進耳我一喝便出又一日本師云忽有人問汝如何<a 
name="0036b13" id="0036b13"></a>秪對我向前豎出拳本師亦豎拳云老僧不曉得者<a 
name="0036b14" id="0036b14"></a>是甚麼意思我云莫道和尚不曉得三世諸佛也不<a 
name="0036b15" id="0036b15"></a>曉得本師云你又作麼生我即喝本師云三喝四喝<a 
name="0036b16" id="0036b16"></a>後又如何我即連喝退身本師云宛有古人之作我<a 
name="0036b17" id="0036b17"></a>復喝又值中秋呈偈云為愛中秋夜月精與人同樂<a 
name="0036b18" id="0036b18"></a>稱人情萬億州都皆普炤一人舉首一輪明本師印<a 
name="0036b19" id="0036b19"></a>云不多不少乃以紙筆書云檀越送得月餅兩個師<a 
name="0036b20" id="0036b20"></a>徒侍者五人一個分作四分剩底付與老僧我掇一<a 
name="0036b21" id="0036b21"></a>個便行一日本師拏大鐵火衝鑿壁我向前接衝鑿<a 
name="0036b22" id="0036b22"></a>之本師與云我有個替手遂歸方丈一日本師索我<a 
name="0036b23" id="0036b23"></a>始末因繇我錄呈閱竟云<span class="corr" title='[巳&gt;已]'>已</span>有半卷語錄了我接來<a 
name="0036b24" id="0036b24"></a>付火一日侵早本師以一大棒靠佛前壁喚云圓悟<a 
name="0036b25" id="0036b25"></a>我要打汝汝跪了佛我與汝說說佛法了打我走云<a 
name="0036b26" id="0036b26"></a>有佛法與別人說竟至廚下洗面本師拏棒趕來我<a 
name="0036b27" id="0036b27"></a>舉手接棒手臂被打兩三耳舉不起當時猶不知痛<a 
name="0036b28" id="0036b28"></a>我即趕至佛堂本師回首再擬打被我接棒著實倒<a 
name="0036b29" id="0036b29"></a>觸上去本師放棒入方丈門卻門復出云汝恁麼觸<a 
name="0036b30" id="0036b30"></a>殺老僧我以棒擬打上云豈不幸哉時十二月初我<a 
name="0036c01" id="0036c01"></a>往千佛寺過歲二月初十回普炤寺收單十五回南<a 
name="0036c02" id="0036c02"></a>本師書水板云我邇來覺得有許多顛倒處汝等宜<a 
name="0036c03" id="0036c03"></a>自知之從今晚始杜門禁語一百日以贖前咎并鞭<a 
name="0036c04" id="0036c04"></a>具後此與圓修因通壽等悉外我尚欠圓悟錢一百<a 
name="0036c05" id="0036c05"></a>一十文汝等變處與彼南去我有付囑語開後汝離<a 
name="0036c06" id="0036c06"></a>我此去但適意處斷不可住不適意處作急走過恁<a 
name="0036c07" id="0036c07"></a>麼行去不要記歲數須待十字路口有個跛足阿師<a 
name="0036c08" id="0036c08"></a>與你印正了不要你來見我彼時我自相見你也宜<a 
name="0036c09" id="0036c09"></a>悉之去時四十一歲我錄佩南來到龍池山過夏八<a 
name="0036c10" id="0036c10"></a>月初間往徑山天目天台紹興杭嘉蘇松上至九華<a 
name="0036c11" id="0036c11"></a>普陀往回四載本師以帖書云大事未完更可前進<a 
name="0036c12" id="0036c12"></a>毋來後也命通壽至紹興護生菴喚歸問云汝幾年<a 
name="0036c13" id="0036c13"></a>曾見甚麼人我即以腳打地以手拍膝便出本師云<a 
name="0036c14" id="0036c14"></a>汝外幾年一些氣息也無我云和尚疑即別參一日<a 
name="0036c15" id="0036c15"></a>本師陞座喚我向前舉拂問諸方還有者個麼我震<a 
name="0036c16" id="0036c16"></a>威一喝本師云好一喝我連喝兩喝歸位本師顧云<a 
name="0036c17" id="0036c17"></a>更喝一喝看我即出法堂本師下座我隨入方丈作<a 
name="0036c18" id="0036c18"></a>禮云適來某甲觸忤和尚便出本師即安西堂值次<a 
name="0036c19" id="0036c19"></a>一日撾鼓集眾上法堂付我衣拂我辭再三本師云<a 
name="0036c20" id="0036c20"></a>汝是什麼意思我云直待和尚天年某甲守塔三載<a 
name="0036c21" id="0036c21"></a>然後可行即行可止即止時年四十八歲後至八月<a 
name="0036c22" id="0036c22"></a>初呈偈辭云辭別三年方外遊歸從八月山中住悟<a 
name="0036c23" id="0036c23"></a>甘做個無緣地乘個無緣地辭去本師云與大眾無<a 
name="0036c24" id="0036c24"></a>緣與老僧無緣我云只是某甲更與阿誰本師苦留<a 
name="0036c25" id="0036c25"></a>云汝若去了我只得直操到底我不得<span class="corr" title='[巳&gt;已]'>已</span>住之一日<a 
name="0036c26" id="0036c26"></a>偶熱蟬聲雜鳴本師法堂坐我呈偈云今年八月何<a 
name="0036c27" id="0036c27"></a>其熱秋蟬樹上聲聲囀等閑徐步向人前信手拈來<a 
name="0036c28" id="0036c28"></a>不隔線本師書偈正云今年八月何其熱秋蟬變作<a 
name="0036c29" id="0036c29"></a>黃鸝囀木童鼓掌笑呵呵幻人到底無頭面一日日<a 
name="0036c30" id="0036c30"></a>色將沉之際本師喚我及宇師弟入室云老僧昨夜<a 
name="0037a01" id="0037a01"></a>起來走一回把柄都在手裡了汝等為我扶持佛法<a 
name="0037a02" id="0037a02"></a>我便出呈偈云若據某甲扶佛法任他○○○○○<a 
name="0037a03" id="0037a03"></a>都來總與三十棒莫道分明為賞罰本師目之大笑<a 
name="0037a04" id="0037a04"></a>我接來付火又一日侍本師山行因石擺擬側我向<a 
name="0037a05" id="0037a05"></a>前扶之本師顧云汝扶持我耶我云是何言歟此癸<a 
name="0037a06" id="0037a06"></a>丑季冬時話甲寅二月十二日本師圓逝我為伴柩<a 
name="0037a07" id="0037a07"></a>三載至丁巳年五十二歲結制本山即今看來三十<a 
name="0037a08" id="0037a08"></a>餘年大似無夢做夢所以害羞尋嘗不欲向人說今<a 
name="0037a09" id="0037a09"></a>晚被眾兄弟逼不得<span class="corr" title='[巳&gt;已]'>已</span>賣醜一番只都是與本師相<a 
name="0037a10" id="0037a10"></a>見請益語也。</p><a 
name="0037a11" id="0037a11"></a><p style="margin-left: 2em"><span class="headname">法語</span></p><a 
name="0037a12" id="0037a12"></a><p style="margin-left: 3em"><span class="headname">示于道人</span></p><a 
name="0037a13" id="0037a13"></a><p style="text-indent: 0em; margin-left: 0em"><span class="linehead"></span>傳聞無論寒暑不間忙閒日持金剛經一卷坐香一<a 
name="0037a14" id="0037a14"></a>炷世間事識得破看得輕孜孜矻矻以道為念難得<a 
name="0037a15" id="0037a15"></a>難得然雖如是欲超生死脫苦趣當豎起精進脊骨<a 
name="0037a16" id="0037a16"></a>幢直下信取始得只者直下信處即超生死脫苦趣<a 
name="0037a17" id="0037a17"></a>底去處故世尊云信為道源功德毋信能遠離生死<a 
name="0037a18" id="0037a18"></a>苦信能必到如來地要會如來地亦直下信處是若<a 
name="0037a19" id="0037a19"></a>未直下信得但執起心作意坐香看經識得破看得<a 
name="0037a20" id="0037a20"></a>輕為功課為辦道時殊不知雜毒入心皆落第二念<a 
name="0037a21" id="0037a21"></a>既落第二念欲超生死脫苦趣豈不難哉古人所謂<a 
name="0037a22" id="0037a22"></a>放過一著落在第二若苟直下信得當二六時中念<a 
name="0037a23" id="0037a23"></a>念不忘直下信處縱值坐香看經以至呼奴使婢料<a 
name="0037a24" id="0037a24"></a>理家事時亦當直下信得不可見有坐香看經呼奴<a 
name="0037a25" id="0037a25"></a>使婢料理家事底事方為勇猛精進為道之士故經<a 
name="0037a26" id="0037a26"></a>云應如是知如是見如是信解不生法相更舉個古<a 
name="0037a27" id="0037a27"></a>人因緣助汝生淨信者昔日芙蓉訓禪師問歸宗云<a 
name="0037a28" id="0037a28"></a>如何是佛宗云汝還信否訓云和尚誠言焉敢不信<a 
name="0037a29" id="0037a29"></a>宗云即汝便是訓云如何保任宗云一翳在眼空花<a 
name="0037a30" id="0037a30"></a>亂墜願道人於看經處坐香處呼奴使婢處料理家<a 
name="0037b01" id="0037b01"></a>事處但信即汝便是如此行去日久月深忽然失腳<a 
name="0037b02" id="0037b02"></a>跌破鼻頭汝自默默自見倒斷處則不待有意輕世<a 
name="0037b03" id="0037b03"></a>事而世事自輕何以道之所在法如是故更示一偈<a 
name="0037b04" id="0037b04"></a>若據大道因緣不論男女貴賤人人平等一如個個<a 
name="0037b05" id="0037b05"></a>本來成現不能緣契無生即便四生流轉自須返炤<a 
name="0037b06" id="0037b06"></a>迴光悟徹本來之面能令念念不迷大事何憂不辦<a 
name="0037b07" id="0037b07"></a>觸境不隨境流世事何須更厭若也別作別為必也<a 
name="0037b08" id="0037b08"></a>墮坑落塹晝夜坐臥忙閒全體要成一片真實如是<a 
name="0037b09" id="0037b09"></a>修持斷然決不相賺。</p><a 
name="0037b10" id="0037b10"></a><p style="margin-left: 3em"><span class="headname">示頓越居士</span></p><a 
name="0037b11" id="0037b11"></a><p style="text-indent: 0em; margin-left: 0em"><span class="linehead"></span>善來上人賚道者幅紙并信儀欲貧道開示萬法歸<a 
name="0037b12" id="0037b12"></a>一一歸何處者昔有僧問趙州萬法歸一一歸何處<a 
name="0037b13" id="0037b13"></a>州云我在青州做領布衫重七斤且道即今趙州在<a 
name="0037b14" id="0037b14"></a>甚麼處若向者裡著得隻眼覷破趙州恰好歸家穩<a 
name="0037b15" id="0037b15"></a>坐即萬法歸一一歸何處皆剩語況貧道此說耶。</p><a 
name="0037b16" id="0037b16"></a><p style="margin-left: 3em"><span class="headname">示普度禪人</span></p><a 
name="0037b17" id="0037b17"></a><p style="text-indent: 0em; margin-left: 0em"><span class="linehead"></span>普度尚禪人到室中乞語住山老僧云你去住那個<a 
name="0037b18" id="0037b18"></a>山尚迺擬議面熱老僧云未可住山在大端汝在叢<a 
name="0037b19" id="0037b19"></a>林中學得嘴頭滑未得大死一迴耳古人所謂諸人<a 
name="0037b20" id="0037b20"></a>病在死了不得活唯汝病在活了未得死正是尚禪<a 
name="0037b21" id="0037b21"></a>人之病病在膏肓世醫拱手難可療治除非汝自真<a 
name="0037b22" id="0037b22"></a>實怕生死要了生死如果要了生死須是大死一迴<a 
name="0037b23" id="0037b23"></a>方見生死根本真實於中踐履是為住山白雲遠祖<a 
name="0037b24" id="0037b24"></a>云牛在山中水足草足牛出山去東觸西觸者此之<a 
name="0037b25" id="0037b25"></a>謂收拾也南泉云王老師自小牧一頭水牯牛擬向<a 
name="0037b26" id="0037b26"></a>溪東牧未免食他國王水草擬向溪西牧亦未免食<a 
name="0037b27" id="0037b27"></a>他國王水草不如隨分納些些總不見得試問尚禪<a 
name="0037b28" id="0037b28"></a>人如何是隨分納些些的意旨。</p><a 
name="0037b29" id="0037b29"></a><p style="margin-left: 3em"><span class="headname">示純一上人</span></p><a 
name="0037b30" id="0037b30"></a><p style="text-indent: 0em; margin-left: 0em"><span class="linehead"></span>純一名上人到室中述他生平修玄門習氣難除參<a 
name="0037c01" id="0037c01"></a>禪不能純一乞老僧法語老僧道恁麼則心號不相<a 
name="0037c02" id="0037c02"></a>應也參禪正忌雜毒入心貴乎純一所以道舉一不<a 
name="0037c03" id="0037c03"></a>得舉二放過一著落在第二須知參禪也是第二修<a 
name="0037c04" id="0037c04"></a>玄門也是第二成仙也是第二作佛也是第二生也<a 
name="0037c05" id="0037c05"></a>是第二死也是第二總之凡起一念皆是第二苟真<a 
name="0037c06" id="0037c06"></a>實要會純一無雜但向一念未生前看行也看住也<a 
name="0037c07" id="0037c07"></a>看坐也看臥也看一看看得行不知行住不知住坐<a 
name="0037c08" id="0037c08"></a>不知坐臥不知臥不覺不知忽然覿面相逢始覺從<a 
name="0037c09" id="0037c09"></a>前錯用心方知生也不可得死也不可得作佛也不<a 
name="0037c10" id="0037c10"></a>可得成仙也不可得參禪也不可得修玄門也不可<a 
name="0037c11" id="0037c11"></a>得一也不可得雖然如是異日相見若作如是見一<a 
name="0037c12" id="0037c12"></a>棒打折汝腰莫言不道。</p><a 
name="0037c13" id="0037c13"></a><p style="margin-left: 3em"><span class="headname">示太虛藏禪人病中</span></p><a 
name="0037c14" id="0037c14"></a><p style="text-indent: 0em; margin-left: 0em"><span class="linehead"></span>凡人病苦生死到來作不得主者無他蓋為看作生<a 
name="0037c15" id="0037c15"></a>死病苦故也殊不知生死病苦即當人本地風光本<a 
name="0037c16" id="0037c16"></a>非他物故維摩云眾生有病吾乃有病真歇云老僧<a 
name="0037c17" id="0037c17"></a>自有安閒法八苦交煎總不妨今時人多自不到者<a 
name="0037c18" id="0037c18"></a>田地將謂八苦外別有個安閒之法與不安閒的對<a 
name="0037c19" id="0037c19"></a>敵是以越對敵越不安閒病苦外另有個無病苦的<a 
name="0037c20" id="0037c20"></a>強作主宰越要作主越作主不來然亦不可見恁麼<a 
name="0037c21" id="0037c21"></a>說便意既純是病苦將甚麼子生死而恐落空一發<a 
name="0037c22" id="0037c22"></a>著忙則又錯了但不可看作兩橛自然就裡便得安<a 
name="0037c23" id="0037c23"></a>閒亦非不是兩橛何也若不是兩橛則病苦無有歇<a 
name="0037c24" id="0037c24"></a>時然且無病無苦安閒時亦不可作無病無苦安閒<a 
name="0037c25" id="0037c25"></a>看若作無病無苦安閒看則與當人覿體相違差錯<a 
name="0037c26" id="0037c26"></a>了也囑囑不可忽。</p><a 
name="0037c27" id="0037c27"></a><p style="margin-left: 3em"><span class="headname">示余道人</span></p><a 
name="0037c28" id="0037c28"></a><p style="text-indent: 0em; margin-left: 0em"><span class="linehead"></span>若據法語則貧道無啟口處無運筆處道人無看讀<a 
name="0037c29" id="0037c29"></a>處無意解處無意解則內心無喘無看讀則外息諸<a 
name="0037c30" id="0037c30"></a>緣既外息諸緣內心無喘則內外寂然既寂然<span class="corr" title='[巳&gt;已]'>已</span>正<a 
name="0038a01" id="0038a01"></a>好自看正自看時無有晝夜無有時際但行也自看<a 
name="0038a02" id="0038a02"></a>住也自看坐也自看臥也自看看來看去看到不知<a 
name="0038a03" id="0038a03"></a>不覺忽然兩眼大開更須知此兩眼落處則如人飲<a 
name="0038a04" id="0038a04"></a>水冷煖自知面目分明然後可通個消息於貧道耳<a 
name="0038a05" id="0038a05"></a>寫至此忽有僧來問如何是祖師西來意貧道擲筆<a 
name="0038a06" id="0038a06"></a>向他道達磨來也其僧擬開口貧道直打出方丈外<a 
name="0038a07" id="0038a07"></a>一并寫上道人並參之。</p><a 
name="0038a08" id="0038a08"></a><p style="margin-left: 3em"><span class="headname">示林道人</span></p><a 
name="0038a09" id="0038a09"></a><p style="text-indent: 0em; margin-left: 0em"><span class="linehead"></span>祖師西來唯直指單提令人返本還源而<span class="corr" title='[巳&gt;已]'>已</span>欲究其<a 
name="0038a10" id="0038a10"></a>旨但向不睹不聞之先直下覷透便見分曉如黑漆<a 
name="0038a11" id="0038a11"></a>桶處於黑夜初無二色即無二見既無二見則不見<a 
name="0038a12" id="0038a12"></a>有男不見有女不見有纏縛有解脫不見有凡聖有<a 
name="0038a13" id="0038a13"></a>淨穢亦不見有玄有妙有覺不覺亦不見有道不道<a 
name="0038a14" id="0038a14"></a>不見有空不空不見有真不真亦不見有苦樂昏慧<a 
name="0038a15" id="0038a15"></a>火宅清涼所以貧道生平但有來者便當頭一棒俾<a 
name="0038a16" id="0038a16"></a>伊漆桶生光即無二色亦無二見所謂直截根源佛<a 
name="0038a17" id="0038a17"></a>所印耳。</p><a 
name="0038a18" id="0038a18"></a><p style="margin-left: 3em"><span class="headname">示時功林居士</span></p><a 
name="0038a19" id="0038a19"></a><p style="text-indent: 0em; margin-left: 0em"><span class="linehead"></span>祖師西來不立文字直指而<span class="corr" title='[巳&gt;已]'>已</span>惟至德山臨濟以棒<a 
name="0038a20" id="0038a20"></a>喝直指最為明白切要所謂棒打石人頭嚗嚗論實<a 
name="0038a21" id="0038a21"></a>事今人不薦棒頭指處而以知痛癢者是為心殊不<a 
name="0038a22" id="0038a22"></a>知乃識神耳古人云學道之人不識真只為從前認<a 
name="0038a23" id="0038a23"></a>識神無量劫來生死本癡人認作本來人所以貧道<a 
name="0038a24" id="0038a24"></a>徵居士云秪如不痛不癢時如何居士如是要了生<a 
name="0038a25" id="0038a25"></a>死透識神但看者一扇子落在甚麼處則自然知道<a 
name="0038a26" id="0038a26"></a>者一扇初不曾打在痛上真似棒打石人頭便見臨<a 
name="0038a27" id="0038a27"></a>濟大師道我被黃檗先師打六十棒如蒿枝拂著相<a 
name="0038a28" id="0038a28"></a>似彼豈以知痛癢者為然哉。</p><a 
name="0038a29" id="0038a29"></a><p style="margin-left: 3em"><span class="headname">示秦道人</span></p><a 
name="0038a30" id="0038a30"></a><p style="text-indent: 0em; margin-left: 0em"><span class="linehead"></span>修行無別修貴要識路頭路頭若識得生死一時休<a 
name="0038b01" id="0038b01"></a>生死一時休即是安身立命之計安身立命之計不<a 
name="0038b02" id="0038b02"></a>可為道人說破須道人自參自悟自得真踐實履自<a 
name="0038b03" id="0038b03"></a>到平怗怙地則生死心生死相了無覓處矣。</p><a 
name="0038b04" id="0038b04"></a><p style="margin-left: 3em"><span class="headname">示董居士</span></p><a 
name="0038b05" id="0038b05"></a><p style="text-indent: 0em; margin-left: 0em"><span class="linehead"></span>佛法無他術秪貴人知有安身立命耳苟得安身立<a 
name="0038b06" id="0038b06"></a>命則動靜二相了不可得如是涉境涉緣做買做賣<a 
name="0038b07" id="0038b07"></a>乃至一室蕭然了無一事之際於安身立命不變不<a 
name="0038b08" id="0038b08"></a>易是為修行故龐居士云日用事無別唯吾自偶諧<a 
name="0038b09" id="0038b09"></a>頭頭非取捨處處弗張乖此須居士自於做買做賣<a 
name="0038b10" id="0038b10"></a>日用處簡點安身立命張乖則不自偶諧不張乖則<a 
name="0038b11" id="0038b11"></a>自偶諧自偶諧則安身立命矣安身立命百年到來<a 
name="0038b12" id="0038b12"></a>自繇自在則不被做買做賣業識之所使矣。</p><a 
name="0038b13" id="0038b13"></a><p style="margin-left: 3em"><span class="headname">示淨虛禪人</span></p><a 
name="0038b14" id="0038b14"></a><p style="text-indent: 0em; margin-left: 0em"><span class="linehead"></span>此個本分三世諸佛歷代祖師共證同傳直指人心<a 
name="0038b15" id="0038b15"></a>見性成佛謂之教外單傳不立文字語句若涉言詮<a 
name="0038b16" id="0038b16"></a>論量便起生滅之念非本分無生滅處則辜負先聖<a 
name="0038b17" id="0038b17"></a>真欲超生脫死須辦鐵石心如枯木死灰聖念凡情<a 
name="0038b18" id="0038b18"></a>俱無起滅淨裸裸赤灑灑上洞然契證明見得徹諦<a 
name="0038b19" id="0038b19"></a>信得及與從上佛祖握臂共行無有差忒更須一念<a 
name="0038b20" id="0038b20"></a>萬年萬年一念純一無雜才有纖毫起滅便是生死<a 
name="0038b21" id="0038b21"></a>因緣無有超脫之期務使如鳥出籠無欲無依舉動<a 
name="0038b22" id="0038b22"></a>施為嘗在分中真踐實履無虛棄工夫趙州二十年<a 
name="0038b23" id="0038b23"></a>除粥飯二時是雜用心涌泉四十年尚自走作香林<a 
name="0038b24" id="0038b24"></a>四十年方成一片信知從上古人無不密密履踐始<a 
name="0038b25" id="0038b25"></a>能臨末稍頭不怕甕中走鱉者須自尋嘗日用中之<a 
name="0038b26" id="0038b26"></a>驗也復云上來法語為阿誰徽州休寧淨虛乞淨到<a 
name="0038b27" id="0038b27"></a>無虛淨亦休覿體無依自寧怗指天指地笑呵呵上<a 
name="0038b28" id="0038b28"></a>下四維圓洞徹以<span class="corr" title='[巳&gt;己]'>己</span>方人沒兩般一串穿來同個鼻<a 
name="0038b29" id="0038b29"></a>他年再見若如此一棒打教驢腰折咄。</p><a 
name="0038b30" id="0038b30"></a><p style="margin-left: 3em"><span class="headname">示弘業程居士持經</span></p><a 
name="0038c01" id="0038c01"></a><p style="text-indent: 0em; margin-left: 0em"><span class="linehead"></span>凡佛經無非令人省悟故黃梅教一切人但持金剛<a 
name="0038c02" id="0038c02"></a>經即得見性惟六祖聞應無所住而生其心便省悟<a 
name="0038c03" id="0038c03"></a>者則可見若言如來有所說法則為謗佛豈可專念<a 
name="0038c04" id="0038c04"></a>為事乎苟省應無所住則終日念而未嘗誦一字在<a 
name="0038c05" id="0038c05"></a>人不在經所以秦國夫人省得竹篦子旨曰終日誦<a 
name="0038c06" id="0038c06"></a>經文如逢舊識人始可謂誦經人也。</p><a 
name="0038c07" id="0038c07"></a><p style="margin-left: 3em"><span class="headname">示別駕曹茹真居士</span></p><a 
name="0038c08" id="0038c08"></a><p style="text-indent: 0em; margin-left: 0em"><span class="linehead"></span>三位令郎述老居士日逐持誦金剛經貧道卻請老<a 
name="0038c09" id="0038c09"></a>居士向未舉念時未開口時會得便是一切經之毋<a 
name="0038c10" id="0038c10"></a>一切經皆從此中流出所以道一切諸佛及諸佛阿<a 
name="0038c11" id="0038c11"></a>耨多羅三藐三菩提法皆從此經山故東印度國土<a 
name="0038c12" id="0038c12"></a>請般若多羅尊者齋王問云諸僧皆轉經尊者為什<a 
name="0038c13" id="0038c13"></a>麼不轉尊者答云貧道入息不居陰界出息不涉眾<a 
name="0038c14" id="0038c14"></a>緣嘗轉如是經百千萬億卷而老居士能如是轉則<a 
name="0038c15" id="0038c15"></a>不昧老居士亦不負令郎乞貧道一番開示矣。</p><a 
name="0038c16" id="0038c16"></a><p style="margin-left: 3em"><span class="headname">示惠王府王選侍</span></p><a 
name="0038c17" id="0038c17"></a><p style="text-indent: 0em; margin-left: 0em"><span class="linehead"></span>祖師西來稟教外別傳之旨直指人自悟乘悟力而<a 
name="0038c18" id="0038c18"></a>行是為修行故臨濟三度間黃檗的的大意三度被<a 
name="0038c19" id="0038c19"></a>打而臨濟自悟棒頭指處便道如蒿枝拂著相似此<a 
name="0038c20" id="0038c20"></a>從上入門下手之法也今選侍<span class="corr" title='[巳&gt;已]'>已</span>奉毘尼復能以生<a 
name="0038c21" id="0038c21"></a>死因緣為念但不知何以入門何以下手欲冀貧道<a 
name="0038c22" id="0038c22"></a>婆心開示法語將終身奉之出於火宅者貧道但請<a 
name="0038c23" id="0038c23"></a>選侍向拂著處自看是生耶死耶苦耶樂耶行耶坐<a 
name="0038c24" id="0038c24"></a>耶忽然覷破拂著處則動靜二相了然不生覓生死<a 
name="0038c25" id="0038c25"></a>且了不可得何苦樂之有哉故大慧云未悟時心識<a 
name="0038c26" id="0038c26"></a>紛飛悟了時方怗怗地然則怗怗地便是拂著處拂<a 
name="0038c27" id="0038c27"></a>著處便是不從人得超佛越祖之向上事也又豈有<a 
name="0038c28" id="0038c28"></a>旋起旋失之心捨此取彼之念哉惟願選侍自信自<a 
name="0038c29" id="0038c29"></a>悟決不相賺珍重。</p><a 
name="0038c30" id="0038c30"></a><p><span class="juanname">密雲禪師語錄卷第六終</span></p>
<hr>【經文資訊】嘉興藏第 10 冊 No. A158 密雲禪師語錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3339.html?index=J10nA158" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J10nA158_006 by HTTrack Website Copier/3.x [XR&CO'2008], Tue, 03 Jun 2014 00:08:14 GMT -->
</html>
