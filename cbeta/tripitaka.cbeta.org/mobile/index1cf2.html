<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T23n1442_027 by HTTrack Website Copier/3.x [XR&CO'2008], Mon, 02 Jun 2014 23:19:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5238.gif?utmac=MO-30696269-4&amp;utmn=1059853189&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT23&amp;utmp=%2Fmobile%2Findex.php%3Findex%3DT23n1442_027&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexec59.html?index=T23n1442_026" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第23冊<br/>No.1442 根本說一切有部毘奈耶 (50卷)<br/>【唐 義淨譯】<br/>第 27 卷</p>
	<a href="index3182.html?index=T23n1442_028" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T23">
<div class="root" id="1442" sutra_name="根本說一切有部毘奈耶" sutra_juan="[卷27]">　
<a 
name="0772a18" id="0772a18"></a><a 
name="0772a19" id="0772a19"></a><a 
name="0772a20" id="0772a20"></a><p><span class="juanname">根本說一切有部毘奈耶卷第二<a 
name="0772a21" id="0772a21"></a>十七</span></p><a 
name="0772a22" id="0772a22"></a><a 
name="0772a23" id="0772a23"></a><p style="margin-left: 4em"><span class="byline">三藏法師義淨奉　制譯</span></p><a 
name="0772a24" id="0772a24"></a><p style="margin-left: 3em"><span class="headname">向未圓具人說<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>罪學處第七</span></p><a 
name="0772a25" id="0772a25"></a><p style="text-indent: 0em; margin-left: 0em"><span class="linehead"></span>爾時薄伽梵在室羅伐城逝多林給孤獨園。<a 
name="0772a26" id="0772a26"></a>時有眾多苾芻或老或少。由未離欲煩惱現前<a 
name="0772a27" id="0772a27"></a>行於非法。遂犯僧伽伐尸沙。後於明解律藏<a 
name="0772a28" id="0772a28"></a>者就之聽習。識知罪已各生追悔求欲除罪。<a 
name="0772a29" id="0772a29"></a>即便如法行其遍住及摩那<span class="gaiji">[卑*也]<!--gaiji,,1[卑*也],2,3--></span>。便為眾僧供<a 
name="0772b01" id="0772b01"></a>給飲水或為扇涼。或於世尊髮爪窣堵波所。<a 
name="0772b02" id="0772b02"></a>以新瞿昧耶而塗拭之。并餘作務。時有信敬<a 
name="0772b03" id="0772b03"></a>婆羅門居士等。見而議曰。世間有人善別寶<a 
name="0772b04" id="0772b04"></a>玉。觀諸寶物非偽濫者。方收舉之。此諸苾<a 
name="0772b05" id="0772b05"></a>芻亦復如是。善知因果收諸福業。雖年老耄<a 
name="0772b06" id="0772b06"></a>親為眾僧供給飲水。并諸作務而不辭勞。然<a 
name="0772b07" id="0772b07"></a>此六眾唯自養身不修勝福。彼諸人眾作輕賤<a 
name="0772b08" id="0772b08"></a>時。六眾聞已告諸人曰。汝等謂彼情樂福故<a 
name="0772b09" id="0772b09"></a>而供給耶。然彼非是好心自修福業。但是僧<a 
name="0772b10" id="0772b10"></a>眾與治罰事令其營作。諸人問曰。彼有何過<a 
name="0772b11" id="0772b11"></a>眾與治罰。六眾報曰。此老苾芻自作如是如<a 
name="0772b12" id="0772b12"></a>是非法之事。時彼婆羅門居士聞行非法。各<a 
name="0772b13" id="0772b13"></a>生嫌恥作如是語。斯等老宿尚作非理。諸餘<a 
name="0772b14" id="0772b14"></a>年少有罪何疑。諸老苾芻於食後時。復於窣<a 
name="0772b15" id="0772b15"></a><span class="gaiji">&#x89A9;<!--gaiji,睹,1[者*見],2&#x89A9;,3--></span>波所同前塗拭。是時六眾詣彼老宿苾芻<a 
name="0772b16" id="0772b16"></a>弟子求寂處。問言具壽汝等二師今何處去。<a 
name="0772b17" id="0772b17"></a>弟子答曰。大德。我之師主修諸福業。彼便問<a 
name="0772b18" id="0772b18"></a>曰修何福耶。答曰於世尊髮爪窣<span class="gaiji">&#x89A9;<!--gaiji,睹,1[者*見],2&#x89A9;,3--></span>波處。以<a 
name="0772b19" id="0772b19"></a>細軟牛糞而為塗拭。彼弟子等問六眾曰。大<a 
name="0772b20" id="0772b20"></a>德仁等何不修福。六眾報曰。汝等知不非汝<a 
name="0772b21" id="0772b21"></a>二師自心求福。於窣<span class="gaiji">&#x89A9;<!--gaiji,睹,1[者*見],2&#x89A9;,3--></span>波所而為供養。但是<a 
name="0772b22" id="0772b22"></a>僧眾與苦治罰令其受行。弟子問曰。我之師<a 
name="0772b23" id="0772b23"></a>主作何罪過而受治罰。彼便答曰。汝之師主<a 
name="0772b24" id="0772b24"></a>自作如是如是非法之事。時彼老宿苾芻既<a 
name="0772b25" id="0772b25"></a>出罪已。令諸求寂作眾事業。彼便報曰。師等<a 
name="0772b26" id="0772b26"></a>何不自為。師曰我不應作。求寂報曰。師等尚<a 
name="0772b27" id="0772b27"></a>作如是如是非法之事。斯等作業何不合耶。<a 
name="0772b28" id="0772b28"></a>師便報曰。雖有斯過我等如法皆已說除。然<a 
name="0772b29" id="0772b29"></a>此罪事誰向汝說。求寂報曰。是六眾苾芻。時<a 
name="0772c01" id="0772c01"></a>諸少欲苾芻聞生嫌賤。云何苾芻於未圓具<a 
name="0772c02" id="0772c02"></a>人說他<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>罪。時諸苾芻以此因緣具白世尊。<a 
name="0772c03" id="0772c03"></a>世尊告諸苾芻。廣說乃至問六眾曰。汝等苾<a 
name="0772c04" id="0772c04"></a>芻實向未圓具人說他<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>罪不。白佛言。大德<a 
name="0772c05" id="0772c05"></a>實爾。于時世尊以種種呵責。乃至非出家者<a 
name="0772c06" id="0772c06"></a>之所應作。既呵責已告諸苾芻曰。我觀十利<a 
name="0772c07" id="0772c07"></a>為諸苾芻制其學處應如是說。</p><a 
name="0772c08" id="0772c08"></a><p style="text-indent: 0em; margin-left: 0em"><span class="linehead"></span>若復苾芻知他苾芻有<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡罪。向未受近圓<a 
name="0772c09" id="0772c09"></a>人說者。波逸底迦。如是世尊為諸苾芻制學<a 
name="0772c10" id="0772c10"></a>處已。室羅伐城有苾芻名曰廣額。有苾芻尼<a 
name="0772c11" id="0772c11"></a>名曰松幹。時此二人於諸俗舍作污家事現<a 
name="0772c12" id="0772c12"></a>不善相。遂使諸人不生敬信。時諸苾芻以此<a 
name="0772c13" id="0772c13"></a>因緣具白世尊。世尊告曰。汝諸苾芻應差苾<a 
name="0772c14" id="0772c14"></a>芻於諸俗家告語諸人。云廣額苾芻松幹苾<a 
name="0772c15" id="0772c15"></a>芻尼所作非法。若苾芻不具五法即不應差。<a 
name="0772c16" id="0772c16"></a>設差亦不應遣去。云何為五。有愛恚癡怖不<a 
name="0772c17" id="0772c17"></a>知說與未說。若具五法應差。設差應去。如<a 
name="0772c18" id="0772c18"></a>是應敷座鳴揵稚。眾既集已以言告知。先<a 
name="0772c19" id="0772c19"></a>當問能汝某甲能往諸俗家。說廣額苾芻松<a 
name="0772c20" id="0772c20"></a>幹苾芻尼所行非法不。彼答言能。次一苾芻<a 
name="0772c21" id="0772c21"></a>為白羯磨。應如是作。</p><a 
name="0772c22" id="0772c22"></a><p style="text-indent: 0em; margin-left: 0em"><span class="linehead"></span>大德僧伽聽。此廣額苾芻松幹苾芻尼。於諸<a 
name="0772c23" id="0772c23"></a>俗家作諸非法。遂令諸人不生敬信。此苾芻<a 
name="0772c24" id="0772c24"></a>某甲能往諸俗家。說廣額苾芻松幹苾芻尼<a 
name="0772c25" id="0772c25"></a>所行非法。若僧伽時至。聽者僧伽應許。僧<a 
name="0772c26" id="0772c26"></a>伽今差此苾芻某甲。於諸俗家說廣額苾芻<a 
name="0772c27" id="0772c27"></a>松幹苾芻尼所行非法。白如是。次作羯磨。</p><a 
name="0772c28" id="0772c28"></a><p style="text-indent: 0em; margin-left: 0em"><span class="linehead"></span>大德僧伽聽。此廣額苾芻松幹苾芻尼。於諸<a 
name="0772c29" id="0772c29"></a>俗家作諸非法。遂令諸人不生敬信。此苾芻<a 
name="0773a01" id="0773a01"></a>某甲能往俗家。說廣額苾芻松幹苾芻尼所<a 
name="0773a02" id="0773a02"></a>行非法。僧伽今差苾芻某甲。於諸俗家為<a 
name="0773a03" id="0773a03"></a>說過人。於諸俗家說廣額苾芻松幹苾芻尼<a 
name="0773a04" id="0773a04"></a>所行非法。若諸具壽許此苾芻某甲。於諸俗<a 
name="0773a05" id="0773a05"></a>家為說過人。於諸俗家說廣額苾芻松幹苾<a 
name="0773a06" id="0773a06"></a>芻尼所行非法者默然。若不許者說。僧伽今<a 
name="0773a07" id="0773a07"></a>已許。差此苾芻某甲。於諸俗家為說過者。向<a 
name="0773a08" id="0773a08"></a>諸俗家說廣額苾芻松幹苾芻尼所行非法<a 
name="0773a09" id="0773a09"></a>由其默然故。我今如是持。</p><a 
name="0773a10" id="0773a10"></a><p style="text-indent: 0em; margin-left: 0em"><span class="linehead"></span>汝等苾芻我今為彼。於諸俗家說過苾芻制其<a 
name="0773a11" id="0773a11"></a>行法。彼苾芻應至俗家作如是語。諸仁當聽。<a 
name="0773a12" id="0773a12"></a>有污俗家者有污出家者。譬如田畦稻穀滋<a 
name="0773a13" id="0773a13"></a>茂。便遭霜雹遂令苗稼盡見摧殘。又如甘蔗<a 
name="0773a14" id="0773a14"></a>莖幹敷榮。遭赤節病遂令損壞無有遺餘。仁<a 
name="0773a15" id="0773a15"></a>等當知。彼二罪惡之人亦復如是。仁等莫與<a 
name="0773a16" id="0773a16"></a>共為雜住虧損聖教。當知此人自身損壞。<a 
name="0773a17" id="0773a17"></a>猶如焦種不復生芽。今於聖教法律之中不<a 
name="0773a18" id="0773a18"></a>能增長。汝等當觀如來應供正遍知。及觀上<a 
name="0773a19" id="0773a19"></a>座尊者解了憍陳如。尊者婆<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>波。尊者無勝。<a 
name="0773a20" id="0773a20"></a>尊者賢善。尊者大名。尊者名稱。尊者圓滿。尊<a 
name="0773a21" id="0773a21"></a>者無垢。尊者牛王。尊者善臂。尊者身子。尊者<a 
name="0773a22" id="0773a22"></a>大目乾連。尊者俱恥羅。尊者大准陀。尊者大<a 
name="0773a23" id="0773a23"></a>迦多演那。尊者嗢頻<span class="gaiji">蠡<!--gaiji,蠡,1[彖/虫],2&#x45CD;,3--></span>迦攝。尊者那地迦<a 
name="0773a24" id="0773a24"></a>攝。尊者伽耶迦攝。尊者大迦攝。尊者難提。如<a 
name="0773a25" id="0773a25"></a>是等諸大苾芻。汝當觀察。時彼告令苾芻應<a 
name="0773a26" id="0773a26"></a>於俗家如是告已。即出其舍。時廣額苾芻聞<a 
name="0773a27" id="0773a27"></a>斯事已。便作是念。眾僧為我差彼苾芻。向俗<a 
name="0773a28" id="0773a28"></a>家中說我過失。即便詣彼苾芻處作如是語。<a 
name="0773a29" id="0773a29"></a>汝於俗家說我過失耶。彼便報曰。我得眾僧<a 
name="0773b01" id="0773b01"></a>如法教令。廣額答曰。我於是事隨合不合當<a 
name="0773b02" id="0773b02"></a>破汝腹決取中腸。繞逝多林令使周匝。斬截<a 
name="0773b03" id="0773b03"></a>汝首懸在寺門。若破油瓶眾人共見。彼聞是<a 
name="0773b04" id="0773b04"></a>語即大驚怖。告諸苾芻曰。廣額於我欲相屠<a 
name="0773b05" id="0773b05"></a>害。遂以上事具告眾知。我今不能更於俗舍<a 
name="0773b06" id="0773b06"></a>陳說其事。時諸苾芻即以此緣具白世尊。世<a 
name="0773b07" id="0773b07"></a>尊告曰。彼之癡人能欺別人不能欺眾。由是<a 
name="0773b08" id="0773b08"></a>僧伽應作單白詳說其過。敷座鳴揵稚眾<a 
name="0773b09" id="0773b09"></a>既集已。應言告知令一苾芻應如是作。</p><a 
name="0773b10" id="0773b10"></a><p style="text-indent: 0em; margin-left: 0em"><span class="linehead"></span>大德僧伽聽。此廣額苾芻松幹苾芻尼。於諸<a 
name="0773b11" id="0773b11"></a>俗家作非法事。遂令多人不生敬信。今無別<a 
name="0773b12" id="0773b12"></a>人能於俗舍說其過咎。若僧伽時至。僧伽<a 
name="0773b13" id="0773b13"></a>聽許。僧伽今若見廣額苾芻松幹苾芻尼。於<a 
name="0773b14" id="0773b14"></a>諸俗家作非法處。即應於彼說其過失。當作<a 
name="0773b15" id="0773b15"></a>是語。仁等當知。此罪惡苾芻及苾芻尼。虧損<a 
name="0773b16" id="0773b16"></a>聖教。當知此人自身損壞。猶如焦種不復生<a 
name="0773b17" id="0773b17"></a>芽。今於聖教法律之中不能增長。汝等當觀<a 
name="0773b18" id="0773b18"></a>如來應正遍知。及觀上座解了憍陳如等。諸<a 
name="0773b19" id="0773b19"></a>大苾芻所有行跡。白如是。</p><a 
name="0773b20" id="0773b20"></a><p style="text-indent: 0em; margin-left: 0em"><span class="linehead"></span>如佛所教。令諸大眾於彼行處普告俗家。時<a 
name="0773b21" id="0773b21"></a>諸苾芻於諸俗家。隨知不知悉皆告語。遂令<a 
name="0773b22" id="0773b22"></a>眾人不生敬信。使乞食者飲食難求。即以此<a 
name="0773b23" id="0773b23"></a>緣具白世尊。世尊告曰。於諸俗家知彼苾芻<a 
name="0773b24" id="0773b24"></a>苾芻尼行惡行處。當說其過。勿於不知處由<a 
name="0773b25" id="0773b25"></a>此。當知除僧羯磨。爾時世尊讚歎持戒。隨時<a 
name="0773b26" id="0773b26"></a>宣說少欲法已。告諸苾芻曰。前是創制此是<a 
name="0773b27" id="0773b27"></a>隨開。乃至應如是說。</p><a 
name="0773b28" id="0773b28"></a><p style="text-indent: 0em; margin-left: 0em"><span class="linehead"></span>若復苾芻知他苾芻有<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡罪。向未近圓人<a 
name="0773b29" id="0773b29"></a>說。除僧羯磨。波逸底迦。</p><a 
name="0773c01" id="0773c01"></a><p style="text-indent: 0em; margin-left: 0em"><span class="linehead"></span>若復苾芻者。謂是六眾餘義如上。言圓具者<a 
name="0773c02" id="0773c02"></a>有其二種。謂苾芻苾芻尼餘名未具。言<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡<a 
name="0773c03" id="0773c03"></a>者有二種。謂波羅市迦因起。及僧伽伐尸沙<a 
name="0773c04" id="0773c04"></a>因起。此<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡者有二種相。一自性<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡。二因<a 
name="0773c05" id="0773c05"></a>起<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡。言告語者謂彰露其事。除僧羯磨者。<a 
name="0773c06" id="0773c06"></a>謂除大眾為其作法。波逸底迦義如上。此中<a 
name="0773c07" id="0773c07"></a>犯相其事云何。若苾芻於不知俗家作不知<a 
name="0773c08" id="0773c08"></a>想。疑向彼說他<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡罪者。得墮罪。若苾芻於<a 
name="0773c09" id="0773c09"></a>知俗家作不知想。疑向彼說者。得惡作罪。無<a 
name="0773c10" id="0773c10"></a>犯者於不知俗家作先知想。若大眾詳說其<a 
name="0773c11" id="0773c11"></a>事。或時人眾普悉知聞。猶如壁畫人所共觀。<a 
name="0773c12" id="0773c12"></a>非我獨知說皆無過。又無犯者最初犯人。或<a 
name="0773c13" id="0773c13"></a>癡狂心亂痛惱所纏。</p><a 
name="0773c14" id="0773c14"></a><p style="margin-left: 3em"><span class="headname">實得上人法向未圓具人說學處第八</span></p><a 
name="0773c15" id="0773c15"></a><p style="text-indent: 0em; margin-left: 0em"><span class="linehead"></span>爾時佛在廣嚴城獼猴池側高閣堂中。時有<a 
name="0773c16" id="0773c16"></a>五百漁人。於勝慧河邊結侶而住。彼諸漁人<a 
name="0773c17" id="0773c17"></a>有二大網。一名小足。二名大足。廣說如前。第<a 
name="0773c18" id="0773c18"></a>四波羅市迦。乃至此五百人悉皆出家。精勤<a 
name="0773c19" id="0773c19"></a>修習得阿羅漢。爾時世尊在竹林聚落。時逢<a 
name="0773c20" id="0773c20"></a>飢饉乞食難得。奉世尊教隨處安居。彼諸苾<a 
name="0773c21" id="0773c21"></a>芻俱往本村而作安居。各生是念。我等前時<a 
name="0773c22" id="0773c22"></a>以不實事共相讚歎遂被呵責。我等今逢時<a 
name="0773c23" id="0773c23"></a>世飢饉乞食難求。各以實德共相讚歎足得<a 
name="0773c24" id="0773c24"></a>充濟。遂至親族所作如是言。乃至告云汝諸<a 
name="0773c25" id="0773c25"></a>眷屬大獲善利。汝聚落中得有如是勝妙。僧<a 
name="0773c26" id="0773c26"></a>眾於此安居。此苾芻得無常想。於無常苦想。<a 
name="0773c27" id="0773c27"></a>廣說乃至得八解脫。後於異時彼諸眷屬來<a 
name="0773c28" id="0773c28"></a>相看問。時諸苾芻見眷屬來。便即更互共相<a 
name="0773c29" id="0773c29"></a>讚歎。汝諸眷屬大獲善利。近汝聚落得有如<a 
name="0774a01" id="0774a01"></a>是勝上。僧眾於此安居。此苾芻得無常想。廣<a 
name="0774a02" id="0774a02"></a>說乃至得阿羅漢果得八解脫。時諸眷屬既<a 
name="0774a03" id="0774a03"></a>聞說已。白言聖者。仁等證得如是勝果。答言<a 
name="0774a04" id="0774a04"></a>皆得。時俗諸人聞得果者咸生愛樂。於自父<a 
name="0774a05" id="0774a05"></a>母妻子親屬而不拯濟。於諸苾芻各以飲食<a 
name="0774a06" id="0774a06"></a>共相供給。然佛住世與諸弟子二時大集。一<a 
name="0774a07" id="0774a07"></a>謂五月十五日欲安居時。二謂八月十五日<a 
name="0774a08" id="0774a08"></a>隨意了時。廣說如前。乃至諸苾芻三月既滿<a 
name="0774a09" id="0774a09"></a>作衣已竟。顏色憔悴形容羸瘦。執持衣<span class="gaiji">&#x9262;<!--gaiji,缽,1[金*本],2&#x9262;,3--></span>往<a 
name="0774a10" id="0774a10"></a>竹林村。欲禮佛足既至村已。時具壽阿難陀<a 
name="0774a11" id="0774a11"></a>遙見諸苾芻來。於同梵行者起憐念意。遂唱<a 
name="0774a12" id="0774a12"></a>善來即前迎接。為持衣<span class="gaiji">&#x9262;<!--gaiji,缽,1[金*本],2&#x9262;,3--></span>錫杖君持并餘雜<a 
name="0774a13" id="0774a13"></a>物沙門資具。又問具壽仁等何處安居而得<a 
name="0774a14" id="0774a14"></a>來至。我於佛栗氏聚落三月安居。今來至此。<a 
name="0774a15" id="0774a15"></a>阿難陀曰。仁等於彼安居三月之內。乞求飲<a 
name="0774a16" id="0774a16"></a>食不勞苦耶。答曰。雖於彼處得安樂住。然乞<a 
name="0774a17" id="0774a17"></a>飲食甚大艱辛。時阿難陀即便報曰。實爾具<a 
name="0774a18" id="0774a18"></a>壽。目驗衰羸容色憔悴。准知飲食定是難求。<a 
name="0774a19" id="0774a19"></a>時捕魚村五百苾芻既安居了。執持衣<span class="gaiji">&#x9262;<!--gaiji,缽,1[金*本],2&#x9262;,3--></span>亦<a 
name="0774a20" id="0774a20"></a>至此村。顏色鮮好容貌肥盛。時阿難陀即便<a 
name="0774a21" id="0774a21"></a>迎接如前具問。於安居處飲食易求安樂行<a 
name="0774a22" id="0774a22"></a>不。報言。我於彼住實得安樂。所求飲食易得<a 
name="0774a23" id="0774a23"></a>不難。阿難陀曰。具壽目驗肥充容色光澤。准<a 
name="0774a24" id="0774a24"></a>知飲食定是易求。時阿難陀具問其事。彼便<a 
name="0774a25" id="0774a25"></a>答曰。我於眷屬所自相讚歎云。此苾芻得無<a 
name="0774a26" id="0774a26"></a>常想。乃至得八解脫。阿難陀問曰。所陳之事<a 
name="0774a27" id="0774a27"></a>為實為虛。答言是實。問言具壽仁等豈合為<a 
name="0774a28" id="0774a28"></a>少飲食以己所得上人之法向人說耶。即以<a 
name="0774a29" id="0774a29"></a>此緣具白世尊。世尊。因此集苾芻眾。知而故<a 
name="0774b01" id="0774b01"></a>問廣說如前。汝諸苾芻為飲食故。以己所得<a 
name="0774b02" id="0774b02"></a>向未圓具人說耶。彼白佛言。實爾大德。爾時<a 
name="0774b03" id="0774b03"></a>世尊。即便種種呵責諸苾芻已。乃至制其學<a 
name="0774b04" id="0774b04"></a>處應如是說。</p><a 
name="0774b05" id="0774b05"></a><p style="text-indent: 0em; margin-left: 0em"><span class="linehead"></span>若復苾芻實得上人法。向未近圓人說者。波<a 
name="0774b06" id="0774b06"></a>逸底迦。若復苾芻者。謂五百漁人苾芻。餘義<a 
name="0774b07" id="0774b07"></a>如上。實得者謂其事是實。上人法等者。並如<a 
name="0774b08" id="0774b08"></a>前。第四他勝及次前廣說。此中犯相其事云<a 
name="0774b09" id="0774b09"></a>何。</p><a 
name="0774b10" id="0774b10"></a><p style="text-indent: 0em; margin-left: 0em"><span class="linehead"></span>攝頌曰。</p><a 
name="0774b11" id="0774b11"></a><p>　<span class="lg">見想阿蘭若　　舍中受妙座<a 
name="0774b12" id="0774b12"></a><br>　能知於自相　　方便顯其身</span></p><a 
name="0774b13" id="0774b13"></a><p style="text-indent: 0em; margin-left: 0em"><span class="linehead"></span>若苾芻無虛妄心作實有想。對未圓具人作<a 
name="0774b14" id="0774b14"></a>如是語。我見諸天龍藥叉健達婆緊捺羅莫<a 
name="0774b15" id="0774b15"></a>呼洛伽阿蘇羅畢麗多畢舍遮鳩槃荼羯吒<a 
name="0774b16" id="0774b16"></a>布單那者。得波逸底迦。若云我見糞掃鬼者。<a 
name="0774b17" id="0774b17"></a>突色訖里多。若苾芻無虛妄心作實解想。對<a 
name="0774b18" id="0774b18"></a>未圓具人作如是語。我聞天聲乃至羯吒布<a 
name="0774b19" id="0774b19"></a>單那聲者。得波逸底迦。若云我聞糞掃鬼聲<a 
name="0774b20" id="0774b20"></a>者。得惡作罪。若苾芻無虛妄心。作實解想作<a 
name="0774b21" id="0774b21"></a>如是語。我詣天處乃至羯吒布單那處者。得<a 
name="0774b22" id="0774b22"></a>墮落罪。若云詣糞掃鬼處者。得惡作罪。此等<a 
name="0774b23" id="0774b23"></a>如前第四波羅市迦。咸應廣說。於中別者。前<a 
name="0774b24" id="0774b24"></a>他勝罪此云墮落。前云<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>罪此云惡作。又無<a 
name="0774b25" id="0774b25"></a>犯者謂最初犯人。或癡狂心亂痛惱所纏。</p><a 
name="0774b26" id="0774b26"></a><p style="margin-left: 3em"><span class="headname">謗迴眾利物學處第九</span></p><a 
name="0774b27" id="0774b27"></a><p style="text-indent: 0em; margin-left: 0em"><span class="linehead"></span>爾時佛在王舍城羯蘭鐸迦池竹林園中。爾<a 
name="0774b28" id="0774b28"></a>時實力子苾芻。被眾差令分張臥具及知食<a 
name="0774b29" id="0774b29"></a>次。彼有信心意樂賢善。為眾撿校勞苦無辭。<a 
name="0774c01" id="0774c01"></a>自己所有資生之物。於三寶田中及上行苾<a 
name="0774c02" id="0774c02"></a>芻處悉皆施與。如是施已自己三衣並皆朽<a 
name="0774c03" id="0774c03"></a>故。時諸苾芻見此事已共相議曰。此具壽實<a 
name="0774c04" id="0774c04"></a>力子被眾差令分張臥具及知食次。彼有信<a 
name="0774c05" id="0774c05"></a>心意樂賢善。為眾撿校勞苦無辭。自己所有<a 
name="0774c06" id="0774c06"></a>資生之物。於三寶田中及上行苾芻處悉皆<a 
name="0774c07" id="0774c07"></a>施與。如是施已自己三衣並皆朽故。若其<a 
name="0774c08" id="0774c08"></a>有人施僧伽衣者。當以此衣與實力子。于時<a 
name="0774c09" id="0774c09"></a>僧伽得好白<span class="gaiji">[疊*毛]<!--gaiji,,1[疊*毛],2&#x3CB2;,3--></span>。時諸苾芻即以此緣具白世<a 
name="0774c10" id="0774c10"></a>尊。世尊告曰。汝諸苾芻應作單白和眾與實<a 
name="0774c11" id="0774c11"></a>力子。此衣誠無過咎。應如是作。敷座席鳴<a 
name="0774c12" id="0774c12"></a>揵稚如常集僧。應如是作。</p><a 
name="0774c13" id="0774c13"></a><p style="text-indent: 0em; margin-left: 0em"><span class="linehead"></span>大德僧伽聽。此實力子有信敬心意樂賢善。<a 
name="0774c14" id="0774c14"></a>為眾撿挍無辭勞苦。自己所有資生之物。於<a 
name="0774c15" id="0774c15"></a>三寶田中及上行苾芻悉皆施盡。如是施已。<a 
name="0774c16" id="0774c16"></a>自己三衣並皆朽故。今時僧伽得好白<span class="gaiji">[疊*毛]<!--gaiji,,1[疊*毛],2&#x3CB2;,3--></span>。若<a 
name="0774c17" id="0774c17"></a>僧伽時至。僧伽聽許。僧伽今詳許將此白<a 
name="0774c18" id="0774c18"></a><span class="gaiji">[疊*毛]<!--gaiji,,1[疊*毛],2&#x3CB2;,3--></span>與實力子。白如是。</p><a 
name="0774c19" id="0774c19"></a><p style="text-indent: 0em; margin-left: 0em"><span class="linehead"></span>時諸苾芻如佛所教便為單白。以僧白<span class="gaiji">[疊*毛]<!--gaiji,,1[疊*毛],2&#x3CB2;,3--></span>與<a 
name="0774c20" id="0774c20"></a>實力子。然具壽實力子與友地二苾芻。積<a 
name="0774c21" id="0774c21"></a>代怨讎業緣未絕。於苾芻前作嫌毀言。諸具<a 
name="0774c22" id="0774c22"></a>壽何因眾僧能得利養。隨親識處而迴與之。<a 
name="0774c23" id="0774c23"></a>時諸苾芻聞是語已告言。具壽作白之時。汝<a 
name="0774c24" id="0774c24"></a>豈不集同心許耶。答言同集。諸苾芻曰。若爾<a 
name="0774c25" id="0774c25"></a>何意作嫌毀言。答曰。豈可啼哭亦不得耶。時<a 
name="0774c26" id="0774c26"></a>諸少欲苾芻。聞生嫌恥眾共非斥。云何苾芻<a 
name="0774c27" id="0774c27"></a>先共同心後便異說。言諸具壽眾僧得利隨<a 
name="0774c28" id="0774c28"></a>親厚處迴與別人。時諸苾芻即以此緣具白<a 
name="0774c29" id="0774c29"></a>世尊。世尊告曰。汝友地二人實作此語。諸<a 
name="0775a01" id="0775a01"></a>具壽眾僧得利隨親厚處迴與別人。彼二白<a 
name="0775a02" id="0775a02"></a>言。實爾大德。爾時世尊種種呵責已。廣說如<a 
name="0775a03" id="0775a03"></a>上。乃至我今為諸苾芻制其學處應如是說。</p><a 
name="0775a04" id="0775a04"></a><p style="text-indent: 0em; margin-left: 0em"><span class="linehead"></span>若復苾芻先同心許後作是說。諸具壽以僧<a 
name="0775a05" id="0775a05"></a>利物隨親厚處迴與別人者。波逸底迦。</p><a 
name="0775a06" id="0775a06"></a><p style="text-indent: 0em; margin-left: 0em"><span class="linehead"></span>若復苾芻者。謂友地二人。餘義如上。先同<a 
name="0775a07" id="0775a07"></a>心許者。謂先許其事。後作是說者。謂於後時<a 
name="0775a08" id="0775a08"></a>作如是語。隨親厚者。何謂苾芻親厚。謂親教<a 
name="0775a09" id="0775a09"></a>師與弟子。弟子與親教師。又軌範師。與依止<a 
name="0775a10" id="0775a10"></a>弟子。依止弟子與軌範師。同親教師同軌範<a 
name="0775a11" id="0775a11"></a>師及餘親友。是眾僧者謂佛弟子。物利者有<a 
name="0775a12" id="0775a12"></a>二種。一衣物利。二飲食利。此中利者謂是衣<a 
name="0775a13" id="0775a13"></a>利。已至眾中迴與者。謂以僧物轉與別人。波<a 
name="0775a14" id="0775a14"></a>逸底迦者義並如上。此中犯相其事云何。若<a 
name="0775a15" id="0775a15"></a>苾芻隨有多少眾僧利物。先同心許後作是<a 
name="0775a16" id="0775a16"></a>說。諸具壽隨親厚以眾僧利物迴與別人者。<a 
name="0775a17" id="0775a17"></a>皆得波逸底迦。若僧實不與輒自迴與者。說<a 
name="0775a18" id="0775a18"></a>時無犯。又無犯者最初犯人。或癡狂心亂痛<a 
name="0775a19" id="0775a19"></a>惱所纏。</p><a 
name="0775a20" id="0775a20"></a><p style="margin-left: 3em"><span class="headname">輕呵戒學處第十</span></p><a 
name="0775a21" id="0775a21"></a><p style="text-indent: 0em; margin-left: 0em"><span class="linehead"></span>爾時佛在室羅伐城逝多林給孤獨園。佛告<a 
name="0775a22" id="0775a22"></a>諸苾芻。汝等半月半月應說波羅底木叉經。<a 
name="0775a23" id="0775a23"></a>時諸苾芻隨佛所教。半月說波羅底木叉經。<a 
name="0775a24" id="0775a24"></a>時六眾苾芻聞說四波羅市迦時。默然無語。<a 
name="0775a25" id="0775a25"></a>說僧迦伐尸沙時。二不定時。三十泥薩祇波<a 
name="0775a26" id="0775a26"></a>逸底迦。九十波逸底迦。四波羅底提舍尼。眾<a 
name="0775a27" id="0775a27"></a>多學法七滅諍法。時六眾苾芻作如是語。諸<a 
name="0775a28" id="0775a28"></a>具壽若知其事及識其人。何故於我所有瘡<a 
name="0775a29" id="0775a29"></a>疣數更傷損。仁等於此小隨小戒。半月半月<a 
name="0775b01" id="0775b01"></a>數宣說時。令諸苾芻心生憂惱發起追悔。時<a 
name="0775b02" id="0775b02"></a>諸苾芻聞是語已。報言。具壽我今不為汝等。<a 
name="0775b03" id="0775b03"></a>每於半月說別解脫經。然而我等奉大師教<a 
name="0775b04" id="0775b04"></a>是故說耳。于時六眾雖聞此語仍嫌毀未休。<a 
name="0775b05" id="0775b05"></a>云何用說此小隨小戒。令諸苾芻心生憂惱<a 
name="0775b06" id="0775b06"></a>發起追悔。諸苾芻報曰。若不用聞者汝等先<a 
name="0775b07" id="0775b07"></a>來作何過失心生追悔。時諸少欲苾芻皆生<a 
name="0775b08" id="0775b08"></a>嫌恥作如是語。云何汝等於半月中。聞說四<a 
name="0775b09" id="0775b09"></a>波羅市迦時默然無說。及說僧伽伐尸沙乃<a 
name="0775b10" id="0775b10"></a>至七滅諍法。便作是語。諸具壽若知其事及<a 
name="0775b11" id="0775b11"></a>識其人。廣說如前。乃至發起追悔。時諸苾芻<a 
name="0775b12" id="0775b12"></a>即以此緣具白世尊。世尊告曰。汝等六眾說<a 
name="0775b13" id="0775b13"></a>戒之時實作此語。廣問其事。答言。實爾大德。<a 
name="0775b14" id="0775b14"></a>世尊種種呵責已。乃至制其學處應如是說。</p><a 
name="0775b15" id="0775b15"></a><p style="text-indent: 0em; margin-left: 0em"><span class="linehead"></span>若復苾芻半月半月說戒經時。作如是語。具<a 
name="0775b16" id="0775b16"></a>壽何用說此小隨小學處。為說是戒時令諸<a 
name="0775b17" id="0775b17"></a>苾芻心生惡作惱悔懷憂。若作如是輕呵戒<a 
name="0775b18" id="0775b18"></a>者。波逸底伽。若復苾芻者謂是六眾。餘義<a 
name="0775b19" id="0775b19"></a>如上。言半月者謂一月分兩。戒者。謂從四他<a 
name="0775b20" id="0775b20"></a>勝終至七滅諍。經者是次第相應義。說者謂<a 
name="0775b21" id="0775b21"></a>宣說。時具壽等者。謂敘述其情彰憂惱狀。輕<a 
name="0775b22" id="0775b22"></a>呵戒者。謂出毀語以告前人。墮義如上。此中<a 
name="0775b23" id="0775b23"></a>犯相其事云何。若苾芻每於半月說四波羅<a 
name="0775b24" id="0775b24"></a>市迦時。說僧伽伐尸沙。乃至說七滅諍時作<a 
name="0775b25" id="0775b25"></a>如是語。具壽何須說此小隨小戒。令諸苾芻<a 
name="0775b26" id="0775b26"></a>心生惡作者。得波逸底迦。或生惱悔憂熱。或<a 
name="0775b27" id="0775b27"></a>云思憶俗事。或云不樂出家。或云歸俗作斯<a 
name="0775b28" id="0775b28"></a>等語皆得墮罪。如是應知。於餘十六事處及<a 
name="0775b29" id="0775b29"></a>雜事處。尼陀那處。目得迦等處。及於律教相<a 
name="0775c01" id="0775c01"></a>應經處。及餘經處。說此等時若苾芻作如是<a 
name="0775c02" id="0775c02"></a>語。具壽何用說此小隨小戒。說此之時令諸<a 
name="0775c03" id="0775c03"></a>苾芻生惡作者。得波逸底迦。若餘經處宣說<a 
name="0775c04" id="0775c04"></a>之時作如是語。具壽何用依此經中。說如是<a 
name="0775c05" id="0775c05"></a>事令人惱悔等者。得惡作罪。又無犯者謂最<a 
name="0775c06" id="0775c06"></a>初犯人。或癡狂心亂痛惱所纏。</p><a 
name="0775c07" id="0775c07"></a><p style="text-indent: 0em; margin-left: 0em"><span class="linehead"></span>第二攝頌曰。</p><a 
name="0775c08" id="0775c08"></a><p>　<span class="lg">種子輕惱教　　安床草蓐牽<a 
name="0775c09" id="0775c09"></a><br>　強住脫<span class="gaiji">&#x811A;<!--gaiji,腳,1[腳-谷+去],2&#x811A;,3--></span>床　　澆草應三二</span></p><a 
name="0775c10" id="0775c10"></a><p style="margin-left: 3em"><span class="headname">壞生種學處第十一</span></p><a 
name="0775c11" id="0775c11"></a><p style="text-indent: 0em; margin-left: 0em"><span class="linehead"></span>爾時佛在室羅伐城逝多林給孤獨園。爾時<a 
name="0775c12" id="0775c12"></a>有一莫訶羅苾芻。愚昧無識欲為僧伽造立<a 
name="0775c13" id="0775c13"></a>大寺。遂便斬伐勝妙大樹。時有天神依樹<a 
name="0775c14" id="0775c14"></a>而住。是時此天過初夜分身光超絕。來詣佛<a 
name="0775c15" id="0775c15"></a>所頂禮佛足在一面坐。此天身光周遍輝耀<a 
name="0775c16" id="0775c16"></a>逝多園林。白佛言。世尊有一年老苾芻。愚昧<a 
name="0775c17" id="0775c17"></a>無識不解時宜。欲為僧伽造立大寺。遂便斬<a 
name="0775c18" id="0775c18"></a>伐形勝大樹。此樹是我久所依止舍宅之處。<a 
name="0775c19" id="0775c19"></a>大德今既時屬嚴冬。寒風裂竹幼稚男女夜<a 
name="0775c20" id="0775c20"></a>無所依。惟願世尊慈悲鑒察我欲何計。爾時<a 
name="0775c21" id="0775c21"></a>世尊。即便命彼餘大樹神而告之曰。汝所住<a 
name="0775c22" id="0775c22"></a>處可見容此無依天神。時彼樹神奉教安置<a 
name="0775c23" id="0775c23"></a>爾時世尊至天曉已。集諸苾芻於如常座。安<a 
name="0775c24" id="0775c24"></a>詳坐已告諸苾芻。於昨夜中有一樹神光明<a 
name="0775c25" id="0775c25"></a>超絕。來至我所禮我足已在一面坐。由天身<a 
name="0775c26" id="0775c26"></a>光周遍輝耀逝多園林。作如是白。世尊有<a 
name="0775c27" id="0775c27"></a>一年老莫訶羅苾芻。愚昧無識不解時宜。欲<a 
name="0775c28" id="0775c28"></a>為僧伽造立大寺。遂便斬伐形勝大樹。此樹<a 
name="0775c29" id="0775c29"></a>是我久所依止舍宅之處。大德今既時屬嚴<a 
name="0776a01" id="0776a01"></a>冬。寒風裂竹幼稚男女夜無所依。唯願世尊<a 
name="0776a02" id="0776a02"></a>慈悲鑒察我於今時欲作何計。汝等苾芻此<a 
name="0776a03" id="0776a03"></a>莫訶羅所為非法。伐彼天神形勝大樹。令彼<a 
name="0776a04" id="0776a04"></a>天神共相嫌賤。乖釋子法。佛作是念。由此苾<a 
name="0776a05" id="0776a05"></a>芻斬伐大樹有罪過生。以此為緣從今已後<a 
name="0776a06" id="0776a06"></a>苾芻不應斬伐其樹。若斬伐者得越法罪。此<a 
name="0776a07" id="0776a07"></a>是緣起猶未制戒。佛在曠野林。如世尊教苾<a 
name="0776a08" id="0776a08"></a>芻不應斬伐諸樹。時諸授事苾芻緣斯事故。<a 
name="0776a09" id="0776a09"></a>於諸營造咸皆廢闕。于時世尊知而故問具<a 
name="0776a10" id="0776a10"></a>壽阿難陀曰。何故授事苾芻所有營作悉皆<a 
name="0776a11" id="0776a11"></a>停息。時阿難陀白佛言。世尊。佛在室羅伐城。<a 
name="0776a12" id="0776a12"></a>告諸苾芻不應斬伐諸樹。由此緣故無木可<a 
name="0776a13" id="0776a13"></a>求。遂廢營作。佛告阿難陀。營作苾芻所有行<a 
name="0776a14" id="0776a14"></a>法。我今說之。凡授事人為營作故將伐樹時。<a 
name="0776a15" id="0776a15"></a>於七八日前在彼樹下作曼茶羅。布列香花<a 
name="0776a16" id="0776a16"></a>設諸祭食誦三啟經。耆宿苾芻應作特欹拏<a 
name="0776a17" id="0776a17"></a><span class="gaiji">&#x546A;<!--gaiji,咒,1[口*兄],2&#x546A;,3--></span>願。說十善道讚歎善業。復應告語。若於此<a 
name="0776a18" id="0776a18"></a>樹舊住天神。應向餘處別求居止。此樹今為<a 
name="0776a19" id="0776a19"></a>佛法僧寶有所營作。過七八日已應斬伐之。<a 
name="0776a20" id="0776a20"></a>若伐樹時有異相現者。應為讚歎施捨功德<a 
name="0776a21" id="0776a21"></a>說慳貪過。若仍現異相者即不應伐。若無別<a 
name="0776a22" id="0776a22"></a>相者應可伐之。若營作苾芻如我所制不依<a 
name="0776a23" id="0776a23"></a>行者。得越法罪。此亦緣起仍未制戒。</p><a 
name="0776a24" id="0776a24"></a><p style="text-indent: 0em; margin-left: 0em"><span class="linehead"></span>佛在室羅伐城逝多林給孤獨園。爾時六眾<a 
name="0776a25" id="0776a25"></a>苾芻自作使人斬伐樹木及諸生草乃至華<a 
name="0776a26" id="0776a26"></a>果。隨取而用。于時諸外道等見是事已。各生<a 
name="0776a27" id="0776a27"></a>嫌恥作如是議。此諸沙門釋子自作使人斬<a 
name="0776a28" id="0776a28"></a>伐草木。然我俗流婆羅門等乃至傭人。亦自<a 
name="0776a29" id="0776a29"></a>作使人斬伐諸樹及殺草等。釋子沙門亦作<a 
name="0776b01" id="0776b01"></a>其事雖復出家與俗何別。誰當供養如是禿<a 
name="0776b02" id="0776b02"></a>沙門耶。時諸苾芻即以此緣具白世尊。世尊<a 
name="0776b03" id="0776b03"></a>以此因緣集苾芻眾。問答呵責廣說如前。為<a 
name="0776b04" id="0776b04"></a>諸苾芻制其學處應如是說。</p><a 
name="0776b05" id="0776b05"></a><p style="text-indent: 0em; margin-left: 0em"><span class="linehead"></span>若復苾芻自壞種子有情村。及令他壞者。波<a 
name="0776b06" id="0776b06"></a>逸底迦。</p><a 
name="0776b07" id="0776b07"></a><p style="text-indent: 0em; margin-left: 0em"><span class="linehead"></span>若復苾芻者謂六眾也。餘義如上。種子村者。<a 
name="0776b08" id="0776b08"></a>有五種子。一根種。二莖種。三節種。四開種。<a 
name="0776b09" id="0776b09"></a>五子種。云何根種。謂香附子菖蒲黃薑白薑<a 
name="0776b10" id="0776b10"></a>烏頭附子等。此物皆由種根乃生。故名根種。<a 
name="0776b11" id="0776b11"></a>云何莖種。謂石榴樹柳樹蒲萄樹菩提樹<a 
name="0776b12" id="0776b12"></a>烏曇跋羅樹溺屈路陀樹等。此等皆由莖生。<a 
name="0776b13" id="0776b13"></a>故名莖種。云何節種。謂甘蔗竹<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>等。此等<a 
name="0776b14" id="0776b14"></a>皆由節上而生。故名節種。云何開種。謂蘭香<a 
name="0776b15" id="0776b15"></a>芸荽橘柚等子。此等諸子皆由開裂乃生。故<a 
name="0776b16" id="0776b16"></a>名開種。云何子種。謂稻麥大麥諸豆芥等。此<a 
name="0776b17" id="0776b17"></a>等諸子由子故生。故名子種。斯等總名種子<a 
name="0776b18" id="0776b18"></a>村。云何有情村。有情者。謂蛗螽蛺蝶蚊虻蜣<a 
name="0776b19" id="0776b19"></a>蜋蟻子蛇蠍及諸蜂等。此等有情皆依草樹<a 
name="0776b20" id="0776b20"></a>木而為窟宅。若苾芻於草樹木若拔若破若<a 
name="0776b21" id="0776b21"></a>斫截。皆波逸底迦。義如前說。此中犯相其事<a 
name="0776b22" id="0776b22"></a>云何。攝頌曰。</p><a 
name="0776b23" id="0776b23"></a><p>　<span class="lg">根等生種想　　斫樹草及花<a 
name="0776b24" id="0776b24"></a><br>　樹等經行處　　青苔瓶架等</span></p><a 
name="0776b25" id="0776b25"></a><p style="text-indent: 0em; margin-left: 0em"><span class="linehead"></span>若苾芻於根種作根種想。生作生想。自斫教<a 
name="0776b26" id="0776b26"></a>人斫。得波逸底迦。若疑波逸底迦。若乾物<a 
name="0776b27" id="0776b27"></a>作生想。疑俱得惡作罪。若苾芻於根種作莖<a 
name="0776b28" id="0776b28"></a>種想。生想及疑。自斫教人斫。皆得波逸底迦。<a 
name="0776b29" id="0776b29"></a>若乾物作生想。疑斷壞之時。皆得惡作罪。如<a 
name="0776c01" id="0776c01"></a>是根種望節種開種及子種皆有四番。准前<a 
name="0776c02" id="0776c02"></a>應作。又以莖種自望。及望餘四各有四番。若<a 
name="0776c03" id="0776c03"></a>想若疑。俱得墮及惡作。准事廣說。若苾芻於<a 
name="0776c04" id="0776c04"></a>五種子自作使人投著火中。作如是念。令<a 
name="0776c05" id="0776c05"></a>此種子悉皆損壞。得五墮罪。若不損壞者得<a 
name="0776c06" id="0776c06"></a>五惡作罪。若苾芻於五種子自作使人投著<a 
name="0776c07" id="0776c07"></a>水中。亦如前說。若苾芻以五種子安著臼中。<a 
name="0776c08" id="0776c08"></a>以杵擣築令子損壞。得五墮罪。若不壞者得<a 
name="0776c09" id="0776c09"></a>五惡作。若苾芻以五種子置乾燥地。或安熱<a 
name="0776c10" id="0776c10"></a>處灰汁瞿昧耶及乾土等。和糅一處令其損<a 
name="0776c11" id="0776c11"></a>壞。隨事得罪輕重如前。若苾芻以五種子置<a 
name="0776c12" id="0776c12"></a>在羹臛餅汁之中。令其損壞。得罪同前。若苾<a 
name="0776c13" id="0776c13"></a>芻以一方便斫樹斷時。得一惡作得一墮罪。<a 
name="0776c14" id="0776c14"></a>若以一下斫兩樹。斷時。得一惡作得二墮罪。<a 
name="0776c15" id="0776c15"></a>苾芻若以一斫斷多樹時。得一惡作眾多墮<a 
name="0776c16" id="0776c16"></a>罪。苾芻若以二斫斷一樹時。得二惡作一墮<a 
name="0776c17" id="0776c17"></a>罪。若以二斫斷二樹時。得二惡作二墮罪。若<a 
name="0776c18" id="0776c18"></a>以二斫斷多樹時。得二惡作眾多墮罪。若以<a 
name="0776c19" id="0776c19"></a>多斫斷一樹時。得多惡作一墮罪。若以多斫<a 
name="0776c20" id="0776c20"></a>斷二樹時。得多惡作二墮罪。若以多斫斷多<a 
name="0776c21" id="0776c21"></a>樹時。得多惡作及多墮罪。如樹既爾。若於生<a 
name="0776c22" id="0776c22"></a>草及蓮花等。准事得罪多少同前。若苾芻拔<a 
name="0776c23" id="0776c23"></a>樹根者得墮罪。若樹皴皮及不堅濕處壞得惡<a 
name="0776c24" id="0776c24"></a>作。若壞堅濕處及傷破處。皆得墮罪。若苾芻<a 
name="0776c25" id="0776c25"></a>損樹草生葉得墮罪。若損黃葉得惡作罪。若<a 
name="0776c26" id="0776c26"></a>損未開花得墮罪。若花已開壞得惡作。若果<a 
name="0776c27" id="0776c27"></a>未熟壞得墮罪。若已熟者壞得惡作。若於生<a 
name="0776c28" id="0776c28"></a>草地處以熱湯澆。及牛糞泥等傾瀉其上令<a 
name="0776c29" id="0776c29"></a>損壞者。皆得墮罪。若不壞者皆得惡作。若作<a 
name="0777a01" id="0777a01"></a>傾瀉物心無損壞意者。悉皆無犯。若苾芻於<a 
name="0777a02" id="0777a02"></a>生草地經行之時。起如是念令草損壞者。隨<a 
name="0777a03" id="0777a03"></a>所壞草皆得墮罪。若但作經行心者無犯。若<a 
name="0777a04" id="0777a04"></a>於生草地牽柴曳席。欲令壞者得墮罪。若無<a 
name="0777a05" id="0777a05"></a>壞心者無犯。若於青苔地經行之時。同前有<a 
name="0777a06" id="0777a06"></a>犯無犯。若於此地牽柴曳席。及餘諸物得罪<a 
name="0777a07" id="0777a07"></a>同前。若於水中舉浮萍葉。及青苔時乃至未<a 
name="0777a08" id="0777a08"></a>離水來。得惡作罪。離水得墮。若拔地菌得<a 
name="0777a09" id="0777a09"></a>惡作罪。若苾芻於瓶瓨等處及衣服上。若褥<a 
name="0777a10" id="0777a10"></a>席等及衣架等處。有青衣白醭生者。若作損<a 
name="0777a11" id="0777a11"></a>壞心皆得惡作。若令人知淨方受用者無犯。<a 
name="0777a12" id="0777a12"></a>若五生種令人知淨者。亦皆無犯。又無犯者<a 
name="0777a13" id="0777a13"></a>最初犯人。或癡狂心亂痛惱所纏。</p><a 
name="0777a14" id="0777a14"></a><p><span class="juanname">根本說一切有部毘奈耶卷第二十七</span></p>
<hr>【經文資訊】大正藏第 23 冊 No. 1442 根本說一切有部毘奈耶<br>【版本記錄】CBETA 電子佛典 Rev. 1.27 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc55a.html?index=T23n1442" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T23n1442_027 by HTTrack Website Copier/3.x [XR&CO'2008], Mon, 02 Jun 2014 23:19:28 GMT -->
</html>
