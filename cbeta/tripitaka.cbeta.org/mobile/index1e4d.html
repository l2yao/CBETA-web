<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB187_012 by HTTrack Website Copier/3.x [XR&CO'2008], Tue, 03 Jun 2014 00:32:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga2c57.gif?utmac=MO-30696269-4&amp;utmn=1752214257&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB187_012&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index38e3-2.html?index=J26nB187_011" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B187 天岸昇禪師語錄 (20卷)<br/>【清 昇說　元玉等記錄】<br/>第 12 卷</p>
	<a href="indexaf57-2.html?index=J26nB187_013" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B187" sutra_name="天岸昇禪師語錄" sutra_juan="[卷12]">　
<a 
name="0709b01" id="0709b01"></a><p><span class="juanname">天岸昇禪師語錄卷第十二</span></p><a 
name="0709b02" id="0709b02"></a><p style="margin-left: 4em"><span class="byline">侍者元玉記錄</span></p><a 
name="0709b03" id="0709b03"></a><p style="margin-left: 2em"><span class="headname">大覺首座寮秉拂</span></p><a 
name="0709b04" id="0709b04"></a><p style="text-indent: 0em; margin-left: 0em"><span class="linehead"></span>秉拂。師云，出匣青蛇氣吐虹，平移海嶽萬千重。會中<a 
name="0709b05" id="0709b05"></a>誰是沉冤客，直請當陽訴異同。無問話者。乃云，諸公<a 
name="0709b06" id="0709b06"></a>既是。斂衽而退昇上座，不免鼓行而前。何故，遇柔即<a 
name="0709b07" id="0709b07"></a>剛。諸公，若使鼓行而前。昇上座，不免奉身而退。何故，<a 
name="0709b08" id="0709b08"></a>逢彊即弱。所以道，知彼知己，百戰百勝。知己不知彼，<a 
name="0709b09" id="0709b09"></a>勝負相半。不知己不知彼，百戰百敗。諸公，還知得自<a 
name="0709b10" id="0709b10"></a>己也未。知得自己，便知得釋迦老子。知得釋迦老子，<a 
name="0709b11" id="0709b11"></a>便知得堂上老人。知得堂上老人，便知得昇上座。知<a 
name="0709b12" id="0709b12"></a>得昇上座，便能轉南為北，轉北為南。轉北為南也，到<a 
name="0709b13" id="0709b13"></a>齊魯境，登大覺堂，向齊魯人說江南話。鷓鴣啼處百<a 
name="0709b14" id="0709b14"></a>華香，三月四月<span class="corr" title='[己&gt;已]'>已</span>過了。轉南為北也，攜江南客，入青<a 
name="0709b15" id="0709b15"></a>州里。酌范公泉，飲江南客。沉痾積痞都消盡，罄快平<a 
name="0709b16" id="0709b16"></a>生好自知。小米飯麵饃饃一飽便休。前日割麥，今日<a 
name="0709b17" id="0709b17"></a>臨場。無非妙用，如或未然。君處東海，我處北海。風馬<a 
name="0709b18" id="0709b18"></a>牛不相及也。</p><a 
name="0709b19" id="0709b19"></a><p style="text-indent: 0em; margin-left: 0em"><span class="linehead"></span>秉拂問。振領提綱，大呂<span class="corr" title='[己&gt;已]'>已</span>聞。翻白雪推班出色，三臺<a 
name="0709b20" id="0709b20"></a>又聽接新聲。承和尚有言，文殊一莖艸，能殺人亦能<a 
name="0709b21" id="0709b21"></a>活人。離卻語默，二途請師旁通一線。師云，截斷葛藤。<a 
name="0709b22" id="0709b22"></a>進云，空劫以前，艸在甚麼處。師云，三皇墳上。進云，劫<a 
name="0709b23" id="0709b23"></a>火洞然，又作麼生。師云，爍破髑髏。進云，既有如是奇<a 
name="0709b24" id="0709b24"></a>特，為甚在文殊手裏。師云，即今亦不較多。問，叢林表<a 
name="0709b25" id="0709b25"></a>率開鑿，人天表率叢林。則且置。如何是座元師為人<a 
name="0709b26" id="0709b26"></a>句。師云，一鏃遼空擒俊鶻。進云，如是為人，瞎卻青州<a 
name="0709b27" id="0709b27"></a>一城人眼去在。師云，且得同參共證明。進云，祇如臨<a 
name="0709b28" id="0709b28"></a>濟有四賓主句，如何是賓中賓。師云，門前浩浩車馬<a 
name="0709b29" id="0709b29"></a>聲。如何是主中賓。師云，我是堂中第一座。如何是賓<a 
name="0709b30" id="0709b30"></a>中主，本空知客沖虛典座。如何是主中主。師云，問取<a 
name="0709c01" id="0709c01"></a>堂頭和尚去。進云，祇如趙州有無賓主句，又作麼生。<a 
name="0709c02" id="0709c02"></a>師云，庭前一樹石榴紅。進云，如斯舉唱，還當得宗乘<a 
name="0709c03" id="0709c03"></a>事也無。師云，橫看成嶺側成峰。進云，作家宗師天然<a 
name="0709c04" id="0709c04"></a>猶在。師云，我與你有甚冤讎。乃云，九旬禁足，三月安<a 
name="0709c05" id="0709c05"></a>居。諸方常例，有甚希奇。然到大覺門下，躋躋蹌蹌，盡<a 
name="0709c06" id="0709c06"></a>是銅頭鐵額之士。雍雍肅肅，無非正因行腳之人。堂<a 
name="0709c07" id="0709c07"></a>頭和尚為眾竭力，剖腹剜心，頭首知事。提綱挈領，畢<a 
name="0709c08" id="0709c08"></a>志匡襄。現前清眾，打坐的打坐，接待的接待，搬柴的<a 
name="0709c09" id="0709c09"></a>搬柴，運水的運水，燒香的燒香，埽地的埽地。二時版<a 
name="0709c10" id="0709c10"></a>鳴，<span class="gaiji">[打-丁+畣]<!--gaiji,,1[打-丁+畣],2,3--></span>衣整肅。赴應供堂，齋後洗缽。晨昏課誦，鐘磬兮<a 
name="0709c11" id="0709c11"></a>明法，鼓鳴時簇簇。登堂鴛行鶴立，可謂叢林氣象。重<a 
name="0709c12" id="0709c12"></a>整大智，規模末法。津梁于斯為盛。普告現前兄弟，得<a 
name="0709c13" id="0709c13"></a>人身難，出家難，遇真善知識難，聞正法難。今人身得<a 
name="0709c14" id="0709c14"></a>矣，出家就矣，真善知識遇矣，正法聞矣。況復逢斯盛<a 
name="0709c15" id="0709c15"></a>會，若不刻刻提撕究明，己躬下事。豈不辜負父母養<a 
name="0709c16" id="0709c16"></a>育之恩，師長玉成之誼。此身一失，何時可復改頭換<a 
name="0709c17" id="0709c17"></a>面，相見無期。累他諸佛出世，祖師西來。天下老和尚<a 
name="0709c18" id="0709c18"></a>波波挈挈，縱使石人聞得，也應斷腸。諸兄弟你也覺<a 
name="0709c19" id="0709c19"></a>心酸也未。何不稱此色力康健時，無病無痛時，挺起<a 
name="0709c20" id="0709c20"></a>鐵脊，咬定牙根。寢削萬緣，單提正念，孤迥迥，峭巍巍。<a 
name="0709c21" id="0709c21"></a>如大火聚，一鎔一切鎔。如金剛杵，一碎一切碎。尚有<a 
name="0709c22" id="0709c22"></a>無明煩惱，可得入麼。尚有昏沉散亂，可得起麼。尚有<a 
name="0709c23" id="0709c23"></a>生死涅盤，可得到麼。正所謂，了了常知，目前無法。既<a 
name="0709c24" id="0709c24"></a>目前無法，則內空外空，人空我空，魔空佛空。空亦不<a 
name="0709c25" id="0709c25"></a>立，覺所俱忘。忽然噴地一聲，虛空迸裂，山河大地普<a 
name="0709c26" id="0709c26"></a>現全身。豈非縣崖攃手自肯，承當絕後再穌。欺君不<a 
name="0709c27" id="0709c27"></a>得到此也。只入得大覺門，未許入大覺室。在且道，如<a 
name="0709c28" id="0709c28"></a>何入得大覺室，不見適來和尚，舉文殊命善財采藥<a 
name="0709c29" id="0709c29"></a>因緣，令諸兄弟向昇上座討箇源委。諸兄弟識得源<a 
name="0709c30" id="0709c30"></a>委也未，若未識得，昇上座為你華劈一上。文殊命善<a 
name="0710a01" id="0710a01"></a>財采藥，熱發作麼。云，是藥者采將來也，須忌口。善財<a 
name="0710a02" id="0710a02"></a>遍觀大地，無有不是藥者，<span class="corr" title='[剌&gt;刺]'>刺</span>破眼睛。歸報云，無有不<a 
name="0710a03" id="0710a03"></a>是藥者，妄通消息。文殊云，是藥者采將來，抑逼殺人。<a 
name="0710a04" id="0710a04"></a>善財拈起一莖艸，相隨來也。文殊接得，示眾云，此藥<a 
name="0710a05" id="0710a05"></a>亦能殺人，亦能活人。草本不勞拈出。本師和尚云，有<a 
name="0710a06" id="0710a06"></a>效藥非靈，人參附子一時減價，無病方乃聖，盡大地<a 
name="0710a07" id="0710a07"></a>覓不得。文殊熱瞞善財，善財熱瞞文殊。即且，置放過。<a 
name="0710a08" id="0710a08"></a>即不可且，道，者一莖艸亦能殺人，亦能活人，利害在<a 
name="0710a09" id="0710a09"></a>什麼處。文殊善財分疏不下。若向者裏明得，便能通<a 
name="0710a10" id="0710a10"></a>權達變，應用無方。寒者與之以衣，饑者與之以食，渴<a 
name="0710a11" id="0710a11"></a>者與之以飲，熱者與之以清涼，貧者與之以財寶，病<a 
name="0710a12" id="0710a12"></a>者與之以湯藥。有時變黃金作大地，有時變大地作<a 
name="0710a13" id="0710a13"></a>黃金。有時以醍醐作鴆毒，有時以鴆毒作醍醐。有時<a 
name="0710a14" id="0710a14"></a>全殺即活，有時全活即殺。有時殺活同時，有時殺活<a 
name="0710a15" id="0710a15"></a>不同時。多處增些子，你有拄杖子，我與你拄杖子。少<a 
name="0710a16" id="0710a16"></a>處減些子，你無拄杖子，我奪卻你拄杖子。全賓全主，<a 
name="0710a17" id="0710a17"></a>全主全賓。如師子兒，哮吼自在。如太阿劍，誰敢當鋒。<a 
name="0710a18" id="0710a18"></a>且道，因甚得與麼奇特，與麼受用，與麼縱橫。震威喝<a 
name="0710a19" id="0710a19"></a>一喝云，莫怪從前多意氣，他家曾蹋上頭關。</p><a 
name="0710a20" id="0710a20"></a><p style="text-indent: 0em; margin-left: 0em"><span class="linehead"></span>秉拂問，奮迅全威出窟時，金毛潑喇鼓風蹄。是誰緊<a 
name="0710a21" id="0710a21"></a>捎艸鞋去，抱得雲中師子兒。如何是師子兒。師云，蹋<a 
name="0710a22" id="0710a22"></a>殺無邊裴大蟲。進云，雖具爪牙，未聞哮吼在。師云，霹<a 
name="0710a23" id="0710a23"></a>靂過頭猶瞌睡。進云，既具爪牙又善哮吼，因甚被文<a 
name="0710a24" id="0710a24"></a>殊騎卻。師云，斧斫不開。乃云，炎夏<span class="corr" title='[己&gt;已]'>已</span>去，金風徐來。白<a 
name="0710a25" id="0710a25"></a>露微微，浦口之歸帆似箭。新煙匝匝，林梢之曉月如<a 
name="0710a26" id="0710a26"></a>眉。砌蛩引出萬家砧，羌笛吹來千里怨。雲出趙州關，<a 
name="0710a27" id="0710a27"></a>一任東穿西穴。秋入雲門普現前。七縱八橫，無力打<a 
name="0710a28" id="0710a28"></a>禾山之鼓。何心拋象骨之毬。德山棒拈過海東，臨濟<a 
name="0710a29" id="0710a29"></a>喝吞聲河北。直得釋迦彌勒無處出頭，文殊普賢退<a 
name="0710a30" id="0710a30"></a>身有分。于斯時也，喚作佛眼中著屑，喚作法千錯萬<a 
name="0710b01" id="0710b01"></a>錯，喚作禪獮猴弄<span class="gaiji">[米*离]<!--gaiji,,1[米*离],2&#x25EFF;,3--></span>膠，喚作道癩馬繫枯樁。不見道<a 
name="0710b02" id="0710b02"></a>即此，見聞非見聞，無餘聲色可呈君。箇中若了，全無<a 
name="0710b03" id="0710b03"></a>事體。用何妨分不分。若也明得便見，懷州牛喫禾，益<a 
name="0710b04" id="0710b04"></a>州馬腹脹，天下覓醫人，炙豬左膊上。于此未明，昇上<a 
name="0710b05" id="0710b05"></a>座。灰塗土抹去也，虛而靈，寂而妙。聲色堆頭常了了。<a 
name="0710b06" id="0710b06"></a>淨臝臝，赤灑灑。十方世界明杲杲。既常了了，又明杲<a 
name="0710b07" id="0710b07"></a>杲。則盡十方世界是沙門隻眼，盡十方世界是沙門<a 
name="0710b08" id="0710b08"></a>全身，盡十方世界是自己光明，盡十方世界在自己<a 
name="0710b09" id="0710b09"></a>光明裏，盡十方世界是自己，祇如威音王佛與不動<a 
name="0710b10" id="0710b10"></a>如來。今早在梧桐樹下，商量佛法。說些什麼，▆▆良<a 
name="0710b11" id="0710b11"></a>久云，早立秋，涼颼颼，金風體露，落葉枝頭。你若無心，<a 
name="0710b12" id="0710b12"></a>我便休。下座。</p><a 
name="0710b13" id="0710b13"></a><p style="text-indent: 0em; margin-left: 0em"><span class="linehead"></span>秉拂，僧纔出。師舉拂云，不因紫陌華開早，爭見黃鶯<a 
name="0710b14" id="0710b14"></a>下柳條。進云，著忙作麼。師云，大好一員戰將。進云，與<a 
name="0710b15" id="0710b15"></a>麼則退身有分，去也。師云，著忙作麼。進云，話頭也不<a 
name="0710b16" id="0710b16"></a>識。師云，今日事煩。進云，且莫詐明頭。師云，話頭也不<a 
name="0710b17" id="0710b17"></a>識。進云，古人道，第一句中薦得，堪與佛祖為師。如何<a 
name="0710b18" id="0710b18"></a>是第一句。師云，看看已過中天節。進云，第二句中薦<a 
name="0710b19" id="0710b19"></a>得，堪與人天為師。如何是第二句。師云，六月炎炎一<a 
name="0710b20" id="0710b20"></a>片雪。進云，第三句中薦得，自救不了。如何是第三句。<a 
name="0710b21" id="0710b21"></a>師云，一葉落知天下秋。進云，未審座元師那一句薦<a 
name="0710b22" id="0710b22"></a>得。師云，你道盤古皇帝幾時登基。進云，更有一句，速<a 
name="0710b23" id="0710b23"></a>道速道。師云，青州出得好蘋果。進云，不因今日舉，錯<a 
name="0710b24" id="0710b24"></a>過目前機。師云，如何是目前機。進云，青州出得好蘋<a 
name="0710b25" id="0710b25"></a>果。師云，得與麼伶俐。進云，又恁麼去也。師云，卻被闍<a 
name="0710b26" id="0710b26"></a>黎帶累。乃云，世尊拈華，雪裏賣冬瓜。迦葉微笑，鬼門<a 
name="0710b27" id="0710b27"></a>空禱告。若作佛法商量，錯過海門鐵鷂，何故。若道世<a 
name="0710b28" id="0710b28"></a>尊華上有佛法，則春有桃華，夏有榴華，秋有桂華，冬<a 
name="0710b29" id="0710b29"></a>有梅華。一一拈出，佛法在什麼處。若道迦葉笑裏有<a 
name="0710b30" id="0710b30"></a>佛法，則開口人笑，風生虎笑，雨來華笑，春深鳥笑。面<a 
name="0710c01" id="0710c01"></a>面相呈，佛法在什麼處。有般漢聞，恁麼舉便道。聞聲<a 
name="0710c02" id="0710c02"></a>悟道，見色明心。靈雲見桃華而悟道，香嚴聞擊竹以<a 
name="0710c03" id="0710c03"></a>明心。水潦被馬駒一蹋，笑倒平生。白雲被楊岐一笑，<a 
name="0710c04" id="0710c04"></a>打破漆桶。豈不是從上佛祖，由此契證。乃呵呵笑云，<a 
name="0710c05" id="0710c05"></a>如此見解，正是錯認驢鞍橋作阿爺下頷。何處有佛<a 
name="0710c06" id="0710c06"></a>祖來，不見道聲。前有句坐斷乾坤，句後無私永超聲<a 
name="0710c07" id="0710c07"></a>色。直須向世尊未拈華<span class="corr" title='[己&gt;已]'>已</span>前，迦葉未笑破<span class="corr" title='[己&gt;已]'>已</span>前，一覷<a 
name="0710c08" id="0710c08"></a>覷透。方見世尊拈的不是華，迦葉笑的不是華，靈雲<a 
name="0710c09" id="0710c09"></a>見的不是桃，香嚴聞的不是竹。點火炤看馬祖面皮，<a 
name="0710c10" id="0710c10"></a>捋拳打折楊岐驢腳。然後向一切，壁卓卓處平坦坦，<a 
name="0710c11" id="0710c11"></a>平坦坦處壁卓卓。壁卓卓處平坦坦，不坐百尺竿頭。<a 
name="0710c12" id="0710c12"></a>平坦坦處壁卓卓，移步月明簾外。藏身處沒蹤跡，金<a 
name="0710c13" id="0710c13"></a>針繡出玉麒麟。沒蹤跡處莫藏身，鐵掌挪成銀彈子。<a 
name="0710c14" id="0710c14"></a>拈頭作尾，拈尾作頭。舉一機機機頓赴，示一法法法<a 
name="0710c15" id="0710c15"></a>全彰。然雖如是，若要提持佛祖，號令人天，更有向上<a 
name="0710c16" id="0710c16"></a>事在。如何是向上事。良久云，我行荒艸裏，君又入深<a 
name="0710c17" id="0710c17"></a>村。復舉崔郎中問趙州和尚云，大善知識，還入地獄<a 
name="0710c18" id="0710c18"></a>也無。州云，老僧末上入。崔云，既是大善知識，為甚卻<a 
name="0710c19" id="0710c19"></a>入地獄。州云，老僧若不入，爭救得郎中。應菴和尚云，<a 
name="0710c20" id="0710c20"></a>善知識者，是大因緣。臨垂手時，著著有出身之路。何<a 
name="0710c21" id="0710c21"></a>故如此，不入虎穴，爭得虎子。師云，趙州潦倒，應菴隨<a 
name="0710c22" id="0710c22"></a>邪，祇堪入魔，不堪入佛。那箇男兒不丈夫，何須更借<a 
name="0710c23" id="0710c23"></a>它人力。今日設有人問昇上座，大善知識，還入地獄<a 
name="0710c24" id="0710c24"></a>也無。但向它道，怕入既是大善知識。為甚怕入地獄，<a 
name="0710c25" id="0710c25"></a>向它道，從井救人我不能也。設有人道，上座祇堪入<a 
name="0710c26" id="0710c26"></a>佛，不堪入魔。許它不謬，為大覺禪客。</p><a 
name="0710c27" id="0710c27"></a><p style="text-indent: 0em; margin-left: 0em"><span class="linehead"></span>秉拂。舉一明三，目機銖兩。正是困魚止濼，隔牆見牛，<a 
name="0710c28" id="0710c28"></a>隔山見火灼然，鈍鳥棲蘆。承言者喪，滯句者迷，直饒<a 
name="0710c29" id="0710c29"></a>不承言不滯句，<span class="corr" title='[己&gt;已]'>已</span>墮現成途轍。所以道，言前薦得，<span class="corr" title='[己&gt;已]'>已</span><a 
name="0710c30" id="0710c30"></a>落今時，句後承當，埋沒自己。蓋緣諸人腳跟下，有一<a 
name="0711a01" id="0711a01"></a>通天大路，彌綸三界，橫亙十方。歷劫絕盈虧，當陽無<a 
name="0711a02" id="0711a02"></a>向背。日月未喻其明，冰雪難方其潔。佛不能侵，魔不<a 
name="0711a03" id="0711a03"></a>能害。諸聖蹋不到，眾眼覷不及。覷不及處瞞諸人一<a 
name="0711a04" id="0711a04"></a>點不得，蹋不到處在諸人寸步不離。增不得一絲豪，<a 
name="0711a05" id="0711a05"></a>減不得一絲豪。向者裏摽指見月，得麼。說迷說悟，得<a 
name="0711a06" id="0711a06"></a>麼。說凡說聖，得麼。說心說佛，得麼。說向上向下，得麼。<a 
name="0711a07" id="0711a07"></a>說別行一路，得麼。不見三世諸佛，祇言自知歷代祖<a 
name="0711a08" id="0711a08"></a>師，全提不起一。大藏教詮註不及，明眼漢沒窠臼。牙<a 
name="0711a09" id="0711a09"></a>如劍樹，口似血盆。眼觀東北，意在西南。端居寰海定<a 
name="0711a10" id="0711a10"></a>龍蛇，卷舒自在。電光影裏分緇素，殺活臨時。殺活臨<a 
name="0711a11" id="0711a11"></a>時于增不得處卻增些子，卷舒自在于減不得處卻<a 
name="0711a12" id="0711a12"></a>減些子。橫看成嶺側成峰，直須親到廬山，方識渠儂<a 
name="0711a13" id="0711a13"></a>面目。打著南邊動北邊，誰道東家點燈，西家卻乃暗<a 
name="0711a14" id="0711a14"></a>坐。只苦睦州道底，眼裏無筋。堪笑投子鋒前，桼桶不<a 
name="0711a15" id="0711a15"></a>快。祇如三乘十二分教，是破故紙千七百，則公案是<a 
name="0711a16" id="0711a16"></a>爛葛藤。昇上座。終日口吧吧地，是故紙邪，是葛藤邪。<a 
name="0711a17" id="0711a17"></a>震威喝一喝云，三尺浪高魚化龍，癡人猶戽夜塘水。<a 
name="0711a18" id="0711a18"></a>復舉昔日外道問世尊。不問有言，不問無言。世尊良<a 
name="0711a19" id="0711a19"></a>久。外道讚歎云，世尊大慈大悲，開我迷雲，令我得入。<a 
name="0711a20" id="0711a20"></a>外道去後，阿難問佛，外道有何所證，而言得入。佛云，<a 
name="0711a21" id="0711a21"></a>如世良馬，見鞭影而行。師云，我有六十拄杖，分作三<a 
name="0711a22" id="0711a22"></a>分。一分打外道不合，平白受人欺瞞。一分打世尊不<a 
name="0711a23" id="0711a23"></a>合，容易與人冬瓜印子。一分昇上座，自喫不合，簡點<a 
name="0711a24" id="0711a24"></a>佛祖。若是阿難，且教向世尊，右手立地著。</p><a 
name="0711a25" id="0711a25"></a><p style="text-indent: 0em; margin-left: 0em"><span class="linehead"></span>秉拂問，昨日今朝事不同，炎炎朱夏又金風。不傷物<a 
name="0711a26" id="0711a26"></a>義如何道，便請當陽把信通。師云，千年田地八百主。<a 
name="0711a27" id="0711a27"></a>進云，祇如透網金鱗，以何為食。師云，雲門胡餅，趙州<a 
name="0711a28" id="0711a28"></a>茶。進云，美食不中飽人餐。師云，未必心頭似口頭。進<a 
name="0711a29" id="0711a29"></a>云，金風吹玉管，那箇是知音。師云，知音一句作麼生<a 
name="0711a30" id="0711a30"></a>道。進云，伯牙須是鍾期聽，流水高山調轉新。師云，且<a 
name="0711b01" id="0711b01"></a>信你一半。問直截當陽，即不問濟宗，炤用請師宣。師<a 
name="0711b02" id="0711b02"></a>云，逐句問將來，如何是先炤後用。師便喝。如何是先<a 
name="0711b03" id="0711b03"></a>用後炤。師云，鐵彈打空城。如何是炤用同時。師一喝<a 
name="0711b04" id="0711b04"></a>隨聲便打。如何是炤用不同時。師云，沒氣力答你。進<a 
name="0711b05" id="0711b05"></a>云，炤用蒙師指言，前意若何。師云，錯過也，不知。問，前<a 
name="0711b06" id="0711b06"></a>日示眾，今日小參飽領多矣。請更別為拈提。師云，山<a 
name="0711b07" id="0711b07"></a>前禾黍熟。進云，今日問答，前日唱酬。發揚多矣，更請<a 
name="0711b08" id="0711b08"></a>別轉生機。師云，後園茄子大。進云，恁麼答話，猶是現<a 
name="0711b09" id="0711b09"></a>成途轍。本分家風又作麼生。師云，莫向現成途轍著<a 
name="0711b10" id="0711b10"></a>倒。僧便喝。師云，好一喝。僧連喝兩喝。師云，真師子兒<a 
name="0711b11" id="0711b11"></a>善師子吼。進云，也知慣用此機。師云，明知山有虎，偏<a 
name="0711b12" id="0711b12"></a>向此中行。進云，蒼天蒼天。師云，何須更叫冤中苦。進<a 
name="0711b13" id="0711b13"></a>云，因甚隨人起倒。師云，從來有些子。乃云，轉山河歸<a 
name="0711b14" id="0711b14"></a>自己，一塵起大地收。轉自己歸山河，一葉落天下秋。<a 
name="0711b15" id="0711b15"></a>撞鐘撞著老僧心。落霞與孤鶩齊飛，秋水共長天一<a 
name="0711b16" id="0711b16"></a>色。鐘聲為甚麼披七條衣，潦水淨而寒潭清，煙光凝<a 
name="0711b17" id="0711b17"></a>而暮山紫。總不恁麼道時，如何白雲仍在青山裏。此<a 
name="0711b18" id="0711b18"></a>五種見不無滲漏，昇上座為你一一點出。一人祇明<a 
name="0711b19" id="0711b19"></a>自己，不明目前。以拄杖向左邊卓云，且立者邊著一<a 
name="0711b20" id="0711b20"></a>人，祇明目前不明自己。以拄杖向右邊卓云，且立者<a 
name="0711b21" id="0711b21"></a>邊著一人，活埋聲色。以拄杖約後云，退後著一人，通<a 
name="0711b22" id="0711b22"></a>身理障。以拄杖指前云，且向前立地一人，把攬放船。<a 
name="0711b23" id="0711b23"></a>橫按拄杖云，中心樹子猶屬昇上座。在如今不論搆<a 
name="0711b24" id="0711b24"></a>得搆不得，各各領取三十拄杖。何故，擿拄杖云，須知<a 
name="0711b25" id="0711b25"></a>遠煙浪，別有好商量。</p><a 
name="0711b26" id="0711b26"></a><p style="text-indent: 0em; margin-left: 0em"><span class="linehead"></span>秉拂問。結制也，平地生波。解制也，從空起窌。直饒不<a 
name="0711b27" id="0711b27"></a>結不解，猶落時人窠窟。畢竟如何得相應去。師云，腦<a 
name="0711b28" id="0711b28"></a>門著地。進云，洞山道，夏末秋初，直須向萬里無寸艸<a 
name="0711b29" id="0711b29"></a>處去。始得意旨如何。師云，早<span class="corr" title='[己&gt;已]'>已</span>和身艸裏輥。進云，古<a 
name="0711b30" id="0711b30"></a>人又道，出門便是艸，又作麼生。師云，無它出頭分。進<a 
name="0711c01" id="0711c01"></a>云，祇如盡大地艸，漫漫地時如何。師云，甕裏石人賣<a 
name="0711c02" id="0711c02"></a>棗團。僧喝。師云，伶俐衲僧一撥便轉。問，解制結制，乃<a 
name="0711c03" id="0711c03"></a>是堂頭老漢為人邊事。祇如作家相見不展戈矛，如<a 
name="0711c04" id="0711c04"></a>何得勝。師云，退身三步。進云，雲門拄杖<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十<a 
name="0711c05" id="0711c05"></a>三天，觸著帝釋鼻孔。東海鯉魚打一棒，雨似盆傾。又<a 
name="0711c06" id="0711c06"></a>作麼生。師云，你是沒鼻孔底。進云，懷州牛喫禾，益州<a 
name="0711c07" id="0711c07"></a>馬腹脹。更復如何。師云，涅槃山側香煙靄。進云，因甚<a 
name="0711c08" id="0711c08"></a>如此。師云，觀音勢至引到西方。進云，今日且放座元<a 
name="0711c09" id="0711c09"></a>師過。師云，者不知死活漢。問，九旬之制今<span class="corr" title='[己&gt;已]'>已</span>滿，自恣<a 
name="0711c10" id="0711c10"></a>之儀事若何。師云，今日為眾小參。進云，文殊是七佛<a 
name="0711c11" id="0711c11"></a>之師，因甚三處度夏。師云，渠儂得自由。進云，迦葉是<a 
name="0711c12" id="0711c12"></a>十大弟子，因甚欲擯文殊。師云，不因漁父引，爭得見<a 
name="0711c13" id="0711c13"></a>波濤。進云，我真文殊無二文殊，若有是者，即二文殊。<a 
name="0711c14" id="0711c14"></a>因甚有百千萬億文殊。師云，如天普蓋，似地普擎。進<a 
name="0711c15" id="0711c15"></a>云，世尊云，汝擬擯那箇文殊。迦葉無對，則笑倒傍觀<a 
name="0711c16" id="0711c16"></a>去也。師云，莫謗迦葉好。進云，祇如錯答，一轉語墮五<a 
name="0711c17" id="0711c17"></a>百世，埜狐身大。有人空開大口，妄譚般若。又作麼生。<a 
name="0711c18" id="0711c18"></a>師云，從來有眼不曾見。進云大眾聽取陽春白雪，不<a 
name="0711c19" id="0711c19"></a>同下里巴歌。師云，是何言與。問，連日西堂師小參，書<a 
name="0711c20" id="0711c20"></a>記師秉拂。孰優孰劣。師云，兩曜同行。進云，八龍齊奮<a 
name="0711c21" id="0711c21"></a>迅，誰是透關者。師云，珊瑚枝枝撐著月。進云，座元師<a 
name="0711c22" id="0711c22"></a>又作麼生。師云，喜而不寐。進云，大人境界普賢知。師<a 
name="0711c23" id="0711c23"></a>云，也許你伶俐。進云，祇如臨濟有四料揀，還許請益<a 
name="0711c24" id="0711c24"></a>也無。師云，許。進云，如何是奪人不奪境。師云，范公<span class="corr" title='[己&gt;已]'>已</span><a 
name="0711c25" id="0711c25"></a>去姑蘇遠，千古留泉炤碧空。如何是奪境不奪人。師<a 
name="0711c26" id="0711c26"></a>云，宋主待錢王。如何是人境兩俱奪。師云，楚人滅譚，<a 
name="0711c27" id="0711c27"></a>以譚子歸。如何是人境俱不奪。師云，小白入于齊。進<a 
name="0711c28" id="0711c28"></a>云，料揀<span class="corr" title='[己&gt;已]'>已</span>承師指示，中元解制事如何，師云，緊捎艸<a 
name="0711c29" id="0711c29"></a>鞋。進云，恁麼則一缽千家飯，孤身萬里遊。師云，得與<a 
name="0711c30" id="0711c30"></a>麼瀟灑。問，一夏傾腸吐膽，蓋為何事。師云，只要人人<a 
name="0712a01" id="0712a01"></a>知有。進云，長連床上，還曾覓得一箇半箇也未。師云，<a 
name="0712a02" id="0712a02"></a>你道那箇不得。進云，既然恁麼，喚阿誰還飯錢。師云，<a 
name="0712a03" id="0712a03"></a>卻是闍黎還得。進云，艸鞋獰似虎，拄杖活如龍。師云，<a 
name="0712a04" id="0712a04"></a>一任<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳。問，父母非我親，誰是最親者。師云，不可有<a 
name="0712a05" id="0712a05"></a>二闍黎。進云，諸佛非我道，誰是最道者。師云，腳下薦<a 
name="0712a06" id="0712a06"></a>取。進云，畢竟如何即是。師云，拈卻門前大案山。進云，<a 
name="0712a07" id="0712a07"></a>恁麼則雲散家家月，春來處處華。師云，那裏學來的。<a 
name="0712a08" id="0712a08"></a>乃豎拂子云，大眾見麼，文殊師利菩薩，親承佛敕。于<a 
name="0712a09" id="0712a09"></a>昇上座拂子頭上，為諸菩薩簡選圓通。于是諸菩薩<a 
name="0712a10" id="0712a10"></a>各各呈其所證。有從音聲色相而入者，有從香嚴味<a 
name="0712a11" id="0712a11"></a>因而證者，有以觸因法因為無上者，有旋見循元反<a 
name="0712a12" id="0712a12"></a>息循空者，有還味循知純覺遺身者，有解空者，有圓<a 
name="0712a13" id="0712a13"></a>覺者，有降伏魔怨消諸有漏者，有身心通利者，有神<a 
name="0712a14" id="0712a14"></a>通發明者，有塵銷智圓者，有悟水因者，有觀察風力<a 
name="0712a15" id="0712a15"></a>及虛空無邊際者，有無選擇都攝舌根淨念相繼者，<a 
name="0712a16" id="0712a16"></a>有從聞思修入三摩地者。文殊云，一等得世尊眉，一<a 
name="0712a17" id="0712a17"></a>等得世尊皮，一等得世尊肉，一等得世尊語言音聲，<a 
name="0712a18" id="0712a18"></a>一等得世尊骨，一等得世尊髓。簡選已竟，還報世尊。<a 
name="0712a19" id="0712a19"></a>世尊各各為之摩頂記<span class="gaiji">&#x8382;<!--gaiji,,1[卄/別],2&#x8382;,3--></span>。汝當來世，皆得作佛，同號<a 
name="0712a20" id="0712a20"></a>正法明如來，善自護持大眾。文殊簡選，世尊記<span class="gaiji">&#x8382;<!--gaiji,,1[卄/別],2&#x8382;,3--></span>。即<a 
name="0712a21" id="0712a21"></a>且置。祇如圓同太虛，無欠無餘。性智平等，無二無別。<a 
name="0712a22" id="0712a22"></a>因甚所見各異，所證不同，還會麼。人居大國方知貴，<a 
name="0712a23" id="0712a23"></a>水到瀟湘一樣清。復云，趙州和尚道，有佛處不得住，<a 
name="0712a24" id="0712a24"></a>無佛處急走過。三千里外逢人，不得錯舉。師云，是甚<a 
name="0712a25" id="0712a25"></a>琉璃瓶子。歸宗和尚道，諸方有五味禪，我者裏只有<a 
name="0712a26" id="0712a26"></a>一味。師云，鐵打面皮。洞山和尚道，秋初夏末，諸兄弟<a 
name="0712a27" id="0712a27"></a>東去西去，直須向萬里無寸艸處去。師云，先自和身<a 
name="0712a28" id="0712a28"></a>艸裏輥。石霜云，出門便是艸。明安云，直得不出門，亦<a 
name="0712a29" id="0712a29"></a>是艸漫漫地。師云，甕裏石人賣棗團。雲門云，還我九<a 
name="0712a30" id="0712a30"></a>十日飯錢來。師云，何曾咬著一粒米。一班漢屙轆轆<a 
name="0712b01" id="0712b01"></a>地總被昇上座。拈卻了也。而今四海清如鏡，要住底<a 
name="0712b02" id="0712b02"></a>桶裏有水，缽裏有飯。要去底艸鞋獰似虎，拄杖活如<a 
name="0712b03" id="0712b03"></a>龍。然雖如是，前途設有人問，今夏大覺門下，有什麼<a 
name="0712b04" id="0712b04"></a>因緣。如何扺對。良久云，逢人但恁麼舉。</p><a 
name="0712b05" id="0712b05"></a><p style="text-indent: 0em; margin-left: 0em"><span class="linehead"></span>秉拂。心同虛空界，示等虛空法，證得虛空時，無是無<a 
name="0712b06" id="0712b06"></a>非法。且虛空作麼生。證秋風清，秋月明，秋聲瑟瑟，秋<a 
name="0712b07" id="0712b07"></a>色盈盈，秋蟬歷歷，秋鳥嚶嚶，秋陽杲杲，秋漏沉沉，秋<a 
name="0712b08" id="0712b08"></a>鐘遲入夢，秋水炤空清，秋華香陌隴，秋露溼雲陰。現<a 
name="0712b09" id="0712b09"></a>前一眾光輝溢目，寂爾無垠。盡凡聖情脫知見，縛赤<a 
name="0712b10" id="0712b10"></a>體擔荷得去。如龍得水，似虎靠山，倚天長劍逼人寒，<a 
name="0712b11" id="0712b11"></a>神威凜凜。杲日當空，無不炤光彩澄澄。便見移法界<a 
name="0712b12" id="0712b12"></a>于豪端，擿大千于方外。小兒伎倆，攪長河為酥酪，變<a 
name="0712b13" id="0712b13"></a>大地作黃金。野老家私，無邊剎境，自它不隔於豪端。<a 
name="0712b14" id="0712b14"></a>話作兩橛，十世古今，始終不離於當念。添足畫蛇，所<a 
name="0712b15" id="0712b15"></a>以道靈光不昧萬古徽。猷入此門來，莫存知解，直下<a 
name="0712b16" id="0712b16"></a>如鴈過長空，影沉寒水。鴈無遺蹤之意，水無留影之<a 
name="0712b17" id="0712b17"></a>心。到者裏，釋迦讚嘆不及達磨有口難宣，二祖承虛<a 
name="0712b18" id="0712b18"></a>道箇覓不可得龐公接響。自誇及第心空，百丈峰頭<a 
name="0712b19" id="0712b19"></a>野鴨子點胸點肋，鼇山店裏鱉鼻蛇擺尾搖頭。黃檗<a 
name="0712b20" id="0712b20"></a>一條拄杖化作獰龍，龍潭半橛紙條炤出猛虎。從上<a 
name="0712b21" id="0712b21"></a>若佛，若祖，若善知識，若老和尚，無不從此，一印印開，<a 
name="0712b22" id="0712b22"></a>一證永證。故經云，若人欲識佛境界，當淨其意如虛<a 
name="0712b23" id="0712b23"></a>空，遠離妄想及諸趣，令心所向皆無礙，非虛語也。祇<a 
name="0712b24" id="0712b24"></a>如竿木隨身，逢場作戲。又作麼生。逢著上大人便說<a 
name="0712b25" id="0712b25"></a>可知禮。復舉雲門大師道，聞聲悟道，見色明心，觀音<a 
name="0712b26" id="0712b26"></a>菩薩將錢買餬餅，放下手卻是饅頭。師云，雲門牙如<a 
name="0712b27" id="0712b27"></a>劍樹，口似血盆。然而只解變通，不解通變。昇上座即<a 
name="0712b28" id="0712b28"></a>不然，聞聲悟道，見色明心。卓拄杖云，拄杖子穿卻溈<a 
name="0712b29" id="0712b29"></a>山水，牯牛鼻孔觸發子，胡狗子嗥嗥不止，作麼生解，<a 
name="0712b30" id="0712b30"></a>交得好。擿下拄杖云，家家門裏觀世音。</p><a 
name="0712c01" id="0712c01"></a><p style="text-indent: 0em; margin-left: 0em"><span class="linehead"></span>秉拂。若論者一著子，如中秋月輪相似。在古不增，在<a 
name="0712c02" id="0712c02"></a>今不減。聖見非明，凡見非暗。然或此夕遇雨風驟至，<a 
name="0712c03" id="0712c03"></a>霹靂交加，則雲黯黯以飛揚，霧漫漫而匝地。山林慘<a 
name="0712c04" id="0712c04"></a>澹，星斗潛輝。然于月，本無減也。或此夕值青霄碧落，<a 
name="0712c05" id="0712c05"></a>一亙晴空，萬里無纖芥之塵，千門有當戶之炤。庭樹<a 
name="0712c06" id="0712c06"></a>白以棲鴉，露無聲而溼桂。然于月，亦不增也。其或躬<a 
name="0712c07" id="0712c07"></a>逢勝餞，高集良朋，酌卮酒以問天，櫂輕舟而泛碧。則<a 
name="0712c08" id="0712c08"></a>有歡呼暢飲，集句聯吟之興。然月體不生歡說之相。<a 
name="0712c09" id="0712c09"></a>更或羈人旅客，戀土重遷，懷鬱鬱以多傷，情寥寥而<a 
name="0712c10" id="0712c10"></a>莫訴。則有舉頭明月，低頭故鄉之感，然月體不生愁<a 
name="0712c11" id="0712c11"></a>憫之情。既無愁憫之情，又無歡說之相，則欣猒不生。<a 
name="0712c12" id="0712c12"></a>欣猒不生，則取舍不得。取舍不得，是以光吞萬象。孤<a 
name="0712c13" id="0712c13"></a>輪朗曜于碧天，氣絕諸塵常光直。貫乎今古不見道，<a 
name="0712c14" id="0712c14"></a>古之日月，即是今之日月。今之山河，不改舊日山河。<a 
name="0712c15" id="0712c15"></a>古之人物，即是今之人物。今之見聞，何異古之見聞。<a 
name="0712c16" id="0712c16"></a>審如是，則延一日為億劫，促億劫為一日亦可。何故，<a 
name="0712c17" id="0712c17"></a>輪體空寂。故攝萬年為一念，廓一念為萬年亦可。何<a 
name="0712c18" id="0712c18"></a>故，清光常滿。故到者裏，靈山不話而溢目晴暉，曹谿<a 
name="0712c19" id="0712c19"></a>不指而妙用全彰。天上無雙月，吾毋隱乎爾人間。只<a 
name="0712c20" id="0712c20"></a>一僧脫體更風流。敢問大眾，既是一切成現，一切無<a 
name="0712c21" id="0712c21"></a>私。因甚又道，萬古碧潭空界月，再三撈摝始應知。還<a 
name="0712c22" id="0712c22"></a>會麼，本無偏炤處，剛有不明時。復舉僧問投子和尚<a 
name="0712c23" id="0712c23"></a>道，月未圓時如何。云，吞卻三箇四箇。圓後如何。云，吐<a 
name="0712c24" id="0712c24"></a>卻七箇八箇。師云，投子美則美矣，善則未善。今日設<a 
name="0712c25" id="0712c25"></a>有問，秉拂上座。月未圓時如何，但向它道，蝦蟆吞月。<a 
name="0712c26" id="0712c26"></a>圓後如何，月吞蝦蟆。且道與古人相去多少。</p><a 
name="0712c27" id="0712c27"></a><p style="text-indent: 0em; margin-left: 0em"><span class="linehead"></span>秉拂問，除卻身心佛法，請座元師答話。師云，除卻身<a 
name="0712c28" id="0712c28"></a>心佛法，致一問來。進云，杜撰長老。師云，你是第幾箇。<a 
name="0712c29" id="0712c29"></a>進云，蒼天蒼天。拂袖便行。師云，三十年弄馬騎，今日<a 
name="0712c30" id="0712c30"></a>卻被驢兒撲。乃云，我有一句子，舉似大眾，諦聽諦聽。<a 
name="0713a01" id="0713a01"></a>良久云，事因叮囑起，展轉見淆訛。復云，有一句到你<a 
name="0713a02" id="0713a02"></a>你也不增，無一句到你你也不減。且道是那一句，莫<a 
name="0713a03" id="0713a03"></a>是即心即佛麼。佛之一字吾不喜聞。莫是非心非佛<a 
name="0713a04" id="0713a04"></a>麼。當門不用栽荊棘。莫是不是心不是佛不是物麼。<a 
name="0713a05" id="0713a05"></a>何須眼下更栽眉。莫是三玄戈甲五位君臣麼。頭上<a 
name="0713a06" id="0713a06"></a>平添三尺土。莫是理存函蓋事合乾坤麼。杻上何須<a 
name="0713a07" id="0713a07"></a>更著枷。莫是三界惟心萬法惟識麼。眼前依舊漫漫<a 
name="0713a08" id="0713a08"></a>地。莫是德山棒麼。隔靴抓癢。莫是臨濟喝麼。鷂過新<a 
name="0713a09" id="0713a09"></a>羅。若論者一句子，諸人未出母胎早<span class="corr" title='[己&gt;已]'>已</span>輝天鑑地了<a 
name="0713a10" id="0713a10"></a>也，未出家時早<span class="corr" title='[己&gt;已]'>已</span>通身受用了也，未參學時早已透<a 
name="0713a11" id="0713a11"></a>頂透底了也，未行腳時早<span class="corr" title='[己&gt;已]'>已</span>步步蹋著了也，未見知<a 
name="0713a12" id="0713a12"></a>識時早<span class="corr" title='[己&gt;已]'>已</span>覿面指示了也。所以道，達磨不來東土，二<a 
name="0713a13" id="0713a13"></a>祖不往西天。未跨船舷，好與三十拄杖。望州亭與汝<a 
name="0713a14" id="0713a14"></a>相見了也，烏石嶺與汝相見了也，山門頭與汝相見<a 
name="0713a15" id="0713a15"></a>了也，僧堂前與汝相見了也。相見且置，祇如古人道，<a 
name="0713a16" id="0713a16"></a>有句無句如藤倚，樹樹倒藤枯。畢竟句歸何處，天無<a 
name="0713a17" id="0713a17"></a>私蓋，地無私載，只許老胡知，不許老胡會。喝一喝下<a 
name="0713a18" id="0713a18"></a>座。</p><a 
name="0713a19" id="0713a19"></a><p style="text-indent: 0em; margin-left: 0em"><span class="linehead"></span>秉拂。問，天涯書絕雁淒涼，秋滿梧桐夜正長。歸夢不<a 
name="0713a20" id="0713a20"></a>成人在遠，寒衣未授<span class="corr" title='[己&gt;已]'>已</span>飛霜。正恁麼時，還有佛法也<a 
name="0713a21" id="0713a21"></a>無。師云，所供是實。進云，秋風吹不斷，總是玉關情。師<a 
name="0713a22" id="0713a22"></a>云，龍蛇易辨，衲子難瞞。進云，時節因緣則且置，十智<a 
name="0713a23" id="0713a23"></a>同真事若何。師云，勸君莫拾霧煙跡。進云，如何是一<a 
name="0713a24" id="0713a24"></a>同一質。師云，泥多佛大。如何是二同大事。師云，水長<a 
name="0713a25" id="0713a25"></a>船高。如何是三總同參。師云，山河大地。如何是四同<a 
name="0713a26" id="0713a26"></a>真智。師云，如日普臨。如何是五同遍普。師云，填溝塞<a 
name="0713a27" id="0713a27"></a>壑。如何是六同具足。師云，巢知風，穴知雨。如何是七<a 
name="0713a28" id="0713a28"></a>同得失。師云，金彈打下撩天鶻。如何是八同生殺。師<a 
name="0713a29" id="0713a29"></a>云，殺子糾相管仲。如何是九同音吼。師云，虎嘯風生。<a 
name="0713a30" id="0713a30"></a>如何是十同得入。師云，家家門裏觀世音。與甚麼人<a 
name="0713b01" id="0713b01"></a>同得入。師云，十字街頭廖鬍子。與誰同音吼。師云，木<a 
name="0713b02" id="0713b02"></a>人把拍，石女吹笙。作麼生同生殺。師云，蕭何制律。何<a 
name="0713b03" id="0713b03"></a>物同得失。師云，塞翁得馬。那箇同具足。師云，千江有<a 
name="0713b04" id="0713b04"></a>水千江月。何物同遍普。師云，萬里無雲萬里天。何人<a 
name="0713b05" id="0713b05"></a>同真智。師云，泰山石敢當。孰能總同參。師云，何止大<a 
name="0713b06" id="0713b06"></a>覺院裏。那箇同大事。師云，運水搬柴無別。共何物同<a 
name="0713b07" id="0713b07"></a>一質。師云，釵釧缾盤總一金。向上還有事也無。師云，<a 
name="0713b08" id="0713b08"></a>猶嫌少在。進云，與麼則臨濟一宗埽土而盡。師云，秉<a 
name="0713b09" id="0713b09"></a>拂上座，今日敗闕。進云，此話三十年後，擿地金聲去<a 
name="0713b10" id="0713b10"></a>在。師云，自起自倒。乃云，祖師心印，狀似鐵牛之機。去<a 
name="0713b11" id="0713b11"></a>即印住，住即印破。乃喝一喝云，此是鐵牛之機。復喝<a 
name="0713b12" id="0713b12"></a>一喝云，如天普蓋，似地普擎。復連喝兩喝云，百雜碎<a 
name="0713b13" id="0713b13"></a>于此明，得何止汾陽十智。便可華劈臨濟玄要，按下<a 
name="0713b14" id="0713b14"></a>曹洞君臣。拈卻雲門三句，捉敗溈山父子。抹卻法眼<a 
name="0713b15" id="0713b15"></a>惟心，直得皇風蕩蕩，觸處閒閒。飲啄隨緣，浮沈任性。<a 
name="0713b16" id="0713b16"></a>高揖釋迦，不拜彌勒。普賢缾瀉杜口無門，觀音神通<a 
name="0713b17" id="0713b17"></a>傍觀束手。更說甚麼龍樹馬鳴，提婆鶖子，辦似縣河，<a 
name="0713b18" id="0713b18"></a>智如流水。只可喚來洗腳。其餘說心說性，說頓說漸，<a 
name="0713b19" id="0713b19"></a>說妙說玄，說理說事。拾人涕唾，增長無明，便與槌殺<a 
name="0713b20" id="0713b20"></a>萬千。直下如王秉劍，誰敢當鋒。如塗毒鼓，聞者皆喪。<a 
name="0713b21" id="0713b21"></a>如師子弦，撫之則眾音絕響。如大火聚，攖之則燎卻<a 
name="0713b22" id="0713b22"></a>面門。高高山頂立，深深海底行，深深海底行，高高山<a 
name="0713b23" id="0713b23"></a>頂立。握乾坤樞要，換斗移星。用佛祖鉗錘，羅龍打鳳。<a 
name="0713b24" id="0713b24"></a>有時奪人不奪境，有時奪境不奪人，有時人境俱奪，<a 
name="0713b25" id="0713b25"></a>有時人境俱不奪。有時一喝如金剛王寶劍，有時一<a 
name="0713b26" id="0713b26"></a>喝如踞地師子，有時一喝如探竿影艸，有時一喝不<a 
name="0713b27" id="0713b27"></a>作一喝用。且道適纔這四喝，是奪人邪，奪境邪，人境<a 
name="0713b28" id="0713b28"></a>俱奪邪，人境俱不奪邪，金剛寶劍邪，踞地師子邪，探<a 
name="0713b29" id="0713b29"></a>竿影艸邪，不作喝用邪。明辨得出，便識鐵牛之機，其<a 
name="0713b30" id="0713b30"></a>或未然。鴛鴦繡出從君看，不把金鍼度與人。</p><a 
name="0713c01" id="0713c01"></a><a 
name="0713c02" id="0713c02"></a><a 
name="0713c03" id="0713c03"></a><a 
name="0713c04" id="0713c04"></a><a 
name="0713c05" id="0713c05"></a><a 
name="0713c06" id="0713c06"></a><a 
name="0713c07" id="0713c07"></a><a 
name="0713c08" id="0713c08"></a><a 
name="0713c09" id="0713c09"></a><a 
name="0713c10" id="0713c10"></a><p><span class="juanname">天岸禪師語錄卷第十二</span></p>
<hr>【經文資訊】嘉興藏第 26 冊 No. B187 天岸昇禪師語錄<br>【版本記錄】CBETA 電子佛典 Rev. 1.12 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index59cd.html?index=J26nB187" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB187_012 by HTTrack Website Copier/3.x [XR&CO'2008], Tue, 03 Jun 2014 00:32:15 GMT -->
</html>
