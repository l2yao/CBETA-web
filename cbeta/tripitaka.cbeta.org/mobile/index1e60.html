<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2061_024 by HTTrack Website Copier/3.x [XR&CO'2008], Mon, 02 Jun 2014 23:51:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga2e10-2.gif?utmac=MO-30696269-4&amp;utmn=168608628&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50&amp;utmp=%2Fmobile%2Findex.php%3Findex%3DT50n2061_024&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5bc6-2.html?index=T50n2061_023" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2061 宋高僧傳 (30卷)<br/>【宋 贊寧等撰】<br/>第 24 卷</p>
	<a href="indexb643.html?index=T50n2061_025" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2061" sutra_name="宋高僧傳" sutra_juan="[卷24]">　
<a 
name="0862a14" id="0862a14"></a><a 
name="0862a15" id="0862a15"></a><a 
name="0862a16" id="0862a16"></a><p><span class="juanname">宋高僧傳卷第二十四</span></p><a 
name="0862a17" id="0862a17"></a><a 
name="0862a18" id="0862a18"></a><p style="margin-left: 4em"><span class="byline">宋左街天壽寺通慧大師<a 
name="0862a19" id="0862a19"></a>賜紫沙門贊寧等奉　<span class="gaiji">&#x52C5;<!--gaiji,敕,1[束*力],2&#x52C5;,3--></span>撰</span></p><a 
name="0862a20" id="0862a20"></a><p style="margin-left: 3em"><span class="headname">讀誦篇第八之一<span class="note">(正傳二十一人附見三人)</span></span></p><a 
name="0862a21" id="0862a21"></a><p style="margin-left: 4em"><span class="headname">隋行堅傳</span></p><a 
name="0862a22" id="0862a22"></a><p style="text-indent: 0em; margin-left: 0em"><span class="linehead"></span>釋行堅者。未知何許人也。常修禪觀節操<a 
name="0862a23" id="0862a23"></a>惟嚴。偶事東遊路出泰山。日之夕矣。入嶽<a 
name="0862a24" id="0862a24"></a>廟謀之度宵。令曰。此無別舍。唯神廊廡下<a 
name="0862a25" id="0862a25"></a>可以然而來寄宿者必罹暴死之殃。吾師<a 
name="0862a26" id="0862a26"></a>籌之。堅曰。無苦。不得已從之。為藉<span class="gaiji">[葶-丁+呆]<!--gaiji,,1[葶-丁+呆],2,3--></span>於<a 
name="0862a27" id="0862a27"></a>廡下。堅端坐誦經。可一更聞屋中環<span class="gaiji">珮<!--gaiji,珮,1[王*風],2&#x249D1;,3--></span>之<a 
name="0862a28" id="0862a28"></a>聲。須臾神出。衣冠甚偉部從焜煌。向堅合<a 
name="0862a29" id="0862a29"></a>掌。堅曰。聞宿此者多死。豈檀越害之耶。神<a 
name="0862b01" id="0862b01"></a>曰。遇死者特至聞弟子聲而自死焉。非殺<a 
name="0862b02" id="0862b02"></a>之也。願師無慮。堅固延坐談說。如食頃間<a 
name="0862b03" id="0862b03"></a>因問之曰。世傳泰山治鬼。寧有之邪。神曰。<a 
name="0862b04" id="0862b04"></a>弟子薄福有之。豈欲見先亡乎。堅曰。有兩<a 
name="0862b05" id="0862b05"></a>同學僧已死。願得見之。神問其名曰一人<a 
name="0862b06" id="0862b06"></a>已生人間。一人在獄受對。不可喚來。師就<a 
name="0862b07" id="0862b07"></a>可見也。堅聞甚悅。因起出不遠而至一處<a 
name="0862b08" id="0862b08"></a>見獄火光焰甚熾。使者引堅入牆院中。遙<a 
name="0862b09" id="0862b09"></a>見一人。在火中號呼不能言語。形變不<a 
name="0862b10" id="0862b10"></a>可復識而血肉焦臭令人傷心。堅不忍歷<a 
name="0862b11" id="0862b11"></a>觀愍然求出。俄而在廟廡下。復與神坐如<a 
name="0862b12" id="0862b12"></a>故。問曰。欲救同學有得理邪神曰。可能<a 
name="0862b13" id="0862b13"></a>為寫法華經。必應得免。既而將曙。神辭僧<a 
name="0862b14" id="0862b14"></a>入堂。旦而廟令視堅不死怪異之。堅去急<a 
name="0862b15" id="0862b15"></a>報前願。經寫裝畢齎而就廟宿。神出如初。<a 
name="0862b16" id="0862b16"></a>歡喜禮拜慰問來意。以事告之。神曰。弟子<a 
name="0862b17" id="0862b17"></a>知己師為寫經。始書題目。彼已脫免今生<a 
name="0862b18" id="0862b18"></a>人間也。然此處不潔不宜安經。願師還送<a 
name="0862b19" id="0862b19"></a>入寺中。言訖天曉。辭決而去。則大業年中也。<a 
name="0862b20" id="0862b20"></a>堅居處不恒。莫知終畢。</p><a 
name="0862b21" id="0862b21"></a><p style="margin-left: 4em"><span class="headname">隋天台山法智傳</span></p><a 
name="0862b22" id="0862b22"></a><p style="text-indent: 0em; margin-left: 0em"><span class="linehead"></span>釋法智者。不詳何許人也髫年離俗應法<a 
name="0862b23" id="0862b23"></a>升壇。松直凌空玉堅絕污。凡百講肆靡不<a 
name="0862b24" id="0862b24"></a>留神。晚歲以逕直之門莫如念佛。每謂人<a 
name="0862b25" id="0862b25"></a>曰。我聞經言。犯一吉羅。歷一中劫入于地<a 
name="0862b26" id="0862b26"></a>獄。可信。又聞經說。一稱阿彌陀佛滅八十<a 
name="0862b27" id="0862b27"></a>億劫生死重罪。則未之信。人難云。何故生<a 
name="0862b28" id="0862b28"></a>大邪見。俱是佛言急須念佛。久則三昧現前。<a 
name="0862b29" id="0862b29"></a>乃於國清寺兜率臺上晝夜精勤念佛。忽預<a 
name="0862c01" id="0862c01"></a>辭道俗云。生西方去。令親識為吾設齋<a 
name="0862c02" id="0862c02"></a>終日。於中夜無疾而化。時有金色光明來<a 
name="0862c03" id="0862c03"></a>迎。照數百里江上船中。謂言天曉。遲久方<a 
name="0862c04" id="0862c04"></a>明。始知智之往生矣。</p><a 
name="0862c05" id="0862c05"></a><p style="margin-left: 4em"><span class="headname">唐京兆禪定寺慧悟傳</span></p><a 
name="0862c06" id="0862c06"></a><p style="text-indent: 0em; margin-left: 0em"><span class="linehead"></span>釋慧悟。未詳氏族。隱太白山中持誦華嚴<a 
name="0862c07" id="0862c07"></a>經。服餌松木。忽於一時見一居士。來云。相<a 
name="0862c08" id="0862c08"></a>請居士騰身入空。令悟於衣襟中坐攝以<a 
name="0862c09" id="0862c09"></a>飛行至一道場。見五百異僧翔空而至。悟<a 
name="0862c10" id="0862c10"></a>奄就末行。居士語曰。師受持華嚴是佛境<a 
name="0862c11" id="0862c11"></a>界。何得於小聖下坐。遂<span class="gaiji">&#x5374;<!--gaiji,卻,1[去*ㄗ],2&#x5374;,3--></span>引於半千人之<a 
name="0862c12" id="0862c12"></a>上。齋訖居士曰。本所齋意在師一人。雖有<a 
name="0862c13" id="0862c13"></a>五百羅漢來食。皆臨時相請耳。齋訖遂送還<a 
name="0862c14" id="0862c14"></a>本處。有如夢覺。即高宗永徽年中也。</p><a 
name="0862c15" id="0862c15"></a><p style="margin-left: 4em"><span class="headname">唐京兆大慈恩寺明慧傳</span></p><a 
name="0862c16" id="0862c16"></a><p style="text-indent: 0em; margin-left: 0em"><span class="linehead"></span>釋明慧。不知何許人也。簡默恭己約志蠲<a 
name="0862c17" id="0862c17"></a>明。耐乎寒餒誓求大乘。精進之鎧介躬。睡<a 
name="0862c18" id="0862c18"></a>眠之魔退跡。是以初中後夜念誦經行。時玄<a 
name="0862c19" id="0862c19"></a>奘三藏在京兆北坊部玉華宮翻大般若經<a 
name="0862c20" id="0862c20"></a>畢。麟德元年示滅。其夜子時慧旋遶佛堂。<a 
name="0862c21" id="0862c21"></a>忽見北方有白虹四道從北<span class="gaiji">&#x4E98;<!--gaiji,,1[一/旦],2&#x4E98;,3--></span>南橫跨東<a 
name="0862c22" id="0862c22"></a>并直勢貫慈恩塔院歷歷分明。慧心怪焉。<a 
name="0862c23" id="0862c23"></a>即自念曰。昔如來滅度。白虹十二道。從西<a 
name="0862c24" id="0862c24"></a>貫于太微。於是有雙林之滅。今有此相將<a 
name="0862c25" id="0862c25"></a>非玉華法師有無常事邪。申旦向眾述其<a 
name="0862c26" id="0862c26"></a>所見。眾咸怪之。至九日凶問至京。正符所<a 
name="0862c27" id="0862c27"></a>見。慧彌增篤勵。老而無懈。未知終所。</p><a 
name="0862c28" id="0862c28"></a><p style="margin-left: 4em"><span class="headname">唐太原府崇福寺慧警傳</span></p><a 
name="0862c29" id="0862c29"></a><p style="text-indent: 0em; margin-left: 0em"><span class="linehead"></span>釋慧警。姓張氏。祁人也。少而聰悟襁褓能言。<a 
name="0863a01" id="0863a01"></a>二親鞠愛。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>黨號為奇童。屬新譯大雲經。<a 
name="0863a02" id="0863a02"></a>經中有懸記女主之文。天后感斯聖<span class="gaiji">&#x8382;<!--gaiji,,1[卄/別],2&#x8382;,3--></span>。酷<a 
name="0863a03" id="0863a03"></a>重此經。警方三歲有教其誦通。其含嚼紆<a 
name="0863a04" id="0863a04"></a><span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>調致天然也。遂徹九重乃詔諷之。帝大<a 
name="0863a05" id="0863a05"></a>悅撫其頂。<span class="gaiji">&#x52C5;<!--gaiji,敕,1[束*力],2&#x52C5;,3--></span>授紫袈裟一副。後因出家。氣<a 
name="0863a06" id="0863a06"></a>貌剛介學處堅固充本寺上座。拯頓頹綱人<a 
name="0863a07" id="0863a07"></a>皆畏憚。或於街陌見二眾失儀片招譏醜。<a 
name="0863a08" id="0863a08"></a>必議懲誡斷無寬理。後修禪法。虛室生白。<a 
name="0863a09" id="0863a09"></a>終時已八十餘齡矣。九子母院有遺影并賜<a 
name="0863a10" id="0863a10"></a>紫衣存焉。</p><a 
name="0863a11" id="0863a11"></a><p style="margin-left: 4em"><span class="headname">唐太原府崇福寺崇政傳</span></p><a 
name="0863a12" id="0863a12"></a><p style="text-indent: 0em; margin-left: 0em"><span class="linehead"></span>釋崇政。侯姓。本府人也。幼齡敏達。固願出<a 
name="0863a13" id="0863a13"></a>家。誦經通一千餘紙。耆宿歎賞謂之為經<a 
name="0863a14" id="0863a14"></a>藏焉。神氣沈約儀容整麗。秀眉廣目挺志高<a 
name="0863a15" id="0863a15"></a>奇。雖通群籍所精者俱舍論。相國王公縉<a 
name="0863a16" id="0863a16"></a>躬請政宣講。于時談叢發秀美曲流音。屬<a 
name="0863a17" id="0863a17"></a>聽無厭。雖移辰歷晷謂如食頃焉。其剖判<a 
name="0863a18" id="0863a18"></a>尤長。無得形似矣。代宗皇帝下詔。徵為章<a 
name="0863a19" id="0863a19"></a>信寺大德。稱疾不赴。終于本院。春秋五十<a 
name="0863a20" id="0863a20"></a>八云。</p><a 
name="0863a21" id="0863a21"></a><p style="margin-left: 4em"><span class="headname">唐太原府崇福寺思睿傳</span></p><a 
name="0863a22" id="0863a22"></a><p style="text-indent: 0em; margin-left: 0em"><span class="linehead"></span>釋思睿。姓王氏。太原人也。夙通禪理復貫<a 
name="0863a23" id="0863a23"></a>律宗。慈悲仁讓忤無慍容。睿素嬰羸瘵。乃<a 
name="0863a24" id="0863a24"></a>立志法筵。專祈藥上恪勤不懈。尋見感徵。<a 
name="0863a25" id="0863a25"></a>忽心力勇銳辯猶瓶注。因誦十輪經。日徹<a 
name="0863a26" id="0863a26"></a>數紙。翌日倍之。後又倍之自爾智刃不可<a 
name="0863a27" id="0863a27"></a>當矣。開元中杖錫嵩少問道。時義福禪師<a 
name="0863a28" id="0863a28"></a>禪林密緻。造難其人。一言相入若石投水。<a 
name="0863a29" id="0863a29"></a>既飲甘露。五載而還。趺坐居定日不解膝。<a 
name="0863b01" id="0863b01"></a>遠邇擊問求其玄理。如堵牆焉。春秋六十<a 
name="0863b02" id="0863b02"></a>六。卒于所住院。</p><a 
name="0863b03" id="0863b03"></a><p style="text-indent: 0em; margin-left: 0em"><span class="linehead"></span>系曰。誦經不貴多。要在神解。慧警三歲通<a 
name="0863b04" id="0863b04"></a>大雲經。差為奇俊。崇政終通千紙。得力在<a 
name="0863b05" id="0863b05"></a>乎不奉詔赴章信新寺。睿公諷徹十輪。後<a 
name="0863b06" id="0863b06"></a>咨禪道。故經偈云。雖誦千章不如一句<a 
name="0863b07" id="0863b07"></a>者如渡溪杖策到岸必捨焉。</p><a 
name="0863b08" id="0863b08"></a><p style="margin-left: 4em"><span class="headname">唐上都青龍寺法朗傳</span></p><a 
name="0863b09" id="0863b09"></a><p style="text-indent: 0em; margin-left: 0em"><span class="linehead"></span>釋法朗。姑蘇人也。稟質溫潤約心堅確。誦<a 
name="0863b10" id="0863b10"></a>觀音明<span class="gaiji">&#x546A;<!--gaiji,咒,1[口*兄],2&#x546A;,3--></span>神<span class="gaiji">&#x52B9;<!--gaiji,效,1[交*力],2&#x52B9;,3--></span>屢彰。京闕觀光人皆知重。龍<a 
name="0863b11" id="0863b11"></a>朔二年城陽公主有疾沈篤。尚藥供治無所<a 
name="0863b12" id="0863b12"></a>不至。公主乃高宗大帝同母妹也。友愛殊<a 
name="0863b13" id="0863b13"></a>厚。降杜如晦子荷。荷死再行薛瓘。既疾綿<a 
name="0863b14" id="0863b14"></a>困有告言。朗能持祕<span class="gaiji">&#x546A;<!--gaiji,咒,1[口*兄],2&#x546A;,3--></span>理病多瘳。及召朗<a 
name="0863b15" id="0863b15"></a>至。設壇持誦信宿而安。賞賚豐渥。其錢帛<a 
name="0863b16" id="0863b16"></a>珍寶朗迴為對面施。公主奏請改寺額曰<a 
name="0863b17" id="0863b17"></a>觀音寺以居之。此寺本隋靈感寺。開皇三年<a 
name="0863b18" id="0863b18"></a>置。文帝移都多掘城中陵園塚墓徒葬郊<a 
name="0863b19" id="0863b19"></a>野。而置此寺。至唐武德四年廢。至此更題<a 
name="0863b20" id="0863b20"></a>額。朗尋終于此寺焉。</p><a 
name="0863b21" id="0863b21"></a><p style="margin-left: 4em"><span class="headname">唐河東僧衒傳<span class="note">(啟芳圓果)</span></span></p><a 
name="0863b22" id="0863b22"></a><p style="text-indent: 0em; margin-left: 0em"><span class="linehead"></span>釋僧衒。并州人也。本學該通解行相副。年九<a 
name="0863b23" id="0863b23"></a>十六遇道綽禪師著安樂集講觀經。始迴<a 
name="0863b24" id="0863b24"></a>心念佛。恐壽將終。日夜禮佛一千拜。念<a 
name="0863b25" id="0863b25"></a>彌陀佛八百萬遍。於五年間一心無怠。大<a 
name="0863b26" id="0863b26"></a>漸告弟子曰。阿彌陀佛來授我香衣。觀音<a 
name="0863b27" id="0863b27"></a>勢至行列在前。化佛遍滿虛空。從此西去<a 
name="0863b28" id="0863b28"></a>純是淨土。言訖而終。時有啟芳法師圓果法<a 
name="0863b29" id="0863b29"></a>師。於藍田縣悟真寺一夏結契念阿彌陀佛。<a 
name="0863c01" id="0863c01"></a>共折一楊枝。於觀音手中誓曰。若得生佛<a 
name="0863c02" id="0863c02"></a>土者願七日不萎。至期鮮翠也。又夢在大<a 
name="0863c03" id="0863c03"></a>池內東面有大寶帳。乃飛入其中。見僧云。<a 
name="0863c04" id="0863c04"></a>但專念佛並生此也。又見觀音垂<span class="gaiji">&#x811A;<!--gaiji,腳,1[腳-谷+去],2&#x811A;,3--></span>而坐。<a 
name="0863c05" id="0863c05"></a>啟芳奉足頂戴見一池蓮華。彌陀佛從西而<a 
name="0863c06" id="0863c06"></a>來。芳問佛曰。閻浮眾生依經念佛得生此<a 
name="0863c07" id="0863c07"></a>否。佛言。勿疑定生我國也。且見極樂世界<a 
name="0863c08" id="0863c08"></a>平坦如鑑。娑婆世界純是山川。音樂寶帳直<a 
name="0863c09" id="0863c09"></a>西而去。有一僧名法藏。御一大車來迎。芳<a 
name="0863c10" id="0863c10"></a>見自身坐百寶蓮華成等正覺。釋迦牟尼<a 
name="0863c11" id="0863c11"></a>佛與文殊讚法華經。復見三道寶階向西<a 
name="0863c12" id="0863c12"></a>直往。第一道階上並是白衣。第二階有道俗<a 
name="0863c13" id="0863c13"></a>相參。第三階唯有僧也。云皆是念佛人往生<a 
name="0863c14" id="0863c14"></a>矣。芳果二師躬云己見云。</p><a 
name="0863c15" id="0863c15"></a><p style="margin-left: 4em"><span class="headname">唐荊州白馬寺玄奘傳</span></p><a 
name="0863c16" id="0863c16"></a><p style="text-indent: 0em; margin-left: 0em"><span class="linehead"></span>釋玄奘。江陵人也。通大小乘學尤明法華<a 
name="0863c17" id="0863c17"></a>正典。別是命家。自五十載中日誦七遍。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span><a 
name="0863c18" id="0863c18"></a>因淨室焚香感天人來傾聽。齋講之時徵祥<a 
name="0863c19" id="0863c19"></a>合沓與道俊同被召在京二載。景龍三年<a 
name="0863c20" id="0863c20"></a>二月八日。孝和帝於林光殿解齋。時諸學士<a 
name="0863c21" id="0863c21"></a>同觀盛集。奘等告乞還鄉。詔賜御詩。諸學<a 
name="0863c22" id="0863c22"></a>士大僚奉和。中書令李嶠詩云。三乘歸淨域。<a 
name="0863c23" id="0863c23"></a>萬騎餞通莊。就日離亭近。彌天別路長。荊<a 
name="0863c24" id="0863c24"></a>南旋杖<span class="gaiji">&#x9262;<!--gaiji,缽,1[金*本],2&#x9262;,3--></span>。渭北限津梁。何日紆真果。重來<a 
name="0863c25" id="0863c25"></a>入帝鄉中書舍人李又云。初日承歸旨。秋<a 
name="0863c26" id="0863c26"></a>風起贈言。漢珠留道味。江璧返真源。地出<a 
name="0863c27" id="0863c27"></a>南關遠。天迴北斗尊。寧知一柱觀。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>啟四禪<a 
name="0863c28" id="0863c28"></a>門。更有諸公詩送。此不殫錄。奘歸終本<a 
name="0863c29" id="0863c29"></a>寺焉。</p><a 
name="0864a01" id="0864a01"></a><p style="margin-left: 4em"><span class="headname">唐成都府靈池縣蘭若洪正傳<span class="note">(守賢)</span></span></p><a 
name="0864a02" id="0864a02"></a><p style="text-indent: 0em; margin-left: 0em"><span class="linehead"></span>釋洪正。俗姓常氏。未詳何許人也。居于岷<a 
name="0864a03" id="0864a03"></a>蜀間蘭若。往因有疾所苦沈綿從復平寧。<a 
name="0864a04" id="0864a04"></a>發誓恒誦金剛般若經。日以二十過為准。<a 
name="0864a05" id="0864a05"></a>精持靡曠。時<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>僧守賢夜坐見二鬼使。手<a 
name="0864a06" id="0864a06"></a>操文牒私相謂曰。取攝僧洪正。一使曰。為<a 
name="0864a07" id="0864a07"></a>其默念般若。傍有大奇荷護。無計近得。<a 
name="0864a08" id="0864a08"></a>又患責限遲延。今別得計。見有直府東門<a 
name="0864a09" id="0864a09"></a>者。姓常。又與僧同名。復曾為僧來。供爾<a 
name="0864a10" id="0864a10"></a>攝去以塞違殿也。守賢聞之驚異。且志其<a 
name="0864a11" id="0864a11"></a>事。明日密問門子常洪正已死。守賢先持<a 
name="0864a12" id="0864a12"></a>彌陀經。後改業焉。洪正後不測其終。</p><a 
name="0864a13" id="0864a13"></a><p style="text-indent: 0em; margin-left: 0em"><span class="linehead"></span>系曰。寧有同名異實者可互死耶。業不可<a 
name="0864a14" id="0864a14"></a>移此。可移也。與其俗巫畫肖己形言可<a 
name="0864a15" id="0864a15"></a>以代衰厄同也。通曰。琰摩王或是菩薩。以<a 
name="0864a16" id="0864a16"></a>同名善者則捨。不善者攝之。此或是罪霜倏<a 
name="0864a17" id="0864a17"></a>晞正增年壽。故得捨旃。又其惡器方滿。復<a 
name="0864a18" id="0864a18"></a>當終期。故斯取也。苟以互實而取者。行教<a 
name="0864a19" id="0864a19"></a>化焉。捨斯之外非常理所能知也已。</p><a 
name="0864a20" id="0864a20"></a><p style="margin-left: 4em"><span class="headname">唐沙門志玄傳</span></p><a 
name="0864a21" id="0864a21"></a><p style="text-indent: 0em; margin-left: 0em"><span class="linehead"></span>釋志玄者。河朔人也。攻五天禁<span class="gaiji">&#x546A;<!--gaiji,咒,1[口*兄],2&#x546A;,3--></span>。身衣枲<a 
name="0864a22" id="0864a22"></a>麻布耳。行歷州邑不居城市寺宇。唯宿郊<a 
name="0864a23" id="0864a23"></a>野林薄。玄有意尋訪名<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。至絳州夜泊墓<a 
name="0864a24" id="0864a24"></a>林中。其夜月色如晝。見一狐從林下將髑<a 
name="0864a25" id="0864a25"></a>髏置之於首。搖之落者不顧。不落者戴<a 
name="0864a26" id="0864a26"></a>之。更取艿草隨葉遮蔽其身。逡巡成一<a 
name="0864a27" id="0864a27"></a>嬌嬈女子。渾身服素練立于道左。微聞東<a 
name="0864a28" id="0864a28"></a>北上有鞍馬行聲。女子哀泣悲不自勝。少選<a 
name="0864a29" id="0864a29"></a>乘馬郎遇之。下馬問之曰。娘子野外深更<a 
name="0864b01" id="0864b01"></a>號咷何至於此耶。女子掩淚紿之曰。賤妾<a 
name="0864b02" id="0864b02"></a>家在易水。前年為父母娉與此土張氏為<a 
name="0864b03" id="0864b03"></a>婦。不幸夫婿去載夭亡。家事淪薄無所依<a 
name="0864b04" id="0864b04"></a>給。二親堂上豈知妾如此孤苦乎。有一于<a 
name="0864b05" id="0864b05"></a>此痛割心腑。不覺哀而慟矣。妾思歸寧。其<a 
name="0864b06" id="0864b06"></a>可得乎。郎君何怪問之。乘馬郎曰。將謂娘<a 
name="0864b07" id="0864b07"></a>子哀怨別事。若願還鄉。某是易定軍行。為<a 
name="0864b08" id="0864b08"></a>差使迴還易水。娘子可乘其<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>乘。女子乃<a 
name="0864b09" id="0864b09"></a>收淚感謝。方欲攀踏次。玄從墓林出曰。君<a 
name="0864b10" id="0864b10"></a>子此女子非人也。狐化也。彼曰。僧家豈以<a 
name="0864b11" id="0864b11"></a>此相誣莫別欲圖之乎。玄曰。君不信可小<a 
name="0864b12" id="0864b12"></a>住。吾當與君變女子本形。玄乃振錫誦胡<a 
name="0864b13" id="0864b13"></a>語數聲。其女子還為狐走。而髑髏草蔽其<a 
name="0864b14" id="0864b14"></a>身。乘馬郎叩頭悔過。非師之救幾隨妖死。<a 
name="0864b15" id="0864b15"></a>玄凡救物行慈皆此類也。</p><a 
name="0864b16" id="0864b16"></a><p style="margin-left: 4em"><span class="headname">唐鳳翔府開元寺元皎傳</span></p><a 
name="0864b17" id="0864b17"></a><p style="text-indent: 0em; margin-left: 0em"><span class="linehead"></span>釋元皎。靈武人也。有志操與眾。不群。以<a 
name="0864b18" id="0864b18"></a>持明為己務天寶末玄宗幸蜀。肅皇於靈<a 
name="0864b19" id="0864b19"></a>武訓兵。計剋復京師。為物議攸同。請帝<a 
name="0864b20" id="0864b20"></a>即位。改元至德。及二年返轅指扶風。帝素<a 
name="0864b21" id="0864b21"></a>憑釋氏。擇清尚僧首途。若祓除然。北土西<a 
name="0864b22" id="0864b22"></a>河所推。皎應其選。召入受<span class="gaiji">&#x52C5;<!--gaiji,敕,1[束*力],2&#x52C5;,3--></span>旨。隨駕仗內<a 
name="0864b23" id="0864b23"></a>赴京。尋<span class="gaiji">&#x52C5;<!--gaiji,敕,1[束*力],2&#x52C5;,3--></span>令皎向前發至于鳳翔。於開元<a 
name="0864b24" id="0864b24"></a>寺置御藥師道場。更擇三七僧六時行道<a 
name="0864b25" id="0864b25"></a>然燈歌唄讚念持經。無敢言疲。精潔可量<a 
name="0864b26" id="0864b26"></a>也。忽於法會內生一叢李樹。有四十九莖<a 
name="0864b27" id="0864b27"></a>具事奏聞。宣內使驗實。帝大驚喜曰。此大。<a 
name="0864b28" id="0864b28"></a>瑞應。四月十八日檢校御藥師道場念誦僧<a 
name="0864b29" id="0864b29"></a>元皎等表賀。答<span class="gaiji">&#x52C5;<!--gaiji,敕,1[束*力],2&#x52C5;,3--></span>曰。瑞李繁滋國之興兆。生<a 
name="0864c01" id="0864c01"></a>在伽藍之內。足知覺樹之榮。感此殊祥與<a 
name="0864c02" id="0864c02"></a>師同慶。皎之持誦功能通感。率多此類。加<a 
name="0864c03" id="0864c03"></a>署內供奉焉。</p><a 
name="0864c04" id="0864c04"></a><p style="margin-left: 4em"><span class="headname">唐京師千福寺楚金傳</span></p><a 
name="0864c05" id="0864c05"></a><p style="text-indent: 0em; margin-left: 0em"><span class="linehead"></span>釋楚金。程氏之子。本廣平郡今為京兆之盩<a 
name="0864c06" id="0864c06"></a>厔人也。母高氏夜夢諸佛。因而妊焉。生實<a 
name="0864c07" id="0864c07"></a>法王之子也。行素顏玉神和氣清。七歲諷法<a 
name="0864c08" id="0864c08"></a>華。十八通其義。三十構塔曰多寶。四十入<a 
name="0864c09" id="0864c09"></a>帝夢於九重。玄宗<span class="gaiji">&#x89A9;<!--gaiji,睹,1[者*見],2&#x89A9;,3--></span>法名下見金字。詰朝<a 
name="0864c10" id="0864c10"></a>使問罔不有孚。于時聲騰京輦。遂慕人<a 
name="0864c11" id="0864c11"></a>構塔。累級而成。有同反掌。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>於翠微悟<a 
name="0864c12" id="0864c12"></a>真捫蘿靈趾。乃曰。此吾棲遁之所。遂奏兩<a 
name="0864c13" id="0864c13"></a>寺各建一塔。咸以多寶為名。此外吟詠妙<a 
name="0864c14" id="0864c14"></a>經六千餘遍。寶樹之下<span class="gaiji">髣<!--gaiji,彷,1髣,2&#x9AE3;,3-->&#x9AF4;<!--gaiji,彿,1[髟/弗],2&#x9AF4;,3--></span>見於分身。靈山<a 
name="0864c15" id="0864c15"></a>之中依俙覿於三變。心無所得舌流甘露。<a 
name="0864c16" id="0864c16"></a>瑞鳥金碧棲於手中。天樂清泠奏于空際。凡<a 
name="0864c17" id="0864c17"></a>諸休應皆不有之。乃曰。法象王之法駕。迴<a 
name="0864c18" id="0864c18"></a>人主之宸睠。承明三入揚法六宮。后妃長跪<a 
name="0864c19" id="0864c19"></a>於御筵天華分散而不著。明皇題額肅宗賜<a 
name="0864c20" id="0864c20"></a>旛。豈榮冠於一時。亦庶幾於佛在也。以<a 
name="0864c21" id="0864c21"></a>乾元二年七月七日子時右<span class="gaiji">&#x8107;<!--gaiji,脅,1[月*劦],2&#x8107;,3--></span>示滅焉。薪盡<a 
name="0864c22" id="0864c22"></a>火滅雪顏如在。昭乎上生於安養之國矣。<a 
name="0864c23" id="0864c23"></a>春秋六十二。法臘三十七。天子憫焉。中使弔<a 
name="0864c24" id="0864c24"></a>焉。<span class="gaiji">&#x52C5;<!--gaiji,敕,1[束*力],2&#x52C5;,3--></span>驃騎大將軍朱光暉監護。即以其法<a 
name="0864c25" id="0864c25"></a>葬于城西龍首原法華蘭若塔之。初金髫年<a 
name="0864c26" id="0864c26"></a>寫法華經。不衣縑繒。寒加艾納而已。弟子<a 
name="0864c27" id="0864c27"></a>慧空法岸浩然皆隨象王之子也。紫閣<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>草<a 
name="0864c28" id="0864c28"></a>堂寺飛錫碑文。吳通微書。至貞元十三年四<a 
name="0864c29" id="0864c29"></a>月十三日。左街功德使開府邠國公竇文場<a 
name="0865a01" id="0865a01"></a>奏。千福寺先師楚金是臣和尚。於天寶<a 
name="0865a02" id="0865a02"></a>初為國建多寶塔置法華道場。經今六十<a 
name="0865a03" id="0865a03"></a>餘祀。僧等六時禮念經聲不斷。以歷四朝<a 
name="0865a04" id="0865a04"></a>未蒙旌德。<span class="gaiji">&#x52C5;<!--gaiji,敕,1[束*力],2&#x52C5;,3--></span><span class="corr" title='[謚&gt;諡]'>諡</span>大圓禪師矣。</p><a 
name="0865a05" id="0865a05"></a><p style="margin-left: 4em"><span class="headname">唐台州湧泉寺懷玉傳</span></p><a 
name="0865a06" id="0865a06"></a><p style="text-indent: 0em; margin-left: 0em"><span class="linehead"></span>釋懷玉。姓高。丹丘人也。執持律法名節峭<a 
name="0865a07" id="0865a07"></a>然。一食長坐蚤虱恣生。唯一布衣行懺悔之<a 
name="0865a08" id="0865a08"></a>法。課其一日念彌陀佛五萬口。通誦彌陀<a 
name="0865a09" id="0865a09"></a>經三十萬卷。至天寶元年六月九日。俄見西<a 
name="0865a10" id="0865a10"></a>方聖像。數若恒沙。有一人擎白銀臺從<span class="gaiji">&#x7A93;<!--gaiji,窗,1[穴/ㄙ/心],2&#x7A93;,3--></span><a 
name="0865a11" id="0865a11"></a>而入。玉云。我合得金臺銀臺<span class="gaiji">&#x5374;<!--gaiji,卻,1[去*ㄗ],2&#x5374;,3--></span>出。玉倍虔<a 
name="0865a12" id="0865a12"></a>志。後空聲報云。頭上已有光暈矣。請跏趺<a 
name="0865a13" id="0865a13"></a>結彌陀佛印。時佛光充室。玉手約人退曰。<a 
name="0865a14" id="0865a14"></a>莫觸此光明。至十三日丑時再有白毫光<a 
name="0865a15" id="0865a15"></a>現。聖眾滿空。玉云。若聞異香我報將盡。弟<a 
name="0865a16" id="0865a16"></a>子慧命問。師今往何剎。玉以偈云。清淨皎<a 
name="0865a17" id="0865a17"></a>潔無塵垢。蓮華化生為父母。我修道來經<a 
name="0865a18" id="0865a18"></a>十劫。出示閻浮厭眾苦。一生苦行超十劫。<a 
name="0865a19" id="0865a19"></a>永離娑婆歸淨土。玉說偈已香氣盈空。海<a 
name="0865a20" id="0865a20"></a>眾遍滿見阿彌陀佛觀音勢至身紫金色共<a 
name="0865a21" id="0865a21"></a>御金剛臺來迎。玉含笑而終。肉身現在。後<a 
name="0865a22" id="0865a22"></a>有讚云。我師一念登初地。佛國笙歌兩度<a 
name="0865a23" id="0865a23"></a>來。唯有門前古槐樹。枝低只為挂銀臺。一<a 
name="0865a24" id="0865a24"></a>云。是台州刺史段懷然詩也。</p><a 
name="0865a25" id="0865a25"></a><p style="margin-left: 4em"><span class="headname">唐兗州泰嶽大行傳</span></p><a 
name="0865a26" id="0865a26"></a><p style="text-indent: 0em; margin-left: 0em"><span class="linehead"></span>釋大行齊州人也。後入泰山。結草為衣採<a 
name="0865a27" id="0865a27"></a>木而食。行法華三昧感普賢現身。行自歎<a 
name="0865a28" id="0865a28"></a>曰。命且無常必歸磨滅。未知來世何處受<a 
name="0865a29" id="0865a29"></a>生。遂入藏內信手探經。乃獲西方聖教。<a 
name="0865b01" id="0865b01"></a>遂專心思念阿彌陀佛三七日間。於半夜<a 
name="0865b02" id="0865b02"></a>時忽<span class="gaiji">&#x89A9;<!--gaiji,睹,1[者*見],2&#x89A9;,3--></span><span class="gaiji">&#x7460;<!--gaiji,琉,1[王*留],2&#x7460;,3--></span>璃地。心眼洞明見十方佛。猶如<a 
name="0865b03" id="0865b03"></a>明鑑中像。後時詔行入內宮寢於御殿。<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0865b04" id="0865b04"></a>賜號常精進菩薩。受開國公。乃示微疾右<a 
name="0865b05" id="0865b05"></a><span class="gaiji">&#x8107;<!--gaiji,脅,1[月*劦],2&#x8107;,3--></span>而終。葬後開棺見儀貌如生異香芬郁<a 
name="0865b06" id="0865b06"></a>焉。</p><a 
name="0865b07" id="0865b07"></a><p style="margin-left: 4em"><span class="headname">唐洛陽廣愛寺亡名傳</span></p><a 
name="0865b08" id="0865b08"></a><p style="text-indent: 0em; margin-left: 0em"><span class="linehead"></span>釋亡名。榮陽人也。居止洛中廣愛寺。以精<a 
name="0865b09" id="0865b09"></a>習毘尼慎防戒法。避其譏醜罕有缺然。上<a 
name="0865b10" id="0865b10"></a>元中東歸寧省。路及榮陽道宿于逆旅。方<a 
name="0865b11" id="0865b11"></a>解囊脫屨。欲漉水盥塵。次有僧至。頗見<a 
name="0865b12" id="0865b12"></a>貌剛而率略。與律師並房安置。其後到僧<a 
name="0865b13" id="0865b13"></a>謂主人曰。貧道遠來疲頓餒乏。主人有美<a 
name="0865b14" id="0865b14"></a>酒酤滿罌。粱肉買半肩。物至酬直。無至<a 
name="0865b15" id="0865b15"></a>遲也。主人遽依請辦。僧飲啖之都無孑遺。<a 
name="0865b16" id="0865b16"></a>其律師呵之曰。身披法服。對俗士恣行飲<a 
name="0865b17" id="0865b17"></a>啖。不知慚赧。其僧不答。初夜索水盥漱。<a 
name="0865b18" id="0865b18"></a>端身趺坐緩發梵音誦華嚴經。初舉題目。<a 
name="0865b19" id="0865b19"></a>次言如是我聞已下。其僧口角兩發金色光。<a 
name="0865b20" id="0865b20"></a>聞者垂泣。見者歎嗟。律師亦生羨慕。竊自<a 
name="0865b21" id="0865b21"></a>念言。彼酒肉僧乃能誦斯大經。比至三更<a 
name="0865b22" id="0865b22"></a>猶聞誦經。聲聲不絕四帙欲滿。口中光明<a 
name="0865b23" id="0865b23"></a>轉更增熾。遍於庭宇。透於<span class="gaiji">&#x7A93;<!--gaiji,窗,1[穴/ㄙ/心],2&#x7A93;,3--></span>隙照明兩房。<a 
name="0865b24" id="0865b24"></a>律師初不知是光而云。彼客何不息燈。損<a 
name="0865b25" id="0865b25"></a>主人油燼。律師因起如廁。方窺見金色光<a 
name="0865b26" id="0865b26"></a>明自僧之口兩角而出。誦至五帙已上。其<a 
name="0865b27" id="0865b27"></a>光漸收<span class="gaiji">&#x5374;<!--gaiji,卻,1[去*ㄗ],2&#x5374;,3--></span>入僧口。夜將五更誦終六帙。僧<a 
name="0865b28" id="0865b28"></a>乃<span class="gaiji">&#x5374;<!--gaiji,卻,1[去*ㄗ],2&#x5374;,3--></span>臥須臾天明。律師涕泣而來五體投地<a 
name="0865b29" id="0865b29"></a>求哀。懺過輕謗賢聖之罪。律師喜遇異人。<a 
name="0865c01" id="0865c01"></a>後加勤苦。卒成高名莫知終地。</p><a 
name="0865c02" id="0865c02"></a><p style="margin-left: 4em"><span class="headname">唐成都府雄俊傳</span></p><a 
name="0865c03" id="0865c03"></a><p style="text-indent: 0em; margin-left: 0em"><span class="linehead"></span>釋雄俊。俗姓周。成都人也。善講說無戒行。<a 
name="0865c04" id="0865c04"></a>所受檀信非法而用且多狡詐唯事<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>狂。又<a 
name="0865c05" id="0865c05"></a>經反初服入軍壘。而因逃難還入緇行。<a 
name="0865c06" id="0865c06"></a>大曆中暴亡入冥。見王者訶責畢引入獄<a 
name="0865c07" id="0865c07"></a>去。俊抗聲大呼曰。雄俊儻入地獄三世諸<a 
name="0865c08" id="0865c08"></a>佛即成妄語矣。曾讀觀經。下品下生者造<a 
name="0865c09" id="0865c09"></a>五逆罪臨終十念尚得往生。俊雖造罪不<a 
name="0865c10" id="0865c10"></a>犯五逆。若論念佛莫知其數。佛語若有可<a 
name="0865c11" id="0865c11"></a>信。暴死<span class="gaiji">&#x5374;<!--gaiji,卻,1[去*ㄗ],2&#x5374;,3--></span>合得迴。與雄俊傳語云。若見<a 
name="0865c12" id="0865c12"></a>城中道俗告之。我已得往生西方。言畢承<a 
name="0865c13" id="0865c13"></a>寶臺直西而去。</p><a 
name="0865c14" id="0865c14"></a><p style="text-indent: 0em; margin-left: 0em"><span class="linehead"></span>系曰。一念憶識自身稱佛名不少。垂入獄<a 
name="0865c15" id="0865c15"></a>而還返者。以強善心而轉弱惡故。是故行<a 
name="0865c16" id="0865c16"></a>人須知口誦莫如心持。往生淺力當如是<a 
name="0865c17" id="0865c17"></a>學也。俊語流出民間。必死者重蘇傳此語<a 
name="0865c18" id="0865c18"></a>也。</p><a 
name="0865c19" id="0865c19"></a><p style="margin-left: 4em"><span class="headname">唐吉州龍興寺三刀法師傳</span></p><a 
name="0865c20" id="0865c20"></a><p style="text-indent: 0em; margin-left: 0em"><span class="linehead"></span>釋三刀法師者。本姓曹。廬陵人也。天然之性<a 
name="0865c21" id="0865c21"></a>嗜於蔬食。羈貫成童志願出家。于時自江<a 
name="0865c22" id="0865c22"></a>以西從安史之亂。南方不寧多事土扶。故強<a 
name="0865c23" id="0865c23"></a>兼弱兵革未休。大曆七年十一月廣州呂大<a 
name="0865c24" id="0865c24"></a>夫被翻城。奉洪州路嗣恭。牒吉州刺史劉<a 
name="0865c25" id="0865c25"></a>寧徵兵三千人。同收番禺。法師舊名伯連。<a 
name="0865c26" id="0865c26"></a>其為人也強渥而貌惡。且心循良恒持誦金<a 
name="0865c27" id="0865c27"></a>剛經。以筒盛經佩之于身。誓不婚娶。然不<a 
name="0865c28" id="0865c28"></a>揚此善于他。惟密行愈至。無何被括為軍。<a 
name="0865c29" id="0865c29"></a>呈閱之時又選充行營小將。非其所好。遂<a 
name="0866a01" id="0866a01"></a>亡命焉。時徵兵頗急牒諸處要害捕逐。於<a 
name="0866a02" id="0866a02"></a>本州洋口擒送劉寧。令於朱木橋處死。三<a 
name="0866a03" id="0866a03"></a>下刃俱折。劉怪問之。遂言。素志捨家恒持<a 
name="0866a04" id="0866a04"></a>經法。如斯怯懦恐<span class="gaiji">&#x8842;<!--gaiji,衄,1[血*刃],2&#x8842;,3--></span>軍威。是以亡耳。問經<a 
name="0866a05" id="0866a05"></a>何在。曰被獲時遺墜。遂令搜取果數百步<a 
name="0866a06" id="0866a06"></a>外得之。竹筒有刃痕而幾絕。劉拱手稱歎<a 
name="0866a07" id="0866a07"></a>久之。乃縱其為僧。奏聞。<span class="gaiji">&#x52C5;<!--gaiji,敕,1[束*力],2&#x52C5;,3--></span>下本道號三刀<a 
name="0866a08" id="0866a08"></a>法師。配本郡龍興寺。後加精進卒于住<a 
name="0866a09" id="0866a09"></a>所。</p><a 
name="0866a10" id="0866a10"></a><p style="margin-left: 4em"><span class="headname">唐湖州法華寺大光傳</span></p><a 
name="0866a11" id="0866a11"></a><p style="text-indent: 0em; margin-left: 0em"><span class="linehead"></span>釋大光。俗姓唐氏。生于邑之安吉也。母梅<a 
name="0866a12" id="0866a12"></a>氏寄孕而夢協靈祥。在娠乃惡葷臭焉。既<a 
name="0866a13" id="0866a13"></a>誕能言。不為戲弄。未<span class="gaiji">&#x9F53;<!--gaiji,齔,1[乳-孚+齒],2&#x9F53;,3--></span>之歲思求佛乘<a 
name="0866a14" id="0866a14"></a>矣。願念法華三月通貫。經聲一發頑鄙革<a 
name="0866a15" id="0866a15"></a>心。及遂出家而尋登戒。西遊京邑。朝見<a 
name="0866a16" id="0866a16"></a>肅宗帝召對禁中。拱而歎曰。昔夢吳僧口<a 
name="0866a17" id="0866a17"></a>持大乘五光隨發。音容宛若適朕願兮。因<a 
name="0866a18" id="0866a18"></a>賜名大光。屬帝降誕節齋于定國寺。因賜<a 
name="0866a19" id="0866a19"></a>墨詔。許天下名寺意往者住持。令中官趙<a 
name="0866a20" id="0866a20"></a>溫送于千福寺住持經道場。其誦經作吳<a 
name="0866a21" id="0866a21"></a>音。遼遼通於聖聽。帝甚異其事。令中官而<a 
name="0866a22" id="0866a22"></a>宣諭焉。後居藍田精舍。先期而寺僧夢天<a 
name="0866a23" id="0866a23"></a>童來降曰。大光經聲通于有頂。光一日宴坐<a 
name="0866a24" id="0866a24"></a>自見神手從天而下撫其心。乃憶先達抱玉<a 
name="0866a25" id="0866a25"></a>大師<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>誌斯言。令高其法音當有神之輔<a 
name="0866a26" id="0866a26"></a>翼。又別夕夢神僧乳見於心命光口吮。自<a 
name="0866a27" id="0866a27"></a>爾功力顯暢形神不勞。又尋山探幽偶墜<a 
name="0866a28" id="0866a28"></a>窮谷。龍泉莫測淪溺其間。心靈了然都無<a 
name="0866a29" id="0866a29"></a>惑亂。因思本經多寶塔。為誠願持此支品<a 
name="0866b01" id="0866b01"></a>十萬遍。恍然奮身脫泉。若有神捧焉。後詔<a 
name="0866b02" id="0866b02"></a>住資聖等。此寺趙國公長孫無忌宅。龍朔<a 
name="0866b03" id="0866b03"></a>二年為文德皇后追福造。長安七年遭火蕩<a 
name="0866b04" id="0866b04"></a>盡。唯於灰中得數部經。不損一字。以事<a 
name="0866b05" id="0866b05"></a>奏聞。百姓捨施。數日之間已盈鉅萬。遂再<a 
name="0866b06" id="0866b06"></a>造其寺。光覽此經倍加精進。後以偏感有<a 
name="0866b07" id="0866b07"></a>親在吳未答慈力。表乞歸省養。詔旨未<a 
name="0866b08" id="0866b08"></a>允。遂生有妄之疾。策蹇強力將投于淵。<a 
name="0866b09" id="0866b09"></a>驢伏不前群烏拂頂。心既曉覺疾亦隨瘳。乃<a 
name="0866b10" id="0866b10"></a>以經頂荷行道。忽有詔許還。既止烏程構<a 
name="0866b11" id="0866b11"></a>營寶塔。日持華偈成報往願焉。永泰元年<a 
name="0866b12" id="0866b12"></a>浙西廉使韋元甫表請。光為六郡別<span class="gaiji">&#x52C5;<!--gaiji,敕,1[束*力],2&#x52C5;,3--></span>道場<a 
name="0866b13" id="0866b13"></a>持念之首。大曆癸丑歲顏魯公真卿領郡。相<a 
name="0866b14" id="0866b14"></a>國李紳父為烏程宰。紳未<span class="gaiji">&#x671E;<!--gaiji,,1[其/月],2&#x671E;,3--></span>歲。乳病暴作而<a 
name="0866b15" id="0866b15"></a>不啼。不鑒者七辰。召光至命乳母洗滌焚<a 
name="0866b16" id="0866b16"></a>香。乃朗諷經分別功德品。遂超席而坐拱<a 
name="0866b17" id="0866b17"></a>手開眸。光授飲杯水令強乳哺之。疾乃徐<a 
name="0866b18" id="0866b18"></a>愈。光笑而謂曰。汝何願返之遄速乎。因以<a 
name="0866b19" id="0866b19"></a>光名易紳小字。貞元中紳重遊霅上。泊舟<a 
name="0866b20" id="0866b20"></a>之次。光早遲<span class="gaiji">&#x7ADA;<!--gaiji,佇,1[立*宁],2&#x7ADA;,3--></span>于溪側而笑言。戲撫之若<a 
name="0866b21" id="0866b21"></a>稚孺焉。後紳刺于吳興飲醉于館。光引<a 
name="0866b22" id="0866b22"></a>宿於道場。夜分將醒白光滿室朗然若晝。<a 
name="0866b23" id="0866b23"></a>往覘光公宴坐梵音方作。光起面門如開<a 
name="0866b24" id="0866b24"></a>毫相。經音向息光色隨斂。紳歸京相辭。光<a 
name="0866b25" id="0866b25"></a>曰。汝得徑山之言。吾則無以為諭。行矣自<a 
name="0866b26" id="0866b26"></a>愛。去留有時。他日位處廟堂。以教法為外<a 
name="0866b27" id="0866b27"></a>護乎。永貞元年十二月黑月既夕示滅于持<a 
name="0866b28" id="0866b28"></a>經道場。獸<span class="gaiji">&#x5637;<!--gaiji,嗥,1[口*(自/(犀-尸-牛)/十)],2&#x5637;,3--></span>鳥墜。山木驚振。異香芬馥信宿<a 
name="0866b29" id="0866b29"></a>不消。刺史顏防深愴悼之。光一納四十歲<a 
name="0866c01" id="0866c01"></a>無浣濯。而戒香<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>然。一飯七十載。徵驗絕<a 
name="0866c02" id="0866c02"></a>多。故相李公紳。素於空門寡信頗規僧過。<a 
name="0866c03" id="0866c03"></a>而敦重光公。自著碑題云墨詔持經大德神<a 
name="0866c04" id="0866c04"></a>異碑銘布衣楊夔書云。</p><a 
name="0866c05" id="0866c05"></a><p style="margin-left: 4em"><span class="headname">唐荊州天崇寺智燈傳</span></p><a 
name="0866c06" id="0866c06"></a><p style="text-indent: 0em; margin-left: 0em"><span class="linehead"></span>釋智燈。不知何許人也。矜莊己行嚴厲時<a 
name="0866c07" id="0866c07"></a>中。守護戒科恒持金剛般若。勤不知倦。貞<a 
name="0866c08" id="0866c08"></a>元中遇疾而死。弟子啟手猶熱。不即入木。<a 
name="0866c09" id="0866c09"></a>經七日還蘇云。初見冥中若王者。以念經<a 
name="0866c10" id="0866c10"></a>故合掌降階。因問訊曰。更容上人十年在<a 
name="0866c11" id="0866c11"></a>世。勉出生死。因問人間眾僧中後食薏苡<a 
name="0866c12" id="0866c12"></a>仁為藥食。還是已否。曰此大違本教。燈報<a 
name="0866c13" id="0866c13"></a>云。律中有正非正開遮之條如何。王曰。此<a 
name="0866c14" id="0866c14"></a>乃後人加之非佛意也。遠近聞之。渚宮僧<a 
name="0866c15" id="0866c15"></a>至有中後無有飲水者。</p><a 
name="0866c16" id="0866c16"></a><p style="text-indent: 0em; margin-left: 0em"><span class="linehead"></span>系曰。小乘尚開食五淨物。薏苡非五穀正<a 
name="0866c17" id="0866c17"></a>食也。疑其冥官因機垂誡嫌。于時比丘太<a 
name="0866c18" id="0866c18"></a>慢戒法。故此嚴警開制。實諸佛常法也。非<a 
name="0866c19" id="0866c19"></a>後人之加釀焉。</p><a 
name="0866c20" id="0866c20"></a><p><span class="juanname">宋高僧傳卷第二十四</span></p>
<hr>【經文資訊】大正藏第 50 冊 No. 2061 宋高僧傳<br>【版本記錄】CBETA 電子佛典 Rev. 1.41 (UTF8)，完成日期：2010/10/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3819.html?index=T50n2061" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2061_024 by HTTrack Website Copier/3.x [XR&CO'2008], Mon, 02 Jun 2014 23:51:52 GMT -->
</html>
