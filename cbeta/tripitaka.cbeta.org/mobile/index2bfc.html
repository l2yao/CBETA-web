<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB222_002 by HTTrack Website Copier/3.x [XR&CO'2008], Tue, 03 Jun 2014 00:38:47 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3941-2.gif?utmac=MO-30696269-4&amp;utmn=482624292&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB222_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index78c2.html?index=J29nB222_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B222 夔州臥龍字水禪師語錄 (3卷)<br/>【明 圓[矢*出]說　觀誰等錄】<br/>第 2 卷</p>
	<a href="indexc934.html?index=J29nB222_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B222" sutra_name="夔州臥龍字水禪師語錄" sutra_juan="[卷2]">　
<a 
name="0008a01" id="0008a01"></a><p><span class="juanname">夔州臥龍字水禪師語錄卷二</span></p><a 
name="0008a02" id="0008a02"></a><p style="margin-left: 4em"><span class="byline">住澧州洛浦門人寂亮錄</span></p><a 
name="0008a03" id="0008a03"></a><p style="margin-left: 2em"><span class="headname">小參</span></p><a 
name="0008a04" id="0008a04"></a><p style="text-indent: 0em; margin-left: 0em"><span class="linehead"></span>熊之可之奇之京請為胡縣君對靈小參師拈疏云<a 
name="0008a05" id="0008a05"></a>第一第二總不足論此是象山縣君生平底付與沒<a 
name="0008a06" id="0008a06"></a>量居士拈出宣畢師云縣君早修淨業持誦佛母準<a 
name="0008a07" id="0008a07"></a>提晚自知非深究正法眼臧乃於今年遣人求指訣<a 
name="0008a08" id="0008a08"></a>因教看箇不是心不是佛是箇甚麼由是力參者三<a 
name="0008a09" id="0008a09"></a>七日忽然心識不行言思路絕將座鐵山撞倒笑曰<a 
name="0008a10" id="0008a10"></a>范縣君道元來恁麼近今果然縣君病革召仲君平<a 
name="0008a11" id="0008a11"></a>原謂曰女為吾報師恩德言訖自在而脫大眾縣君<a 
name="0008a12" id="0008a12"></a>如是得不為長君孔原等慶幸乎雖然正恁麼時如<a 
name="0008a13" id="0008a13"></a>何是縣君暢快一句脫體頓超名相外一彈指頃去<a 
name="0008a14" id="0008a14"></a>來今。</p><a 
name="0008a15" id="0008a15"></a><p style="text-indent: 0em; margin-left: 1em"><span class="linehead"></span>附請疏伏以興化於親過奢無勞集眾天如於母<a 
name="0008a16" id="0008a16"></a>太煞不覺重言子母俱到情忘慈孝遂立人極之<a 
name="0008a17" id="0008a17"></a>可等痛念亡母誥封安人象山縣君胡氏內政克<a 
name="0008a18" id="0008a18"></a>修曾見褒於天語靜業夙具常夢遊於梵宮蚤稽<a 
name="0008a19" id="0008a19"></a>首佛母準提晚并心正法眼臧已解人竟俱奪但<a 
name="0008a20" id="0008a20"></a>欠灑脫自閒愧求事之未能奈無法之可說伏遇<a 
name="0008a21" id="0008a21"></a>臥龍大和尚人天眼自幽明津梁轉經有類多羅<a 
name="0008a22" id="0008a22"></a>修儀一如七佛幸蒙飛錫妄冀垂楊秦國有落艸<a 
name="0008a23" id="0008a23"></a>之談已非因子及母瞿曇申無常之偈亦曰事亡<a 
name="0008a24" id="0008a24"></a>如存知從空放下不難看對靈呼之或出於斯識<a 
name="0008a25" id="0008a25"></a>得薦母意是則名為報佛恩。</p><a 
name="0008a26" id="0008a26"></a><p style="text-indent: 0em; margin-left: 0em"><span class="linehead"></span>明道黃道婆請為星拱黃映宿居士對靈小參師拈<a 
name="0008a27" id="0008a27"></a>拄杖指云見麼星拱黃君其未死也常聽我打葛藤<a 
name="0008a28" id="0008a28"></a>其既死也亦聽我打葛藤何也盍崇禎庚午閒入我<a 
name="0008a29" id="0008a29"></a>大覺法中究心楞嚴少有入路十年於茲遂成莫逆<a 
name="0008a30" id="0008a30"></a>自吾觀之實非一生兩生結就者也又常重建棲靈<a 
name="0008b01" id="0008b01"></a>梵剎欲期仝住忽一旦攃手而去豈复嫌於久住令<a 
name="0008b02" id="0008b02"></a>人賤頻來親也疏也邪雖然佛祖不傳之事猶未指<a 
name="0008b03" id="0008b03"></a>破在复拈杖指云星拱黃君即爾儒者身身無其身<a 
name="0008b04" id="0008b04"></a>即爾菩薩形形無其形虛空仝體世界浮雲生死晝<a 
name="0008b05" id="0008b05"></a>夜形骸旅亭其來也電光爍爍其去也石火騰騰即<a 
name="0008b06" id="0008b06"></a>見仝人作來去原原委委亙常存時道婆歛手云哀<a 
name="0008b07" id="0008b07"></a>哀師云作甚麼婆云為他黃君摘楊華師便下座。</p><a 
name="0008b08" id="0008b08"></a><p style="text-indent: 0em; margin-left: 0em"><span class="linehead"></span>熊止白居士請為余道婆小參乃云止白得為吾徒<a 
name="0008b09" id="0008b09"></a>爾亦得為吾徒止白吸盡香水海爾方跳上須彌盧<a 
name="0008b10" id="0008b10"></a>顧左右云者話且置如何是道婆得力句自從埽去<a 
name="0008b11" id="0008b11"></a>雲空翳一月千江總自如。</p><a 
name="0008b12" id="0008b12"></a><p style="text-indent: 0em; margin-left: 0em"><span class="linehead"></span>張道婆請為通碧徐道臣對靈小參云者漢方脫卻<a 
name="0008b13" id="0008b13"></a>鶻臭布縿炙脂帽子便解向官潭渡裏泛石龍船逍<a 
name="0008b14" id="0008b14"></a>逍遙遙歌滄浪弄明月與性空仝游去也山僧也有<a 
name="0008b15" id="0008b15"></a>首歌曲為伊助喜遂云知音人知音人流水高山共<a 
name="0008b16" id="0008b16"></a>此心石印寺前重論舊鳳凰山下語猶深折蘆葉蕩<a 
name="0008b17" id="0008b17"></a>秋會斷送孤帆白晝雲喝一喝云低聲低聲。</p><a 
name="0008b18" id="0008b18"></a><p style="text-indent: 0em; margin-left: 0em"><span class="linehead"></span>小參問如何是西來大意師云江村漁火發照見夜<a 
name="0008b19" id="0008b19"></a>行舟乃云但盡凡心別無聖解山僧看來卻又不然<a 
name="0008b20" id="0008b20"></a>未知有底礦中有金既知有底金中有礦所以道大<a 
name="0008b21" id="0008b21"></a>事未明如喪考妣大事已明如喪考妣莫道不知有<a 
name="0008b22" id="0008b22"></a>底如此即知有底愈要精進除去無始劫來妄業流<a 
name="0008b23" id="0008b23"></a>識始有契證時節雖然當又知我宗無語句亦無一<a 
name="0008b24" id="0008b24"></a>法與人須是自家屋裏拈出始得盍天盍地不然大<a 
name="0008b25" id="0008b25"></a>有事在。</p><a 
name="0008b26" id="0008b26"></a><p style="text-indent: 0em; margin-left: 0em"><span class="linehead"></span>小參放下著莫妄想如今坐立儼然作麼生放下莫<a 
name="0008b27" id="0008b27"></a>是內六根外六塵中六識一齊放下麼僧問趙州一<a 
name="0008b28" id="0008b28"></a>物不將來時如何州云放下著僧於此寤去大眾者<a 
name="0008b29" id="0008b29"></a>便是放下底樣子雖然不可便作容易只須去盡無<a 
name="0008b30" id="0008b30"></a>始壅塞及見前流識使胸中七穴八穿蕩蕩地灑灑<a 
name="0008c01" id="0008c01"></a>地無事無為真正道人然後乃已不爾都無利益所<a 
name="0008c02" id="0008c02"></a>以道割髮須及膚翦叉宜侵體。</p><a 
name="0008c03" id="0008c03"></a><p style="text-indent: 0em; margin-left: 0em"><span class="linehead"></span>除日小參學道人非一做便休須是切之又切乃能<a 
name="0008c04" id="0008c04"></a>窮高極深古人在叢林久經磨洒然後雖住得箇院<a 
name="0008c05" id="0008c05"></a>子人猶譏為離師太早盍在師邊住一日有一日警<a 
name="0008c06" id="0008c06"></a>策故從上以今日為警策謂一年十二月於今是盡<a 
name="0008c07" id="0008c07"></a>月一月三十日於今是盡日所以鞭策道流回光自<a 
name="0008c08" id="0008c08"></a>照若不如此光會可惜兄弟也有遠來者也有近來<a 
name="0008c09" id="0008c09"></a>者仝山僧打者鼓笛須要一番磨洒一番光明始不<a 
name="0008c10" id="0008c10"></a>負初心不爾於事何益。</p><a 
name="0008c11" id="0008c11"></a><p style="text-indent: 0em; margin-left: 0em"><span class="linehead"></span>小參山僧尋常有一機不與諸佛共不與祖師共不<a 
name="0008c12" id="0008c12"></a>與天下老和尚共且道與誰共有定奪得者不妨出<a 
name="0008c13" id="0008c13"></a>來相見如無山僧自道去也今夜且燒舊臘火來朝<a 
name="0008c14" id="0008c14"></a>相賀新年人。</p><a 
name="0008c15" id="0008c15"></a><p style="text-indent: 0em; margin-left: 0em"><span class="linehead"></span>小參今之參禪學道工夫不得力此事不得明無他<a 
name="0008c16" id="0008c16"></a>盍為去不下身心自生愛染放不下家緣自起繫念<a 
name="0008c17" id="0008c17"></a>繫念起則好食戀衣愛染生則貪生畏死所以不能<a 
name="0008c18" id="0008c18"></a>自在而生死際頭亦不得力此之過也兄弟家既辦<a 
name="0008c19" id="0008c19"></a>翀霄志來者裏仝甘澹泊共守清貧須是把生死念<a 
name="0008c20" id="0008c20"></a>頭密密舉起切切窮去窮到心識不行言恩路絕不<a 
name="0008c21" id="0008c21"></a>待倒斷而自倒斷矣。</p><a 
name="0008c22" id="0008c22"></a><p style="text-indent: 0em; margin-left: 0em"><span class="linehead"></span>小參若論本分接人何須擔枷帶丑無奈今時弊病<a 
name="0008c23" id="0008c23"></a>頗多師家亦只得隨例起倒道箇此事不從佛祖經<a 
name="0008c24" id="0008c24"></a>書邊得不從他人口嘴邊得不從靜悄地裏得不從<a 
name="0008c25" id="0008c25"></a>鬧轟地裏得但除去見聞覺知屏卻咽喉脣吻見得<a 
name="0008c26" id="0008c26"></a>分曉自然不動干戈太平坐致不然還須把不明不<a 
name="0008c27" id="0008c27"></a>會底做箇生法身父母長道德聖胎或行或坐必要<a 
name="0008c28" id="0008c28"></a>覷透根源如縣嵒上撲地一驚始可謂罷參絕學真<a 
name="0008c29" id="0008c29"></a>正道人。</p><a 
name="0008c30" id="0008c30"></a><p style="text-indent: 0em; margin-left: 0em"><span class="linehead"></span>小參囊留螢火鑿壁引光世出世雖不仝向上心一<a 
name="0009a01" id="0009a01"></a>也棲靈門下既有鐙又有燭參玄上士須著猛力或<a 
name="0009a02" id="0009a02"></a>大事未明祖意未透著實參究究到無可究處自然<a 
name="0009a03" id="0009a03"></a>蕩豁可謂冷灰裏有粒豆爆枯木上有支華發豈不<a 
name="0009a04" id="0009a04"></a>是衲僧家生平慶幸邪天寒勿勞久立。</p><a 
name="0009a05" id="0009a05"></a><p style="text-indent: 0em; margin-left: 0em"><span class="linehead"></span>小參僧問如何是五宗仝道一句師云棲靈寺外諸<a 
name="0009a06" id="0009a06"></a>峰秀臨水江頭一月明如何是五宗別開一句師云<a 
name="0009a07" id="0009a07"></a>江清河濁流今昔岷嶺梁山別一宗僧喝師便打乃<a 
name="0009a08" id="0009a08"></a>云春色晴明佛祖體露秋聲送雨衲僧命門者裏辦<a 
name="0009a09" id="0009a09"></a>得分明尚無入路何況者裏未曾發足大眾你道如<a 
name="0009a10" id="0009a10"></a>何是究竟一路處處子規啼不盡家家月色照無聊。</p><a 
name="0009a11" id="0009a11"></a><p style="text-indent: 0em; margin-left: 0em"><span class="linehead"></span>小參僧問師唱誰家曲宗風嗣阿誰師云頭頂黃河<a 
name="0009a12" id="0009a12"></a>尾氐江僧云才挽雕弓意喊聲便震天師云彈子出<a 
name="0009a13" id="0009a13"></a>紅盧闍黎一命殞僧便喝師打乃云放開一步步步<a 
name="0009a14" id="0009a14"></a>登高把住一頭頭頭無路所以盡十方界只得無取<a 
name="0009a15" id="0009a15"></a>無舍始是佛祖轉身一路若不如此徒勞擔囊負缽<a 
name="0009a16" id="0009a16"></a>走東適西有甚飽參時節大眾我廣福圜制之時故<a 
name="0009a17" id="0009a17"></a>以此進女大眾若女大眾的欲明此一段大事當須<a 
name="0009a18" id="0009a18"></a>究竟不可以少為足古人三二十年始成道業豈欺<a 
name="0009a19" id="0009a19"></a>我哉珍重。</p><a 
name="0009a20" id="0009a20"></a><p style="margin-left: 2em"><span class="headname">晚參</span></p><a 
name="0009a21" id="0009a21"></a><p style="text-indent: 0em; margin-left: 0em"><span class="linehead"></span>晚參此事不論僧之與俗貴之與賤都行得只是思<a 
name="0009a22" id="0009a22"></a>慮太過不能當下領取如家居者治生<span class="corr" title='[巳&gt;已]'>已</span>遂又慮子<a 
name="0009a23" id="0009a23"></a>孫子孫羅列又慮科目科目<span class="corr" title='[巳&gt;已]'>已</span>登又慮名爵名爵既<a 
name="0009a24" id="0009a24"></a>極而世間事畢矣方欲求免生死則頭白齒黃惡有<a 
name="0009a25" id="0009a25"></a>餘年可進此道邪如不家居者欲研四諦至滅道可<a 
name="0009a26" id="0009a26"></a>已又思十二緣至還滅盡<span class="corr" title='[巳&gt;已]'>已</span>又思萬行至三觀尚矣<a 
name="0009a27" id="0009a27"></a>又思正覺至正覺方觀從前事業終是階級建化門<a 
name="0009a28" id="0009a28"></a>邊事惡有頓超之理兄弟總不如向者裏盍卻始得<a 
name="0009a29" id="0009a29"></a>疌徑。</p><a 
name="0009a30" id="0009a30"></a><p style="text-indent: 0em; margin-left: 0em"><span class="linehead"></span>晚參山僧有三轉語垂問大眾切須子細此事元來<a 
name="0009b01" id="0009b01"></a>見成何須別用工夫不用工夫如何得見成去有時<a 
name="0009b02" id="0009b02"></a>節要人作佛祖有時節不要人作佛祖者老漢是甚<a 
name="0009b03" id="0009b03"></a>麼心行至道無難唯嫌柬擇是何人語若道山僧孤<a 
name="0009b04" id="0009b04"></a>負祖師若道祖師又成柬擇。</p><a 
name="0009b05" id="0009b05"></a><p style="text-indent: 0em; margin-left: 0em"><span class="linehead"></span>晚參兄弟家都是多歷江湖久參上士不可只見一<a 
name="0009b06" id="0009b06"></a>橛便謂禽縱殺涽我已透得古人常言大事已明如<a 
name="0009b07" id="0009b07"></a>喪考妣況未明大事即作自足想邪何不趁此色力<a 
name="0009b08" id="0009b08"></a>百尺竿頭快須進步忽然虛空粉碎是時不待罷參<a 
name="0009b09" id="0009b09"></a>而自罷參矣。</p><a 
name="0009b10" id="0009b10"></a><p style="text-indent: 0em; margin-left: 0em"><span class="linehead"></span>晚參拈拄杖召眾云有麼有僧便喝師打云者樣底<a 
name="0009b11" id="0009b11"></a>有甚交涉今日不許喝豎拳豎指左右旋女人拜種<a 
name="0009b12" id="0009b12"></a>種盡是學來底只須別道始得既道不得何不精進<a 
name="0009b13" id="0009b13"></a>不見古人四十年不雜用心除二時鬻飯是雜用心<a 
name="0009b14" id="0009b14"></a>邪又不見只愁不是佛是佛何愁不解語邪。</p><a 
name="0009b15" id="0009b15"></a><p style="text-indent: 0em; margin-left: 0em"><span class="linehead"></span>晚參舉德山和尚住後因緣驀顧左右大罵云看者<a 
name="0009b16" id="0009b16"></a>桼桶把佛祖欺迕只當笈中物可惜當日仝事者不<a 
name="0009b17" id="0009b17"></a>肯左袒佛祖令伊肆意獨邁高風今七百年來亦未<a 
name="0009b18" id="0009b18"></a>有為佛祖雪屈者山僧雖生晚年必不私徇要為干<a 
name="0009b19" id="0009b19"></a>城啟闢徽猷胡不思先佛天人莫上眾聖中尊豈可<a 
name="0009b20" id="0009b20"></a>欺迕當物看乎祖師直指人心見性成佛亦可欺迕<a 
name="0009b21" id="0009b21"></a>當物看乎复顧左右云兄弟還甘此說麼若甘德山<a 
name="0009b22" id="0009b22"></a>放行早已不甘佛祖過在甚麼處有僧出師打云不<a 
name="0009b23" id="0009b23"></a>是不是又僧出師亦打云不是不是一眾芒然莫識<a 
name="0009b24" id="0009b24"></a>師意從此內外脅不至席矣。</p><a 
name="0009b25" id="0009b25"></a><p style="text-indent: 0em; margin-left: 0em"><span class="linehead"></span>晚參丈夫眉宇不作跛驢為甚透脫不得有僧以腳<a 
name="0009b26" id="0009b26"></a>打地師打兩棒云做甚麼僧才開口師复打云問意<a 
name="0009b27" id="0009b27"></a>有宗畣意攸仝是女亂做得麼且者學得底濟事不<a 
name="0009b28" id="0009b28"></a>得又有僧從東過西師亦打云者桼桶華嚴門下佛<a 
name="0009b29" id="0009b29"></a>來祖來一驗骨出鐵額銅頭不敢跨門況女溺床鬼<a 
name="0009b30" id="0009b30"></a>子欲逞神通邪又打兩棒。</p><a 
name="0009c01" id="0009c01"></a><p style="text-indent: 0em; margin-left: 0em"><span class="linehead"></span>晚參山僧學道二十餘年末上向萬峰山頂見箇無<a 
name="0009c02" id="0009c02"></a>面孔老師被他朝打三千莫打八百逼得到千里萬<a 
name="0009c03" id="0009c03"></a>里無我無人冷清清地忽地醒來乃舉杖云拾得者<a 
name="0009c04" id="0009c04"></a>箇喚作佛法從巴蜀歷荊楚也曾拈示於人只是無<a 
name="0009c05" id="0009c05"></a>人證據如今藥山寺裏新開盧韝也拈示於人亦無<a 
name="0009c06" id="0009c06"></a>人證據夜裏忽爾傷風出气不得衲被蒙頭悶得通<a 
name="0009c07" id="0009c07"></a>身汗滴天明剛才蘇息又被人問著山僧無可措手<a 
name="0009c08" id="0009c08"></a>复舉杖云又只得將者箇拈示切勿道夜來傷風今<a 
name="0009c09" id="0009c09"></a>猶噴嚏在何也者箇千聖不能傳乾坤包不得通身<a 
name="0009c10" id="0009c10"></a>是手眼亦少覷著者兄弟明見是箇拄杖不從南山<a 
name="0009c11" id="0009c11"></a>來便是北山出因甚道千聖不能傳乾坤包不得明<a 
name="0009c12" id="0009c12"></a>見是箇拄杖長則長五尺渾身似桼黑因甚道通身<a 
name="0009c13" id="0009c13"></a>是手眼亦少覷著者者裏有具眼底出來道看。</p><a 
name="0009c14" id="0009c14"></a><p style="text-indent: 0em; margin-left: 0em"><span class="linehead"></span>晚參此段大事就在諸人經行打坐處討取自是分<a 
name="0009c15" id="0009c15"></a>曉行時討取行底是甚麼坐時討取坐底是甚麼一<a 
name="0009c16" id="0009c16"></a>行一坐通身討取是甚麼如是討取則行住坐臥法<a 
name="0009c17" id="0009c17"></a>法頭頭自然綿密誠能爾者必有倒斷時節東院云<a 
name="0009c18" id="0009c18"></a>一生不離叢林十年五載不語無人喚伊作啞漢豈<a 
name="0009c19" id="0009c19"></a>欺人哉。</p><a 
name="0009c20" id="0009c20"></a><p style="text-indent: 0em; margin-left: 0em"><span class="linehead"></span>晚參一口气不來畢竟向甚麼處去此博山大師語<a 
name="0009c21" id="0009c21"></a>也兄弟家將此一句頓在面前行也此一句坐也此<a 
name="0009c22" id="0009c22"></a>一句行住坐臥通身此一句如是則手中掜著此一<a 
name="0009c23" id="0009c23"></a>句腳底蹋著此一句眼中覷著此一句耳裏聽著此<a 
name="0009c24" id="0009c24"></a>一句鼻頭嗅著此一句牙關咬著此一句未常少閒<a 
name="0009c25" id="0009c25"></a>未常少歇欲登佛祖階亦何難也只是兄弟家不能<a 
name="0009c26" id="0009c26"></a>信去山僧昔年將謂此老魔魅人今日看來何等見<a 
name="0009c27" id="0009c27"></a>成何等簡易兄弟家記取記取。</p><a 
name="0009c28" id="0009c28"></a><p style="text-indent: 0em; margin-left: 0em"><span class="linehead"></span>晚參舉龐居士偈至神通玅用運水般柴云只如早<a 
name="0009c29" id="0009c29"></a>上般柴時還得神通麼兄弟家如不會不免從頭註<a 
name="0009c30" id="0009c30"></a>破日用事無別師云還須知有惟吾自偶諧師云切<a 
name="0010a01" id="0010a01"></a>莫<span class="corr" title='[訒&gt;認]'>認</span>著頭頭非取舍師云是箇甚麼處處勿張乖師<a 
name="0010a02" id="0010a02"></a>云要且不識渠朱紫誰為號師云任從滄海變丘山<a 
name="0010a03" id="0010a03"></a>絕點埃師云光景中死漢神通與玅用師云你試道<a 
name="0010a04" id="0010a04"></a>看運水及般柴師云三生六十劫山僧如此且道是<a 
name="0010a05" id="0010a05"></a>肯老龐不肯老龐各請下一轉語。</p><a 
name="0010a06" id="0010a06"></a><p style="margin-left: 2em"><span class="headname">示眾</span></p><a 
name="0010a07" id="0010a07"></a><p style="text-indent: 0em; margin-left: 0em"><span class="linehead"></span>住指月禪寺到院日示眾拈疏云此是沒量大人將<a 
name="0010a08" id="0010a08"></a>佛祖百千三昧總向不律頭上露出倘不會知事宣<a 
name="0010a09" id="0010a09"></a>過乃云山中斫柴澗下取水自是住山本分何故卻<a 
name="0010a10" id="0010a10"></a>來者裏揭佛祖標格用開盧鉗鎚鼓得三百五百於<a 
name="0010a11" id="0010a11"></a>叢林中鬧浩浩地良久云只因使符逼非是彊出來<a 
name="0010a12" id="0010a12"></a>下座。</p><a 
name="0010a13" id="0010a13"></a><p style="text-indent: 0em; margin-left: 0em"><span class="linehead"></span>示眾惡池見僧便喝只在舌上用得武陵見僧便棒<a 
name="0010a14" id="0010a14"></a>只在手裏用得何似山僧全體用得顧左右云且那<a 
name="0010a15" id="0010a15"></a>裏是全體用得處時維那云請歸方丈與和尚道師<a 
name="0010a16" id="0010a16"></a>云歸方丈即不無要且不見全體用得處時又有沒<a 
name="0010a17" id="0010a17"></a>量居士從東過西從西過東云當甚破艸鞋止白居<a 
name="0010a18" id="0010a18"></a>士拂袖便出白拈居士喝一喝玄倩居士便掀倒禪<a 
name="0010a19" id="0010a19"></a>床退身三步師云千般萬般即不無要且不見全體<a 
name="0010a20" id="0010a20"></a>用得處。</p><a 
name="0010a21" id="0010a21"></a><p style="text-indent: 0em; margin-left: 0em"><span class="linehead"></span>示眾大凡演唱宗乘須具金剛眼擇法眼透關眼超<a 
name="0010a22" id="0010a22"></a>宗眼具此四眼始可用劍刃上事坐曲彔床有麼有<a 
name="0010a23" id="0010a23"></a>麼僧便問如何是金剛眼師云燒眼非關日精靈絕<a 
name="0010a24" id="0010a24"></a>景相如何是擇法眼師云淘沙赤金出漫謂白銅仝<a 
name="0010a25" id="0010a25"></a>如何是透關眼師云千重無留礙急水打毛毬如何<a 
name="0010a26" id="0010a26"></a>是超宗眼師云上得瞿塘峽始見眾山低。</p><a 
name="0010a27" id="0010a27"></a><p style="text-indent: 0em; margin-left: 0em"><span class="linehead"></span>示眾諸方在浩浩裏傳持藥山在物物上建立所以<a 
name="0010a28" id="0010a28"></a>在西蜀即說西蜀底法在楚澧即說楚澧底法大眾<a 
name="0010a29" id="0010a29"></a>西蜀且止你道楚澧江南江北甚麼處是法莫是艸<a 
name="0010a30" id="0010a30"></a>木叢林僧俗男女是法邪料掉沒交涉莫是風雲雨<a 
name="0010b01" id="0010b01"></a>露日月寒暑是法邪料掉沒交涉莫是前堂後殿廚<a 
name="0010b02" id="0010b02"></a>庫寮房是法邪料掉沒交涉莫是鐙籠露柱瓦由磚<a 
name="0010b03" id="0010b03"></a>頭是法邪料掉沒交涉莫是樹支子搖牛尾巴動是<a 
name="0010b04" id="0010b04"></a>法邪料掉沒交涉大眾畢竟在甚麼處道道看。</p><a 
name="0010b05" id="0010b05"></a><p style="text-indent: 0em; margin-left: 0em"><span class="linehead"></span>示眾山僧者裏有時是水上葫蘆禪有時是日中寶<a 
name="0010b06" id="0010b06"></a>石禪有時是色裏膠青禪有時是水中鹽味禪女等<a 
name="0010b07" id="0010b07"></a>合作麼生會僧出問如何是水上葫蘆禪師云才欲<a 
name="0010b08" id="0010b08"></a>進前看轉便舉頭早已失來蹤如何是日中寶石禪<a 
name="0010b09" id="0010b09"></a>師云新出河山光爛熳燒空灼地景微微如何是色<a 
name="0010b10" id="0010b10"></a>裏膠青禪師云分明漢上無雲物比擬來時翳眼睛<a 
name="0010b11" id="0010b11"></a>如何是水中鹽味禪師云晉人有舌應難辨付與多<a 
name="0010b12" id="0010b12"></a>情石女兒。</p><a 
name="0010b13" id="0010b13"></a><p style="text-indent: 0em; margin-left: 0em"><span class="linehead"></span>示眾我此大眾江湖散人聽吾偈句以為道根不可<a 
name="0010b14" id="0010b14"></a>放縱不可死心不可妄想不可執情不可四顧不可<a 
name="0010b15" id="0010b15"></a>合睛不可妄<span class="corr" title='[訒&gt;認]'>認</span>不可別尋不可憎愛不可無明不可<a 
name="0010b16" id="0010b16"></a>自欺不可非人不可不說不可動脣不可執坐不可<a 
name="0010b17" id="0010b17"></a>長行不可繫念不可起瞋無利益事決不可行豪釐<a 
name="0010b18" id="0010b18"></a>若犯打出山門。</p><a 
name="0010b19" id="0010b19"></a><p style="text-indent: 0em; margin-left: 0em"><span class="linehead"></span>示眾淨如珠清如水明如鏡煇如星皎如月杲如日<a 
name="0010b20" id="0010b20"></a>厚如地大如天虛如空深如海今之人不惟不能洞<a 
name="0010b21" id="0010b21"></a>蕩不能深遠不能光明不能皎潔且不識自心在甚<a 
name="0010b22" id="0010b22"></a>麼處是箇甚麼近有一夥識神之徒升在高座被人<a 
name="0010b23" id="0010b23"></a>逼著便胡言漢語非打即喝幾曾夢見臨濟德山竟<a 
name="0010b24" id="0010b24"></a>界來及乎教除去者伎倆更與相見必也眼瞠瞠地<a 
name="0010b25" id="0010b25"></a>似箇卜卦底見神見鬼可憐生胡不聞語不驚人切<a 
name="0010b26" id="0010b26"></a>莫開口不識真人<span class="corr" title='[母訒&gt;毋認]'>毋認</span>識神之誡歟珍重。</p><a 
name="0010b27" id="0010b27"></a><p style="text-indent: 0em; margin-left: 0em"><span class="linehead"></span>埽龍潭信祖塔示眾擎茶奉餅天王時底事分明敢<a 
name="0010b28" id="0010b28"></a>自欺今日艸<span class="corr" title='[巟&gt;荒]'>荒</span>人變色椎胸更去告阿誰顧左右云<a 
name="0010b29" id="0010b29"></a>為甚如此虛空休掘洞平地起孤<span class="gaiji">[阜-十]<!--gaiji,,1[阜-十],2&#x200A4;,3--></span>。</p><a 
name="0010b30" id="0010b30"></a><p style="text-indent: 0em; margin-left: 0em"><span class="linehead"></span>示眾吾昔侍萬峰時與象巖破雪諸人作偈頌比被<a 
name="0010c01" id="0010c01"></a>老人訶罵即自知非今諸人入來未經一月便欲逞<a 
name="0010c02" id="0010c02"></a>才作偈得不為眾中糟粕邪如禁而不止病在膏肓<a 
name="0010c03" id="0010c03"></a>難以救治。</p><a 
name="0010c04" id="0010c04"></a><p style="text-indent: 0em; margin-left: 0em"><span class="linehead"></span>示眾高高峰頂立深深海底行你道是甚麼人竟界<a 
name="0010c05" id="0010c05"></a>知與師齊減師半德知過於師方堪相授如今學人<a 
name="0010c06" id="0010c06"></a>才向門牆邊張一張便開口說是說非此等人佛謂<a 
name="0010c07" id="0010c07"></a>之可憐憫者閻羅王殿前依舊汗下何益也不如做<a 
name="0010c08" id="0010c08"></a>到佛祖田地出來說兩句光揚祖道豈不謂之丈夫<a 
name="0010c09" id="0010c09"></a>也哉若是光景中門牆上識得些子便作者般蟲豸<a 
name="0010c10" id="0010c10"></a>不惟不能為人亦且箭折弓殘於人矣時有張沒量<a 
name="0010c11" id="0010c11"></a>向前作掌埶師云放女三十棒士禮拜而去。</p><a 
name="0010c12" id="0010c12"></a><p style="text-indent: 0em; margin-left: 0em"><span class="linehead"></span>示眾莫妄想見山見水是箇甚麼眾目定動師喝云<a 
name="0010c13" id="0010c13"></a>者裏那有閒飯養你者死獃禪和<span class="corr" title='[枯&gt;拈]'>拈</span>棒便打眾淚下<a 
name="0010c14" id="0010c14"></a>師云會即會淚甚麼复打板頭一棒云將頭不猛累<a 
name="0010c15" id="0010c15"></a>及三軍。</p><a 
name="0010c16" id="0010c16"></a><p style="text-indent: 0em; margin-left: 0em"><span class="linehead"></span>因事示眾昔在中慶萬峰時知事常差負薪汲水耕<a 
name="0010c17" id="0010c17"></a>嵒種石剝筍采茶打碓牽磨知事訶責於時只不與<a 
name="0010c18" id="0010c18"></a>之爭然後始得己事了辦兄弟家念生死來此聚首<a 
name="0010c19" id="0010c19"></a>即般幾束柴未為分外何小逆竟便打不過如此是<a 
name="0010c20" id="0010c20"></a>不能放下無明種子如來訶為可憐憫者不見曹溪<a 
name="0010c21" id="0010c21"></a>掌碓雪峰執炊溈山諸老皆出行門豈盡不及兄弟<a 
name="0010c22" id="0010c22"></a>也即如長老順慶名族縫掖子孫曾二十年苦辛豈<a 
name="0010c23" id="0010c23"></a>亦不及兄弟也快須放下莫慚惶殺人好。</p><a 
name="0010c24" id="0010c24"></a><p style="text-indent: 0em; margin-left: 0em"><span class="linehead"></span>示眾趙州云諸方難見易識我者裏易見難識天皇<a 
name="0010c25" id="0010c25"></a>亦常道諸方易見易識我者裏難見難識何則不見<a 
name="0010c26" id="0010c26"></a>道佛法不是小事要在做到行到方知受用兄弟家<a 
name="0010c27" id="0010c27"></a>如欲得者箇受用用心須是微細綿密不可因循如<a 
name="0010c28" id="0010c28"></a>用心細自然日劫相倍用心密亦自然日劫相倍所<a 
name="0010c29" id="0010c29"></a>謂生死心切向上心堅自然日劫相倍兄弟家肯依<a 
name="0010c30" id="0010c30"></a>此言必也窮高極遠透徹精微發用闊大語句驚群<a 
name="0011a01" id="0011a01"></a>雖然猶有一機尚要會在。</p><a 
name="0011a02" id="0011a02"></a><p style="text-indent: 0em; margin-left: 0em"><span class="linehead"></span>示眾兄弟家喚甚麼作道器若聰明之士舉起便知<a 
name="0011a03" id="0011a03"></a>底則世知辨聰如麻如粟此等尚與情念黏著不能<a 
name="0011a04" id="0011a04"></a>遠離稍有粟米粒事在胸中日夜不安心神攪亂趙<a 
name="0011a05" id="0011a05"></a>州謂諸人被十二時使正為此輩發藥兄弟家何不<a 
name="0011a06" id="0011a06"></a>趁此鬻飯有喫把自己不明不會底急急回光返照<a 
name="0011a07" id="0011a07"></a>打起精神只要做到放光動地始可歇下如德山見<a 
name="0011a08" id="0011a08"></a>龍潭後拈一條棒佛來也打祖來也打者才是不負<a 
name="0011a09" id="0011a09"></a>行腳向上高流時寒珍重。</p><a 
name="0011a10" id="0011a10"></a><p style="text-indent: 0em; margin-left: 0em"><span class="linehead"></span>示眾學道人志須堅心須固萬年一念一念萬年如<a 
name="0011a11" id="0011a11"></a>金如石風吹不入雨打不溼到恁麼地生禽佛祖活<a 
name="0011a12" id="0011a12"></a>捉衲僧豈是分外事雖然還有一著不與道在。</p><a 
name="0011a13" id="0011a13"></a><p style="text-indent: 0em; margin-left: 0em"><span class="linehead"></span>示眾日月高縣乾坤倒卓露柱鐙籠一動一靜磚頭<a 
name="0011a14" id="0011a14"></a>瓦由或坐或行正與麼時耳其聲者死不移時利害<a 
name="0011a15" id="0011a15"></a>在甚麼處曾經一中穿楊箭乍見松毛也皺眉。</p><a 
name="0011a16" id="0011a16"></a><p style="text-indent: 0em; margin-left: 0em"><span class="linehead"></span>示眾拓缽出低頭入伶俐漢勿輕忽瓦子鼓琴蝦蟆<a 
name="0011a17" id="0011a17"></a>和曲磚頭驚起上月窟复云虛而盈剝而复若得絕<a 
name="0011a18" id="0011a18"></a>後再穌其宗不致寥落。</p><a 
name="0011a19" id="0011a19"></a><p style="text-indent: 0em; margin-left: 0em"><span class="linehead"></span>示眾諸方則難參易學藥山則難學易參所以藥山<a 
name="0011a20" id="0011a20"></a>接人不須濟下玄要洞上君臣拈拄杖豎起云見麼<a 
name="0011a21" id="0011a21"></a>十方薄伽梵一路涅槃門。</p><a 
name="0011a22" id="0011a22"></a><p style="margin-left: 2em"><span class="headname">機緣</span></p><a 
name="0011a23" id="0011a23"></a><p style="text-indent: 0em; margin-left: 0em"><span class="linehead"></span>張則堯居士問如何是落艸句師云此去牛山一里<a 
name="0011a24" id="0011a24"></a>許如何是直截句師云牛頭牛尾顛倒顛士信入。</p><a 
name="0011a25" id="0011a25"></a><p style="text-indent: 0em; margin-left: 0em"><span class="linehead"></span>開令萬時公問父母未生前不問四大消散時如何<a 
name="0011a26" id="0011a26"></a>師云到頭霜夜月任運落前谿公禮拜。</p><a 
name="0011a27" id="0011a27"></a><p style="text-indent: 0em; margin-left: 0em"><span class="linehead"></span>師睡次有陳瑞環居士至問如何是和尚家風師云<a 
name="0011a28" id="0011a28"></a>一枕齁鼾眠自足士云意旨如何師云曾無俗客到<a 
name="0011a29" id="0011a29"></a>山家。</p><a 
name="0011a30" id="0011a30"></a><p style="text-indent: 0em; margin-left: 0em"><span class="linehead"></span>問臘月三十到來如何師云雪抹山河皎竹燒節候<a 
name="0011b01" id="0011b01"></a>催進云新年佛法如何師云烏雅巢霰錦鯉臥冰。</p><a 
name="0011b02" id="0011b02"></a><p style="text-indent: 0em; margin-left: 0em"><span class="linehead"></span>問如何是體中玄師云華愛談經名解語如何是句<a 
name="0011b03" id="0011b03"></a>中玄師云龜毛牚破水中月如何是玄中玄師云蔆<a 
name="0011b04" id="0011b04"></a>角尖尖三箇叉。</p><a 
name="0011b05" id="0011b05"></a><p style="text-indent: 0em; margin-left: 0em"><span class="linehead"></span>師問新到女住甚處僧云白雲寺師云白雲也有事<a 
name="0011b06" id="0011b06"></a>僧無對。</p><a 
name="0011b07" id="0011b07"></a><p style="text-indent: 0em; margin-left: 0em"><span class="linehead"></span>問如何是諸佛出身處師低頭云<span class="gaiji">[囗@力]<!--gaiji,,1[囗@力],2&#x361E;,3--></span>。</p><a 
name="0011b08" id="0011b08"></a><p style="text-indent: 0em; margin-left: 0em"><span class="linehead"></span>古山問某甲一向自謂有箇入處及舉如何是心又<a 
name="0011b09" id="0011b09"></a>去不得過在甚處師打云是甚麼猶問過在山禮拜<a 
name="0011b10" id="0011b10"></a>師复打七棒云棒下無情聾瞶皆驚你欲思量千生<a 
name="0011b11" id="0011b11"></a>萬生。</p><a 
name="0011b12" id="0011b12"></a><p style="text-indent: 0em; margin-left: 0em"><span class="linehead"></span>問大千世界一微塵如何是一微塵師舉首云是甚<a 
name="0011b13" id="0011b13"></a>麼。</p><a 
name="0011b14" id="0011b14"></a><p style="text-indent: 0em; margin-left: 0em"><span class="linehead"></span>問萬法歸一一歸何處師云揭諦揭諦。</p><a 
name="0011b15" id="0011b15"></a><p style="text-indent: 0em; margin-left: 0em"><span class="linehead"></span>問如何是空王殿師云橫三豎四如何是空王佛師<a 
name="0011b16" id="0011b16"></a>云一二三。</p><a 
name="0011b17" id="0011b17"></a><p style="text-indent: 0em; margin-left: 0em"><span class="linehead"></span>問明歷歷黑桼桼是箇甚麼師與一蹋蹋倒僧起复<a 
name="0011b18" id="0011b18"></a>問生死不明再乞指示師掌云者無血性漢。</p><a 
name="0011b19" id="0011b19"></a><p style="text-indent: 0em; margin-left: 0em"><span class="linehead"></span>師問僧山河及大地全露法王身隨以手指地云者<a 
name="0011b20" id="0011b20"></a>是甚麼僧無對。</p><a 
name="0011b21" id="0011b21"></a><p style="text-indent: 0em; margin-left: 0em"><span class="linehead"></span>問法堂前即不問方丈裏如何師云五眼莫能見云<a 
name="0011b22" id="0011b22"></a>威音王後亦不問威音王前如何師云四野青青一<a 
name="0011b23" id="0011b23"></a>片春。</p><a 
name="0011b24" id="0011b24"></a><p style="text-indent: 0em; margin-left: 0em"><span class="linehead"></span>師開堂日張沒量居士請書雲堂額師云攃佛處乃<a 
name="0011b25" id="0011b25"></a>以衣袖左右撝云山川也是艸木也是士作虎聲便<a 
name="0011b26" id="0011b26"></a>出師云者俗流也有點气息。</p><a 
name="0011b27" id="0011b27"></a><p style="text-indent: 0em; margin-left: 0em"><span class="linehead"></span>師與胡是渠居士論次師云文章雖居士佛法須山<a 
name="0011b28" id="0011b28"></a>僧士云互用得麼師云居士哭山僧笑士便出去。</p><a 
name="0011b29" id="0011b29"></a><p style="text-indent: 0em; margin-left: 0em"><span class="linehead"></span>師與張文禪居士避暑牛山師云何不脫衣冠士云<a 
name="0011b30" id="0011b30"></a>禮也師云將謂你是箇人士叩齒而去。</p><a 
name="0011c01" id="0011c01"></a><p style="text-indent: 0em; margin-left: 0em"><span class="linehead"></span>師與熊止白玄倩山行次師指樹云喚作甚麼白云<a 
name="0011c02" id="0011c02"></a>黃荊也不識師云綠葉因甚道黃荊白乃作舞師复<a 
name="0011c03" id="0011c03"></a>問倩倩云是甚麼師云三十年後有人舉在倩亦作<a 
name="0011c04" id="0011c04"></a>舞。</p><a 
name="0011c05" id="0011c05"></a><p style="text-indent: 0em; margin-left: 0em"><span class="linehead"></span>佛侍者問某甲為甚愈參愈不得師云挑鐙撥火是<a 
name="0011c06" id="0011c06"></a>甚麼道不得。</p><a 
name="0011c07" id="0011c07"></a><p style="text-indent: 0em; margin-left: 0em"><span class="linehead"></span>師問婆子你是甚麼生底云某年師云那箇是甚麼<a 
name="0011c08" id="0011c08"></a>生底婆無對。</p><a 
name="0011c09" id="0011c09"></a><p style="text-indent: 0em; margin-left: 0em"><span class="linehead"></span>師夢入萬峰室峰問佛祖在甚麼處師便作掌埶峰<a 
name="0011c10" id="0011c10"></a>云不得動掌在甚麼處師又舉掌云好不識羞。</p><a 
name="0011c11" id="0011c11"></a><p style="text-indent: 0em; margin-left: 0em"><span class="linehead"></span>師過烏雅山問主僧山名甚麼云烏雅師云為甚不<a 
name="0011c12" id="0011c12"></a>飛去。</p><a 
name="0011c13" id="0011c13"></a><p style="text-indent: 0em; margin-left: 0em"><span class="linehead"></span>師問僧從那裏來云金雞師云來時金雞啼也未僧<a 
name="0011c14" id="0011c14"></a>無語。</p><a 
name="0011c15" id="0011c15"></a><p style="text-indent: 0em; margin-left: 0em"><span class="linehead"></span>德山僧參師云金剛祖師道甚麼僧沈吟師便打。</p><a 
name="0011c16" id="0011c16"></a><p style="text-indent: 0em; margin-left: 0em"><span class="linehead"></span>問門外人即不問如何是門裏人師厲聲云眼瞎那<a 
name="0011c17" id="0011c17"></a>僧喝師云好喝僧禮拜師便蹋倒僧起欲語師云住<a 
name="0011c18" id="0011c18"></a>住此事須是命根下刺一刀底人始得我者裏刀刃<a 
name="0011c19" id="0011c19"></a>上取人容你眨眼不得。</p><a 
name="0011c20" id="0011c20"></a><p style="text-indent: 0em; margin-left: 0em"><span class="linehead"></span>問縣嵒攃手時如何師作聽埶僧理前問師云三生<a 
name="0011c21" id="0011c21"></a>六十劫。</p><a 
name="0011c22" id="0011c22"></a><p style="text-indent: 0em; margin-left: 0em"><span class="linehead"></span>金雞啟教授參問趙州到投子子過茶州不顧侍者<a 
name="0011c23" id="0011c23"></a>過茶州為甚禮侍者三拜師云山僧亦合禮你你作<a 
name="0011c24" id="0011c24"></a>麼生會啟領玄旨有偈云复將三拜驗天人石女聞<a 
name="0011c25" id="0011c25"></a>之也斷魂赤眼波斯來何早金雞啼上鐵昆侖師然<a 
name="0011c26" id="0011c26"></a>之。</p><a 
name="0011c27" id="0011c27"></a><p style="text-indent: 0em; margin-left: 0em"><span class="linehead"></span>石林誰維那參師云鼻孔向下垂眉毛橫兩截作麼<a 
name="0011c28" id="0011c28"></a>生誰釋然禮拜云觀誰終不敢忘和尚。</p><a 
name="0011c29" id="0011c29"></a><p style="text-indent: 0em; margin-left: 0em"><span class="linehead"></span>欽山僧參師問若人識得心大地無寸土眼前是甚<a 
name="0011c30" id="0011c30"></a>麼上座有會處下一轉語來僧無對。</p><a 
name="0012a01" id="0012a01"></a><p style="text-indent: 0em; margin-left: 0em"><span class="linehead"></span>問觀世音將錢買胡餅放下手卻是饅頭時如何師<a 
name="0012a02" id="0012a02"></a>云女信不及邪。</p><a 
name="0012a03" id="0012a03"></a><p style="text-indent: 0em; margin-left: 0em"><span class="linehead"></span>慧月亮西堂問寂亮在天童曾問向上一著千聖不<a 
name="0012a04" id="0012a04"></a>傳意旨未有入路即今和尚如何指示師云輕舟浮<a 
name="0012a05" id="0012a05"></a>水面亮於言下豁然禮拜云喜得今日問過。</p><a 
name="0012a06" id="0012a06"></a><p style="text-indent: 0em; margin-left: 0em"><span class="linehead"></span>師因肩複下山遇張沒量居士問云何不累侍者師<a 
name="0012a07" id="0012a07"></a>云不欲段借人士直走而去。</p><a 
name="0012a08" id="0012a08"></a><p style="text-indent: 0em; margin-left: 0em"><span class="linehead"></span>問臨濟三玄玄沙三玄是仝是別師劈脊便打。</p><a 
name="0012a09" id="0012a09"></a><p style="text-indent: 0em; margin-left: 0em"><span class="linehead"></span>問三十日到來時如何師云縣嵒解點頭。</p><a 
name="0012a10" id="0012a10"></a><p style="text-indent: 0em; margin-left: 0em"><span class="linehead"></span>問如何是佛法大意師云一鋸葫蘆兩把瓢。</p><a 
name="0012a11" id="0012a11"></a><p style="text-indent: 0em; margin-left: 0em"><span class="linehead"></span>師問壁侍者云女會佛法麼者云去年會如今不會<a 
name="0012a12" id="0012a12"></a>師云如今為甚不會者云早無管待用會作麼師云<a 
name="0012a13" id="0012a13"></a>放女一頓者禮拜。</p><a 
name="0012a14" id="0012a14"></a><p style="text-indent: 0em; margin-left: 0em"><span class="linehead"></span>師與壁侍者山行次師問如何是正法眼臧破砂盆<a 
name="0012a15" id="0012a15"></a>你作麼生會者云某甲不是弄淖人師云不弄淖怎<a 
name="0012a16" id="0012a16"></a>見洪波者云洪波在甚麼處師以杖畫兩畫者揭涉<a 
name="0012a17" id="0012a17"></a>曰莫淹殺某甲好師頷之。</p><a 
name="0012a18" id="0012a18"></a><p style="text-indent: 0em; margin-left: 0em"><span class="linehead"></span>師因座主問溈仰九十七圓相意旨師以拂子畫相<a 
name="0012a19" id="0012a19"></a>示之主抹卻師复畫主又抹卻師云吾不畫你又作<a 
name="0012a20" id="0012a20"></a>麼生主芒然師云販私鹽漢放下著。</p><a 
name="0012a21" id="0012a21"></a><p style="text-indent: 0em; margin-left: 0em"><span class="linehead"></span>師一日舉楞嚴事究竟堅固因擊碎茶桮勘眾云你<a 
name="0012a22" id="0012a22"></a>道是堅固是不堅固若道堅固山僧已擊碎矣若道<a 
name="0012a23" id="0012a23"></a>不堅固古人為甚如此道。</p><a 
name="0012a24" id="0012a24"></a><p style="text-indent: 0em; margin-left: 0em"><span class="linehead"></span>瑞環陳居士入山師舉六祖轉識成智歌畢徵云作<a 
name="0012a25" id="0012a25"></a>麼生會士豁然云向來聞和尚恁麼舉如鐙景裏相<a 
name="0012a26" id="0012a26"></a>似今日聞和尚恁麼舉洞見和尚為人徹頂徹底處<a 
name="0012a27" id="0012a27"></a>師云試道道看士拍手大笑云莫道某甲無語好師<a 
name="0012a28" id="0012a28"></a>休去。</p><a 
name="0012a29" id="0012a29"></a><p style="text-indent: 0em; margin-left: 0em"><span class="linehead"></span>明玅陳道婆參竹篦子話有年一日於轉車處忽然<a 
name="0012a30" id="0012a30"></a>有省入山飯僧問承聞和尚打碎茶桮驗事堅固是<a 
name="0012b01" id="0012b01"></a>不師云是女作麼生婆云任從滄海變終不為師通<a 
name="0012b02" id="0012b02"></a>乃轉身禮拜而去越五年示微恙有偈曰來是誰來<a 
name="0012b03" id="0012b03"></a>去是誰去兩腳長申如是如是師聞而許之。</p><a 
name="0012b04" id="0012b04"></a><p style="text-indent: 0em; margin-left: 0em"><span class="linehead"></span>明理陳道婆入山飯僧適師為天童悟和尚舉哀燒<a 
name="0012b05" id="0012b05"></a>香畢婆入來云久仰老人今日得禮三拜師云道得<a 
name="0012b06" id="0012b06"></a>許你禮拜云恁麼不消得轉身便出。</p><a 
name="0012b07" id="0012b07"></a><p style="text-indent: 0em; margin-left: 0em"><span class="linehead"></span>明道黃道婆因乞法語師命僧持去婆接得云和尚<a 
name="0012b08" id="0012b08"></a>來也僧云在甚麼處婆擊案一下云見麼僧無語師<a 
name="0012b09" id="0012b09"></a>聞許之。</p><a 
name="0012b10" id="0012b10"></a><p style="text-indent: 0em; margin-left: 0em"><span class="linehead"></span>王道婆送子出家請師上堂畢婆指子曰且道此兒<a 
name="0012b11" id="0012b11"></a>還承當箇甚麼師便打婆自怪云也是句賊入家。</p><a 
name="0012b12" id="0012b12"></a><p style="margin-left: 2em"><span class="headname">法語</span></p><a 
name="0012b13" id="0012b13"></a><p style="margin-left: 3em"><span class="headname">示玄詞西堂</span></p><a 
name="0012b14" id="0012b14"></a><p style="text-indent: 0em; margin-left: 0em"><span class="linehead"></span>常遊楚之南北而遍覓一箇不畏毒害吞舟之鯉盡<a 
name="0012b15" id="0012b15"></a>其伎而莫之得客歲天皇山中不下千人獨一尾肥<a 
name="0012b16" id="0012b16"></a>壯赤梢頗有意於竿頭大約為文義網羅一時卒難<a 
name="0012b17" id="0012b17"></a>及第今夏率仝志將華嚴命來堅請樹法幢之於此<a 
name="0012b18" id="0012b18"></a>院又得一夏盤桓而腳跟下一似安妥第力量一時<a 
name="0012b19" id="0012b19"></a>未充乃書歷來相見之語以嘉其志山僧雖他往亦<a 
name="0012b20" id="0012b20"></a>可極力進道須待臨機大發殺活自由來尋山僧何<a 
name="0012b21" id="0012b21"></a>愁不點頭也哉。</p><a 
name="0012b22" id="0012b22"></a><p style="margin-left: 3em"><span class="headname">示參原熊居士</span></p><a 
name="0012b23" id="0012b23"></a><p style="text-indent: 0em; margin-left: 0em"><span class="linehead"></span>佛祖盛化從昔至今而聲揚萬世無有一人不深操<a 
name="0012b24" id="0012b24"></a>遠進稱了事人必也打起一片長遠鐵石精神未透<a 
name="0012b25" id="0012b25"></a>者必欲透未徹者必欲徹然後始承接得下居士既<a 
name="0012b26" id="0012b26"></a>欲為之亦必也切切諄諄萬年一念不讓楊內翰李<a 
name="0012b27" id="0012b27"></a>駙馬一絲豪許而山僧豈不忻然相印邪。</p><a 
name="0012b28" id="0012b28"></a><p style="margin-left: 3em"><span class="headname">示三和張居士<span class="note">(懋鼎)</span></span></p><a 
name="0012b29" id="0012b29"></a><p style="text-indent: 0em; margin-left: 0em"><span class="linehead"></span>一千七百則鐵饅頭打得開咬得碎何愁盡大地不<a 
name="0012b30" id="0012b30"></a>光明亦會萬物為自己矣碓嘴生華枯椿結果豈虛<a 
name="0012c01" id="0012c01"></a>語哉只怕箇綿綿纏纏於世情中膠死了則錯過生<a 
name="0012c02" id="0012c02"></a>平好消息也山僧如不道過異日又說我孤女學道<a 
name="0012c03" id="0012c03"></a>之志然必須放下滿架書與令兄沒量切磋一上又<a 
name="0012c04" id="0012c04"></a>是兩蘇在我堂裏也公其勉之。</p><a 
name="0012c05" id="0012c05"></a><p style="margin-left: 3em"><span class="headname">示自文禪人</span></p><a 
name="0012c06" id="0012c06"></a><p style="text-indent: 0em; margin-left: 0em"><span class="linehead"></span>若論此事不可以有心求不可以無心會直須將萬<a 
name="0012c07" id="0012c07"></a>法歸一一歸何處我在青州做領布縿重七斤頓在<a 
name="0012c08" id="0012c08"></a>面前行住坐臥也在面前穿衣喫飯也在面前屙屎<a 
name="0012c09" id="0012c09"></a>放尿也在面前待客迎賓也在面前無一時雜談無<a 
name="0012c10" id="0012c10"></a>一時戲論終日竟夜豎起眉頭青著嘴臉勿懈勿怠<a 
name="0012c11" id="0012c11"></a>如此做去五年十年若不寤道山僧頭在頸上女來<a 
name="0012c12" id="0012c12"></a>截取去做箇澆屎勺子。</p><a 
name="0012c13" id="0012c13"></a><p style="margin-left: 3em"><span class="headname">示玉莽熊居士</span></p><a 
name="0012c14" id="0012c14"></a><p style="text-indent: 0em; margin-left: 0em"><span class="linehead"></span>學士家道心壁直無一絲委曲無一豪私染終日浩<a 
name="0012c15" id="0012c15"></a>浩地裏於兒女叢中不著纖塵竟界住在世閒盡其<a 
name="0012c16" id="0012c16"></a>壽命七八十歲不怕病魔不畏生死學地如是可謂<a 
name="0012c17" id="0012c17"></a>不出欲界而入佛界山僧豈不羨慕也哉又云住在<a 
name="0012c18" id="0012c18"></a>世閒作事弘廣客來待之以酉僧至供之以茶謙而<a 
name="0012c19" id="0012c19"></a>有禮威而有德一步步蹋在實地上有何天堂地獄<a 
name="0012c20" id="0012c20"></a>惟只一箇本來面目與之仝生仝死無壞無滅則真<a 
name="0012c21" id="0012c21"></a>火中蓮華也。</p><a 
name="0012c22" id="0012c22"></a><p style="margin-left: 3em"><span class="headname">示見莽</span></p><a 
name="0012c23" id="0012c23"></a><p style="text-indent: 0em; margin-left: 0em"><span class="linehead"></span>真實為生死須自己衣單下看是何物行住坐臥不<a 
name="0012c24" id="0012c24"></a>可打落無事甲裏穿衣喫飯不可走入瞢懂袋中畢<a 
name="0012c25" id="0012c25"></a>竟要覷透根源見徹窠窟然後兩手禽著此物冷笑<a 
name="0012c26" id="0012c26"></a>一場來與山僧相見即不孤女勞力於此保社也。</p><a 
name="0012c27" id="0012c27"></a><p style="margin-left: 3em"><span class="headname">示會極</span></p><a 
name="0012c28" id="0012c28"></a><p style="text-indent: 0em; margin-left: 0em"><span class="linehead"></span>近墨者黑近朱者赤近飄颺學輕細近渾厚學朴實<a 
name="0012c29" id="0012c29"></a>近操持學勤習近端嚴學誠意近文藝學詩字近蓮<a 
name="0012c30" id="0012c30"></a>社學念佛苟能如此行持可謂遇竟逢緣會其至極<a 
name="0013a01" id="0013a01"></a>所言至極非從人得從人得者斷斷不是真正消息。</p><a 
name="0013a02" id="0013a02"></a><p style="margin-left: 3em"><span class="headname">示古山禪人</span></p><a 
name="0013a03" id="0013a03"></a><p style="text-indent: 0em; margin-left: 0em"><span class="linehead"></span>見山是山見水是水者箇說話明明只在目前不能<a 
name="0013a04" id="0013a04"></a>領會恰似明眼人落井相似然既不能如此只須向<a 
name="0013a05" id="0013a05"></a>目前橫看豎看三千里外撞著箇無髭須底胡子切<a 
name="0013a06" id="0013a06"></a>莫錯<span class="corr" title='[訒&gt;認]'>認</span>。</p><a 
name="0013a07" id="0013a07"></a><p style="margin-left: 2em"><span class="headname">規約</span></p><a 
name="0013a08" id="0013a08"></a><p style="text-indent: 0em; margin-left: 0em"><span class="linehead"></span>者鼓笛自我初祖東來打者不可勝紀然未免鈍置<a 
name="0013a09" id="0013a09"></a>英靈屈仝中下山僧既是他兒孫似不必以陳爛繩<a 
name="0013a10" id="0013a10"></a>黑而縛諸人於保社者也第近代以來識心紛擾不<a 
name="0013a11" id="0013a11"></a>無放蕩而縱情之極只得又將從上老和尚用過底<a 
name="0013a12" id="0013a12"></a>事件揭出惟吾徒遵之守之俟啐地折爆地斷然後<a 
name="0013a13" id="0013a13"></a>罵我魔魅人可也。</p><a 
name="0013a14" id="0013a14"></a><p style="text-indent: 0em; margin-left: 0em"><span class="linehead"></span>瞿曇老人一華垂示兩手分付以來而東西兩土代<a 
name="0013a15" id="0013a15"></a>代相承莫有一人一世而不以深進遠操洞貫古今<a 
name="0013a16" id="0013a16"></a>聲揚萬世為急務也今之禪人猶古之禪人今古<span class="gaiji">[罩-卓+千]<!--gaiji,,1[罩-卓+千],2,3--></span><a 
name="0013a17" id="0013a17"></a>閒而法範焉有不陳不嚴乎余既濫當是任不得<span class="corr" title='[己&gt;已]'>已</span><a 
name="0013a18" id="0013a18"></a>乃揭數條於僧堂諒諸人亦必不以跛腳粗漢是厭<a 
name="0013a19" id="0013a19"></a>良為賤也宜共遵之。</p><a 
name="0013a20" id="0013a20"></a><p style="margin-left: 2em"><span class="headname">佛事</span></p><a 
name="0013a21" id="0013a21"></a><p style="text-indent: 0em; margin-left: 0em"><span class="linehead"></span>自安然上座火師拈火苣云會麼者便是自安上座<a 
name="0013a22" id="0013a22"></a>本來不昧底面目其來也自安其去也自安既然正<a 
name="0013a23" id="0013a23"></a>恁麼時如何是他末後一句以火苣攛下云只此堂<a 
name="0013a24" id="0013a24"></a>堂火把子山色谿聲白燄中。</p><a 
name="0013a25" id="0013a25"></a><p style="text-indent: 0em; margin-left: 0em"><span class="linehead"></span>大覺寺定光耆宿火定光大師九十年於盛山峰頂<a 
name="0013a26" id="0013a26"></a>般弄佛祖公案如今一旦<span class="corr" title='[歛&gt;斂]'>斂</span>衣辭眾而去可謂來亦<a 
name="0013a27" id="0013a27"></a>無所從日明東嶺去亦無所至月照西村者也雖然<a 
name="0013a28" id="0013a28"></a>末後一著猶要棲靈與伊點出以火苣攛下拍手云<a 
name="0013a29" id="0013a29"></a>歸去來歸去來。</p><a 
name="0013a30" id="0013a30"></a><p><span class="juanname">夔州臥龍字水禪師語錄卷二<span class="note">(終)</span></span></p>
<hr>【經文資訊】嘉興藏第 29 冊 No. B222 夔州臥龍字水禪師語錄<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index244f.html?index=J29nB222" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB222_002 by HTTrack Website Copier/3.x [XR&CO'2008], Tue, 03 Jun 2014 00:38:47 GMT -->
</html>
