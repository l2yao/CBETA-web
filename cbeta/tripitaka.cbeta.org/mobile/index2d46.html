<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB188_014 by HTTrack Website Copier/3.x [XR&CO'2008], Tue, 03 Jun 2014 00:32:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga597a.gif?utmac=MO-30696269-4&amp;utmn=1372317693&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB188_014&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcab9-2.html?index=J26nB188_013" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B188 入就瑞白禪師語錄 (18卷)<br/>【明 明雪說　寂蘊編】<br/>第 14 卷</p>
	<a href="index224e.html?index=J26nB188_015" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B188" sutra_name="入就瑞白禪師語錄" sutra_juan="[卷14]">　
<a 
name="0803a01" id="0803a01"></a><p><span class="juanname">入就瑞白禪師語錄卷之十四</span></p><a 
name="0803a02" id="0803a02"></a><p style="margin-left: 4em"><span class="byline">明住天台護國寺嗣法門人寂蘊編</span></p><a 
name="0803a03" id="0803a03"></a><p style="margin-left: 2em"><span class="headname">書復</span></p><a 
name="0803a04" id="0803a04"></a><p style="margin-left: 3em"><span class="headname">住龍華復唐司馬存憶沈司寇何山請主白雀<a 
name="0803a05" id="0803a05"></a>寺啟</span></p><a 
name="0803a06" id="0803a06"></a><p style="text-indent: 0em; margin-left: 0em"><span class="linehead"></span>秉敕旨於靈山同扶末劫闢津梁於震旦不負初心<a 
name="0803a07" id="0803a07"></a>大道既弘諸佛咸喜恭惟大居士閣下德彌朝野道<a 
name="0803a08" id="0803a08"></a>王人天四兵摧魔外之威獰三尺稟覺王之律令世<a 
name="0803a09" id="0803a09"></a>法之中常行正法國恩之外先報佛恩宰官身柱石<a 
name="0803a10" id="0803a10"></a>一時菩提願金湯萬里似楊大年之行正令若李都<a 
name="0803a11" id="0803a11"></a>尉之近西河但愧淺陋息影半龕素愛清虛隨緣一<a 
name="0803a12" id="0803a12"></a>缽何期鼎翰謂茲道俗晦多年豈敢當陽重向人天<a 
name="0803a13" id="0803a13"></a>豎一指固是宗門有幸況復重任難堪承金湯垂護<a 
name="0803a14" id="0803a14"></a>之雅斯則有命當遵在父母未生之前實亦無法可<a 
name="0803a15" id="0803a15"></a>說先憑短牘敬謝高情。</p><a 
name="0803a16" id="0803a16"></a><p style="text-indent: 0em; margin-left: 0em"><span class="headname">　　　　附請啟</span></p><a 
name="0803a17" id="0803a17"></a><p style="text-indent: 0em; margin-left: 1em"><span class="linehead"></span>伏以萬象森羅法本周於萬古一音提唱權有屬<a 
name="0803a18" id="0803a18"></a>於一時頻伽妙響<span class="corr" title='[巳&gt;已]'>已</span>知來自鷇中獅子神威貴使<a 
name="0803a19" id="0803a19"></a>伸於窟外借人天之寶座導佛祖之弘慈眾望允<a 
name="0803a20" id="0803a20"></a>歸合詞虔請恭惟瑞白大禪師蓮座下玄珠久握<a 
name="0803a21" id="0803a21"></a>智印旁通接洞上之真傳受靈山之密囑鼻孔遼<a 
name="0803a22" id="0803a22"></a>天蘊彌天之辯慧腳跟點地露本地之風光大千<a 
name="0803a23" id="0803a23"></a>界內攝受無遺二六時中逍遙自在石室跏趺馴<a 
name="0803a24" id="0803a24"></a>扣階之猛虎孤峰嘯傲度問偈之飛仙甘露<span class="corr" title='[巳&gt;已]'>已</span>澍<a 
name="0803a25" id="0803a25"></a>於他方化雨未敷於此土行錫既臨忍杜毘耶之<a 
name="0803a26" id="0803a26"></a>口慈航在望孰恢般若之緣況道場山之法輪未<a 
name="0803a27" id="0803a27"></a>轉則湛大師之遺戀方深賴今日之宣揚補當年<a 
name="0803a28" id="0803a28"></a>之缺陷自非克家令子誰為通事舍人法華寺者<a 
name="0803a29" id="0803a29"></a>古德名區西吳勝概尼總持之發軔大光師之踵<a 
name="0803a30" id="0803a30"></a>興祥徵白雀遠符白馬之蹤瑞應青蓮不改青山<a 
name="0803b01" id="0803b01"></a>之色必逄大士始繼前修乘乎願力庶幾有志竟<a 
name="0803b02" id="0803b02"></a>成虛此覺場或者後來居上溈山主人不待下語<a 
name="0803b03" id="0803b03"></a>而決無垢居士何必結菴以招伏望憫斯緇素作<a 
name="0803b04" id="0803b04"></a>我津梁豁開戶牖拯末俗於牛車截斷眾流報深<a 
name="0803b05" id="0803b05"></a>恩於鷲嶺浴日月之光華大昭佛慧平山河之坑<a 
name="0803b06" id="0803b06"></a>坎永奠皇圖反聞聞性處處開小白之花自覺覺<a 
name="0803b07" id="0803b07"></a>他人人證菩提之果恭迎法駕特佈微忱謹啟。</p><a 
name="0803b08" id="0803b08"></a><p style="margin-left: 3em"><span class="headname">住龍華復韓太史求仲潘侍御青蓮請主白雀<a 
name="0803b09" id="0803b09"></a>寺啟</span></p><a 
name="0803b10" id="0803b10"></a><p style="text-indent: 0em; margin-left: 0em"><span class="linehead"></span>不忘囑累庶令禪德增輝悟徹本來普使法幢重豎<a 
name="0803b11" id="0803b11"></a>志扶末運力闡真風恭惟大居士閣下河山毓秀奎<a 
name="0803b12" id="0803b12"></a>璧儲精珠回玉轉綜五經廿一史于毫端霞湧雲蒸<a 
name="0803b13" id="0803b13"></a>占三百六十名為榜首洵朝端之柱石為佛教之金<a 
name="0803b14" id="0803b14"></a>湯三氏兼通儒釋道何他何自一真不昧戒定慧孰<a 
name="0803b15" id="0803b15"></a>動孰澄威音那畔悟真機今世門頭通消息不昧弘<a 
name="0803b16" id="0803b16"></a>深願力故能說法現身居士有九成伯思垂護之心<a 
name="0803b17" id="0803b17"></a>山僧乏大慧黃龍接引之力既蒙見召豈敢固辭不<a 
name="0803b18" id="0803b18"></a>揣愚衷統祈鑒炤。</p><a 
name="0803b19" id="0803b19"></a><p style="text-indent: 0em; margin-left: 0em"><span class="headname">　　　　附請啟</span></p><a 
name="0803b20" id="0803b20"></a><p style="text-indent: 0em; margin-left: 1em"><span class="linehead"></span>二十八代綱宗提佛正令百千萬人觀望示世威<a 
name="0803b21" id="0803b21"></a>儀師門無多誰敢橫分戶牖學者雖眾必須蕩盡<a 
name="0803b22" id="0803b22"></a>干戈喜來病匝之醫王重振塵中之法鼓恭惟大<a 
name="0803b23" id="0803b23"></a>師座下鶴鳴九皋河潤千里居則枯木止水晏坐<a 
name="0803b24" id="0803b24"></a>十方出則鳴鳳遊麟禎祥萬物值耆年凋落之日<a 
name="0803b25" id="0803b25"></a>當正宗冷淡之時深賴典型用銷同異滴水滴凍<a 
name="0803b26" id="0803b26"></a>原來布袋解開入淖入泥末後牢關自握鏟盡法<a 
name="0803b27" id="0803b27"></a>堂之草吹光布衲之毛莫負識痛癢之心公用布<a 
name="0803b28" id="0803b28"></a>學菩提之種子三輪普現一印頓圓驢跡坡間步<a 
name="0803b29" id="0803b29"></a>步象王腳跡雨聲蓬底點點龍女珠璣擔荷難辭<a 
name="0803b30" id="0803b30"></a>合眾拱聽謹啟。</p><a 
name="0803c01" id="0803c01"></a><p style="margin-left: 3em"><span class="headname">住龍華復孝廉史汝諧啟</span></p><a 
name="0803c02" id="0803c02"></a><p style="text-indent: 0em; margin-left: 0em"><span class="linehead"></span>受靈山之囑三才賴以匡扶秉東魯之規兩儀藉以<a 
name="0803c03" id="0803c03"></a>位育恭惟居士胸懷日月掌握權衡洞悟心宗透明<a 
name="0803c04" id="0803c04"></a>理學建法幢於越地四海欽聞護祖印於戒珠六合<a 
name="0803c05" id="0803c05"></a>仰望山野德涼學淺抱病巖阿翰墨飛神何敢違拒<a 
name="0803c06" id="0803c06"></a>謹此奉復惟祈鑒諒不悉。</p><a 
name="0803c07" id="0803c07"></a><p style="margin-left: 3em"><span class="headname">住龍華復吳太史<span class="note">(觀我)</span></span></p><a 
name="0803c08" id="0803c08"></a><p style="text-indent: 0em; margin-left: 0em"><span class="linehead"></span>接手教云教乘粗知別傳未決乞天甘露瓶一滴以<a 
name="0803c09" id="0803c09"></a>豁我盲何如夫教意宗乘原非別物恭聞老居士於<a 
name="0803c10" id="0803c10"></a>世間經書文字及三藏十二部一切修多羅皆<span class="corr" title='[巳&gt;已]'>已</span>透<a 
name="0803c11" id="0803c11"></a>徹毫無餘剩或意識之未到者不曾研究耳古云太<a 
name="0803c12" id="0803c12"></a>末蟲處處能泊惟不能泊於火燄之上眾生心處處<a 
name="0803c13" id="0803c13"></a>能緣惟不能緣於般若之上惟祈將從前所知所解<a 
name="0803c14" id="0803c14"></a>盡情放下放得潔淨然後向百不知百不會處下手<a 
name="0803c15" id="0803c15"></a>使他冷冰冰地空寂寂虛豁豁無有一法當情其本<a 
name="0803c16" id="0803c16"></a>地風光方可透露古所謂外絕諸緣內心無喘心如<a 
name="0803c17" id="0803c17"></a>墻壁乃可入道此唯在篤行不復煩贅拙偈奉覽心<a 
name="0803c18" id="0803c18"></a>意緣有量不能緣無量本色修行人去卻有無量妄<a 
name="0803c19" id="0803c19"></a>想生死根破妄涅槃城涅槃生死絕親見本來人若<a 
name="0803c20" id="0803c20"></a>見本來人魔佛俱不論有問西來意鯰魚壁上行。</p><a 
name="0803c21" id="0803c21"></a><p style="text-indent: 0em; margin-left: 0em"><span class="linehead"></span>陳居士到山云老居士精勤護法決意宗乘年雖老<a 
name="0803c22" id="0803c22"></a>而志益堅膚雖雛而心愈銳英雄之氣莫可摧也先<a 
name="0803c23" id="0803c23"></a>師塔銘向蒙慨諾今將行實一一開呈伏祈慧鑒則<a 
name="0803c24" id="0803c24"></a>先師末後一段光明全在老居士智海翻波舌鋒卓<a 
name="0803c25" id="0803c25"></a>焯日雖西而餘影留可謂圓音再振森羅萬象現金<a 
name="0803c26" id="0803c26"></a>容筆舌重宣明暗色空咸側耳宣王道釋迦道一並<a 
name="0803c27" id="0803c27"></a>拈來實相禪文字禪二俱指出法音大闡寶月流輝<a 
name="0803c28" id="0803c28"></a>後學有歸真風永扇臨楮飛神翹佇之至。</p><a 
name="0803c29" id="0803c29"></a><p style="margin-left: 3em"><span class="headname">住龍華與唐孝廉<span class="note">(祈遠)</span></span></p><a 
name="0803c30" id="0803c30"></a><p style="text-indent: 0em; margin-left: 0em"><span class="linehead"></span>即塵勞而行佛事假世相以演真乘毘目仙人相存<a 
name="0804a01" id="0804a01"></a>外道具足優婆夷不壞女流此華嚴中一真法界菩<a 
name="0804a02" id="0804a02"></a>薩子也何待易其形而後為道哉昨聞居士有出家<a 
name="0804a03" id="0804a03"></a>之志切宜止之龐居士楊大年在家成道善星比丘<a 
name="0804a04" id="0804a04"></a>雲光法師亦墮輪迴道繇心悟何分僧俗惟在居士<a 
name="0804a05" id="0804a05"></a>二六時中將個本參話頭提起力究不可斯須間斷<a 
name="0804a06" id="0804a06"></a>只向行住坐臥屙屎送尿拖著個死屍行底畢竟是<a 
name="0804a07" id="0804a07"></a>個甚麼人於此看來看去驀忽撞著自<span class="corr" title='[巳&gt;己]'>己</span><span class="gaiji">[囗@力]<!--gaiji,,1[囗@力],2&#x361E;,3--></span>始知成<a 
name="0804a08" id="0804a08"></a>佛其來舊矣。</p><a 
name="0804a09" id="0804a09"></a><p style="text-indent: 0em; margin-left: 0em"><span class="linehead"></span>薰風拂面秀萬卉之花心杲日臨頭成百木之果實<a 
name="0804a10" id="0804a10"></a>榴紅通祖意梔白顯西來護持正法人當在此時洞<a 
name="0804a11" id="0804a11"></a>然矣至囑。</p><a 
name="0804a12" id="0804a12"></a><p style="text-indent: 0em; margin-left: 0em"><span class="linehead"></span>朔風緊急<span class="corr" title='[剌&gt;刺]'>刺</span>破人人面門不知居士可知否耶知則<a 
name="0804a13" id="0804a13"></a>古榦赤條條不知依舊一團茅草亂蓬蓬去也先和<a 
name="0804a14" id="0804a14"></a>尚傳稿未審近日清否曾付梓否當旋音慰我不悉。</p><a 
name="0804a15" id="0804a15"></a><p style="margin-left: 3em"><span class="headname">囑託</span></p><a 
name="0804a16" id="0804a16"></a><p style="text-indent: 0em; margin-left: 0em"><span class="linehead"></span>弁山龍華寺承居士願力所成病朽如風燭草霜豈<a 
name="0804a17" id="0804a17"></a>長久哉今復託重永為金湯者蓋居士之誠敬居士<a 
name="0804a18" id="0804a18"></a>之信心居士之行門必為靈山記<span class="gaiji">&#x8382;<!--gaiji,,1[卄/別],2&#x8382;,3--></span>隨類現身宰官<a 
name="0804a19" id="0804a19"></a>說法乃如此也願居士如呂文正公後代不信三寶<a 
name="0804a20" id="0804a20"></a>者勿生公家生公家者個個簪纓人人冠冕作朝廷<a 
name="0804a21" id="0804a21"></a>之柱石為佛法之金湯是吾願耳然參究工夫但只<a 
name="0804a22" id="0804a22"></a>以柏樹子話時時提持勿緊勿慢久久純熟自然打<a 
name="0804a23" id="0804a23"></a>成一片有個到家時節不明時不可煩懆不可懈怠<a 
name="0804a24" id="0804a24"></a>亦不必執坐但行住坐臥無令打失為玅護法亦須<a 
name="0804a25" id="0804a25"></a>具擇法眼彼師具正知見為法門為後學須要護持<a 
name="0804a26" id="0804a26"></a>使慧命有在若彼師為利為名為處所為眷屬者此<a 
name="0804a27" id="0804a27"></a>為不淨說法也經不云乎末世之中魔王說法如恒<a 
name="0804a28" id="0804a28"></a>河沙眾生愚昧不自覺知其為護法者可不慎哉惟<a 
name="0804a29" id="0804a29"></a>祈為法門為眾生驅邪輔正是禱是幸。</p><a 
name="0804a30" id="0804a30"></a><p style="margin-left: 3em"><span class="headname">別</span></p><a 
name="0804b01" id="0804b01"></a><p style="text-indent: 0em; margin-left: 0em"><span class="linehead"></span>為眾竭力勞病臨身神倦氣微難以應接所以向深<a 
name="0804b02" id="0804b02"></a>谷以養沉痾住窮巖而盡殘喘力疾當行准在此日<a 
name="0804b03" id="0804b03"></a>龍華院事<span class="corr" title='[巳&gt;已]'>已</span>付久默全在居士力請為之庶使佛法<a 
name="0804b04" id="0804b04"></a>有人寺得其主吾願滿足故遣奇珍馳書奉達。</p><a 
name="0804b05" id="0804b05"></a><p style="margin-left: 3em"><span class="headname">住龍華復沈司寇<span class="note">(何山)</span></span></p><a 
name="0804b06" id="0804b06"></a><p style="text-indent: 0em; margin-left: 0em"><span class="linehead"></span>既知渠是我則普天之下莫非王土率土之濱莫非<a 
name="0804b07" id="0804b07"></a>王臣又謂流轉隨他去者亦是我也須知我無有我<a 
name="0804b08" id="0804b08"></a>無我之我豈妄者哉達此真我則眾流自絕矣奚把<a 
name="0804b09" id="0804b09"></a>柄之謂乎。</p><a 
name="0804b10" id="0804b10"></a><p style="margin-left: 3em"><span class="headname">住龍華復嚴比部<span class="note">(充涵)</span></span></p><a 
name="0804b11" id="0804b11"></a><p style="text-indent: 0em; margin-left: 0em"><span class="linehead"></span>西堂回持老居士尊榦及齋僧銀上山老居士功德<a 
name="0804b12" id="0804b12"></a>福壽可謂與和風並布煦日同輝矣承問參究工夫<a 
name="0804b13" id="0804b13"></a>事古云參禪無秘訣秪要生死切二六時中但只猛<a 
name="0804b14" id="0804b14"></a>著精彩莫管他閒忙得失將一句本來面目一提提<a 
name="0804b15" id="0804b15"></a>起一靠靠定只恁麼參將去行也如是參坐也如是<a 
name="0804b16" id="0804b16"></a>參動靜閒忙亦如是參參來參去日久歲深自然有<a 
name="0804b17" id="0804b17"></a>個落處至囑。</p><a 
name="0804b18" id="0804b18"></a><p style="margin-left: 3em"><span class="headname">住龍華復邢文學<span class="note">(吉先)</span></span></p><a 
name="0804b19" id="0804b19"></a><p style="text-indent: 0em; margin-left: 0em"><span class="linehead"></span>朔風彌六合霜花遍大千錦衣公子獸罏添白炭百<a 
name="0804b20" id="0804b20"></a>衲禪和藤床度饑寒正寂寥中忽接翰墨不覺喜動<a 
name="0804b21" id="0804b21"></a>眉顏寂寥翻為和風煦日矣何也喜居士於此有入<a 
name="0804b22" id="0804b22"></a>處則吾法門有賴但未知信得極否果信得極則識<a 
name="0804b23" id="0804b23"></a>得渠今正是我我今不是渠直須恁麼會方得契如<a 
name="0804b24" id="0804b24"></a>如之義矣若復向此如如中作活計正所謂錦獄安<a 
name="0804b25" id="0804b25"></a>身猶帶一重羈鎖何繇而得解脫乎古云若遇御飯<a 
name="0804b26" id="0804b26"></a>亦須吐卻直向高高山頂立足十字街頭橫身雖在<a 
name="0804b27" id="0804b27"></a>十字街橫身不妨高高山頂立足古所謂夜半正明<a 
name="0804b28" id="0804b28"></a>天曉不露正此意也如此會得須知更有向上一竅<a 
name="0804b29" id="0804b29"></a>要知向上一竅且待和風解凍後歷然還越時。</p><a 
name="0804b30" id="0804b30"></a><p style="margin-left: 3em"><span class="headname">住龍華復周廣文<span class="note">(身為)</span></span></p><a 
name="0804c01" id="0804c01"></a><p style="text-indent: 0em; margin-left: 0em"><span class="linehead"></span>接手教知居士乃個中人非汎汎可比若非親秉靈<a 
name="0804c02" id="0804c02"></a>山記<span class="gaiji">&#x8382;<!--gaiji,,1[卄/別],2&#x8382;,3--></span>曷如是哉諦觀來書見地似有眼而無足何<a 
name="0804c03" id="0804c03"></a>以故見雖精明而不能行履蓋功夫未到究竟故有<a 
name="0804c04" id="0804c04"></a>此疑耳今勸居士可將從前所知所解一切放下放<a 
name="0804c05" id="0804c05"></a>得潔潔淨淨不留絲毫觸境逢緣如空谷答響明鏡<a 
name="0804c06" id="0804c06"></a>炤像不執留不記憶來無所黏過無所從如此行去<a 
name="0804c07" id="0804c07"></a>十年廿年自然不須問人矣觀二轉語見地不無但<a 
name="0804c08" id="0804c08"></a>未剿絕果要諦當知發棒之所以須要見徹擯首座<a 
name="0804c09" id="0804c09"></a>維那落節處纔玅承五問今奉荅問生死夢幻鼎鑊<a 
name="0804c10" id="0804c10"></a>當前不能怡然答石女觀花問情緣假捏骨肉當前<a 
name="0804c11" id="0804c11"></a>豈能漠然答木人飲酒問肉身泡影凍餓當前豈能<a 
name="0804c12" id="0804c12"></a>灑然荅金佛不度爐問較量卜度撮摩虛空拂逆當<a 
name="0804c13" id="0804c13"></a>前豈能恬然荅馬蹄踏微塵問日間猶可把持夢中<a 
name="0804c14" id="0804c14"></a>不能自主事變忽生更難卒應荅明月應清波居士<a 
name="0804c15" id="0804c15"></a>若於荅語中透得不妨做個灑灑落落丈夫立地成<a 
name="0804c16" id="0804c16"></a>佛漢子其或未然切莫草草。</p><a 
name="0804c17" id="0804c17"></a><p style="text-indent: 0em; margin-left: 0em"><span class="linehead"></span>向者白雀一別清誨疏聞緬想高風日時暢望忽接<a 
name="0804c18" id="0804c18"></a>尊翰始知起居中帶恙堅修未嘗少怠真老當益壯<a 
name="0804c19" id="0804c19"></a>也來翰云所窺不無影響不能一腳踏著遇個促風<a 
name="0804c20" id="0804c20"></a>暴雨不能安閒然修行人要緊正在此耳秪恐居士<a 
name="0804c21" id="0804c21"></a>二六時中不曾回頭力究惟向文字知解邊作活計<a 
name="0804c22" id="0804c22"></a>如說藥人相似真藥現前便眼花撩亂了也居士果<a 
name="0804c23" id="0804c23"></a>要真實相應必須萬緣放下放得潔淨無餘絲毫不<a 
name="0804c24" id="0804c24"></a>存古所謂百不知百不會如此日久自有自繇分他<a 
name="0804c25" id="0804c25"></a>時閻家老子亦沒柰何不然只恐歲月蹉跎韶光難<a 
name="0804c26" id="0804c26"></a>再道力不充臨時未免忙亂可不慎歟。</p><a 
name="0804c27" id="0804c27"></a><p style="margin-left: 3em"><span class="headname">住龍華復史文學<span class="note">(穎水)</span></span></p><a 
name="0804c28" id="0804c28"></a><p style="text-indent: 0em; margin-left: 0em"><span class="linehead"></span>別來數載清敘無繇忽接尊教心中積想頓然釋矣<a 
name="0804c29" id="0804c29"></a>來書云久厭塵勞志本真諦甚喜但做工夫人於塵<a 
name="0804c30" id="0804c30"></a>勞當減處須減不必厭煩若生厭煩則愈加塵勞且<a 
name="0805a01" id="0805a01"></a>看塵中聿身而過者是甚麼人看來看去忽然看破<a 
name="0805a02" id="0805a02"></a>始信塵中能作主化外自來賓可謂真徹矣居士果<a 
name="0805a03" id="0805a03"></a>有此志當貴乎發大憤立大志直下做去自有得力<a 
name="0805a04" id="0805a04"></a>處若悠悠洋洋即來翰所云來日之短此不待山僧<a 
name="0805a05" id="0805a05"></a>重悉矣。</p><a 
name="0805a06" id="0805a06"></a><p style="margin-left: 3em"><span class="headname">住弁山復俞文學<span class="note">(浪澄)</span></span></p><a 
name="0805a07" id="0805a07"></a><p style="text-indent: 0em; margin-left: 0em"><span class="linehead"></span>接來翰知居士用心真切造詣淵微真法門之良器<a 
name="0805a08" id="0805a08"></a>也<span class="corr" title='[羡&gt;羨]'>羨</span><span class="corr" title='[羡&gt;羨]'>羨</span>承如所言生不是佛而皆心也刀不是鋤而<a 
name="0805a09" id="0805a09"></a>皆銕也瓶盤釵釧皆一金也果識金體何妨瓶盤之<a 
name="0805a10" id="0805a10"></a>殊果識目心豈礙生佛之異即生佛而真心即瓶盤<a 
name="0805a11" id="0805a11"></a>而金體何差別之有哉須知古云不是心不是佛不<a 
name="0805a12" id="0805a12"></a>是物且道居士向甚麼處著眼此處著得隻眼須知<a 
name="0805a13" id="0805a13"></a>更有向上一竅要明此一竅問取智慧二子始得。</p><a 
name="0805a14" id="0805a14"></a><p style="margin-left: 3em"><span class="headname">住弁山復丁文學<span class="note">(子敬)</span></span></p><a 
name="0805a15" id="0805a15"></a><p style="text-indent: 0em; margin-left: 0em"><span class="linehead"></span>適承佳貺謝謝來翰云身心總非無乃落空此因世<a 
name="0805a16" id="0805a16"></a>人執身心實有故吾佛破之令知身心空花當下即<a 
name="0805a17" id="0805a17"></a>歸真際豈復落于空哉又來云山河大地咸屬玅心<a 
name="0805a18" id="0805a18"></a>中之物混沌未剖向何處安身立命此處正要居士<a 
name="0805a19" id="0805a19"></a>疑著病朽聊通一線云無舌童兒解唱歌又來云寂<a 
name="0805a20" id="0805a20"></a>寂惺惺時卻似無極涵太極寂寂惺惺此乃永嘉惺<a 
name="0805a21" id="0805a21"></a>寂雙流體用一如之義總不出自心若達自心無極<a 
name="0805a22" id="0805a22"></a>太極亦在其中矣柏樹子話乃祖師向上提持不落<a 
name="0805a23" id="0805a23"></a>有無及非有非無四句須離四句百非外會取始得<a 
name="0805a24" id="0805a24"></a>如不會但秪恁麼參去自有到家時節也。</p><a 
name="0805a25" id="0805a25"></a><p style="margin-left: 3em"><span class="headname">住弁山復沈文學<span class="note">(仁叔)</span></span></p><a 
name="0805a26" id="0805a26"></a><p style="text-indent: 0em; margin-left: 0em"><span class="linehead"></span>接來翰知居士為個中事懇切真誠非宿根深厚示<a 
name="0805a27" id="0805a27"></a>現說法曷如是也<span class="corr" title='[羡&gt;羨]'>羨</span><span class="corr" title='[羡&gt;羨]'>羨</span>若論親切下手處諸佛無二<a 
name="0805a28" id="0805a28"></a>道聖人無兩心三教聖人出世莫不指一心之道也<a 
name="0805a29" id="0805a29"></a>夫心者乃當人二六時中迎賓待客折旋俯仰虛靈<a 
name="0805a30" id="0805a30"></a>不昧一段光明曾無閒然者也或有認作妄想者佛<a 
name="0805b01" id="0805b01"></a>云了心及境界或執有所得者佛云三心不可得此<a 
name="0805b02" id="0805b02"></a>不過隨時破執之語但有言說都無實義居士若要<a 
name="0805b03" id="0805b03"></a>親切下手處但將冊子上看得底解得底記得底盡<a 
name="0805b04" id="0805b04"></a>情放下楞伽所謂五法三自性俱離八識二無我俱<a 
name="0805b05" id="0805b05"></a>遣既遣既離這裏正好看個畢竟那個是我底自心<a 
name="0805b06" id="0805b06"></a>行也如是看坐也如是看穿衣喫飯如是做迎賓待<a 
name="0805b07" id="0805b07"></a>客如是做妄想起時切莫隨之亦莫厭之亦莫斷之<a 
name="0805b08" id="0805b08"></a>只莫管他但恁麼做去打成一片情境俱忘觸著磕<a 
name="0805b09" id="0805b09"></a>著忽爾<span class="gaiji">[囗@力]<!--gaiji,,1[囗@力],2&#x361E;,3--></span>地一聲始知諸佛無二道聖人無兩心也。</p><a 
name="0805b10" id="0805b10"></a><p style="margin-left: 3em"><span class="headname">住弁山復嚴文學<span class="note">(季玉)</span></span></p><a 
name="0805b11" id="0805b11"></a><p style="text-indent: 0em; margin-left: 0em"><span class="linehead"></span>接來翰知居士意氣聳聳然鋒鋩銛銛然大似一員<a 
name="0805b12" id="0805b12"></a>猛將有八面受敵之威風但未久經行陣若遇強中<a 
name="0805b13" id="0805b13"></a>強勝中勝恐被他生擒活捉則體面不雅只宜深蓄<a 
name="0805b14" id="0805b14"></a>厚養餘思淨盡般若圓明那時出頭來一棒一條痕<a 
name="0805b15" id="0805b15"></a>一掌一握血殺活自繇收放自在豈不快哉。</p><a 
name="0805b16" id="0805b16"></a><p style="margin-left: 3em"><span class="headname">住弁山復張居士</span></p><a 
name="0805b17" id="0805b17"></a><p style="text-indent: 0em; margin-left: 0em"><span class="linehead"></span>接來書知用心之深造詣之切真塵勞中丈夫也來<a 
name="0805b18" id="0805b18"></a>書云昔日聰明見解山河大地都向盤古<span class="corr" title='[巳&gt;已]'>已</span>前去了<a 
name="0805b19" id="0805b19"></a>是則固是且道盤古<span class="corr" title='[巳&gt;已]'>已</span>前是甚麼人道一句看又云<a 
name="0805b20" id="0805b20"></a>忽將佛祖化作一團沒眼耳鼻口的東西塞住三千<a 
name="0805b21" id="0805b21"></a>大千沙界既無眼耳鼻口且道足下在何處安身立<a 
name="0805b22" id="0805b22"></a>命又作麼生見聞作麼生唱飲向此無眼耳鼻口處<a 
name="0805b23" id="0805b23"></a>道得一句可來山僧手裡喫棒不然秪是意解所通<a 
name="0805b24" id="0805b24"></a>依草附木豈知佛祖之道哉。</p><a 
name="0805b25" id="0805b25"></a><p style="margin-left: 3em"><span class="headname">住弁山與湛初懷悅二居士</span></p><a 
name="0805b26" id="0805b26"></a><p style="text-indent: 0em; margin-left: 0em"><span class="linehead"></span>奔流日月舊人<span class="corr" title='[巳&gt;已]'>已</span>換新人飛箭歲時新物難同故物<a 
name="0805b27" id="0805b27"></a>若夫林間野壑抱道之士穩坐清虛恒處寂滅睹時<a 
name="0805b28" id="0805b28"></a>遷以忘意觀物改而無心萬古真常煥然不變者烏<a 
name="0805b29" id="0805b29"></a>有新舊之遷哉奉勸諸公頓發大心捨塵勞於貪嗔<a 
name="0805b30" id="0805b30"></a>愛見證佛道於戒定慧門古所謂念佛則高登極樂<a 
name="0805c01" id="0805c01"></a>造惡則永墮沉淪報應無私可不慎歟蓋謂善以薰<a 
name="0805c02" id="0805c02"></a>成惡乃習就莫待無常促至而後方省須知參禪定<a 
name="0805c03" id="0805c03"></a>然悟道持素必也生天若聽予言不枉平日知我之<a 
name="0805c04" id="0805c04"></a>深也。</p><a 
name="0805c05" id="0805c05"></a><p style="margin-left: 3em"><span class="headname">住弁山與吳居士<span class="note">(曉菴)</span></span></p><a 
name="0805c06" id="0805c06"></a><p style="text-indent: 0em; margin-left: 0em"><span class="linehead"></span>登山須到頂不到頂不知山之高入海須到底不到<a 
name="0805c07" id="0805c07"></a>底不知海之深學道須明極不明極不知道之幾微<a 
name="0805c08" id="0805c08"></a>聞汝要坐關此不可也坐關乃是養道之位汝若參<a 
name="0805c09" id="0805c09"></a>得透頂透底古今差別了了無疑方可杜門息影調<a 
name="0805c10" id="0805c10"></a>養習氣不然可謂不知其時不知其位他日莫言<span class="note">(不道)</span>。</p><a 
name="0805c11" id="0805c11"></a><p style="margin-left: 3em"><span class="headname">住弁山與首座<span class="note">(久默)</span></span></p><a 
name="0805c12" id="0805c12"></a><p style="text-indent: 0em; margin-left: 0em"><span class="linehead"></span>子承當個事必須精修造守弘揚大教以報佛祖深<a 
name="0805c13" id="0805c13"></a>恩無得效世之常輩作個座主體態說些名言因果<a 
name="0805c14" id="0805c14"></a>哄些齋公齋婆過日子也大凡住持其剎無論大小<a 
name="0805c15" id="0805c15"></a>眾不拘多寡必要率眾精嚴規矩緊密賞罰分明不<a 
name="0805c16" id="0805c16"></a>可怠惰此為主者之所當然不可濫同諸方禮儀有<a 
name="0805c17" id="0805c17"></a>所不備規矩有所不齊賞罰有所不明則住持之道<a 
name="0805c18" id="0805c18"></a>廢<span class="corr" title='[巳&gt;己]'>己</span>道安在哉。</p><a 
name="0805c19" id="0805c19"></a><p style="margin-left: 3em"><span class="headname">住弁山復禪者<span class="note">(石門)</span></span></p><a 
name="0805c20" id="0805c20"></a><p style="text-indent: 0em; margin-left: 0em"><span class="linehead"></span>接來晝云昏散昭昭未有一時清淨又云是其無生<a 
name="0805c21" id="0805c21"></a>而有生者耶永嘉云若實無生無不生既無▆不生<a 
name="0805c22" id="0805c22"></a>何厭其昏散昭昭耶當知昏散昭昭曾非別人即是<a 
name="0805c23" id="0805c23"></a>汝自<span class="corr" title='[巳&gt;己]'>己</span>昏者是汝昏散者是汝散以其有汝自性清<a 
name="0805c24" id="0805c24"></a>淨之水體故有汝妄想之波浪若無水體則妄想波<a 
name="0805c25" id="0805c25"></a>浪何處安著既知昏散非別人亦不可認著為是從<a 
name="0805c26" id="0805c26"></a>今<span class="corr" title='[巳&gt;已]'>已</span>後將昏散二念放過一邊單只以本參話頭為<a 
name="0805c27" id="0805c27"></a>懷昏也如是做散也如是做閒忙也如是做動靜也<a 
name="0805c28" id="0805c28"></a>如是做做到人我兩忘根境雙絕忽爾觸著磕著<span class="gaiji">[囗@力]<!--gaiji,,1[囗@力],2&#x361E;,3--></span><a 
name="0805c29" id="0805c29"></a>地一聲始知不汝欺也。</p><a 
name="0805c30" id="0805c30"></a><p style="margin-left: 3em"><span class="headname">住弁山復禪友悟空</span></p><a 
name="0806a01" id="0806a01"></a><p style="text-indent: 0em; margin-left: 0em"><span class="linehead"></span>和風再布煦日重新是處山增色遍地花滿岑則弁<a 
name="0806a02" id="0806a02"></a>山台嶽不隔一線矣月燈雲衣一般春色煙霞氣味<a 
name="0806a03" id="0806a03"></a>大地逍遙任他狼煙四起我國晏然何驚悸之有哉<a 
name="0806a04" id="0806a04"></a>護國之來亦不定矣直待禪堂<span class="corr" title='[巳&gt;已]'>已</span>成或可不可且看<a 
name="0806a05" id="0806a05"></a>天緣惟願鄉親緊把繩頭牢握露刃劈柏子於當處<a 
name="0806a06" id="0806a06"></a>破趙關於目前他日相逄只得呵呵。</p><a 
name="0806a07" id="0806a07"></a><a 
name="0806a08" id="0806a08"></a><a 
name="0806a09" id="0806a09"></a><a 
name="0806a10" id="0806a10"></a><p><span class="juanname">入就瑞白禪師語錄卷之十四終</span></p>
<hr>【經文資訊】嘉興藏第 26 冊 No. B188 入就瑞白禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index87bf.html?index=J26nB188" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB188_014 by HTTrack Website Copier/3.x [XR&CO'2008], Tue, 03 Jun 2014 00:32:44 GMT -->
</html>
