<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB419_002 by HTTrack Website Copier/3.x [XR&CO'2008], Tue, 03 Jun 2014 01:01:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gadd07-2.gif?utmac=MO-30696269-4&amp;utmn=869862951&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38&amp;utmp=%2Fmobile%2Findex.php%3Findex%3DJ38nB419_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe202-2.html?index=J38nB419_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B419 華嚴不厭樂禪師語錄 (3卷)<br/>【清 道樂說　德普記錄（依駒本印）】<br/>第 2 卷</p>
	<a href="index1938-2.html?index=J38nB419_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B419" sutra_name="華嚴不厭樂禪師語錄" sutra_juan="[卷2]">　
<a 
name="0545b01" id="0545b01"></a><p><span class="juanname">不厭樂禪師語錄卷二</span></p><a 
name="0545b02" id="0545b02"></a><p style="margin-left: 4em"><span class="byline">門人<span class="note">(性福淨文)</span>等編</span></p><a 
name="0545b03" id="0545b03"></a><p style="margin-left: 2em"><span class="headname">小參</span></p><a 
name="0545b04" id="0545b04"></a><p style="text-indent: 0em; margin-left: 0em"><span class="linehead"></span>自恣小參九旬禁足無繩自縛爭如者裡無拘無束<a 
name="0545b05" id="0545b05"></a>來去自由和光混俗淡薄隨緣不少菜粥免奔波損<a 
name="0545b06" id="0545b06"></a>勞碌拈拄杖召眾云龍山不慣按牛頭總要人人高<a 
name="0545b07" id="0545b07"></a>突兀。</p><a 
name="0545b08" id="0545b08"></a><p style="text-indent: 0em; margin-left: 0em"><span class="linehead"></span>為半雲和尚對靈小參驀拈拄杖云大眾半雲和尚<a 
name="0545b09" id="0545b09"></a>來也作麼生相見復靠拄杖云見麼道是半雲又背<a 
name="0545b10" id="0545b10"></a>卻拄杖道是拄杖又背卻半雲如何得恰好去以拄<a 
name="0545b11" id="0545b11"></a>杖擊案云雙桂昌昌應遠英白龍山放一枝新莫言<a 
name="0545b12" id="0545b12"></a>老榦扶疏晚更有欹昂鬱後馨喝一喝。</p><a 
name="0545b13" id="0545b13"></a><p style="text-indent: 0em; margin-left: 0em"><span class="linehead"></span>除夕舉石屋和尚道年亦窮月亦窮三十六旬窮伎<a 
name="0545b14" id="0545b14"></a>倆破除全在五更鍾古人與麼除窮未免隨他音響<a 
name="0545b15" id="0545b15"></a>有甚交涉龍山卻不與麼年不窮月不窮一年一度<a 
name="0545b16" id="0545b16"></a>喜相逢家家門上重光彩戶戶堂前倍樂鐘良久云<a 
name="0545b17" id="0545b17"></a>會麼智者應須直下薦莫教錯過此年豐新舊推遷<a 
name="0545b18" id="0545b18"></a>若明白早與龍山拄杖通一僧出眾喝一喝師隨聲<a 
name="0545b19" id="0545b19"></a>便打一僧扣鐘師掩耳歸方丈。</p><a 
name="0545b20" id="0545b20"></a><p style="text-indent: 0em; margin-left: 0em"><span class="linehead"></span>臘八盡道瞿曇今日悟誰知老漢妄情生明星換卻<a 
name="0545b21" id="0545b21"></a>光明眼寐語引癡世上人教壞許多落異見埋藏無<a 
name="0545b22" id="0545b22"></a>限入深坑禍因狼藉愈增盛怪得兒孫惡水淋。</p><a 
name="0545b23" id="0545b23"></a><p style="text-indent: 0em; margin-left: 0em"><span class="linehead"></span>明誕弘圓弘智等請小參師托起茶盃云大眾認得<a 
name="0545b24" id="0545b24"></a>這箇麼一人云是茶鐘一人云和尚請茶明誕向前<a 
name="0545b25" id="0545b25"></a>奪過置一邊桌上師展兩手笑云山僧將什麼喫茶<a 
name="0545b26" id="0545b26"></a>誕疾斟一盃茶捧於師前師云謝汝殷勤誕禮拜師<a 
name="0545b27" id="0545b27"></a>云作禮底是度茶底是誕搖手師云小心復召眾云<a 
name="0545b28" id="0545b28"></a>此箇事人人具有個個不無眼見耳聞手舞足蹈本<a 
name="0545b29" id="0545b29"></a>不差別為甚知底知不知底不知你們看他明誕不<a 
name="0545b30" id="0545b30"></a>異轉天開換地軸底手段勝是快便既為生死修行<a 
name="0545c01" id="0545c01"></a>莫作兒戲會必須個個如是始得山僧不是壓良為<a 
name="0545c02" id="0545c02"></a>賤正謂理無曲斷是即是切莫作佛法商量若作佛<a 
name="0545c03" id="0545c03"></a>法商量入地獄如箭。</p><a 
name="0545c04" id="0545c04"></a><p style="text-indent: 0em; margin-left: 0em"><span class="linehead"></span>華岩秉拂小參問滿天星斗月在甚處師以拂子打<a 
name="0545c05" id="0545c05"></a>圓相云高著眼僧擬再問師便喝乃云去來兩度腳<a 
name="0545c06" id="0545c06"></a>頭酸華岩連累屈難言今宵又命從新事也是重加<a 
name="0545c07" id="0545c07"></a>矢上尖喝一喝。</p><a 
name="0545c08" id="0545c08"></a><p style="text-indent: 0em; margin-left: 0em"><span class="linehead"></span>秉拂問大千世界一坦平因甚探竿在手師云為汝<a 
name="0545c09" id="0545c09"></a>不曾踏著進云請和尚道師云待虛空落地時向汝<a 
name="0545c10" id="0545c10"></a>道僧擬議師便打問枯木倚寒岩三冬無煖氣是何<a 
name="0545c11" id="0545c11"></a>境界師云別有風流一段奇進云婆子見個甚麼道<a 
name="0545c12" id="0545c12"></a>理便燒卻菴師云他要此話大行乃舉高峰祖上堂<a 
name="0545c13" id="0545c13"></a>云門外有一人用盡機謀要入入不得門內有一人<a 
name="0545c14" id="0545c14"></a>用盡伎倆要出出不得出不得入不得且置只如門<a 
name="0545c15" id="0545c15"></a>外人與門內人相會時如何愁人莫向愁人說說向<a 
name="0545c16" id="0545c16"></a>愁人愁殺人師云祖師與麼雖是牢關緊閉未免道<a 
name="0545c17" id="0545c17"></a>絕人荒何故既入不得出不得向甚處相會道樂卻<a 
name="0545c18" id="0545c18"></a>不然要與八字打開無一毫隔礙門外人不假機謀<a 
name="0545c19" id="0545c19"></a>要入便入門內人全無伎倆要出便出只如門外人<a 
name="0545c20" id="0545c20"></a>與門內人相會時如何車書自古同文軌四海於今<a 
name="0545c21" id="0545c21"></a>共一家擊几案下座。</p><a 
name="0545c22" id="0545c22"></a><p style="text-indent: 0em; margin-left: 0em"><span class="linehead"></span>秉拂問如何是世尊不說說師云其聲若雷如何是<a 
name="0545c23" id="0545c23"></a>迦葉不聞聞師云風行草偃世尊迦葉即今在甚處<a 
name="0545c24" id="0545c24"></a>師作聽勢僧擬議師便喝問如何是萬法歸一師豎<a 
name="0545c25" id="0545c25"></a>拂子進云一歸何處師放下拂子進云胡來胡現<span class="corr" title='[▆&gt;漢]'>漢</span><a 
name="0545c26" id="0545c26"></a>來漢現時如何師便喝僧亦喝師連喝兩喝乃展兩<a 
name="0545c27" id="0545c27"></a>手云大開方便門盡從者裏入復又手云牢關緊閉<a 
name="0545c28" id="0545c28"></a>說家裏話只如不開不閉又作麼生珍重下座。</p><a 
name="0545c29" id="0545c29"></a><p style="text-indent: 0em; margin-left: 0em"><span class="linehead"></span>出七問赤肉團上壁立萬仞還有商量分也無師云<a 
name="0545c30" id="0545c30"></a>萬里雲收午夜但有言句墮坑落塹作麼生商量師<a 
name="0546a01" id="0546a01"></a>云月明星燦長空問文殊為七佛之師因甚出女子<a 
name="0546a02" id="0546a02"></a>定不得師云人熟禮頑下界罔明因甚卻出得師云<a 
name="0546a03" id="0546a03"></a>水到渠成進云喚那箇作女子師打云死漢乃云動<a 
name="0546a04" id="0546a04"></a>則埋根千丈不動則當處生苗更須兩頭撒開中間<a 
name="0546a05" id="0546a05"></a>放下堪買草鞋行腳始得且道是什麼人境界古人<a 
name="0546a06" id="0546a06"></a>與麼明墮舌頭暗抽橫骨大似逆風把舵亦如順水<a 
name="0546a07" id="0546a07"></a>推舟道樂不與麼車不橫推理無曲斷三乘十二分<a 
name="0546a08" id="0546a08"></a>爛葛藤拋向無何有之鄉憑他牽枝引蔓千七百則<a 
name="0546a09" id="0546a09"></a>閒骨董置於黑山鬼窟裡一任打瓦鑽龜須知淨裸<a 
name="0546a10" id="0546a10"></a>裸赤灑灑沒可把動若行雲止猶谷神即不無正恁<a 
name="0546a11" id="0546a11"></a>麼時得力一句又作麼生風掃凌霜棲鳳竹寒侵徹<a 
name="0546a12" id="0546a12"></a>骨不成眠。</p><a 
name="0546a13" id="0546a13"></a><p style="text-indent: 0em; margin-left: 0em"><span class="linehead"></span>方山秉拂問楊岐偵慈明於小徑意旨如何師云大<a 
name="0546a14" id="0546a14"></a>象搏兔須與我說不說打和尚去他具何手眼敢爾<a 
name="0546a15" id="0546a15"></a>如是師云追賊擊賊你且躲避我要往那裡去是往<a 
name="0546a16" id="0546a16"></a>那裡去師云賊是小人智過君子乃云迴峰霽雪皓<a 
name="0546a17" id="0546a17"></a>月顛池祖師基業萬古徽猷捷徑法門十方趨向莫<a 
name="0546a18" id="0546a18"></a>謂難攀峻仞到者須是其人所以入此門來莫存知<a 
name="0546a19" id="0546a19"></a>解著手不得處正要提撕措足無地時恰好履踐瀠<a 
name="0546a20" id="0546a20"></a>環雙澗不減清涼浴影旁通暗舒光彩一任飛霞落<a 
name="0546a21" id="0546a21"></a>翠湫水流輝正恁麼時衲僧分上又作麼生饑餐渴<a 
name="0546a22" id="0546a22"></a>飲行搖手見雨聞風坐點頭。</p><a 
name="0546a23" id="0546a23"></a><p style="text-indent: 0em; margin-left: 0em"><span class="linehead"></span>秉拂問十世古今始終不離於當念因甚今日不知<a 
name="0546a24" id="0546a24"></a>明日事師云粥後普請薅豆無邊剎海自他不隔於<a 
name="0546a25" id="0546a25"></a>毫端因甚菴內不知菴外事師云汝從外來從內出<a 
name="0546a26" id="0546a26"></a>僧擬議師便喝乃云時維五月五節屆正端陽日到<a 
name="0546a27" id="0546a27"></a>中天暖雲收大地光路從平處險人向靜中忙霽雪<a 
name="0546a28" id="0546a28"></a>峰孤迥龍湫水自長顧眾云者般說話大似三家村<a 
name="0546a29" id="0546a29"></a>裏老樵未有衲僧氣在且道衲僧事作麼生一飽渾<a 
name="0546a30" id="0546a30"></a>忘時節度種田博飯樂平常。</p><a 
name="0546b01" id="0546b01"></a><p style="text-indent: 0em; margin-left: 0em"><span class="linehead"></span>出七秉拂問臨濟道有一人常在途中不離家舍未<a 
name="0546b02" id="0546b02"></a>審此人具甚麼手眼師云山斷雲來補進云又道有<a 
name="0546b03" id="0546b03"></a>一人常在家舍不離途中此人又具何手眼師云泉<a 
name="0546b04" id="0546b04"></a>聲雨後增進云是那一人合受人天供養師云月光<a 
name="0546b05" id="0546b05"></a>交燭焰進云只見好風來席上并無閒話落人間師<a 
name="0546b06" id="0546b06"></a>云松風曲調高乃云九十安居四十周衲僧分上作<a 
name="0546b07" id="0546b07"></a>麼酬冷灰豆爆誰承接愧我何能強出頭顧左右云<a 
name="0546b08" id="0546b08"></a>者箇頭有來頭不妨舉似大眾南嶽磚頭百丈鼻頭<a 
name="0546b09" id="0546b09"></a>黃檗棒頭臨濟拳頭夾山點頭保福低頭玄沙腳趾<a 
name="0546b10" id="0546b10"></a>頭俱胝手指頭都出不得我拂子頭且道拂子有甚<a 
name="0546b11" id="0546b11"></a>奇特復揮拂云自是不歸歸便得五湖煙景有誰爭<a 
name="0546b12" id="0546b12"></a>喝一喝。</p><a 
name="0546b13" id="0546b13"></a><p style="text-indent: 0em; margin-left: 0em"><span class="linehead"></span>小參問放出天雨四花收來地搖六震如何是禪師<a 
name="0546b14" id="0546b14"></a>云門前栽樹高遮屋隴畔牽泉直到廚滿目盡是青<a 
name="0546b15" id="0546b15"></a>山綠水如何是道師云大路一條直行逢百歲稀自<a 
name="0546b16" id="0546b16"></a>性了然如何是佛師云不寒不熱三藏拈向一邊如<a 
name="0546b17" id="0546b17"></a>何是法師云龍吟霧起虎笑風生禪道佛法既爾分<a 
name="0546b18" id="0546b18"></a>明如何保任師云好與三十進云恁麼錦上添花也<a 
name="0546b19" id="0546b19"></a>師打云再添些子僧舞具歸眾師云風顛漢如麻似<a 
name="0546b20" id="0546b20"></a>粟喝一喝下座。</p><a 
name="0546b21" id="0546b21"></a><p style="text-indent: 0em; margin-left: 0em"><span class="linehead"></span>小參問觀世音若離南海時如何師云月明午夜後<a 
name="0546b22" id="0546b22"></a>云將錢買餬餅放下是饅頭又作麼生師云日落碧<a 
name="0546b23" id="0546b23"></a>山前問今夜小參意若何師云鼓寂鐘沉更漏際風<a 
name="0546b24" id="0546b24"></a>生鈴韻響樓頭僧禮拜師乃指燭云堂堂覿面祖師<a 
name="0546b25" id="0546b25"></a>機不解承當甘自愚若也按牛頭喫草徒增怨恨為<a 
name="0546b26" id="0546b26"></a>誰癡。</p><a 
name="0546b27" id="0546b27"></a><p style="text-indent: 0em; margin-left: 0em"><span class="linehead"></span>除夕僧出師云不是不是僧擬議師便打乃橫按拄<a 
name="0546b28" id="0546b28"></a>杖云一二三四五六七七六五四三二一循環逆順<a 
name="0546b29" id="0546b29"></a>數將來數到未來無盡日正與麼時送舊迎新一句<a 
name="0546b30" id="0546b30"></a>作麼生道和光吹減舊年燈就手揭開新歲曆。</p><a 
name="0546c01" id="0546c01"></a><p style="text-indent: 0em; margin-left: 0em"><span class="linehead"></span>小參問學人疑情未決時如何師云金鳳浩浩來何<a 
name="0546c02" id="0546c02"></a>急吹得人人徹骨寒云朝參暮參直圖見性且道性<a 
name="0546c03" id="0546c03"></a>作麼生見師云畏聞廊下<span class="gaiji">[木*魚]<!--gaiji,,1[木*魚],2,3--></span>愁聽堂前板問某甲有<a 
name="0546c04" id="0546c04"></a>一問未審和尚如何師打云情知你不計得進云法<a 
name="0546c05" id="0546c05"></a>身充滿於法界因甚又道四大本空師云你道法界<a 
name="0546c06" id="0546c06"></a>有甚麼物僧呈坐具師直打出歸方丈。</p><a 
name="0546c07" id="0546c07"></a><p style="text-indent: 0em; margin-left: 0em"><span class="linehead"></span>除夕驀豎拂子云歲盡年窮無別據單單只有此為<a 
name="0546c08" id="0546c08"></a>憑掃除自<span class="corr" title='[巳&gt;己]'>己</span>閑枝葉不打他家爛葛藤豎窮三際橫<a 
name="0546c09" id="0546c09"></a>亙古今伶利漢何待指標大丈夫豈猶言顯正與麼<a 
name="0546c10" id="0546c10"></a>時三世諸佛道不著歷代祖師覷不見盡在我麈尾<a 
name="0546c11" id="0546c11"></a>隙裡放開則人天交接把住則水瀉不通只如不放<a 
name="0546c12" id="0546c12"></a>不把時如何斫卻月中桂清光轉更多。</p><a 
name="0546c13" id="0546c13"></a><p style="text-indent: 0em; margin-left: 0em"><span class="linehead"></span>解制今夜不答話問話者三十棒設有箇漢出來推<a 
name="0546c14" id="0546c14"></a>倒禪床拗折拄杖我且問你一期<span class="corr" title='[巳&gt;已]'>已</span>畢<span class="corr" title='[巳&gt;己]'>己</span>躬下事作<a 
name="0546c15" id="0546c15"></a>麼生一僧出云學人願領一棒師便打僧便喝師直<a 
name="0546c16" id="0546c16"></a>打出。</p><a 
name="0546c17" id="0546c17"></a><p style="text-indent: 0em; margin-left: 0em"><span class="linehead"></span>寓綏陽嘉瑞寺小參問僧問南泉道非物外物外非<a 
name="0546c18" id="0546c18"></a>道如何是物外道泉便打是何意旨師云夜靜水寒<a 
name="0546c19" id="0546c19"></a>魚不餌進云僧捉住棒云<span class="corr" title='[巳&gt;已]'>已</span>後莫錯打人泉云龍蛇<a 
name="0546c20" id="0546c20"></a>易辨衲子難瞞即今眾中還有難瞞者無師豎拂子<a 
name="0546c21" id="0546c21"></a>云一點瞞者箇不得乃云祖師道心隨萬境轉轉處<a 
name="0546c22" id="0546c22"></a>實能幽隨流認得性無喜亦無憂只如去歲雲峰華<a 
name="0546c23" id="0546c23"></a>岩今夏綏陽嘉瑞正是逐境隨流經寒歷暑溪山雖<a 
name="0546c24" id="0546c24"></a>異風月一般且境作麼生轉性作麼生認於斯認得<a 
name="0546c25" id="0546c25"></a>何妨者邊那邊無可不可在在處處應時作主遇緣<a 
name="0546c26" id="0546c26"></a>即宗其或未然回首朗關山上望白雲青嶂萬千重<a 
name="0546c27" id="0546c27"></a>擊案兩下。</p><a 
name="0546c28" id="0546c28"></a><p style="text-indent: 0em; margin-left: 0em"><span class="linehead"></span>小參問如何是奪人不奪境師云雲山多翠聳鳥道<a 
name="0546c29" id="0546c29"></a>絕人攀如何是奪境不奪人師云虛空無向背大道<a 
name="0546c30" id="0546c30"></a>任隨行如何是人境兩俱奪師云長天萬里無雲夜<a 
name="0547a01" id="0547a01"></a>孰共澄潭鑑影寒如何是人境俱不奪師云方袍圓<a 
name="0547a02" id="0547a02"></a>頂眾嘉瑞聚雲樓日四料蒙師指向下事如何師云<a 
name="0547a03" id="0547a03"></a>何不問向上日留與大師師便喝僧禮拜乃舉石屋<a 
name="0547a04" id="0547a04"></a>和尚道三月安居一月過園林是處綠蔭多蛙聲秪<a 
name="0547a05" id="0547a05"></a>在池塘裡試問禪流會也麼古人恁麼雖是婆心太<a 
name="0547a06" id="0547a06"></a>切未免引人向聲色堆裏埋卻有甚出頭分道樂則<a 
name="0547a07" id="0547a07"></a>不然三月安居一月遇渾然無少亦無多更須坐斷<a 
name="0547a08" id="0547a08"></a>兩頭看耀古騰今是甚麼喝一喝。</p><a 
name="0547a09" id="0547a09"></a><p style="text-indent: 0em; margin-left: 0em"><span class="linehead"></span>小參顧眾云此事不是小兒戲所謂赤身挨白刃那<a 
name="0547a10" id="0547a10"></a>容顧險防危合眼跳黃河不許停機佇思單刀直入<a 
name="0547a11" id="0547a11"></a>猶嫌鈍撒手回途早是遲只如文殊為七佛之師因<a 
name="0547a12" id="0547a12"></a>甚出女子定不得良久云嘉瑞薰風來殿閣朗橋之<a 
name="0547a13" id="0547a13"></a>下水汪洋關山大道平無險走殺英雄路轉長。</p><a 
name="0547a14" id="0547a14"></a><p style="text-indent: 0em; margin-left: 0em"><span class="linehead"></span>江南溧陽仙人山請小參執拂子云五德絲綸一信<a 
name="0547a15" id="0547a15"></a>鉤長竿香餌任拋收逢緣到處堪垂釣破浪金鱗快<a 
name="0547a16" id="0547a16"></a>合頭有麼有麼<span class="note">(問答不錄)</span>乃顧眾云欲識佛性義當觀時<a 
name="0547a17" id="0547a17"></a>節因緣時節若至其理自彰衲僧家橫擔楖栗倒握<a 
name="0547a18" id="0547a18"></a>吹毛隨處作主遇緣即宗所以永嘉云大丈夫秉慧<a 
name="0547a19" id="0547a19"></a>劍般若鋒兮金剛焰非但空摧外道心早會落卻天<a 
name="0547a20" id="0547a20"></a>魔膽具如是作略然後整規模於顛危之際聚衲子<a 
name="0547a21" id="0547a21"></a>於寂寞之中建法幢展間外之權衡立宗旨開人天<a 
name="0547a22" id="0547a22"></a>之眼目者些一一是我法兄和尚難行能行難為能<a 
name="0547a23" id="0547a23"></a>為底即今勉登此座無法可說只得聊為舉揚大眾<a 
name="0547a24" id="0547a24"></a>共知只如同成法化共證無為一句又作麼生萬國<a 
name="0547a25" id="0547a25"></a>醉心嘗大鼎相逢攜手蹈高臺喝一喝。</p><a 
name="0547a26" id="0547a26"></a><p style="text-indent: 0em; margin-left: 0em"><span class="linehead"></span>除夕靠拄杖云竿木隨身逢場作戲法不孤起障境<a 
name="0547a27" id="0547a27"></a>方生復顧拄杖云還會麼庭前柏樹意西來雪上加<a 
name="0547a28" id="0547a28"></a>霜經幾回越死超生渾未<span class="corr" title='[巳&gt;已]'>已</span>頂<span class="gaiji">[寧*頁]<!--gaiji,,1[寧*頁],2&#x29573;,3--></span>亞豎為誰開良久<a 
name="0547a29" id="0547a29"></a>云你有拄杖子我與你拄杖子富嫌千口少你無拄<a 
name="0547a30" id="0547a30"></a>杖子我奪你拄杖子貧恨一身多只如不與不奪還<a 
name="0547b01" id="0547b01"></a>有為人處也無來年更有新條在惱亂春風卒未休<a 
name="0547b02" id="0547b02"></a>卓拄杖兩下。</p><a 
name="0547b03" id="0547b03"></a><p style="margin-left: 2em"><span class="headname">機緣</span></p><a 
name="0547b04" id="0547b04"></a><p style="text-indent: 0em; margin-left: 0em"><span class="linehead"></span>天胤申居士問云有一事請教師云何事士云常聞<a 
name="0547b05" id="0547b05"></a>貴教中有無情說法話是否師云是此話世諦罕知<a 
name="0547b06" id="0547b06"></a>相公在甚處得來士云弟子在省城相會一禪師舉<a 
name="0547b07" id="0547b07"></a>此話命弟子參特來求和尚教師隨拈戒尺擊案云<a 
name="0547b08" id="0547b08"></a>居士聞麼士默然師云居士同無情去也士驚異而<a 
name="0547b09" id="0547b09"></a>去延數日復來纔進門師云且喜居士會得無情話<a 
name="0547b10" id="0547b10"></a>也士以指彈壁云和尚聞麼師喝云莫損常住壁士<a 
name="0547b11" id="0547b11"></a>禮拜師一蹋云搬磚不如篾織士應喏喏師云功虧<a 
name="0547b12" id="0547b12"></a>一簣難成九仞。</p><a 
name="0547b13" id="0547b13"></a><p style="text-indent: 0em; margin-left: 0em"><span class="linehead"></span>賀居士來進門便拜師喝云起倒作麼士云弟子年<a 
name="0547b14" id="0547b14"></a>邁特來求和尚慈悲指末後事師云汝年多少士云<a 
name="0547b15" id="0547b15"></a>七十師云父母未生汝年多少士云請問和尚尊年<a 
name="0547b16" id="0547b16"></a>多少師云山僧從無始以來至盡未來際一歲也不<a 
name="0547b17" id="0547b17"></a>少士云者莫便是末後事麼師云切忌錯會。</p><a 
name="0547b18" id="0547b18"></a><p style="text-indent: 0em; margin-left: 0em"><span class="linehead"></span>白泥縣施公來狗子把住咬公云者不是趙州狗子<a 
name="0547b19" id="0547b19"></a>師迎前云護法認得他那些不是公云他亂咬師云<a 
name="0547b20" id="0547b20"></a>好箇畜生公易色師云果然不是趙州狗子公云是<a 
name="0547b21" id="0547b21"></a>何言也元貴侍僧在旁笑師與一掌公約住云和尚<a 
name="0547b22" id="0547b22"></a>慈悲不干侍者事是某罪過師呵呵大笑云山僧罪<a 
name="0547b23" id="0547b23"></a>過次問昔丹霞原是儒客去選官途遘一僧便攜入<a 
name="0547b24" id="0547b24"></a>貴教選佛是否師云是施云某欲棄官選佛得麼師<a 
name="0547b25" id="0547b25"></a>云不得施云為甚不得師云貪他一粒米失卻半年<a 
name="0547b26" id="0547b26"></a>糧數日復來值師在縫衣便云和尚百藝俱全師云<a 
name="0547b27" id="0547b27"></a>老居士欠少那一件云弟子百不能師拈起衣角云<a 
name="0547b28" id="0547b28"></a>會得這箇麼云不會師云鴛鴦繡出從君看不把金<a 
name="0547b29" id="0547b29"></a>針度與人。</p><a 
name="0547b30" id="0547b30"></a><p style="text-indent: 0em; margin-left: 0em"><span class="linehead"></span>住高坉山時上林朱居士至值師刈茆士見便云久<a 
name="0547c01" id="0547c01"></a>響和尚到來只見刈茆漢師即把茆示云只為這箇<a 
name="0547c02" id="0547c02"></a><span class="corr" title='[剌&gt;刺]'>刺</span>人眼士便趨前打落師約住云你是誰速道士與<a 
name="0547c03" id="0547c03"></a>師一掌師拓開云山僧今日著賊士云賊賊師云非<a 
name="0547c04" id="0547c04"></a>子不能承當遂攜入菴見師將半邊鍋煮飯士云半<a 
name="0547c05" id="0547c05"></a>邊鍋內煮山川即今鍋內是甚麼師云切莫動著士<a 
name="0547c06" id="0547c06"></a>云是何意旨師云杓柄在我手裏士微笑師云降將<a 
name="0547c07" id="0547c07"></a>不斬至夜見無床師將黃茆就地鋪士云不要今日<a 
name="0547c08" id="0547c08"></a>因他禍事師云居士作一國提刑因甚被草縛士默<a 
name="0547c09" id="0547c09"></a>然師云情知你出不得士云請和尚代一語師云內<a 
name="0547c10" id="0547c10"></a>外是草切莫顛倒將錯就錯自然恰好士續云伸腳<a 
name="0547c11" id="0547c11"></a>睡倒師笑云猶出不得士便拜師云不敢士云理合<a 
name="0547c12" id="0547c12"></a>如是師云自肯始得。</p><a 
name="0547c13" id="0547c13"></a><p style="text-indent: 0em; margin-left: 0em"><span class="linehead"></span>子憨鄭居士來師云護法希駕士云久響和尚因甚<a 
name="0547c14" id="0547c14"></a>俗氣師喝云這是什麼氣士失色師云果然俗氣士<a 
name="0547c15" id="0547c15"></a>呵呵大笑師云轉見俗氣士云和尚莫壓良為賤師<a 
name="0547c16" id="0547c16"></a>云識得不為冤遂坐少頃值楊居士送茶至士云和<a 
name="0547c17" id="0547c17"></a>尚居此有人天送供只少百鳥銜花楊即合掌云請<a 
name="0547c18" id="0547c18"></a>老大人接花鄭不然師云可惜許鄭云和尚道什麼<a 
name="0547c19" id="0547c19"></a>師云依俙似曲纔堪聽又被風吹別調中鄭默然楊<a 
name="0547c20" id="0547c20"></a>云瞻之在前忽焉在後師云晴天帶雨日暮生風。</p><a 
name="0547c21" id="0547c21"></a><p style="text-indent: 0em; margin-left: 0em"><span class="linehead"></span>僧參問和尚住此多少年師云居山不計年動靜隨<a 
name="0547c22" id="0547c22"></a>朝暮僧云恁麼則亙古亙今也師指凳云坐僧禮拜<a 
name="0547c23" id="0547c23"></a>師云將謂將謂原來原來。</p><a 
name="0547c24" id="0547c24"></a><p style="text-indent: 0em; margin-left: 0em"><span class="linehead"></span>僧問如何名高坉山師云巍峨險峻僧云有何景致<a 
name="0547c25" id="0547c25"></a>師云白雲萬頃怪樹千株僧云居此何益師云一池<a 
name="0547c26" id="0547c26"></a>荷葉衣無盡數樹松花食有餘。</p><a 
name="0547c27" id="0547c27"></a><p style="text-indent: 0em; margin-left: 0em"><span class="linehead"></span>僧問如何是佛師云泥塑木彫如何是法師云紙寫<a 
name="0547c28" id="0547c28"></a>墨刻如何是僧師云穿衣喫飯僧禮拜師云恁麼會<a 
name="0547c29" id="0547c29"></a>大遠在僧云和尚為甚顛倒師云山僧住山事繁。</p><a 
name="0547c30" id="0547c30"></a><p style="text-indent: 0em; margin-left: 0em"><span class="linehead"></span>僧問如何是第一句師云汝來遲道過了也如何是<a 
name="0548a01" id="0548a01"></a>第二句師云道過了如何是第三句師云落七落八<a 
name="0548a02" id="0548a02"></a>僧禮拜師云切忌錯會且去再來僧應喏而去明日<a 
name="0548a03" id="0548a03"></a>果來擬伸問師連棒打出僧作痛聲師云這癡漢猶<a 
name="0548a04" id="0548a04"></a>嫌少在昨日向汝道了自不甘今日還來覓碗不打<a 
name="0548a05" id="0548a05"></a>更待何時僧釋然有省呈偈云一句兩句及三句落<a 
name="0548a06" id="0548a06"></a>七落八猶不契今日來討一頓槌頭破血流紅滿地<a 
name="0548a07" id="0548a07"></a>師亦與偈云血流紅滿地不是小兒戲打得汝傷心<a 
name="0548a08" id="0548a08"></a>痛罵山僧去。</p><a 
name="0548a09" id="0548a09"></a><p style="text-indent: 0em; margin-left: 0em"><span class="linehead"></span>僧問長年不出戶底是甚麼人師云是庫頭進云庫<a 
name="0548a10" id="0548a10"></a>頭因甚不出戶師云他怕客不來。</p><a 
name="0548a11" id="0548a11"></a><p style="text-indent: 0em; margin-left: 0em"><span class="linehead"></span>僧問學人明知只是答話不恰好師云用好作麼進<a 
name="0548a12" id="0548a12"></a>云怕錯師云這話恰好僧笑師云錯。</p><a 
name="0548a13" id="0548a13"></a><p style="text-indent: 0em; margin-left: 0em"><span class="linehead"></span>寓甕安穿雲寺印中大師堅留時邑侯黃公請茶罷<a 
name="0548a14" id="0548a14"></a>將碁子置桌上云請和尚來一著師即拈碁云炤將<a 
name="0548a15" id="0548a15"></a>軍黃云正是碁逢敵手難藏興琴遇知音恰好彈師<a 
name="0548a16" id="0548a16"></a>云象過河也照顧老將黃云洞中一局殘碁晚回首<a 
name="0548a17" id="0548a17"></a>依稀爛斧柯空亮長老在旁云老爺好聯師云你和<a 
name="0548a18" id="0548a18"></a>看亮無語師云可惜許。</p><a 
name="0548a19" id="0548a19"></a><p style="text-indent: 0em; margin-left: 0em"><span class="linehead"></span>遊關聖祠值三知空亮二僧呈世尊拈花頌來求削<a 
name="0548a20" id="0548a20"></a>時有一士名冷和來在後高聲云請問禪師此公案<a 
name="0548a21" id="0548a21"></a>迦葉微笑豈不與會子唯同師笑士云和尚即迦葉<a 
name="0548a22" id="0548a22"></a>師云眼花不少士云和尚莫瞞弟子師云吾無隱乎<a 
name="0548a23" id="0548a23"></a>爾士無語師復呼冷相公士應喏師云曾子來也士<a 
name="0548a24" id="0548a24"></a>禮拜稱不敢師云卻是你瞞我士云弟子實不知請<a 
name="0548a25" id="0548a25"></a>和尚指示令弟子開些茆塞師即頌云大驚小怪一<a 
name="0548a26" id="0548a26"></a>聲喧禍出私門事悄然父子干戈家國喪至今猶未<a 
name="0548a27" id="0548a27"></a>住征帆又龍虎榜中香姓字鳳皇臺上沐恩波鴛鴦<a 
name="0548a28" id="0548a28"></a>繡出從君看不露金針柰我何。</p><a 
name="0548a29" id="0548a29"></a><p style="text-indent: 0em; margin-left: 0em"><span class="linehead"></span>問僧主人公在甚麼處僧云某甲纔下單來師打云<a 
name="0548a30" id="0548a30"></a>腳跟未點地在。</p><a 
name="0548b01" id="0548b01"></a><p style="text-indent: 0em; margin-left: 0em"><span class="linehead"></span>一僧禮拜師云拜底是不拜底是僧云拜底是師云<a 
name="0548b02" id="0548b02"></a>是甚麼進云德普德普師連打兩棒云不是不是。</p><a 
name="0548b03" id="0548b03"></a><p style="margin-left: 2em"><span class="headname">拈頌</span></p><a 
name="0548b04" id="0548b04"></a><p style="text-indent: 0em; margin-left: 2em"><span class="linehead"></span>僧問首山如何是佛山云新婦騎驢阿家牽。</p><a 
name="0548b05" id="0548b05"></a><p style="text-indent: 0em; margin-left: 1em"><span class="linehead"></span>拈云盡道念祖秉羲軒之化不動干戈而定太平<a 
name="0548b06" id="0548b06"></a>殊不知被這僧一拶只得指鹿為馬認奴作郎只<a 
name="0548b07" id="0548b07"></a>如不是心不是佛不是物還他衲僧本分又作麼<a 
name="0548b08" id="0548b08"></a>生妙德尊寰宇高明朗太虛。</p><a 
name="0548b09" id="0548b09"></a><p><span class="lg">怪石稜稜逼馬蹄長安一望亂征旗更餘無限悲秋<a 
name="0548b10" id="0548b10"></a>意邊塞何年罷陣鼙</span></p><a 
name="0548b11" id="0548b11"></a><p><span class="lg">凜凜風霜皎月寒光灼破幽微秋水長天一色落霞<a 
name="0548b12" id="0548b12"></a>孤鶩齊飛</span></p><a 
name="0548b13" id="0548b13"></a><p style="text-indent: 0em; margin-left: 2em"><span class="linehead"></span>青州布衫。</p><a 
name="0548b14" id="0548b14"></a><p style="text-indent: 0em; margin-left: 1em"><span class="linehead"></span>拈云者僧窮極趙老太奢雖然問答分明爭奈衫<a 
name="0548b15" id="0548b15"></a>子話墮。</p><a 
name="0548b16" id="0548b16"></a><p><span class="lg">趙州之口太郎當亂統令人較短長衫子襤襂將不<a 
name="0548b17" id="0548b17"></a>去至今零落累諸方</span></p><a 
name="0548b18" id="0548b18"></a><p><span class="lg">七斤布衫能窄能寬風吹雨灑不濕不乾</span></p><a 
name="0548b19" id="0548b19"></a><p style="text-indent: 0em; margin-left: 2em"><span class="linehead"></span>修山主參地藏。</p><a 
name="0548b20" id="0548b20"></a><p style="text-indent: 0em; margin-left: 1em"><span class="linehead"></span>拈云終日販賣新鮮不覺翻成滯貨爭似搬罾守<a 
name="0548b21" id="0548b21"></a>店還他日有榮饒雖然如是種田博飯家常事不<a 
name="0548b22" id="0548b22"></a>是飽餐人不知。</p><a 
name="0548b23" id="0548b23"></a><p><span class="lg">風自清兮水自悠江干一釣任沉浮鯨鱗破浪貪香<a 
name="0548b24" id="0548b24"></a>餌始信冤家有對頭</span></p><a 
name="0548b25" id="0548b25"></a><p style="text-indent: 0em; margin-left: 2em"><span class="linehead"></span>無情說法。</p><a 
name="0548b26" id="0548b26"></a><p style="text-indent: 0em; margin-left: 1em"><span class="linehead"></span>拈云無情說法歷歷明明只如無眼耳鼻舌底到<a 
name="0548b27" id="0548b27"></a>來又作麼生諦聽諦聽。</p><a 
name="0548b28" id="0548b28"></a><p><span class="lg">萬樹煙雲翻貝葉一呼百諾演摩訶苟非意外相知<a 
name="0548b29" id="0548b29"></a>者徒把磚來石上磨</span></p><a 
name="0548b30" id="0548b30"></a><p style="text-indent: 0em; margin-left: 2em"><span class="linehead"></span>文殊起佛見法見被世尊威神之力攝向二鐵<a 
name="0548c01" id="0548c01"></a>圍山。</p><a 
name="0548c02" id="0548c02"></a><p style="text-indent: 0em; margin-left: 1em"><span class="linehead"></span>拈云文殊大開方便世尊坐斷兩頭雖得坐享成<a 
name="0548c03" id="0548c03"></a>功不無人荒道絕只如不作佛法見又作麼生一<a 
name="0548c04" id="0548c04"></a>念不生已話墮鐵圍當面更崔嵬。</p><a 
name="0548c05" id="0548c05"></a><p><span class="lg">不作佛見不作法見雲散天青風來水面呵呵無端<a 
name="0548c06" id="0548c06"></a>時令錯蹤晝夜滂沱不斷</span></p><a 
name="0548c07" id="0548c07"></a><p style="text-indent: 0em; margin-left: 2em"><span class="linehead"></span>世尊敕阿難持缽。</p><a 
name="0548c08" id="0548c08"></a><p style="text-indent: 0em; margin-left: 1em"><span class="linehead"></span>拈云瞿曇父子雖是有禮未免一場敗露。</p><a 
name="0548c09" id="0548c09"></a><p><span class="lg">喫飯穿衣孰不知缽盂日日濕唇皮莫言老大閑多<a 
name="0548c10" id="0548c10"></a>事貴要兒孫固踐持</span></p><a 
name="0548c11" id="0548c11"></a><p style="text-indent: 0em; margin-left: 2em"><span class="linehead"></span>應無所住而生其心。</p><a 
name="0548c12" id="0548c12"></a><p style="text-indent: 0em; margin-left: 1em"><span class="linehead"></span>拈云應無所住且置喚什麼作心愁人莫與愁人<a 
name="0548c13" id="0548c13"></a>說說與愁人愁殺人。</p><a 
name="0548c14" id="0548c14"></a><p><span class="lg">日麗普天暖風生大地涼非同香味觸豈逐色青黃<a 
name="0548c15" id="0548c15"></a>森羅萬象咸周遍今古何會有易常</span></p><a 
name="0548c16" id="0548c16"></a><p><span class="lg">煙雲日日繞山飛鳥語溪聲碎轉微更有園林閑草<a 
name="0548c17" id="0548c17"></a>木一番風雨一增肥</span></p><a 
name="0548c18" id="0548c18"></a><p style="text-indent: 0em; margin-left: 2em"><span class="linehead"></span>唯此一事實餘二則非真且道是那一事。</p><a 
name="0548c19" id="0548c19"></a><p style="text-indent: 0em; margin-left: 1em"><span class="linehead"></span>拈云咄切忌話作兩橛。</p><a 
name="0548c20" id="0548c20"></a><p><span class="lg">煙雲盡處是青天日月輪明非偶然曜古騰今誰不<a 
name="0548c21" id="0548c21"></a>見知恩孰是報恩前</span></p><a 
name="0548c22" id="0548c22"></a><p style="text-indent: 0em; margin-left: 2em"><span class="linehead"></span>百丈野狐。</p><a 
name="0548c23" id="0548c23"></a><p style="text-indent: 0em; margin-left: 1em"><span class="linehead"></span>拈云異類中來路遙知馬力坐籌幃幄事久見人<a 
name="0548c24" id="0548c24"></a>心只如有墮有脫不落不昧相去幾何一堂風冷<a 
name="0548c25" id="0548c25"></a>淡千古意分明。</p><a 
name="0548c26" id="0548c26"></a><p><span class="lg">五百生從異類遊不風流處卻風流狐疑淨盡渾無<a 
name="0548c27" id="0548c27"></a>礙火鑊爐中躍出頭</span></p><a 
name="0548c28" id="0548c28"></a><a 
name="0548c29" id="0548c29"></a><a 
name="0548c30" id="0548c30"></a><p><span class="juanname">不厭樂禪師語錄卷二終</span></p>
<hr>【經文資訊】嘉興藏第 38 冊 No. B419 華嚴不厭樂禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6307.html?index=J38nB419" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB419_002 by HTTrack Website Copier/3.x [XR&CO'2008], Tue, 03 Jun 2014 01:01:32 GMT -->
</html>
