<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB185_010 by HTTrack Website Copier/3.x [XR&CO'2008], Tue, 03 Jun 2014 00:31:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga75a8.gif?utmac=MO-30696269-4&amp;utmn=2003403710&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB185_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1f33.html?index=J26nB185_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B185 浮石禪師語錄 (10卷)<br/>【明 通賢說　行浚等編】<br/>第 10 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B185" sutra_name="浮石禪師語錄" sutra_juan="[卷10]">　
<a 
name="0617a01" id="0617a01"></a><p><span class="juanname">浮石禪師語錄卷十</span></p><a 
name="0617a02" id="0617a02"></a><p style="margin-left: 4em"><span class="byline">嗣法門人行浚等編</span></p><a 
name="0617a03" id="0617a03"></a><p style="margin-left: 2em"><span class="headname">詩偈<span class="note">(共計一百六十二首)</span></span></p><a 
name="0617a04" id="0617a04"></a><p style="margin-left: 3em"><span class="headname">五言四句<span class="note">(計十三首)</span></span></p><a 
name="0617a05" id="0617a05"></a><p style="margin-left: 4em"><span class="headname">龍池十景</span></p><a 
name="0617a06" id="0617a06"></a><p style="margin-left: 2em"><span class="headname">禹門橋</span></p><a 
name="0617a07" id="0617a07"></a><p><span class="lg">為鎖清溪水虹蜺駕碧空遊魚如過此頭角自崢嶸</span></p><a 
name="0617a08" id="0617a08"></a><p style="margin-left: 2em"><span class="headname">娑羅樹</span></p><a 
name="0617a09" id="0617a09"></a><p><span class="lg">禪林多古樹絕少是娑羅殿角亭亭立心空綠蔭多</span></p><a 
name="0617a10" id="0617a10"></a><p style="margin-left: 2em"><span class="headname">中龍池</span></p><a 
name="0617a11" id="0617a11"></a><p><span class="lg">水靜知龍隱山高暑亦寒乘時雷雨動變化入雲端</span></p><a 
name="0617a12" id="0617a12"></a><p style="margin-left: 2em"><span class="headname">分賓嶺</span></p><a 
name="0617a13" id="0617a13"></a><p><span class="lg">道人絕迎送賓主若為分極目遙千里相看嶺上雲</span></p><a 
name="0617a14" id="0617a14"></a><p style="margin-left: 2em"><span class="headname">白雲巖</span></p><a 
name="0617a15" id="0617a15"></a><p><span class="lg">片片風難動玲瓏若墜雲幾多人過此入眼不能分</span></p><a 
name="0617a16" id="0617a16"></a><p style="margin-left: 2em"><span class="headname">避暑窟</span></p><a 
name="0617a17" id="0617a17"></a><p><span class="lg">石窟藏深處炎蒸氣不侵涼風何日至颯颯動長林</span></p><a 
name="0617a18" id="0617a18"></a><p style="margin-left: 2em"><span class="headname">試心石</span></p><a 
name="0617a19" id="0617a19"></a><p><span class="lg">塊石懸空半雲根萬丈深未能忘我相到此盡沉吟</span></p><a 
name="0617a20" id="0617a20"></a><p style="margin-left: 2em"><span class="headname">憑虛閣</span></p><a 
name="0617a21" id="0617a21"></a><p><span class="lg">奇崖搆小閣時被白雲埋拾級聊憑眺天風腳下來</span></p><a 
name="0617a22" id="0617a22"></a><p style="margin-left: 2em"><span class="headname">伏虎石</span></p><a 
name="0617a23" id="0617a23"></a><p><span class="lg">怪石形如虎當途也畏人一朝能覷破從此兩忘情</span></p><a 
name="0617a24" id="0617a24"></a><p style="margin-left: 2em"><span class="headname">玉昜臺<span class="note">(玉陽本名預昜以日出先炤得名因字音相似遂誤為玉)</span></span></p><a 
name="0617a25" id="0617a25"></a><p><span class="lg">朝登玉陽臺上下一輪日俯仰萬波紅令人動心魄</span></p><a 
name="0617a26" id="0617a26"></a><p style="margin-left: 4em"><span class="headname">丁堰往如皋</span></p><a 
name="0617a27" id="0617a27"></a><p><span class="lg">聯舟風送穩天晚趁晴和行盡千株柳如皋路不多</span></p><a 
name="0617a28" id="0617a28"></a><p style="margin-left: 4em"><span class="headname">大林五旬</span></p><a 
name="0617a29" id="0617a29"></a><p><span class="lg">一片清涼地大林為所依從來塵不染何用更知非</span></p><a 
name="0617a30" id="0617a30"></a><p style="margin-left: 4em"><span class="headname">送白巖</span></p><a 
name="0617b01" id="0617b01"></a><p><span class="lg">不惜燈前別何勞訂晤期但依松竹老遠隔未曾離</span></p><a 
name="0617b02" id="0617b02"></a><p style="margin-left: 3em"><span class="headname">五言八句<span class="note">(計十三首)</span></span></p><a 
name="0617b03" id="0617b03"></a><p style="margin-left: 4em"><span class="headname">賦莖虀庵</span></p><a 
name="0617b04" id="0617b04"></a><p><span class="lg">濁富人多競清貧世見遺只知千石酒誰顧一莖虀<a 
name="0617b05" id="0617b05"></a>道向淡中得詩從閒裡思二途雖見徹取舍貴能離</span></p><a 
name="0617b06" id="0617b06"></a><p style="margin-left: 4em"><span class="headname">次荅藍田叔<span class="note">(用古韻)</span></span></p><a 
name="0617b07" id="0617b07"></a><p><span class="lg">崔白登山暖頭陀入寺寒昨朝千嶂雪今午一溪湍<a 
name="0617b08" id="0617b08"></a>凍解承和惠情忘仗力參人心多好智誰似石頭頑</span></p><a 
name="0617b09" id="0617b09"></a><p style="margin-left: 4em"><span class="headname">留別松陵眾居士</span></p><a 
name="0617b10" id="0617b10"></a><p><span class="lg">依依解纜日握別病來慵身汎嘉禾棹情留舊隱蓬<a 
name="0617b11" id="0617b11"></a>巖花空自玩蘿月暗相通千里休云隔雲開露碧峰</span></p><a 
name="0617b12" id="0617b12"></a><p style="margin-left: 4em"><span class="headname">侍師過虎溪</span></p><a 
name="0617b13" id="0617b13"></a><p><span class="lg">不辭肩負錫且喜命隨舟蒼翠雨中樹飛鳴水上鳩<a 
name="0617b14" id="0617b14"></a>但將心並洽莫論事難周山色湖光裡寧堪作浪遊</span></p><a 
name="0617b15" id="0617b15"></a><p style="margin-left: 4em"><span class="headname">宿雲岫庵遇雪</span></p><a 
name="0617b16" id="0617b16"></a><p><span class="lg">高臥不成寐唯嫌衾尚單幾翻爐內火頻壓枕邊寒<a 
name="0617b17" id="0617b17"></a>窗色疑殘月籬聲誰折竿曉來山寺外一片白林巒</span></p><a 
name="0617b18" id="0617b18"></a><p style="margin-left: 4em"><span class="headname">過祇園庵</span></p><a 
name="0617b19" id="0617b19"></a><p><span class="lg">一入祇園路迢迢直向前不經樵父指獨往杏花天<a 
name="0617b20" id="0617b20"></a>抱拙應忘世尋賢豈論年蓬門三下響打透竹籬邊</span></p><a 
name="0617b21" id="0617b21"></a><p style="margin-left: 4em"><span class="headname">過青螺庵</span></p><a 
name="0617b22" id="0617b22"></a><p><span class="lg">一村又一村過盡見籬門野路依然闊閒花元不繁<a 
name="0617b23" id="0617b23"></a>雨添新水漲風起晚鴉翻若問青螺事波心印月痕</span></p><a 
name="0617b24" id="0617b24"></a><p style="margin-left: 4em"><span class="headname">送鼓峰之徑山</span></p><a 
name="0617b25" id="0617b25"></a><p><span class="lg">解瓢分碧澗冷處自能知未得同山住臨行怨路歧<a 
name="0617b26" id="0617b26"></a>崚嶒蠻石面屈曲老杉枝泉水聲長暗雲中聽者誰</span></p><a 
name="0617b27" id="0617b27"></a><p style="margin-left: 4em"><span class="headname">師住三仙眾以詩賀次韻酬之</span></p><a 
name="0617b28" id="0617b28"></a><p><span class="lg">老朽多飄泊恬然了宿緣豈耽塵世欲猶寄海門天<a 
name="0617b29" id="0617b29"></a>廣惠前朝寺三仙昔日賢逢人恁麼舉離此別無禪</span></p><a 
name="0617b30" id="0617b30"></a><p style="margin-left: 4em"><span class="headname">賦得有約不來過夜半</span></p><a 
name="0617c01" id="0617c01"></a><p><span class="lg">白日空閒放故將今夕期琪花難獨賞珂月待聯詩<a 
name="0617c02" id="0617c02"></a>風響如敲戶月移疑到墀三更空倚望不省竟何之</span></p><a 
name="0617c03" id="0617c03"></a><p style="margin-left: 4em"><span class="headname">寄族兄</span></p><a 
name="0617c04" id="0617c04"></a><p><span class="lg">殊居無百里相見每更年自覺情疏淡誰知惜比肩<a 
name="0617c05" id="0617c05"></a>鶴髮成閒事童心了舊緣一條家裡路須省快加鞭</span></p><a 
name="0617c06" id="0617c06"></a><p style="margin-left: 4em"><span class="headname">次詹叔臧居士</span></p><a 
name="0617c07" id="0617c07"></a><p><span class="lg">於世惟甘弱干戈不用持失猶吾所貴得豈彼能遺<a 
name="0617c08" id="0617c08"></a>道自情空著才因壓眾辭母煩他處覓只禮自心師</span></p><a 
name="0617c09" id="0617c09"></a><p style="margin-left: 4em"><span class="headname">秋雨赴請</span></p><a 
name="0617c10" id="0617c10"></a><p><span class="lg">好日晴偏少貪程帶雨過黃花庭賞未紅蓼岸看多<a 
name="0617c11" id="0617c11"></a>否極時當泰年高志不磨世緣唯我薄難免笑<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span></span></p><a 
name="0617c12" id="0617c12"></a><p style="margin-left: 3em"><span class="headname">七言四句<span class="note">(計七十三首)</span></span></p><a 
name="0617c13" id="0617c13"></a><p style="margin-left: 4em"><span class="headname">山居</span></p><a 
name="0617c14" id="0617c14"></a><p><span class="lg">一庵結搆四山中面面芙蓉插碧空秪許野人歌白<a 
name="0617c15" id="0617c15"></a>雪更無遊客駐青驄</span></p><a 
name="0617c16" id="0617c16"></a><p style="text-indent: 0em; margin-left: 0em"><span class="headname">　　又</span></p><a 
name="0617c17" id="0617c17"></a><p><span class="lg">掃除轇轕坐山窗列祖因之建法幢大道本無取舍<a 
name="0617c18" id="0617c18"></a>執初機習重要渠降</span></p><a 
name="0617c19" id="0617c19"></a><p style="text-indent: 0em; margin-left: 0em"><span class="headname">　　又</span></p><a 
name="0617c20" id="0617c20"></a><p><span class="lg">巢雲野鳥下階墀知我生臺有法施漸近僧雛就手<a 
name="0617c21" id="0617c21"></a>食一回食飽上高枝</span></p><a 
name="0617c22" id="0617c22"></a><p style="text-indent: 0em; margin-left: 0em"><span class="headname">　　又</span></p><a 
name="0617c23" id="0617c23"></a><p><span class="lg">抬頭秪見白雲飛舒卷無心為發機塵點劫來何所<a 
name="0617c24" id="0617c24"></a>住隨風聚散竟忘歸</span></p><a 
name="0617c25" id="0617c25"></a><p style="text-indent: 0em; margin-left: 0em"><span class="headname">　　又</span></p><a 
name="0617c26" id="0617c26"></a><p><span class="lg">烽煙不到此山居墾土栽蔬得自如時摘野花供佛<a 
name="0617c27" id="0617c27"></a>眼清香滿室襲人裾</span></p><a 
name="0617c28" id="0617c28"></a><p style="text-indent: 0em; margin-left: 0em"><span class="headname">　　又</span></p><a 
name="0617c29" id="0617c29"></a><p><span class="lg">霜飛木落孰無吁道者隨時卻自娛黃獨深深埋糞<a 
name="0617c30" id="0617c30"></a>火不知山雪壓吾廬</span></p><a 
name="0618a01" id="0618a01"></a><p style="text-indent: 0em; margin-left: 0em"><span class="headname">　　又</span></p><a 
name="0618a02" id="0618a02"></a><p><span class="lg">山深午夜不聞雞暗揣人間夢不齊誰得此時能自<a 
name="0618a03" id="0618a03"></a>醒轉迷成智不勞提</span></p><a 
name="0618a04" id="0618a04"></a><p style="text-indent: 0em; margin-left: 0em"><span class="headname">　　又</span></p><a 
name="0618a05" id="0618a05"></a><p><span class="lg">居山豈是把頭埋要把工夫自<span class="corr" title='[巳&gt;己]'>己</span>揩一得此心渣滓<a 
name="0618a06" id="0618a06"></a>盡縱橫三界了無乖</span></p><a 
name="0618a07" id="0618a07"></a><p style="text-indent: 0em; margin-left: 0em"><span class="headname">　　又</span></p><a 
name="0618a08" id="0618a08"></a><p><span class="lg">山居無主亦無賓清理田園亦認真身寄閻浮如旅<a 
name="0618a09" id="0618a09"></a>泊肯將夢事較疏親</span></p><a 
name="0618a10" id="0618a10"></a><p style="text-indent: 0em; margin-left: 0em"><span class="headname">　　又</span></p><a 
name="0618a11" id="0618a11"></a><p><span class="lg">一身謝事似浮雲雲去雲來莫與群不用安排延歲<a 
name="0618a12" id="0618a12"></a>月徑松窗竹自成文</span></p><a 
name="0618a13" id="0618a13"></a><p style="text-indent: 0em; margin-left: 0em"><span class="headname">　　又</span></p><a 
name="0618a14" id="0618a14"></a><p><span class="lg">終朝默默坐蒲團澗水山花代我言不識此時誰領<a 
name="0618a15" id="0618a15"></a>悟頓教直下息心猿</span></p><a 
name="0618a16" id="0618a16"></a><p style="text-indent: 0em; margin-left: 0em"><span class="headname">　　又</span></p><a 
name="0618a17" id="0618a17"></a><p><span class="lg">屏絕夤緣夢亦安山窗簾卷看巑岏不愁貧到無衣<a 
name="0618a18" id="0618a18"></a>食荷可為衣松可餐</span></p><a 
name="0618a19" id="0618a19"></a><p style="text-indent: 0em; margin-left: 0em"><span class="headname">　　又</span></p><a 
name="0618a20" id="0618a20"></a><p><span class="lg">徙倚門前只見山層層積翠隔人間吾生居此非圖<a 
name="0618a21" id="0618a21"></a>靜要養天機出等閒</span></p><a 
name="0618a22" id="0618a22"></a><p style="text-indent: 0em; margin-left: 0em"><span class="headname">　　又</span></p><a 
name="0618a23" id="0618a23"></a><p><span class="lg">山居無事學栽蓮看取花開盛夏天一陣好風池面<a 
name="0618a24" id="0618a24"></a>過清香送到鼻頭邊</span></p><a 
name="0618a25" id="0618a25"></a><p style="text-indent: 0em; margin-left: 0em"><span class="headname">　　又</span></p><a 
name="0618a26" id="0618a26"></a><p><span class="lg">門外漻漻水一條參差榆柳夾谿橋過橋飲水眠雲<a 
name="0618a27" id="0618a27"></a>去不厭風吹樹上瓢</span></p><a 
name="0618a28" id="0618a28"></a><p style="text-indent: 0em; margin-left: 0em"><span class="headname">　　又</span></p><a 
name="0618a29" id="0618a29"></a><p><span class="lg">莫道山廚太寂寥客來野菜作佳餚天生一種真滋<a 
name="0618a30" id="0618a30"></a>味嚼著令伊不肯拋</span></p><a 
name="0618b01" id="0618b01"></a><p style="text-indent: 0em; margin-left: 0em"><span class="headname">　　又</span></p><a 
name="0618b02" id="0618b02"></a><p><span class="lg">獨行獨坐意何豪聖見凡情俱已消日夕閒閒無所<a 
name="0618b03" id="0618b03"></a>事逢場作戲似兒曹</span></p><a 
name="0618b04" id="0618b04"></a><p style="text-indent: 0em; margin-left: 0em"><span class="headname">　　又</span></p><a 
name="0618b05" id="0618b05"></a><p><span class="lg">不覺山翁髮<span class="corr" title='[巳&gt;已]'>已</span>皤閒消歲月在巖阿柴門綠蔭啼黃<a 
name="0618b06" id="0618b06"></a>鳥一段天機會也麼</span></p><a 
name="0618b07" id="0618b07"></a><p style="text-indent: 0em; margin-left: 0em"><span class="headname">　　又</span></p><a 
name="0618b08" id="0618b08"></a><p><span class="lg">亂雲堆裏我為家遶戶寒梅歲歲花坐對清香消瞌<a 
name="0618b09" id="0618b09"></a>睡不知人世換年華</span></p><a 
name="0618b10" id="0618b10"></a><p style="text-indent: 0em; margin-left: 0em"><span class="headname">　　又</span></p><a 
name="0618b11" id="0618b11"></a><p><span class="lg">閒攜竹杖步高崗遠見車塵亂夕陽富貴目前誰不<a 
name="0618b12" id="0618b12"></a>競到頭輸我善修藏</span></p><a 
name="0618b13" id="0618b13"></a><p style="text-indent: 0em; margin-left: 0em"><span class="headname">　　又</span></p><a 
name="0618b14" id="0618b14"></a><p><span class="lg">野鳥關關弄巧聲山床猶未道天明窗前積翠翳朝<a 
name="0618b15" id="0618b15"></a>日不是耽安懶惰生</span></p><a 
name="0618b16" id="0618b16"></a><p style="text-indent: 0em; margin-left: 0em"><span class="headname">　　又</span></p><a 
name="0618b17" id="0618b17"></a><p><span class="lg">萬緣無染始相應擬重些些便不能取舍兩忘方契<a 
name="0618b18" id="0618b18"></a>道順吾取舍可分燈</span></p><a 
name="0618b19" id="0618b19"></a><p style="text-indent: 0em; margin-left: 0em"><span class="headname">　　又</span></p><a 
name="0618b20" id="0618b20"></a><p><span class="lg">繩床不動坐長林細聽枝頭自語禽恰是老僧談不<a 
name="0618b21" id="0618b21"></a>到好從徹證祖師心</span></p><a 
name="0618b22" id="0618b22"></a><p style="text-indent: 0em; margin-left: 0em"><span class="headname">　　又</span></p><a 
name="0618b23" id="0618b23"></a><p><span class="lg">山居道者沒虛譚截去浮詞住冷庵信重一言追年<a 
name="0618b24" id="0618b24"></a>布生全五語效瞿曇</span></p><a 
name="0618b25" id="0618b25"></a><p style="text-indent: 0em; margin-left: 0em"><span class="headname">　　又</span></p><a 
name="0618b26" id="0618b26"></a><p><span class="lg">野草閒花驀地拈毋容擬議涉廉纖造車合轍從來<a 
name="0618b27" id="0618b27"></a>少為道求人自要嚴</span></p><a 
name="0618b28" id="0618b28"></a><p style="text-indent: 0em; margin-left: 0em"><span class="headname">　　又</span></p><a 
name="0618b29" id="0618b29"></a><p><span class="lg">煙雲抹過老松杉一軸丹青卷入函妍醜不分消息<a 
name="0618b30" id="0618b30"></a>斷飛來燕子自喃喃</span></p><a 
name="0618c01" id="0618c01"></a><p style="text-indent: 0em; margin-left: 0em"><span class="headname">　　又</span></p><a 
name="0618c02" id="0618c02"></a><p><span class="lg">玅理玄言水瀉缾何曾用得一星星任他惹動天花<a 
name="0618c03" id="0618c03"></a>落蚤力何能振祖庭</span></p><a 
name="0618c04" id="0618c04"></a><p style="text-indent: 0em; margin-left: 0em"><span class="headname">　　又</span></p><a 
name="0618c05" id="0618c05"></a><p><span class="lg">門前一徑向雲開萬壑千崖腳下來行到翠微深絕<a 
name="0618c06" id="0618c06"></a>處數聲啼鳥喚人回</span></p><a 
name="0618c07" id="0618c07"></a><p style="text-indent: 0em; margin-left: 0em"><span class="headname">　　又</span></p><a 
name="0618c08" id="0618c08"></a><p><span class="lg">丹青描得舊時容掛向空堂覿面逢心境相融何所<a 
name="0618c09" id="0618c09"></a>見黃花翠竹滿庭中</span></p><a 
name="0618c10" id="0618c10"></a><p style="text-indent: 0em; margin-left: 0em"><span class="headname">　　又</span></p><a 
name="0618c11" id="0618c11"></a><p><span class="lg">閒看青山青幾層短筇隨步一身輕莫言此事沉空<a 
name="0618c12" id="0618c12"></a>寂到處風光總現成</span></p><a 
name="0618c13" id="0618c13"></a><p style="text-indent: 0em; margin-left: 0em"><span class="headname">　　又</span></p><a 
name="0618c14" id="0618c14"></a><p><span class="lg">碌碌奔馳沒了期不如歸隱得便宜山林一段悠然<a 
name="0618c15" id="0618c15"></a>意未許寰中達者知</span></p><a 
name="0618c16" id="0618c16"></a><p style="text-indent: 0em; margin-left: 0em"><span class="headname">　　又</span></p><a 
name="0618c17" id="0618c17"></a><p><span class="lg">心空事事皆無礙日用何曾不現成野叟盡情言不<a 
name="0618c18" id="0618c18"></a>及山禽啼處太分明</span></p><a 
name="0618c19" id="0618c19"></a><p style="text-indent: 0em; margin-left: 0em"><span class="headname">　　又</span></p><a 
name="0618c20" id="0618c20"></a><p><span class="lg">岌岌峰巒四悄然就中別是一壺天現成祖意無人<a 
name="0618c21" id="0618c21"></a>會寫作山居詩百聯</span></p><a 
name="0618c22" id="0618c22"></a><p style="margin-left: 4em"><span class="headname">夏日送雪竇和尚還山</span></p><a 
name="0618c23" id="0618c23"></a><p><span class="lg">蓬門深掩為誰開雨歇黃梅法駕來瀹茗正堪談契<a 
name="0618c24" id="0618c24"></a>闊匆匆冒暑又南回</span></p><a 
name="0618c25" id="0618c25"></a><p style="text-indent: 0em; margin-left: 0em"><span class="headname">　　又</span></p><a 
name="0618c26" id="0618c26"></a><p><span class="lg">雪頂髼鬆驚老顏同參能幾導人間東南法道惟兄<a 
name="0618c27" id="0618c27"></a>振攜杖應須歸故山</span></p><a 
name="0618c28" id="0618c28"></a><p style="margin-left: 4em"><span class="headname">次佛慈禪師蜜蜂五韻</span></p><a 
name="0618c29" id="0618c29"></a><p><span class="lg">一年活計在春時李白桃紅盡采歸眾口嗷嗷何所<a 
name="0618c30" id="0618c30"></a>倚豈貪遊戲向空飛</span></p><a 
name="0619a01" id="0619a01"></a><p style="text-indent: 0em; margin-left: 0em"><span class="headname">　　二</span></p><a 
name="0619a02" id="0619a02"></a><p><span class="lg">穿花過柳快生涯趁此春光采入衙兩腿酸麻安敢<a 
name="0619a03" id="0619a03"></a>息只愁天雨未回家</span></p><a 
name="0619a04" id="0619a04"></a><p style="text-indent: 0em; margin-left: 0em"><span class="headname">　　三</span></p><a 
name="0619a05" id="0619a05"></a><p><span class="lg">同餐同作又同時去去來來不斷飛義氣十分成一<a 
name="0619a06" id="0619a06"></a>夥人能如此快心脾</span></p><a 
name="0619a07" id="0619a07"></a><p style="text-indent: 0em; margin-left: 0em"><span class="headname">　　四</span></p><a 
name="0619a08" id="0619a08"></a><p><span class="lg">正逢三月好風光努力營為日夜忙採滿花心應足<a 
name="0619a09" id="0619a09"></a>食隆冬天氣自相當</span></p><a 
name="0619a10" id="0619a10"></a><p style="text-indent: 0em; margin-left: 0em"><span class="headname">　　五</span></p><a 
name="0619a11" id="0619a11"></a><p><span class="lg">君臣道合眾和同少有參差便不通彼此掉頭施冷<a 
name="0619a12" id="0619a12"></a><span class="corr" title='[剌&gt;刺]'>刺</span>難教傷處不流紅</span></p><a 
name="0619a13" id="0619a13"></a><p style="margin-left: 4em"><span class="headname">贈既明禪人</span></p><a 
name="0619a14" id="0619a14"></a><p><span class="lg">劫初收得光明鏡蘊在靈臺方寸中若也一鎚都擊<a 
name="0619a15" id="0619a15"></a>碎是非形相盡皆空</span></p><a 
name="0619a16" id="0619a16"></a><p style="margin-left: 4em"><span class="headname">贈慧幢禪人</span></p><a 
name="0619a17" id="0619a17"></a><p><span class="lg">掀翻般若悟天真閒卜幽居遠世塵不動舌根渾吐<a 
name="0619a18" id="0619a18"></a>露從教花雨自紛紛</span></p><a 
name="0619a19" id="0619a19"></a><p style="margin-left: 4em"><span class="headname">送德合省親</span></p><a 
name="0619a20" id="0619a20"></a><p><span class="lg">秋風吹汝上歸程我有何言贈汝行明月杖頭能著<a 
name="0619a21" id="0619a21"></a>眼面痕端不負娘生</span></p><a 
name="0619a22" id="0619a22"></a><p style="margin-left: 4em"><span class="headname">落梅</span></p><a 
name="0619a23" id="0619a23"></a><p><span class="lg">零落枝頭春<span class="corr" title='[巳&gt;已]'>已</span>窮或沾泥上或飄空莫言桃李多顏<a 
name="0619a24" id="0619a24"></a>色盡在東風幾日中</span></p><a 
name="0619a25" id="0619a25"></a><p style="text-indent: 0em; margin-left: 0em"><span class="headname">　　其二</span></p><a 
name="0619a26" id="0619a26"></a><p><span class="lg">才見東君嫁玉真惡風毒雨妒來頻莫愁香色消磨<a 
name="0619a27" id="0619a27"></a>盡更有枝頭無盡春</span></p><a 
name="0619a28" id="0619a28"></a><p style="margin-left: 4em"><span class="headname">登煙雨樓</span></p><a 
name="0619a29" id="0619a29"></a><p><span class="lg">買得扁舟度上樓遠煙浮碧水悠悠憑闌有意何人<a 
name="0619a30" id="0619a30"></a>薦忽見沙邊數點鷗</span></p><a 
name="0619b01" id="0619b01"></a><p style="text-indent: 0em; margin-left: 0em"><span class="headname">　　其二</span></p><a 
name="0619b02" id="0619b02"></a><p><span class="lg">石級層層仰面看野花無數雨漫漫客心盡向波心<a 
name="0619b03" id="0619b03"></a>泊只恐朱顏不耐寒</span></p><a 
name="0619b04" id="0619b04"></a><p style="text-indent: 0em; margin-left: 0em"><span class="headname">　　其三</span></p><a 
name="0619b05" id="0619b05"></a><p><span class="lg">湖鳥湖雲盡悄然何人得意晚樓前看來個個皆遊<a 
name="0619b06" id="0619b06"></a>客誰得憑欄到暝天</span></p><a 
name="0619b07" id="0619b07"></a><p style="text-indent: 0em; margin-left: 0em"><span class="headname">　　其四</span></p><a 
name="0619b08" id="0619b08"></a><p><span class="lg">徙倚樓前見遠村煙花雨色混無痕時時變換湖中<a 
name="0619b09" id="0619b09"></a>景白鳥飛來不厭繁</span></p><a 
name="0619b10" id="0619b10"></a><p style="margin-left: 4em"><span class="headname">登軍山</span></p><a 
name="0619b11" id="0619b11"></a><p><span class="lg">楊子江邊石一團誰人錯指喚軍山若非野衲藏修<a 
name="0619b12" id="0619b12"></a>上鶴冷雲孤孰往還</span></p><a 
name="0619b13" id="0619b13"></a><p style="text-indent: 0em; margin-left: 0em"><span class="headname">　　其二</span></p><a 
name="0619b14" id="0619b14"></a><p><span class="lg">海水周遭路不通恍如蓬島在波中若非買個漁船<a 
name="0619b15" id="0619b15"></a>渡那得親聞頂上鐘</span></p><a 
name="0619b16" id="0619b16"></a><p style="text-indent: 0em; margin-left: 0em"><span class="headname">　　其三</span></p><a 
name="0619b17" id="0619b17"></a><p><span class="lg">危危卓立亂波中盡日寒當八面風振古如斯常不<a 
name="0619b18" id="0619b18"></a>動性情恰與道人同</span></p><a 
name="0619b19" id="0619b19"></a><p style="margin-left: 4em"><span class="headname">贈雪爐</span></p><a 
name="0619b20" id="0619b20"></a><p><span class="lg">道人舉步絕無蹤不與時人行處同焰起紅爐消積<a 
name="0619b21" id="0619b21"></a>雪誰知雪積燄爐紅</span></p><a 
name="0619b22" id="0619b22"></a><p style="margin-left: 4em"><span class="headname">贈百峰</span></p><a 
name="0619b23" id="0619b23"></a><p><span class="lg">頂笠腰包到石鷗劈空一棒若冤讎峰頭百朵通皆<a 
name="0619b24" id="0619b24"></a>占恰落尋常第二頭</span></p><a 
name="0619b25" id="0619b25"></a><p style="margin-left: 4em"><span class="headname">天台老僧乞偈</span></p><a 
name="0619b26" id="0619b26"></a><p><span class="lg">滿頭黑髮已成霜何事區區下石梁不是住山心不<a 
name="0619b27" id="0619b27"></a>了秪因未了度人腸</span></p><a 
name="0619b28" id="0619b28"></a><p style="margin-left: 4em"><span class="headname">體素乞偈壽乃師圓朗五旬</span></p><a 
name="0619b29" id="0619b29"></a><p><span class="lg">一段孤光炤剎塵剎塵圓朗孰為塵從來壽量原無<a 
name="0619b30" id="0619b30"></a>筭誰道伊師五十春</span></p><a 
name="0619c01" id="0619c01"></a><p style="margin-left: 4em"><span class="headname">示慈音</span></p><a 
name="0619c02" id="0619c02"></a><p><span class="lg">萬象之中獨露身鳥啼花落盡慈音不能箇裡承當<a 
name="0619c03" id="0619c03"></a>去徒用工夫向外尋</span></p><a 
name="0619c04" id="0619c04"></a><p style="margin-left: 4em"><span class="headname">送聚之遊黃山</span></p><a 
name="0619c05" id="0619c05"></a><p><span class="lg">七十二灘一客舟上崖不必問徽州白雲成片風吹<a 
name="0619c06" id="0619c06"></a>散三十六峰多露頭</span></p><a 
name="0619c07" id="0619c07"></a><p style="text-indent: 0em; margin-left: 0em"><span class="headname">　　其二</span></p><a 
name="0619c08" id="0619c08"></a><p><span class="lg">怪松怪石兩爭奇如此黃山誰得知他日吾兄停策<a 
name="0619c09" id="0619c09"></a>處春鶯也要索吟詩</span></p><a 
name="0619c10" id="0619c10"></a><p style="margin-left: 4em"><span class="headname">送一拙歸徑山</span></p><a 
name="0619c11" id="0619c11"></a><p><span class="lg">白雲堆裡冷難辭鍊得身心百不知試問凌霄峰頂<a 
name="0619c12" id="0619c12"></a>月何人先見上松時</span></p><a 
name="0619c13" id="0619c13"></a><p style="margin-left: 4em"><span class="headname">送初弟之吳門</span></p><a 
name="0619c14" id="0619c14"></a><p><span class="lg">折得梅花滿袖還春風吹上虎丘山為余問取松頭<a 
name="0619c15" id="0619c15"></a>月誰是生公昔日顏</span></p><a 
name="0619c16" id="0619c16"></a><p style="margin-left: 4em"><span class="headname">送林野和尚赴請</span></p><a 
name="0619c17" id="0619c17"></a><p><span class="lg">數載參隨太白山神珠瑩淨絕追攀萬松關裡春雷<a 
name="0619c18" id="0619c18"></a>動草木昆蟲盡展顏</span></p><a 
name="0619c19" id="0619c19"></a><p style="margin-left: 4em"><span class="headname">送僧</span></p><a 
name="0619c20" id="0619c20"></a><p><span class="lg">離離黃葉滿山秋干木隨身信步遊踏得故鄉田地<a 
name="0619c21" id="0619c21"></a>穩清光炤徹萬人頭</span></p><a 
name="0619c22" id="0619c22"></a><p style="margin-left: 4em"><span class="headname">荅偶僧居士戲題蝴蝶入窗</span></p><a 
name="0619c23" id="0619c23"></a><p><span class="lg">纔過西園又復東穿花戲蕊興無窮誰教誤入閒房<a 
name="0619c24" id="0619c24"></a>內紙上尋門卒未通</span></p><a 
name="0619c25" id="0619c25"></a><p style="text-indent: 0em; margin-left: 0em"><span class="headname">　　其二</span></p><a 
name="0619c26" id="0619c26"></a><p><span class="lg">逗入窗櫺作網羅倉忙求脫奈情何趁時<span class="corr" title='[歛&gt;斂]'>斂</span>翅凝神<a 
name="0619c27" id="0619c27"></a>去應發天機透露多</span></p><a 
name="0619c28" id="0619c28"></a><p style="margin-left: 4em"><span class="headname">扇語</span></p><a 
name="0619c29" id="0619c29"></a><p><span class="lg">出入從君秪半年面皮粧點也徒然願存他日思今<a 
name="0619c30" id="0619c30"></a>日不自輕拋鼠糞邊</span></p><a 
name="0620a01" id="0620a01"></a><p style="margin-left: 4em"><span class="headname">示熙凡居士</span></p><a 
name="0620a02" id="0620a02"></a><p><span class="lg">靜把浮生世景看有誰能保此身安尋常閱遍古今<a 
name="0620a03" id="0620a03"></a>事寵辱憂歡幾萬端</span></p><a 
name="0620a04" id="0620a04"></a><p style="margin-left: 4em"><span class="headname">示永侯居士</span></p><a 
name="0620a05" id="0620a05"></a><p><span class="lg">拜相封侯身世雄百年富貴剎那中何如修省祈真<a 
name="0620a06" id="0620a06"></a>悟頓使多生業性空</span></p><a 
name="0620a07" id="0620a07"></a><p style="margin-left: 4em"><span class="headname">詠萱花</span></p><a 
name="0620a08" id="0620a08"></a><p><span class="lg">任他桃李鬥芳菲且自藏頭靜養機直待一朝時雨<a 
name="0620a09" id="0620a09"></a>至滿身披出赭黃衣</span></p><a 
name="0620a10" id="0620a10"></a><p style="margin-left: 4em"><span class="headname">示本源居士</span></p><a 
name="0620a11" id="0620a11"></a><p><span class="lg">本來自性天真佛不假修為向別求但要尋常無愧<a 
name="0620a12" id="0620a12"></a><span class="corr" title='[巳&gt;已]'>已</span>自然處處徹源頭</span></p><a 
name="0620a13" id="0620a13"></a><p style="margin-left: 4em"><span class="headname">贈勇蓮老禪師</span></p><a 
name="0620a14" id="0620a14"></a><p><span class="lg">握別鹽官二十秋知公白髮<span class="corr" title='[巳&gt;已]'>已</span>盈頭熾然重整參尋<a 
name="0620a15" id="0620a15"></a>念世上新添一趙州</span></p><a 
name="0620a16" id="0620a16"></a><p style="margin-left: 4em"><span class="headname">示習之顧居士</span></p><a 
name="0620a17" id="0620a17"></a><p><span class="lg">一點靈機觸處陳百工技藝習來純龍官雖具千般<a 
name="0620a18" id="0620a18"></a>寶采者須求如意珍</span></p><a 
name="0620a19" id="0620a19"></a><p style="margin-left: 4em"><span class="headname">示玄穎朱居士</span></p><a 
name="0620a20" id="0620a20"></a><p><span class="lg">尋常日用占機先擬議相違路八千但得此中親薦<a 
name="0620a21" id="0620a21"></a>取寒林仍舊百花鮮</span></p><a 
name="0620a22" id="0620a22"></a><p style="margin-left: 3em"><span class="headname">七言八句<span class="note">(計六十二首)</span></span></p><a 
name="0620a23" id="0620a23"></a><p style="margin-left: 4em"><span class="headname">日中食</span></p><a 
name="0620a24" id="0620a24"></a><p><span class="lg">望煙乞食向前村出缽平持立近門但得一餐隨厚<a 
name="0620a25" id="0620a25"></a>薄便收雙足度黃昏不徒磨我驕奢習更要知人榮<a 
name="0620a26" id="0620a26"></a>辱根人世盡緣謀食苦眼看湯火競頭奔</span></p><a 
name="0620a27" id="0620a27"></a><p style="margin-left: 4em"><span class="headname">樹下宿</span></p><a 
name="0620a28" id="0620a28"></a><p><span class="lg">遠承遺範宿林墟午夜悠悠得自如細草成茵趺坐<a 
name="0620a29" id="0620a29"></a>軟野花為帳夢魂舒微微月出懸枝後淡淡風來動<a 
name="0620a30" id="0620a30"></a>葉初為省長安珠履蹟陶然于此絕躊躇</span></p><a 
name="0620b01" id="0620b01"></a><p style="margin-left: 4em"><span class="headname">糞掃衣</span></p><a 
name="0620b02" id="0620b02"></a><p><span class="lg">淨洗堆頭搕<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>塵絲絲寸寸惜如珍綴成一片渾無<a 
name="0620b03" id="0620b03"></a>破衲就千針勝卻新披出不愁風似箭擁來偏覺煖<a 
name="0620b04" id="0620b04"></a>于春任他寒暑忘更換愈見風流道不貧</span></p><a 
name="0620b05" id="0620b05"></a><p style="margin-left: 4em"><span class="headname">腐爛藥</span></p><a 
name="0620b06" id="0620b06"></a><p><span class="lg">為道忘軀固有因幻形扶得道方親饑來缽有施貧<a 
name="0620b07" id="0620b07"></a>食病起囊無買藥銀他棄殘渣仍細拾我投宿疾可<a 
name="0620b08" id="0620b08"></a>輕身蘇通不假岐黃手人我山空效自神</span></p><a 
name="0620b09" id="0620b09"></a><p style="margin-left: 4em"><span class="headname">參金粟本師密老和尚</span></p><a 
name="0620b10" id="0620b10"></a><p><span class="lg">日腳垂來雨腳收幾村晴樹引孤舟問津曾未迷前<a 
name="0620b11" id="0620b11"></a>路到寺疑如見昔遊桑鼓遠聞金粟外海光直射石<a 
name="0620b12" id="0620b12"></a>鷗頭幸生斯世逢斯老得入拈花第一流</span></p><a 
name="0620b13" id="0620b13"></a><p style="margin-left: 4em"><span class="headname">隨師入閩赴黃檗山次葉臺山太師韻</span></p><a 
name="0620b14" id="0620b14"></a><p><span class="lg">一回溪逕一回盤黃檗山開地勢寬雲過嶺頭空鳥<a 
name="0620b15" id="0620b15"></a>道水瑩澗底逼人寒神珠久隱獅林下化日新懸麈<a 
name="0620b16" id="0620b16"></a>尾端負錫不辭千里外草頭祖意指人看</span></p><a 
name="0620b17" id="0620b17"></a><p style="text-indent: 0em; margin-left: 0em"><span class="headname">　　其二</span></p><a 
name="0620b18" id="0620b18"></a><p><span class="lg">客棹南來興不窮青山兩岸一帆風衝開巨浪魚方<a 
name="0620b19" id="0620b19"></a>現劃破洪濤景亦空竹色溪光相映綠花明霞燦各<a 
name="0620b20" id="0620b20"></a>成紅隨師豈浪奔州邑欲把心宗播海東</span></p><a 
name="0620b21" id="0620b21"></a><p style="text-indent: 0em; margin-left: 0em"><span class="headname">　　其三</span></p><a 
name="0620b22" id="0620b22"></a><p><span class="lg">乍入山來天尚陰雨侵瓢笠度崎嶔靈淵水瀉腳邊<a 
name="0620b23" id="0620b23"></a>去佛座峰高杖底尋紺殿<span class="corr" title='[巳&gt;已]'>已</span>藏林樹老疏鐘曾共海<a 
name="0620b24" id="0620b24"></a>濤沉無緣此地何能到到此毋勞更覓心</span></p><a 
name="0620b25" id="0620b25"></a><p style="margin-left: 4em"><span class="headname">天童十二景</span></p><a 
name="0620b26" id="0620b26"></a><p style="margin-left: 2em"><span class="headname">太白峰</span></p><a 
name="0620b27" id="0620b27"></a><p><span class="lg">群峰難學此峰靈未雨先雲信可徵自有龍潭通海<a 
name="0620b28" id="0620b28"></a>脈更無鳥道引人登崔巍削出空中骨攀陟爭來象<a 
name="0620b29" id="0620b29"></a>外僧天上長庚今在是放光如雪蔭千燈</span></p><a 
name="0620b30" id="0620b30"></a><p style="margin-left: 2em"><span class="headname">龍隱潭</span></p><a 
name="0620c01" id="0620c01"></a><p><span class="lg">聞說神龍隱有年水深潭靜竟茫然一漚滅處消空<a 
name="0620c02" id="0620c02"></a>界點滴興時潤大千頭角藏來從未露風雷頻起絕<a 
name="0620c03" id="0620c03"></a>無緣抱珠默養休光在贏得山靈世上傳</span></p><a 
name="0620c04" id="0620c04"></a><p style="margin-left: 2em"><span class="headname">萬松關</span></p><a 
name="0620c05" id="0620c05"></a><p><span class="lg">截斷紅塵松作關層層夾立遞分班濤聲亂落高低<a 
name="0620c06" id="0620c06"></a>路翠色晴連遠近山萬里鶴歸興有托五湖僧到動<a 
name="0620c07" id="0620c07"></a>忘還世人不識從茲叩匍匐何途入此間</span></p><a 
name="0620c08" id="0620c08"></a><p style="margin-left: 2em"><span class="headname">玲瓏巖</span></p><a 
name="0620c09" id="0620c09"></a><p><span class="lg">翹首巖前接見新白雲四出一嶙峋麤頑偏怪能生<a 
name="0620c10" id="0620c10"></a>竅穿鑿尤奇不破真化士湧空身出眼飛猱伏竇石<a 
name="0620c11" id="0620c11"></a>窺人松聲竹色相呼映靈洞寧容虎豹蹲</span></p><a 
name="0620c12" id="0620c12"></a><p style="margin-left: 2em"><span class="headname">活眼泉</span></p><a 
name="0620c13" id="0620c13"></a><p><span class="lg">石上涓涓一眼通不知流出自何從隔林聽去聲疑<a 
name="0620c14" id="0620c14"></a>雨到澗看來勢若龍萬畝山田分可救千村煙火汲<a 
name="0620c15" id="0620c15"></a>能供曹源一滴真相似落在吾家用不窮</span></p><a 
name="0620c16" id="0620c16"></a><p style="margin-left: 2em"><span class="headname">獅子柏</span></p><a 
name="0620c17" id="0620c17"></a><p><span class="lg">庭前老樹忽嚬呻踞地撐天欲驗人枝葉枯時看骨<a 
name="0620c18" id="0620c18"></a>力爪牙露處識根因風來抖擻生靈籟雨過髼鬆占<a 
name="0620c19" id="0620c19"></a>好春狐兔絕蹤纖草盡蘢蓯特出趙州身</span></p><a 
name="0620c20" id="0620c20"></a><p style="margin-left: 2em"><span class="headname">萬工池</span></p><a 
name="0620c21" id="0620c21"></a><p><span class="lg">一方碧玉印門中開鑿當年動萬工頭上有天沉作<a 
name="0620c22" id="0620c22"></a>底地中生月走如空深山草木如經雨古路塵沙不<a 
name="0620c23" id="0620c23"></a>起風滌膩洗愆曾未吝幾人於此露心胸</span></p><a 
name="0620c24" id="0620c24"></a><p style="margin-left: 2em"><span class="headname">清關橋</span></p><a 
name="0620c25" id="0620c25"></a><p><span class="lg">漫延松逕到清關頂笠腰包好息攀古柏兩行中截<a 
name="0620c26" id="0620c26"></a>斷深溪一帶接潺湲掠虛水燕雙飛去吠實山猱獨<a 
name="0620c27" id="0620c27"></a>往還橋內不知橋外事且遺塵境入青山</span></p><a 
name="0620c28" id="0620c28"></a><p style="margin-left: 2em"><span class="headname">缽盂峰</span></p><a 
name="0620c29" id="0620c29"></a><p><span class="lg">何人擲缽踏空行化作孤峰得此名盡地托來猶尚<a 
name="0620c30" id="0620c30"></a>重普天裝入豈能盈有時出霧疑初展鎮日藏雲似<a 
name="0621a01" id="0621a01"></a>失擎我欲借來常乞食好煩飛下一囊盛</span></p><a 
name="0621a02" id="0621a02"></a><p style="margin-left: 2em"><span class="headname">鎖翠亭</span></p><a 
name="0621a03" id="0621a03"></a><p><span class="lg">未到但知亭鎖翠到來方識翠含亭孑然鶴立渾無<a 
name="0621a04" id="0621a04"></a>倚忽爾雲歸若有扃清冷石泉堪掬漱虛徐林籟可<a 
name="0621a05" id="0621a05"></a>憑聽凄其風雨何人過獨有叮叮殿角鈴</span></p><a 
name="0621a06" id="0621a06"></a><p style="margin-left: 2em"><span class="headname">祖印崖</span></p><a 
name="0621a07" id="0621a07"></a><p><span class="lg">不惜懸崖舉似君祖師心揭萬重雲鳥章龍篆蒼煙<a 
name="0621a08" id="0621a08"></a>合漢刻秦鐫碧蘚分點畫未彰先有印陰陽已判尚<a 
name="0621a09" id="0621a09"></a>無文絲毫錯誤終難契九上三登不厭勤</span></p><a 
name="0621a10" id="0621a10"></a><p style="margin-left: 2em"><span class="headname">問水石</span></p><a 
name="0621a11" id="0621a11"></a><p><span class="lg">水石從來不共謀石常鎮靜水常流石根偏向水邊<a 
name="0621a12" id="0621a12"></a>出水勢爭歸石處投決決長年渾未息頹頹終日獨<a 
name="0621a13" id="0621a13"></a>成幽相離相合緣何事突兀臨湍問得不</span></p><a 
name="0621a14" id="0621a14"></a><p style="margin-left: 4em"><span class="headname">即事</span></p><a 
name="0621a15" id="0621a15"></a><p><span class="lg">滿巖桃李別人間秪許幽棲道者攀翠嶠插空無鳥<a 
name="0621a16" id="0621a16"></a>度蒼松匝地有船灣昔人居竇消貪暴此日藏舟息<a 
name="0621a17" id="0621a17"></a>冥頑禍福信知非外召且將末路寄春山</span></p><a 
name="0621a18" id="0621a18"></a><p style="text-indent: 0em; margin-left: 0em"><span class="headname">　　二</span></p><a 
name="0621a19" id="0621a19"></a><p><span class="lg">避暑無如傍柳陰幽居水閣孰相尋凝然獨坐涼生<a 
name="0621a20" id="0621a20"></a>案莞爾忘言物會心荷小易撐一葉艇林深容宿四<a 
name="0621a21" id="0621a21"></a>來禽此間莫訝真深邃更有人家住最深</span></p><a 
name="0621a22" id="0621a22"></a><p style="text-indent: 0em; margin-left: 0em"><span class="headname">　　三</span></p><a 
name="0621a23" id="0621a23"></a><p><span class="lg">群峰疊疊勢爭雄幾所樓臺隱樹中一帶斷垣閑菊<a 
name="0621a24" id="0621a24"></a>逕半空飛瀑亂松風呼童石上尋芝草問路谿邊見<a 
name="0621a25" id="0621a25"></a>野翁知有別峰最高處暫容老衲得相通</span></p><a 
name="0621a26" id="0621a26"></a><p style="text-indent: 0em; margin-left: 0em"><span class="headname">　　四</span></p><a 
name="0621a27" id="0621a27"></a><p><span class="lg">閉戶垂簾卻畏寒爐添榾柮始相安已知入谷塵囂<a 
name="0621a28" id="0621a28"></a>遠豈識登山途路難雪後看雲迷草樹雨中聽竹雜<a 
name="0621a29" id="0621a29"></a>風湍逶迤曳履雲根上聲色迢然耳目寬</span></p><a 
name="0621a30" id="0621a30"></a><p style="margin-left: 4em"><span class="headname">友人過訪</span></p><a 
name="0621b01" id="0621b01"></a><p><span class="lg">依依楊柳綠成叢取次桃花爛熳紅深掩柴門誰剝<a 
name="0621b02" id="0621b02"></a>啄漸回春夢自矇矓枝頭好鳥來窗下天外孤峰落<a 
name="0621b03" id="0621b03"></a>檻中幾度東風吹獨坐今朝石上詰諸公</span></p><a 
name="0621b04" id="0621b04"></a><p style="margin-left: 4em"><span class="headname">客舟夜雨</span></p><a 
name="0621b05" id="0621b05"></a><p><span class="lg">舉棹剛逢夜雨侵風聲和葉戰溪陰遠隨漁父尋歸<a 
name="0621b06" id="0621b06"></a>路歷盡煙波見客心紅蓼汀邊棲鷺濕白楊堤畔臥<a 
name="0621b07" id="0621b07"></a>雲深世間總是荒涼境好向江天放意吟</span></p><a 
name="0621b08" id="0621b08"></a><p style="margin-left: 4em"><span class="headname">送僧之越</span></p><a 
name="0621b09" id="0621b09"></a><p><span class="lg">草鞋結<span class="corr" title='[朿&gt;束]'>束</span>即飄然踏破前村幾里煙滿目青山開越<a 
name="0621b10" id="0621b10"></a>地一林黃葉落吳天探津自買雲邊棹得句誰聞月<a 
name="0621b11" id="0621b11"></a>下舷知爾面前山水別不將到處作三禪</span></p><a 
name="0621b12" id="0621b12"></a><p style="margin-left: 4em"><span class="headname">送僧入山</span></p><a 
name="0621b13" id="0621b13"></a><p><span class="lg">雪裡相逢話竹邊離歌又動柳堤煙生前再會寧無<a 
name="0621b14" id="0621b14"></a>地別後添愁自有天杖撥亂雲知路逕笠移明月到<a 
name="0621b15" id="0621b15"></a>林泉素懷未必還山慊談及人間便不然</span></p><a 
name="0621b16" id="0621b16"></a><p style="margin-left: 4em"><span class="headname">送雲藏住山</span></p><a 
name="0621b17" id="0621b17"></a><p><span class="lg">南北東西走一場竟將瓢笠入山藏芒鞋踏破參方<a 
name="0621b18" id="0621b18"></a>眼布衲披回濟世腸英氣卻成寒谷彩道風偏和野<a 
name="0621b19" id="0621b19"></a>梅香萬松林裏雲常滿不必頻頻掩竹房</span></p><a 
name="0621b20" id="0621b20"></a><p style="margin-left: 4em"><span class="headname">送等呆住徑山</span></p><a 
name="0621b21" id="0621b21"></a><p><span class="lg">行盡雙溪筏不通杖藜登岸即山中閒時常識雲興<a 
name="0621b22" id="0621b22"></a>處忙裡偏聞鶴唳空頭髮養長成稚子身心煉得作<a 
name="0621b23" id="0621b23"></a>衰翁呆師沒點安排力出語應如谷口風</span></p><a 
name="0621b24" id="0621b24"></a><p style="margin-left: 4em"><span class="headname">寄講師</span></p><a 
name="0621b25" id="0621b25"></a><p><span class="lg">一局楞嚴事若何躬慚婬席扣禪那因無靜默真修<a 
name="0621b26" id="0621b26"></a>力尚有多聞狂慧魔愛見不生因克果心言俱直水<a 
name="0621b27" id="0621b27"></a>同波欲詢大覺初方便一喝臨機細揣摩</span></p><a 
name="0621b28" id="0621b28"></a><p style="margin-left: 4em"><span class="headname">荅可參座主</span></p><a 
name="0621b29" id="0621b29"></a><p><span class="lg">兀坐寥寥想舊容犬聲忽爾到庭中去時曾指春堤<a 
name="0621b30" id="0621b30"></a>約來日當看秋蓼紅滿徑菊香生客思一林葉落露<a 
name="0621c01" id="0621c01"></a>家風直須截舌還能語撥轉宮商調自同</span></p><a 
name="0621c02" id="0621c02"></a><p style="margin-left: 4em"><span class="headname">過尹山禮永隆禪師塔追次</span></p><a 
name="0621c03" id="0621c03"></a><p><span class="lg">皇明太祖韻</span></p><a 
name="0621c04" id="0621c04"></a><p><span class="lg">道行高標千仞松便將烈火顯真功多生積愛誰能<a 
name="0621c05" id="0621c05"></a>捨宿世良緣豈偶從一片栴檀香世界兩行血字動<a 
name="0621c06" id="0621c06"></a>皇宮信非般若薰修力怎得瑩然出色空</span></p><a 
name="0621c07" id="0621c07"></a><p style="margin-left: 4em"><span class="headname">西園赴約</span></p><a 
name="0621c08" id="0621c08"></a><p><span class="lg">湖水湖山路正繁不辭跋涉到西園當年招隱曾相<a 
name="0621c09" id="0621c09"></a>許此日探幽踐昔言近水遙山相映帶長林豐草絕<a 
name="0621c10" id="0621c10"></a>攀援敢將叢席都拋卻曳杖從茲隱石門</span></p><a 
name="0621c11" id="0621c11"></a><p style="margin-left: 4em"><span class="headname">偶僧居士以詩章見惠書此荅之</span></p><a 
name="0621c12" id="0621c12"></a><p><span class="lg">佳句咿唔口不離恍如春酒泛酴醾不由警枕揩磨<a 
name="0621c13" id="0621c13"></a>力那得揮毫立就奇衛玠善譚深自愧子平絕倒有<a 
name="0621c14" id="0621c14"></a>誰知從來名下無虛士往往聞人說項斯</span></p><a 
name="0621c15" id="0621c15"></a><p style="margin-left: 4em"><span class="headname">贈明巖大師</span></p><a 
name="0621c16" id="0621c16"></a><p><span class="lg">片帆高掛向吳來湖水瀰瀰眼豁開風送白雲籠古<a 
name="0621c17" id="0621c17"></a>寺鳥銜金粟遶香臺道全不礙魔來擾禍盡應知福<a 
name="0621c18" id="0621c18"></a>自回毀譽兩忘堪住世一輪明月絕塵埃</span></p><a 
name="0621c19" id="0621c19"></a><p style="margin-left: 4em"><span class="headname">示講主</span></p><a 
name="0621c20" id="0621c20"></a><p><span class="lg">從來不貴說為行默默還須履踐真曠劫塵緣應自<a 
name="0621c21" id="0621c21"></a>淨等閒習氣莫容侵一條脊骨如金鑄百折衷腸似<a 
name="0621c22" id="0621c22"></a>銕淋造到言窮辭絕處再來喫棒與安心</span></p><a 
name="0621c23" id="0621c23"></a><p style="margin-left: 4em"><span class="headname">次韻荅叔鼎沈居士</span></p><a 
name="0621c24" id="0621c24"></a><p><span class="lg">寒燈午夜火猶清炤著令人徹本生光影門頭休駐<a 
name="0621c25" id="0621c25"></a>足色聲叢裡好撐睛不須他處求分曉但向其中了<a 
name="0621c26" id="0621c26"></a>識情山埜為公重指月棒痕突出玉蟾明</span></p><a 
name="0621c27" id="0621c27"></a><p style="margin-left: 4em"><span class="headname">輓夾山林皋和尚</span></p><a 
name="0621c28" id="0621c28"></a><p><span class="lg">分襟角里廿餘年遠隔溪山思罔然將謂同條常接<a 
name="0621c29" id="0621c29"></a>麈誰知一箭竟離弦踏翻幻海升兜率剔起真燈續<a 
name="0621c30" id="0621c30"></a>正傳顧我寒林孤吊影何時重見火中蓮</span></p><a 
name="0622a01" id="0622a01"></a><p style="margin-left: 4em"><span class="headname">輓福嚴費和尚</span></p><a 
name="0622a02" id="0622a02"></a><p><span class="lg">太白峰前別有年豎幢吳越共南天正期退老還攜<a 
name="0622a03" id="0622a03"></a>手豈料翻身蚤息肩林鳥變聲啼不輟野花作色落<a 
name="0622a04" id="0622a04"></a>還旋雖然贏我一籌去他日綱宗孰定傳</span></p><a 
name="0622a05" id="0622a05"></a><p style="margin-left: 4em"><span class="headname">輓永泰模公法侄</span></p><a 
name="0622a06" id="0622a06"></a><p><span class="lg">去年留得老僧來周折殷勤見大才自謂百年燈有<a 
name="0622a07" id="0622a07"></a>賴誰知一夕事都灰青松雨折傷巢鶴白雪晴飛痛<a 
name="0622a08" id="0622a08"></a>嶺梅歎息祖庭賢<span class="corr" title='[巳&gt;已]'>已</span>隱雲堂何日鼓重雷</span></p><a 
name="0622a09" id="0622a09"></a><p style="margin-left: 4em"><span class="headname">張公洞</span></p><a 
name="0622a10" id="0622a10"></a><p><span class="lg">張公昔日居崖穴愛選峰巒布室中遺跡有軒丹灶<a 
name="0622a11" id="0622a11"></a>冷迎賓無路白雲封高低巧設懸空石起伏深藏走<a 
name="0622a12" id="0622a12"></a>地龍始信仙源在人世到來何事覓無蹤</span></p><a 
name="0622a13" id="0622a13"></a><p style="margin-left: 4em"><span class="headname">玉女潭</span></p><a 
name="0622a14" id="0622a14"></a><p><span class="lg">青山疊疊樹叢叢玉女何緣隱此中潭水一泓澂似<a 
name="0622a15" id="0622a15"></a>鏡野花無數映如空只因清冷遺珠翠長得風流伴<a 
name="0622a16" id="0622a16"></a>竹松渴鹿趁來隨量足年年深淺底相同</span></p><a 
name="0622a17" id="0622a17"></a><p style="margin-left: 4em"><span class="headname">仲春大雪</span></p><a 
name="0622a18" id="0622a18"></a><p><span class="lg">寒衣才減復加身頭帽仍添一幅巾窗上乍聞聲颯<a 
name="0622a19" id="0622a19"></a>颯屋頭<span class="corr" title='[巳&gt;已]'>已</span>見白鱗鱗臘中到地方稱瑞春半飛空秪<a 
name="0622a20" id="0622a20"></a>益顰惟願蒼天息災眚忍于斯世苦良民</span></p><a 
name="0622a21" id="0622a21"></a><p style="margin-left: 4em"><span class="headname">荅太平庵同塵禪人</span></p><a 
name="0622a22" id="0622a22"></a><p><span class="lg">六十餘年混世塵為尋知<span class="corr" title='[巳&gt;己]'>己</span>歷艱辛乘風欲作投林<a 
name="0622a23" id="0622a23"></a>鳥破浪欣逢出網鱗獅窟正宜留象跡雞園且喜絕<a 
name="0622a24" id="0622a24"></a>狐身門開合轍非容易唯仗懸崖撒手人</span></p><a 
name="0622a25" id="0622a25"></a><p style="margin-left: 4em"><span class="headname">荅聖月錢居士送入天童之作即次原韻</span></p><a 
name="0622a26" id="0622a26"></a><p><span class="lg">祖庭主法責非輕投老何堪任大名自分山樗宜退<a 
name="0622a27" id="0622a27"></a>守敢煩國士遠相迎就途正怯三冬冷駐錫聊安一<a 
name="0622a28" id="0622a28"></a>眾情太白依然雲外聳到來最喜是天晴</span></p><a 
name="0622a29" id="0622a29"></a><p style="margin-left: 4em"><span class="headname">過芙蓉莊訪錢牧齋太師</span></p><a 
name="0622a30" id="0622a30"></a><p><span class="lg">柴門流水杏花香絕勝當年綠野堂一代經營真事<a 
name="0622b01" id="0622b01"></a>業片言嬉笑即文章非因避俗居東海且為怡神對<a 
name="0622b02" id="0622b02"></a>夕陽放鶴養魚閒不了樂遊原上望晨光</span></p><a 
name="0622b03" id="0622b03"></a><p style="margin-left: 4em"><span class="headname">贈劉啟明居士</span></p><a 
name="0622b04" id="0622b04"></a><p><span class="lg">性天忽爾識雲收獨露蟾光皎似秋乍見眉痕懸碧<a 
name="0622b05" id="0622b05"></a>落還看鏡影墮清流從教太白拋雙手一任南泉縱<a 
name="0622b06" id="0622b06"></a>兩眸午夜和盤都托出幾人於此悟根由</span></p><a 
name="0622b07" id="0622b07"></a><p style="margin-left: 4em"><span class="headname">贈髻珠嚴公</span></p><a 
name="0622b08" id="0622b08"></a><p><span class="lg">浮世光陰若水流霜花不覺上人頭還丹好向真金<a 
name="0622b09" id="0622b09"></a>煉優缽須從烈燄求髻上一珠非易得掌中滴乳豈<a 
name="0622b10" id="0622b10"></a>能酬直須吐出如山嶽亙古凝然事始周</span></p><a 
name="0622b11" id="0622b11"></a><p style="margin-left: 4em"><span class="headname">寄湛淵耆德</span></p><a 
name="0622b12" id="0622b12"></a><p><span class="lg">道眼精明學有師自甘長隱掩柴扉但教一念空情<a 
name="0622b13" id="0622b13"></a>界須信渾身在寶池定起倚闌觀菊處閒來俯檻聽<a 
name="0622b14" id="0622b14"></a>泉時頭頭盡契天真玅不用從人覓指歸</span></p><a 
name="0622b15" id="0622b15"></a><p style="margin-left: 4em"><span class="headname">贈醫士</span></p><a 
name="0622b16" id="0622b16"></a><p><span class="lg">知公久抱活人心築室多年指杏林入市懸壺因病<a 
name="0622b17" id="0622b17"></a>發還山采藥撥雲尋往來子母無心計配合君臣用<a 
name="0622b18" id="0622b18"></a>意深樹德傳家持此術靈樞註就作規箴</span></p><a 
name="0622b19" id="0622b19"></a><p style="margin-left: 4em"><span class="headname">山居</span></p><a 
name="0622b20" id="0622b20"></a><p><span class="lg">一從孤跡寄虞山贏得遮頭屋數間生死<span class="gaiji">&#x7796;<!--gaiji,,1[醫-酉+目],2&#x7796;,3--></span>空雙眼<a 
name="0622b21" id="0622b21"></a>淨是非機息寸心閒懶拈柏子酬僧話獨對梅花破<a 
name="0622b22" id="0622b22"></a>老顏更喜白雲如有意幾回飛去又飛還</span></p><a 
name="0622b23" id="0622b23"></a><p style="text-indent: 0em; margin-left: 0em"><span class="headname">　　又</span></p><a 
name="0622b24" id="0622b24"></a><p><span class="lg">放下烏藤懶出山山中無事涉塵寰投巢野鶴穿巖<a 
name="0622b25" id="0622b25"></a>竇借榻閒雲擁竹關半卷殘經完月下一聲清磬落<a 
name="0622b26" id="0622b26"></a>松間溪光草色全身露不假黃金鑄面顏</span></p><a 
name="0622b27" id="0622b27"></a><p style="margin-left: 4em"><span class="headname">除夕</span></p><a 
name="0622b28" id="0622b28"></a><p><span class="lg">一爐松火伴山翁坐到三更候歲終短髮數莖強半<a 
name="0622b29" id="0622b29"></a>白疏牙幾個大多空年華易見更新令人面何能駐<a 
name="0622b30" id="0622b30"></a>昔容不向有無尋活計杖頭花發用無窮</span></p><a 
name="0622c01" id="0622c01"></a><p style="margin-left: 4em"><span class="headname">遊善卷洞</span></p><a 
name="0622c02" id="0622c02"></a><p><span class="lg">五色相宣迥異常昔賢曾向此中藏看來突兀疑蓬<a 
name="0622c03" id="0622c03"></a>島聽到潺湲似石梁覓路已徵張祐句尋蹤未裹宿<a 
name="0622c04" id="0622c04"></a>春糧早知龍壑深無限著屐探幽抵夕陽</span></p><a 
name="0622c05" id="0622c05"></a><p style="margin-left: 4em"><span class="headname">善權寺志感<span class="note">(有序)</span></span></p><a 
name="0622c06" id="0622c06"></a><p style="text-indent: 0em; margin-left: 3em"><span class="linehead"></span>寺以洞得名後更卷為權相傳自齊梁間開<a 
name="0622c07" id="0622c07"></a>刱有雷書偃柏之異至今猶存惜乎法席久<a 
name="0622c08" id="0622c08"></a>虛屋址半為魔民割據因而賦此。</p><a 
name="0622c09" id="0622c09"></a><p><span class="lg">丹雘樓臺絕比鄰幾多靈異出崚峋山開帝主稱齊<a 
name="0622c10" id="0622c10"></a>武柱記雷神識謝均將謂完全歸法化那知強半屬<a 
name="0622c11" id="0622c11"></a>魔民令人睹此生惆悵偃柏埋頭亦動嗔</span></p><a 
name="0622c12" id="0622c12"></a><p style="margin-left: 4em"><span class="headname">題古仙庵</span></p><a 
name="0622c13" id="0622c13"></a><p><span class="lg">欲訪仙蹤何處尋一庵隱入白雲深遙看石虎途中<a 
name="0622c14" id="0622c14"></a>踞細聽泥龍木裡吟藥杵有聲迷霧艸丹爐無火覆<a 
name="0622c15" id="0622c15"></a>煙林誰知即此人間世卻望遼天朱頂禽</span></p><a 
name="0622c16" id="0622c16"></a><p style="margin-left: 4em"><span class="headname">贈楊總戎</span></p><a 
name="0622c17" id="0622c17"></a><p><span class="lg">寓形隨跡泊西東總在乾坤化育中秉鉞麾旄能事<a 
name="0622c18" id="0622c18"></a>畢尋山問水世情融卜居避地希高尚轉位行權鎮<a 
name="0622c19" id="0622c19"></a>亂風靜裡豁開空界眼揮金振起梵王宮</span></p><a 
name="0622c20" id="0622c20"></a><p style="margin-left: 4em"><span class="headname">荅南廣和尚遣候次來韻</span></p><a 
name="0622c21" id="0622c21"></a><p><span class="lg">莫春風雨日頻來新塔眉頭難打開契闊未能伸寸<a 
name="0622c22" id="0622c22"></a>楮慚惶秪為乏長才庭空那許棲凡鳥心冷常懷入<a 
name="0622c23" id="0622c23"></a>野梅惟有同門老兄弟殷殷寤寐幾多回</span></p><a 
name="0622c24" id="0622c24"></a><p style="margin-left: 4em"><span class="headname">壽人六十</span></p><a 
name="0622c25" id="0622c25"></a><p><span class="lg">天氣晴和晷運長花開紅樹映華堂長生煙裊金爐<a 
name="0622c26" id="0622c26"></a>篆不老漿浮玉斝香鄉里爭推鳩作杖兒孫齊列雁<a 
name="0622c27" id="0622c27"></a>成行衲衣林下無何祝願採松枝一寄將</span></p><a 
name="0622c28" id="0622c28"></a><p style="margin-left: 4em"><span class="headname">壽人七十</span></p><a 
name="0622c29" id="0622c29"></a><p><span class="lg">兩頰硃砂色更鮮誰知杖國是今年松筠自茂冰霜<a 
name="0622c30" id="0622c30"></a>後金玉應成天地先綠水青山移白眼黃芽紫雪出<a 
name="0623a01" id="0623a01"></a>丹田漆園椿樹何堪<span class="corr" title='[羡&gt;羨]'>羨</span>秪說春秋有八千</span></p><a 
name="0623a02" id="0623a02"></a><p style="margin-left: 4em"><span class="headname">題眼鏡</span></p><a 
name="0623a03" id="0623a03"></a><p><span class="lg">老眼昏花無可商幸逢一物出西洋只知去翳無真<a 
name="0623a04" id="0623a04"></a>法豈料添明有玅方額上帶看分早白面前失視亂<a 
name="0623a05" id="0623a05"></a>青黃拈針不假求穿線運筆何憂寫隔行助我臨軒<a 
name="0623a06" id="0623a06"></a>翻細字好將鈿匣自珍藏</span></p><a 
name="0623a07" id="0623a07"></a><a 
name="0623a08" id="0623a08"></a><a 
name="0623a09" id="0623a09"></a><a 
name="0623a10" id="0623a10"></a><p><span class="juanname">浮石禪師語錄卷十<span class="note">(終)</span></span></p>
<hr>【經文資訊】嘉興藏第 26 冊 No. B185 浮石禪師語錄<br>【版本記錄】CBETA 電子佛典 Rev. 1.9 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfb21.html?index=J26nB185" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB185_010 by HTTrack Website Copier/3.x [XR&CO'2008], Tue, 03 Jun 2014 00:31:54 GMT -->
</html>
