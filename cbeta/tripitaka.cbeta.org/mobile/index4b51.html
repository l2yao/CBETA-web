<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_088 by HTTrack Website Copier/3.x [XR&CO'2008], Mon, 02 Jun 2014 23:47:58 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga26c0.gif?utmac=MO-30696269-4&amp;utmn=1195708355&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_088&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index141e.html?index=T48n2016_087" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 88 卷</p>
	<a href="indexa7b2.html?index=T48n2016_089" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷88]">　
<a 
name="0895b08" id="0895b08"></a><a 
name="0895b09" id="0895b09"></a><a 
name="0895b10" id="0895b10"></a><p><span class="juanname">宗鏡錄卷第八十八</span></p><a 
name="0895b11" id="0895b11"></a><a 
name="0895b12" id="0895b12"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0895b13" id="0895b13"></a><p style="text-indent: 0em; margin-left: 0em"><span class="linehead"></span>夫證唯識理而登佛果。從初資糧位至究竟<a 
name="0895b14" id="0895b14"></a>位。具幾智而得成就。</p><p style="text-indent: 0em; margin-left: 0em"><span class="linehead"></span>答。唯一無分別智。約<a 
name="0895b15" id="0895b15"></a>初後有三種。一加行無分別。謂尋思等智。即<a 
name="0895b16" id="0895b16"></a>是道因。二無分別智。即是道正體。三無分別<a 
name="0895b17" id="0895b17"></a>後智。即是出觀智。謂道果。</p><p style="text-indent: 0em; margin-left: 0em"><span class="linehead"></span>問。此三智行相<a 
name="0895b18" id="0895b18"></a>如何。</p><p style="text-indent: 0em; margin-left: 0em"><span class="linehead"></span>答。攝論云。無分別智自性應知離五<a 
name="0895b19" id="0895b19"></a>種相。一離非思惟故。二離非覺觀地故。三離<a 
name="0895b20" id="0895b20"></a>滅想受定寂靜故。四離色自性故。五於真實<a 
name="0895b21" id="0895b21"></a>義離異分別故。此智若由離思惟故。名無分<a 
name="0895b22" id="0895b22"></a>別智。熟眠放逸狂醉。同離思惟。應得此智。若<a 
name="0895b23" id="0895b23"></a>由過覺觀地故。名無分別智。從二定以上。已<a 
name="0895b24" id="0895b24"></a>過覺觀。應得此智。若依此二義。凡夫應得此<a 
name="0895b25" id="0895b25"></a>智。是處能離心及心法。應說名無分別智。謂<a 
name="0895b26" id="0895b26"></a>想受滅定等。若人在此位中得無分別智。此<a 
name="0895b27" id="0895b27"></a>則不成智。何以故。於滅定等位。無心及心法<a 
name="0895b28" id="0895b28"></a>故。若言如色自性。智自性亦如此。如色鈍無<a 
name="0895b29" id="0895b29"></a>知。此智應鈍無知。若於真實義。由已分別顯<a 
name="0895c01" id="0895c01"></a>現。是分別應成無分別智。何以故。此分別能<a 
name="0895c02" id="0895c02"></a>分別真實義。謂此義真實。若智離五相。緣真<a 
name="0895c03" id="0895c03"></a>實義起。若不異分別真實義。謂此法真實。但<a 
name="0895c04" id="0895c04"></a>緣真實義。如眼識不以分別為性。是名無分<a 
name="0895c05" id="0895c05"></a>別智。無分別智。眾行中最為上首。更以偈顯。<a 
name="0895c06" id="0895c06"></a>諸菩薩自性。五種相所離。無分別智性。於真<a 
name="0895c07" id="0895c07"></a>無分別。菩薩以無分別智為體。無分別智與<a 
name="0895c08" id="0895c08"></a>菩薩不異。無分別智自性。即是菩薩自性。由<a 
name="0895c09" id="0895c09"></a>於真無分別故。離五相得無分別名。又三智<a 
name="0895c10" id="0895c10"></a>總以喻顯。頌曰。如五求受塵。如五正受塵。如<a 
name="0895c11" id="0895c11"></a>非五受塵。三智譬如是。釋曰。譬如人在眼等<a 
name="0895c12" id="0895c12"></a>五識中求覓五塵。或緣實。或緣虛。意識與五<a 
name="0895c13" id="0895c13"></a>識相間起故。加行無分別智亦爾。或證一分<a 
name="0895c14" id="0895c14"></a>為實。或不證為虛。譬如人正在五識中得真<a 
name="0895c15" id="0895c15"></a>實境。無分別。無言說。根本無分別智亦爾。得<a 
name="0895c16" id="0895c16"></a>真實境。無分別。無言說。譬如人在意識中但<a 
name="0895c17" id="0895c17"></a>緣先所受塵。名緣虛境。有分別。有言說。無<a 
name="0895c18" id="0895c18"></a>分別後智亦爾。緣虛境。有分別。有言說。又偈<a 
name="0895c19" id="0895c19"></a>云。如人初開目。是名加行智。如人正閉目。<a 
name="0895c20" id="0895c20"></a>是無分別智。即彼復開眼。後得智亦爾。應知<a 
name="0895c21" id="0895c21"></a>如虛空。是無分別智。於中現色像。後得智亦<a 
name="0895c22" id="0895c22"></a>爾。</p><p style="text-indent: 0em; margin-left: 0em"><span class="linehead"></span>問。此無分別智從何而成。</p><p style="text-indent: 0em; margin-left: 0em"><span class="linehead"></span>答。了一切<a 
name="0895c23" id="0895c23"></a>名義無所有故。能成無分別智。攝論頌云。鬼<a 
name="0895c24" id="0895c24"></a>畜人天等。各隨其所應。一切意有異。故知義<a 
name="0895c25" id="0895c25"></a>不成。過去等及夢。并餘二影像。無有為攀緣。<a 
name="0895c26" id="0895c26"></a>然彼攀緣成。釋曰。若義成於境。無無分別<a 
name="0895c27" id="0895c27"></a>智。此智若不有。佛果無可得。於一物中各<a 
name="0895c28" id="0895c28"></a>隨其意見有差別。是故應知義無所有故。彼<a 
name="0895c29" id="0895c29"></a>等所取既不成就。</p><p style="text-indent: 0em; margin-left: 0em"><span class="linehead"></span>若爾。義無所有故。識應不<a 
name="0896a01" id="0896a01"></a>緣境而生。</p><p style="text-indent: 0em; margin-left: 0em"><span class="linehead"></span>答。亦有識不緣境而生。如夢及過<a 
name="0896a02" id="0896a02"></a>去未來等。無實攀緣。即自攀緣。如境像及定<a 
name="0896a03" id="0896a03"></a>境。謂自心為境而攀緣。若義有自性為境。則<a 
name="0896a04" id="0896a04"></a>無無分別智。此智若有。有佛果可得。</p><p style="text-indent: 0em; margin-left: 0em"><span class="linehead"></span>問。於<a 
name="0896a05" id="0896a05"></a>宗鏡中最初信入。有何位次。</p><p style="text-indent: 0em; margin-left: 0em"><span class="linehead"></span>答。若圓信人。<a 
name="0896a06" id="0896a06"></a>初有五品位。台教據法華經分別功德品。依<a 
name="0896a07" id="0896a07"></a>圓教立五品位。第一品。初發一念信解心。第<a 
name="0896a08" id="0896a08"></a>二品。加讀誦。第三品。加說法。第四品。兼行六<a 
name="0896a09" id="0896a09"></a>度。第五品。正行六度。從初品。須依靜處建立<a 
name="0896a10" id="0896a10"></a>道場。於六時中行四三昧。懺六根罪。修習<a 
name="0896a11" id="0896a11"></a>五悔。五悔者。一懺悔。破大惡業罪。二勸請。<a 
name="0896a12" id="0896a12"></a>破謗法罪。三隨喜。破嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>罪。四迴向。破諸有<a 
name="0896a13" id="0896a13"></a>罪。五發願。順空無相願。所得功德不可限量。<a 
name="0896a14" id="0896a14"></a>譬算校計亦不能說。若能勤行五悔方便。助<a 
name="0896a15" id="0896a15"></a>開觀門。一心三諦。豁爾開明。如臨淨鏡。遍了<a 
name="0896a16" id="0896a16"></a>諸色。一念心中。圓解成就。不加功力。任運分<a 
name="0896a17" id="0896a17"></a>明。正信堅固。無能移動。此名深信隨喜心。即<a 
name="0896a18" id="0896a18"></a>初品弟子位也。分別功德品云。若有聞佛壽<a 
name="0896a19" id="0896a19"></a>命長遠。解其義趣。是人所得功德。無有限量。<a 
name="0896a20" id="0896a20"></a>能起如來無上之慧。乃至若聞是經。而不毀<a 
name="0896a21" id="0896a21"></a>呰。起隨喜心。當知已為深信解相。即初品文<a 
name="0896a22" id="0896a22"></a>也。以圓解觀心。修行五悔。更加讀誦。善言妙<a 
name="0896a23" id="0896a23"></a>義。與心相會。如膏助火。是時心觀益明。名第<a 
name="0896a24" id="0896a24"></a>二品也。經云。何況讀誦受持之者。斯人則為<a 
name="0896a25" id="0896a25"></a>頂戴如來。又以增品信心。修行五悔。更加說<a 
name="0896a26" id="0896a26"></a>法。轉其內解。導利前人。以曠濟故。化功歸己。<a 
name="0896a27" id="0896a27"></a>心更一轉。倍勝於前。名第三品也。經云。若有<a 
name="0896a28" id="0896a28"></a>受持讀誦為他人說。若自書若教人書。供養<a 
name="0896a29" id="0896a29"></a>經卷。不須復起塔寺。及造僧坊供養眾僧。又<a 
name="0896b01" id="0896b01"></a>以增進心修行五悔。兼修六度。福德力故。倍<a 
name="0896b02" id="0896b02"></a>助觀心。更一重深進。名第四品也。經云。況<a 
name="0896b03" id="0896b03"></a>復有人能持是經。兼行六度。其德最勝。無量<a 
name="0896b04" id="0896b04"></a>無邊。譬如虛空。東西南北四維上下。無量無<a 
name="0896b05" id="0896b05"></a>邊。是人功德。亦復如是。無量無邊。疾至一切<a 
name="0896b06" id="0896b06"></a>種智。又以此心修行五悔。正修六度。自行化<a 
name="0896b07" id="0896b07"></a>他。事理具足。心觀無礙。轉勝於前。不可比喻。<a 
name="0896b08" id="0896b08"></a>名第五品也。經云。又為他人種種因緣。隨義<a 
name="0896b09" id="0896b09"></a>解說此法華經。復能清淨持戒。與柔和者而<a 
name="0896b10" id="0896b10"></a>共同止。忍辱無瞋。志念堅固。常貴坐禪。得諸<a 
name="0896b11" id="0896b11"></a>深定。精進勇猛。攝諸善法。利根智慧。善答問<a 
name="0896b12" id="0896b12"></a>難。乃至當知。是人已趣道場。近阿耨多羅三<a 
name="0896b13" id="0896b13"></a>藐三菩提。坐道樹下。始自初品。終至初住。一<a 
name="0896b14" id="0896b14"></a>生可修。一生可證。不待位登七地。爾乃修習。<a 
name="0896b15" id="0896b15"></a>何假歡喜。始入雙流。前教所以高其位者。方<a 
name="0896b16" id="0896b16"></a>便之說。圓教位下者。真實之說。法華經云。<a 
name="0896b17" id="0896b17"></a>如此之事。是我方便。諸佛亦然。今當為汝說<a 
name="0896b18" id="0896b18"></a>最實事。即此意也。又約藏通別圓四教。論位<a 
name="0896b19" id="0896b19"></a>高。以言優劣。如圓教圓修。至十行中第二行。<a 
name="0896b20" id="0896b20"></a>便與別教妙覺位齊。若登三行。所有智斷。別<a 
name="0896b21" id="0896b21"></a>人不識其名。況知其法。大乘別教。詮中道佛<a 
name="0896b22" id="0896b22"></a>性不空之理。尚此懸殊。何況藏通但空灰斷<a 
name="0896b23" id="0896b23"></a>之果。若從圓教第三行。乃至十向十地。等妙<a 
name="0896b24" id="0896b24"></a>二覺。所有智斷。皆非境界。別教但知至十行<a 
name="0896b25" id="0896b25"></a>第二行中。只斷無明。為己家之極果。不知是<a 
name="0896b26" id="0896b26"></a>他家之下因。譬如構<span class="gaiji">&#x750E;<!--gaiji,,1[專*瓦],2&#x750E;,3--></span>石為基。以金寶飾上。<a 
name="0896b27" id="0896b27"></a>豈如從基至頂。悉累金剛。非唯高位有殊。亦<a 
name="0896b28" id="0896b28"></a>乃寶非寶別。乃至約斷惑門。論斷不斷者。<a 
name="0896b29" id="0896b29"></a>別教但明斷。不論不斷。圓具二義。若教道明<a 
name="0896c01" id="0896c01"></a>斷。證道不斷。例如小乘方便論斷。證真。不論<a 
name="0896c02" id="0896c02"></a>斷不斷。今亦如是。若不思議觀者。內不見有<a 
name="0896c03" id="0896c03"></a>煩惱可斷。煩惱性不障菩提。菩提不障煩惱。<a 
name="0896c04" id="0896c04"></a>煩惱即菩提。菩提即煩惱。故淨名云。佛為增<a 
name="0896c05" id="0896c05"></a>上慢人。說斷婬怒癡。名為解脫。無增上慢者。<a 
name="0896c06" id="0896c06"></a>婬怒癡性即解脫。六根六塵而無限礙。只眼<a 
name="0896c07" id="0896c07"></a>中見色。亦眼中入三解脫門。華嚴明十眼乃<a 
name="0896c08" id="0896c08"></a>至六根。皆明於一塵中。具十方三世諸佛。八<a 
name="0896c09" id="0896c09"></a>相成道。轉法輪。度眾生。皆不斷而明了。又五<a 
name="0896c10" id="0896c10"></a>品位。同小乘五停心觀。今五品以四弘誓願。<a 
name="0896c11" id="0896c11"></a>四種三昧。以明五停心。四弘誓願。明四種停<a 
name="0896c12" id="0896c12"></a>心。四種三昧。明第五停心。四弘誓願者。一者<a 
name="0896c13" id="0896c13"></a>未度令度。二者未解令解。三者未安令安。四<a 
name="0896c14" id="0896c14"></a>者未滅令滅。四種三昧者。一常行。二常坐。<a 
name="0896c15" id="0896c15"></a>三半行半坐。四非行非坐。且四弘誓願明四<a 
name="0896c16" id="0896c16"></a>種停心者。生死苦諦。即是涅槃。無二無別。此<a 
name="0896c17" id="0896c17"></a>即信事順理。信是道元功德母。此是第一誓<a 
name="0896c18" id="0896c18"></a>願。未度苦諦令度苦諦。是初品信理停心。煩<a 
name="0896c19" id="0896c19"></a>惱即菩提。無二無別。是為未解集諦令解集<a 
name="0896c20" id="0896c20"></a>諦。是第二品讀誦解脫停心。即是大悲拔苦。<a 
name="0896c21" id="0896c21"></a>興前兩誓願。未安道諦令安道諦。即是以無<a 
name="0896c22" id="0896c22"></a><span class="gaiji">&#x608B;<!--gaiji,吝,1[怡-台+吝],2&#x608B;,3--></span>之慈。而為說法。即第三品說法停心。未入<a 
name="0896c23" id="0896c23"></a>滅諦令入滅諦。即是兼行六度。六度蔽此岸生<a 
name="0896c24" id="0896c24"></a>死。即第四停心。大慈與樂。興此兩誓願。四種<a 
name="0896c25" id="0896c25"></a>三昧明第五停心者。此四三昧。皆修念佛。破<a 
name="0896c26" id="0896c26"></a>障道罪。自有人數息。覺觀不休。若念佛。若稱<a 
name="0896c27" id="0896c27"></a>名。即破覺觀。怗然心定。故經云。若有眾生。多<a 
name="0896c28" id="0896c28"></a>於貪欲。常念觀音。即便得離。破根本無明。又<a 
name="0896c29" id="0896c29"></a>云。一念知一切法是道場。皆是念佛法門也。<a 
name="0897a01" id="0897a01"></a>即常行三昧。諸佛停立。現前<span class="gaiji">&#x89A9;<!--gaiji,睹,1[者*見],2&#x89A9;,3--></span>法界佛也。<a 
name="0897a02" id="0897a02"></a>常坐三昧者。繫緣法界。一念法界。而念佛也。<a 
name="0897a03" id="0897a03"></a>半行半坐三昧者。思惟諸佛實法。法華經云。<a 
name="0897a04" id="0897a04"></a>當成就四法。為諸佛護念。此語初心行人。若<a 
name="0897a05" id="0897a05"></a>人行道者。常好坐禪。觀心無心。法不住法。名<a 
name="0897a06" id="0897a06"></a>大懺悔。非行非坐三昧者。行住坐臥語默等。<a 
name="0897a07" id="0897a07"></a>皆是摩訶衍。以不可得故。若三藏中。以事觀<a 
name="0897a08" id="0897a08"></a>緣事。謂數息。不淨。慈悲界。分別。念佛。五停心<a 
name="0897a09" id="0897a09"></a>觀等。今圓教五品之位。以理觀緣理。生死即<a 
name="0897a10" id="0897a10"></a>涅槃。煩惱即菩提。生命是眾生之息命。涅<a 
name="0897a11" id="0897a11"></a>槃是法身之息命。雖不可數。而可散動。明寂。<a 
name="0897a12" id="0897a12"></a>對於數息也。煩惱是底下之穢惡。菩提是尊<a 
name="0897a13" id="0897a13"></a>極之淨理。對前顯後故。以文字解脫。對不<a 
name="0897a14" id="0897a14"></a>淨停心也。若大悲誓願拔因果苦者。若有我<a 
name="0897a15" id="0897a15"></a>所。尚不自出。況拔他苦。謂無我所故。所以發<a 
name="0897a16" id="0897a16"></a>慈悲心。自拔拔他。若大慈誓願與因果樂者。<a 
name="0897a17" id="0897a17"></a>若於十二因緣起無明癡愛。尚自無樂。況與<a 
name="0897a18" id="0897a18"></a>他樂。今自無癡故。能與他樂耳。若小乘念<a 
name="0897a19" id="0897a19"></a>生身應佛相好。今念法身相好。事理永殊。乃<a 
name="0897a20" id="0897a20"></a>至藏教佛。與圓教十信心位齊。以同除界內<a 
name="0897a21" id="0897a21"></a>四住煩惱故。十信雖與三藏佛。同除界內煩<a 
name="0897a22" id="0897a22"></a>惱齊。而十信又圓伏界外根本無明。藏教尚<a 
name="0897a23" id="0897a23"></a>未識住地無明。云何稱伏。三藏佛位。猶稱為<a 
name="0897a24" id="0897a24"></a>劣。況二乘乎。所以云。同除四住。此處為齊。<a 
name="0897a25" id="0897a25"></a>若伏無明。三藏即劣。佛尚猶劣。二乘可知。今<a 
name="0897a26" id="0897a26"></a>略明圓信初入之位。其五十二位智斷行相。<a 
name="0897a27" id="0897a27"></a>廣在彼明。故知圓信頓修。與漸證權機。功行<a 
name="0897a28" id="0897a28"></a>鍊磨。日劫相倍。入此宗鏡。功德無邊。是以祖<a 
name="0897a29" id="0897a29"></a>師云。即心是者疾。發心行者遲。故台教云。<a 
name="0897b01" id="0897b01"></a>大機扣佛。譬忍辱草。圓應頓說。譬出醍醐。又<a 
name="0897b02" id="0897b02"></a>頓教最初始入內凡。仍呼為乳。呼為乳者。意<a 
name="0897b03" id="0897b03"></a>不在淡。以初故。本故。如牛新生。血變為乳。<a 
name="0897b04" id="0897b04"></a>純淨在身。犢子若嗽。牛即出乳。佛亦如是。始<a 
name="0897b05" id="0897b05"></a>坐道場。新成正覺。無明等。血轉變為明。八。萬<a 
name="0897b06" id="0897b06"></a>法藏。十。二部經。具。在法身。大機犢子。先。感得<a 
name="0897b07" id="0897b07"></a>乳。乳為眾味之初。譬頓在眾教之首。故以華<a 
name="0897b08" id="0897b08"></a>嚴為乳耳。如大涅槃經云。雪山有草。名曰<a 
name="0897b09" id="0897b09"></a>肥膩。牛若食者。純得醍醐。無有青黃赤白黑<a 
name="0897b10" id="0897b10"></a>色。穀草因緣。則有色味之異。是諸眾生。以明<a 
name="0897b11" id="0897b11"></a>無明業因緣故。生於二相。若無明轉。則變為<a 
name="0897b12" id="0897b12"></a>明。一切諸法善不善等。亦復如是。無有二相。<a 
name="0897b13" id="0897b13"></a>則法華一乘之教。為醍醐耳。華嚴論云。此華<a 
name="0897b14" id="0897b14"></a>嚴大意。一乘正宗。但識滅時亡。情塵頓絕。唯<a 
name="0897b15" id="0897b15"></a>真智境。一念則。五位齊明。為全將佛果以為因<a 
name="0897b16" id="0897b16"></a>故。設凡夫住世百年。及以多劫。而於自見。不<a 
name="0897b17" id="0897b17"></a>見須臾。可遷。不見當成佛。不。見已。成佛。不見<a 
name="0897b18" id="0897b18"></a>現成佛。十住之位。法既如是。更。有何生不成<a 
name="0897b19" id="0897b19"></a>佛耶。更有何生。而成正覺。此華嚴經。是本。法<a 
name="0897b20" id="0897b20"></a>界門。一切。諸佛本住大宅。一切佛子。究竟所歸。<a 
name="0897b21" id="0897b21"></a>化身權乘。總居其外。若有入者。一入全真。此<a 
name="0897b22" id="0897b22"></a>位中初。發心住菩薩見道。住佛。知見。入佛知<a 
name="0897b23" id="0897b23"></a>見。直與如來同身心性智相。故頓印五位行<a 
name="0897b24" id="0897b24"></a>相。總。在其中。如持明鏡。普。臨眾色。此經法門。<a 
name="0897b25" id="0897b25"></a>法合。如是。所有歎說。應如是知。應如是信解。<a 
name="0897b26" id="0897b26"></a>為法界法門。圓。無始終。於一念。中歲月晦。明<a 
name="0897b27" id="0897b27"></a>重重無盡。一毫之。內佛境眾生境色相。無邊。<a 
name="0897b28" id="0897b28"></a>一成。一切成。一壞一切壞。又華嚴經。即以<a 
name="0897b29" id="0897b29"></a>普門法界。普見法門。如來藏身。三昧境。因陀<a 
name="0897c01" id="0897c01"></a>羅網莊嚴法。世界海。旋重重妙智。一時同得。<a 
name="0897c02" id="0897c02"></a>為一證一切證。一斷一切斷故。即自身之內。<a 
name="0897c03" id="0897c03"></a>有十方諸佛剎海莊嚴。佛身之內。即自身之<a 
name="0897c04" id="0897c04"></a>境。重重隱現。十方世界。法合如斯。猶如眾<a 
name="0897c05" id="0897c05"></a>流歸於大海。雖未入海。潤性無差。若入大海。<a 
name="0897c06" id="0897c06"></a>皆同鹹味。一切眾生。亦復如是。迷之與悟。雖<a 
name="0897c07" id="0897c07"></a>然有殊。本來佛海。元本不出。</p><p style="text-indent: 0em; margin-left: 0em"><span class="linehead"></span>問。真如寂滅。<a 
name="0897c08" id="0897c08"></a>本無次第之殊。法界虛玄。豈有階降之別。云<a 
name="0897c09" id="0897c09"></a>何一真體上。而分五位十地之名。</p><p style="text-indent: 0em; margin-left: 0em"><span class="linehead"></span>答。若以<a 
name="0897c10" id="0897c10"></a>唯識真性。則性融一切。尚不指一。何況分多。<a 
name="0897c11" id="0897c11"></a>以解行證入之門。不無深淺。如太虛空。本<a 
name="0897c12" id="0897c12"></a>無差異。嬰孩之時。觀唯不遠。長大之後。見則<a 
name="0897c13" id="0897c13"></a>無邊。非彼空之有短長。乃是眼之自明昧。又<a 
name="0897c14" id="0897c14"></a>如大摩尼寶。處礦雖淨。無良工巧治。焉能成<a 
name="0897c15" id="0897c15"></a>器。如蘇迷盧山。雖寶所集。無日輪迴照。何<a 
name="0897c16" id="0897c16"></a>以出光。又如指畫虛空。是無數量之數量。猶<a 
name="0897c17" id="0897c17"></a>心量法界。乃非淺深之淺深。如華嚴論云。初<a 
name="0897c18" id="0897c18"></a>地菩薩。多百法明門。王化多百佛世界。二地<a 
name="0897c19" id="0897c19"></a>菩薩。多千法明門。王化多千佛世界者。不同<a 
name="0897c20" id="0897c20"></a>權教實有分限。如前數法。互相徹入。又如人<a 
name="0897c21" id="0897c21"></a>以指畫空。作百千微塵數。復以手除之令盡。<a 
name="0897c22" id="0897c22"></a>然彼空中無有增減。以情量故。見彼虛空數<a 
name="0897c23" id="0897c23"></a>有增減。此經亦爾。所有菩薩安立諸地。法<a 
name="0897c24" id="0897c24"></a>門增減。亦復如是。為成諸有情故。使令進修。<a 
name="0897c25" id="0897c25"></a>若也一概皆平。無心進也。凡夫無有策修之<a 
name="0897c26" id="0897c26"></a>心。發心修至不修。方知萬法無修也。而實教<a 
name="0897c27" id="0897c27"></a>菩薩。一得一切得。為稱法體中無前後故。猶<a 
name="0897c28" id="0897c28"></a>如帝網光影。互相參徹相入。無前後際也。亦<a 
name="0897c29" id="0897c29"></a>如百千寶鏡。同臨妙像。一一鏡中影像相入。<a 
name="0898a01" id="0898a01"></a>色像齊平。如佛果位中。諸菩薩。為從性起法<a 
name="0898a02" id="0898a02"></a>身根本智。為十位之中創證心故。所有法門<a 
name="0898a03" id="0898a03"></a>境界。皆悉依本。以體用通收。皆悉徹故。還以<a 
name="0898a04" id="0898a04"></a>性齊。即時齊故。更有餘不齊之法。為不可也。<a 
name="0898a05" id="0898a05"></a>又云。十住以來菩薩所行。皆是助道。非是正<a 
name="0898a06" id="0898a06"></a>位。故意欲明行所行者。是為助道。無住無行。<a 
name="0898a07" id="0898a07"></a>任真自體。名之為正果故。若以初發心住。以<a 
name="0898a08" id="0898a08"></a>法性無相根本智。不離無作用之體。行諸萬<a 
name="0898a09" id="0898a09"></a>行。菩薩與佛。因果本來體齊。若簡佛果無作<a 
name="0898a10" id="0898a10"></a>無修。菩薩正加行已來。總名助道。以動寂<a 
name="0898a11" id="0898a11"></a>無礙。正助元來不異。一法門也。眉目不可不簡。<a 
name="0898a12" id="0898a12"></a>體用圓寂。正助全同。此即全別全同門。還以<a 
name="0898a13" id="0898a13"></a>重玄門。思之可解。聞所未聞之法。聞之不疑。<a 
name="0898a14" id="0898a14"></a>全別全同。境界難解。佛及凡夫。各自別有。是<a 
name="0898a15" id="0898a15"></a>全別義。故二見恒存。若全同故。便成滯寂。圓<a 
name="0898a16" id="0898a16"></a>融道理。事理不礙。若也法門全分兩向。是凡<a 
name="0898a17" id="0898a17"></a>夫法。全合一體。是二乘法。但以理事自在。其<a 
name="0898a18" id="0898a18"></a>道在中。留心滅之。此亦不可。以心存之。此亦<a 
name="0898a19" id="0898a19"></a>不可。此助道行門。與正智果德無作之門。體<a 
name="0898a20" id="0898a20"></a>合無二。事中軌則。不可不分。以其體用。不可<a 
name="0898a21" id="0898a21"></a>一向全別。以全同作全別。以全別作全同。不<a 
name="0898a22" id="0898a22"></a>可全別無全同。不可全同無全別。如迷此同<a 
name="0898a23" id="0898a23"></a>別二門。即智不自在。又經云。智入三世。悉<a 
name="0898a24" id="0898a24"></a>皆平等者。明智能隨俗。言入三世。即俗體本<a 
name="0898a25" id="0898a25"></a>真。故言平等。以總別同異成壞門。六相義該<a 
name="0898a26" id="0898a26"></a>括。即總而全別。即別而全總。即同而俱異。<a 
name="0898a27" id="0898a27"></a>即異而恒同。即成而俱壞。即壞而俱成。皆非<a 
name="0898a28" id="0898a28"></a>情繫一異。俱不俱。有無非有無。常無常。生滅相<a 
name="0898a29" id="0898a29"></a>故。如是皆是如來理智體用依正悉自在故。<a 
name="0898b01" id="0898b01"></a>以自體無念力大智。照之可見。是以若上上<a 
name="0898b02" id="0898b02"></a>根人。頓了心空。入真唯識性。現行餘習。種子<a 
name="0898b03" id="0898b03"></a>俱亡。則何用更立地位。只為中下之根。或有<a 
name="0898b04" id="0898b04"></a>緣信。或有正信。或有解悟。或有證悟。根機莫<a 
name="0898b05" id="0898b05"></a>等。見解不同。於妄功用中。分其深淺。雖即明<a 
name="0898b06" id="0898b06"></a>知信入唯識。心境俱空。以微細想念不盡。未<a 
name="0898b07" id="0898b07"></a>得全除。分分鍊磨。於昇進中。故有地位差別。<a 
name="0898b08" id="0898b08"></a>以根塵五陰。微細難亡。若得識陰盡。方超地<a 
name="0898b09" id="0898b09"></a>位。了無所得。究竟圓成。如淨<span class="gaiji">&#x7460;<!--gaiji,琉,1[王*留],2&#x7460;,3--></span>璃內含寶月。<a 
name="0898b10" id="0898b10"></a>如首楞嚴經云。佛告阿難。及諸大眾。汝等當<a 
name="0898b11" id="0898b11"></a>知。有漏世界十二類生。本覺妙明覺圓心體。<a 
name="0898b12" id="0898b12"></a>與十方佛無二無別。由汝妄想迷理為咎。癡<a 
name="0898b13" id="0898b13"></a>愛發生。生發遍迷。故有空性。化迷不息。有世<a 
name="0898b14" id="0898b14"></a>界生。則此十方微塵國土。非無漏者。皆是迷<a 
name="0898b15" id="0898b15"></a>頑妄想安立。當知虛空生汝心內。猶如片雲<a 
name="0898b16" id="0898b16"></a>點太清裏。況諸世界在虛空耶。汝等一人發<a 
name="0898b17" id="0898b17"></a>真歸元。此十方空皆悉消殞。云何空中所有<a 
name="0898b18" id="0898b18"></a>國土。而不振裂。次消五陰之文。如經云。此<a 
name="0898b19" id="0898b19"></a>五陰元。重疊生起。生因識有。滅從色除。理則<a 
name="0898b20" id="0898b20"></a>頓悟。乘悟併消。事非頓除。因次第盡。消色陰<a 
name="0898b21" id="0898b21"></a>文云。佛告阿難。當知汝坐道場。消落諸念。其<a 
name="0898b22" id="0898b22"></a>念若盡。則諸離念一切精明。動靜不移。憶忘<a 
name="0898b23" id="0898b23"></a>如一。當住此處。入三摩提。如明目人處大幽<a 
name="0898b24" id="0898b24"></a>闇。精性妙淨心未發光。此則名為色陰區宇。<a 
name="0898b25" id="0898b25"></a>若目明朗。十方洞開。無復幽黯。名色陰盡。是<a 
name="0898b26" id="0898b26"></a>人則能超越劫濁。觀其所由。堅固妄想。以為<a 
name="0898b27" id="0898b27"></a>其本。盡受陰文云。佛告阿難。彼善男子。修三<a 
name="0898b28" id="0898b28"></a>摩提。奢摩他中。色陰盡者。見諸佛心。如明<a 
name="0898b29" id="0898b29"></a>鏡中顯現其像。若有所得。而未能用。猶如魘<a 
name="0898c01" id="0898c01"></a>人。手足宛然。見聞不惑。心觸客邪而不能動。<a 
name="0898c02" id="0898c02"></a>此則名為受陰區宇。若魘咎歇。其心離身。返<a 
name="0898c03" id="0898c03"></a>觀其面。去住自由。無復留礙。名受陰盡。是人<a 
name="0898c04" id="0898c04"></a>則能超越見濁。觀其所由。虛明妄想以為其<a 
name="0898c05" id="0898c05"></a>本。盡想陰文云。佛告阿難。彼善男子。修三摩<a 
name="0898c06" id="0898c06"></a>提。受陰盡者。雖未漏盡。心離其形。如鳥出籠。<a 
name="0898c07" id="0898c07"></a>已能成就。從凡身上。歷菩薩六十聖位。得意<a 
name="0898c08" id="0898c08"></a>生身。隨往無礙。譬如有人。熟寐寱言。是人雖<a 
name="0898c09" id="0898c09"></a>則無別所知。其言已成音韻倫次。令不寐者。<a 
name="0898c10" id="0898c10"></a>咸悟其語。此則名為想陰區宇。若動念盡浮<a 
name="0898c11" id="0898c11"></a>想消除。於覺明心。如去塵垢。一倫生死。首尾<a 
name="0898c12" id="0898c12"></a>圓照。名想陰盡。是人則能超煩惱濁。觀其所<a 
name="0898c13" id="0898c13"></a>由。融通妄想以為其本。盡行陰文云。佛告阿<a 
name="0898c14" id="0898c14"></a>難。彼善男子。修三摩提。想陰盡者。是人平常<a 
name="0898c15" id="0898c15"></a>夢想消滅。寤寐恒一。覺明虛靜。猶如晴空。無<a 
name="0898c16" id="0898c16"></a>復<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>重前塵影事。觀諸世間大地山河。如鏡<a 
name="0898c17" id="0898c17"></a>鑒明。來無所粘過無蹤跡。虛受照應。了罔陳<a 
name="0898c18" id="0898c18"></a>習。唯一精真。生滅根元。從此披露。見諸十<a 
name="0898c19" id="0898c19"></a>方十二眾生。畢殫其類。雖未通其各命由緒。<a 
name="0898c20" id="0898c20"></a>見同生基。猶如野馬熠熠清擾。為浮根塵究<a 
name="0898c21" id="0898c21"></a>竟樞穴此則名為行陰區宇。若此清擾熠熠<a 
name="0898c22" id="0898c22"></a>元性。性久元澄。一澄元習。如波瀾滅。化為澄<a 
name="0898c23" id="0898c23"></a>水。名行陰盡。是人則能超眾生濁。觀其所由。<a 
name="0898c24" id="0898c24"></a>幽隱妄想以為其本。盡識陰文云。佛告阿難。<a 
name="0898c25" id="0898c25"></a>彼善男子。修三摩提。行陰盡者。諸世間性。幽<a 
name="0898c26" id="0898c26"></a>清擾動。同分生幾倏然墮裂。沈細綱紐。補特<a 
name="0898c27" id="0898c27"></a>伽羅。酬業深脈。感應懸絕。於涅槃天。將大明<a 
name="0898c28" id="0898c28"></a>悟。如雞候鳴。瞻顧東方已有精色。六根虛靜。<a 
name="0898c29" id="0898c29"></a>無復馳逸。內內湛明。入無所入。深達十方十<a 
name="0899a01" id="0899a01"></a>二種類。受命元由。觀由執元。諸類不召。於十<a 
name="0899a02" id="0899a02"></a>方界已獲其同。精色不沈發現幽祕。此則名<a 
name="0899a03" id="0899a03"></a>為識陰區宇。若於群召已獲同中。消磨六門。<a 
name="0899a04" id="0899a04"></a>合開成就。見聞通<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>。互用清淨。十方世界。及<a 
name="0899a05" id="0899a05"></a>與身心。如吠<span class="gaiji">&#x7460;<!--gaiji,琉,1[王*留],2&#x7460;,3--></span>璃。內外明徹。名識陰盡。是人<a 
name="0899a06" id="0899a06"></a>則能超越命濁。觀其所由。罔象虛無顛倒妄<a 
name="0899a07" id="0899a07"></a>想。以為其本。乃至識陰若盡。則汝現前諸根<a 
name="0899a08" id="0899a08"></a>互用。從互用中。能入菩薩金剛乾慧。圓明精<a 
name="0899a09" id="0899a09"></a>心於中發化。如淨<span class="gaiji">&#x7460;<!--gaiji,琉,1[王*留],2&#x7460;,3--></span>璃。內含寶月。如是乃超<a 
name="0899a10" id="0899a10"></a>十信。十住。十行。十迴向。四加行心。菩薩所行金<a 
name="0899a11" id="0899a11"></a>剛十地。等覺圓明。入於如來妙莊嚴海。圓滿<a 
name="0899a12" id="0899a12"></a>菩提。歸無所得。</p><p style="text-indent: 0em; margin-left: 0em"><span class="linehead"></span>問。既論初心入道。何用廣<a 
name="0899a13" id="0899a13"></a>錄上地行位。</p><p style="text-indent: 0em; margin-left: 0em"><span class="linehead"></span>答。若論其道。必有其果。若無<a 
name="0899a14" id="0899a14"></a>行位。即是天魔外道。經論所說。微細難知。台<a 
name="0899a15" id="0899a15"></a>教有六即之文。仁王具五忍之位。恐墮上慢。<a 
name="0899a16" id="0899a16"></a>執解不修。皆是古聖所詮。不敢不錄。非是叨<a 
name="0899a17" id="0899a17"></a>濫。自立異端。唯望後賢願遵先製。</p><p style="text-indent: 0em; margin-left: 0em"><span class="linehead"></span>問。佛地<a 
name="0899a18" id="0899a18"></a>功德都具幾法成就圓滿。</p><p style="text-indent: 0em; margin-left: 0em"><span class="linehead"></span>答。成就五法。具<a 
name="0899a19" id="0899a19"></a>攝一切佛地功德。故佛地論云。一清淨法界<a 
name="0899a20" id="0899a20"></a>者。一切如來真實自體無始時來自性清淨。具<a 
name="0899a21" id="0899a21"></a>足種種過十方界極微塵數性相功德。無生<a 
name="0899a22" id="0899a22"></a>無滅。猶如虛空。遍一切有情平等共有。與一切<a 
name="0899a23" id="0899a23"></a>法不一不異。非有非無。離一切相。一切分別。一<a 
name="0899a24" id="0899a24"></a>切名言。皆不能得。唯是清淨聖智之所證。二<a 
name="0899a25" id="0899a25"></a>空無我所顯真如。為其自性。諸聖分證。諸佛<a 
name="0899a26" id="0899a26"></a>圓證。二大圓鏡智者。能現生一切境界諸智<a 
name="0899a27" id="0899a27"></a>影像。一切身土影像。所依。任持。一切佛地功德。<a 
name="0899a28" id="0899a28"></a>窮未來際無有斷盡。三平等性智。謂觀自他<a 
name="0899a29" id="0899a29"></a>一切平等。建立佛地無住涅槃。四妙觀察智。<a 
name="0899b01" id="0899b01"></a>謂於一切境界差別。常觀無礙。於大眾會。能現<a 
name="0899b02" id="0899b02"></a>一切自在作用。斷一切疑。雨大法雨。五成所<a 
name="0899b03" id="0899b03"></a>作智。謂能遍於一切世界。隨所應化成熟有<a 
name="0899b04" id="0899b04"></a>情。釋曰。清淨法界者。則無垢淨識。真如一心。<a 
name="0899b05" id="0899b05"></a>即此正宗。凡聖共有。此一法界是四智之體。<a 
name="0899b06" id="0899b06"></a>四智則一體之用。以諸佛現證。眾生不知。以<a 
name="0899b07" id="0899b07"></a>不知故。執為八識之名。以現證故。能成四<a 
name="0899b08" id="0899b08"></a>智之相。若昧之。則八識起執藏之號。七識得<a 
name="0899b09" id="0899b09"></a>染污之名。六識起遍計之情。五識變根塵之<a 
name="0899b10" id="0899b10"></a>境。若了之。賴耶成圓鏡之體。持功德之門。末<a 
name="0899b11" id="0899b11"></a>那為平等之原。一自他之性。第六起觀察之<a 
name="0899b12" id="0899b12"></a>妙。轉正法之輪。五識興所作之功。垂應化之<a 
name="0899b13" id="0899b13"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。斯則一心匪動。識智自分。不轉其體。但轉<a 
name="0899b14" id="0899b14"></a>其名。不分其理。而分其事。</p><p style="text-indent: 0em; margin-left: 0em"><span class="linehead"></span>問。於五法中。<a 
name="0899b15" id="0899b15"></a>一清淨法界者。即是自性清淨圓明之體。從<a 
name="0899b16" id="0899b16"></a>本已來性自滿足。非生因之所生。唯了因之<a 
name="0899b17" id="0899b17"></a>所了。此則不論心境。其四智等行相不同。於<a 
name="0899b18" id="0899b18"></a>妙用時各緣何境。</p><p style="text-indent: 0em; margin-left: 0em"><span class="linehead"></span>答。識論云。圓鏡智相應<a 
name="0899b19" id="0899b19"></a>心品。有義。但緣真如為境。是無分別智。非後<a 
name="0899b20" id="0899b20"></a>得智。行相所緣不可知故。莊嚴論說。大圓鏡<a 
name="0899b21" id="0899b21"></a>智。於一切境不愚迷故。又此決定緣無漏種。<a 
name="0899b22" id="0899b22"></a>及身土等諸影像故。行緣微細。說不可知。如<a 
name="0899b23" id="0899b23"></a>阿賴耶識亦緣俗故。緣真如故。是無分別智。<a 
name="0899b24" id="0899b24"></a>緣餘境故。後得智攝。其體是一隨用分二。了<a 
name="0899b25" id="0899b25"></a>俗由證真。故說為後得。平等性智相應心品。<a 
name="0899b26" id="0899b26"></a>有義。但緣第八淨識。如染第七緣藏識故。有<a 
name="0899b27" id="0899b27"></a>義。但緣真如為境。緣一切法平等性故。有義。<a 
name="0899b28" id="0899b28"></a>遍緣真俗為境。莊嚴論說。緣諸有性自他平<a 
name="0899b29" id="0899b29"></a>等。隨他勝解。示現無邊佛影像故。由斯此品<a 
name="0899c01" id="0899c01"></a>通緣真俗。二智所攝。於理無違。妙觀察智相<a 
name="0899c02" id="0899c02"></a>應心品。緣一切法自相共相。皆無障礙。二智<a 
name="0899c03" id="0899c03"></a>所攝。成所作智相應心品。有義。但緣五種現<a 
name="0899c04" id="0899c04"></a>境。莊嚴論說。如來五根。一一皆於五境轉故。<a 
name="0899c05" id="0899c05"></a>有義。此品亦能遍緣三世諸法。不違正理。佛<a 
name="0899c06" id="0899c06"></a>地經說。成所作智。起作三業諸變化事。決擇<a 
name="0899c07" id="0899c07"></a>有情心行差別。領受去來現在等義。若不<a 
name="0899c08" id="0899c08"></a>遍緣。無此能故。又後得智攝。此四心品。雖皆<a 
name="0899c09" id="0899c09"></a>遍能緣一切法。而用有異。謂鏡智品。現自<a 
name="0899c10" id="0899c10"></a>受用身淨土相。持無漏種。平等智品。現他受<a 
name="0899c11" id="0899c11"></a>用身淨土相。成所作智品。能現變化身及土<a 
name="0899c12" id="0899c12"></a>相。觀察智品。觀察自他功能過失。雨大法雨。<a 
name="0899c13" id="0899c13"></a>破諸疑網。利樂有情。如是等門。差別多種。</p><a 
name="0899c14" id="0899c14"></a><p style="text-indent: 0em; margin-left: 0em"><span class="linehead"></span>問。成所作智。與第六識相應。起於化用。與<a 
name="0899c15" id="0899c15"></a>觀察智性。有何差別。</p><p style="text-indent: 0em; margin-left: 0em"><span class="linehead"></span>答。識論云。觀察智觀<a 
name="0899c16" id="0899c16"></a>諸法自相共相。此所作智唯起化。故有差別。<a 
name="0899c17" id="0899c17"></a>此二智品。應不並生。一類二識。不俱起故。同<a 
name="0899c18" id="0899c18"></a>體用分。俱亦非失。或與第七淨識相應。依眼<a 
name="0899c19" id="0899c19"></a>等根緣色等境。是平等智作用差別。謂淨第<a 
name="0899c20" id="0899c20"></a>七起他受用身土相者。平等品攝。起變化者。<a 
name="0899c21" id="0899c21"></a>成事品攝。</p><p style="text-indent: 0em; margin-left: 0em"><span class="linehead"></span>問。說有為法。皆蘊處攝。如來純<a 
name="0899c22" id="0899c22"></a>無漏法。還具蘊處界不。</p><p style="text-indent: 0em; margin-left: 0em"><span class="linehead"></span>答。識論云。處處<a 
name="0899c23" id="0899c23"></a>經說。轉無常蘊。獲得常蘊。界處亦然。寧說如<a 
name="0899c24" id="0899c24"></a>來非蘊處界。故言非者。是密意說。又佛身中<a 
name="0899c25" id="0899c25"></a>十八界等。皆悉具足。而純無漏。此轉依果。又<a 
name="0899c26" id="0899c26"></a>不思議。超過尋思言議道故。微妙甚深。自<a 
name="0899c27" id="0899c27"></a>內證故。</p><p style="text-indent: 0em; margin-left: 0em"><span class="linehead"></span>問。此智是佛知見。無師自爾。何假<a 
name="0899c28" id="0899c28"></a>因緣稱揚開示。</p><p style="text-indent: 0em; margin-left: 0em"><span class="linehead"></span>答。此智雖不約緣生。而從<a 
name="0899c29" id="0899c29"></a>緣顯。若執無因。皆成外道。如古師云。佛法<a 
name="0900a01" id="0900a01"></a>雖有無師智。自然智。而是常住真理。要假緣<a 
name="0900a02" id="0900a02"></a>顯。則亦因緣矣。法華經云。佛種從緣起。楞伽<a 
name="0900a03" id="0900a03"></a>經云。大慧白佛。佛說常不思議。彼諸外道。亦<a 
name="0900a04" id="0900a04"></a>有常不思議。何以異耶。佛言。彼諸外道無<a 
name="0900a05" id="0900a05"></a>有常不思議。以無因故。我說常不思議有因。<a 
name="0900a06" id="0900a06"></a>因於內證。豈得同耶。是則真常亦因緣起。故<a 
name="0900a07" id="0900a07"></a>知無有一法。不從心而生。三乘之道。悉皆內<a 
name="0900a08" id="0900a08"></a>證。若心外立義。任說幽玄。皆成外道。又若入<a 
name="0900a09" id="0900a09"></a>唯識智。雖不執前境。不同愚闇。無知無見。雖<a 
name="0900a10" id="0900a10"></a>照境虛。智眼斯在。能斷金剛般若論頌云。雖<a 
name="0900a11" id="0900a11"></a>不見諸法。非無了境眼。所以永嘉集云。夫境<a 
name="0900a12" id="0900a12"></a>非智而不了。智非境而不生。智生則了境而<a 
name="0900a13" id="0900a13"></a>生。境了則智生而了。智生而了。了無所了。<a 
name="0900a14" id="0900a14"></a>了境而生。生無能生。生無能生。雖智而非<a 
name="0900a15" id="0900a15"></a>有。了無所了。雖境而非無。無即不無。有<a 
name="0900a16" id="0900a16"></a>即非有。有無雙照。妙悟蕭然。如火得薪。彌加<a 
name="0900a17" id="0900a17"></a>熾盛。薪喻發智之多境。火比了境之妙智。其<a 
name="0900a18" id="0900a18"></a>詞曰。達性空而非縛。雖緣假而無著。有無<a 
name="0900a19" id="0900a19"></a>之境雙照。中觀之心歷落。又頌曰。若智了<a 
name="0900a20" id="0900a20"></a>於境。即是境空智。如眼了空華。是了空華眼。<a 
name="0900a21" id="0900a21"></a>若智了於智。即是智空智。如眼了眼空。是了<a 
name="0900a22" id="0900a22"></a>眼空眼。智雖了境空。及以了智空。非無了境<a 
name="0900a23" id="0900a23"></a>智。境空智。猶有。了境智空智。無境智不了。如<a 
name="0900a24" id="0900a24"></a>眼了空華及以了眼空。非無了空眼。華空眼。<a 
name="0900a25" id="0900a25"></a>猶有。了華眼空眼。無華眼不了。</p><a 
name="0900a26" id="0900a26"></a><p><span class="juanname">宗鏡錄卷第八十八</span></p><a 
name="0900a27" id="0900a27"></a><p style="text-indent: 0em; margin-left: 0em"><div class="w"><div style="margin-left: 1em"><span class="linehead"></span>　　　　　　戊申歲分司大藏都監開板</div></div></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_088 by HTTrack Website Copier/3.x [XR&CO'2008], Mon, 02 Jun 2014 23:47:58 GMT -->
</html>
