<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2076_003 by HTTrack Website Copier/3.x [XR&CO'2008], Mon, 02 Jun 2014 23:51:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaa6e4.gif?utmac=MO-30696269-4&amp;utmn=2142169142&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51&amp;utmp=%2Fmobile%2Findex.php%3Findex%3DT51n2076_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4ac2.html?index=T51n2076_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2076 景德傳燈錄 (30卷)<br/>【宋 道原纂】<br/>第 3 卷</p>
	<a href="indexd833-2.html?index=T51n2076_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2076" sutra_name="景德傳燈錄" sutra_juan="[卷3]">　
<a 
name="0216b23" id="0216b23"></a><a 
name="0216b24" id="0216b24"></a><a 
name="0216b25" id="0216b25"></a><a 
name="0216b26" id="0216b26"></a><p><span class="juanname">景德傳燈錄卷第三</span></p><a 
name="0216b27" id="0216b27"></a><a 
name="0216b28" id="0216b28"></a><br><br><span class="headname">中華五祖并旁出尊宿共二十五人</span><ul><a 
name="0216b29" id="0216b29"></a><li>第二十八祖菩提達磨<a 
name="0216c01" id="0216c01"></a><ul><li>道育禪師<span class="note">(菩提達磨旁出三人)</span></li><li>道副禪師</li><a 
name="0216c02" id="0216c02"></a><li>尼總持<span class="note">(已上三人無機緣語句不錄)</span></li></ul></li><a 
name="0216c03" id="0216c03"></a><li>第二十九祖慧可大師<a 
name="0216c04" id="0216c04"></a><ul><li>僧那禪師<span class="note">(慧可大師旁出七世共一十七人)</span></li><li>向居士</li><a 
name="0216c05" id="0216c05"></a><li>相州慧滿禪師<span class="note">(已上三人見錄)</span></li><li>峴山神定禪師</li><a 
name="0216c06" id="0216c06"></a><li>寶月禪師</li><li>華閑居士</li><a 
name="0216c07" id="0216c07"></a><li>大士化公</li><li>和公</li><a 
name="0216c08" id="0216c08"></a><li>廖居士</li><li>曇邃<span class="note">(華閑居士出)</span></li><a 
name="0216c09" id="0216c09"></a><li>延陵慧簡<span class="note">(曇邃出二人)</span></li><li>彭城慧瑳</li><a 
name="0216c10" id="0216c10"></a><li>定林寺慧綱</li><li>六合大覺<span class="note">(慧綱出)</span></li><a 
name="0216c11" id="0216c11"></a><li>高郵曇影<span class="note">(大覺出)</span></li><li>泰山明練<span class="note">(曇影出)</span></li><a 
name="0216c12" id="0216c12"></a><li>揚州靜泰<span class="note">(明練出已上一十四人無機緣語句不錄)</span></li></ul></li><a 
name="0216c13" id="0216c13"></a><li>第三十祖僧璨大師</li><a 
name="0216c14" id="0216c14"></a><li>第三十一祖道信大師<span class="note">(旁出七十六人見第四卷)</span></li><a 
name="0216c15" id="0216c15"></a><li>第三十二祖弘忍大師<span class="note">(旁出一百七人見第五卷)</span></li></ul><a 
name="0216c16" id="0216c16"></a><br><br><span class="headname">中華五祖并旁出尊宿共二十五人</span><ul><a 
name="0216c17" id="0216c17"></a><li>第二十八祖菩提達磨<a 
name="0216c18" id="0216c18"></a>旁出三人<a 
name="0216c19" id="0216c19"></a><ul><li>一道育禪師</li><li>二道副禪師</li><a 
name="0216c20" id="0216c20"></a><li>三尼總持<span class="note">(已上三人無機緣語句不錄)</span></li></ul></li><a 
name="0216c21" id="0216c21"></a><li>第二十九祖慧可大師<span class="note">(旁出六世共一十七人三人見錄)</span><a 
name="0216c22" id="0216c22"></a><ul><li>僧那禪師</li><li>向居士</li><a 
name="0216c23" id="0216c23"></a><li>相州慧滿禪師</li><a 
name="0216c24" id="0216c24"></a><li>峴山神定禪師</li><li>寶月禪師</li><a 
name="0216c25" id="0216c25"></a><li>華閑居士</li><li>大士化公</li><a 
name="0216c26" id="0216c26"></a><li>和公</li><li>廖居士</li><a 
name="0216c27" id="0216c27"></a><li>華閑居士復出一人　曇邃</li><a 
name="0216c28" id="0216c28"></a><li>曇邃復出三人<ul><li>一延陵慧簡</li><a 
name="0216c29" id="0216c29"></a><li>二彭城慧瑳</li><li>三定林寺慧綱</li></ul></li><a 
name="0217a01" id="0217a01"></a><li>慧綱復出一人　六合大覺</li><a 
name="0217a02" id="0217a02"></a><li>大覺復出一人　高郵曇影</li><a 
name="0217a03" id="0217a03"></a><li>曇影復出一人　太山明練</li><a 
name="0217a04" id="0217a04"></a><li>明練復出一人　揚州靜泰</li><a 
name="0217a05" id="0217a05"></a><li><span class="note">(已上一十四人無機緣語句不錄)</span></li></ul></li><a 
name="0217a06" id="0217a06"></a><li>第三十祖僧璨大師</li><a 
name="0217a07" id="0217a07"></a><li>第三十一祖道信大師<span class="note">(旁出七十六人見第四卷)</span></li><a 
name="0217a08" id="0217a08"></a><li>第三十二祖弘忍大師<span class="note">(旁出一百七人見第四卷)</span></li></ul><a 
name="0217a09" id="0217a09"></a><p style="text-indent: 0em; margin-left: 0em"><span class="linehead"></span>第二十八祖菩提達磨者。南天竺國香至王<a 
name="0217a10" id="0217a10"></a>第三子也。姓剎帝利。本名菩提多羅。後遇二<a 
name="0217a11" id="0217a11"></a>十七祖般若多羅。至本國受王供養。知師密<a 
name="0217a12" id="0217a12"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。因試令與二兄辨所施寶珠。發明心要。既<a 
name="0217a13" id="0217a13"></a>而尊者謂曰。汝於諸法已得通量。夫達磨者<a 
name="0217a14" id="0217a14"></a>通大之義也。宜名達磨。因改號菩提達磨。師<a 
name="0217a15" id="0217a15"></a>乃告尊者曰。我既得法。當往何國而作佛事。<a 
name="0217a16" id="0217a16"></a>願垂開示。尊者曰。汝雖得法未可遠遊。且止<a 
name="0217a17" id="0217a17"></a>南天待吾滅後六十七載。當往震旦設大法<a 
name="0217a18" id="0217a18"></a>藥直接上根。慎勿速行衰於日下。師又曰。彼<a 
name="0217a19" id="0217a19"></a>有大士堪為法器否。千載之下有留難否。尊<a 
name="0217a20" id="0217a20"></a>者曰。汝所化之方獲菩提者不可勝數。吾滅<a 
name="0217a21" id="0217a21"></a>後六十餘年彼國有難。水中文布自善降之。<a 
name="0217a22" id="0217a22"></a>汝至時南方勿住。彼唯好有為功業不見佛<a 
name="0217a23" id="0217a23"></a>理。汝縱到彼亦不可久留。聽吾偈曰。</p><a 
name="0217a24" id="0217a24"></a><p>　<span class="lg">路行跨水復逢羊　　獨自悽悽暗度江<a 
name="0217a25" id="0217a25"></a><br>　日下可憐雙象馬　　二株嫩桂久昌昌</span></p><a 
name="0217a26" id="0217a26"></a><p style="text-indent: 0em; margin-left: 0em"><span class="linehead"></span>復演八偈。皆預讖佛教隆替<span class="note">(事具寶林傳及聖胄集)</span>師恭稟<a 
name="0217a27" id="0217a27"></a>教義。服勤左右垂四十年未嘗廢闕。逮尊者<a 
name="0217a28" id="0217a28"></a>順世。遂演化本國。時有二師。一名佛大先。一<a 
name="0217a29" id="0217a29"></a>名佛大勝多。本與師同學佛陀跋陀小乘禪<a 
name="0217b01" id="0217b01"></a>觀。佛大先既遇般若多羅尊者。捨小趣大與<a 
name="0217b02" id="0217b02"></a>師並化。時號二甘露門矣。而佛大勝多更分<a 
name="0217b03" id="0217b03"></a>途而為六宗。第一有相宗。第二無相宗。第三<a 
name="0217b04" id="0217b04"></a>定慧宗。第四戒行宗。第五無得宗。第六寂靜<a 
name="0217b05" id="0217b05"></a>宗。各封己解別展化源。聚落崢嶸徒眾甚盛。<a 
name="0217b06" id="0217b06"></a>大師喟然而歎曰。彼之一師已陷牛<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。況復<a 
name="0217b07" id="0217b07"></a>支離繁盛而分六宗。我若不除永纏邪見。言<a 
name="0217b08" id="0217b08"></a>已。微現神力至第一有相宗所。問曰。一切諸<a 
name="0217b09" id="0217b09"></a>法何名實相。彼眾中有一尊長薩婆羅。答曰。<a 
name="0217b10" id="0217b10"></a>於諸相中不互諸相。是名實相。師曰。一切諸<a 
name="0217b11" id="0217b11"></a>相而不互者。若名實相當何定耶。彼曰。於諸<a 
name="0217b12" id="0217b12"></a>相中實無有定。若定諸相何名為實。師曰。諸<a 
name="0217b13" id="0217b13"></a>相不定便名實相。汝今不定當何得之。彼曰。<a 
name="0217b14" id="0217b14"></a>我言不定不說諸相。當說諸相其義亦然。師<a 
name="0217b15" id="0217b15"></a>曰。汝言不定當為實相。定不定故即非實相。<a 
name="0217b16" id="0217b16"></a>彼曰。定既不定即非實相。知我非故不定不<a 
name="0217b17" id="0217b17"></a>變。師曰。汝今不變何名實相。已變已往其義<a 
name="0217b18" id="0217b18"></a>亦然。彼曰。不變當在。在不在故。故變實相以<a 
name="0217b19" id="0217b19"></a>定其義。師曰。實相不變。變即非實。於有無中<a 
name="0217b20" id="0217b20"></a>何名實相。薩婆羅心知聖師懸解潛達。即以<a 
name="0217b21" id="0217b21"></a>手指虛空曰。此是世間有相。亦能空故。當我<a 
name="0217b22" id="0217b22"></a>此身得似否。師曰。若解實相即見非相。若了<a 
name="0217b23" id="0217b23"></a>非相其色亦然。當於色中不失色體。於非相<a 
name="0217b24" id="0217b24"></a>中不礙有故。若能是解此名實相。彼眾聞已。<a 
name="0217b25" id="0217b25"></a>心意朗然欽禮信受。師又瞥然匿跡。至第二<a 
name="0217b26" id="0217b26"></a>無相宗所。問曰。汝言無相當何證之。彼眾中<a 
name="0217b27" id="0217b27"></a>有智者波羅提。答曰。我明無相心不現故。師<a 
name="0217b28" id="0217b28"></a>曰。汝心不現當何明之。彼曰。我明無相心不<a 
name="0217b29" id="0217b29"></a>取捨。當於明時亦無當者。師曰。於諸有無心<a 
name="0217c01" id="0217c01"></a>不取捨。又無當者諸明無故。彼曰。入佛三昧<a 
name="0217c02" id="0217c02"></a>尚無所得。何況無相而欲知之。師曰。相既不<a 
name="0217c03" id="0217c03"></a>知誰云有無。尚無所得何名三昧。彼曰。我說<a 
name="0217c04" id="0217c04"></a>不證證無所證。非三昧故我說三昧。師曰。非<a 
name="0217c05" id="0217c05"></a>三昧者何當名之。汝既不證非證何證。波羅<a 
name="0217c06" id="0217c06"></a>提聞師辯析即悟本心。禮謝於師懺悔往謬。<a 
name="0217c07" id="0217c07"></a>師記曰。汝當得果不久證之。此國有魔非久<a 
name="0217c08" id="0217c08"></a>降之。言已忽然不現。至第三定慧宗所。問曰。<a 
name="0217c09" id="0217c09"></a>汝學定慧為一為二。彼眾中有婆蘭陀者。答<a 
name="0217c10" id="0217c10"></a>曰。我此定慧非一非二。師曰。既非一二何名<a 
name="0217c11" id="0217c11"></a>定慧。彼曰。在定非定處慧非慧。一即非一二<a 
name="0217c12" id="0217c12"></a>亦不二。師曰。當一不一當二不二。既非定慧<a 
name="0217c13" id="0217c13"></a>約何定慧。彼曰。不一不二定慧能知。非定非<a 
name="0217c14" id="0217c14"></a>慧亦復然矣。師曰。慧非定故然何知哉。不一<a 
name="0217c15" id="0217c15"></a>不二誰定誰慧。婆蘭陀聞之疑心<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>釋。至第<a 
name="0217c16" id="0217c16"></a>四戒行宗所。問曰。何者名戒。云何名行。當此<a 
name="0217c17" id="0217c17"></a>戒行為一為二。彼眾中有一賢者。答曰。一二<a 
name="0217c18" id="0217c18"></a>二一皆彼所生。依教無染此名戒行。師曰。汝<a 
name="0217c19" id="0217c19"></a>言依教即是有染。一二俱破。何言依教。此二<a 
name="0217c20" id="0217c20"></a>違背不及於行。內外非明何名為戒。彼曰。我<a 
name="0217c21" id="0217c21"></a>有內外彼己知竟<span class="note">(淅本己字作已依廣燈也。邵本作無字依寶林也。洪舊本作已<a 
name="0217c22" id="0217c22"></a>字。正宗記作以字。未詳孰是)</span>。既得通達便是戒行。若說違背<a 
name="0217c23" id="0217c23"></a>俱是俱非。言及清淨即戒即行。師曰。俱是俱<a 
name="0217c24" id="0217c24"></a>非何言清淨。既得通故何談內外。賢者聞之<a 
name="0217c25" id="0217c25"></a>即自慚服。至第五無得宗所。問曰。汝云無得<a 
name="0217c26" id="0217c26"></a>無得何得。既無所得亦無得得。彼眾中有寶<a 
name="0217c27" id="0217c27"></a>靜者。答曰。我說無得非無得得。當說得得<a 
name="0217c28" id="0217c28"></a>無得是得。師曰。得既不得。得亦非得既云得<a 
name="0217c29" id="0217c29"></a>得。得得何得。彼曰。見得非得。非得是得。若<a 
name="0218a01" id="0218a01"></a>見不得名為得得。師曰。得既非得。得得無得。<a 
name="0218a02" id="0218a02"></a>既無所得。當何得得。寶靜聞之頓除疑網。<a 
name="0218a03" id="0218a03"></a>至第六寂靜宗所。問曰。何名寂靜。於此法中<a 
name="0218a04" id="0218a04"></a>誰靜誰寂。彼有尊者。答曰。此心不動是名為<a 
name="0218a05" id="0218a05"></a>寂。於法無染名之為靜。師曰。本心不寂要假<a 
name="0218a06" id="0218a06"></a>寂靜。本來寂故何用寂靜。彼曰。諸法本空以<a 
name="0218a07" id="0218a07"></a>空空故。於彼空空故名寂靜。師曰。空空已空<a 
name="0218a08" id="0218a08"></a>諸法亦爾。寂靜無相何靜何寂。彼尊者聞師<a 
name="0218a09" id="0218a09"></a>指誨豁然開悟。既而六眾咸誓歸依。由是化<a 
name="0218a10" id="0218a10"></a>被南天聲馳五印。遠近學者靡然嚮風。經六<a 
name="0218a11" id="0218a11"></a>十餘載度無量眾。後值異見王輕毀三寶。每<a 
name="0218a12" id="0218a12"></a>云。我之祖宗皆信佛道。陷于邪見。壽年不永<a 
name="0218a13" id="0218a13"></a>運祚亦促。且我身是佛何更外求。善惡報應。<a 
name="0218a14" id="0218a14"></a>皆因多智之者。妄搆其說。至於國內。耆舊為<a 
name="0218a15" id="0218a15"></a>前王所奉者。悉從廢黜。師知已。歎彼德薄當<a 
name="0218a16" id="0218a16"></a>何救之。又念無相宗中二首領。其一波羅提<a 
name="0218a17" id="0218a17"></a>者。與王有緣將證其果。其二宗勝者。非不博<a 
name="0218a18" id="0218a18"></a>辯而無宿因。時六宗徒眾亦各念言。佛法有<a 
name="0218a19" id="0218a19"></a>難師何自安。師遙知眾意即彈指應之。六眾<a 
name="0218a20" id="0218a20"></a>聞之云。此是我師達磨信響。我等宜須速行<a 
name="0218a21" id="0218a21"></a>以副慈命。言已至師所禮拜問訊。師曰。今一<a 
name="0218a22" id="0218a22"></a>葉翳虛孰能剪拂。宗勝曰。我雖淺薄敢憚其<a 
name="0218a23" id="0218a23"></a>行。師曰。汝雖辯慧而道力未全。宗勝自念。我<a 
name="0218a24" id="0218a24"></a>師恐我見王作大佛事。名譽顯達映奪尊威。<a 
name="0218a25" id="0218a25"></a>縱彼福慧為王。我是沙門受佛教旨。豈難敵<a 
name="0218a26" id="0218a26"></a>也。言訖潛去至王所。廣說法要及世界苦樂<a 
name="0218a27" id="0218a27"></a>人天善惡等事。王與之往返徵詰無不詣理。<a 
name="0218a28" id="0218a28"></a>王曰。汝今所解其法何在。宗勝曰。如王治化<a 
name="0218a29" id="0218a29"></a>當合其道。王所有道何在。王曰。我所有道將<a 
name="0218b01" id="0218b01"></a>除邪法。汝所有法將伏何人。師不起于坐懸<a 
name="0218b02" id="0218b02"></a>知宗勝義墮。遽告波羅提曰。宗勝不稟吾教。<a 
name="0218b03" id="0218b03"></a>潛化於王須臾即屈。汝可速救。波羅提恭稟<a 
name="0218b04" id="0218b04"></a>師旨云。願假神力。言已雲生足下。至王前默<a 
name="0218b05" id="0218b05"></a>然而住。時王正問宗勝。忽見波羅提乘雲而<a 
name="0218b06" id="0218b06"></a>至愕然忘其問答。曰乘空之者是正是邪。答<a 
name="0218b07" id="0218b07"></a>曰。我非邪正而來正邪。王心若正我無邪正。<a 
name="0218b08" id="0218b08"></a>王雖驚異而驕慢方熾。即擯宗勝令出。波羅<a 
name="0218b09" id="0218b09"></a>提曰。王既有道何擯沙門。我雖無解願王致<a 
name="0218b10" id="0218b10"></a>問。王怒而問曰。何者是佛。答曰。見性是佛。<a 
name="0218b11" id="0218b11"></a>王曰。師見性否。答曰。我見佛性。王曰。性在<a 
name="0218b12" id="0218b12"></a>何處。答曰。性在作用。王曰。是何作用我今不<a 
name="0218b13" id="0218b13"></a>見。答曰。今見作用王自不見。王曰。於我有<a 
name="0218b14" id="0218b14"></a>否。答曰。王若作用無有不是。王若不用體<a 
name="0218b15" id="0218b15"></a>亦難見。王曰。若當用時幾處出現。答曰。若<a 
name="0218b16" id="0218b16"></a>出現時當有其八。王曰。其八出現當為我說。<a 
name="0218b17" id="0218b17"></a>波羅提即說偈曰。</p><a 
name="0218b18" id="0218b18"></a><p>　<span class="lg">在胎為身　　處世名人　　在眼曰見<a 
name="0218b19" id="0218b19"></a><br>　在耳曰聞　　在鼻辨香　　在口談論<a 
name="0218b20" id="0218b20"></a><br>　在手執捉　　在足運奔<a 
name="0218b21" id="0218b21"></a><br>　遍現俱該沙界　　收攝在一微塵<a 
name="0218b22" id="0218b22"></a><br>　識者知是佛性　　不識喚作精魂</span></p><a 
name="0218b23" id="0218b23"></a><p style="text-indent: 0em; margin-left: 0em"><span class="linehead"></span>王聞偈已心即開悟。乃悔謝前非咨詢法要。<a 
name="0218b24" id="0218b24"></a>朝夕忘倦。迄于九旬。時宗勝既被斥逐。退藏<a 
name="0218b25" id="0218b25"></a>深山。念曰。我今百歲八十為非。二十年來方<a 
name="0218b26" id="0218b26"></a>歸佛道。性雖愚昧行絕瑕疵。不能禦難生何<a 
name="0218b27" id="0218b27"></a>如死。言訖即自投崖。俄有一神人以手捧承。<a 
name="0218b28" id="0218b28"></a>置于巖石之上安然無損。宗勝曰。我忝沙門<a 
name="0218b29" id="0218b29"></a>當與正法為主。不能抑絕王非。是以捐身自<a 
name="0218c01" id="0218c01"></a>責。何神祐助一至於斯。願垂一語以保餘年。<a 
name="0218c02" id="0218c02"></a>於是神人乃說偈曰。</p><a 
name="0218c03" id="0218c03"></a><p>　<span class="lg">師壽於百歲　　八十而造非<a 
name="0218c04" id="0218c04"></a><br>　為近至尊故　　熏修而入道<a 
name="0218c05" id="0218c05"></a><br>　雖具少智慧　　而多有彼我<a 
name="0218c06" id="0218c06"></a><br>　所見諸賢等　　未嘗生珍敬<a 
name="0218c07" id="0218c07"></a><br>　二十年功德　　其心未恬靜<a 
name="0218c08" id="0218c08"></a><br>　聰明輕慢故　　而獲至於此<a 
name="0218c09" id="0218c09"></a><br>　得王不敬者　　當感果如是<a 
name="0218c10" id="0218c10"></a><br>　自今不<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>怠　　不久成奇智<a 
name="0218c11" id="0218c11"></a><br>　諸聖悉存心　　如來亦復爾</span></p><a 
name="0218c12" id="0218c12"></a><p style="text-indent: 0em; margin-left: 0em"><span class="linehead"></span>宗勝聞偈欣然。即於巖間宴坐。時異見王復<a 
name="0218c13" id="0218c13"></a>問波羅提曰。仁者智辯當師何人。答曰。我所<a 
name="0218c14" id="0218c14"></a>出家。即娑羅寺烏沙婆三藏為授業師。其出<a 
name="0218c15" id="0218c15"></a>世師者即大王叔菩提達磨是也。王聞師名<a 
name="0218c16" id="0218c16"></a>驚駭久之。曰。鄙薄忝嗣王位。而趣邪背正忘<a 
name="0218c17" id="0218c17"></a>我尊叔。遽<span class="gaiji">&#x52C5;<!--gaiji,敕,1[束*力],2&#x52C5;,3--></span>近臣特加迎請。師即隨使而至。<a 
name="0218c18" id="0218c18"></a>為王懺悔往非。王聞規誡泣謝于師。又詔宗<a 
name="0218c19" id="0218c19"></a>勝歸國。大臣奏曰。宗勝被謫投崖。今已亡矣。<a 
name="0218c20" id="0218c20"></a>王告師曰。宗勝之死皆自於吾。如何大慈令<a 
name="0218c21" id="0218c21"></a>免斯罪。師曰。宗勝今在巖間宴息。但遣使召<a 
name="0218c22" id="0218c22"></a>當即至矣。王即遣使入山果見宗勝端居禪<a 
name="0218c23" id="0218c23"></a>寂。宗勝蒙召乃曰。深媿王意。貧道誓處巖泉。<a 
name="0218c24" id="0218c24"></a>且王國賢德如林。達磨是王之叔。六眾所師。<a 
name="0218c25" id="0218c25"></a>波羅提法中龍象。願王崇仰二聖以福皇基。<a 
name="0218c26" id="0218c26"></a>使者復命。未至師謂王曰。知取得宗勝否。王<a 
name="0218c27" id="0218c27"></a>曰。未知。師曰。一請未至。再命必來。良久使<a 
name="0218c28" id="0218c28"></a>還果如師語。師遂辭王曰。當善修德不久疾<a 
name="0218c29" id="0218c29"></a>作。吾且去矣。經七日王乃得疾。國醫診治有<a 
name="0219a01" id="0219a01"></a>加無瘳。貴戚近臣憶師前記。急發使告師曰。<a 
name="0219a02" id="0219a02"></a>王疾殆至彌留。願叔慈悲遠來軫救。師即至<a 
name="0219a03" id="0219a03"></a>王所慰問其疾。時宗勝再承王召。即別巖間。<a 
name="0219a04" id="0219a04"></a>波羅提久受王恩亦來問疾。波羅提曰。當何<a 
name="0219a05" id="0219a05"></a>施為令王免苦。師即令太子為王宥罪施恩<a 
name="0219a06" id="0219a06"></a>崇奉僧寶。復為王懺悔云。願罪消滅。如是者<a 
name="0219a07" id="0219a07"></a>三。王疾有間。師心念。震旦緣熟行化時至。乃<a 
name="0219a08" id="0219a08"></a>先辭祖塔。次別同學。然至王所慰而勉之曰。<a 
name="0219a09" id="0219a09"></a>當勤修白業護持三寶。吾去非晚一九即迴。<a 
name="0219a10" id="0219a10"></a>王聞師言涕淚交集。曰此國何罪彼土何祥。<a 
name="0219a11" id="0219a11"></a>叔既有緣非吾所止。唯願不忘父母之國。事<a 
name="0219a12" id="0219a12"></a>畢早回。王即具大舟實以眾寶。躬率臣寮送<a 
name="0219a13" id="0219a13"></a>至海壖。師汎重溟凡三周寒暑達于南海。實<a 
name="0219a14" id="0219a14"></a>梁普通八年丁未歲九月二十一日也。廣州<a 
name="0219a15" id="0219a15"></a>刺史蕭昂具主禮迎接。表聞武帝。帝覽奏遣<a 
name="0219a16" id="0219a16"></a>使齎詔迎請。十月一日至金陵<span class="note">(嵩禪師以梁僧寶唱續法記為據作<a 
name="0219a17" id="0219a17"></a>正宗記言。達磨以梁武普通元年庚子歲至此土。其年乃後魏明帝正光元年也。若如此則與後入滅啟壙等年皆相<a 
name="0219a18" id="0219a18"></a>合。若據此稱。普通八年丁未歲九月二十一日至南海。十月一日至金陵則甚誤也。蓋普通八年三月已改為大通元<a 
name="0219a19" id="0219a19"></a>年。則九月不應尚稱普通八年也。南海者今廣州也。去金陵數千里。刺史奏聞而武帝詔迎。豈可十日之間便至金<a 
name="0219a20" id="0219a20"></a>陵耶。又按南史蕭昂本傳。不言昂為廣州刺史。但王茂傳末有廣州長史蕭昂。然不知何年在任。今止可云○達于<a 
name="0219a21" id="0219a21"></a>南海實梁普通元年。廣州<span class="corr" title='[剌&gt;刺]'>刺</span>史具主禮迎接。表聞武帝。帝覽奏遣使齎詔迎請。十月一日至金陵)</span>。帝問<a 
name="0219a22" id="0219a22"></a>曰。朕即位已來。造寺寫經度僧不可勝紀。有<a 
name="0219a23" id="0219a23"></a>何功德。師曰。並無功德。帝曰。何以無功德。<a 
name="0219a24" id="0219a24"></a>師曰。此但人天小果有漏之因。如影隨形雖<a 
name="0219a25" id="0219a25"></a>有非實。帝曰。如何是真功德。答曰。淨智妙圓<a 
name="0219a26" id="0219a26"></a>體自空寂。如是功德不以世求。帝又問。如何<a 
name="0219a27" id="0219a27"></a>是聖諦第一義。師曰。廓然無聖。帝曰。對朕者<a 
name="0219a28" id="0219a28"></a>誰。師曰。不識。帝不領悟。師知機不契。是月<a 
name="0219b01" id="0219b01"></a>十九日潛迴<span class="note">(廣燈迴作過字)</span>江北。十一月二十三日屆<a 
name="0219b02" id="0219b02"></a>于洛陽當後魏孝明太和十年也<span class="note">(當云後魏孝明正光元年也。<a 
name="0219b03" id="0219b03"></a>若據太和十年乃後魏文帝時是年即南齊武帝永明四年丙寅歲也)</span>。寓止于嵩山少林<a 
name="0219b04" id="0219b04"></a>寺。面壁而坐終日默然。人莫之測。謂之壁觀<a 
name="0219b05" id="0219b05"></a>婆羅門。時有僧神光者。曠達之士也。久居伊<a 
name="0219b06" id="0219b06"></a>洛。博覽群書善談玄理。每歎曰。孔老之教禮<a 
name="0219b07" id="0219b07"></a>術風規。莊易之書未盡妙理。近聞。達磨大士<a 
name="0219b08" id="0219b08"></a>住止少林。至人不遙。當造玄境。乃往彼晨夕<a 
name="0219b09" id="0219b09"></a>參承。師常端坐面牆。莫聞誨勵。光自惟曰。昔<a 
name="0219b10" id="0219b10"></a>人求道敲骨取髓刺血濟饑。布髮掩泥投崖<a 
name="0219b11" id="0219b11"></a>飼虎。古尚若此。我又何人。其年十二月九日<a 
name="0219b12" id="0219b12"></a>夜天大雨雪。光堅立不動。遲明積雪過膝。師<a 
name="0219b13" id="0219b13"></a>憫而問曰。汝久立雪中。當求何事。光悲淚曰。<a 
name="0219b14" id="0219b14"></a>惟願和尚慈悲。開甘露門廣度群品。師曰。諸<a 
name="0219b15" id="0219b15"></a>佛無上妙道。曠劫精勤。難行能行非忍而忍。<a 
name="0219b16" id="0219b16"></a>豈以小德小智輕心慢心。欲冀真乘徒勞勤<a 
name="0219b17" id="0219b17"></a>苦。光聞師誨勵。潛取利刀自斷左臂。置于師<a 
name="0219b18" id="0219b18"></a>前。師知是法器。乃曰。諸佛最初求道為法忘<a 
name="0219b19" id="0219b19"></a>形。汝今斷臂吾前。求亦可在。師遂因與易名<a 
name="0219b20" id="0219b20"></a>曰慧可。光曰。諸佛法印可得聞乎。師曰諸佛<a 
name="0219b21" id="0219b21"></a>法印匪從人得。光曰。我心未寧。乞師與安。師<a 
name="0219b22" id="0219b22"></a>曰。將心來與汝安。曰覓心了不可得。師曰。我<a 
name="0219b23" id="0219b23"></a>與汝安心竟。後孝明帝聞師異跡。遣使齎詔<a 
name="0219b24" id="0219b24"></a>徵前後三至。師不下少林。帝彌加欽尚。就賜<a 
name="0219b25" id="0219b25"></a>摩衲袈裟二領。金<span class="gaiji">&#x9262;<!--gaiji,缽,1[金*本],2&#x9262;,3--></span>銀水瓶繒帛等。師牢讓<a 
name="0219b26" id="0219b26"></a>三返。帝意彌堅。師乃受之。自爾緇白之眾倍<a 
name="0219b27" id="0219b27"></a>加信向。迄九年已欲西返天竺。乃命門人曰。<a 
name="0219b28" id="0219b28"></a>時將至矣。汝等蓋各言所得乎。時門人道副<a 
name="0219b29" id="0219b29"></a>對曰。如我所見。不執文字不離文字而為道<a 
name="0219c01" id="0219c01"></a>用。師曰。汝得吾皮。尼總持曰。我今所解如慶<a 
name="0219c02" id="0219c02"></a>喜見阿<span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>佛國。一見更不再見。師曰。汝得吾<a 
name="0219c03" id="0219c03"></a>肉。道育曰。四大本空五陰非有。而我見處無<a 
name="0219c04" id="0219c04"></a>一法可得。師曰。汝得吾骨。最後慧可禮拜後<a 
name="0219c05" id="0219c05"></a>依位而立。師曰。汝得吾髓。乃顧慧可而告<a 
name="0219c06" id="0219c06"></a>之曰。昔如來以正法眼付迦葉大士。展轉囑<a 
name="0219c07" id="0219c07"></a>累而至於我。我今付汝。汝當護持。并授汝袈<a 
name="0219c08" id="0219c08"></a>裟以為法信。各有所表宜可知矣。可曰。請師<a 
name="0219c09" id="0219c09"></a>指陳。師曰。內傳法印以契證心。外付袈裟以<a 
name="0219c10" id="0219c10"></a>定宗旨。後代澆薄疑慮競生。云吾西天之人。<a 
name="0219c11" id="0219c11"></a>言汝此方之子。憑何得法以何證之。汝今受<a 
name="0219c12" id="0219c12"></a>此衣法。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>後難生但出此衣并吾法偈。用以<a 
name="0219c13" id="0219c13"></a>表明其化無礙。至吾滅後二百年。衣止不傳<a 
name="0219c14" id="0219c14"></a>法周沙界。明道者多。行道者少。說理者多。通<a 
name="0219c15" id="0219c15"></a>理者少。潛符密證千萬有餘。汝當闡揚勿輕<a 
name="0219c16" id="0219c16"></a>未悟。一念迴機便同本得。聽吾偈曰。</p><a 
name="0219c17" id="0219c17"></a><p>　<span class="lg">吾本來茲土　　傳法救迷情<a 
name="0219c18" id="0219c18"></a><br>　一華開五葉　　結果自然成</span></p><a 
name="0219c19" id="0219c19"></a><p style="text-indent: 0em; margin-left: 0em"><span class="linehead"></span>師又曰。吾有楞伽經四卷。亦用付汝<span class="note">(此蓋依寶林傳之說<a 
name="0219c20" id="0219c20"></a>也。按宣律師續高僧傳。可大師傳云。初達磨以楞伽經授可曰。我觀漢地唯有此經。仁者依行自得度世。若如傳所<a 
name="0219c21" id="0219c21"></a>言。則是二祖未得法時。達磨授楞伽使觀之耳。今傳燈乃於付法傳衣之後言。師又曰。吾有楞伽經四卷。亦用付<a 
name="0219c22" id="0219c22"></a>汝。則恐誤也。兼言吾有。則似世間未有也。此但可依馬祖所言云。又引楞伽經文。以印眾生心地。則於理無害耳)</span>。<a 
name="0219c23" id="0219c23"></a>即是如來心地要門。令諸眾生開示悟入。吾<a 
name="0219c24" id="0219c24"></a>自到此凡五度中毒。我常自出而試之。置石<a 
name="0219c25" id="0219c25"></a>石裂。緣吾本離南印來此東土。見赤縣神州<a 
name="0219c26" id="0219c26"></a>有大乘氣象。遂踰海越漠為法求人。際會未<a 
name="0219c27" id="0219c27"></a>諧如愚若訥。今得汝傳授吾意已終<span class="note">(別記云。師初居少林<a 
name="0219c28" id="0219c28"></a>寺九年。為二祖說法秖教曰外息諸緣內心無喘。心如牆壁可以入道。慧可種種說心性理。道未契。師秖遮其非<a 
name="0220a01" id="0220a01"></a>不為說無念心體。慧可曰。我已息諸緣。師曰。莫不成斷滅去否。可曰。不成斷滅。師曰。何以驗之云不斷滅。可<a 
name="0220a02" id="0220a02"></a>曰。了了常知故。言之不可及。師曰。此是諸佛所傳心體。更勿疑也)</span>言已乃與徒眾<a 
name="0220a03" id="0220a03"></a>往禹門千聖寺止三日。有期城太守揚衒之<a 
name="0220a04" id="0220a04"></a>早慕佛乘。問師曰。西天五印師承為祖。其道<a 
name="0220a05" id="0220a05"></a>如何。師曰。明佛心宗行解相應。名之曰祖。又<a 
name="0220a06" id="0220a06"></a>問。此外如何。師曰。須明他心知其今古。不厭<a 
name="0220a07" id="0220a07"></a>有無於法無取。不賢不愚無迷無悟。若能是<a 
name="0220a08" id="0220a08"></a>解故稱為祖。又曰。弟子歸心三寶亦有年矣。<a 
name="0220a09" id="0220a09"></a>而智慧昏蒙尚迷真理。適聽師言罔知收措。<a 
name="0220a10" id="0220a10"></a>願師慈悲開示宗旨。師知懇到。即說偈曰。</p><a 
name="0220a11" id="0220a11"></a><p>　<span class="lg">亦不<span class="gaiji">&#x89A9;<!--gaiji,睹,1[者*見],2&#x89A9;,3--></span>惡而生嫌　　亦不觀善而勤措<a 
name="0220a12" id="0220a12"></a><br>　亦不捨智而近愚　　亦不拋迷而就悟<a 
name="0220a13" id="0220a13"></a><br>　達大道兮過量　　通佛心兮出度<a 
name="0220a14" id="0220a14"></a><br>　不與凡聖同躔　　超然名之曰祖</span></p><a 
name="0220a15" id="0220a15"></a><p style="text-indent: 0em; margin-left: 0em"><span class="linehead"></span>衒之聞偈悲喜交并曰。願師久住世間化導<a 
name="0220a16" id="0220a16"></a>群有。師曰。吾即逝矣不可久留。根性萬差多<a 
name="0220a17" id="0220a17"></a>逢患難。衒之曰。未審何人。弟子為師除得。師<a 
name="0220a18" id="0220a18"></a>曰。吾以傳佛祕密利益迷途。害彼自安必無<a 
name="0220a19" id="0220a19"></a>此理。衒之曰。師若不言。何表通變觀照之力。<a 
name="0220a20" id="0220a20"></a>師不獲已乃為讖曰。江槎分玉浪。管炬開金<a 
name="0220a21" id="0220a21"></a>鎖。五口相共行。九十無彼我。衒之聞語。莫究<a 
name="0220a22" id="0220a22"></a>其端。默記于懷禮辭而去。師之所讖。雖當時<a 
name="0220a23" id="0220a23"></a>不測。而後皆符驗。時魏氏奉釋禪俊如林。光<a 
name="0220a24" id="0220a24"></a>統律師流支三藏者乃僧中之鸞鳳也。<span class="gaiji">&#x89A9;<!--gaiji,睹,1[者*見],2&#x89A9;,3--></span>師<a 
name="0220a25" id="0220a25"></a>演道斥相指心。每與師論議是非鋒起。師遐<a 
name="0220a26" id="0220a26"></a>振玄風普施法雨而偏局之量自不堪任。競<a 
name="0220a27" id="0220a27"></a>起害心數加毒藥。至第六度。以化緣已畢傳<a 
name="0220a28" id="0220a28"></a>法得人。遂不復救之端居而逝。即後魏孝明<a 
name="0220a29" id="0220a29"></a>帝太和十九年丙辰歲十月五日也<span class="note">(依續法記。則十月五日<a 
name="0220b01" id="0220b01"></a>乃孝莊帝永安元年。即梁大通二年戊申歲。其年即明帝武泰元年也。二月明帝崩。四月莊帝即位。改元建義。至<a 
name="0220b02" id="0220b02"></a>九月又改永安也。後云。汝主已厭世。謂是歲明帝崩也。據傳燈云。丙辰歲即東魏文帝大統二年。西魏靜帝天平<a 
name="0220b03" id="0220b03"></a>三年。梁大同二年。與厭世之說全乖也。又太和十九年。乃後魏文帝時。即南齊明帝建武二年乙亥歲。殊相遼邈<a 
name="0220b04" id="0220b04"></a>耳)</span>。其年十二月二十八日葬熊耳山。起塔於定<a 
name="0220b05" id="0220b05"></a>林寺。後三歲魏宋雲奉使西域迴。遇師于<span class="gaiji">&#x8471;<!--gaiji,蔥,1[卄/匆/心],2&#x8471;,3--></span><a 
name="0220b06" id="0220b06"></a>嶺。見手<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>隻履翩翩獨逝。雲問。師何往。師<a 
name="0220b07" id="0220b07"></a>曰。西天去。又謂雲曰。汝主已厭世。雲聞之茫<a 
name="0220b08" id="0220b08"></a>然。別師東邁。暨復命。即明帝已登遐矣。而<a 
name="0220b09" id="0220b09"></a>孝莊即位。雲具奏其事。帝令啟壙。唯空棺<a 
name="0220b10" id="0220b10"></a>一隻革履存焉<span class="note">(若依續法記。則後三歲乃莊帝永安三年庚戌歲。當梁武中大通二年也。其<a 
name="0220b11" id="0220b11"></a>年十二月莊帝方崩。奉使迴時帝尚在耳。若據傳燈。則後三歲乃已未歲。即西魏文帝大統五年。東魏靜帝興和元<a 
name="0220b12" id="0220b12"></a>年。當梁武大同五年也。如此則豈復有孝莊帝耶。又稱宋雲遇師於<span class="gaiji">&#x8471;<!--gaiji,蔥,1[卄/匆/心],2&#x8471;,3--></span>嶺。尤誤也。宋雲使西域迴時。已在魏明帝正<a 
name="0220b13" id="0220b13"></a>光年中矣。然則遇師於<span class="gaiji">&#x8471;<!--gaiji,蔥,1[卄/匆/心],2&#x8471;,3--></span>嶺者。蓋是魏末別遣使往西域迴耳○但當云。後三歲魏使有自西域迴者。遇師於<span class="gaiji">&#x8471;<!--gaiji,蔥,1[卄/匆/心],2&#x8471;,3--></span>嶺。<a 
name="0220b14" id="0220b14"></a>見手<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>隻履翩翩獨逝。問師何往。曰西天去。又謂使曰。汝主已厭世。使聞之茫然別師東邁。暨復命即明帝已登<a 
name="0220b15" id="0220b15"></a>遐矣。而孝莊即位。奉使具奏其事。帝令啟壙。唯空棺一隻革履存焉)</span>。舉朝為之驚歎奉<a 
name="0220b16" id="0220b16"></a>詔取遺履。於少林寺供養。至唐開元十五年<a 
name="0220b17" id="0220b17"></a>丁卯歲。為信道者竊在五臺華嚴寺。今不知<a 
name="0220b18" id="0220b18"></a>所在。初梁武遇師因緣未契。及聞化行魏邦。<a 
name="0220b19" id="0220b19"></a>遂欲自撰師碑而未暇也。後聞宋雲事乃成<a 
name="0220b20" id="0220b20"></a>之。代宗<span class="corr" title='[謚&gt;諡]'>諡</span>圓覺大師。塔曰空觀。師自魏丙辰<a 
name="0220b21" id="0220b21"></a>歲告寂。迄皇宋景德元年甲辰。得四百六十<a 
name="0220b22" id="0220b22"></a>七年矣<span class="note">(當云自魏至庚子歲告寂。迄皇宋景德元年甲辰得四百七十五年矣。凡此年代之差。皆由寶<a 
name="0220b23" id="0220b23"></a>林傳錯誤而楊文公不復考究耳)</span>。</p><a 
name="0220b24" id="0220b24"></a><p style="text-indent: 0em; margin-left: 0em"><span class="linehead"></span>第二十九祖慧可大師者武牢人也。姓姬氏。<a 
name="0220b25" id="0220b25"></a>父寂未有子時。嘗自念言。我家崇善豈無令<a 
name="0220b26" id="0220b26"></a>子。禱之既久。一夕感異光照室。其母因而懷<a 
name="0220b27" id="0220b27"></a>妊。及長遂以照室之瑞。名之曰光。自幼志氣<a 
name="0220c01" id="0220c01"></a>不群。博涉詩書尤精玄理。而不事家產好遊<a 
name="0220c02" id="0220c02"></a>山水。後覽佛書超然自得。即抵洛陽龍門香<a 
name="0220c03" id="0220c03"></a>山。依寶靜禪師出家受具。於永穆寺浮游講<a 
name="0220c04" id="0220c04"></a>肆。遍學大小乘義。年三十二<span class="gaiji">&#x5374;<!--gaiji,卻,1[去*ㄗ],2&#x5374;,3--></span>返香山。終日<a 
name="0220c05" id="0220c05"></a>宴坐又經八載。於寂默中倏見一神人。謂曰。<a 
name="0220c06" id="0220c06"></a>將欲受果何滯此耶。大道匪遙。汝其南矣。光<a 
name="0220c07" id="0220c07"></a>知神助因改名神光。翌日覺頭痛如刺。其師<a 
name="0220c08" id="0220c08"></a>欲治之。空中有聲曰。此乃換骨非常痛也。光<a 
name="0220c09" id="0220c09"></a>遂以見神事白於師。師視其頂骨即如五<span class="gaiji">&#x5CEF;<!--gaiji,峰,1[山/夆],2&#x5CEF;,3--></span><a 
name="0220c10" id="0220c10"></a>秀出矣。乃曰。汝相吉祥當有所證。神令汝南<a 
name="0220c11" id="0220c11"></a>者。斯則少林達磨大士必汝之師也。光受教<a 
name="0220c12" id="0220c12"></a>造于少室。其得法傳衣事跡。達磨章具之矣。<a 
name="0220c13" id="0220c13"></a>自少林託化西歸。大師繼闡玄風博求法嗣。<a 
name="0220c14" id="0220c14"></a>至北齊天平二年<span class="note">(當作天保二年乃辛未歲也。天平東魏年號二年乙卯也)</span>有<a 
name="0220c15" id="0220c15"></a>一居士年踰四十不言名氏。聿來設禮而問<a 
name="0220c16" id="0220c16"></a>師曰弟子身纏風恙。請和尚懺罪。師曰。將罪<a 
name="0220c17" id="0220c17"></a>來與汝懺。居士良久云。覓罪不可得。師曰。<a 
name="0220c18" id="0220c18"></a>我與汝懺罪竟。宜依佛法僧住。曰今見和尚<a 
name="0220c19" id="0220c19"></a>已知是僧。未審何名佛法。師曰。是心是佛。是<a 
name="0220c20" id="0220c20"></a>心是法。法佛無二。僧寶亦然。曰今日始知罪<a 
name="0220c21" id="0220c21"></a>性不在內不在外不在中間。如其心然佛法<a 
name="0220c22" id="0220c22"></a>無二也。大師深器之。即為剃髮。云是吾寶也。<a 
name="0220c23" id="0220c23"></a>宜名僧璨。其年三月十八日於光福寺受具。<a 
name="0220c24" id="0220c24"></a>自茲疾漸愈。執侍經二載。大師乃告曰。菩提<a 
name="0220c25" id="0220c25"></a>達磨<span class="note">(舊本云達磨菩提)</span>遠自竺乾以正法眼藏密付於<a 
name="0220c26" id="0220c26"></a>吾。吾今授汝并達磨信衣。汝當守護無令斷<a 
name="0220c27" id="0220c27"></a>絕。聽吾偈曰。</p><a 
name="0220c28" id="0220c28"></a><p>　<span class="lg">本來緣有地　　因地種華生<a 
name="0220c29" id="0220c29"></a><br>　本來無有種　　華亦不曾生</span></p><a 
name="0221a01" id="0221a01"></a><p style="text-indent: 0em; margin-left: 0em"><span class="linehead"></span>大師付衣法已。又曰。汝受吾教宜處深山。未<a 
name="0221a02" id="0221a02"></a>可行化當有國難。璨曰。師既預知。願垂示誨。<a 
name="0221a03" id="0221a03"></a>師曰。非吾知也。斯乃達磨傳般若多羅懸記<a 
name="0221a04" id="0221a04"></a>云。心中雖吉外頭凶是也。吾校年代正在于<a 
name="0221a05" id="0221a05"></a>茲。當諦思前言勿罹世難。然吾亦有宿累。今<a 
name="0221a06" id="0221a06"></a>要酬之。善去善行俟時傳付。大師付囑已。即<a 
name="0221a07" id="0221a07"></a>於鄴都隨宜說法。一音演暢四眾歸依。如是<a 
name="0221a08" id="0221a08"></a>積三十四載。遂韜光混跡變易儀相。或入諸<a 
name="0221a09" id="0221a09"></a>酒肆。或過於屠門。或習街談。或隨廝役。人問<a 
name="0221a10" id="0221a10"></a>之曰。師是道人何故如是。師曰。我自調心何<a 
name="0221a11" id="0221a11"></a>關汝事。又於筦城縣匡救寺三門下。談無上<a 
name="0221a12" id="0221a12"></a>道聽者林會。時有辯和法師者。於寺中講涅<a 
name="0221a13" id="0221a13"></a>槃經。學徒聞師闡法稍稍引去。辯和不勝其<a 
name="0221a14" id="0221a14"></a>憤。興謗于邑宰翟仲侃。仲侃惑其邪說。加師<a 
name="0221a15" id="0221a15"></a>以非法。師怡然委順。識真者謂之償債。時年<a 
name="0221a16" id="0221a16"></a>一百七歲。即隋文帝開皇十三年癸丑歲三<a 
name="0221a17" id="0221a17"></a>月十六日也<span class="note">(皓月供奉。問長沙岑和尚。古德云。了即業障本來空。未了應須償宿債。只如師子尊<a 
name="0221a18" id="0221a18"></a>者二祖大師。為什麼得償債去。長沙云。大德不識本來空。彼云。如何是本來空。長沙云。業障是。又問。如何是<a 
name="0221a19" id="0221a19"></a>業障。長沙云。本來空是。彼無語。長沙便示一偈云。假有元非有。假滅亦非無。涅槃償債義。一性更無殊)</span>後<a 
name="0221a20" id="0221a20"></a>葬於磁州滏陽縣東北七十里。唐德宗<span class="corr" title='[謚&gt;諡]'>諡</span>大<a 
name="0221a21" id="0221a21"></a>祖禪師。自師之化至皇宋景德元年甲辰。得<a 
name="0221a22" id="0221a22"></a>四百一十三年<span class="note">(當作一十二年)</span>。</p><a 
name="0221a23" id="0221a23"></a><p style="text-indent: 0em; margin-left: 0em"><span class="linehead"></span>僧那禪師姓馬氏。少而神俊通究墳典。年二<a 
name="0221a24" id="0221a24"></a>十一講禮易於東海。聽者如市。暨南徂相部<a 
name="0221a25" id="0221a25"></a>學眾隨至。會二祖說法。與同志十人投祖出<a 
name="0221a26" id="0221a26"></a>家。自爾手不執筆永捐世典。唯一衣一<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0221a27" id="0221a27"></a>一坐一食奉頭陀行。既久侍於祖後謂門人<a 
name="0221a28" id="0221a28"></a>慧滿曰。祖師心印非專苦行。但助道耳。若契<a 
name="0221a29" id="0221a29"></a>本心發隨意真光之用。則苦行如握土成金。<a 
name="0221b01" id="0221b01"></a>若唯務苦行。而不明本心。為憎愛所縛。則苦<a 
name="0221b02" id="0221b02"></a>行如黑月夜履于險道。汝欲明本心者。當審<a 
name="0221b03" id="0221b03"></a>諦推察。遇色遇聲。未起覺觀時心何所之。是<a 
name="0221b04" id="0221b04"></a>無耶是有耶。既不墮有無處所。則心珠獨朗<a 
name="0221b05" id="0221b05"></a>常照世間。而無一塵許間隔。未嘗有一剎那<a 
name="0221b06" id="0221b06"></a>頃斷續之相。故我初祖兼付楞伽經四卷。謂<a 
name="0221b07" id="0221b07"></a>我師二祖曰。吾觀震旦唯有此經可以印心。<a 
name="0221b08" id="0221b08"></a>仁者依行自得度世。又二祖凡說法竟。乃曰。<a 
name="0221b09" id="0221b09"></a>此經四世之後變成名相。深可悲哉。我今付<a 
name="0221b10" id="0221b10"></a>汝宜善護持。非人慎勿傳之。付囑已師乃遊<a 
name="0221b11" id="0221b11"></a>方。莫知其終。</p><a 
name="0221b12" id="0221b12"></a><p style="text-indent: 0em; margin-left: 0em"><span class="linehead"></span>向居士。幽棲林野木食<span class="gaiji">澗<!--gaiji,澗,1[澗-日+月],2&#x3D4E;,3--></span>飲。北齊天保初。聞<a 
name="0221b13" id="0221b13"></a>二祖盛化乃致書通好曰。影由形起響逐聲來。<a 
name="0221b14" id="0221b14"></a>弄影勞形不識形為影本。揚聲止響不知聲<a 
name="0221b15" id="0221b15"></a>是響根。除煩惱而趣涅槃。喻去形而覓影。離<a 
name="0221b16" id="0221b16"></a>眾生而求佛果。喻默聲而尋響。故知迷悟一<a 
name="0221b17" id="0221b17"></a>途愚智非別。無名作名。因其名則是非生矣。<a 
name="0221b18" id="0221b18"></a>無理作理。因其理則爭論起矣。幻化非真誰<a 
name="0221b19" id="0221b19"></a>是誰非。虛妄無實何空何有。將知得無所得<a 
name="0221b20" id="0221b20"></a>失無所失。未及造謁聊申此意。伏望答之<span class="note">(弄影<a 
name="0221b21" id="0221b21"></a>當作棄影。唯恐當時筆誤耳。蓋第三十卷鎮國大師答皇太子問心要云。若求真去妄。猶棄影勞形。若體妄即真。似<a 
name="0221b22" id="0221b22"></a>處陰休影。此用莊子之說。勞形謂走而避影也)</span>。二祖大師命筆迴示曰。備<a 
name="0221b23" id="0221b23"></a>觀來意皆如實。真幽之理竟不殊。本迷摩尼<a 
name="0221b24" id="0221b24"></a>謂瓦礫。豁然自覺是真珠。無明智慧等無異。<a 
name="0221b25" id="0221b25"></a>當知萬法即皆如。愍此二見之徒輩。申辭措<a 
name="0221b26" id="0221b26"></a>筆作斯書。觀身與佛不差別。何須更覓彼無<a 
name="0221b27" id="0221b27"></a>餘。居士捧披祖偈乃伸禮覲。密承印記。</p><a 
name="0221b28" id="0221b28"></a><p style="text-indent: 0em; margin-left: 0em"><span class="linehead"></span>相州隆化寺慧滿禪師。滎陽人也。姓張氏。始<a 
name="0221b29" id="0221b29"></a>於本寺遇僧那禪師開示。志存儉約唯蓄二<a 
name="0221c01" id="0221c01"></a>鍼。冬則乞補夏乃捨之。自言一生心無怯怖<a 
name="0221c02" id="0221c02"></a>身無蚤虱睡而不夢。常行乞食住無再宿。所<a 
name="0221c03" id="0221c03"></a>至伽藍則破柴製履。貞觀十六年於洛陽會<a 
name="0221c04" id="0221c04"></a>善寺側。宿古墓中遇大雪。旦入寺見曇曠法<a 
name="0221c05" id="0221c05"></a>師。曠怪所從來。師曰。法有來耶。曠遣尋來處。<a 
name="0221c06" id="0221c06"></a>四邊雪積五尺許。曠曰。不可測也。尋聞有括<a 
name="0221c07" id="0221c07"></a>錄事。諸僧逃隱。師持<span class="gaiji">&#x9262;<!--gaiji,缽,1[金*本],2&#x9262;,3--></span>周行聚落無所滯礙。<a 
name="0221c08" id="0221c08"></a>隨得隨散索爾虛閑。有請宿齋者。師曰。天下<a 
name="0221c09" id="0221c09"></a>無僧方受斯請也。又嘗示人曰。諸佛說心令<a 
name="0221c10" id="0221c10"></a>知心。相是虛妄。今乃重加心相。深違佛意。又<a 
name="0221c11" id="0221c11"></a>增論議殊乖大理。故常齎楞伽經四卷。以為<a 
name="0221c12" id="0221c12"></a>心要。如說而行。蓋遵歷世之遺付也。後於陶<a 
name="0221c13" id="0221c13"></a>冶中無疾坐化。壽七十許。</p><a 
name="0221c14" id="0221c14"></a><p style="text-indent: 0em; margin-left: 0em"><span class="linehead"></span>第三十祖僧璨大師者。不知何許人也。初以<a 
name="0221c15" id="0221c15"></a>白衣謁二祖。既受度傳法。隱于舒州之皖公<a 
name="0221c16" id="0221c16"></a>山。屬後周武帝破滅佛法。師往來太湖縣司<a 
name="0221c17" id="0221c17"></a>空山。居無常處積十餘載。時人無能知者。至<a 
name="0221c18" id="0221c18"></a>隋開皇十二年壬子歲。有沙彌道信。年始十<a 
name="0221c19" id="0221c19"></a>四。來禮師曰。願和尚慈悲乞與解脫法門。師<a 
name="0221c20" id="0221c20"></a>曰。誰縛汝。曰無人縛。師曰。何更求解脫乎。<a 
name="0221c21" id="0221c21"></a>信於言下大悟服勞九載。後於吉州受戒侍<a 
name="0221c22" id="0221c22"></a>奉尤謹。師屢試以玄微。知其緣熟乃付衣法。<a 
name="0221c23" id="0221c23"></a>偈曰。</p><a 
name="0221c24" id="0221c24"></a><p>　<span class="lg">華種雖因地　　從地種華生<a 
name="0221c25" id="0221c25"></a><br>　若無人下種　　華地盡無生</span></p><a 
name="0221c26" id="0221c26"></a><p style="text-indent: 0em; margin-left: 0em"><span class="linehead"></span>師又曰。昔可大師付吾法。後往鄴都行化三<a 
name="0221c27" id="0221c27"></a>十年方終。今吾得汝何滯此乎。即適羅浮山<a 
name="0221c28" id="0221c28"></a>優游二載。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>旋舊址逾月。士民奔趨大設<a 
name="0221c29" id="0221c29"></a>檀供。師為四眾廣宣心要訖。於法會大樹下<a 
name="0222a01" id="0222a01"></a>合掌立終。即隋煬帝大業二年丙寅十月十<a 
name="0222a02" id="0222a02"></a>五日也。唐玄宗<span class="corr" title='[謚&gt;諡]'>諡</span>鑑智禪師覺寂之塔。至皇<a 
name="0222a03" id="0222a03"></a>宋景德元年甲辰歲。凡四百載矣。初唐河南<a 
name="0222a04" id="0222a04"></a>尹李常。素仰祖風深得玄旨天寶乙酉歲。遇<a 
name="0222a05" id="0222a05"></a>荷澤神會問曰。三祖大師葬在何處。或聞入<a 
name="0222a06" id="0222a06"></a>羅浮不迴。或說終於山谷。未知孰是。會曰。璨<a 
name="0222a07" id="0222a07"></a>大師自羅浮歸山谷。得月餘方示滅。今舒州<a 
name="0222a08" id="0222a08"></a>見有三祖墓。常未之信也。會謫為舒州別駕。<a 
name="0222a09" id="0222a09"></a>因詢問山谷寺眾僧曰。聞寺後有三祖墓是<a 
name="0222a10" id="0222a10"></a>否。時上坐慧觀對曰。有之。常欣然與寮佐<a 
name="0222a11" id="0222a11"></a>同往瞻禮。又啟壙取真儀闍維之。得五色舍<a 
name="0222a12" id="0222a12"></a>利三百粒。以百粒出己俸建塔焉。百粒寄荷<a 
name="0222a13" id="0222a13"></a>澤神會。以徵前言。百粒隨身。後於洛中私第<a 
name="0222a14" id="0222a14"></a>設齋以慶之。時有西域三藏犍那等在會中。<a 
name="0222a15" id="0222a15"></a>常問三藏。天竺禪門祖師多少。犍那答曰。自<a 
name="0222a16" id="0222a16"></a>迦葉至般若多羅。有二十七祖。若敘師子尊<a 
name="0222a17" id="0222a17"></a>者傍出達磨達四世。二十二人。總有四十九<a 
name="0222a18" id="0222a18"></a>祖。若從七佛至此璨大師。不括橫枝凡三十<a 
name="0222a19" id="0222a19"></a>七世。常又問。會中耆德曰。嘗見祖圖。或引五<a 
name="0222a20" id="0222a20"></a>十餘祖。至於支派差殊宗族不定。或但有空<a 
name="0222a21" id="0222a21"></a>名者。以何為驗。時有智本禪師者。六祖門人<a 
name="0222a22" id="0222a22"></a>也。答曰。斯乃後魏初佛法淪替。有沙門曇曜。<a 
name="0222a23" id="0222a23"></a>於紛紜中以素絹單錄。得諸祖名字。或忘失<a 
name="0222a24" id="0222a24"></a>次第。藏衣領中隱于巖穴。經三十五載。至文<a 
name="0222a25" id="0222a25"></a>成帝即位。法門中興。曇曜名行俱崇。遂為僧<a 
name="0222a26" id="0222a26"></a>統。乃集諸沙門重議結集目。為付法藏傳。其<a 
name="0222a27" id="0222a27"></a>間小有差互。即曇曜抄錄時怖懼所致。又經<a 
name="0222a28" id="0222a28"></a>一十三年。帝令國子博士黃元真與北天竺<a 
name="0222a29" id="0222a29"></a>三藏佛陀扇多吉弗煙等。重究梵文甄別宗<a 
name="0222b01" id="0222b01"></a>旨次敘師承。得無<span class="gaiji">[袖-由+比]<!--gaiji,,1[袖-由+比],2&#x27631;,3--></span>謬也。</p><a 
name="0222b02" id="0222b02"></a><p style="text-indent: 0em; margin-left: 0em"><span class="linehead"></span>第三十一祖道信大師者。姓司馬氏世居河<a 
name="0222b03" id="0222b03"></a>內。後徙於蘄州之廣濟縣。師生而超異。幼慕<a 
name="0222b04" id="0222b04"></a>空宗諸解脫門。宛如宿習既嗣祖風。攝心無<a 
name="0222b05" id="0222b05"></a>寐<span class="gaiji">&#x8107;<!--gaiji,脅,1[月*劦],2&#x8107;,3--></span>不至席者。僅六十年。隋大業十三載。領<a 
name="0222b06" id="0222b06"></a>徒眾抵吉州。值群盜圍城七旬不解。萬眾惶<a 
name="0222b07" id="0222b07"></a>怖。師愍之教令念摩訶般若。時賊眾望雉堞<a 
name="0222b08" id="0222b08"></a>間。若有神兵。乃相謂曰。城內必有異人。不可<a 
name="0222b09" id="0222b09"></a>攻矣。稍稍引去。唐武德甲申歲。師<span class="gaiji">&#x5374;<!--gaiji,卻,1[去*ㄗ],2&#x5374;,3--></span>返蘄春<a 
name="0222b10" id="0222b10"></a>住破頭山。學侶雲臻。一日往黃梅縣路逢一<a 
name="0222b11" id="0222b11"></a>小兒。骨相奇秀異乎常童。師問曰。子何姓。答<a 
name="0222b12" id="0222b12"></a>曰姓即有不是常姓。師曰。是何姓。答曰。<a 
name="0222b13" id="0222b13"></a>是佛性。師曰。汝無性耶。答曰。性空故。師默<a 
name="0222b14" id="0222b14"></a>識其法器。即俾侍者至其家。於父母所乞令<a 
name="0222b15" id="0222b15"></a>出家。父母以宿緣故殊無難色。遂捨為弟子。<a 
name="0222b16" id="0222b16"></a>名曰弘忍<span class="note">(舊本無名曰弘忍四字。今此添入。若不言名。以至付法傳衣者。是何人耶。兼後有忍<a 
name="0222b17" id="0222b17"></a>曰二字。亦自不明耳)</span>以至付法傳衣。偈曰。</p><a 
name="0222b18" id="0222b18"></a><p>　<span class="lg">華種有生性　　因地華生生<a 
name="0222b19" id="0222b19"></a><br>　大緣與信合　　當生生不生</span></p><a 
name="0222b20" id="0222b20"></a><p style="text-indent: 0em; margin-left: 0em"><span class="linehead"></span>遂以學徒委之。一日告眾曰。吾武德中遊廬<a 
name="0222b21" id="0222b21"></a>山。登絕頂望破頭山。見紫雲如蓋下有白氣<a 
name="0222b22" id="0222b22"></a>橫分六道。汝等會否。眾皆默然。忍曰。莫是和<a 
name="0222b23" id="0222b23"></a>尚他後橫出一枝佛法否。師曰善。後貞觀癸<a 
name="0222b24" id="0222b24"></a>卯歲。太宗嚮師道味欲瞻風彩。詔赴京師。上<a 
name="0222b25" id="0222b25"></a>表遜謝前後三返。竟以疾辭。第四度命使曰。<a 
name="0222b26" id="0222b26"></a>如果不起即取首來。使至山諭旨。師乃引頸<a 
name="0222b27" id="0222b27"></a>就刃神色儼然。使異之迴以狀聞。帝彌加歎<a 
name="0222b28" id="0222b28"></a>慕。就賜珍繒以遂其志。迄高宗永徽辛亥歲<a 
name="0222b29" id="0222b29"></a>閏九月四日。忽垂誡門人曰。一切諸法悉皆<a 
name="0222c01" id="0222c01"></a>解脫。汝等各自護念流化未來。言訖安坐而<a 
name="0222c02" id="0222c02"></a>逝壽七十有二。塔于本山。明年四月八日塔<a 
name="0222c03" id="0222c03"></a>戶無故自開。儀相如生。爾後門人不敢復閉。<a 
name="0222c04" id="0222c04"></a>代宗<span class="corr" title='[謚&gt;諡]'>諡</span>大醫禪師慈雲之塔。自圓寂至皇宋<a 
name="0222c05" id="0222c05"></a>景德元年甲辰。凡三百五十六載<span class="note">(當云三百五十四載)</span>。</p><a 
name="0222c06" id="0222c06"></a><p style="text-indent: 0em; margin-left: 0em"><span class="linehead"></span>第三十二祖弘忍大師者蘄州黃梅人也。姓<a 
name="0222c07" id="0222c07"></a>周氏。生而岐嶷。童遊時逢一智者。歎曰。此子<a 
name="0222c08" id="0222c08"></a>闕七種相不逮如來。後遇信大師得法嗣化。<a 
name="0222c09" id="0222c09"></a>於破頭山咸亨中有一居士。姓盧名慧能。自<a 
name="0222c10" id="0222c10"></a>新<span class="note">(舊本誤作鄿字)</span>州來參謁師。問曰。汝自何來曰嶺<a 
name="0222c11" id="0222c11"></a>南師曰。欲須何事。曰唯求作佛。師曰。嶺南<a 
name="0222c12" id="0222c12"></a>人無佛性。若為得佛。曰人即有南北佛性豈<a 
name="0222c13" id="0222c13"></a>然。師知是異人。乃訶曰。著槽<span class="gaiji">&#x53B0;<!--gaiji,廠,1[厂@敞],2&#x53B0;,3--></span>去。能禮足而<a 
name="0222c14" id="0222c14"></a>退。便入碓坊服勞於杵臼之間。晝夜不息經<a 
name="0222c15" id="0222c15"></a>八月。師知付授時至。遂告眾曰。正法難解不<a 
name="0222c16" id="0222c16"></a>可徒記吾言持為己任。汝等各自隨意述一<a 
name="0222c17" id="0222c17"></a>偈。若語意冥符。則衣法皆付。時會下七百餘<a 
name="0222c18" id="0222c18"></a>僧。上座神秀者。學通內外眾所宗仰。咸共推<a 
name="0222c19" id="0222c19"></a>稱云。若非尊秀疇敢當之。神秀竊聆眾譽不<a 
name="0222c20" id="0222c20"></a>復思惟。乃於廊壁書一偈云。</p><a 
name="0222c21" id="0222c21"></a><p>　<span class="lg">身是菩提樹　　心如明鏡臺<a 
name="0222c22" id="0222c22"></a><br>　時時勤拂拭　　莫遣有塵埃</span></p><a 
name="0222c23" id="0222c23"></a><p style="text-indent: 0em; margin-left: 0em"><span class="linehead"></span>師因經行忽見此偈。知是神秀所述。乃讚歎<a 
name="0222c24" id="0222c24"></a>曰。後代依此修行亦得勝果。其壁本欲令處<a 
name="0222c25" id="0222c25"></a>士盧珍繪楞伽變相。及見題偈在壁。遂止不<a 
name="0222c26" id="0222c26"></a>畫各令誦念。能在碓坊忽聆誦偈。乃問同學。<a 
name="0222c27" id="0222c27"></a>是何章句。同學曰。汝不知和尚求法嗣。令各<a 
name="0222c28" id="0222c28"></a>述心偈。此則秀上座所述。和尚深加歎賞。必<a 
name="0222c29" id="0222c29"></a>將付法傳衣也能曰。其偈云何。同學為誦。能<a 
name="0223a01" id="0223a01"></a>良久曰。美則美矣。了則未了。同學訶曰。庸流<a 
name="0223a02" id="0223a02"></a>何知勿發狂言。能曰。子不信耶。願以一偈和<a 
name="0223a03" id="0223a03"></a>之。同學不答相視而笑。能至夜密告一童子<a 
name="0223a04" id="0223a04"></a>引至廊下。能自秉燭。令童子於秀偈之側寫<a 
name="0223a05" id="0223a05"></a>一偈云。</p><a 
name="0223a06" id="0223a06"></a><p>　<span class="lg">菩提本非樹　　心鏡亦非臺<a 
name="0223a07" id="0223a07"></a><br>　本來無一物　　何假拂塵埃</span></p><a 
name="0223a08" id="0223a08"></a><p style="text-indent: 0em; margin-left: 0em"><span class="linehead"></span>大師後見此偈云。此是誰作亦未見性。眾聞<a 
name="0223a09" id="0223a09"></a>師語遂不之顧。逮夜乃潛令人自碓坊召能<a 
name="0223a10" id="0223a10"></a>行者入室。告曰。諸佛出世為一大事故。隨機<a 
name="0223a11" id="0223a11"></a>小大而引導之。遂有十地三乘頓漸等旨。以<a 
name="0223a12" id="0223a12"></a>為教門。然以無上微妙祕密圓明真實正法眼<a 
name="0223a13" id="0223a13"></a>藏。付于上首大迦葉尊者。展轉傳授二十八<a 
name="0223a14" id="0223a14"></a>世。至達磨屆于此土。得可大師。承襲以至于<a 
name="0223a15" id="0223a15"></a>吾。今以法寶及所傳袈裟用付於汝。善自保<a 
name="0223a16" id="0223a16"></a>護無令斷絕。聽吾偈曰。</p><a 
name="0223a17" id="0223a17"></a><p>　<span class="lg">有情來下種　　因地果還生<a 
name="0223a18" id="0223a18"></a><br>　無情既無種　　無性亦無生</span></p><a 
name="0223a19" id="0223a19"></a><p style="text-indent: 0em; margin-left: 0em"><span class="linehead"></span>能居士跪受衣法。啟曰。法則既授衣付何人。<a 
name="0223a20" id="0223a20"></a>師曰。昔達磨初至人未知信。故傳衣以明得<a 
name="0223a21" id="0223a21"></a>法。今信心已熟。衣乃爭端止於汝身不復傳<a 
name="0223a22" id="0223a22"></a>也。且當遠隱俟時行化。所謂授衣之人命如<a 
name="0223a23" id="0223a23"></a>懸絲也。能曰。當隱何所。師曰。逢懷即止。遇<a 
name="0223a24" id="0223a24"></a>會且藏。能禮足已捧衣而出。是夜南邁大眾<a 
name="0223a25" id="0223a25"></a>莫知。忍大師自此不復上堂凡三日。大眾疑<a 
name="0223a26" id="0223a26"></a>怪致問。祖曰。吾道行矣。何更詢之。復問衣法<a 
name="0223a27" id="0223a27"></a>誰得耶。師曰。能者得。於是眾議盧行者名能。<a 
name="0223a28" id="0223a28"></a>尋訪既失。懸知彼得即共奔逐。忍大師既付<a 
name="0223a29" id="0223a29"></a>衣法。復經四載。至上元二年<span class="note">(乙亥歲乃唐高宗時也。至肅宗時復有<a 
name="0223b01" id="0223b01"></a>上元年號。其二年歲在辛丑也)</span>。忽告眾曰。吾今事畢時可行矣。<a 
name="0223b02" id="0223b02"></a>即入室安坐而逝。壽七十有四。建塔於黃梅<a 
name="0223b03" id="0223b03"></a>之東山。代宗皇帝<span class="corr" title='[謚&gt;諡]'>諡</span>大滿禪師法雨之塔。自<a 
name="0223b04" id="0223b04"></a>大師滅度至皇宋景德元年甲辰。凡三百三<a 
name="0223b05" id="0223b05"></a>十年。</p><a 
name="0223b06" id="0223b06"></a><p><span class="juanname">景德傳燈錄卷第三</span></p>
<hr>【經文資訊】大正藏第 51 冊 No. 2076 景德傳燈錄<br>【版本記錄】CBETA 電子佛典 Rev. 1.54 (UTF8)，完成日期：2011/03/14<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3c98.html?index=T51n2076" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2076_003 by HTTrack Website Copier/3.x [XR&CO'2008], Mon, 02 Jun 2014 23:51:54 GMT -->
</html>
