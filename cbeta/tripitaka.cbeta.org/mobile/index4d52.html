<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_003 by HTTrack Website Copier/3.x [XR&CO'2008], Tue, 03 Jun 2014 00:48:58 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gad106.gif?utmac=MO-30696269-4&amp;utmn=935289283&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34&amp;utmp=%2Fmobile%2Findex.php%3Findex%3DJ34nB311_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index85e9.html?index=J34nB311_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 3 卷</p>
	<a href="index9cf5.html?index=J34nB311_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷3]">　
<a 
name="0604a01" id="0604a01"></a><p><span class="juanname">天界覺浪盛禪師全錄卷之三</span></p><a 
name="0604a02" id="0604a02"></a><a 
name="0604a03" id="0604a03"></a><p style="margin-left: 4em"><span class="byline">門人　大龍　大健　大燈　大文　較</span></p><a 
name="0604a04" id="0604a04"></a><p style="margin-left: 2em"><span class="headname">上堂</span></p><a 
name="0604a05" id="0604a05"></a><p style="margin-left: 3em"><span class="headname">壬午春豫章饒元瑛居士請師金粟園值佛誕<a 
name="0604a06" id="0604a06"></a>日設供請上堂</span></p><a 
name="0604a07" id="0604a07"></a><p style="text-indent: 0em; margin-left: 0em"><span class="linehead"></span>鄧大超居士問雲從龍風從虎聖人作萬物睹正當<a 
name="0604a08" id="0604a08"></a>物睹時如何師展兩手示云會麼進云師行芳草裏<a 
name="0604a09" id="0604a09"></a>我又入深村師以手畫圓相云是甚麼進云家住海<a 
name="0604a10" id="0604a10"></a>門東扶桑最先照師云紅爐片雪飛須是眉毛見進<a 
name="0604a11" id="0604a11"></a>云夜半負趨誰有力秪許空王獨自知師云退步著<a 
name="0604a12" id="0604a12"></a>士禮拜饒大齊居士問如何是直指人心見性成佛<a 
name="0604a13" id="0604a13"></a>之旨師云腳跟下分明看取進云是法住法位世間<a 
name="0604a14" id="0604a14"></a>常相住時如何師云頂門別有路通霄進云秪今當<a 
name="0604a15" id="0604a15"></a>如何進步師云直須徹底無私始得士禮拜師云向<a 
name="0604a16" id="0604a16"></a>上一路千聖不傳木雞啼子夜芻狗吠天明向上一<a 
name="0604a17" id="0604a17"></a>路千聖不然石人衫子破大地沒人縫且道我佛為<a 
name="0604a18" id="0604a18"></a>甚纔出摩耶母腹便乃指天指地周行七步將謂是<a 
name="0604a19" id="0604a19"></a>腳跟下是頂門上耶大抵還他肌骨好排場搬演自<a 
name="0604a20" id="0604a20"></a>風流秪如今日饒大齊居士請山僧陞座舉揚并求<a 
name="0604a21" id="0604a21"></a>授菩薩大戒可謂塵勞之儔為如來種也且作麼生<a 
name="0604a22" id="0604a22"></a>舉揚<span class="gaiji">&#x807B;<!--gaiji,,1[漸/耳],2&#x807B;,3--></span>良久云龍袖拂開全體現指天指地不徒然<a 
name="0604a23" id="0604a23"></a>下座。</p><a 
name="0604a24" id="0604a24"></a><p style="margin-left: 3em"><span class="headname">庚辰秋臨川宰陶弘持景陵譚<span class="note">(擬陶)</span>偕本邑湯季<a 
name="0604a25" id="0604a25"></a>雲諸公天寧監寺大通設供請上堂</span></p><a 
name="0604a26" id="0604a26"></a><p style="text-indent: 0em; margin-left: 0em"><span class="linehead"></span>師陞座宗侍者問黃檗道大唐國裏無禪師秪如今<a 
name="0604a27" id="0604a27"></a>日臨川諸縉紳居士請和尚於天寧古剎陞座又作<a 
name="0604a28" id="0604a28"></a>麼生師云一箭透九關進云和尚也須照顧傍有不<a 
name="0604a29" id="0604a29"></a>肯者師云痛棒頂門敲進云恁麼則擊碎虛空通身<a 
name="0604a30" id="0604a30"></a>手眼師云活中有路孰能行進云幾度扣門呼不應<a 
name="0604b01" id="0604b01"></a>翻身直入裏頭看師云放過即不可便打者禮拜云<a 
name="0604b02" id="0604b02"></a>作家作家雙炯問龍吟霧起虎嘯風生和尚重振荷<a 
name="0604b03" id="0604b03"></a>玉宗風斬新條令一句作麼生師云秋水斷橋橫進<a 
name="0604b04" id="0604b04"></a>云瞿曇無說迦葉無聞和尚又作麼生師云扁舟空<a 
name="0604b05" id="0604b05"></a>載月進云滿筵龍象師還辯得也無師云杖頭有眼<a 
name="0604b06" id="0604b06"></a>光如電進云恁麼則學人蹴踏毘盧頂<span class="gaiji">[寧*頁]<!--gaiji,,1[寧*頁],2&#x29573;,3--></span>去也師云<a 
name="0604b07" id="0604b07"></a>露柱堂堂笑殺人徹凡問古人云天得一以清地得<a 
name="0604b08" id="0604b08"></a>一以寧今日天寧諸公請和尚說法且道如何是向<a 
name="0604b09" id="0604b09"></a>上法師云清波無透路進云和尚也須珍重師云拔<a 
name="0604b10" id="0604b10"></a>劍攪龍門進云恁麼則太阿藏匣去也師云喪身失<a 
name="0604b11" id="0604b11"></a>命僧歸眾師确如意云會麼天寧法窟涼來久荷玉<a 
name="0604b12" id="0604b12"></a>風吹樹未休今日圓通重振作喜看明月正當秋諸<a 
name="0604b13" id="0604b13"></a>仁者古之天地日月即今之天地日月曾無變異今<a 
name="0604b14" id="0604b14"></a>之山河人物與古之山河人物屢多改遷秪如遮多<a 
name="0604b15" id="0604b15"></a>改遷底與無變異底還有同別也無若向遮裏薦得<a 
name="0604b16" id="0604b16"></a>說甚天地與我同根萬物與我一體其或未然則異<a 
name="0604b17" id="0604b17"></a>端互相隱怪百姓茫無所知又安能向其中透徹他<a 
name="0604b18" id="0604b18"></a>古今同異去不見唐時曹山本寂禪師親受洞山良<a 
name="0604b19" id="0604b19"></a>价和尚寶鏡三昧宗旨一日辭去洞問子向甚處去<a 
name="0604b20" id="0604b20"></a>曹曰不變異處去洞曰不變異處豈有去耶曹曰去<a 
name="0604b21" id="0604b21"></a>亦不變異諸仁者秪遮去亦不變異透徹雲巖秪遮<a 
name="0604b22" id="0604b22"></a>是與渠我交參之旨所以建立君臣正偏五位之宗<a 
name="0604b23" id="0604b23"></a>縱橫三墮一念無私透過三無滲漏以大闡洞上宗<a 
name="0604b24" id="0604b24"></a>風而開古今之心眼也且道重重錦縫文彩奇微遮<a 
name="0604b25" id="0604b25"></a>箇金針玉線是誰拈得<span class="gaiji">&#x807B;<!--gaiji,,1[漸/耳],2&#x807B;,3--></span>今日圓通到此臨川天寧<a 
name="0604b26" id="0604b26"></a>諸公請山僧陞堂重振曹山本寂家風山僧是自家<a 
name="0604b27" id="0604b27"></a>屋裏人不妨重重拈出秪要求箇明眼底人透出生<a 
name="0604b28" id="0604b28"></a>死牢關全提向上機用其中還有不被天下人瞞底<a 
name="0604b29" id="0604b29"></a>麼復打圓相云看看向遮裏透徹牢關去彩鳳衝開<a 
name="0604b30" id="0604b30"></a>霄漢碧光昭海嶽盡文明珍重下座。</p><a 
name="0604c01" id="0604c01"></a><p style="margin-left: 3em"><span class="headname">癸未司禮車喬高張諸大護法設供請于靈谷<a 
name="0604c02" id="0604c02"></a>結制上堂</span></p><a 
name="0604c03" id="0604c03"></a><p style="text-indent: 0em; margin-left: 0em"><span class="linehead"></span>師指法座云巍巍堂堂正位中央面南而看北斗西<a 
name="0604c04" id="0604c04"></a>成而震東方欲祝聖明無量壽須登此座寶華王即<a 
name="0604c05" id="0604c05"></a>陞座拈香云此一瓣香根盤空劫之前葉布大千之<a 
name="0604c06" id="0604c06"></a>外七鬯主位育以無私赫濯亙古今而永久專奉為<a 
name="0604c07" id="0604c07"></a>二祖列宗當今皇帝伏願在天之靈齊佛之位御金<a 
name="0604c08" id="0604c08"></a>輪而成正覺統法界以證莊嚴兼願滿朝文武共秉<a 
name="0604c09" id="0604c09"></a>忠貞一統八荒同遵治化干戈底定禮樂振興時雨<a 
name="0604c10" id="0604c10"></a>光風登三咸五諸公見在儼然不忘靈山付囑作人<a 
name="0604c11" id="0604c11"></a>天之柱石為佛祖之金湯此一瓣香劫火光中迸出<a 
name="0604c12" id="0604c12"></a>黃龍峰上拈來端為供養江西壽昌師翁慧經老和<a 
name="0604c13" id="0604c13"></a>尚建州東苑本師元鏡老和尚用酬法乳之恩伏惟<a 
name="0604c14" id="0604c14"></a>大眾各生珍重師就座維那白椎云法筵龍象眾當<a 
name="0604c15" id="0604c15"></a>觀第一義監院容源問蔣山虛席<span class="corr" title='[巳&gt;已]'>已</span>多年今日吾師<a 
name="0604c16" id="0604c16"></a>重布宣豎拂拈鎚即不問太平一曲若為傳師云紫<a 
name="0604c17" id="0604c17"></a>金山上撞金鐘進云恁麼則寒松一色千年別埜老<a 
name="0604c18" id="0604c18"></a>拈花萬國春師云合掌山門禮至尊進云木馬嘶風<a 
name="0604c19" id="0604c19"></a>雲布彩泥牛吼月水波生師云偏是詐明人弄影僧<a 
name="0604c20" id="0604c20"></a>禮拜喝一喝師云莫鹵莽維那禮拜起便喝師云紅<a 
name="0604c21" id="0604c21"></a>爐飛片雪進云大地起波濤師云闍黎在何處安身<a 
name="0604c22" id="0604c22"></a>立命進云和尚還見學人也未師云你須仔細進云<a 
name="0604c23" id="0604c23"></a>翻身擊碎黃金鎖露出山河一片青師云好生禮拜<a 
name="0604c24" id="0604c24"></a>進云謝和尚答話便禮拜印明問三百年重興佛事<a 
name="0604c25" id="0604c25"></a>此日大闡宗風如何是和尚為人處師云個個頂門<a 
name="0604c26" id="0604c26"></a>著一鎚進云還有不入爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>者麼師云腳跟好與三<a 
name="0604c27" id="0604c27"></a>十棒進云且喜高低嶽瀆齊稱賀萬象森羅拱手歸<a 
name="0604c28" id="0604c28"></a>師云且看令行時僧禮拜又僧問學人不服諸方胡<a 
name="0604c29" id="0604c29"></a>棒亂喝喜今日親覲和尚作麼生接引師云家家有<a 
name="0604c30" id="0604c30"></a>路通車馬進云老人真手眼師云見個甚麼道理僧<a 
name="0605a01" id="0605a01"></a>禮拜又僧問向上一路諸祖不傳和尚登寶誌公座<a 
name="0605a02" id="0605a02"></a>傳個甚麼師云誌公不是閒和尚進云誌公三百年<a 
name="0605a03" id="0605a03"></a>外有一句說不到底佛法請和尚舉師云何不當央<a 
name="0605a04" id="0605a04"></a>識浪公進云百花全仗春風力果熟香飄事若何師<a 
name="0605a05" id="0605a05"></a>云捏得怪來無用處僧便喝師云不必不必僧禮拜<a 
name="0605a06" id="0605a06"></a>師曰果然果然師以如意打<span class="note">(圓相)</span>云靈麼千聖頂<span class="gaiji">[寧*頁]<!--gaiji,,1[寧*頁],2&#x29573;,3--></span>上<a 
name="0605a07" id="0605a07"></a>建法幢立宗旨方能振佛祖不傳之真機威音王那<a 
name="0605a08" id="0605a08"></a>邊旋天關轉地軸始可提聖凡無犯之正令至於入<a 
name="0605a09" id="0605a09"></a>廛垂手臨難救人卻如大醫王治脈調元唯扶血氣<a 
name="0605a10" id="0605a10"></a>而延年壽又如大將軍伐謀致勝不動干戈而見太<a 
name="0605a11" id="0605a11"></a>平我為法王於法自在何有世間出世間生殺定亂<a 
name="0605a12" id="0605a12"></a>而不繇於神妙先著哉且道承誰恩力<span class="gaiji">&#x807B;<!--gaiji,,1[漸/耳],2&#x807B;,3--></span>諸公還見<a 
name="0605a13" id="0605a13"></a>太祖高皇帝遺下千古不易之公案麼定鼎之初即<a 
name="0605a14" id="0605a14"></a>于金陵敕建大靈谷寺為天下第一禪林及建諸大<a 
name="0605a15" id="0605a15"></a>梵剎詔請禪講律論淨觀諸大沙門而主其教是以<a 
name="0605a16" id="0605a16"></a>天下英奇各相求而成志古今道術總殊途而同歸<a 
name="0605a17" id="0605a17"></a>蓋深知佛氏之學誠有以陰翼王度之不逮也嗣是<a 
name="0605a18" id="0605a18"></a>成祖列宗歷世相承崇奉不替法久成弊內外難生<a 
name="0605a19" id="0605a19"></a>皇上御極以來無日不焦勞求治求之不<span class="corr" title='[巳&gt;已]'>已</span>乃感九<a 
name="0605a20" id="0605a20"></a>蓮聖母陰俾皇五子啟迪聖心紹隆佛法萃祖宗未<a 
name="0605a21" id="0605a21"></a>渙之精神集國家永興之祥瑞於是天下臣民益自<a 
name="0605a22" id="0605a22"></a>知身心性命之道為天下國家之根本也使世間人<a 
name="0605a23" id="0605a23"></a>皆知此身心性命為重則何有名位勢利爭奪殺害<a 
name="0605a24" id="0605a24"></a>以壞天下國家之大經大法哉況三百年來養天下<a 
name="0605a25" id="0605a25"></a>臣民豈無忠臣烈士一旦奮發展生平經濟為國驅<a 
name="0605a26" id="0605a26"></a>除戮力者乎三百年來養天下僧道豈無真僧高道<a 
name="0605a27" id="0605a27"></a>一旦奮發展生平機用為國說法破迷者乎山僧何<a 
name="0605a28" id="0605a28"></a>幸得遇金陵諸大護法及諸法侶目擊時危心傷類<a 
name="0605a29" id="0605a29"></a>慘人人有忠孝之心個個求佛祖之力延山僧登此<a 
name="0605a30" id="0605a30"></a>大靈谷三百年虛席之座舉揚直指人心見性成佛<a 
name="0605b01" id="0605b01"></a>之旨以銷此鋒鏑慘殺還彼本來平正之心庶使赤<a 
name="0605b02" id="0605b02"></a>符靈應有臣有僧能不負洪永建剎之意以佛法能<a 
name="0605b03" id="0605b03"></a>陰翼王度之語非虛誑也即世間人家庭有難父母<a 
name="0605b04" id="0605b04"></a>有災為人子者不勝泣血籲天求醫割股凡有可以<a 
name="0605b05" id="0605b05"></a>解危救命雖肝腦塗地無不為也今山僧身受君父<a 
name="0605b06" id="0605b06"></a>之恩深恨未全道力不能如康僧會求舍利於空中<a 
name="0605b07" id="0605b07"></a>不能如寶誌公懸剪鏡於象外不能如金碧峰現神<a 
name="0605b08" id="0605b08"></a>變于國初第此一念痛心為法為國深歷刀兵水火<a 
name="0605b09" id="0605b09"></a>之中不啻嘗啼大士賣心肝以求般若於天下也此<a 
name="0605b10" id="0605b10"></a>中般若如何可求<span class="gaiji">&#x807B;<!--gaiji,,1[漸/耳],2&#x807B;,3--></span>祗是人心正則天地之心亦正<a 
name="0605b11" id="0605b11"></a>人氣平則天地之氣亦平但求此正平之心見在一<a 
name="0605b12" id="0605b12"></a>念靈明不可自昧不可自欺底參而證之擴而充之<a 
name="0605b13" id="0605b13"></a>則格致誠正修齊治平即在是而施戒忍進定慧機<a 
name="0605b14" id="0605b14"></a>用亦在是諸忠孝直下便好參證擴克此正平之心<a 
name="0605b15" id="0605b15"></a>以祝聖明則萬壽無疆以此推文武則天下協和以<a 
name="0605b16" id="0605b16"></a>此及萬民則天下太平豈非盡世界享此甘露缾亙<a 
name="0605b17" id="0605b17"></a>古今不逃<span class="note">(大圓)</span>寶鏡哉秪如今日特地舉揚護國又作<a 
name="0605b18" id="0605b18"></a>麼生收場耶萬代金輪全妙密不彰寶印定乾坤維<a 
name="0605b19" id="0605b19"></a>那結椎下座。</p><a 
name="0605b20" id="0605b20"></a><p style="margin-left: 3em"><span class="headname">天界寺三方丈禪堂暨耆宿無蘊大休一味崇<a 
name="0605b21" id="0605b21"></a>麓澄心善權得一若無諸法侶設供請上堂</span></p><a 
name="0605b22" id="0605b22"></a><p style="text-indent: 0em; margin-left: 0em"><span class="linehead"></span>師擊如意云一真印現大法門開超日月之光華透<a 
name="0605b23" id="0605b23"></a>乾坤之秘密萬化不能逃其性群機無所遁其情蓋<a 
name="0605b24" id="0605b24"></a>善逝世間之有主則玅盡身心性命之無虧也故我<a 
name="0605b25" id="0605b25"></a>太祖高皇帝統百王之至治集三教之大乘以如來<a 
name="0605b26" id="0605b26"></a>萬德十號而敕建天界禪寺為善世法門豈非會盡<a 
name="0605b27" id="0605b27"></a>千聖之真宗以致天下之太平乎議者以佛之戒律<a 
name="0605b28" id="0605b28"></a>足以弼世為不治不亂佛之禪定足以正身為不言<a 
name="0605b29" id="0605b29"></a>而信佛之智慧足以正心為不化自行所以三即一<a 
name="0605b30" id="0605b30"></a>一即三神而明之存乎其人此蓋吾震旦孔子稱贊<a 
name="0605c01" id="0605c01"></a>吾佛西方大聖人之意也秪如吾祖宗門下如鸞鳳<a 
name="0605c02" id="0605c02"></a>沖霄其誰能睹光彩如羚羊挂角何處能覓蹤繇正<a 
name="0605c03" id="0605c03"></a>當覿面全提即三世諸佛不敢正眼覷著覷著則瞎<a 
name="0605c04" id="0605c04"></a>卻渠眼歷代祖師不敢赤體承當承當則殃及兒孫<a 
name="0605c05" id="0605c05"></a>直得海底塵生山頭浪起木人拍掌石女謳歌庶幾<a 
name="0605c06" id="0605c06"></a>通得箇太平消息諸法侶還見昔日天界宗泐禪師<a 
name="0605c07" id="0605c07"></a>初參天竺廣智和尚智問國師三呼侍者三應意作<a 
name="0605c08" id="0605c08"></a>麼生泐曰何得好肉刲瘡智曰將謂你有甚奇特元<a 
name="0605c09" id="0605c09"></a>來無所得也泐便喝智擬棒泐拂袖而出於是頓見<a 
name="0605c10" id="0605c10"></a>秘密法門而後大闡宗風以助無為之化此非千古<a 
name="0605c11" id="0605c11"></a>之大奇特哉古即今也今即古也如今善世諸法侶<a 
name="0605c12" id="0605c12"></a>英材拔萃不讓當仁拶入此宗其誰能敵特來設供<a 
name="0605c13" id="0605c13"></a>請我舉揚宗旨畢竟作麼生是相為處乃呼云諸法<a 
name="0605c14" id="0605c14"></a>侶會麼撥轉上頭關捩子大千法界現全機下座。</p><a 
name="0605c15" id="0605c15"></a><p style="margin-left: 3em"><span class="headname">桐城吳雪崖農部張坤安兵憲暨吳聖脩吳豹<a 
name="0605c16" id="0605c16"></a>文吳敬伯諸居士及法侶九一設供請上堂</span></p><a 
name="0605c17" id="0605c17"></a><p style="text-indent: 0em; margin-left: 0em"><span class="linehead"></span>師陞座僧問法王正令師<span class="corr" title='[巳&gt;已]'>已</span>全提某甲今日無問請<a 
name="0605c18" id="0605c18"></a>師不答師云千峰頂上起清風進云且喜和尚現大<a 
name="0605c19" id="0605c19"></a>人相師云十字街頭石人舞進云恁麼則禮拜去也<a 
name="0605c20" id="0605c20"></a>師乃云向上全提十方坐斷施大機用展殺活鋒始<a 
name="0605c21" id="0605c21"></a>能掃清魔外定奪聖凡變大地作黃金攪長河為酥<a 
name="0605c22" id="0605c22"></a>酪且道秘密關鍵是甚麼人纔通得昔玅喜和尚說<a 
name="0605c23" id="0605c23"></a>法于徑山張子韶侍郎與馮濟川給事諸公議格物<a 
name="0605c24" id="0605c24"></a>玅喜曰公秪知格物而不知有物格子韶茫然妙喜<a 
name="0605c25" id="0605c25"></a>大笑子韶曰師能開諭乎玅喜曰公見小說載唐人<a 
name="0605c26" id="0605c26"></a>有與安祿山謀叛者其人先為閬守有畫像存焉明<a 
name="0605c27" id="0605c27"></a>皇幸蜀見之怒令侍臣以劍擊像首時閬守居<span class="corr" title='[陜&gt;陝]'>陝</span>西<a 
name="0605c28" id="0605c28"></a>首忽墮地子韶聞之頓領深旨題不動軒壁曰子韶<a 
name="0605c29" id="0605c29"></a>格物妙喜物格欲識一貫兩個五百喜乃許可之諸<a 
name="0605c30" id="0605c30"></a>仁者還通得遮個消息麼若向遮裏透得不妨一賽<a 
name="0606a01" id="0606a01"></a>兩彩其或未然山僧打葛藤去也物是何物格是誰<a 
name="0606a02" id="0606a02"></a>格二公秪知有物有格而不知無物無格如明皇當<a 
name="0606a03" id="0606a03"></a>時秪見閬守為冤對更不知此是畫像而人且在千<a 
name="0606a04" id="0606a04"></a>里若謂必能斬其像首則祿山亦可以畫像而擊之<a 
name="0606a05" id="0606a05"></a>矣又安能以不思議之神力擊其冤對之首乎不見<a 
name="0606a06" id="0606a06"></a>耿恭拜井而湧泉李廣射虎而入石王祥臥冰而得<a 
name="0606a07" id="0606a07"></a>鯉商丘奪錦于火中此蓋以一念忠孝誠信之心所<a 
name="0606a08" id="0606a08"></a>成也使彼當時有知識道理生死利害之想則自心<a 
name="0606a09" id="0606a09"></a><span class="corr" title='[巳&gt;已]'>已</span>陷於物累又何足以感格天地哉昔山僧閉關時<a 
name="0606a10" id="0606a10"></a>有奇禍驟至建州柯賓明居士乃寄偈云釋迦牟尼<a 
name="0606a11" id="0606a11"></a>佛歌利割截身一刀斷不斷能忍是真心山僧答云<a 
name="0606a12" id="0606a12"></a>欲截牟尼體揮刀斬太虛本來非幻化能忍者遭誅<a 
name="0606a13" id="0606a13"></a>居士見之大驚曰我以能忍為真心而浪公以能忍<a 
name="0606a14" id="0606a14"></a>為生死根本吾令乃知悟道人了生死在先了能所<a 
name="0606a15" id="0606a15"></a>之心矣諸公皆鼎鉉重器忠孝天成尤能會世出世<a 
name="0606a16" id="0606a16"></a>為不二法方今天下多難能為朝廷扶其元氣即此<a 
name="0606a17" id="0606a17"></a>至誠足以感格天地矣又何內外殺亂不化為清平<a 
name="0606a18" id="0606a18"></a>哉雖然山僧又作麼生振起全機<span class="gaiji">&#x807B;<!--gaiji,,1[漸/耳],2&#x807B;,3--></span>宗風吹醒乾坤<a 
name="0606a19" id="0606a19"></a>夢佛日昭回聖主心下座。</p><a 
name="0606a20" id="0606a20"></a><p style="margin-left: 3em"><span class="headname">博山碧潭遠覺雪琪一如靜休默觀諸上座請<a 
name="0606a21" id="0606a21"></a>上堂</span></p><a 
name="0606a22" id="0606a22"></a><p style="text-indent: 0em; margin-left: 0em"><span class="linehead"></span>約素問色身不入法身不住畢竟在何處安身立命<a 
name="0606a23" id="0606a23"></a>師云大眾眼睛在你舌頭上進云謝和尚慈悲畢竟<a 
name="0606a24" id="0606a24"></a>作麼生會師云你底舌頭在大眾眼睛裏進云承和<a 
name="0606a25" id="0606a25"></a>尚指示師云閉著眼睛看取素禮拜師云若向上舉<a 
name="0606a26" id="0606a26"></a>去直得黃頭碧眼忍氣吞聲若向下舉去直得白牯<a 
name="0606a27" id="0606a27"></a>黧奴歡天喜地若總不與麼卻使法堂前草深丈二<a 
name="0606a28" id="0606a28"></a>土曠人稀相逢者少若總皆與麼未免胡張三黑李<a 
name="0606a29" id="0606a29"></a>四分疏不下到遮裏作麼生為人也須是有縱有奪<a 
name="0606a30" id="0606a30"></a>宜假宜真殺人不見血痕活人便有生意始得不見<a 
name="0606b01" id="0606b01"></a>我博山先師初於此宗自視甚易及閱船子囑夾山<a 
name="0606b02" id="0606b02"></a>云直須藏身沒蹤跡沒蹤跡處莫藏身吾在藥山三<a 
name="0606b03" id="0606b03"></a>十年始明此事乃大驚曰古人尚自如此我何敢輕<a 
name="0606b04" id="0606b04"></a>視乃痛自苦參久之忽於有佛處不得住無佛處急<a 
name="0606b05" id="0606b05"></a>走過語下打失布袋趨見寶方先祖恰如方木逗圓<a 
name="0606b06" id="0606b06"></a>孔了不相入自此再加逼拶偶一日見人上樹始大<a 
name="0606b07" id="0606b07"></a>豁然方能於先祖處通箇消息然山僧曾親從祖父<a 
name="0606b08" id="0606b08"></a>參證過來今於靈谷開法汝等諸兄弟特地入山設<a 
name="0606b09" id="0606b09"></a>供請我舉揚大事且作麼生是相為處諸兄弟既曾<a 
name="0606b10" id="0606b10"></a>親近博山先師當必能參究此事如有入處正好出<a 
name="0606b11" id="0606b11"></a>眾舉似為爾證明其或不敢輕視直須於祖父行履<a 
name="0606b12" id="0606b12"></a>處參究箇透徹不然狹路撞著個沒面目漢把斷你<a 
name="0606b13" id="0606b13"></a>咽喉大喝你速道一口氣不來畢究向何處去你到<a 
name="0606b14" id="0606b14"></a>遮裏也須是有轉身吐氣始得且道秪今又作麼生<a 
name="0606b15" id="0606b15"></a>不是冤家不聚頭各須拔出吹毛劍下座。</p><a 
name="0606b16" id="0606b16"></a><p style="margin-left: 3em"><span class="headname">牛首融悟接引閣體玄淨業堂見樸三上座暨<a 
name="0606b17" id="0606b17"></a>傅仁宇鍾弘儀孫啟南胡耳門諸居士請上堂</span></p><a 
name="0606b18" id="0606b18"></a><p style="text-indent: 0em; margin-left: 0em"><span class="linehead"></span>師擊如意云會麼過去心不可得萬里山河憑點墨<a 
name="0606b19" id="0606b19"></a>未來心不可得千古老鴉一樣黑現在心不可得天<a 
name="0606b20" id="0606b20"></a>上有星皆拱北取不得捨不得相逢誰是知音客雖<a 
name="0606b21" id="0606b21"></a>然向下文長須看一則兩則世尊乞食歸空生特地<a 
name="0606b22" id="0606b22"></a>歎希有德山托缽出巖頭皮裏作陽秋一箇感悟流<a 
name="0606b23" id="0606b23"></a>涕寒谷生春一箇撫掌呵呵吹毛露刃雖則是法平<a 
name="0606b24" id="0606b24"></a>等無有高下爭奈車不橫推理無曲斷今天下多是<a 
name="0606b25" id="0606b25"></a>兔馬有角犬羊無頭到遮裏誰能作主得大自繇良<a 
name="0606b26" id="0606b26"></a>久云有意氣時無意氣不風流處是風流下座。</p><a 
name="0606b27" id="0606b27"></a><p style="margin-left: 3em"><span class="headname">獨峰竹山禪師請上堂</span></p><a 
name="0606b28" id="0606b28"></a><p style="text-indent: 0em; margin-left: 0em"><span class="linehead"></span>師云壽昌先祖平生為人壁立萬仞如一大好山相<a 
name="0606b29" id="0606b29"></a>似即我博山東苑二先師秪瞻仰有分此分雖有伶<a 
name="0606b30" id="0606b30"></a>俐衲僧求窺其光影不可得故博山先師云山僧平<a 
name="0606c01" id="0606c01"></a>生得壽昌老人一箇不肯東苑先師亦云壽昌老人<a 
name="0606c02" id="0606c02"></a>如一箇鐵橛子相似所以二先師一顯一隱各立先<a 
name="0606c03" id="0606c03"></a>祖家風又非天下衲子所能造詣山僧為他兒孫蓋<a 
name="0606c04" id="0606c04"></a>親從祖父堂奧中來去秋到天界遇張興公居士問<a 
name="0606c05" id="0606c05"></a>曰弟子聞古今師資授受必親承許可何博山和尚<a 
name="0606c06" id="0606c06"></a>自謂得壽昌一箇不肯便出世為人山僧曰你知壽<a 
name="0606c07" id="0606c07"></a>昌不許天下衲僧還有衲僧能如博山得壽昌一箇<a 
name="0606c08" id="0606c08"></a>不肯者麼又問聞和尚昔曾親見壽昌不知得個甚<a 
name="0606c09" id="0606c09"></a>麼山僧曰得箇不肯壽昌居士乃驚愕禮拜今山僧<a 
name="0606c10" id="0606c10"></a>寓靈谷獨峰竹公先曾見山僧因問公於何處曾見<a 
name="0606c11" id="0606c11"></a>博山先師竹曰在天界寺山僧曰何不親到博山竹<a 
name="0606c12" id="0606c12"></a>曰某家多病近於獨峰住靜山僧震聲曰死水不藏<a 
name="0606c13" id="0606c13"></a>龍竹曰因先師今日得見和尚山僧曰見我且止何<a 
name="0606c14" id="0606c14"></a>不掃先師靈塔竹曰某甲要約陳旻昭居士同往山<a 
name="0606c15" id="0606c15"></a>僧曰此是你本分事何得扯他人作伴竹曰也要扯<a 
name="0606c16" id="0606c16"></a>他一把山僧曰是你腳跟不得力也竹曰因自無力<a 
name="0606c17" id="0606c17"></a>所以扯他山僧曰敗也竹公今復入山請山僧上堂<a 
name="0606c18" id="0606c18"></a>山僧見其欲出世為人恐其離師太早未盡其妙須<a 
name="0606c19" id="0606c19"></a>於人天眾前與他決擇果於先師有得力處一一舉<a 
name="0606c20" id="0606c20"></a>出與之質明其或不然正好如巖頭鏟削雪峰成今<a 
name="0606c21" id="0606c21"></a>日之鰲山公案也竹公出眾看竹出禮云適勞和尚<a 
name="0606c22" id="0606c22"></a>神用大眾證明<span class="corr" title='[巳&gt;已]'>已</span>竟師云你自<span class="corr" title='[巳&gt;己]'>己</span>本分一著作麼生<a 
name="0606c23" id="0606c23"></a>竹云瞞和尚不得師云你當時從何處得入竹云不<a 
name="0606c24" id="0606c24"></a>從他得師云遮箇還是現成話你別道一句來竹進<a 
name="0606c25" id="0606c25"></a>一步豎兩指云遮裏怎瞞得和尚師云看你腳跟未<a 
name="0606c26" id="0606c26"></a>點地在竹云佛祖也放不過師云何處見佛祖竹禮<a 
name="0606c27" id="0606c27"></a>拜云謝和尚慈悲師云也須再深參始得下座。</p><a 
name="0606c28" id="0606c28"></a><p style="margin-left: 3em"><span class="headname">鳳林語錄<a 
name="0606c29" id="0606c29"></a>　甲申重九師到杭州護法葛屺瞻徐大玉吳若<a 
name="0606c30" id="0606c30"></a>谷徐九知張顧存嚴認公嚴無敕宋孔章王昭<a 
name="0607a01" id="0607a01"></a>平洪載之方子凡龔華茂宋子埜嚴子餐沈冠<a 
name="0607a02" id="0607a02"></a>東錢亢子王以中洪玉衡姚愚谷偕子期兩設<a 
name="0607a03" id="0607a03"></a>供請入鳳林寺院</span></p><a 
name="0607a04" id="0607a04"></a><p style="text-indent: 0em; margin-left: 0em"><span class="linehead"></span>師禮佛拈香畢陞座良久云會麼相逢不拈出舉意<a 
name="0607a05" id="0607a05"></a>便知有知有個甚麼直下會取好復云二十七年中<a 
name="0607a06" id="0607a06"></a>兩度曾到此今還特地來誰是舊知<span class="corr" title='[巳&gt;己]'>己</span>莫是吹布毛<a 
name="0607a07" id="0607a07"></a>底古鳥窠麼須是會通侍者始得莫是問佛法底白<a 
name="0607a08" id="0607a08"></a>侍郎麼須是八十老翁始得莫是重陽九日菊花新<a 
name="0607a09" id="0607a09"></a>麼須是汾陽老漢始得莫是牛頭一枝今當重於鳳<a 
name="0607a10" id="0607a10"></a>林橫出麼須向杖人良久處透過不觸不背始得雖<a 
name="0607a11" id="0607a11"></a>然今日得到鳳林全是姚愚谷居士前年於廬山先<a 
name="0607a12" id="0607a12"></a>與諸公通一消息相挽始得從金陵一路來此以酬<a 
name="0607a13" id="0607a13"></a>勝願其鴛鴦繡出妙在金針不落文彩更須著眼秪<a 
name="0607a14" id="0607a14"></a>如杖人既<span class="corr" title='[巳&gt;已]'>已</span>親到與諸公親見了也就中還有親切<a 
name="0607a15" id="0607a15"></a>提持事也無復云會麼明聖湖中龍躍起越王臺上<a 
name="0607a16" id="0607a16"></a>鳳飛來珍重下座。</p><a 
name="0607a17" id="0607a17"></a><p style="margin-left: 3em"><span class="headname">師到龍門寺石雨大師偕諸法侶請上堂</span></p><a 
name="0607a18" id="0607a18"></a><p style="text-indent: 0em; margin-left: 0em"><span class="linehead"></span>石雨大師問云君臣未定賓主未分賓主協和如何<a 
name="0607a19" id="0607a19"></a>開示師云彩霞籠玉像個裏自分明進云秪如低處<a 
name="0607a20" id="0607a20"></a>低平高處高平又作麼生師云顧鑒木▆▆天然成<a 
name="0607a21" id="0607a21"></a>照用雨大師顧大眾云畢竟是遮老漢師云也須師<a 
name="0607a22" id="0607a22"></a>兄證明僧問佛祖近傍不得的人未審和尚如何與<a 
name="0607a23" id="0607a23"></a>他相見師云腦後著雙眉進云莫遮便是相見處麼<a 
name="0607a24" id="0607a24"></a>師云蹉過了也進云此邦不入彼邦不居且道他居<a 
name="0607a25" id="0607a25"></a>何國土師云頂門突出進云杲日當空又作麼生師<a 
name="0607a26" id="0607a26"></a>云誰敢妄自瞻仰又僧問青青翠竹片片白雲賓主<a 
name="0607a27" id="0607a27"></a>相逢合論何事師云獨許當機作者知進云龍吟鳳<a 
name="0607a28" id="0607a28"></a>舞是何祥瑞師云可中消息誰能會進云恁麼則月<a 
name="0607a29" id="0607a29"></a>色四時好秋光君獨知師云且莫閒說話又僧問古<a 
name="0607a30" id="0607a30"></a>云任他風浪起只是不開船不開且置假如船至江<a 
name="0607b01" id="0607b01"></a>心風浪倏起時如何師震聲云把舵人在那裏僧禮<a 
name="0607b02" id="0607b02"></a>拜師云險進云但看中流橫擊楫直教海外不揚波<a 
name="0607b03" id="0607b03"></a>師云須是其人始得乃卓拄杖云為訪同人度遠峰<a 
name="0607b04" id="0607b04"></a>龍門聳峻賴孤笻相逢不更傾心膽共看浮雲弄太<a 
name="0607b05" id="0607b05"></a>空諸仁者正當浮雲弄太空時作麼生到遮裏縱是<a 
name="0607b06" id="0607b06"></a>明眼作家誠難話會在今日徑山特訪龍門承堂頭<a 
name="0607b07" id="0607b07"></a>石雨法兄及諸禪侶深用激揚宗旨命登此座不免<a 
name="0607b08" id="0607b08"></a>客聽主裁相席打令去也諸仁者還見龍門風景殊<a 
name="0607b09" id="0607b09"></a>特麼蓋主人立處高巍會同雲月谿山之同異可中<a 
name="0607b10" id="0607b10"></a>嚴密妙盡君臣偏正之尊卑孰有門庭施設堂奧深<a 
name="0607b11" id="0607b11"></a>微能過於是以故門下英才濟濟克紹芳規此後大<a 
name="0607b12" id="0607b12"></a>法振興正未艾也又何有浮雲之弄太空哉雖然如<a 
name="0607b13" id="0607b13"></a>是古人云萬里無雲青天亦須喫棒今此浮雲弄空<a 
name="0607b14" id="0607b14"></a>我與法兄將何處分使彼為霖為雨去好知淵默有<a 
name="0607b15" id="0607b15"></a>真龍。</p><a 
name="0607b16" id="0607b16"></a><p style="margin-left: 3em"><span class="headname">甲申仲冬南浙諸大護法宰官偕餘杭邑侯諸<a 
name="0607b17" id="0607b17"></a>鄉紳居士及闔山耆宿大眾請師住持徑山入<a 
name="0607b18" id="0607b18"></a>院上堂</span></p><a 
name="0607b19" id="0607b19"></a><p style="text-indent: 0em; margin-left: 0em"><span class="linehead"></span>師到山門喝一喝云入門須辨主端的此中明如何<a 
name="0607b20" id="0607b20"></a>是端的全身拶入始得到彌勒殿云大坐當軒等阿<a 
name="0607b21" id="0607b21"></a>那箇特地撞著知音我唱須是你和到大殿禮拜起<a 
name="0607b22" id="0607b22"></a>指法座云正令全提當央直示更有向上一路麼千<a 
name="0607b23" id="0607b23"></a>聖不傳<span class="gaiji">&#x807B;<!--gaiji,,1[漸/耳],2&#x807B;,3--></span>且看新徑山長老為汝大眾通箇消息去<a 
name="0607b24" id="0607b24"></a>乃陞座祝聖拈香訖維那白椎竟師以如意畫圓相<a 
name="0607b25" id="0607b25"></a>云會麼大圓照內凡聖交參雙徑峰頭人天圍繞到<a 
name="0607b26" id="0607b26"></a>遮裏文不加點新長老秪好證明雖然如是也須是<a 
name="0607b27" id="0607b27"></a>頂門具眼肘後懸符底人始承當得昔唐朝本寺開<a 
name="0607b28" id="0607b28"></a>山法欽禪師道風聞於京師代宗皇帝遣中使詔至<a 
name="0607b29" id="0607b29"></a>闕廷咨詢法要同弟子之禮一日欽師見帝乃起身<a 
name="0607b30" id="0607b30"></a>帝曰禪師如何起身欽師曰大檀越何得以四威儀<a 
name="0607c01" id="0607c01"></a>見貧道帝大悅謂南陽忠國師曰朕欲賜欽禪師一<a 
name="0607c02" id="0607c02"></a>號國師欣然奉詔賜國一焉欽師辭歸山帝曰彼地<a 
name="0607c03" id="0607c03"></a>眾生當得度與此地眾生何殊欽師曰實無有一法<a 
name="0607c04" id="0607c04"></a>可度眾生者帝益深重之師云諸仁者你看他一個<a 
name="0607c05" id="0607c05"></a>佛心天子一個法眼宗師一唱一酬兩鏡相照是法<a 
name="0607c06" id="0607c06"></a>平等妙密圓明山僧既膺法席正當於黃金殿上揭<a 
name="0607c07" id="0607c07"></a>開日月之光華白玉毫中指出古今之主宰始不負<a 
name="0607c08" id="0607c08"></a>一人有慶千載同風敲如意云若於遮裏會得是法<a 
name="0607c09" id="0607c09"></a>住法位世間相常住又何有世法出世法彼此先後<a 
name="0607c10" id="0607c10"></a>之不平等哉秪如今日諸護法特請開堂祝聖共致<a 
name="0607c11" id="0607c11"></a>太平作麼生道金輪迥出中天照萬世謳歌頌聖明<a 
name="0607c12" id="0607c12"></a>結椎下座。</p><a 
name="0607c13" id="0607c13"></a><p style="margin-left: 3em"><span class="headname">結制上堂</span></p><a 
name="0607c14" id="0607c14"></a><p style="text-indent: 0em; margin-left: 0em"><span class="linehead"></span>師舉妙喜禪師云金佛不度爐木佛不度火泥佛不<a 
name="0607c15" id="0607c15"></a>度水真佛屋裏坐趙州和尚吐心吐膽恁麼告報也<a 
name="0607c16" id="0607c16"></a>還有知恩報恩者麼師云大小妙喜不識好惡盡大<a 
name="0607c17" id="0607c17"></a>地人被趙州老漢刳了眼睛鼻孔將個無位真人推<a 
name="0607c18" id="0607c18"></a>下萬丈深坑至今求出頭不得徑山別出隻手救拔<a 
name="0607c19" id="0607c19"></a>他去且作麼生救拔他金佛須度爐木佛須度火泥<a 
name="0607c20" id="0607c20"></a>佛須度水真佛不許他在黑山下作鬼家活計直教<a 
name="0607c21" id="0607c21"></a>他劍刃上行火燄裏走入生死流闢聖凡路顯全機<a 
name="0607c22" id="0607c22"></a>大用向如意子頭上續佛慧命去會麼換骨洗腸重<a 
name="0607c23" id="0607c23"></a>整頓通身手眼更須參。</p><a 
name="0607c24" id="0607c24"></a><p style="margin-left: 3em"><span class="headname">臘八日上堂</span></p><a 
name="0607c25" id="0607c25"></a><p style="text-indent: 0em; margin-left: 0em"><span class="linehead"></span>今日正是二千年前黃面老人在雪山於此夜觀星<a 
name="0607c26" id="0607c26"></a>自謂悟道之時也殊不知當時<span class="corr" title='[巳&gt;已]'>已</span>打失一隻眼直得<a 
name="0607c27" id="0607c27"></a>四十九年撈天摸地無有尋處忽於糞掃堆頭拾得<a 
name="0607c28" id="0607c28"></a>一個泥彈子於靈山會上百萬眾中驀爾拈出獨迦<a 
name="0607c29" id="0607c29"></a>葉不知好惡破顏微笑特地被渠將眼換去卻道吾<a 
name="0607c30" id="0607c30"></a>有正法眼藏付囑於汝勿令斷絕從此西天束土被<a 
name="0608a01" id="0608a01"></a>遮彈子換了多少人眼也且道世尊初生時指天指<a 
name="0608a02" id="0608a02"></a>地顧視四方稱我獨尊是個甚麼眼如何更到雪山<a 
name="0608a03" id="0608a03"></a>始稱悟道又是甚麼眼再至末後拈花付囑迦葉遮<a 
name="0608a04" id="0608a04"></a>又是甚麼眼如此簡點還有同別否遮個法眼還是<a 
name="0608a05" id="0608a05"></a>本有耶本無耶若是本有何更分付若是本無雖付<a 
name="0608a06" id="0608a06"></a>何用秪遮淆訛如何辨別須知諸佛悟處是眾生迷<a 
name="0608a07" id="0608a07"></a>處眾生悟處是諸佛迷處若向遮迷悟關頭透得過<a 
name="0608a08" id="0608a08"></a>始可與佛祖為師開人天眼縱橫凡聖隨類投機雖<a 
name="0608a09" id="0608a09"></a>然如是我試問諸人眾生迷處即是諸佛悟處人皆<a 
name="0608a10" id="0608a10"></a>易會及究其眾生之所以迷諸佛之所以悟未免昏<a 
name="0608a11" id="0608a11"></a>天黑地更問彼眾生悟處即是諸佛迷處眾生既悟<a 
name="0608a12" id="0608a12"></a>則不得為眾生諸佛既迷則不得為諸佛矣秪遮個<a 
name="0608a13" id="0608a13"></a>迷悟畢竟作麼生此不惟未開眼者決擇不下即有<a 
name="0608a14" id="0608a14"></a><span class="corr" title='[巳&gt;已]'>已</span>悟此事而未透末後牢關者亦未免認影迷頭也<a 
name="0608a15" id="0608a15"></a>況其餘乎不見古人云須知迷中迷悟中悟迷中悟<a 
name="0608a16" id="0608a16"></a>悟中迷若向遮裏一一透得過始能勘破從上佛祖<a 
name="0608a17" id="0608a17"></a>敗闕更不向從上佛祖納敗闕也秪如今日徑山全<a 
name="0608a18" id="0608a18"></a>提一句又作麼生擊如意云擊開劫外無私眼印破<a 
name="0608a19" id="0608a19"></a>古今凡聖心。</p><a 
name="0608a20" id="0608a20"></a><p style="margin-left: 3em"><span class="headname">太倉惠明禪人設供請上堂</span></p><a 
name="0608a21" id="0608a21"></a><p style="text-indent: 0em; margin-left: 0em"><span class="linehead"></span>舉南泉和尚云王老師自小養一頭水牯牛擬向溪<a 
name="0608a22" id="0608a22"></a>東牧不免犯國王水草擬向溪西牧不免犯國王水<a 
name="0608a23" id="0608a23"></a>草不如隨分納些些總不見得師云遮偷懶撈天漢<a 
name="0608a24" id="0608a24"></a>好與一頓痛棒既有個牛兒便當隨處放牧但勿犯<a 
name="0608a25" id="0608a25"></a>人苗稼使他水足草足自然不東觸西觸矣如我山<a 
name="0608a26" id="0608a26"></a>中許多大眾必求饑餐渴飲豈可空腹高心強謂隨<a 
name="0608a27" id="0608a27"></a>分納些些即飽足也又況國王水土如天地養物曾<a 
name="0608a28" id="0608a28"></a>不限人孰不取足以負其大檀施乎還有為南泉雪<a 
name="0608a29" id="0608a29"></a>屈者麼惠明禪人從太倉來於此設供請山僧與他<a 
name="0608a30" id="0608a30"></a>舉出本願尚欲為闔山作財法等施之會雖然更須<a 
name="0608b01" id="0608b01"></a>知有普供養意旨始得如何是普供養意旨五臺山<a 
name="0608b02" id="0608b02"></a>上雲蒸飯佛殿階前狗尿天剎旛竿上煎鎚子三尾<a 
name="0608b03" id="0608b03"></a>猢孫夜<span class="gaiji">[竺-二+欺]<!--gaiji,,1[竺-二+欺],2&#x25CFD;,3--></span>錢若于此薦得則供養也足俵嚫也足無<a 
name="0608b04" id="0608b04"></a>佛性狗子喫得飽<span class="gaiji">[飢-几+朋]<!--gaiji,,1[飢-几+朋],2,3--></span><span class="gaiji">[飢-几+亨]<!--gaiji,,1[飢-几+亨],2,3--></span>地撒糞撒溺去纔是平等也<a 
name="0608b05" id="0608b05"></a>會麼欲得不招無間業須轉如來正法輪。</p><a 
name="0608b06" id="0608b06"></a><p style="margin-left: 3em"><span class="headname">淨慈語錄<a 
name="0608b07" id="0608b07"></a>　方書田相國張坤安撫臺偕諸宰官居士四月<a 
name="0608b08" id="0608b08"></a>八請于淨慈寺上堂</span></p><a 
name="0608b09" id="0608b09"></a><p style="text-indent: 0em; margin-left: 0em"><span class="linehead"></span>師拱手云恭喜諸公人人頭頂天腳踏地眼放光口<a 
name="0608b10" id="0608b10"></a>出氣從古以至如今未曾絲毫變異道個本來是佛<a 
name="0608b11" id="0608b11"></a>自<span class="corr" title='[巳&gt;己]'>己</span>糊塗更若向外馳求轉成鈍置當年悉達太子<a 
name="0608b12" id="0608b12"></a>纔生下來不守本分誇張尊貴遭他傍觀不肯卻成<a 
name="0608b13" id="0608b13"></a>一場笑具既然如此今日方相國諸公為甚請來淨<a 
name="0608b14" id="0608b14"></a>慈發揮大事不見道藥因病險製尤奇劍為仇深磨<a 
name="0608b15" id="0608b15"></a>更利喝一喝下座。</p><a 
name="0608b16" id="0608b16"></a><p style="margin-left: 3em"><span class="headname">丁亥夏陳旻昭同宋其武呂霖生石象雲譚梁<a 
name="0608b17" id="0608b17"></a>生董孔昭朱成之趙蓲伯施元引周仍叔王穆<a 
name="0608b18" id="0608b18"></a>如朱允升周吳昉王奕文顧與治謝載之王爾<a 
name="0608b19" id="0608b19"></a>玉余未也張季筏胡星卿紀伯紫曹梁父張僧<a 
name="0608b20" id="0608b20"></a>持監院耆舊諸法侶請于大報恩寺結制上堂</span></p><a 
name="0608b21" id="0608b21"></a><p style="text-indent: 0em; margin-left: 0em"><span class="linehead"></span>師良久云會麼黃閣簾垂誰通密意紫羅帳合謾擬<a 
name="0608b22" id="0608b22"></a>真音可中別有生機天上人間罔測所以尼山耳順<a 
name="0608b23" id="0608b23"></a>已曾知命而來百丈耳聾卻因捲席之後到遮裏也<a 
name="0608b24" id="0608b24"></a>須是親的透過始得諸公還知耳順消息麼敲香案<a 
name="0608b25" id="0608b25"></a>云一擊忘所知更不假修持動容揚古路不墮悄然<a 
name="0608b26" id="0608b26"></a>機此正是孔子見溫伯雪目擊道存時也還知耳聾<a 
name="0608b27" id="0608b27"></a>消息麼震聲喝云虛空俄粉碎大地忽平沈威音王<a 
name="0608b28" id="0608b28"></a>未睡彌勒豈惺惺此正是海公被馬大師喝倒雄峰<a 
name="0608b29" id="0608b29"></a>時也若不是進步竿頭全身透脫安能橫身异路到<a 
name="0608b30" id="0608b30"></a>處稱尊今為陳旻翁壽　諸大護法合請山僧舉揚<a 
name="0608c01" id="0608c01"></a>向上還知所以壽佛祖慧命底意旨麼旻昭居士夙<a 
name="0608c02" id="0608c02"></a>承願力以法界莊嚴作老萊子班衣妙舞供奉十方<a 
name="0608c03" id="0608c03"></a>慈父各各破顏而笑曰善哉我此正法眼賴汝護持<a 
name="0608c04" id="0608c04"></a>者之增年即使我佛生之慧命常住不滅也如此妙<a 
name="0608c05" id="0608c05"></a>舞現在諸公目前露地矣於此薦得何待剔起眉毛<a 
name="0608c06" id="0608c06"></a>始存道妙耳聾三日乃振全機也耶復擊如意云特<a 
name="0608c07" id="0608c07"></a>地豁開千聖眼大千花笑法王機。</p><a 
name="0608c08" id="0608c08"></a><p style="margin-left: 3em"><span class="headname">劉良弼翰林為薦封翁爾敬居士請上堂</span></p><a 
name="0608c09" id="0608c09"></a><p style="text-indent: 0em; margin-left: 0em"><span class="linehead"></span>世間多少英奇誰知自家主使自家主使不知如何<a 
name="0608c10" id="0608c10"></a>了得生死試問是誰使汝生死誰是了生死者誰能<a 
name="0608c11" id="0608c11"></a>入聖超凡又誰了無取捨須知吾宗有賓中賓賓中<a 
name="0608c12" id="0608c12"></a>主主中賓主中主如何是賓中賓眼迷徒自墮風塵<a 
name="0608c13" id="0608c13"></a>如何是賓中主百花叢裏有歸趣如何是主中賓垂<a 
name="0608c14" id="0608c14"></a>手街頭等箇人如何是主中主不動聲光動寰宇於<a 
name="0608c15" id="0608c15"></a>此一一能發明頭頭各有稱尊處諸仁者今日是劉<a 
name="0608c16" id="0608c16"></a>良弼太史為薦揚封翁爾敬居士請山僧陞座封公<a 
name="0608c17" id="0608c17"></a>昔皈依博山先和尚即參究父母未生前事後受華<a 
name="0608c18" id="0608c18"></a>山昧師大戒而操履益精嘗與余未也居士同參互<a 
name="0608c19" id="0608c19"></a>相激發客秋偕賢橋梓參予于濟生菴呈見請益自<a 
name="0608c20" id="0608c20"></a>謂於良知性善有契入處予曰此孟氏之學固不易<a 
name="0608c21" id="0608c21"></a>到據吾教既為良善正是六識功勳邊事至于知見<a 
name="0608c22" id="0608c22"></a>立知是無明本必須參透向上活句始得本地風光<a 
name="0608c23" id="0608c23"></a>封君於是執計頓消大有省發先是其弟司馬公嘗<a 
name="0608c24" id="0608c24"></a>夢封君手持五燈會元一卷訝之至今春俄然坐逝<a 
name="0608c25" id="0608c25"></a>即命司馬書偈曰身心本來清淨父母未生可證夢<a 
name="0608c26" id="0608c26"></a>幻泡影一空依舊青天明鏡始于此徵其平生參究<a 
name="0608c27" id="0608c27"></a>之得力正余所謂百花叢裏有歸趣是也使公更假<a 
name="0608c28" id="0608c28"></a>數年自當深參諸祖門庭堂奧如裴公美楊大年振<a 
name="0608c29" id="0608c29"></a>大機用也雖然太史能承父志不讓當機直下勇銳<a 
name="0608c30" id="0608c30"></a>向上全力荷擔則扶樹吾宗傳燈千古豈非遭際之<a 
name="0609a01" id="0609a01"></a>奇特哉且更作麼生薦揚<span class="gaiji">&#x807B;<!--gaiji,,1[漸/耳],2&#x807B;,3--></span>偈曰風光匝匝迴埃塵<a 
name="0609a02" id="0609a02"></a>就路還家妙轉身空劫那邊移一步大鵬生下玉麒<a 
name="0609a03" id="0609a03"></a>麟。</p><a 
name="0609a04" id="0609a04"></a><p style="margin-left: 3em"><span class="headname">孝廉巫瞿庵薦父思真公母孫氏文學孫仲長<a 
name="0609a05" id="0609a05"></a>薦父益繁公母陶氏李仲審薦父懋庵少參公<a 
name="0609a06" id="0609a06"></a>請上堂</span></p><a 
name="0609a07" id="0609a07"></a><p style="text-indent: 0em; margin-left: 0em"><span class="linehead"></span>人非法不行法非人不立人法兩相成超然還獨出<a 
name="0609a08" id="0609a08"></a>如何是獨出底消息卓拄杖云向遮裏薦取遮裏薦<a 
name="0609a09" id="0609a09"></a>得不惟扶過斷橋水件歸明月村亦可攪長河為酥<a 
name="0609a10" id="0609a10"></a>酪指大地作黃金茲有巫瞿庵孫仲長李仲審三居<a 
name="0609a11" id="0609a11"></a>士為薦嚴慈求超生出死與存亡兩利之法此須人<a 
name="0609a12" id="0609a12"></a>子有至誠心方能感通父母如何是至誠感通處復<a 
name="0609a13" id="0609a13"></a>卓拄杖云向遮杖子上感通得便知自<span class="corr" title='[巳&gt;己]'>己</span>性命落處<a 
name="0609a14" id="0609a14"></a>知得自<span class="corr" title='[巳&gt;己]'>己</span>性命落處則知父母性命落處亦足以感<a 
name="0609a15" id="0609a15"></a>佛祖通鬼神參天地贊化育所謂你有拄杖我與你<a 
name="0609a16" id="0609a16"></a>拄杖你無拄杖我奪你拄杖忽然<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天<a 
name="0609a17" id="0609a17"></a>觸著帝釋鼻孔東海鯉魚打一棒雨似盆傾又作麼<a 
name="0609a18" id="0609a18"></a>生復卓拄杖云咦向道是龍曾不信天田飛舞始驚<a 
name="0609a19" id="0609a19"></a>人珍重。</p><a 
name="0609a20" id="0609a20"></a><p style="margin-left: 3em"><span class="headname">高玉鉉同繆華閭吳台衡居士請上堂</span></p><a 
name="0609a21" id="0609a21"></a><p style="text-indent: 0em; margin-left: 0em"><span class="linehead"></span>師云有時相逢不相見有時相見不相逢東山起雲<a 
name="0609a22" id="0609a22"></a>西山雨南山燒炭北山紅無位真人面門出入沒縫<a 
name="0609a23" id="0609a23"></a>塔子透徹玲瓏現成公案好與痛棒三十禮拜了退<a 
name="0609a24" id="0609a24"></a>一任齊立下風吽吽太平景象無人識大坐當軒笑<a 
name="0609a25" id="0609a25"></a>浪公珍重。</p><a 
name="0609a26" id="0609a26"></a><p style="margin-left: 3em"><span class="headname">獨峰竹山禪師請上堂</span></p><a 
name="0609a27" id="0609a27"></a><p style="text-indent: 0em; margin-left: 0em"><span class="linehead"></span>師陞座獨峰禮拜問云先師在昔一登天界和尚於<a 
name="0609a28" id="0609a28"></a>此四坐道場佛祖盡力道不出的和尚作麼生為人<a 
name="0609a29" id="0609a29"></a>師云一箭透威音當機誰中的進云即今宗風大振<a 
name="0609a30" id="0609a30"></a>英傑堂堂和尚未出方丈全身<span class="corr" title='[巳&gt;已]'>已</span>露誰是知恩報恩<a 
name="0609b01" id="0609b01"></a>者師云拍拍是令少能和進云恁麼則博山之道應<a 
name="0609b02" id="0609b02"></a>隆壽昌之脈愈遠也師云性命卻在杖人手裏進云<a 
name="0609b03" id="0609b03"></a>和尚不得孤負他人師云別有一機去向在進云和<a 
name="0609b04" id="0609b04"></a>尚也須珍重始得師云當知有辨驗處峰禮拜歸位<a 
name="0609b05" id="0609b05"></a>師乃云一片月生海幾家人上樓何勞重指點各自<a 
name="0609b06" id="0609b06"></a>應開眸雖然清光照眼似迷家明白轉身猶墮位到<a 
name="0609b07" id="0609b07"></a>遮裏直須知有出就入就底宗旨始得博山先師一<a 
name="0609b08" id="0609b08"></a>枝輝天炤地底法道自雪關師兄示寂後此事耿耿<a 
name="0609b09" id="0609b09"></a>在我心中前年在靈谷開期獨峰竹公特來相見請<a 
name="0609b10" id="0609b10"></a>我上堂曾於人天眾前大為激勵竹公亦深為感發<a 
name="0609b11" id="0609b11"></a>嗣後竊念先師法道不可斷絕乃勉自應世為人然<a 
name="0609b12" id="0609b12"></a>尚有數人出博山門者皆各化導一方亦是使先師<a 
name="0609b13" id="0609b13"></a>門風不致寂寥其誰親承付囑覿體承當者哉今予<a 
name="0609b14" id="0609b14"></a>主報恩法席竹公復來請予上堂足見虛懷就正之<a 
name="0609b15" id="0609b15"></a>誠予既不忍負先師寧忍自負負公而不為光揚前<a 
name="0609b16" id="0609b16"></a>後之事乎昔巴陵鑒答僧三語僧舉似雲門門云老<a 
name="0609b17" id="0609b17"></a>僧今日忌辰只消舉此以為供養杖人亦有三語今<a 
name="0609b18" id="0609b18"></a>問竹公若答得的當正好于此供養先師竹公出眾<a 
name="0609b19" id="0609b19"></a>答話竹進前師問推倒興善大好山如何是壽昌祖<a 
name="0609b20" id="0609b20"></a>翁田地峰云今日與和尚親相見又問擊碎船子沒<a 
name="0609b21" id="0609b21"></a>蹤跡如何是博山先師法身進云道嚴特為先師來<a 
name="0609b22" id="0609b22"></a>又問喝斷洞上逆流水如何是曹溪正脈進云大眾<a 
name="0609b23" id="0609b23"></a>俱有分師云答也答得恰好只是門庭邊事堂奧中<a 
name="0609b24" id="0609b24"></a>事還須問取杖人峰云道嚴親從祖父堂奧中來師<a 
name="0609b25" id="0609b25"></a>云腳跟下地深三尺渤海難將雨露酬進云總瞞和<a 
name="0609b26" id="0609b26"></a>尚不得師云白浪滔天須著力持鍬歸去骨毛寒進<a 
name="0609b27" id="0609b27"></a>云困龍飛上天去也師云好好在遮裏著竹禮拜師<a 
name="0609b28" id="0609b28"></a>下座。</p><a 
name="0609b29" id="0609b29"></a><p style="margin-left: 3em"><span class="headname">雪嶠大師示寂訃聞金陵譂梁生司成同張如<a 
name="0609b30" id="0609b30"></a>盤太史錢文青兵憲黃玉耳總戎蔡二白職方<a 
name="0609c01" id="0609c01"></a>黃觀之解元劉今度明經薛更生謝在之顧與<a 
name="0609c02" id="0609c02"></a>治姚伯右余未也諸文學請上堂</span></p><a 
name="0609c03" id="0609c03"></a><p style="text-indent: 0em; margin-left: 0em"><span class="linehead"></span>從上東西老古錐更無一法奈何伊渠儂卻得超心<a 
name="0609c04" id="0609c04"></a>法欺盡世人人莫欺噫嘻嘻有誰知天上人間儘著<a 
name="0609c05" id="0609c05"></a>疑疑情脫許他悟此超心法諸仁者還知徑山雪嶠<a 
name="0609c06" id="0609c06"></a>大師行狀麼其生平參悟<span class="corr" title='[巳&gt;已]'>已</span>自希奇出世為人偏生<a 
name="0609c07" id="0609c07"></a>怪異以故不落諸方格套使依門傍戶者無能湊泊<a 
name="0609c08" id="0609c08"></a>乃目之為散聖正是他凡聖不測處不妨惑亂天下<a 
name="0609c09" id="0609c09"></a>人賺殺天下人留此一種毒氣于千百世下有人向<a 
name="0609c10" id="0609c10"></a>遮裏死得活得許他與大師相見不見唐宋二支五<a 
name="0609c11" id="0609c11"></a>派正盛之時有丹霞燒木佛玉泉書布褌蜆子臥錢<a 
name="0609c12" id="0609c12"></a>爐普化翻筋斗輩縱橫格外傍打正敲破盡五大宗<a 
name="0609c13" id="0609c13"></a>師門庭施設之執計雖彼承接難得其人然其法乳<a 
name="0609c14" id="0609c14"></a>風流自足潤沃千古如譚梁生居士親大師四十年<a 
name="0609c15" id="0609c15"></a>來自謂不能不疑不敢不敬始終覷他不破山僧謂<a 
name="0609c16" id="0609c16"></a>此正是他超心活法若使人覷得破何處見得他不<a 
name="0609c17" id="0609c17"></a>落聖凡之機今當大師蛻然示寂公深有感激乃偕<a 
name="0609c18" id="0609c18"></a>諸公請山僧舉揚大師末後秘旨諸公直須向遮裏<a 
name="0609c19" id="0609c19"></a>親得大解脫法始不相孤負也會麼紅爐燄裏看飛<a 
name="0609c20" id="0609c20"></a>雪白刃霜前拂大旗。</p><a 
name="0609c21" id="0609c21"></a><p style="margin-left: 3em"><span class="headname">藥師庵法侶暨諸居士請上堂</span></p><a 
name="0609c22" id="0609c22"></a><p style="text-indent: 0em; margin-left: 0em"><span class="linehead"></span>師指如意云會麼門迎柳色黃金嫩院送梨花白玉<a 
name="0609c23" id="0609c23"></a>香特地東君能自薦肯如蜂蝶去來忙諸仁者那箇<a 
name="0609c24" id="0609c24"></a>是東君<span class="gaiji">&#x807B;<!--gaiji,,1[漸/耳],2&#x807B;,3--></span>果能于此薦得則隨緣作主遇物明宗出<a 
name="0609c25" id="0609c25"></a>入自繇縱橫無礙擲大千于方外納須彌于芥中何<a 
name="0609c26" id="0609c26"></a>有凡聖死生世出世法而不歸此大圓鏡智雖然也<a 
name="0609c27" id="0609c27"></a>須是開得頂門眼提得肘後符始得不見儒門高弟<a 
name="0609c28" id="0609c28"></a>如子貢尚乃末年始窺得孔子堂奧中事乃曰夫子<a 
name="0609c29" id="0609c29"></a>之文章可得而聞也夫子之言性與天道不可得而<a 
name="0609c30" id="0609c30"></a>聞也蓋此道深微非見聞所及而學者不失于深正<a 
name="0610a01" id="0610a01"></a>昧于淺也何故聖人之道形色即是天性事人所以<a 
name="0610a02" id="0610a02"></a>達天曾無內外淺深之分何有文章性道之異若非<a 
name="0610a03" id="0610a03"></a>親見此旨安能一貫天人哉此惟我佛說法嘗于聲<a 
name="0610a04" id="0610a04"></a>色塵勞示人本分大事故文殊末後乃請佛再轉法<a 
name="0610a05" id="0610a05"></a>輪佛咄云文殊汝將謂吾曾轉法輪耶吾四十九年<a 
name="0610a06" id="0610a06"></a>未曾說一字若于此薦得則知孔子之言文章與世<a 
name="0610a07" id="0610a07"></a>尊之轉法輪皆不可以語言文字會也秪如山僧今<a 
name="0610a08" id="0610a08"></a>日陞座指出現前人境還與孔子世尊有同別也無<a 
name="0610a09" id="0610a09"></a>莫將間解會埋沒本來人乃擊如意下座。</p><a 
name="0610a10" id="0610a10"></a><p style="margin-left: 3em"><span class="headname">桐城倪資生臣北伯姪夏廣生生生兄弟設供<a 
name="0610a11" id="0610a11"></a>薦親請上堂</span></p><a 
name="0610a12" id="0610a12"></a><p style="text-indent: 0em; margin-left: 0em"><span class="linehead"></span>師舉如意云會麼當機不昧透徹古今一念現前迥<a 
name="0610a13" id="0610a13"></a>超夢覺親莫親乎父母大莫大于死生若欲頓拔生<a 
name="0610a14" id="0610a14"></a>死開悟性靈不從參證過關何能報此罔極不見宋<a 
name="0610a15" id="0610a15"></a>時有樞密師川徐公每侍先龍圖謁法昌及靈源語<a 
name="0610a16" id="0610a16"></a>論終日徐聞之藐如也及法昌歸寂在談笑間徐異<a 
name="0610a17" id="0610a17"></a>之始信此道後丁父憂念無以報罔極因請靈源歸<a 
name="0610a18" id="0610a18"></a>孝址說法源登座曰諸仁者秪如龍圖平日讀萬卷<a 
name="0610a19" id="0610a19"></a>書如水傳器涓滴不遺且道尋常著在甚麼處而今<a 
name="0610a20" id="0610a20"></a>捨識之後遮著萬卷書底又向甚麼處著徐聞灑然<a 
name="0610a21" id="0610a21"></a>有得遂曰吾無憾矣源曰學士見箇甚麼道理便恁<a 
name="0610a22" id="0610a22"></a>麼道徐曰若有所見則鈍置和尚去也源曰恁麼則<a 
name="0610a23" id="0610a23"></a>老僧不如徐曰和尚是何心行源大笑于是徐公嘗<a 
name="0610a24" id="0610a24"></a>與朝士同志者挂缽于天寧參究此旨以故傳燈至<a 
name="0610a25" id="0610a25"></a>今煥然不昧今桐城倪資生臣北伯姪夏廣生生生<a 
name="0610a26" id="0610a26"></a>兄弟昔常侍其先人參朗目憨山博山諸大師深參<a 
name="0610a27" id="0610a27"></a>性命故倪司空致仕林下與雪琪上座為方外友臨<a 
name="0610a28" id="0610a28"></a>終八十歲握手談笑而逝其夏明府與倪處士皆超<a 
name="0610a29" id="0610a29"></a>然獨脫而終此鄉黨中人人瞻仰發心以佛法為有<a 
name="0610a30" id="0610a30"></a>靈也今資生居士長齋繡佛誓心與諸君從山僧挂<a 
name="0610b01" id="0610b01"></a>缽于祖堂求明自<span class="corr" title='[巳&gt;己]'>己</span>著落不鈍置予則諸君與徐樞<a 
name="0610b02" id="0610b02"></a>密千載同風且與世出世間法身慧命妙密相傳為<a 
name="0610b03" id="0610b03"></a>至親至孝也山僧更為頌曰夜半方明朝不露劫前<a 
name="0610b04" id="0610b04"></a>消息孰能知于斯不昧真宗旨彩鳳繽紛天外飛下<a 
name="0610b05" id="0610b05"></a>座。</p>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 Rev. 1.17 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_003 by HTTrack Website Copier/3.x [XR&CO'2008], Tue, 03 Jun 2014 00:48:58 GMT -->
</html>
