<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB208_003 by HTTrack Website Copier/3.x [XR&CO'2008], Tue, 03 Jun 2014 00:36:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gace92.gif?utmac=MO-30696269-4&amp;utmn=911102286&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB208_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd28f.html?index=J28nB208_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B208 古雪哲禪師語錄 (20卷)<br/>【明 真哲說　傳我等編】<br/>第 3 卷</p>
	<a href="index79cf.html?index=J28nB208_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B208" sutra_name="古雪哲禪師語錄" sutra_juan="[卷3]">　
<a 
name="0320a01" id="0320a01"></a><p><span class="juanname">古雪哲禪師語錄卷三</span></p><a 
name="0320a02" id="0320a02"></a><p style="margin-left: 4em"><span class="byline">嗣法門人傳我等編</span></p><a 
name="0320a03" id="0320a03"></a><p style="margin-left: 2em"><span class="headname">住翠巖寺語錄</span></p><a 
name="0320a04" id="0320a04"></a><p style="text-indent: 0em; margin-left: 0em"><span class="linehead"></span>上堂。僧出打圜相云。箇裏不許商量。請師別通一路。<a 
name="0320a05" id="0320a05"></a>師以拂子打圜相。拋向後。進云。手執夜明符。幾箇知<a 
name="0320a06" id="0320a06"></a>天曉。師云。何得把髻投衙。進云。透出龍門雲雨合。山<a 
name="0320a07" id="0320a07"></a>川大地入無蹤。師云。木龍雖有角。未必解騰雲。進云。<a 
name="0320a08" id="0320a08"></a>已飛霄漢外。何勞更下錐。師云。腳跟下好與三十棒。</p><a 
name="0320a09" id="0320a09"></a><p style="text-indent: 0em; margin-left: 0em"><span class="linehead"></span>問。喚作一物即不中。未審喚作甚麼。師云。蚊子上鐵<a 
name="0320a10" id="0320a10"></a>牛。進云。污染不得底人。還假修證也無。師云。誰是其<a 
name="0320a11" id="0320a11"></a>人。進云。突出目前。師云。切忌錯認。進云。覿面擊開無<a 
name="0320a12" id="0320a12"></a>盡藏。頭頭涌出自家珍。師云。好人不肯做。更要屎裏<a 
name="0320a13" id="0320a13"></a>臥。問。不入驚人浪。難逢稱意魚。如何是驚人浪。師云。<a 
name="0320a14" id="0320a14"></a>當頭三十棒。進云。如何是稱意魚。師云。自領出去。僧<a 
name="0320a15" id="0320a15"></a>便喝。師云。亂喝。進云。老漢話頭也不識。師云。雪峰道<a 
name="0320a16" id="0320a16"></a>底。問。談真則逆俗。順俗則違真。去此二途。作麼生得<a 
name="0320a17" id="0320a17"></a>恰好去。師云。鐵鷂飛雲外。進云。祇如古人道。我宗無<a 
name="0320a18" id="0320a18"></a>語句。實無一法與人。和尚五參。未審又說箇甚麼。師<a 
name="0320a19" id="0320a19"></a>云。事無一向。進云。恁麼則今古應無墜。分明在目前。<a 
name="0320a20" id="0320a20"></a>師云。你試舉目前底看。僧禮拜云。靈山受記。不異今<a 
name="0320a21" id="0320a21"></a>日。師云。且緩緩。問。南泉斬貓。劍為不平離寶匣。兩堂<a 
name="0320a22" id="0320a22"></a>為甚臨機道不得。師云。伏惟尚饗。進云。未審南泉是<a 
name="0320a23" id="0320a23"></a>何心行。師云。一任敲磚打瓦。進云。趙州戴草鞋。藥因<a 
name="0320a24" id="0320a24"></a>起死出金缾。救得貓兒。即今何在。師豎拂子。進云。今<a 
name="0320a25" id="0320a25"></a>日翠巖堂中也無貓兒爭得。要且箇箇擒龍捉虎。和<a 
name="0320a26" id="0320a26"></a>尚又作麼生。師云。一狀領過。進云。手提殺活金剛劍。<a 
name="0320a27" id="0320a27"></a>誰敢當頭正眼看。師云。如何是金剛劍。僧便喝。師云。<a 
name="0320a28" id="0320a28"></a>三十棒一棒也不饒。問。人人鼻孔遼天。箇箇舌頭拖<a 
name="0320a29" id="0320a29"></a>地。本分一著。為甚有明與不明。師云。未到烏江畔。知<a 
name="0320a30" id="0320a30"></a>君未肯休。進云。明知生是不生之理。為甚麼卻被生<a 
name="0320b01" id="0320b01"></a>死之所流轉。師云。知之一字。眾禍之門。乃云。碧水丹<a 
name="0320b02" id="0320b02"></a>山盡是當人自己。鴉鳴鵲喿無非古佛家風。乃至妄<a 
name="0320b03" id="0320b03"></a>想昏沉。無明煩惱。三毒四倒。九結十纏。一一精明。一<a 
name="0320b04" id="0320b04"></a>一解脫。所以道一切障礙即究竟覺。然雖如是。鍼眼<a 
name="0320b05" id="0320b05"></a>魚吞卻嘉州大象即不問你。觀世音菩薩將錢買胡<a 
name="0320b06" id="0320b06"></a>餅。放下手為甚麼卻是饅頭。不到烏江畔。知君未肯<a 
name="0320b07" id="0320b07"></a>休。</p><a 
name="0320b08" id="0320b08"></a><p style="text-indent: 0em; margin-left: 0em"><span class="linehead"></span>上堂。僧問。五參提唱。百丈成規。照例施行即不問。如<a 
name="0320b09" id="0320b09"></a>何是繼往開來底句。師云。高低山色朝昏見。斷續鐘<a 
name="0320b10" id="0320b10"></a>聲遠近聞。進云。與麼則一回拈出一回新也。師云。你<a 
name="0320b11" id="0320b11"></a>試拈出看。進云。曉風凄玉樹。霜月照瓊枝。師云。重說<a 
name="0320b12" id="0320b12"></a>偈言。乃云。千山萬水來尋師決大事。將謂有法求。原<a 
name="0320b13" id="0320b13"></a>來沒巴鼻。日裏不得閒。夜間不得睡。抬磉路又遙。搬<a 
name="0320b14" id="0320b14"></a>柴山難跂。肩頭腫似桃。腳皮如粉碎。腰又酸。頭又悶。<a 
name="0320b15" id="0320b15"></a>粥又稀。菜又淡。衣又單。風又利。才到爐邊偷箇閒。又<a 
name="0320b16" id="0320b16"></a>被人家生論議。仔細思量著。好悽惶。好生受也。眾兄<a 
name="0320b17" id="0320b17"></a>弟。眾中或有箇擔版漢出來道。長老寶華王座上須<a 
name="0320b18" id="0320b18"></a>是說些禪。說些道。說些玄。說些玅。何得一味世諦流<a 
name="0320b19" id="0320b19"></a>布同兒戲。翠巖但向他道。擔版漢。你豈不見黃面老<a 
name="0320b20" id="0320b20"></a>子說道。治世語言。資生業等皆與實相不相違背。大<a 
name="0320b21" id="0320b21"></a>眾還見實相麼。大磉八人抬。小磉四人舁。</p><a 
name="0320b22" id="0320b22"></a><p style="text-indent: 0em; margin-left: 0em"><span class="linehead"></span>平古法堂基。上堂。僧問。言前薦得。猶落今時。如何是<a 
name="0320b23" id="0320b23"></a>言前薦得底句。師云。月高林影盡。進云。有人不向佛<a 
name="0320b24" id="0320b24"></a>法僧求。到者裏和尚還有安頓他處麼。師云。霜重柳<a 
name="0320b25" id="0320b25"></a>條疏。進云。只如功德天。黑暗女移奪他不下底。未審<a 
name="0320b26" id="0320b26"></a>他具甚手眼。師云。洪州紙貴。進云。某甲則不然。師云。<a 
name="0320b27" id="0320b27"></a>你又作麼生。進云。曾經大海休誇水。除卻須彌不是<a 
name="0320b28" id="0320b28"></a>山。師云。驢揀溼處尿。乃云。法燈既滅法堂摧。蒿棘成<a 
name="0320b29" id="0320b29"></a>叢瓦礫堆。今日淨除無一物。祖師何事不歸來。驀拈<a 
name="0320b30" id="0320b30"></a>拄杖云。正恁麼時。木上座跳出來說道。老漢寱語作<a 
name="0320c01" id="0320c01"></a>麼。即今千指圍繞。四海同堂。赤肉團頭。壁立萬仞。阿<a 
name="0320c02" id="0320c02"></a>那箇不是祖師。靠拄杖云。一釣便上。復云。以虛空為<a 
name="0320c03" id="0320c03"></a>堂。聚白雲為蓋。不假椽柱棟梁。不屬住空成壞。呼釋<a 
name="0320c04" id="0320c04"></a>迦為奴。使達摩為价。正恁麼時。且道是誰境界。一僧<a 
name="0320c05" id="0320c05"></a>出眾。作禮起便歸位。師便打。</p><a 
name="0320c06" id="0320c06"></a><p style="text-indent: 0em; margin-left: 0em"><span class="linehead"></span>上堂。僧問。千華座擁。四眾咸瞻。方便多途即不問。一<a 
name="0320c07" id="0320c07"></a>門超出事如何。師云。鐵蛇橫古路。進云。恁麼則頂<span class="gaiji">[寧*頁]<!--gaiji,,1[寧*頁],2&#x29573;,3--></span><a 
name="0320c08" id="0320c08"></a>流出師子乳。點化凡身即佛身。師云。蝦跳不出斗。進<a 
name="0320c09" id="0320c09"></a>云。只如今日我公飯僧請法。用報師恩。未審他先師<a 
name="0320c10" id="0320c10"></a>還來鑑也無。師云。何處不逢渠。進云。刀山劍樹翻筋<a 
name="0320c11" id="0320c11"></a>斗。天上人間任往還。師云。也是重說偈言。乃云。十八<a 
name="0320c12" id="0320c12"></a>灘頭遇一人。面目渾無徹骨貧。百尺竿頭進一步。擊<a 
name="0320c13" id="0320c13"></a>碎珊瑚誇巨富。富非富。貧非貧。喚牛作虎渾閒事。功<a 
name="0320c14" id="0320c14"></a>位雙超始是親。正恁麼時。如何是功位雙超底句。寒<a 
name="0320c15" id="0320c15"></a>松靜夜無虛籟。老鶴移棲空月巢。復云。山僧昔在百<a 
name="0320c16" id="0320c16"></a>城煙水時。有箇同參字羅峰。從儒入釋。氣宇不凡。聚<a 
name="0320c17" id="0320c17"></a>首天童。未幾分攜至西江。雅為獨尊。我公所推重。頃<a 
name="0320c18" id="0320c18"></a>聞在粵中<span class="corr" title='[巳&gt;已]'>已</span>遷化了也。山僧深為太息。乃者我公過<a 
name="0320c19" id="0320c19"></a>訪翠巖。齎金設供。命舉宗乘用報師恩。山僧因詰其<a 
name="0320c20" id="0320c20"></a>鍼芥之由。我云。曾問先師大事未明。如喪考妣時如<a 
name="0320c21" id="0320c21"></a>何。答云。呼喚不來。大事已明。因甚亦如喪考妣。答云。<a 
name="0320c22" id="0320c22"></a>追悔不及。某於言下打破漆桶。大眾。羅峰與麼荅話。<a 
name="0320c23" id="0320c23"></a>祇有殺人刀。且無活人劍。忽問翠巖。大事未明。如喪<a 
name="0320c24" id="0320c24"></a>考妣時如何。但向他道。路旁華表柱。大事<span class="corr" title='[巳&gt;已]'>已</span>明。因甚<a 
name="0320c25" id="0320c25"></a>亦如喪考妣。階下破芒鞋。</p><a 
name="0320c26" id="0320c26"></a><p style="text-indent: 0em; margin-left: 0em"><span class="linehead"></span>佛成道日。獨尊上座薦鑑進二禪人。請上堂。僧問。智<a 
name="0320c27" id="0320c27"></a>慧德相。本自圜成。六載雪山。為明何事。師云。山桃葉<a 
name="0320c28" id="0320c28"></a>落霜風急。進云。恁麼則大地含靈。齊成正覺去也。師<a 
name="0320c29" id="0320c29"></a>云。梅萼香飄清晝寒。進云。驀然打失瞿曇眼。剎剎塵<a 
name="0320c30" id="0320c30"></a>塵正體彰。師云。乞兒見小利。問。夜睹明星即不問。圜<a 
name="0321a01" id="0321a01"></a>成三聚事如何。師云。剎竿頭上風車子。問。此二亡人<a 
name="0321a02" id="0321a02"></a>一明一暗。離此二途。請和尚道。師云。金鎖兩頭搖。進<a 
name="0321a03" id="0321a03"></a>云。恁麼則雷音震大地。聾人親得聞。師云。聞後又作<a 
name="0321a04" id="0321a04"></a>麼生。進云。亡人承法力。直超涅槃城。師云。者句最親<a 
name="0321a05" id="0321a05"></a>切。乃云。一人就路還家。一人離家就路。離家就路寸<a 
name="0321a06" id="0321a06"></a>步不曾移。就路還家通身無影像。便恁麼去。猶在半<a 
name="0321a07" id="0321a07"></a>途。何況辛苦六年。睹星半夜。說迷說悟。點肋點胸。撿<a 
name="0321a08" id="0321a08"></a>點將來。不免喫翠巖手中痛棒。大眾。還知棒頭落處<a 
name="0321a09" id="0321a09"></a>麼。若委悉去。便見得大地含靈本不曾迷。釋迦老子<a 
name="0321a10" id="0321a10"></a>亦不曾悟。鑑進二禪客元不曾死。目前四眾等亦不<a 
name="0321a11" id="0321a11"></a>曾生。所以道性真常中。求於迷悟。生死了無所得。既<a 
name="0321a12" id="0321a12"></a>無所得則釋迦老子亦不可得。大地含靈亦不可得。<a 
name="0321a13" id="0321a13"></a>目前四眾亦不可得。鑑進二禪亦不可得。說底不可<a 
name="0321a14" id="0321a14"></a>得。聽底不可得。所說之法亦不可得。此不可得亦不<a 
name="0321a15" id="0321a15"></a>可得。與麼見得。正是黑牛臥死水。未得脫灑在。須知<a 
name="0321a16" id="0321a16"></a>死人路上有活人出身處。活人路上死人無數。灼然<a 
name="0321a17" id="0321a17"></a>出得荊棘林是好手。正恁麼時。脫灑一句作麼生道。<a 
name="0321a18" id="0321a18"></a>卓拄杖云。枯樹雲充葉。凋梅雪作華。</p><a 
name="0321a19" id="0321a19"></a><p style="text-indent: 0em; margin-left: 0em"><span class="linehead"></span>打七。晚參。本自絕思議。無端要起期。期中疑未息。大<a 
name="0321a20" id="0321a20"></a>家要打七。七日七夜不許眠。通紅猛火著油煎。煎得<a 
name="0321a21" id="0321a21"></a>虛空頭腦裂。眉鑯迸出珊瑚月。且道迸出後如何。海<a 
name="0321a22" id="0321a22"></a>門東畔是新羅。復舉歸宗禪師因僧問。如何是佛。宗<a 
name="0321a23" id="0321a23"></a>云。即汝便是。僧云。如何保任。宗云。一翳在眼。空華亂<a 
name="0321a24" id="0321a24"></a>墜。師云。歸宗老漢固是作家宗師。其奈眼孔太窄。或<a 
name="0321a25" id="0321a25"></a>有問翠巖。如何是佛。劈脊便棒。如何保任。連棒打出。<a 
name="0321a26" id="0321a26"></a>且道與歸宗是同是別。</p><a 
name="0321a27" id="0321a27"></a><p style="text-indent: 0em; margin-left: 0em"><span class="linehead"></span>上堂。僧問。如何是金剛正體。師云。萬年床上雪漫漫。<a 
name="0321a28" id="0321a28"></a>進云。如何是當人玅用。師云。缽盂峰畔古松青。進云。<a 
name="0321a29" id="0321a29"></a>從體起用時如何。師云。洪爐翻玉浪。進云。攝用歸體<a 
name="0321a30" id="0321a30"></a>時如何。師云。大地絕纖埃。進云。體用互呈時如何。師<a 
name="0321b01" id="0321b01"></a>云。鼻孔下頭大。進云。體用已蒙師指示。如何是新婦<a 
name="0321b02" id="0321b02"></a>騎驢阿家牽。師云。前三三。後三三。進云。不是輪他肌<a 
name="0321b03" id="0321b03"></a>骨好。大抵風流出當家。師云。你道譚董二將軍竟日<a 
name="0321b04" id="0321b04"></a>商量何事。僧云。過。師云。未是當家在。問。莫守寒巖異<a 
name="0321b05" id="0321b05"></a>草青。坐卻白雲宗不玅。意旨如何。師云。不許夜行。投<a 
name="0321b06" id="0321b06"></a>明須到。進云。如何是宗。師豎拂子。進云。草枯巖裂時。<a 
name="0321b07" id="0321b07"></a>宗在甚麼處。師云。藏盡楚天月。猶存漢地星。進云。恁<a 
name="0321b08" id="0321b08"></a>麼則龍歸大海波濤壯。虎到深山意氣雄。師云。念言<a 
name="0321b09" id="0321b09"></a>語漢。乃云。十五日已前。爾不得住我者裏。竹密不妨<a 
name="0321b10" id="0321b10"></a>流水過。十五日已後。爾不得去我者裏。山高那礙白<a 
name="0321b11" id="0321b11"></a>雲飛。正當十五日。雲橫四野。水滿雙谿。去住自由。彼<a 
name="0321b12" id="0321b12"></a>我無二。維那手中巡香版。忽然<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上非非想天。擉<a 
name="0321b13" id="0321b13"></a>瞎摩醯首羅三隻眼。石門和尚倒騎洪崖先生雪精<a 
name="0321b14" id="0321b14"></a>鑽入露柱鼻孔裏去也。水口廟裏譚董二將軍擲下<a 
name="0321b15" id="0321b15"></a>寶劍呵呵大笑云。飛鳥盡。良弓藏。狡兔死。走狗烹。你<a 
name="0321b16" id="0321b16"></a>輩瞌睡禪和子。晝三夜三。開眼也睡。合眼也睡。還曾<a 
name="0321b17" id="0321b17"></a>睡醒也未。卓拄杖云。吽。吽。便下座。</p><a 
name="0321b18" id="0321b18"></a><p style="text-indent: 0em; margin-left: 0em"><span class="linehead"></span>晚參。明朝一七已完。村前有箇王媽媽。今日到寺中<a 
name="0321b19" id="0321b19"></a>恭恭敬敬下一請帖。帖中道。你們打七禪師盡是學<a 
name="0321b20" id="0321b20"></a>般若菩薩作堂頭底坏子。百劫千生難逢難遇。明朝<a 
name="0321b21" id="0321b21"></a>攀請列位到他家喫頓如意底放參飯。祇是飯中醍<a 
name="0321b22" id="0321b22"></a>醐也有。毒藥也有。你若不喫他底。不免饑羸慞惶。喫<a 
name="0321b23" id="0321b23"></a>他底。又被鬧殺。且道喫底是。不喫底是。眾無語。師云。<a 
name="0321b24" id="0321b24"></a>真箇可憐生。良久。復云。不見身心世界。亦未見自性<a 
name="0321b25" id="0321b25"></a>在。一拳打破虛空。猢猻走入布袋。</p><a 
name="0321b26" id="0321b26"></a><p style="text-indent: 0em; margin-left: 0em"><span class="linehead"></span>謝靈杲三目無隱三專使天童埽塔歸。上堂。僧問。庚<a 
name="0321b27" id="0321b27"></a>峰設奠。知恩報恩。知恩報恩即不問。肋下還拳事若<a 
name="0321b28" id="0321b28"></a>何。師云。龍生金鳳子。衝破碧琉璃。進云。恁麼則麟角<a 
name="0321b29" id="0321b29"></a>鳳毛俱是瑞。栴檀薝蔔一般香。師云。親言出親口。乃<a 
name="0321b30" id="0321b30"></a>云。鄞江此去三千里。總在先師一塔中。百十餘旬遊<a 
name="0321c01" id="0321c01"></a>歷遍。芒鞋蹋破見同風。同風已見。消息已通。法乳已<a 
name="0321c02" id="0321c02"></a>酬。真風<span class="corr" title='[巳&gt;已]'>已</span>扇。還有不假遊歷。不出戶庭。直下見得先<a 
name="0321c03" id="0321c03"></a>師靈塔底麼。其或尚留觀聽。不免當陽指出。以拂子<a 
name="0321c04" id="0321c04"></a>打圜相云。見麼。覿面不明此一著。回頭何啻隔千山。<a 
name="0321c05" id="0321c05"></a>昨來天童林野奇和尚云。千里同風彼此知。睽違許<a 
name="0321c06" id="0321c06"></a>久弗無疑。前朝接得真消息。始信渠儂不負師。道場<a 
name="0321c07" id="0321c07"></a>山翁忞和尚云。天童法乳潤閻浮。若箇知恩解報酬。<a 
name="0321c08" id="0321c08"></a>颯颯千林秋色暮。真風何意扇南州。大眾。二大老舌<a 
name="0321c09" id="0321c09"></a>如利劍。眼似銅鈴。尋常訶佛罵祖。抑古排今。為甚麼<a 
name="0321c10" id="0321c10"></a>卻放翠巖小長老出一頭地。不見道。同聲相應。同氣<a 
name="0321c11" id="0321c11"></a>相求。然雖如是。翠巖已被二員老賊活埋在無底阬<a 
name="0321c12" id="0321c12"></a>裏了也。諸人還知利害麼。更有奉和道場法兄三偈<a 
name="0321c13" id="0321c13"></a>舉似大眾道。峰峰頂。鐵船浮。掣電機鋒不易酬。佇看<a 
name="0321c14" id="0321c14"></a>楊歧真嫡骨。高提三腳跨神州。巾缾共侍白峰時。往<a 
name="0321c15" id="0321c15"></a>事而今尚可追。幾度向爺誇幼弟。憐才豈惜兩行眉。<a 
name="0321c16" id="0321c16"></a>不才深媿繼天童。推獎猶欣見古風。誰謂分光非佛<a 
name="0321c17" id="0321c17"></a>日。毫端已現一輪紅。</p><a 
name="0321c18" id="0321c18"></a><p style="text-indent: 0em; margin-left: 0em"><span class="linehead"></span>立春。小參。霜華布地。冰樹參天。凍鎖千谿。寒封萬岫。<a 
name="0321c19" id="0321c19"></a>正與麼時。無言童子出來報道。今日東君行正令。霜<a 
name="0321c20" id="0321c20"></a>華冰樹豈能留。翠巖道。子何以見得。他道。葭管已飛<a 
name="0321c21" id="0321c21"></a>灰。翠巖道。葭管已飛灰。東君在何處。童子便禮拜。大<a 
name="0321c22" id="0321c22"></a>眾且道。童子是會了禮拜。不會禮拜。若辦別得。春冬<a 
name="0321c23" id="0321c23"></a>同一際。往復任隨流。若辦不得。歲華空復晚。鄉思不<a 
name="0321c24" id="0321c24"></a>堪愁。昔有僧問雲門禪師。如何是雲門一曲。門云。臘<a 
name="0321c25" id="0321c25"></a>月二十五。大眾。雲門一曲可謂今古罕聞。白雪陽春。<a 
name="0321c26" id="0321c26"></a>祇是難為接拍。今日正當臘月二十五。還有會得雲<a 
name="0321c27" id="0321c27"></a>門一曲底麼。翠巖固是病體支離。也無玅音可和。聊<a 
name="0321c28" id="0321c28"></a>為應箇時節。與大眾聽聽。以拂子擊香案。高聲唱云。<a 
name="0321c29" id="0321c29"></a>你若無心我也休。</p><a 
name="0321c30" id="0321c30"></a><p style="text-indent: 0em; margin-left: 0em"><span class="linehead"></span>除夕。上堂。僧問。眉毛分八字。鼻孔大頭垂。迷悟不干<a 
name="0322a01" id="0322a01"></a>懷合作麼分付。師云。空中書卍字。進云。祇如父母未<a 
name="0322a02" id="0322a02"></a>生前。者一著落在甚麼處。師云。燄裏結寒冰。進云。三<a 
name="0322a03" id="0322a03"></a>十日到來又作麼生。師云。青山常在白雲中。進云。來<a 
name="0322a04" id="0322a04"></a>年更有新條在。惱亂春風卒未休。師云。未必。乃云。事<a 
name="0322a05" id="0322a05"></a>無巨細。貴在力行。理無深淺。玅在徹見。徹見則事事<a 
name="0322a06" id="0322a06"></a>皆如。力行則頭頭合道。山僧昨來肩竹。過落馬嶺上。<a 
name="0322a07" id="0322a07"></a>無端蹋破舜若多神鼻孔。直得百億須彌一時粉碎。<a 
name="0322a08" id="0322a08"></a>章江惡浪徹底俱乾。香嚴老子從天降下。拍手高歌<a 
name="0322a09" id="0322a09"></a>云。去年貧。未是貧。今年貧。始是貧。去年貧。猶有半倉<a 
name="0322a10" id="0322a10"></a>穀。今年貧。大倉小倉無一升。山僧隨聲便喝云。老老<a 
name="0322a11" id="0322a11"></a>大大。俗氣也不除。大眾。祇如脫俗一句作麼生道。還<a 
name="0322a12" id="0322a12"></a>知麼。但得雪消去。自然春到來。復舉北禪賢禪師云。<a 
name="0322a13" id="0322a13"></a>年窮歲盡。無可與諸人分歲。且烹一頭露地白牛。炊<a 
name="0322a14" id="0322a14"></a>黍米飯。煮野菜羹。大家喫了。向榾柮火。唱村田樂。免<a 
name="0322a15" id="0322a15"></a>得倚他門戶傍他牆。剛被時人喚作郎。天童林野和<a 
name="0322a16" id="0322a16"></a>尚云。古德烹露地白牛分歲。天童煮透海烏雞過年。<a 
name="0322a17" id="0322a17"></a>不用文武火燒。放下自然頓熟。大眾。烹牛煮雞。二老<a 
name="0322a18" id="0322a18"></a>不妨奇特。爭奈美食不中飽人餐。翠巖者裏無牛可<a 
name="0322a19" id="0322a19"></a>烹。無雞可煮。祇是一味平常麤茶淡飯與大眾分歲。<a 
name="0322a20" id="0322a20"></a>何故。人情若好。喫水也甜。</p><a 
name="0322a21" id="0322a21"></a><p style="text-indent: 0em; margin-left: 0em"><span class="linehead"></span>元旦。上堂。僧問。元正啟祚即不問。斬新號令請師宣。<a 
name="0322a22" id="0322a22"></a>師云。杲日正東昇。僧打圜相云。者箇還有新舊也無。<a 
name="0322a23" id="0322a23"></a>師云。寒蟬抱枯木。進云。祇如鏡清道有。明教道無又<a 
name="0322a24" id="0322a24"></a>作麼生。師云。塞北千人帳。江南萬斛船。進云。恁麼則<a 
name="0322a25" id="0322a25"></a>二途齊坐斷。獨露一輪紅。師云。舌上覆金錢。乃云。鬧<a 
name="0322a26" id="0322a26"></a>市裏識取天子。百草頭薦取老僧。老僧面目了無故<a 
name="0322a27" id="0322a27"></a>新。天子威光豈有遐邇。既無遐邇。則含元殿上。釋迦<a 
name="0322a28" id="0322a28"></a>峰前。不隔寸絲。當陽顯露。既已顯露。且道如何相見。<a 
name="0322a29" id="0322a29"></a>乃起身鞠躬云。萬歲萬歲萬萬歲。下座。</p><a 
name="0322a30" id="0322a30"></a><p style="text-indent: 0em; margin-left: 0em"><span class="linehead"></span>晚參。三年倚杖谿頭寺。千指團圞話歲寒。誰是金毛<a 
name="0322b01" id="0322b01"></a>師子子。不妨吼出大家看。有麼。有麼。僧問。鐵牛喫盡<a 
name="0322b02" id="0322b02"></a>欄邊草時如何。師便打。進云。石人遇石虎。相看早晚<a 
name="0322b03" id="0322b03"></a>休。師復打云。且道棒頭落在甚麼處。僧畫圜相。師復<a 
name="0322b04" id="0322b04"></a>打。問。如何是奪人不奪境。聲未絕。師便打云。是人是<a 
name="0322b05" id="0322b05"></a>境。僧擬議。師連打退云。學語之流。復云。還有問話底<a 
name="0322b06" id="0322b06"></a>麼。眾不出。師云。拋鉤釣鯤鯨。卻釣得箇蝦兒。</p><a 
name="0322b07" id="0322b07"></a><p style="text-indent: 0em; margin-left: 0em"><span class="linehead"></span>小參。過年經五日。紛紛來賀新。通紅席帽下。都是舊<a 
name="0322b08" id="0322b08"></a>時人。大眾。昨日知客引箇戴席帽底漢子到方丈相<a 
name="0322b09" id="0322b09"></a>見。山僧深深向伊作揖了。起來遂問尊駕高姓。伊云。<a 
name="0322b10" id="0322b10"></a>黃梅道底。請教大號。伊云。臨濟道底。高隱何鄉。伊云。<a 
name="0322b11" id="0322b11"></a>和尚何得忘卻。大眾。山僧被者漢一拶。直得東西不<a 
name="0322b12" id="0322b12"></a>辦。南北不分。眾中還有記得底麼。試出來說說看。既<a 
name="0322b13" id="0322b13"></a>是舊時人。因甚不諳他住處。委悉麼。莫怪相逢不相<a 
name="0322b14" id="0322b14"></a>識。隱隱猶懷昔日嫌。</p><a 
name="0322b15" id="0322b15"></a><p style="text-indent: 0em; margin-left: 0em"><span class="linehead"></span>上堂。僧問。子韶格物。玅喜物格。請師一言。分明剖析。<a 
name="0322b16" id="0322b16"></a>師云。籬頭吹觱栗。進云。如何是格物。師云。微風搖古<a 
name="0322b17" id="0322b17"></a>木。進云。如何是物格。師云。細雨滴巖華。進云。格物與<a 
name="0322b18" id="0322b18"></a>物格相去多少。師云。長江水上波。進云。明皇斬畫像。<a 
name="0322b19" id="0322b19"></a>彼中頭落。意作麼生。師云。片葉飄庭際。西風萬里秋。<a 
name="0322b20" id="0322b20"></a>進云。恁麼則一劍橫飛。兩頭俱落去也。師云。殷勤送<a 
name="0322b21" id="0322b21"></a>出荒郊外。僧便喝。師云。亂喝。進云。莫將鶴唳。誤作鶯<a 
name="0322b22" id="0322b22"></a>啼。師云。棺木裏瞠眼。乃云。禪堂裏繞露柱經行。步步<a 
name="0322b23" id="0322b23"></a>蹋著。齋堂裏拈瓦碗喫飯。下下咬著。蒲團上疊雙膝<a 
name="0322b24" id="0322b24"></a>打坐。心心念著。乃至東廊上。西廊下。東司頭。火爐邊。<a 
name="0322b25" id="0322b25"></a>處處撞著。既是撞著念著。咬著蹋著。則一一分明。塵<a 
name="0322b26" id="0322b26"></a>塵解脫。因甚一七二七坐到三更五更。畢竟不得疑<a 
name="0322b27" id="0322b27"></a>團獦狚爆地從胸落。喝一喝云。無繩休自縛。復舉襄<a 
name="0322b28" id="0322b28"></a>州華嚴禪師上堂云。大眾。今日若是臨濟德山高亭<a 
name="0322b29" id="0322b29"></a>大愚下兒孫。不用如何若何。便請單刀直入。華嚴與<a 
name="0322b30" id="0322b30"></a>汝證據。平地摝魚蝦。守廓侍者出眾。一釣便上。禮拜<a 
name="0322c01" id="0322c01"></a>起便喝。嚴亦喝。廓又喝。嚴亦喝。兩箇漆桶相揩。廓禮<a 
name="0322c02" id="0322c02"></a>拜起曰。大眾。看者老漢一場敗闕。又喝一喝。拍手歸<a 
name="0322c03" id="0322c03"></a>眾。普州人送賊。嚴下座。歸方丈。釣得金鼇即便休。時<a 
name="0322c04" id="0322c04"></a>風穴作維那。上去問訊。嚴曰。維那。汝來也。叵耐守廓<a 
name="0322c05" id="0322c05"></a>適來把老僧扭捏一上。待集眾打一頓趁出。再理竿<a 
name="0322c06" id="0322c06"></a>絲連夜釣。穴曰。趁他遲了也。自是和尚言過。他是臨<a 
name="0322c07" id="0322c07"></a>濟下兒孫本分。恁麼錯下名言。嚴方息怒。鐵鑄面皮。<a 
name="0322c08" id="0322c08"></a>穴舉似廓。傳言送語。有甚了期。廓曰。你著甚來由勸<a 
name="0322c09" id="0322c09"></a>者漢。我未問前。早要棒喫。得我話行。如今不打。搭卻<a 
name="0322c10" id="0322c10"></a>我者話也。已喫華嚴三十棒了也。穴曰。雖然如是。此<a 
name="0322c11" id="0322c11"></a>話已遍天下。不信道。大眾。舉已舉了。註已註了。還知<a 
name="0322c12" id="0322c12"></a>二老著落麼。不惜眉毛。更為諸人拈出。電卷星馳。龍<a 
name="0322c13" id="0322c13"></a>驤鳳翥。敗闕則二俱敗闕。作家則彼此作家。還有單<a 
name="0322c14" id="0322c14"></a>刀直入底麼。若無。欒布作爭得見韓光。</p><a 
name="0322c15" id="0322c15"></a><p style="text-indent: 0em; margin-left: 0em"><span class="linehead"></span>請知淨化主。上堂。僧問。放出堀中師子吼。震遍三千<a 
name="0322c16" id="0322c16"></a>及大千。收回直下無蹤影。收放一句請師宣。師云。露<a 
name="0322c17" id="0322c17"></a>柱穿靴水上立。乃云。清淨身原自絕塵。也須入水見<a 
name="0322c18" id="0322c18"></a>長人。休論桶箍爆不爆。乞米乞炭何妨道。柳巷華衢<a 
name="0322c19" id="0322c19"></a>信步行。鍋子由來鐵鑄成。已到未到喫茶去。風前有<a 
name="0322c20" id="0322c20"></a>路超調御。毫端建剎亦尋常。一柱明明牚一梁。驀地<a 
name="0322c21" id="0322c21"></a>打開無目面。瓦解冰消全體現。且道那箇是現底全<a 
name="0322c22" id="0322c22"></a>體。滿撒珍珠羅帳裏。喝一喝。復舉文悅禪師初參大<a 
name="0322c23" id="0322c23"></a>愚芝。芝曰。來何所求。曰。求心法。芝曰。法輪未轉。食輪<a 
name="0322c24" id="0322c24"></a>先轉。後生家趁色力健。何不為眾乞食。我忍飢不暇。<a 
name="0322c25" id="0322c25"></a>何暇為汝說禪乎。悅不敢違。未幾芝移翠巖。悅納疏<a 
name="0322c26" id="0322c26"></a>罷。復過翠巖求指示。芝曰。佛法不到爛卻。宜為眾乞<a 
name="0322c27" id="0322c27"></a>炭。悅亦奉命。能事罷。復造方丈。芝曰。堂司乏人。今以<a 
name="0322c28" id="0322c28"></a>煩汝。悅受之不樂。恨芝不去心地。坐後架桶箍忽散。<a 
name="0322c29" id="0322c29"></a>自架墮落。忽然開悟。頓見芝用處。走搭伽黎。上寢堂。<a 
name="0322c30" id="0322c30"></a>芝迎笑曰。維那且喜大事了畢。悅不及吐一辭而去。<a 
name="0323a01" id="0323a01"></a>大眾。芝老並不曾教伊看話頭。做工夫。為甚麼悅公<a 
name="0323a02" id="0323a02"></a>便悟去。還知芝老為人處麼。野色更無山間斷。天光<a 
name="0323a03" id="0323a03"></a>直與水相通。</p><a 
name="0323a04" id="0323a04"></a><p style="text-indent: 0em; margin-left: 0em"><span class="linehead"></span>解制。謝靈知藏齋兼普請栽松。上堂。僧打圜相云。祇<a 
name="0323a05" id="0323a05"></a>者箇三世諸佛不知有。黧奴白牯卻知有。因甚有結。<a 
name="0323a06" id="0323a06"></a>師云。鐵馬沉寒水。進云。作麼生解。師云。雪晴天地春。<a 
name="0323a07" id="0323a07"></a>進云。結解同源。縛脫不二。如何是同源不二。師豎拂<a 
name="0323a08" id="0323a08"></a>云。見麼。進云。既解之後。向甚麼處去。師云。看腳下。進<a 
name="0323a09" id="0323a09"></a>云。未動腳跟前一步。看來原不涉程途。師云。也是雲<a 
name="0323a10" id="0323a10"></a>居羅漢。乃云。紙燈吹滅。古路全彰。疏鈔俱焚。靈光獨<a 
name="0323a11" id="0323a11"></a>朗。正要滅胡種族。何期誤入桃源。一條白棒橫拈。萬<a 
name="0323a12" id="0323a12"></a>古威風凜冽。更說即心即佛。何殊癩馬繫枯樁。縱使<a 
name="0323a13" id="0323a13"></a>非佛非心。也是烏龜行陸地。直得不是心。不是佛。不<a 
name="0323a14" id="0323a14"></a>是物。一槌粉碎黃金骨。也未是性燥漢。那堪更向黑<a 
name="0323a15" id="0323a15"></a>山下。鬼堀裏東思西想。說我坐禪。提話頭。做工夫。活<a 
name="0323a16" id="0323a16"></a>被周金剛笑殺。跳出黑山鬼堀一句作麼生道。瘦石<a 
name="0323a17" id="0323a17"></a>連雲坐。青松帶雨栽。以拂子擊禪床。下座。</p><a 
name="0323a18" id="0323a18"></a><p style="text-indent: 0em; margin-left: 0em"><span class="linehead"></span>上堂。僧問。人法俱空本絕蹤。曹谿更立五家風。手拈<a 
name="0323a19" id="0323a19"></a>鐵棒敲殘月。萬別千差直下通。既是人空法空。和尚<a 
name="0323a20" id="0323a20"></a>更付何法。師云。春至百華開。進云。祇如世尊初轉法<a 
name="0323a21" id="0323a21"></a>輪。四眾俱從一門超出。未審是那一門。師豎拂子。進<a 
name="0323a22" id="0323a22"></a>云。雖然果證無生國。爭奈遭他毒藥何。師云。上座也<a 
name="0323a23" id="0323a23"></a>跳不出。乃云。野渡無人舟自橫。果然親到者裏。大地<a 
name="0323a24" id="0323a24"></a>山河一隻眼。何妨爍破乾坤。沒溺天下人。須是紅爐<a 
name="0323a25" id="0323a25"></a>玉浪。鋪華新錦上還他春谷雪門。一機既投。千機頓<a 
name="0323a26" id="0323a26"></a>赴。一處既徹。萬法全彰。所以道承當恁麼事。須是恁<a 
name="0323a27" id="0323a27"></a>麼人。若是恁麼人。何愁恁麼事。正恁麼時。續燄聯芳<a 
name="0323a28" id="0323a28"></a>一句作麼生道。釋迦峰畔春風急。四朵曇華一夜開。<a 
name="0323a29" id="0323a29"></a>復有一偈。中原楚粵與雲間。異地同參濟北禪。分得<a 
name="0323a30" id="0323a30"></a>翠巖峰頂月。大千何處不團圜。</p><a 
name="0323b01" id="0323b01"></a><p style="text-indent: 0em; margin-left: 0em"><span class="linehead"></span>佛誕日。靈宗禪人請上堂。僧問。蜀魄連宵叫。鵽鳩終<a 
name="0323b02" id="0323b02"></a>夜啼。圜通門大啟。何事隔雲泥。如何是圜通門。師云。<a 
name="0323b03" id="0323b03"></a>幽禽忽起藤華落。澗瀑吹聲度石橋。進云。若將耳聽<a 
name="0323b04" id="0323b04"></a>終難會。眼處聞聲始得知。師云。你道陝府鐵牛因甚<a 
name="0323b05" id="0323b05"></a>吞卻嘉州大象。進云。鐵牛且置。祇如世尊今辰降誕。<a 
name="0323b06" id="0323b06"></a>和尚還有慶贊句子也無。師云。向日荷新卷。進云。恁<a 
name="0323b07" id="0323b07"></a>麼則香水驀頭齊灌沐。莫教錯過老金僊。師云。迎風<a 
name="0323b08" id="0323b08"></a>柳正青。乃云。韶陽要打殺。趙州不喜聞。落華浮別澗。<a 
name="0323b09" id="0323b09"></a>流恨滿江村。大眾。古今禪客盡道韶陽透頂透底。知<a 
name="0323b10" id="0323b10"></a>恩報恩。者一棒打得極好。又道趙州把斷要津。不通<a 
name="0323b11" id="0323b11"></a>凡聖。佛也沒奈伊何。與麼見解。未出常情。有甚麼交<a 
name="0323b12" id="0323b12"></a>涉。殊不知二大老祇圖步步登高。不解從空放下。翠<a 
name="0323b13" id="0323b13"></a>巖今日也不行棒。不行喝。一味笑臉相迎。和南合掌。<a 
name="0323b14" id="0323b14"></a>淨點武夷茶三盞。熱燒朮香湯一盆。與伊從頭洗滌<a 
name="0323b15" id="0323b15"></a>一遍。不是攀條攀例。亦非報德報恩。可中有箇向合<a 
name="0323b16" id="0323b16"></a>水和泥處一腳蹋翻。不妨通身慶快。慶快即不無。且<a 
name="0323b17" id="0323b17"></a>道昭王二十四年以前向甚處與伊沐浴。峨嵋原不<a 
name="0323b18" id="0323b18"></a>離西蜀。下座。浴佛畢。復舉藥山與遵布衲浴佛次。山<a 
name="0323b19" id="0323b19"></a>云。汝祇浴得者箇。要且浴不得那箇。遵云。把將那箇<a 
name="0323b20" id="0323b20"></a>來。山休去。大眾。者箇適來已浴畢。如何是那箇。一僧<a 
name="0323b21" id="0323b21"></a>云。掬水月在手。弄華香滿衣。師打一棒。歸方丈。</p><a 
name="0323b22" id="0323b22"></a><p style="text-indent: 0em; margin-left: 0em"><span class="linehead"></span>小參。僧問。處處綠楊堪繫馬。家家有路透長安。文殊<a 
name="0323b23" id="0323b23"></a>七佛之師。為甚麼出女子定不得。師云。洲白蘆華吐。<a 
name="0323b24" id="0323b24"></a>進云。把斷要津。不通凡聖。罔明初地菩薩。為甚出得<a 
name="0323b25" id="0323b25"></a>女子定。師云。園紅柿葉飛。進云。大定等虛空。廓然無<a 
name="0323b26" id="0323b26"></a>出入。正恁麼時。喚甚麼作定。師云。草深蛇性悅。進云。<a 
name="0323b27" id="0323b27"></a>出群須是英靈漢。敵勝還他師子兒。師云。未放你在。<a 
name="0323b28" id="0323b28"></a>乃云。未上堂。先上嶺。遵古規。赴普請。擔版歸。說法竟。<a 
name="0323b29" id="0323b29"></a>無耳人。始解領。領即且置。作麼生是所說底法。道遠<a 
name="0323b30" id="0323b30"></a>芒鞋破。肩疼打拄撐。復舉睦州禪師喚僧。僧回首。州<a 
name="0323c01" id="0323c01"></a>云。擔版漢。大眾。者僧從無始劫擔一片版。忽被睦州<a 
name="0323c02" id="0323c02"></a>老漢覷破。直至如今不肯放下。眾中還有放得下底<a 
name="0323c03" id="0323c03"></a>麼。眾默然。師驀拈拄杖云。你者一隊擔版漢。不打更<a 
name="0323c04" id="0323c04"></a>待何時。一齊打散。歸方丈。</p><a 
name="0323c05" id="0323c05"></a><p style="text-indent: 0em; margin-left: 0em"><span class="linehead"></span>晚參。九十春光忙裏過。百千妄慮靜中消。繁興不出<a 
name="0323c06" id="0323c06"></a>那伽內。道定尸羅共一條。大眾。道共定共同具此心。<a 
name="0323c07" id="0323c07"></a>心定則諸妄不生。心明則諸惡不作。所以僧問趙州。<a 
name="0323c08" id="0323c08"></a>如何是不錯底路。州云。明心見性是不錯底路。現前<a 
name="0323c09" id="0323c09"></a>諸公還曾明得自心也未。若也明得。則終日忙忙。那<a 
name="0323c10" id="0323c10"></a>事無妨。所以道那伽常在定。無有不定時。如是則一<a 
name="0323c11" id="0323c11"></a>切戒門。定門。慧門一時具足。不假外求。其或未明。祇<a 
name="0323c12" id="0323c12"></a>是忙過一生。殊無所益。塵勞中人固為身家兒女。浮<a 
name="0323c13" id="0323c13"></a>名浮利忙。出家比丘或住菴。或入眾。亦不免為口體<a 
name="0323c14" id="0323c14"></a>忙。舉世未見有為生死無常著忙者。溈山云。無常老<a 
name="0323c15" id="0323c15"></a>病。不與人期。朝存夕亡。剎那異世。言念及此。則口體<a 
name="0323c16" id="0323c16"></a>可忘。身家可棄。昔鹽官會下有一主事僧。忽見鬼使<a 
name="0323c17" id="0323c17"></a>來捉。僧云。吾以主院事忙。未暇修行。容七日後同去<a 
name="0323c18" id="0323c18"></a>何如。使云。待歸白大王。若許即如命。七日後鬼使復<a 
name="0323c19" id="0323c19"></a>來。遂尋此僧不見。試問大眾。七日前來尋得見。七日<a 
name="0323c20" id="0323c20"></a>後來為甚麼尋不見。眾下語不契。師代云。片雪點紅<a 
name="0323c21" id="0323c21"></a>爐。</p><a 
name="0323c22" id="0323c22"></a><p style="text-indent: 0em; margin-left: 0em"><span class="linehead"></span>萬歲牌成。行裁汪居士請上堂。一人端拱無為。萬國<a 
name="0323c23" id="0323c23"></a>咸歸至化。干戈偃息。河海澄清。豈不是聖諦第一義。<a 
name="0323c24" id="0323c24"></a>著衣持缽。埽地焚香。抴木上高灘。褰衣渡深水。衝風<a 
name="0323c25" id="0323c25"></a>冒雨。戴月披星。豈不是聖諦第一義。乃至紅塵堆裏。<a 
name="0323c26" id="0323c26"></a>火宅頭邊。挈斗持衡。沽鹽買醋。豈不是聖諦第一義。<a 
name="0323c27" id="0323c27"></a>與麼觀得。則不離火宅便獲清涼。不斷髮鬚高超正<a 
name="0323c28" id="0323c28"></a>覺。三車是甚閒家具。八教何異碗鳴聲。然雖如是。達<a 
name="0323c29" id="0323c29"></a>摩祖師因甚對武帝云。廓然無聖。橫按莫邪全正令。<a 
name="0323c30" id="0323c30"></a>喝一喝。復舉世尊成道後。在逝多林中趺坐。有二商<a 
name="0324a01" id="0324a01"></a>人以五百乘車經過林畔。有二車牛不肯前進。山神<a 
name="0324a02" id="0324a02"></a>報言。林中有聖人成道。經逾四十九日未食。汝當供<a 
name="0324a03" id="0324a03"></a>養。商人入林。果見一人。乃問云。為是梵王耶。帝釋耶。<a 
name="0324a04" id="0324a04"></a>山神耶。河神耶。世尊微笑。舉袈裟角示之。商人頂禮。<a 
name="0324a05" id="0324a05"></a>遂陳供養。師云。釋迦老子無端被山神覷破。卻向二<a 
name="0324a06" id="0324a06"></a>商人面前納場敗闕。你道那裏是他敗闕處。豎拂子<a 
name="0324a07" id="0324a07"></a>云。<span class="gaiji">&#x807B;<!--gaiji,,1[漸/耳],2&#x807B;,3--></span>。更為頌出。梵王帝釋山河神。著相耽名喪本真。<a 
name="0324a08" id="0324a08"></a>拈起袈裟如薦得。當陽自證法王身。</p><a 
name="0324a09" id="0324a09"></a><p style="text-indent: 0em; margin-left: 0em"><span class="linehead"></span>無塵白夫人請上堂。僧問。第一義諦即不問。今日陞<a 
name="0324a10" id="0324a10"></a>堂事若何。師云。驀地喚回霜夜夢。舉頭唯見月當空。<a 
name="0324a11" id="0324a11"></a>進云。恁麼則萬古晴空絕是非。師云。剎竿頭上仰蓮<a 
name="0324a12" id="0324a12"></a>心。進云。祇如古人道。萬法本閒。唯人自鬧。如何是本<a 
name="0324a13" id="0324a13"></a>閒底道理。師云。青松滿地栽。進云。恁麼則橫身三界<a 
name="0324a14" id="0324a14"></a>外。獨露萬機前。師云。放汝三頓棒。乃云。耆闍山上獻<a 
name="0324a15" id="0324a15"></a>珠草。枯鷹眼疾。鹿門寺裏插髻雪。盡馬蹄輕。所以道<a 
name="0324a16" id="0324a16"></a>群靈一源。假名為佛。佛既是假名。則一切世間僧俗<a 
name="0324a17" id="0324a17"></a>男女。聖凡迷悟。乃至山河大地。草樹園林。悉是假名。<a 
name="0324a18" id="0324a18"></a>回觀四大六根。如空中華。鏡中像。水中月。日中影。如<a 
name="0324a19" id="0324a19"></a>是則山不是山。水不是水。僧不是僧。俗不是俗。男不<a 
name="0324a20" id="0324a20"></a>是男。女不是女。凡不是凡。聖不是聖。全體即佛。無成<a 
name="0324a21" id="0324a21"></a>不成。全妄即真。無證不證。不壞假名而談實相。不離<a 
name="0324a22" id="0324a22"></a>萬派而歸一源。正恁麼時。歸源一句作麼生道。眼中<a 
name="0324a23" id="0324a23"></a>有翳須挑刮。鏡上無塵不用摩。昔舍利弗因入城。遙<a 
name="0324a24" id="0324a24"></a>見月上女出城。舍利弗心口思惟。此姊見佛。不知得<a 
name="0324a25" id="0324a25"></a>忍不得忍。我當問之。纔近便問。甚麼處去。女云。如舍<a 
name="0324a26" id="0324a26"></a>利弗與麼去。弗云。我纔入城。汝當出城。云何言如舍<a 
name="0324a27" id="0324a27"></a>利弗與麼去。女云。諸佛弟子當住何所。弗云。諸佛弟<a 
name="0324a28" id="0324a28"></a>子依大涅槃而住。女云。諸佛弟子既依涅槃而住。我<a 
name="0324a29" id="0324a29"></a>如舍利弗與麼去。溈山哲云。一人出城。一人入城。何<a 
name="0324a30" id="0324a30"></a>言如舍利弗與麼去。若人知得舍利弗月上女二人<a 
name="0324b01" id="0324b01"></a>去處。十二時中動轉施為。無非住諸佛大涅槃。若也<a 
name="0324b02" id="0324b02"></a>未知。業識忙忙。無本可據。大眾。舍利弗雖然深入虎<a 
name="0324b03" id="0324b03"></a>穴。爭奈猢猻弄黐。月上女固解倒捏蛇頭。正是蠟人<a 
name="0324b04" id="0324b04"></a>向火。大溈順朱填墨。未免依草附木。翠巖今日向猛<a 
name="0324b05" id="0324b05"></a>虎口裏奪食去也。不居煩惱宅。不臥涅槃床。漢地不<a 
name="0324b06" id="0324b06"></a>收秦不管。倒騎驢子下淮揚。以拂子擊禪床。下座。</p><a 
name="0324b07" id="0324b07"></a><a 
name="0324b08" id="0324b08"></a><a 
name="0324b09" id="0324b09"></a><a 
name="0324b10" id="0324b10"></a><p><span class="juanname">古雪哲禪師語錄卷三</span></p>
<hr>【經文資訊】嘉興藏第 28 冊 No. B208 古雪哲禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index17cd.html?index=J28nB208" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB208_003 by HTTrack Website Copier/3.x [XR&CO'2008], Tue, 03 Jun 2014 00:36:46 GMT -->
</html>
