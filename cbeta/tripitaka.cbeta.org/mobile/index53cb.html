<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB233_007 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9e93.gif?utmac=MO-30696269-4&amp;utmn=241803347&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB233_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6b33.html?index=J29nB233_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B233 介菴進禪師語錄 (10卷)<br/>【清 悟進說　真理等編　附源流頌】<br/>第 7 卷</p>
	<a href="index303b.html?index=J29nB233_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B233" sutra_name="介菴進禪師語錄" sutra_juan="[卷7]">　
<a 
name="0349a01" id="0349a01"></a><p><span class="juanname">介菴進禪師語錄卷七</span></p><a 
name="0349a02" id="0349a02"></a><p style="margin-left: 4em"><span class="byline">門人永修真凈真琦性嚴等編</span></p><a 
name="0349a03" id="0349a03"></a><p style="margin-left: 2em"><span class="headname">佛祖贊</span></p><a 
name="0349a04" id="0349a04"></a><p style="margin-left: 3em"><span class="headname">釋迦文佛</span></p><a 
name="0349a05" id="0349a05"></a><p style="text-indent: 0em; margin-left: 0em"><span class="linehead"></span>萬德洪名不必論。普天匝地盡埋根。老漢意孰知恩。<a 
name="0349a06" id="0349a06"></a>蠱毒之家水莫吞。</p><a 
name="0349a07" id="0349a07"></a><p style="margin-left: 3em"><span class="headname">彌勒菩薩</span></p><a 
name="0349a08" id="0349a08"></a><p style="text-indent: 0em; margin-left: 0em"><span class="linehead"></span>灰頭土面笑咍咍。布袋橫拖要打開。衣破襤殘渾不<a 
name="0349a09" id="0349a09"></a>顧。獃獃只等個人來。</p><a 
name="0349a10" id="0349a10"></a><p style="margin-left: 3em"><span class="headname">觀音菩薩</span></p><a 
name="0349a11" id="0349a11"></a><p style="text-indent: 0em; margin-left: 0em"><span class="linehead"></span>古釋迦不前。新彌勒不後。惟有這老婆。卻是較些子。<a 
name="0349a12" id="0349a12"></a>湧渤海波濤於桑隴之中。坐洛伽山巖於隱川之上。<a 
name="0349a13" id="0349a13"></a>垂頭接引。側耳思惟。無字經置之高閣。破沙瓶且得<a 
name="0349a14" id="0349a14"></a>施為。只是不合賺他。善男子傾心合掌。善女人露膽<a 
name="0349a15" id="0349a15"></a>獻珠。驚起紅嘴白鸚哥。或翔。或集。無有定期。咄。好與<a 
name="0349a16" id="0349a16"></a>三十拄杖。時有傍僧云。忽有人出道。這個老和尚。予<a 
name="0349a17" id="0349a17"></a>即向他道只一杯茶。少你不得。併書以供養。</p><a 
name="0349a18" id="0349a18"></a><p style="text-indent: 0em; margin-left: 0em"><span class="headname">　　　　又<span class="note">(若愚法孫請)</span></span></p><a 
name="0349a19" id="0349a19"></a><p style="text-indent: 0em; margin-left: 0em"><span class="linehead"></span>放下蒲團。兀地打坐。賣盡風流。淨瓶插竹。這些心事<a 
name="0349a20" id="0349a20"></a>許誰知。幾片白雲又飛過。</p><a 
name="0349a21" id="0349a21"></a><p style="text-indent: 0em; margin-left: 0em"><span class="headname">　　　　又<span class="note">(身雲法孫請)</span></span></p><a 
name="0349a22" id="0349a22"></a><p style="text-indent: 0em; margin-left: 0em"><span class="linehead"></span>輪珠蒲坐淨瓶楊柳。示拯沉溺方木圓竇。且道是天<a 
name="0349a23" id="0349a23"></a>竺觀音。為是普陀大士。咄。蝦跳不出斗。</p><a 
name="0349a24" id="0349a24"></a><p style="text-indent: 0em; margin-left: 0em"><span class="headname">　　　　又<span class="note">(陸元度請)</span></span></p><a 
name="0349a25" id="0349a25"></a><p style="text-indent: 0em; margin-left: 0em"><span class="linehead"></span>亂艸堆頭揭開肝膽。清泉盞上橫放楊枝。試問元度<a 
name="0349a26" id="0349a26"></a>居士。是何意旨。道道。</p><a 
name="0349a27" id="0349a27"></a><p style="margin-left: 3em"><span class="headname">關中觀音</span></p><a 
name="0349a28" id="0349a28"></a><p style="text-indent: 0em; margin-left: 0em"><span class="linehead"></span>老漢之慈悲非心所測。非口所宣。予又烏能贊之哉。<a 
name="0349a29" id="0349a29"></a>但不違我願。成就我志。恩莫能酬。且道伊在關中作<a 
name="0349a30" id="0349a30"></a>甚麼。一張木几一爐香。獨坐蒲團竟日閒。</p><a 
name="0349b01" id="0349b01"></a><p style="margin-left: 3em"><span class="headname">出海觀音<span class="note">(復禪人請)</span></span></p><a 
name="0349b02" id="0349b02"></a><p style="text-indent: 0em; margin-left: 0em"><span class="linehead"></span>聞性既滅。音性亦空。能所雙泯。唯顯其中。隨類應機。<a 
name="0349b03" id="0349b03"></a>罔不圓通。咦。洪濤說法。何人委。又使鶯啼到綠叢。</p><a 
name="0349b04" id="0349b04"></a><p style="margin-left: 3em"><span class="headname">飛來大士<span class="note">(周摩雲請)</span></span></p><a 
name="0349b05" id="0349b05"></a><p style="text-indent: 0em; margin-left: 0em"><span class="linehead"></span>大士慈悲。豈唯巖竇。童子鶯篁。卻成漏逗。笑殺傍觀<a 
name="0349b06" id="0349b06"></a>門外走。</p><a 
name="0349b07" id="0349b07"></a><p style="margin-left: 3em"><span class="headname">初祖達摩</span></p><a 
name="0349b08" id="0349b08"></a><p style="text-indent: 0em; margin-left: 0em"><span class="linehead"></span>見貴則價重。娑婆遇賤。即分文不值。驀頭撞到范蠡<a 
name="0349b09" id="0349b09"></a>湖。聲聲唱出無平仄。有平仄。剛對君王道不識。咄。</p><a 
name="0349b10" id="0349b10"></a><p style="text-indent: 0em; margin-left: 0em"><span class="headname">　　　　又</span></p><a 
name="0349b11" id="0349b11"></a><p style="text-indent: 0em; margin-left: 0em"><span class="linehead"></span>九年面壁。弄巧成拙。當時不遇神光。看他坐到驢年<a 
name="0349b12" id="0349b12"></a>也。轉身不得。若是忤逆兒孫。一拳打倒這老賊。</p><a 
name="0349b13" id="0349b13"></a><p style="text-indent: 0em; margin-left: 0em"><span class="headname">　　　　又</span></p><a 
name="0349b14" id="0349b14"></a><p style="text-indent: 0em; margin-left: 0em"><span class="linehead"></span>隻履西歸。忒煞之遶。叵耐宋雲。漏逗不了。蔥嶺風高<a 
name="0349b15" id="0349b15"></a>月皎皎。</p><a 
name="0349b16" id="0349b16"></a><p style="margin-left: 3em"><span class="headname">天封佛慈禪師</span></p><a 
name="0349b17" id="0349b17"></a><p style="text-indent: 0em; margin-left: 0em"><span class="linehead"></span>橫拈楖栗。繼起圜悟綱宗。倒用鉗錘。直接祖照弘範。<a 
name="0349b18" id="0349b18"></a>開創嘉禾。范蠡湖上放蜂採蜜。大坐華頂。天封寺裏<a 
name="0349b19" id="0349b19"></a>打鳳羅龍。及乎五百載。深藏忽爾。一旦時揭露。冤無<a 
name="0349b20" id="0349b20"></a>頭。面目既彰。債有主。遺蹤莫睹。咄。道是佛慈。老漢之<a 
name="0349b21" id="0349b21"></a>風規。卻成千古鈍置之漏逗。</p><a 
name="0349b22" id="0349b22"></a><p style="margin-left: 3em"><span class="headname">無趣老人</span></p><a 
name="0349b23" id="0349b23"></a><p style="text-indent: 0em; margin-left: 0em"><span class="linehead"></span>三笑耳聾。雞鳴眼突。頭長如泰山之頂。迥乎莫攬鬚<a 
name="0349b24" id="0349b24"></a>眉。若凍嚴之雪凜乎。難窺范蠡湖。打草驚蛇。敬畏庵<a 
name="0349b25" id="0349b25"></a>開門放賊。且道阿誰無趣古佛。</p><a 
name="0349b26" id="0349b26"></a><p style="text-indent: 0em; margin-left: 0em"><span class="headname">　　　　又</span></p><a 
name="0349b27" id="0349b27"></a><p style="text-indent: 0em; margin-left: 0em"><span class="linehead"></span>鼓翅雞鳴起。野翁於福城院中。驚蛇打草。接車溪於<a 
name="0349b28" id="0349b28"></a>范蠡湖上。斷佛祖之命根。以吹毛瞎人天之眼目作<a 
name="0349b29" id="0349b29"></a>榜樣。而今。高揭金明寺裏。一任腳下兒孫拾乾屎。當<a 
name="0349b30" id="0349b30"></a>栴檀為供養。</p><a 
name="0349c01" id="0349c01"></a><p style="margin-left: 3em"><span class="headname">題祖幀圖<span class="note">(三塔主峰長老請)</span></span></p><a 
name="0349c02" id="0349c02"></a><p style="text-indent: 0em; margin-left: 0em"><span class="linehead"></span>梅雨初收。晴川歷歷。一片清風。迥絕塵跡。主峰。主峰。<a 
name="0349c03" id="0349c03"></a>何得無事生事。特特請我祖孫父子作麼。今既到此。<a 
name="0349c04" id="0349c04"></a>你且燒香供養我。為問候。趣祖默然。幻祖云。我今日<a 
name="0349c05" id="0349c05"></a>事煩。南祖云。我今日勞倦。鴛師翁云。今日不著便。我<a 
name="0349c06" id="0349c06"></a>乃大笑云。一個頭若玉巖。作大獅吼。眾獸腦裂。外揚<a 
name="0349c07" id="0349c07"></a>家醜。一個眉清目秀。與賊布梯。破家蕩產。冷煖自知。<a 
name="0349c08" id="0349c08"></a>一個面如滿月。慣賣死貓。昨日賺錢。今朝失利。一個<a 
name="0349c09" id="0349c09"></a>骨瘦如柴。拈隻折箸撐天拄地。更有一個無面目漢。<a 
name="0349c10" id="0349c10"></a>敲骨打髓。討甚麼碗。汝住龍淵<span class="corr" title='[巳&gt;已]'>已</span>數年也。行難行事。<a 
name="0349c11" id="0349c11"></a>將此破家私。乾屎撅。麻三觔。一時漏洩。不獨令人瞻<a 
name="0349c12" id="0349c12"></a>仰。取足輝映于四方矣。設若有個忤逆兒孫到來。又<a 
name="0349c13" id="0349c13"></a>作麼生。切切。</p><a 
name="0349c14" id="0349c14"></a><a 
name="0349c15" id="0349c15"></a><a 
name="0349c16" id="0349c16"></a><a 
name="0349c17" id="0349c17"></a><a 
name="0349c18" id="0349c18"></a><a 
name="0349c19" id="0349c19"></a><a 
name="0349c20" id="0349c20"></a><a 
name="0349c21" id="0349c21"></a><p style="margin-left: 3em"><span class="headname">無幻和尚</span></p><a 
name="0349c22" id="0349c22"></a><p style="text-indent: 0em; margin-left: 0em"><span class="linehead"></span>擊碎驪龍珠。翻轉祖翁田地。跳出猛虎穴。收得原本<a 
name="0349c23" id="0349c23"></a>契書。裂破面皮。煆佛祖於雙徑。橫拖泥水。定棋局於<a 
name="0349c24" id="0349c24"></a>車溪。這個老和尚從來不識伊。顧左右云。還有識得<a 
name="0349c25" id="0349c25"></a>者麼。道道。</p><a 
name="0349c26" id="0349c26"></a><p style="text-indent: 0em; margin-left: 0em"><span class="headname">　　　　又</span></p><a 
name="0349c27" id="0349c27"></a><p style="text-indent: 0em; margin-left: 0em"><span class="linehead"></span>雙徑峰頭拾得契書。鴛鴦湖畔翻轉田地。打開棋局<a 
name="0349c28" id="0349c28"></a>滿盤不容。搶行奪市。爭奈一著落在金明手裏。咄。只<a 
name="0349c29" id="0349c29"></a>許老漢。</p><a 
name="0349c30" id="0349c30"></a><p style="text-indent: 0em; margin-left: 0em"><span class="headname">　　　　又</span></p><a 
name="0350a01" id="0350a01"></a><p style="text-indent: 0em; margin-left: 0em"><span class="linehead"></span>搶奪行市。半盤棋局打開。撥草衝關。秪為難逢敵手。<a 
name="0350a02" id="0350a02"></a>碎佛祖窠窟。祛眾生械杻。振起斷橋。作大獅吼。謂是<a 
name="0350a03" id="0350a03"></a>徑山和尚。又是車溪老叟。</p><a 
name="0350a04" id="0350a04"></a><p style="margin-left: 3em"><span class="headname">南明和尚</span></p><a 
name="0350a05" id="0350a05"></a><p style="text-indent: 0em; margin-left: 0em"><span class="linehead"></span>秦溪掩室。幻翁跌足於關前。雙徑指揮。雪嶠呈鞋於<a 
name="0350a06" id="0350a06"></a>座下。明頭合暗頭。合佛祖罔措。殺人刀。活人劍。孰敢<a 
name="0350a07" id="0350a07"></a>當鋒。自非久炙巾瓶。而烏能蹈其高風耶。</p><a 
name="0350a08" id="0350a08"></a><p style="text-indent: 0em; margin-left: 0em"><span class="headname">　　　　又</span></p><a 
name="0350a09" id="0350a09"></a><p style="text-indent: 0em; margin-left: 0em"><span class="linehead"></span>這個老禿中。車溪毒不肯懸羊頭。且要賣狗肉。慣作<a 
name="0350a10" id="0350a10"></a>死馬醫。將佛慧命續。致令後昆贊毀莫及。夫。是之。謂<a 
name="0350a11" id="0350a11"></a>人天眼目。</p><a 
name="0350a12" id="0350a12"></a><p style="text-indent: 0em; margin-left: 0em"><span class="headname">　　　　又</span></p><a 
name="0350a13" id="0350a13"></a><p style="text-indent: 0em; margin-left: 0em"><span class="linehead"></span>面如月。心似鐵。直指人口。無舌黑竹篦。驀頭楔陳。葛<a 
name="0350a14" id="0350a14"></a>藤和根截。個是阿誰。車溪嫡血。</p><a 
name="0350a15" id="0350a15"></a><p style="margin-left: 3em"><span class="headname">鴛湖先師</span></p><a 
name="0350a16" id="0350a16"></a><p style="text-indent: 0em; margin-left: 0em"><span class="linehead"></span>豎法幢兮。建溪山頂。理頹綱兮。鴛水湖傍。滅正法眼<a 
name="0350a17" id="0350a17"></a>藏兮。雙徑剪邪見。稠林兮。獅岡橫拈楖栗。端坐匡床。<a 
name="0350a18" id="0350a18"></a>繼懸絲之慧命。啟末劫之津梁。且道是誰。傳臨濟正<a 
name="0350a19" id="0350a19"></a>宗三十世。普明老和尚。</p><a 
name="0350a20" id="0350a20"></a><p style="text-indent: 0em; margin-left: 0em"><span class="headname">　　　　又</span></p><a 
name="0350a21" id="0350a21"></a><p style="text-indent: 0em; margin-left: 0em"><span class="linehead"></span>這老和尚在徑山檢故紙獲得些子。便向異類中行。<a 
name="0350a22" id="0350a22"></a>披毛戴角。顛三倒四。換卻天下眼睛。金明忍俊不禁。<a 
name="0350a23" id="0350a23"></a>揭示當軒。喚侍者快燒柏子。薰伊鼻孔。何故。雪屈。雪<a 
name="0350a24" id="0350a24"></a>屈。</p><a 
name="0350a25" id="0350a25"></a><p style="text-indent: 0em; margin-left: 0em"><span class="headname">　　　　又<span class="note">(主峰上座請)</span></span></p><a 
name="0350a26" id="0350a26"></a><p style="text-indent: 0em; margin-left: 0em"><span class="linehead"></span>這個老漢。平生別無所幹。隱遁山林數十年。家風零<a 
name="0350a27" id="0350a27"></a>落從天判。禪者參尋白棒當頭按。臨濟綱宗斷。橋公<a 
name="0350a28" id="0350a28"></a>案。撞著忤逆兒拈來俱坐斷。分付主峰揭起令人看。</p><a 
name="0350a29" id="0350a29"></a><p style="margin-left: 2em"><span class="headname">自贊</span></p><a 
name="0350a30" id="0350a30"></a><p style="margin-left: 3em"><span class="headname">湖州柏山素弘理長老請</span></p><a 
name="0350b01" id="0350b01"></a><p style="text-indent: 0em; margin-left: 0em"><span class="linehead"></span>一莖草上現丈六金身。是甚麼乾屎橛。更打圓相作<a 
name="0350b02" id="0350b02"></a>女人拜。呈拳進前。拂袖退後。要相見。也大難。直饒喝<a 
name="0350b03" id="0350b03"></a>上梵天。撲下來。亦未向紫羅帳裏撒真珠。在是何面<a 
name="0350b04" id="0350b04"></a>目。問取蘭若理。</p><a 
name="0350b05" id="0350b05"></a><p style="margin-left: 3em"><span class="headname">夢堂倪請</span></p><a 
name="0350b06" id="0350b06"></a><p style="text-indent: 0em; margin-left: 0em"><span class="linehead"></span>通身沒形影。遍界絕遮藏。覿面無回互。薰風徹骨涼。<a 
name="0350b07" id="0350b07"></a>夢堂。夢堂。又安可以累兒孫。半滿偏圓乘獅象。家醜<a 
name="0350b08" id="0350b08"></a>外揚。弗弗。</p><a 
name="0350b09" id="0350b09"></a><p style="margin-left: 3em"><span class="headname">徽州璨首座請</span></p><a 
name="0350b10" id="0350b10"></a><p style="text-indent: 0em; margin-left: 0em"><span class="linehead"></span>這漢絕無打算。隨緣應度。或慈。或喜。或瞋。或怒。把爛<a 
name="0350b11" id="0350b11"></a>井索穿卻佛祖鼻孔。將折木橛擉瞎人天眼目。作大<a 
name="0350b12" id="0350b12"></a>闡提入無間獄。為甚如此。問取東巖首座。</p><a 
name="0350b13" id="0350b13"></a><p style="margin-left: 3em"><span class="headname">揚州既白旭上座請</span></p><a 
name="0350b14" id="0350b14"></a><p style="text-indent: 0em; margin-left: 0em"><span class="linehead"></span>個阿獃甚古怪。質拙性粗。心直口快。偏不入錦簪花。<a 
name="0350b15" id="0350b15"></a>且向寒爐著炭。了人天宿債。幾坐道場。累破上牢漆<a 
name="0350b16" id="0350b16"></a>桶。推倒我慢高山。扶起天封石塊。接斷橋之源。出車<a 
name="0350b17" id="0350b17"></a>溪之派。橫身不顧泥水之拖帶。魔窟虎穴之利害。直<a 
name="0350b18" id="0350b18"></a>饒胡漢。齊來管取一時捉敗。旭首座。汝既知。不須家<a 
name="0350b19" id="0350b19"></a>醜外揚。自有清風下載。</p><a 
name="0350b20" id="0350b20"></a><p style="margin-left: 3em"><span class="headname">炯西堂請</span></p><a 
name="0350b21" id="0350b21"></a><p style="text-indent: 0em; margin-left: 0em"><span class="linehead"></span>咄哉。癡老年登半百。猶不知命喫瓔珞粥。全提正令。<a 
name="0350b22" id="0350b22"></a>賺他千指龍象蹴踏。范蠡湖頭。力挽澆漓之病。這般<a 
name="0350b23" id="0350b23"></a>面目。那堪為末劫之大柄。炯西堂。切勿效伊如此之<a 
name="0350b24" id="0350b24"></a>道行。</p><a 
name="0350b25" id="0350b25"></a><p style="margin-left: 3em"><span class="headname">主峰法請</span></p><a 
name="0350b26" id="0350b26"></a><p style="text-indent: 0em; margin-left: 0em"><span class="linehead"></span>倒用橫拈。全提正令。就裏一機。不通凡聖。獨坐當軒。<a 
name="0350b27" id="0350b27"></a>更為誰。峰高聳出天涯淨。</p><a 
name="0350b28" id="0350b28"></a><p style="margin-left: 3em"><span class="headname">高峰淨名雪子上座請</span></p><a 
name="0350b29" id="0350b29"></a><p style="text-indent: 0em; margin-left: 0em"><span class="linehead"></span>耳側腮邊。眉橫睫上。不善韜藏。露出模樣。有時高高<a 
name="0350b30" id="0350b30"></a>峰頂擊響敲空。有時深深海底無風起浪。及乎金明<a 
name="0350c01" id="0350c01"></a>冷坐一十二載。惡聲遍布。幸自可憐生。豈堪更與天<a 
name="0350c02" id="0350c02"></a>下人瞻仰。莫莫。</p><a 
name="0350c03" id="0350c03"></a><p style="margin-left: 3em"><span class="headname">性侍者請</span></p><a 
name="0350c04" id="0350c04"></a><p style="text-indent: 0em; margin-left: 0em"><span class="linehead"></span>咄哉。老漢通身是病。袖裏金錘斷人性命。倒用橫拈。<a 
name="0350c05" id="0350c05"></a>維持正令。巍巍堂堂。佛也難近。為甚更有這個<span class="gaiji">[妳-女+口]<!--gaiji,,1[妳-女+口],2,3--></span>。我<a 
name="0350c06" id="0350c06"></a>住天池。及蠡水提瓶挈杖。曾親證。阿呵呵。休錯認。斷<a 
name="0350c07" id="0350c07"></a>橋水長。少室風峻。</p><a 
name="0350c08" id="0350c08"></a><p style="margin-left: 3em"><span class="headname">江西源書記請</span></p><a 
name="0350c09" id="0350c09"></a><p style="text-indent: 0em; margin-left: 0em"><span class="linehead"></span>一雙冷眼青白相半。踞坐匡床。觸事而斷。剖萬劫之<a 
name="0350c10" id="0350c10"></a>訛。定千古之案。豈容末世魔魅之胡亂。是以直指迷<a 
name="0350c11" id="0350c11"></a>途。寒光烜煥。何似秦時<span class="gaiji">[車*度]<!--gaiji,,1[車*度],2&#x2834F;,3--></span>轢。鑽呵呵。今既落丹青之<a 
name="0350c12" id="0350c12"></a>手。一任瞻之仰之。呼驢喚馬。於松岫峰頂之畔。</p><a 
name="0350c13" id="0350c13"></a><p style="margin-left: 3em"><span class="headname">琳維那請</span></p><a 
name="0350c14" id="0350c14"></a><p style="text-indent: 0em; margin-left: 0em"><span class="linehead"></span>胸中沒個字。佛手驢腳。棒頭有隻眼。醍醐毒藥。是非<a 
name="0350c15" id="0350c15"></a>不到處。千聖也難摸。琳維那。逢人切莫舉錯。</p><a 
name="0350c16" id="0350c16"></a><p style="margin-left: 3em"><span class="headname">清湛二上座請</span></p><a 
name="0350c17" id="0350c17"></a><p style="text-indent: 0em; margin-left: 0em"><span class="linehead"></span>這漢初無隱匿。全沒準的。不論親疏貴賤。相見一味<a 
name="0350c18" id="0350c18"></a>粗率。有時十字街頭。嘯月眠雲。有時孤峰頂上。喝驢<a 
name="0350c19" id="0350c19"></a>趁馬。有時搭黃衣提陳爛之綱。有時拈白棒整荒殘<a 
name="0350c20" id="0350c20"></a>之席。招佛祖怨。結人天賊。如此為人。笑破諸方。唇吻。<a 
name="0350c21" id="0350c21"></a>安可起模畫樣。作後昆之標格。清監院。湛知客。快把<a 
name="0350c22" id="0350c22"></a>付於水火之中。免得大家殃及。</p><a 
name="0350c23" id="0350c23"></a><p style="margin-left: 3em"><span class="headname">真禪人請</span></p><a 
name="0350c24" id="0350c24"></a><p style="text-indent: 0em; margin-left: 0em"><span class="linehead"></span>臨濟一隻箭。斷橋一口劍。袖手不善藏。端坐露方便。<a 
name="0350c25" id="0350c25"></a>露方便。白日青天轟閃電。八萬四千摩尼珠。撒向閻<a 
name="0350c26" id="0350c26"></a>浮見不見。</p><a 
name="0350c27" id="0350c27"></a><p style="margin-left: 3em"><span class="headname">慧侍司請遊山</span></p><a 
name="0350c28" id="0350c28"></a><p style="text-indent: 0em; margin-left: 0em"><span class="linehead"></span>千年松下有茯苓。堆蘚石邊有毒貨。老僧既到此。不<a 
name="0350c29" id="0350c29"></a>妨與說破。將謂目視雲霄。翹足而墮。殊不知。澗水響<a 
name="0350c30" id="0350c30"></a>潺湲。兩腿酸如醋。咄。一片白雲又飛過。快拿拄杖子<a 
name="0351a01" id="0351a01"></a>來。莫要坐此。賺他描摸青天箬帽大。</p><a 
name="0351a02" id="0351a02"></a><p style="margin-left: 3em"><span class="headname">圓監院請</span></p><a 
name="0351a03" id="0351a03"></a><p style="text-indent: 0em; margin-left: 0em"><span class="linehead"></span>看你這個臉嘴。宜乎貶於隱川之上。負钁披蓑。栽田<a 
name="0351a04" id="0351a04"></a>博飯。示耕室得一種生機。掛笠軒。有無窮趣向。咄。但<a 
name="0351a05" id="0351a05"></a>肯歇心。同話會不堪賞處也堪賞。</p><a 
name="0351a06" id="0351a06"></a><p style="margin-left: 3em"><span class="headname">項牧公居士請<span class="note">(康熙甲辰元旦)</span></span></p><a 
name="0351a07" id="0351a07"></a><p style="text-indent: 0em; margin-left: 0em"><span class="linehead"></span>眉罅突雙睛。鼻端垂兩孔。剛拈楖栗杖。聖凡俱罔措。<a 
name="0351a08" id="0351a08"></a>謂是介菴鏡裏求形。謂非介菴水中撈月。唯牧道人<a 
name="0351a09" id="0351a09"></a>乃知源核。無限春風吹八極。一輪新日上孤峰。咄。</p><a 
name="0351a10" id="0351a10"></a><p style="margin-left: 3em"><span class="headname">廬山中峰湧蓮鐵輪法孫請</span></p><a 
name="0351a11" id="0351a11"></a><p style="text-indent: 0em; margin-left: 0em"><span class="linehead"></span>描不成。畫不就。更說甚麼頂門眼。正肘後。符靈若是<a 
name="0351a12" id="0351a12"></a>跨灶。兒孫定不外揚家醜。呵呵。秋月隱川曾命事。春<a 
name="0351a13" id="0351a13"></a>風又欲上匡廬。</p><a 
name="0351a14" id="0351a14"></a><p style="margin-left: 3em"><span class="headname">楚黃石丈法孫請</span></p><a 
name="0351a15" id="0351a15"></a><p style="text-indent: 0em; margin-left: 0em"><span class="linehead"></span>文殊三處度夏。老僧三處過冬。道同迦葉。擬擯道別。<a 
name="0351a16" id="0351a16"></a>石孫請訣。面目甚分明。當陽難掩拙。為汝遠來隨侍。<a 
name="0351a17" id="0351a17"></a>安可與之饒舌。咄。棒頭滴滴是鮮血。</p><a 
name="0351a18" id="0351a18"></a><p style="margin-left: 3em"><span class="headname">溫州靈峰法孫請</span></p><a 
name="0351a19" id="0351a19"></a><p style="text-indent: 0em; margin-left: 0em"><span class="linehead"></span>心潔勝月。骨硬過鐵。這個阿獃佛祖。罔測年來。老大<a 
name="0351a20" id="0351a20"></a>不善藏。又累兒孫揚醜拙。且道是何面目。咄咄。</p><a 
name="0351a21" id="0351a21"></a><p style="margin-left: 3em"><span class="headname">金明監院請</span></p><a 
name="0351a22" id="0351a22"></a><p style="text-indent: 0em; margin-left: 0em"><span class="linehead"></span>世尊說法四十九。不曾說一字。矢上加尖。金明出世<a 
name="0351a23" id="0351a23"></a>四十九。唯袖手兀坐。加尖矢上。若以語默動靜。邈摸<a 
name="0351a24" id="0351a24"></a>其行。儀何啻天壤哉。汝不我欺。皆當作佛。</p><a 
name="0351a25" id="0351a25"></a><p style="margin-left: 3em"><span class="headname">隱川監院請</span></p><a 
name="0351a26" id="0351a26"></a><p style="text-indent: 0em; margin-left: 0em"><span class="linehead"></span>這老禿奴。終日哆哆<span class="gaiji">&#x555D;<!--gaiji,,1[口*和],2&#x555D;,3--></span><span class="gaiji">&#x555D;<!--gaiji,,1[口*和],2&#x555D;,3--></span>。胸中一字也無。不特他人。<a 
name="0351a27" id="0351a27"></a>不識自<span class="corr" title='[巳&gt;己]'>己</span>。不知者乎。钁頭邊相逢。鈍置不論。是佛。是<a 
name="0351a28" id="0351a28"></a>魔。更使問法。問道。安可與之。如何。若何。居常雖無侍<a 
name="0351a29" id="0351a29"></a>者眷屬。匝地寧有親疏針劄。不入匙。挑不上。卻向無<a 
name="0351a30" id="0351a30"></a>措足處。婆娑與麼不與麼。且道是。毒藥醍醐若也道。<a 
name="0351b01" id="0351b01"></a>得。猶在半途。其或未然。破沙盆也要人扶。隱川一陣<a 
name="0351b02" id="0351b02"></a>清風起。黃葉飄飄不較多。速禮三拜。呵呵。</p><a 
name="0351b03" id="0351b03"></a><p style="margin-left: 3em"><span class="headname">覺禪人請</span></p><a 
name="0351b04" id="0351b04"></a><p style="text-indent: 0em; margin-left: 0em"><span class="linehead"></span>驅耕夫。牛揚良馬鞭。便恁麼去。且見一邊不恁麼去。<a 
name="0351b05" id="0351b05"></a>猶隔三千。畢竟如何乞我一文錢。</p><a 
name="0351b06" id="0351b06"></a><p style="margin-left: 3em"><span class="headname">如侍者請</span></p><a 
name="0351b07" id="0351b07"></a><p style="text-indent: 0em; margin-left: 0em"><span class="linehead"></span>這個滯貨。賺斷主顧。不落聖凡。端坐冷舖。笑倒諸方。<a 
name="0351b08" id="0351b08"></a>欲隱彌露。倘遇其人。定然勿肯放過。咄。</p><a 
name="0351b09" id="0351b09"></a><p style="margin-left: 3em"><span class="headname">明心戒庵主請</span></p><a 
name="0351b10" id="0351b10"></a><p style="text-indent: 0em; margin-left: 0em"><span class="linehead"></span>咄哉。這老漢。肘後懸符。眉間掛劍。是聖是凡。一刀兩<a 
name="0351b11" id="0351b11"></a>段。卻來鴛水之旁。示大悲心。隨類化現。還有知恩者<a 
name="0351b12" id="0351b12"></a>麼。鶉衣披起。坐木榻。白拂橫拈為阿誰。看看。</p><a 
name="0351b13" id="0351b13"></a><p style="margin-left: 3em"><span class="headname">三塔主峰長老請</span></p><a 
name="0351b14" id="0351b14"></a><p style="text-indent: 0em; margin-left: 0em"><span class="linehead"></span>癸巳寫我形。丙午重乞贊。屈指十四年。看來都不像。<a 
name="0351b15" id="0351b15"></a>自<span class="corr" title='[巳&gt;己]'>己</span>尚不識。云何為人樣。呵呵。今且坐三塔起廢席。<a 
name="0351b16" id="0351b16"></a>于兵燹場中整頹綱。于馬糞堆裏。不論是佛。是魔。殺<a 
name="0351b17" id="0351b17"></a>人不眨眼。將軍也須倒退萬里。何故。自從胡亂後。三<a 
name="0351b18" id="0351b18"></a>十載不少鹽醬。</p><a 
name="0351b19" id="0351b19"></a><p style="margin-left: 3em"><span class="headname">先福別傳長老請</span></p><a 
name="0351b20" id="0351b20"></a><p style="text-indent: 0em; margin-left: 0em"><span class="linehead"></span>老白拈人叵測。面目甚分明。睹伊沒影跡隱顯。以時。<a 
name="0351b21" id="0351b21"></a>喜怒不一。駕斷橋而橫亙宇宙。摠教度驢度馬。灑鴛<a 
name="0351b22" id="0351b22"></a>水而瀰潤乾坤。畢竟成苗成實。惟別書記。具那隻眼。<a 
name="0351b23" id="0351b23"></a>知我之律。請題供養。乃示之云。何必。</p><a 
name="0351b24" id="0351b24"></a><a 
name="0351b25" id="0351b25"></a><a 
name="0351b26" id="0351b26"></a><a 
name="0351b27" id="0351b27"></a><a 
name="0351b28" id="0351b28"></a><a 
name="0351b29" id="0351b29"></a><a 
name="0351b30" id="0351b30"></a><a 
name="0351c01" id="0351c01"></a><p style="margin-left: 3em"><span class="headname">易贊</span></p><a 
name="0351c02" id="0351c02"></a><p style="text-indent: 0em; margin-left: 0em"><span class="linehead"></span>大哉。古羲初無言說。肇開混蒙。惟此一截。畫破太虛。<a 
name="0351c03" id="0351c03"></a>七花八裂。消息既露。是誰甄別文王。周公。孔子。三人<a 
name="0351c04" id="0351c04"></a>證龜成鱉。</p><a 
name="0351c05" id="0351c05"></a><p style="margin-left: 3em"><span class="headname">題陸欽華居士行樂<span class="note">(法名真和)</span></span></p><a 
name="0351c06" id="0351c06"></a><p style="text-indent: 0em; margin-left: 0em"><span class="linehead"></span>探玄探妙。猶非究竟。入佛入魔。亦非分外。擬欲徹法<a 
name="0351c07" id="0351c07"></a>源底。更須向萬仞崖頭。撒手一回。通身白汗。始得慶<a 
name="0351c08" id="0351c08"></a>快。切莫坐在山窮水盡處。賺他攜籃負钁。採得靈芝。<a 
name="0351c09" id="0351c09"></a>自為足矣。咄。個是阿誰。</p><a 
name="0351c10" id="0351c10"></a><p style="margin-left: 3em"><span class="headname">題項別駕小像</span></p><a 
name="0351c11" id="0351c11"></a><p style="text-indent: 0em; margin-left: 0em"><span class="linehead"></span>裴休請黃檗安名。長髭求石頭點眼。今日牧公乞金<a 
name="0351c12" id="0351c12"></a>明題像。這三個漢。不論是緇是素。好與三十拄杖。何<a 
name="0351c13" id="0351c13"></a>故<span class="gaiji">[妳-女+口]<!--gaiji,,1[妳-女+口],2,3--></span>松下。石邊橋流水響。</p><a 
name="0351c14" id="0351c14"></a><p style="margin-left: 3em"><span class="headname">題錢子無居士小像</span></p><a 
name="0351c15" id="0351c15"></a><p style="text-indent: 0em; margin-left: 0em"><span class="linehead"></span>身披衣。頭頂笠。手攜笻。腳踏屐。昔人行處不能藏。卻<a 
name="0351c16" id="0351c16"></a>把春波漫陶澤。相看更問。擬何之四事。分明為君擲。<a 
name="0351c17" id="0351c17"></a>咄。</p><a 
name="0351c18" id="0351c18"></a><p style="margin-left: 3em"><span class="headname">題淵若師小像<span class="note">(獨炤堂請)</span></span></p><a 
name="0351c19" id="0351c19"></a><p style="text-indent: 0em; margin-left: 0em"><span class="linehead"></span>神清眼活髮冰霜。齒密耳聰貌古蒼。持木患坐石床。<a 
name="0351c20" id="0351c20"></a>此是九九翁之行藏。吾欲贊之言辭荒願師溫飽獨<a 
name="0351c21" id="0351c21"></a>炤堂。還將散步於篔簹。</p><a 
name="0351c22" id="0351c22"></a><p style="margin-left: 3em"><span class="headname">題張道生居士像</span></p><a 
name="0351c23" id="0351c23"></a><p style="text-indent: 0em; margin-left: 0em"><span class="linehead"></span>從來不相識。纔見便禮拜。視之信有餘。聽之情未解。<a 
name="0351c24" id="0351c24"></a>白白一臉鬍黑黑。雙睛帶遽。坐擬思誰。張公喫酒。李<a 
name="0351c25" id="0351c25"></a>公醉。咄。試問。道生居士李公是何面目。與人緣而無<a 
name="0351c26" id="0351c26"></a>礙。</p><a 
name="0351c27" id="0351c27"></a><p style="margin-left: 3em"><span class="headname">柏山素弘理長老像<span class="note">(寶如法孫請)</span></span></p><a 
name="0351c28" id="0351c28"></a><p style="text-indent: 0em; margin-left: 0em"><span class="linehead"></span>這風顛漢。慣捋虎鬚。誰知我正法眼。向這瞎驢邊滅<a 
name="0351c29" id="0351c29"></a>卻。柏山峰頂。呵佛罵祖。坐斷天下人舌頭。山東寶孫。<a 
name="0351c30" id="0351c30"></a>請歸法源供養。不是好心。將刀斧斫不開底面目揭。<a 
name="0352a01" id="0352a01"></a>示大眾還見麼。切莫覷著。覷著則瞎。咄。</p><a 
name="0352a02" id="0352a02"></a><p style="text-indent: 0em; margin-left: 0em"><span class="headname">　　　　又<span class="note">(身雲法孫請)</span></span></p><a 
name="0352a03" id="0352a03"></a><p style="text-indent: 0em; margin-left: 0em"><span class="linehead"></span>一莖種草親為記。<span class="gaiji">&#x8382;<!--gaiji,,1[卄/別],2&#x8382;,3--></span>蘭若芬香。柏山結果。將父子不<a 
name="0352a04" id="0352a04"></a>傳之妙。死貓頭扶起破沙盆。能縱能奪。能殺能活。夫<a 
name="0352a05" id="0352a05"></a>是之謂行解相應。名之曰。祖今身孫慇懃請贊。其師<a 
name="0352a06" id="0352a06"></a>朽不知。伊何劫中結此冤家。又殃及祖禰也。呵呵。</p><a 
name="0352a07" id="0352a07"></a><a 
name="0352a08" id="0352a08"></a><a 
name="0352a09" id="0352a09"></a><a 
name="0352a10" id="0352a10"></a><a 
name="0352a11" id="0352a11"></a><p style="margin-left: 2em"><span class="headname">法語</span></p><a 
name="0352a12" id="0352a12"></a><p style="margin-left: 3em"><span class="headname">授素弘理上座</span></p><a 
name="0352a13" id="0352a13"></a><p style="text-indent: 0em; margin-left: 0em"><span class="linehead"></span>達摩西來。不立文字。惟以直指人心見性成佛。可大<a 
name="0352a14" id="0352a14"></a>師斷臂安心。盧行者黃梅踏碓。以至臨濟喫三頓痛。<a 
name="0352a15" id="0352a15"></a>棒棒下兒孫焉用文字耶。<span class="corr" title='[巳&gt;己]'>己</span>丑春。有舊識理上座。參<a 
name="0352a16" id="0352a16"></a>予金明刻究此事。眉毛撕結<span class="corr" title='[巳&gt;已]'>已</span>數載矣。今辭去。乞予<a 
name="0352a17" id="0352a17"></a>數語。正所謂。不是冤家不聚頭耳。偈曰。直指本無說。<a 
name="0352a18" id="0352a18"></a>無說說直指。今付直指時。直指直指旨。</p><a 
name="0352a19" id="0352a19"></a><p style="margin-left: 3em"><span class="headname">與祐上座<span class="note">(今名真倪)</span></span></p><a 
name="0352a20" id="0352a20"></a><p style="text-indent: 0em; margin-left: 0em"><span class="linehead"></span>欲識佛性義。當觀時節因緣。今病僧出山。住個破院。<a 
name="0352a21" id="0352a21"></a>秪為普明先師有未了底公案。所以與他了卻。不意<a 
name="0352a22" id="0352a22"></a>有個祐上座。撞入金明。覷見轉轉不能了也。且道作<a 
name="0352a23" id="0352a23"></a>麼生了。偈曰。妙道本無傳。無傳真妙道。無傳今亦傳。<a 
name="0352a24" id="0352a24"></a>無道道亦道。</p><a 
name="0352a25" id="0352a25"></a><p style="margin-left: 3em"><span class="headname">示啟上座</span></p><a 
name="0352a26" id="0352a26"></a><p style="text-indent: 0em; margin-left: 0em"><span class="linehead"></span>達磨西來。唯直指教外別傳。不立文字。以度眾生。若<a 
name="0352a27" id="0352a27"></a>假異方便接人祖道。安有今日哉。嗟夫。近世有稱宗<a 
name="0352a28" id="0352a28"></a>屬者。衒耀見聞。鮮務正行。斯皆由識見不超宗眼。不<a 
name="0352a29" id="0352a29"></a>正致令。識者笑徒自欺耳。故佛鑑云。若有一物所好。<a 
name="0352a30" id="0352a30"></a>則被外物賊矣。蓋吾禪家。貴乎眼目正當。唯露些子。<a 
name="0352b01" id="0352b01"></a>如石火電光。如金剛王寶劍。如踞地獅子。令人湊泊<a 
name="0352b02" id="0352b02"></a>不得。除非知有。莫能知之。若能如是。綿密操履。無絲<a 
name="0352b03" id="0352b03"></a>毫透漏。方可拈頭作尾。拈尾作頭。不妨孤峰絕頂。十<a 
name="0352b04" id="0352b04"></a>字街頭。十字街頭。孤峰絕頂。驅耕夫之牛。奪饑人之<a 
name="0352b05" id="0352b05"></a>食矣。如皋啟上座。參諸方有年茲。中夏參山僧於金<a 
name="0352b06" id="0352b06"></a>明丈室。咨決大事及禪。暇尚有餘。習未盡終。累大德。<a 
name="0352b07" id="0352b07"></a>山僧。常呵斥之。一日翻然覺。躍然起。再拜余前乞示<a 
name="0352b08" id="0352b08"></a>名字。遂名之曰。真啟字。之曰。天巖意望。其卓出情量。<a 
name="0352b09" id="0352b09"></a>迥脫蓋纏。則不孤負一生行腳也。切囑。切囑。</p><a 
name="0352b10" id="0352b10"></a><p style="margin-left: 3em"><span class="headname">示文上座</span></p><a 
name="0352b11" id="0352b11"></a><p style="text-indent: 0em; margin-left: 0em"><span class="linehead"></span>自古迄今這一著子。明如杲日。寬若太虛。無絲毫隱<a 
name="0352b12" id="0352b12"></a>蔽。纔涉思惟。則白雲萬里。所以二祖得之。不往西天。<a 
name="0352b13" id="0352b13"></a>玄沙得之。不出嶺。德山得之。見僧便棒。臨濟得之。見<a 
name="0352b14" id="0352b14"></a>僧便喝。吾普明老人得之。孤峻二三十年。顛三倒四。<a 
name="0352b15" id="0352b15"></a>而時人莫測。山僧親遭毒手。得來今十載矣。然無一<a 
name="0352b16" id="0352b16"></a>日不挂肝嘗膽也。且道。山僧為甚麼事。思之。思之。</p><a 
name="0352b17" id="0352b17"></a><p style="margin-left: 3em"><span class="headname">示敏上座</span></p><a 
name="0352b18" id="0352b18"></a><p style="text-indent: 0em; margin-left: 0em"><span class="linehead"></span>欲明恁麼事。須是恁麼人。若是恁麼人。何愁恁麼事。<a 
name="0352b19" id="0352b19"></a>昔臨濟大師。建立四料。揀四賓。主四照用。三玄三要<a 
name="0352b20" id="0352b20"></a>等。令人一一明了。一一透脫。方能得自由分。可以自<a 
name="0352b21" id="0352b21"></a>利利他。隨處作主。遇緣即宗。如獅子遊行不求伴侶。<a 
name="0352b22" id="0352b22"></a>壯士展臂不借他力。淮安敏上座。不遠千里參侍山<a 
name="0352b23" id="0352b23"></a>僧<span class="corr" title='[巳&gt;已]'>已</span>半載矣。今辭去。且要山僧鼓粥飯。氣山僧。有時<a 
name="0352b24" id="0352b24"></a>恁麼。有時不恁麼。有時不恁麼中卻恁麼。有時恁麼<a 
name="0352b25" id="0352b25"></a>中卻不恁麼。汝可知之。更有一句。他日為汝說破。</p><a 
name="0352b26" id="0352b26"></a><p style="margin-left: 3em"><span class="headname">示智上座</span></p><a 
name="0352b27" id="0352b27"></a><p style="text-indent: 0em; margin-left: 0em"><span class="linehead"></span>諸佛出世。祖師西來。為渡迷津。直指人人本有。不從<a 
name="0352b28" id="0352b28"></a>外得。亦無一法可傳授於人。若謂有法可傳授。是外<a 
name="0352b29" id="0352b29"></a>道法。非正法也。所以古德云。若以實法繫綴人。土亦<a 
name="0352b30" id="0352b30"></a>消不得。山僧這裏與先聖不別。亦無實法與人。亦無。<a 
name="0352c01" id="0352c01"></a>迷津可渡。且道佛祖既無法與人。將甚麼為直指渡<a 
name="0352c02" id="0352c02"></a>迷津耶。咄。癡子面前切莫說夢。</p><a 
name="0352c03" id="0352c03"></a><p style="margin-left: 3em"><span class="headname">示豐上座</span></p><a 
name="0352c04" id="0352c04"></a><p style="text-indent: 0em; margin-left: 0em"><span class="linehead"></span>末法垂秋。古風掃地。余嘗思老趙州之遺蹤。自住金<a 
name="0352c05" id="0352c05"></a>明十載。孤冷時流驗盡茲。祖巖上座。維揚人也有志<a 
name="0352c06" id="0352c06"></a>於道。前歲八月至。雖參諸方有年。尚未肯休歇。余時<a 
name="0352c07" id="0352c07"></a>扣叱之。忽一日。呈行腳稿。余目之曰。你到處有許多<a 
name="0352c08" id="0352c08"></a>絡索。因甚到這裏一點也無。答云。不須錦上鋪花。余<a 
name="0352c09" id="0352c09"></a>云。漏逗。漏逗。渠即禮拜。余喜其老成。遂書偈曰。獅子<a 
name="0352c10" id="0352c10"></a>叢中驗克家。生擒活捉絕周遮。末梢一句無多喝。慧<a 
name="0352c11" id="0352c11"></a>命懸懸露爪牙。</p><a 
name="0352c12" id="0352c12"></a><p style="margin-left: 3em"><span class="headname">徽州汪朝奉子瑜乞示</span></p><a 
name="0352c13" id="0352c13"></a><p style="text-indent: 0em; margin-left: 0em"><span class="linehead"></span>甲午秋。山僧過峽石田。道耕齋頭古上座。率子瑜汪<a 
name="0352c14" id="0352c14"></a>居士參請。堅志苦心備。呈所解乞示法語。山僧迫不<a 
name="0352c15" id="0352c15"></a>得<span class="corr" title='[巳&gt;已]'>已</span>。為汝葛藤一上。夫參禪要訣貴在猛捷。大丈夫<a 
name="0352c16" id="0352c16"></a>若於此事信得及。認得真。一刀兩斷。千了百當。那有<a 
name="0352c17" id="0352c17"></a>許多禪道佛法商量。今日三。明日四。依依稀稀。若信<a 
name="0352c18" id="0352c18"></a>若不信。總為戲論。何能得自由分。先聖一切語言。皆<a 
name="0352c19" id="0352c19"></a>藥病相治。豈有實法與人耶。如云。即心即佛。非心非<a 
name="0352c20" id="0352c20"></a>佛。不是心。不是佛。不是物。又云。有時教伊揚眉瞬目。<a 
name="0352c21" id="0352c21"></a>有時不教伊揚眉瞬目。有時揚眉瞬目者是有時揚<a 
name="0352c22" id="0352c22"></a>眉瞬目者。不是。且道。他意在於何。無過為人。抽釘楔<a 
name="0352c23" id="0352c23"></a>解粘縛也。子瑜居士留心此道二三十年不為。於般<a 
name="0352c24" id="0352c24"></a>若無緣。但當時被邪魔中毒。深遠一時。卒未能撇得<a 
name="0352c25" id="0352c25"></a>閨閣中物耳。卻把種種纏縛二境所牽。打作兩橛。不<a 
name="0352c26" id="0352c26"></a>能了斷。較之鹵莽。承當實雲泥矣。然亦不得死。執影<a 
name="0352c27" id="0352c27"></a>子絡索。自苦山僧。要居士將從前所有之物。盡情撇<a 
name="0352c28" id="0352c28"></a>下。冷地裏看看。是個什麼意旨。若了得去。那怕甕中<a 
name="0352c29" id="0352c29"></a>走鱉。果得自由田地。山僧為汝助喜。何如。</p><a 
name="0352c30" id="0352c30"></a><p style="margin-left: 3em"><span class="headname">與施約菴居士</span></p><a 
name="0353a01" id="0353a01"></a><p style="text-indent: 0em; margin-left: 0em"><span class="linehead"></span>余與居士機契。夙昔因緣而患祖道之微。力挽真風<a 
name="0353a02" id="0353a02"></a>一十四載。此實乘願再來。非同小遇。時義不容隱。特<a 
name="0353a03" id="0353a03"></a>授以老人杖子。為末法宗眼。偈曰。傑出古人風。昂然<a 
name="0353a04" id="0353a04"></a>勢莫窮。本無言語道。縱奪為流通。</p><a 
name="0353a05" id="0353a05"></a><p style="margin-left: 3em"><span class="headname">師見元卓日持經咒拈示</span></p><a 
name="0353a06" id="0353a06"></a><p style="text-indent: 0em; margin-left: 0em"><span class="linehead"></span>看經須透旨。持咒要明心。咒心不明故。日持總無益。<a 
name="0353a07" id="0353a07"></a>經旨不透故。縱看亦枉然。經旨果能透。牛皮也須穿。<a 
name="0353a08" id="0353a08"></a>咒心豁爾明。雲山別一天。不見道海底。泥牛啣月走。<a 
name="0353a09" id="0353a09"></a>品前石虎抱兒眠。鐵蛇鑽入金剛眼。崑崙騎象鷺鷥<a 
name="0353a10" id="0353a10"></a>牽。若也會得其中句。能縱能奪。能殺能活。好喫老僧。<a 
name="0353a11" id="0353a11"></a>一日三頓拳。不然逗到臘月三十日。閻羅老子與汝<a 
name="0353a12" id="0353a12"></a>打算飯錢。莫道不言。</p><a 
name="0353a13" id="0353a13"></a><p style="margin-left: 3em"><span class="headname">示禪人</span></p><a 
name="0353a14" id="0353a14"></a><p style="text-indent: 0em; margin-left: 0em"><span class="linehead"></span>一度相看一度了。法法頭頭勿草草。弔月吟松我不<a 
name="0353a15" id="0353a15"></a>能。拋綸擲釣何可曉。自知沒用日閒閒。那管諸方▆<a 
name="0353a16" id="0353a16"></a>浩浩。禪人若肯伴寂寥。佛法身心俱靠倒。俱靠倒。珊<a 
name="0353a17" id="0353a17"></a>瑚枝上目杲杲。</p><a 
name="0353a18" id="0353a18"></a><a 
name="0353a19" id="0353a19"></a><a 
name="0353a20" id="0353a20"></a><a 
name="0353a21" id="0353a21"></a><p style="margin-left: 2em"><span class="headname">書問</span></p><a 
name="0353a22" id="0353a22"></a><p style="margin-left: 3em"><span class="headname">與葵石朱郡伯</span></p><a 
name="0353a23" id="0353a23"></a><p style="text-indent: 0em; margin-left: 0em"><span class="linehead"></span>昨承過晤。惓惓為道。貧衲不勝欣躍。向曹秋嶽居士。<a 
name="0353a24" id="0353a24"></a>屢頌老居士大有根器。要貧衲與居士。眉毛撕結。究<a 
name="0353a25" id="0353a25"></a>明箇事。為法門之柱石。貧衲素蓄於懷。昨得詢及工<a 
name="0353a26" id="0353a26"></a>夫。承備述留心。乃云。無門可入。貧衲云。喚什麼作門。<a 
name="0353a27" id="0353a27"></a>居士於此悟得。便是入門處。更無異路。又聞日課經<a 
name="0353a28" id="0353a28"></a>咒。及諸務作障。若以貧衲觀。老居士根器不凡。固當<a 
name="0353a29" id="0353a29"></a>直捷提持。猶如金剛王寶劍。一切斬斷。自能隨處解<a 
name="0353a30" id="0353a30"></a>脫。何有一物為障哉。且喜近聞有人與居士盤桓。甚<a 
name="0353b01" id="0353b01"></a>善。但不宜泥於文字。增益解路。閉塞悟門。必須屏絕<a 
name="0353b02" id="0353b02"></a>塵緣。看即今自<span class="corr" title='[巳&gt;己]'>己</span>安身立命處。念茲在茲。久久純熟。<a 
name="0353b03" id="0353b03"></a>忽然<span class="gaiji">[囗@力]<!--gaiji,,1[囗@力],2&#x361E;,3--></span>地一聲。得大自由。得大安樂。為近世士大夫<a 
name="0353b04" id="0353b04"></a>之光明幢。是貧衲之所願耳。</p><a 
name="0353b05" id="0353b05"></a><p style="margin-left: 3em"><span class="headname">與福建普明思達監院</span></p><a 
name="0353b06" id="0353b06"></a><p style="text-indent: 0em; margin-left: 0em"><span class="linehead"></span>禪流沿習。時風不古。老朽痛念於斯。因病體。深愧不<a 
name="0353b07" id="0353b07"></a>能還山。然無一日不在紫雲峰頂也。每懷吾姪。苦守<a 
name="0353b08" id="0353b08"></a>多年。真見歲寒松柏。設若獅蟲魔種。不顧先聖遺範。<a 
name="0353b09" id="0353b09"></a>竟將常住物為<span class="corr" title='[巳&gt;己]'>己</span>有。早變了也去。冬得吾素穎上座。<a 
name="0353b10" id="0353b10"></a>歸細述顛。未益見。吾姪堅操苦行。自不被邪魅所惑。<a 
name="0353b11" id="0353b11"></a>耳老朽。本欲還山與諸姪相商個事。奈有常住脩造。<a 
name="0353b12" id="0353b12"></a>卒未遂願。特命素上座主之萬祈。吾姪痛念祖父。道<a 
name="0353b13" id="0353b13"></a>場更為輔弼。成就法窟。永護主持法門。忠孝盡始盡<a 
name="0353b14" id="0353b14"></a>終。而吾姪斷斷乎不可離此山也。切囑切囑。外祖衣<a 
name="0353b15" id="0353b15"></a>一頂。汝師所遺。前歲。秀雲送至金明。老朽意俟。一人<a 
name="0353b16" id="0353b16"></a>杳絕影響。今與素上座帶歸普明供養。不致匪人竊<a 
name="0353b17" id="0353b17"></a>負矣。其藏經。語錄板。時當揀點。不令散失。山門幸甚。<a 
name="0353b18" id="0353b18"></a>餘不盡言。</p><a 
name="0353b19" id="0353b19"></a><p style="margin-left: 3em"><span class="headname">與一和尚</span></p><a 
name="0353b20" id="0353b20"></a><p style="text-indent: 0em; margin-left: 0em"><span class="linehead"></span><span class="corr" title='[巳&gt;己]'>己</span>亥十月廿一日。妙峰到金明。知吾先師道場。實賴<a 
name="0353b21" id="0353b21"></a>思達姪苦守以俟。吾弟兄入山之切。近來想。其歲久<a 
name="0353b22" id="0353b22"></a>情疲。乃有傍觀之隙。又得吾妙峰。聞之頓起悲痛之<a 
name="0353b23" id="0353b23"></a>思。不辭數千里險崖之峻。又至陡門。遭擄罄劫。雖則<a 
name="0353b24" id="0353b24"></a>赤體歸家。喜其恬然。絕無難色。可謂法門忠孝。良有<a 
name="0353b25" id="0353b25"></a>以也。然某極欲過嶺。奈諸病絆身。不克遂願。惟望吾<a 
name="0353b26" id="0353b26"></a>師弟不吝慈悲。為法道故。非惟與先師法席重光。亦<a 
name="0353b27" id="0353b27"></a>俾妙峰一番苦心。及閩中諸姪有賴矣。某稽首。江干<a 
name="0353b28" id="0353b28"></a>臨風。把臂為贐耳。</p><a 
name="0353b29" id="0353b29"></a><p style="margin-left: 3em"><span class="headname">與項牧公別駕<span class="note">(法名真本)</span></span></p><a 
name="0353b30" id="0353b30"></a><p style="text-indent: 0em; margin-left: 0em"><span class="linehead"></span>昨談。有公案未透。過在胸次有物。快將萬緣放下。與<a 
name="0353c01" id="0353c01"></a>朽盤桓。嚼鐵丸。飲洋銅過日子。其鐵酸餡。金剛圈。栗<a 
name="0353c02" id="0353c02"></a>棘蓬。無不百雜碎矣。何更許他囫圇吞個棗耶。但辦<a 
name="0353c03" id="0353c03"></a>肯心。必不相賺。無慮無慮。</p><a 
name="0353c04" id="0353c04"></a><p style="text-indent: 0em; margin-left: 0em"><span class="headname">　　　　又</span></p><a 
name="0353c05" id="0353c05"></a><p style="text-indent: 0em; margin-left: 0em"><span class="linehead"></span>佛祖之道。誠非細事。真大丈夫方能擔荷也。觀居士<a 
name="0353c06" id="0353c06"></a>為道殷勤。不棄寂寥。常至蠡湖。刻究此事。可謂智過<a 
name="0353c07" id="0353c07"></a>諸方矣。前日因緣。你居士近日何如病朽。昨遣侍者<a 
name="0353c08" id="0353c08"></a>來看。為甚你居士不在家中。速道速道。</p><a 
name="0353c09" id="0353c09"></a><p style="margin-left: 3em"><span class="headname">復田道耕居士病中</span></p><a 
name="0353c10" id="0353c10"></a><p style="text-indent: 0em; margin-left: 0em"><span class="linehead"></span>維摩居士以疾而臥。五祖以瘧喻示人。不意居士又<a 
name="0353c11" id="0353c11"></a>落此圈<span class="corr" title='[[示*貴]&gt;闠]'>闠</span>也。適讀來翰。以知足。力未佳。望當更宜珍<a 
name="0353c12" id="0353c12"></a>惜。為法自愛。病中十詠。閱之頗佳。亦可消遣耳。承惠。<a 
name="0353c13" id="0353c13"></a>謝謝。</p><a 
name="0353c14" id="0353c14"></a><p style="margin-left: 3em"><span class="headname">復周蓮齋<span class="note">(法名真潔)</span></span></p><a 
name="0353c15" id="0353c15"></a><p style="text-indent: 0em; margin-left: 0em"><span class="linehead"></span>節讀來教。<span class="corr" title='[巳&gt;已]'>已</span>知為道殷殷。所和蜜蜂頌頗佳。中有不<a 
name="0353c16" id="0353c16"></a>到處。過在錯用心耳。如教有云。昨蒙和尚以本分事<a 
name="0353c17" id="0353c17"></a>錐劄。奈某雖究心有年。日在影響裏。未能<span class="gaiji">[囗@力]<!--gaiji,,1[囗@力],2&#x361E;,3--></span>地一聲。<a 
name="0353c18" id="0353c18"></a>所以極力欲道。道不著之語深見。居士虛心請益。然<a 
name="0353c19" id="0353c19"></a>貧衲不欲與改正者。正要居士用一番真實苦心。參<a 
name="0353c20" id="0353c20"></a>究那個蜂子。忽得一劄。冷汗通身。自知痛癢。徹頭徹<a 
name="0353c21" id="0353c21"></a>尾。豈不慶快平生也哉。</p>
<hr>【經文資訊】嘉興藏第 29 冊 No. B233 介菴進禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index11dd.html?index=J29nB233" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB233_007 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
</html>
