<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J10nA158_004 by HTTrack Website Copier/3.x [XR&CO'2008], Tue, 03 Jun 2014 00:08:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga998b-2.gif?utmac=MO-30696269-4&amp;utmn=359498508&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ10&amp;utmp=%2Fmobile%2Findex.php%3Findex%3DJ10nA158_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index11b6.html?index=J10nA158_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第10冊<br/>No.A158 密雲禪師語錄 (12卷)<br/>【明 圓悟說　如瑩等編】<br/>第 4 卷</p>
	<a href="indexd2d9.html?index=J10nA158_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J10">
<div class="root" id="A158" sutra_name="密雲禪師語錄" sutra_juan="[卷4]">　
<a 
name="0022a01" id="0022a01"></a><p><span class="juanname">密雲禪師語錄卷第四</span></p><a 
name="0022a02" id="0022a02"></a><p style="margin-left: 4em"><span class="byline">嗣法門人通容編</span></p><a 
name="0022a03" id="0022a03"></a><p style="margin-left: 2em"><span class="headname">上堂開示</span></p><a 
name="0022a04" id="0022a04"></a><p style="text-indent: 0em; margin-left: 0em"><span class="linehead"></span>眾請上堂開示師云適來昏黑時侍者道大眾俱要<a 
name="0022a05" id="0022a05"></a>和尚開示做工夫請和尚上堂老僧遂急索出來未<a 
name="0022a06" id="0022a06"></a>曾思量得怎麼樣開示好老僧若開示你即與你剜<a 
name="0022a07" id="0022a07"></a>肉作瘡引你思量分別設便休去爭柰你卻不了只<a 
name="0022a08" id="0022a08"></a>得依條攀例向你道三世諸佛出世之所為不為別<a 
name="0022a09" id="0022a09"></a>事歷代祖師之所說不說別事只為爾我沉淪三界<a 
name="0022a10" id="0022a10"></a>流轉四生所以教爾我出三界輪迴脫四生苦趣所<a 
name="0022a11" id="0022a11"></a>謂佛佛授手祖祖相承唯為一大事因緣故出現於<a 
name="0022a12" id="0022a12"></a>世也是故宋世大慧杲和尚見人不知大事之所以<a 
name="0022a13" id="0022a13"></a>遂註解向人道唯人生不知來處謂之生大死不知<a 
name="0022a14" id="0022a14"></a>去處謂之死大故謂生死大事也又慮人不以為事<a 
name="0022a15" id="0022a15"></a>復云你們生前曾做驢做馬來也不知而今死後做<a 
name="0022a16" id="0022a16"></a>驢做馬去也不知上天堂也不知入地獄也不知既<a 
name="0022a17" id="0022a17"></a>都不知一息不來前路茫茫豈不是要緊底大事耶<a 
name="0022a18" id="0022a18"></a>然據悟上座即不然只者生不知來處死不知去處<a 
name="0022a19" id="0022a19"></a>便是當人出生死底消息唯人作計攀緣遂成流轉<a 
name="0022a20" id="0022a20"></a>何故生不知來處則來無所從死不知去處則去無<a 
name="0022a21" id="0022a21"></a>所至去無所至則內無所出來無所從則外無所入<a 
name="0022a22" id="0022a22"></a>外無所入則外息諸緣內無所出則內心無喘既內<a 
name="0022a23" id="0022a23"></a>心無喘外息諸緣則一念不生一念不生則前後際<a 
name="0022a24" id="0022a24"></a>斷前後際斷則覿體現前覿體現前則行不知行坐<a 
name="0022a25" id="0022a25"></a>不知坐臥不知臥住不知住騰騰任運任運騰騰到<a 
name="0022a26" id="0022a26"></a>恁麼時切忌失腳跌破鼻頭怨悵老僧遂咄一聲轉<a 
name="0022a27" id="0022a27"></a>身歸方丈。</p><a 
name="0022a28" id="0022a28"></a><p style="text-indent: 0em; margin-left: 0em"><span class="linehead"></span>上堂開示云諸佛與一切眾生本無異相只緣迷悟<a 
name="0022a29" id="0022a29"></a>見有差殊雖有差殊迷時本體本不曾迷悟時本體<a 
name="0022a30" id="0022a30"></a>本不曾悟迷悟都不干本體事迷時則全體而全眾<a 
name="0022b01" id="0022b01"></a>生悟時則全眾生而全佛全眾生而全佛眾生不見<a 
name="0022b02" id="0022b02"></a>諸佛之名全佛而全眾生諸佛不見眾生之相諸佛<a 
name="0022b03" id="0022b03"></a>不見眾生相故諸佛何曾度一人眾生不見諸佛名<a 
name="0022b04" id="0022b04"></a>故眾生度盡恒沙佛眾生度盡恒沙佛眾生與諸佛<a 
name="0022b05" id="0022b05"></a>無殊諸佛何曾度一人諸佛與眾生不異如是則舉<a 
name="0022b06" id="0022b06"></a>手所指縱目所觀眾生與諸佛正如水中鹽味色裡<a 
name="0022b07" id="0022b07"></a>膠青雖有所指不見其形故德山云聖名凡號盡是<a 
name="0022b08" id="0022b08"></a>虛聲殊相劣形皆為幻色汝欲求之得無累乎及其<a 
name="0022b09" id="0022b09"></a>厭之又成大患茲乃俞道人等乞開示諸佛眾生所<a 
name="0022b10" id="0022b10"></a>以底意若約衲僧拄杖子要且未在何故不見前日<a 
name="0022b11" id="0022b11"></a>舉問眾兄弟要證據時則無有出者便是也雖然如<a 
name="0022b12" id="0022b12"></a>是古人有言三日不相見莫把等閒看今日不免再<a 
name="0022b13" id="0022b13"></a>試舉看拈拄杖云悟上座<span class="corr" title='[巳&gt;已]'>已</span>有拄杖子也眾兄弟又<a 
name="0022b14" id="0022b14"></a>作麼與悟上座拄杖子放拄杖云悟上座<span class="corr" title='[巳&gt;已]'>已</span>無拄杖<a 
name="0022b15" id="0022b15"></a>子眾兄弟又作麼奪悟上座拄杖子良久云既不能<a 
name="0022b16" id="0022b16"></a>奪又不能與則眾兄弟未有拄杖子在復拈拄杖云<a 
name="0022b17" id="0022b17"></a>還會麼還知麼正恁麼時悟上座性命在眾兄弟手<a 
name="0022b18" id="0022b18"></a>裡若是眼裡有筋皮下有血手裡有骨一逴逴得便<a 
name="0022b19" id="0022b19"></a>能羅籠三界提拔四生設或未能卓拄杖云眾兄弟<a 
name="0022b20" id="0022b20"></a>性命卻在悟上座手裡復卓一卓喝一喝擲拄杖下<a 
name="0022b21" id="0022b21"></a>座。</p><a 
name="0022b22" id="0022b22"></a><p style="text-indent: 0em; margin-left: 0em"><span class="linehead"></span>上堂開示云今日陞座為世庵法姪哀求作禮謂今<a 
name="0022b23" id="0022b23"></a>日七月時分憶昔目連尊者為母遺置盂蘭勝會故<a 
name="0022b24" id="0022b24"></a>某為先母呂氏設齋供養大眾乞示華嚴圓旨某願<a 
name="0022b25" id="0022b25"></a>先母乘勝緣明勝旨證勝果悟上座道老僧出家年<a 
name="0022b26" id="0022b26"></a>晚為生死事急無暇及於教乘秪有兩句笨直話說<a 
name="0022b27" id="0022b27"></a>了去罷你也替我不得我也替你不得父子上山各<a 
name="0022b28" id="0022b28"></a>自努力拽取東勝神洲與西牛賀洲鬥額不為分外<a 
name="0022b29" id="0022b29"></a>恁麼見得行得要會華嚴圓旨有甚麼難不見永明<a 
name="0022b30" id="0022b30"></a>謂此經為純真法界法界者四聖六凡是也四聖六<a 
name="0022c01" id="0022c01"></a>凡正眼觀之純一真相經云佛身充滿於法界普現<a 
name="0022c02" id="0022c02"></a>一切群生前楞嚴云妙性圓明離諸名相本來無有<a 
name="0022c03" id="0022c03"></a>世界眾生法如是故不假強為所謂真如淨境界一<a 
name="0022c04" id="0022c04"></a>泯未嘗存能隨染淨緣遂成十法界淨緣有大小故<a 
name="0022c05" id="0022c05"></a>證四聖之果而有殊染緣有重輕故感六凡之報而<a 
name="0022c06" id="0022c06"></a>不等要且雖成十法界界界皆圓眾生若不圓則不<a 
name="0022c07" id="0022c07"></a>流轉異類及成佛道佛菩薩若不圓即不隨類應身<a 
name="0022c08" id="0022c08"></a>廣度眾生但一界悟入界界無餘一人迷時類類各<a 
name="0022c09" id="0022c09"></a>別各別則不能互攝互融無餘則何妨問此答彼所<a 
name="0022c10" id="0022c10"></a>以道男子身中入定時女子身中從定出東方人定<a 
name="0022c11" id="0022c11"></a>西方起男身沒女身彰如是則何妨母身沒子身彰<a 
name="0022c12" id="0022c12"></a>佛佛悟此不見優劣相不生人我見成一真法界故<a 
name="0022c13" id="0022c13"></a>永嘉云夢裡明明有六趣覺後空空無大千蓋法界<a 
name="0022c14" id="0022c14"></a>體各各圓滿具足只爭悟與不悟悟則當下透脫覿<a 
name="0022c15" id="0022c15"></a>體全彰永斷輪迴所以相替不得各要努力然法界<a 
name="0022c16" id="0022c16"></a>有事有理有事理無礙有事事無礙未悟之人只見<a 
name="0022c17" id="0022c17"></a>其事不見其理業識茫茫無本可據若悟之人只據<a 
name="0022c18" id="0022c18"></a>本分一著蓋天蓋地無天堂可欣無地獄可厭處處<a 
name="0022c19" id="0022c19"></a>圓融事事無礙故真淨和尚云事事無礙如意自在<a 
name="0022c20" id="0022c20"></a>手把豬頭口誦淨戒趁出婬坊未還酒債十字街頭<a 
name="0022c21" id="0022c21"></a>解開布袋驀拈拄杖云事事無礙如意自在信手拈<a 
name="0022c22" id="0022c22"></a>來貫徹法界佛鬼妖魔無此無彼地獄天堂卓拄杖<a 
name="0022c23" id="0022c23"></a>云一槌粉碎直令呂氏母子目前相見烏用如目連<a 
name="0022c24" id="0022c24"></a>入地獄方能救得擲拄杖云還見麼喝一喝下座。</p><a 
name="0022c25" id="0022c25"></a><p style="text-indent: 0em; margin-left: 0em"><span class="linehead"></span>臘八起閱藏千日禪期上堂開示云今日陞座無他<a 
name="0022c26" id="0022c26"></a>蓋為釋迦如來悟道之辰本山啟建閱藏禪期之日<a 
name="0022c27" id="0022c27"></a>雖然如是只此兩端眾兄弟當知期悟為本閱藏為<a 
name="0022c28" id="0022c28"></a>末不見世尊當初棄王宮入雪山靜思六載於臘月<a 
name="0022c29" id="0022c29"></a>八夜舉頭睹明星忽然大悟何曾有三藏十二部看<a 
name="0022c30" id="0022c30"></a>閱而悟來又於靈山會上拈花迦葉微笑遂以清淨<a 
name="0023a01" id="0023a01"></a>法眼涅槃妙心付囑傳化謂之教外別傳所以阿難<a 
name="0023a02" id="0023a02"></a>問云世尊傳金襴袈裟外別傳何事迦葉召云倒卻<a 
name="0023a03" id="0023a03"></a>門前剎竿著阿難從此大悟為第二祖於是祖祖相<a 
name="0023a04" id="0023a04"></a>承至二十八祖達磨大師遙觀此方有大乘根器遂<a 
name="0023a05" id="0023a05"></a>航海來初見梁武帝帝問聖諦第一義眾兄弟梁武<a 
name="0023a06" id="0023a06"></a>深解教乘故知聖諦為極致而不知達磨秉教外別<a 
name="0023a07" id="0023a07"></a>傳之旨直截一揮便乃不知落處直至嵩山面壁九<a 
name="0023a08" id="0023a08"></a>年方得慧可大師來乞安心被磨一拶欲覓個心與<a 
name="0023a09" id="0023a09"></a>磨安盡其精神而不能將得出便徹見本體當下休<a 
name="0023a10" id="0023a10"></a>歇磨亦見他徹底悟處乃與之印可云為汝安心竟<a 
name="0023a11" id="0023a11"></a>繼有三祖亦只見得罪無自性本體露現故二祖亦<a 
name="0023a12" id="0023a12"></a>與之印可云為汝懺罪竟至於六祖一聞應無所住<a 
name="0023a13" id="0023a13"></a>而生其心便乃大悟又何曾待閱三藏十二部然後<a 
name="0023a14" id="0023a14"></a>悟哉更有靈雲見桃花而悟道香嚴擊竹以明心乃<a 
name="0023a15" id="0023a15"></a>至宋世大慧杲禪師十八歲參禪至三十六歲聞佛<a 
name="0023a16" id="0023a16"></a>果禪師舉諸佛出身處薰風自南來殿閣生微涼方<a 
name="0023a17" id="0023a17"></a>纔瞥地眾兄弟略舉從上世尊至此無不以悟為期<a 
name="0023a18" id="0023a18"></a>然且遇緣不一奚必待睹明星而悟道耶遂舉拂子<a 
name="0023a19" id="0023a19"></a>云只者拂子<span class="corr" title='[巳&gt;已]'>已</span>刺破釋迦老子眼睛穿卻釋迦老子<a 
name="0023a20" id="0023a20"></a>鼻孔負命者上鉤來為釋迦老子出氣便請歸家穩<a 
name="0023a21" id="0023a21"></a>坐有麼有麼良久云無則普請歸堂掀翻海藏去也<a 
name="0023a22" id="0023a22"></a>下座。</p><a 
name="0023a23" id="0023a23"></a><p style="text-indent: 0em; margin-left: 0em"><span class="linehead"></span>上堂開示云知而無知不是無知而說無知會而不<a 
name="0023a24" id="0023a24"></a>會不是不會而言不會所以道具足凡夫法凡夫不<a 
name="0023a25" id="0023a25"></a>知具足聖人法聖人不會聖人若會即同凡夫凡夫<a 
name="0023a26" id="0023a26"></a>若知即是聖人即是聖人無凡夫可知即同凡夫無<a 
name="0023a27" id="0023a27"></a>聖人可會無聖人可會則眾生度盡恒沙佛無凡夫<a 
name="0023a28" id="0023a28"></a>可知則諸佛何曾度一人如是說者無能說所說如<a 
name="0023a29" id="0023a29"></a>是聞者無能聞所聞各各歷歷孤明露出本來面目<a 
name="0023a30" id="0023a30"></a>發揮本地風光怎肯囊藏被蓋正當恁麼時為人拶<a 
name="0023b01" id="0023b01"></a>著又且如何喝一喝云切莫錯對便下座。</p><a 
name="0023b02" id="0023b02"></a><p style="margin-left: 2em"><span class="headname">小參</span></p><a 
name="0023b03" id="0023b03"></a><p style="text-indent: 0em; margin-left: 0em"><span class="linehead"></span>病起小參舉五祖演和尚云如今人似發瘧一般寒<a 
name="0023b04" id="0023b04"></a>一上熱一上不覺過了一生矣只此兩句話悟上座<a 
name="0023b05" id="0023b05"></a>生平亦只尋嘗看過了適纔病中體之可謂斷盡人<a 
name="0023b06" id="0023b06"></a>病不惟未打徹底人有時為此事急切著忙有時丟<a 
name="0023b07" id="0023b07"></a>在無事甲裡設使徹底人於日用現行處亦未免觸<a 
name="0023b08" id="0023b08"></a>事則因事生心緣無便依無息念被寒熱二途打作<a 
name="0023b09" id="0023b09"></a>兩截今日更為一頌一番寒了一番熱服盡多方藥<a 
name="0023b10" id="0023b10"></a>不痊直得一身白汗出始覺從前怗怗然今日禹門<a 
name="0023b11" id="0023b11"></a>重頌出舉似禪人緊著鞭且道鞭頭落在甚麼處便<a 
name="0023b12" id="0023b12"></a>起身。</p><a 
name="0023b13" id="0023b13"></a><p style="text-indent: 0em; margin-left: 0em"><span class="linehead"></span>天封寺舒安律師請小參世尊出世說法四十九年<a 
name="0023b14" id="0023b14"></a>談經三百餘會至拈花教外別傳方了本懷故教立<a 
name="0023b15" id="0023b15"></a>戒定慧三法曰因戒生定因定發慧爾我既出家當<a 
name="0023b16" id="0023b16"></a>須出三界了生死方始事畢若但持戒止免三途既<a 
name="0023b17" id="0023b17"></a>兼生定止超六欲若其發慧方超三界故以發慧為<a 
name="0023b18" id="0023b18"></a>主然今時多言慧竟不知發慧之繇如要發慧須是<a 
name="0023b19" id="0023b19"></a>明心六祖云即心名慧即佛乃定定慧等持意中清<a 
name="0023b20" id="0023b20"></a>淨是以心若苟明意自清淨於日用頭頭無絲毫過<a 
name="0023b21" id="0023b21"></a>患所以我笑巖師翁道欲無禪禪無欲相奪相傾事<a 
name="0023b22" id="0023b22"></a>不厭俗故曰清淨行者不上天堂破戒比丘不入地<a 
name="0023b23" id="0023b23"></a>獄驀拈拄杖云通玄者裡又且不然喝一喝云且道<a 
name="0023b24" id="0023b24"></a>是戒耶定耶慧耶是心耶佛耶是清淨耶破戒耶是<a 
name="0023b25" id="0023b25"></a>上天堂不上天堂耶是入地獄不入地獄耶又喝一<a 
name="0023b26" id="0023b26"></a>喝云切莫停囚長智便下座。</p><a 
name="0023b27" id="0023b27"></a><p style="text-indent: 0em; margin-left: 0em"><span class="linehead"></span>元宵兼示化主小參今朝正是正月半通玄峰頂無<a 
name="0023b28" id="0023b28"></a>燈看秪要諸人返自觀迥脫根塵嘗煥煥嘗煥煥大<a 
name="0023b29" id="0023b29"></a>地虛空無畔岸森羅萬象歷歷同參一切眾生明明<a 
name="0023b30" id="0023b30"></a>共伴若人如是見徹氣質如是變化本無能化所化<a 
name="0023c01" id="0023c01"></a>之人亦無能施所施之物化者施者吾道一貫雖然<a 
name="0023c02" id="0023c02"></a>如是更有一事且去化緣歸來重新打筭。</p><a 
name="0023c03" id="0023c03"></a><p style="text-indent: 0em; margin-left: 0em"><span class="linehead"></span>為洞陽蔡公對靈小參本體恒然無生無滅正眼洞<a 
name="0023c04" id="0023c04"></a>明離出離入秪因見倒惑生認境漂流以致輪迴不<a 
name="0023c05" id="0023c05"></a>息若能當頭坐斷一念返本純源便是當處超脫所<a 
name="0023c06" id="0023c06"></a>以道淨法界身本無出沒大悲願力示現受生雖然<a 
name="0023c07" id="0023c07"></a>如是正恁麼時逍遙獨脫一句作麼生道卓拄杖云<a 
name="0023c08" id="0023c08"></a>還委悉麼但隨信腳騰騰去遍界無非淨法身。</p><a 
name="0023c09" id="0023c09"></a><p style="text-indent: 0em; margin-left: 0em"><span class="linehead"></span>施近橋居士追嚴請小參重陰極盡一陽生萬化甦<a 
name="0023c10" id="0023c10"></a>回省舊容赤骨條條全體露了無一物見枯榮既不<a 
name="0023c11" id="0023c11"></a>見枯榮即今眼眼相覷是個甚麼若向者裡見得徹<a 
name="0023c12" id="0023c12"></a>覷得透便見施智樂二先人生本非生死本非死且<a 
name="0023c13" id="0023c13"></a>坐斷生死路頭一句作麼生道脫體迥超生死見全<a 
name="0023c14" id="0023c14"></a>身出沒絕行縱卓拄杖一下。</p><a 
name="0023c15" id="0023c15"></a><p style="text-indent: 0em; margin-left: 0em"><span class="linehead"></span>解制小參豁開頂門正眼見空向背安排洞徹足底<a 
name="0023c16" id="0023c16"></a>根源踏破住行蹤跡如是則淨裸裸赤灑灑清寥寥<a 
name="0023c17" id="0023c17"></a>白滴滴沒可把無結制之可結無解制之可解正與<a 
name="0023c18" id="0023c18"></a>麼時秪如路逢達道人莫將語默對且將甚麼對還<a 
name="0023c19" id="0023c19"></a>委悉麼一僧出云雲開見日師云眼花作麼僧無語<a 
name="0023c20" id="0023c20"></a>師與當頭一棒云冤家撞著對頭人兩兩相相無避<a 
name="0023c21" id="0023c21"></a>處遂起身。</p><a 
name="0023c22" id="0023c22"></a><p style="text-indent: 0em; margin-left: 0em"><span class="linehead"></span>小參茲因梵清禪人秉師無聲遺命請老僧陞座雖<a 
name="0023c23" id="0023c23"></a>陞此座別無他說只述他甲子年於天台通玄寺參<a 
name="0023c24" id="0023c24"></a>老僧忘了他底問頭只記得大棒打他一頓當時想<a 
name="0023c25" id="0023c25"></a>未必能領略後來有個會處乙丑年到金粟來見老<a 
name="0023c26" id="0023c26"></a>僧云當時再大大打幾下免得今日來見和尚據此<a 
name="0023c27" id="0023c27"></a>語這兄弟實在棒下見得透所以病四十餘日安安<a 
name="0023c28" id="0023c28"></a>穩穩與尋嘗人不同大概參禪人貴要生死心破生<a 
name="0023c29" id="0023c29"></a>死心破不見有生死病苦可得生死病苦全體覺相<a 
name="0023c30" id="0023c30"></a>故玄沙云亡僧面前便是觸目菩提既是觸目菩提<a 
name="0024a01" id="0024a01"></a>且道無聲兩三日甚處去也莫是燒了化了麼莫是<a 
name="0024a02" id="0024a02"></a>不生不滅去了麼遂卓拄杖云還見麼下座。</p><a 
name="0024a03" id="0024a03"></a><p style="text-indent: 0em; margin-left: 0em"><span class="linehead"></span>師過秀水孝子金善鎔等為先君玄石公請對靈小<a 
name="0024a04" id="0024a04"></a>參秀水年年秀青山歲歲青秪因人不覺剛自見遷<a 
name="0024a05" id="0024a05"></a>更以拄杖敲淨瓶云擊碎蟠桃核方見舊時仁急薦<a 
name="0024a06" id="0024a06"></a>取好惺惺頓證無生地高登安樂城崇成無漏業端<a 
name="0024a07" id="0024a07"></a>坐寶蓮心復敲一下云還見麼下座。</p><a 
name="0024a08" id="0024a08"></a><p style="text-indent: 0em; margin-left: 0em"><span class="linehead"></span>為祝公懶庵居士對靈小參生死去來全體現陰間<a 
name="0024a09" id="0024a09"></a>陽世本無邊所以道無邊剎境自他不隔於毫端十<a 
name="0024a10" id="0024a10"></a>世古今始終不離於當念只因離於不離隔於不隔<a 
name="0024a11" id="0024a11"></a>遂乃見倒惑生妄生分別於無生見生無滅見滅隨<a 
name="0024a12" id="0024a12"></a>境有無心存取捨遂致輪迴不息乃以拄杖指靈几<a 
name="0024a13" id="0024a13"></a>云直須當頭點破管教全體顯現一念嘗光現前永<a 
name="0024a14" id="0024a14"></a>證不生滅地所謂無嘗生死法與我不相干若能如<a 
name="0024a15" id="0024a15"></a>是解不用哭蒼天正恁麼時高超物表立命安身一<a 
name="0024a16" id="0024a16"></a>句作麼生道良久云千峰勢到嶽邊止萬派聲歸海<a 
name="0024a17" id="0024a17"></a>上消。</p><a 
name="0024a18" id="0024a18"></a><p style="text-indent: 0em; margin-left: 0em"><span class="linehead"></span>除夜小參一年三百六十日日日撞到今宵極個中<a 
name="0024a19" id="0024a19"></a>極處體全彰殺活全承此恩力是以古喻爾我臨命<a 
name="0024a20" id="0024a20"></a>終時眼光落地底時節眼光既落地耳光亦落地鼻<a 
name="0024a21" id="0024a21"></a>光亦落地舌光亦落地身光亦落地意光亦落地六<a 
name="0024a22" id="0024a22"></a>光既落地則無見聞覺知之情何有聲色觸法之翳<a 
name="0024a23" id="0024a23"></a>淨裸裸赤灑灑清寥寥白滴滴一片本地風光一著<a 
name="0024a24" id="0024a24"></a>本來面目到個裡所作俱息無佛道可成無眾生可<a 
name="0024a25" id="0024a25"></a>度無生死可斷無涅槃可證然後天是天地是地僧<a 
name="0024a26" id="0024a26"></a>是僧俗是俗於者一片地都來沒干涉雖無干涉瞞<a 
name="0024a27" id="0024a27"></a>他一點不得雖瞞不得不假思議之心全憑者片本<a 
name="0024a28" id="0024a28"></a>地風光靡所不周靡所不遍所以道日應萬緣而不<a 
name="0024a29" id="0024a29"></a>撓其神千難殊對而不千其慮正當恁麼時除夜分<a 
name="0024a30" id="0024a30"></a>歲一句作麼生道白雲盡處是青山行人更在青山<a 
name="0024b01" id="0024b01"></a>外便歸方丈。</p><a 
name="0024b02" id="0024b02"></a><p style="text-indent: 0em; margin-left: 0em"><span class="linehead"></span>解制小參覿面分付尚涉廉纖直下承當猶存情識<a 
name="0024b03" id="0024b03"></a>玄機獨唱截斷眾流恁麼也不得不恁麼也不得恁<a 
name="0024b04" id="0024b04"></a>麼不恁麼總不得事不獲<span class="corr" title='[巳&gt;已]'>已</span>放一線道開第二義門<a 
name="0024b05" id="0024b05"></a>三月結制掛起缽囊放下複子便作安居今朝解制<a 
name="0024b06" id="0024b06"></a>著卻草鞋擔卻擔子便為行動殊不知天童者裡日<a 
name="0024b07" id="0024b07"></a>日著草鞋日日擔擔子未嘗向諸人道安居行動諸<a 
name="0024b08" id="0024b08"></a>人若會時時安居之地事事出身之路恁麼也得不<a 
name="0024b09" id="0024b09"></a>恁麼也得恁麼不恁麼總得設若兩頭不涉中間不<a 
name="0024b10" id="0024b10"></a>立又有甚麼恁麼不恁麼得與不得正當諸人分中<a 
name="0024b11" id="0024b11"></a>如何通信莫是拳一拳掌一掌麼莫是打一棒喝一<a 
name="0024b12" id="0024b12"></a>喝麼莫是彈一彈豎一指麼莫是說道理呈見解麼<a 
name="0024b13" id="0024b13"></a>莫是總不恁麼以坐具拂一拂便行麼如此者總是<a 
name="0024b14" id="0024b14"></a>依草附木良久云須知自有沖天志莫學他人行處<a 
name="0024b15" id="0024b15"></a>行。</p><a 
name="0024b16" id="0024b16"></a><p style="text-indent: 0em; margin-left: 0em"><span class="linehead"></span>孝子何通遇通理薦親請小參云今日陞座蓋因二<a 
name="0024b17" id="0024b17"></a>孝子先考行素何公存日怒其家人假託三寶以嗔<a 
name="0024b18" id="0024b18"></a>心加毀觀音像於坑廁故二孝子乞山僧陞座對眾<a 
name="0024b19" id="0024b19"></a>發露為先考懺悔二孝子既發此孝心不惟佛菩薩<a 
name="0024b20" id="0024b20"></a>慈悲即行素何公亦皈依三寶所謂子孝則父必慈<a 
name="0024b21" id="0024b21"></a>然而山僧不須別說即舉觀音妙智之力令行素何<a 
name="0024b22" id="0024b22"></a>公證此妙智則因地而倒還因地起豈止懺滌罪愆<a 
name="0024b23" id="0024b23"></a>亦可與觀音菩薩把手共行遂舉起拂子云者便是<a 
name="0024b24" id="0024b24"></a>觀音妙智之力若喚作拂子即不能證妙智不喚作<a 
name="0024b25" id="0024b25"></a>拂子亦不能證妙智若不見拂子亦不不見拂子即<a 
name="0024b26" id="0024b26"></a>見性空見性既空眼不緣色聞性亦空耳不緣聲乃<a 
name="0024b27" id="0024b27"></a>至分別亦空意不緣法所謂一根既返源六根成解<a 
name="0024b28" id="0024b28"></a>脫然後即見一切眾生皆隨境顛倒隨情造業隨業<a 
name="0024b29" id="0024b29"></a>受報三界昇沉無有休息如是發同體之悲興無緣<a 
name="0024b30" id="0024b30"></a>之慈所以道聞性空時妙無比思修頓入三摩地無<a 
name="0024c01" id="0024c01"></a>緣慈力赴群機明月影臨千澗水擲拂子下座。</p><a 
name="0024c02" id="0024c02"></a><p style="text-indent: 0em; margin-left: 0em"><span class="linehead"></span>結冬小參千結制萬結制只為求法嗣千安期萬安<a 
name="0024c03" id="0024c03"></a>期無非以悟為期悟則事同一家可與佛祖把臂共<a 
name="0024c04" id="0024c04"></a>行續佛慧命傳祖心燈盡未來際相續不斷茲衲子<a 
name="0024c05" id="0024c05"></a>之所當立志之事也六祖云心地含諸種普雨悉皆<a 
name="0024c06" id="0024c06"></a>萌頓悟花情<span class="corr" title='[巳&gt;已]'>已</span>菩提果自成且道作麼生是頓悟花<a 
name="0024c07" id="0024c07"></a>情底意旨從上來悟者甚多呈悟者亦不少總之不<a 
name="0024c08" id="0024c08"></a>若當時歸宗會下有個智通禪者忽然半夜起來大<a 
name="0024c09" id="0024c09"></a>喊云我大悟也我大悟也宗喚來問汝道大悟悟個<a 
name="0024c10" id="0024c10"></a>甚麼通云師姑元是女人做者個便是頓悟花情<span class="corr" title='[巳&gt;已]'>已</span><a 
name="0024c11" id="0024c11"></a>底樣子也雖然如是丈夫自有沖天志莫向他人行<a 
name="0024c12" id="0024c12"></a>處行復云茲因王居士求子嗣故老僧舉結制求法<a 
name="0024c13" id="0024c13"></a>嗣之所以然求法嗣之定不虛求子嗣者必然有正<a 
name="0024c14" id="0024c14"></a>當恁麼時甚麼人證明卓拄杖一下。</p><a 
name="0024c15" id="0024c15"></a><p style="text-indent: 0em; margin-left: 0em"><span class="linehead"></span>解制小參結制只得兩個月老僧無福沒飯喫普請<a 
name="0024c16" id="0024c16"></a>諸人各各行大丈夫兒當自立從門入者非家珍諸<a 
name="0024c17" id="0024c17"></a>人莫蓄粟米粒樹凋葉落露金風脫盡皮膚赤骨<span class="gaiji">[骨*歷]<!--gaiji,,1[骨*歷],2&#x29AB8;,3--></span><a 
name="0024c18" id="0024c18"></a>個事人人本具然到底不從他處得一任諸方玄又<a 
name="0024c19" id="0024c19"></a>玄莫教污卻本來質祖師西來無別事討個人兒不<a 
name="0024c20" id="0024c20"></a>受惑老僧如是恁麼道諸人分上沒交涉只如諸人<a 
name="0024c21" id="0024c21"></a>分上又作麼生會卓拄杖歸方丈。</p><a 
name="0024c22" id="0024c22"></a><p style="text-indent: 0em; margin-left: 0em"><span class="linehead"></span>孝子鍾鴻穎等為令先君紫符公請對靈小參云夫<a 
name="0024c23" id="0024c23"></a>道也聖凡同體生死一如只緣不了以致隨境生情<a 
name="0024c24" id="0024c24"></a>隨情造業隨業緣故三界昇沉受報好醜以拄杖敲<a 
name="0024c25" id="0024c25"></a>靈<span class="corr" title='[儿&gt;几]'>几</span>云若向者裡回光返炤棺木裡眨眼便乃脫死<a 
name="0024c26" id="0024c26"></a>超生剔起便行管取十方自在自在也天堂尚不住<a 
name="0024c27" id="0024c27"></a>地獄豈能留千人萬人羅籠不住百千境界轉變不<a 
name="0024c28" id="0024c28"></a>得應同體悲為如來使普現色身隨處作主興無緣<a 
name="0024c29" id="0024c29"></a>慈導利群品同成正覺正恁麼時歸根復本一句作<a 
name="0024c30" id="0024c30"></a>麼生道盧舍本身纔獨露豁開正眼絕纖塵。</p><a 
name="0025a01" id="0025a01"></a><p style="text-indent: 0em; margin-left: 0em"><span class="linehead"></span>施主請小參三世諸佛六道眾生皆是摩訶般若先<a 
name="0025a02" id="0025a02"></a>光未發時無佛無眾生消息從甚麼處來只因一念<a 
name="0025a03" id="0025a03"></a>心生分別遂見有佛有天有人有修羅有畜生有餓<a 
name="0025a04" id="0025a04"></a>鬼有冤有親有逆有愛有男有女有心有性有玄有<a 
name="0025a05" id="0025a05"></a>妙有煩惱有涅槃乃至有行有住有坐有臥有語有<a 
name="0025a06" id="0025a06"></a>默若也一念回光返炤明見本來面目遂見三世諸<a 
name="0025a07" id="0025a07"></a>佛也是者個面目天也者個面目人也者個面目阿<a 
name="0025a08" id="0025a08"></a>修羅也者個面目畜生也者個面目餓鬼也者個面<a 
name="0025a09" id="0025a09"></a>目乃至冤也者個面目親也者個面目逆也者個面<a 
name="0025a10" id="0025a10"></a>目愛也者個面目行也者個面目住也者個面目坐<a 
name="0025a11" id="0025a11"></a>也者個面目臥也者個面目語也者個面目默也者<a 
name="0025a12" id="0025a12"></a>個面目既皆者個面目喚作佛不得喚作天不得喚<a 
name="0025a13" id="0025a13"></a>作人不得喚作修羅不得喚作畜生不得喚作餓鬼<a 
name="0025a14" id="0025a14"></a>不得喚作煩惱不得喚作涅槃不得喚作心不得喚<a 
name="0025a15" id="0025a15"></a>作性不得喚作玄不得喚作妙不得喚作是不得喚<a 
name="0025a16" id="0025a16"></a>作非不得乃至喚作行不得喚作住不得喚作坐不<a 
name="0025a17" id="0025a17"></a>得喚作臥不得喚作語不得喚作默不得喚作冤不<a 
name="0025a18" id="0025a18"></a>得喚作親不得喚作愛不得喚作逆不得喚作凡不<a 
name="0025a19" id="0025a19"></a>得喚作聖不得既皆不得一道平等浩然大均上無<a 
name="0025a20" id="0025a20"></a>攀仰下絕<span class="corr" title='[巳&gt;己]'>己</span>躬畢竟天人群生類皆承此恩力既承<a 
name="0025a21" id="0025a21"></a>此恩力終不落虛可以超聲越色離見絕聞坐斷是<a 
name="0025a22" id="0025a22"></a>非頭語默絕消息不求超生不求證滅無欣無厭淨<a 
name="0025a23" id="0025a23"></a>裸裸赤灑灑全體與麼來全體與麼去通身無影像<a 
name="0025a24" id="0025a24"></a>處處絕行蹤所以道處處真處處真塵塵盡是本來<a 
name="0025a25" id="0025a25"></a>人真實說時聲不現正體堂堂沒卻身正當恁麼時<a 
name="0025a26" id="0025a26"></a>秪如孝子鍾大向追薦先妣朱氏又作麼安身立命<a 
name="0025a27" id="0025a27"></a>還委悉麼彌陀元不異秪者是西方拈拄杖下座。</p><a 
name="0025a28" id="0025a28"></a><p style="text-indent: 0em; margin-left: 0em"><span class="linehead"></span>小參僧出作禮師便打云靈山話月曹溪指月天童<a 
name="0025a29" id="0025a29"></a>一味掉棒打月若也見月忘指方見棒頭落處無事<a 
name="0025a30" id="0025a30"></a>不畢所以道見月休觀指歸家罷問程古人見人不<a 
name="0025b01" id="0025b01"></a>會不得<span class="corr" title='[巳&gt;已]'>已</span>下個註腳云若喚作棒入地獄如箭射或<a 
name="0025b02" id="0025b02"></a>舉杖云喚作拄杖即觸不喚作拄杖即背喚作山河<a 
name="0025b03" id="0025b03"></a>大地即觸不喚作山河大地即背乃至喚作一切聲<a 
name="0025b04" id="0025b04"></a>即觸不喚作一切聲即背秪要人向拄杖頭邊默契<a 
name="0025b05" id="0025b05"></a>默運向聲色頭上坐臥聲色頭上安開不被一切聲<a 
name="0025b06" id="0025b06"></a>色之所籠罩一切聲色之所回換一切聲色之所擺<a 
name="0025b07" id="0025b07"></a>撲始得自繇既得自繇則臨命終時定得自繇不被<a 
name="0025b08" id="0025b08"></a>業識之所回換則生死輪迴息矣縱聞十方佛祖老<a 
name="0025b09" id="0025b09"></a>和尚出世亦如色等說法亦如聲等則不被佛祖老<a 
name="0025b10" id="0025b10"></a>和尚舌頭之所籠罩之所回換之所擺撲方滿佛祖<a 
name="0025b11" id="0025b11"></a>老和尚出世之本懷故曰祖師西來覓個不受惑底<a 
name="0025b12" id="0025b12"></a>人方始自信臨濟大師云少信根人終無了日秪如<a 
name="0025b13" id="0025b13"></a>自信之人於世出世法中如何行履百花叢裡過一<a 
name="0025b14" id="0025b14"></a>葉不沾身。</p><a 
name="0025b15" id="0025b15"></a><p style="text-indent: 0em; margin-left: 0em"><span class="linehead"></span>葉進晟進昱為先君君錫公請對靈小參生死無二<a 
name="0025b16" id="0025b16"></a>相去來沒兩人秪因自不覺逐色與隨聲逐色隨聲<a 
name="0025b17" id="0025b17"></a>也捉一放一心如猿猴茫茫無據遂致三界六道去<a 
name="0025b18" id="0025b18"></a>來不息以拄杖點靈几云我今為你當頭點醒自知<a 
name="0025b19" id="0025b19"></a>無滅無生覿面提持管取自繇自在自繇自在也不<a 
name="0025b20" id="0025b20"></a>為業識之所牽無滅無生也永證金剛之固體正當<a 
name="0025b21" id="0025b21"></a>恁麼時立命安身一句作麼生道直教兩腳捎空去<a 
name="0025b22" id="0025b22"></a>鼻孔依前搭上唇。</p><a 
name="0025b23" id="0025b23"></a><p style="text-indent: 0em; margin-left: 0em"><span class="linehead"></span>大理元沖錢居士祈嗣請小參祖師西來直指人心<a 
name="0025b24" id="0025b24"></a>要人回光徹見正體越死超生絕情離識覿體現前<a 
name="0025b25" id="0025b25"></a>嘗在其中則無纖毫情欲之所流注那有妄生妄死<a 
name="0025b26" id="0025b26"></a>之輪迴然後推<span class="corr" title='[巳&gt;己]'>己</span>之餘力可以及物不妨普現色身<a 
name="0025b27" id="0025b27"></a>同類引導共登正覺是諸佛出世之本懷祖師西來<a 
name="0025b28" id="0025b28"></a>之大意菩薩所行之願力茲因錢居士述伊令郎將<a 
name="0025b29" id="0025b29"></a>亡之際云天童天童復云我念天童則病痛皆無矣<a 
name="0025b30" id="0025b30"></a>後復夢告云我今天童削髮三年還來故今居士親<a 
name="0025c01" id="0025c01"></a>賚淨財入山修供併命山僧陞座舉揚此段因緣與<a 
name="0025c02" id="0025c02"></a>大眾證明擬欲此子還去山僧昨對云只恐令郎托<a 
name="0025c03" id="0025c03"></a>生非為嗣續之故蓋來勸化居士何故父子之間更<a 
name="0025c04" id="0025c04"></a>無二人可謂至親至切至痛處忽然一刀割斷故感<a 
name="0025c05" id="0025c05"></a>居士頓發大心廣行佛事雖然據伊親言出親口又<a 
name="0025c06" id="0025c06"></a>且親夢告何必山僧勸發而去或者待居士信力既<a 
name="0025c07" id="0025c07"></a>堅不妨再來同事如龐居士云大家團圞頭共說無<a 
name="0025c08" id="0025c08"></a>生話豈不是一番希有事故山僧勸居士於此山作<a 
name="0025c09" id="0025c09"></a>一延壽堂井藥物之需以安遠方雲水之病者得於<a 
name="0025c10" id="0025c10"></a>病中安心一味圖出生了死或於<span class="corr" title='[巳&gt;己]'>己</span>有餘力可以入<a 
name="0025c11" id="0025c11"></a>生出死作大權方便不妨便請普現色身引導同類<a 
name="0025c12" id="0025c12"></a>同歸正覺如前所云雖然亦須量力而行不則自救<a 
name="0025c13" id="0025c13"></a>尚不可豈可救人乎所以古人問古人云明知生是<a 
name="0025c14" id="0025c14"></a>不生之義為甚被生死所流轉答云其力未克且作<a 
name="0025c15" id="0025c15"></a>麼生是其力良久云全憑者個威光不在別處流轉<a 
name="0025c16" id="0025c16"></a>下座。</p><a 
name="0025c17" id="0025c17"></a><p style="margin-left: 2em"><span class="headname">晚參</span></p><a 
name="0025c18" id="0025c18"></a><p style="text-indent: 0em; margin-left: 0em"><span class="linehead"></span>師舉德山晚參云德山今夜不答話問話者三十棒<a 
name="0025c19" id="0025c19"></a>禹門今夜即不然與諸人答話去也驀拈拄杖云有<a 
name="0025c20" id="0025c20"></a>見義勇為者速速出來與禹門拄杖子相見時後堂<a 
name="0025c21" id="0025c21"></a>聳身作問訊師驀頭與一拄杖便轉身拽拄杖歸方<a 
name="0025c22" id="0025c22"></a>丈。</p><a 
name="0025c23" id="0025c23"></a><p style="text-indent: 0em; margin-left: 0em"><span class="linehead"></span>晚參垂萬里鉤駐千里烏騅布漫天網打衝浪鯤鯨<a 
name="0025c24" id="0025c24"></a>乃從上<span class="corr" title='[巳&gt;已]'>已</span>來之垂制萬世不易之宏規若夫有時全<a 
name="0025c25" id="0025c25"></a>身擔荷不顧危亡有時轉身吐氣意句皆足是衲僧<a 
name="0025c26" id="0025c26"></a>本分底消息禹門昨晚入草求人幸有後堂出來承<a 
name="0025c27" id="0025c27"></a>當不致禹門失利今晚再拖泥水要驗轉身吐氣底<a 
name="0025c28" id="0025c28"></a>意乃顧後堂云秪如昨晚相見底意與尋嘗相見是<a 
name="0025c29" id="0025c29"></a>同是別堂即出眾對而問訊而立師云若道是同尋<a 
name="0025c30" id="0025c30"></a>嘗未嘗眼盲難道不曾相見又烏用特特出來相見<a 
name="0026a01" id="0026a01"></a>若道是別且如何是別底意旨試說出來說得分明<a 
name="0026a02" id="0026a02"></a>禹門分半院與你住若說不分明只是個承虛接響<a 
name="0026a03" id="0026a03"></a>漢語未絕堂退身咄一咄而出師云恰是個承虛接<a 
name="0026a04" id="0026a04"></a>響漢。</p><a 
name="0026a05" id="0026a05"></a><p style="text-indent: 0em; margin-left: 0em"><span class="linehead"></span>晚參云今宵正是正月半家家點起上元燈禹門院<a 
name="0026a06" id="0026a06"></a>裡家風別卻將吹滅暗中行遂吹息燭下座佇立云<a 
name="0026a07" id="0026a07"></a>眾兄弟還見麼若也見得則諸暗相永不能昏若也<a 
name="0026a08" id="0026a08"></a>未見高聲喚侍者云移皮燈籠來引大眾過堂喫茶<a 
name="0026a09" id="0026a09"></a>去。</p><a 
name="0026a10" id="0026a10"></a><p style="text-indent: 0em; margin-left: 0em"><span class="linehead"></span>晚參纔然昨日又是今宵流光電速人亦隨遷當勤<a 
name="0026a11" id="0026a11"></a>精進如救頭然驀拈拄杖云穿卻諸人鼻孔換卻諸<a 
name="0026a12" id="0026a12"></a>人眼睛還我救底頭來擲拄杖云大眾委悉麼差之<a 
name="0026a13" id="0026a13"></a>毫釐失之千里平地上死人無數切莫停囚長智便<a 
name="0026a14" id="0026a14"></a>起身。</p><a 
name="0026a15" id="0026a15"></a><p style="text-indent: 0em; margin-left: 0em"><span class="linehead"></span>晚參茲當六月初七夜衲子聚頭將畢夏霹靂天風<a 
name="0026a16" id="0026a16"></a>忽地來草菴卸下琉璃瓦且道是何宗旨喝一喝。</p><a 
name="0026a17" id="0026a17"></a><p style="text-indent: 0em; margin-left: 0em"><span class="linehead"></span>晚參開爐恰三日那事全然沒消息有消息寒者寒<a 
name="0026a18" id="0026a18"></a>兮熱者熱忽然寒熱兩忘時試問諸人是何物良久<a 
name="0026a19" id="0026a19"></a>喝云不煩久立乃歸方丈。</p><a 
name="0026a20" id="0026a20"></a><p style="text-indent: 0em; margin-left: 0em"><span class="linehead"></span>晚參一年三百六十日今日是最後一日一年三百<a 
name="0026a21" id="0026a21"></a>六十晚今晚是最後一晚四千三百二十時此時是<a 
name="0026a22" id="0026a22"></a>最後一時世間一切人自新正一日起首所作所為<a 
name="0026a23" id="0026a23"></a>到此俱息惟只打辦度歲過年謂之臘月三十日夜<a 
name="0026a24" id="0026a24"></a>古人多以喻爾我出家人到生死交會之際從前所<a 
name="0026a25" id="0026a25"></a>參所學所知所解都用不著唯只度脫生死而<span class="corr" title='[巳&gt;已]'>已</span>然<a 
name="0026a26" id="0026a26"></a>欲度脫生死但能度歲過年度生死在其間矣且作<a 
name="0026a27" id="0026a27"></a>麼生是度歲過年底句今晚一覺睡來日是新年便<a 
name="0026a28" id="0026a28"></a>歸方丈。</p><a 
name="0026a29" id="0026a29"></a><p style="text-indent: 0em; margin-left: 0em"><span class="linehead"></span>晚參今晚老僧出來無他蓋為今晨上堂謂人人有<a 
name="0026a30" id="0026a30"></a>條拄杖末云拄天拄地無人會收攝肩來力荷歸恰<a 
name="0026b01" id="0026b01"></a>似老僧獨收了也於諸人分上了無干涉雖然若據<a 
name="0026b02" id="0026b02"></a>者條拄杖三世諸佛歷代祖師出世不敢正眼覷著<a 
name="0026b03" id="0026b03"></a>覷著即錯如是則諸人拄杖子畢竟在什麼處若會<a 
name="0026b04" id="0026b04"></a>得卻來方丈裡通個消息遂轉身歸方丈。</p><a 
name="0026b05" id="0026b05"></a><p style="text-indent: 0em; margin-left: 0em"><span class="linehead"></span>晚參今宵臘月三十晚無論貧賤與富貴都來無事<a 
name="0026b06" id="0026b06"></a>掛心頭一味打辦度年耳古人以喻爾我林下人一<a 
name="0026b07" id="0026b07"></a>生參學到臨命終時亦一味只要度生死且如度年<a 
name="0026b08" id="0026b08"></a>人人知道來日來年相見秪如臨命終時死了燒了<a 
name="0026b09" id="0026b09"></a>又向何處相見良久復云死了燒了向何處相見乃<a 
name="0026b10" id="0026b10"></a>起身出堂。</p><a 
name="0026b11" id="0026b11"></a><p style="margin-left: 2em"><span class="headname">入堂</span></p><a 
name="0026b12" id="0026b12"></a><p style="text-indent: 0em; margin-left: 0em"><span class="linehead"></span>新建彌勒內院安禪眾入堂舉仰山夢升彌勒內院<a 
name="0026b13" id="0026b13"></a>見堂中諸位皆足唯空第二位仰山就位而坐眾中<a 
name="0026b14" id="0026b14"></a>一尊者出云今當第二位說法仰山即出白槌云摩<a 
name="0026b15" id="0026b15"></a>訶衍法離四句絕百非謹白於時眾皆散去仰山舉<a 
name="0026b16" id="0026b16"></a>似溈山溈山云子<span class="corr" title='[巳&gt;已]'>已</span>入聖位今日悟上座入堂不待<a 
name="0026b17" id="0026b17"></a>汝等舉白卻自打鼓要說遂舉起扇云喚作扇子則<a 
name="0026b18" id="0026b18"></a>觸不喚作扇子則背良久眾佇立師云悟上座命蹇<a 
name="0026b19" id="0026b19"></a>柰我幻有老人去世無處舉似得無處說得既無處<a 
name="0026b20" id="0026b20"></a>舉得無處說得則無有人證明得姑待眾兄弟有個<a 
name="0026b21" id="0026b21"></a>會處互相證明謹白珍重。</p><a 
name="0026b22" id="0026b22"></a><p style="text-indent: 0em; margin-left: 0em"><span class="linehead"></span>入堂大道只在目前要且目前難睹且既目前難睹<a 
name="0026b23" id="0026b23"></a>在甚麼處以拄杖指云三條椽下七尺單前欲知大<a 
name="0026b24" id="0026b24"></a>道真體人人各自摸取便歸方丈。</p><a 
name="0026b25" id="0026b25"></a><p style="text-indent: 0em; margin-left: 0em"><span class="linehead"></span>入堂與眾向火次云當初趙州和尚道老僧三十年<a 
name="0026b26" id="0026b26"></a>前在南方行腳時於火爐頭有個無賓主話直至如<a 
name="0026b27" id="0026b27"></a>今無人舉著老僧今日得得入來舉眾中有證明底<a 
name="0026b28" id="0026b28"></a>試證明看有麼有麼良久眾無出師云恁麼則悟上<a 
name="0026b29" id="0026b29"></a>座失利遂歸方丈。</p><a 
name="0026b30" id="0026b30"></a><p style="text-indent: 0em; margin-left: 0em"><span class="linehead"></span>入堂佛乘等請開示心佛眾生之旨師云古人道心<a 
name="0026c01" id="0026c01"></a>佛眾生三無差別者大端離心外別無有佛眾生可<a 
name="0026c02" id="0026c02"></a>得離佛外別無有心眾生可得離眾生外別無有心<a 
name="0026c03" id="0026c03"></a>佛可得一體三名三名一體然據老僧看來即今要<a 
name="0026c04" id="0026c04"></a>且不是心不是佛不是眾生復乘個甚麼乃翻倒几<a 
name="0026c05" id="0026c05"></a>案歸方丈。</p><a 
name="0026c06" id="0026c06"></a><p style="text-indent: 0em; margin-left: 0em"><span class="linehead"></span>弘遠禪人送壽昌和尚語錄師讀至自慶云倏爾沾<a 
name="0026c07" id="0026c07"></a>嘗曹洞水似酪涼心遂持入堂謂眾云此老正如鼴<a 
name="0026c08" id="0026c08"></a>鼠飲河豈知大鵬劈海老僧若見他恁麼道劈脊一<a 
name="0026c09" id="0026c09"></a>棒使伊和心嘔出然後更與一棒乃云前一棒即不<a 
name="0026c10" id="0026c10"></a>問諸人且道後一棒是賞伊罰伊若解斷得是克家<a 
name="0026c11" id="0026c11"></a>之子設作甘與不甘非吾種草。</p><a 
name="0026c12" id="0026c12"></a><p style="text-indent: 0em; margin-left: 0em"><span class="linehead"></span>人堂舉圓覺經居一切時不起妄念於諸妄心亦不<a 
name="0026c13" id="0026c13"></a>息滅住妄想境不加了知於無了知不辨真實且道<a 
name="0026c14" id="0026c14"></a>釋迦老子在甚麼處作活計一僧云某甲不然師云<a 
name="0026c15" id="0026c15"></a>好個不然秪是你不知落處在僧向前作禮云和尚<a 
name="0026c16" id="0026c16"></a>如何師便打。</p><a 
name="0026c17" id="0026c17"></a><p style="text-indent: 0em; margin-left: 0em"><span class="linehead"></span>普請次師入堂中見有數僧因問汝等為甚麼不去<a 
name="0026c18" id="0026c18"></a>有者道昨上山<span class="corr" title='[剌&gt;刺]'>刺</span>破腳故告假有者道寒熱故告假<a 
name="0026c19" id="0026c19"></a>師云正當劍樹刀山鑊湯爐炭寒冰地獄時閻羅老<a 
name="0026c20" id="0026c20"></a>子斷不容告假夜又獄卒斷不容告假向甚麼處告<a 
name="0026c21" id="0026c21"></a>假僧俱無語師云恁麼則苦未有了日在便出堂。</p><a 
name="0026c22" id="0026c22"></a><p style="margin-left: 2em"><span class="headname">室中開示</span></p><a 
name="0026c23" id="0026c23"></a><p style="text-indent: 0em; margin-left: 0em"><span class="linehead"></span>僧室中求開示師云汝且去僧行三五步師喚回云<a 
name="0026c24" id="0026c24"></a>會麼僧云不會師云汝是何處人僧云嘗熟人師云<a 
name="0026c25" id="0026c25"></a>汝父母未生前是何處人僧無語師云汝父母未生<a 
name="0026c26" id="0026c26"></a>前與嘗熟人相去多少僧云不會師云汝且去會會<a 
name="0026c27" id="0026c27"></a>來。</p><a 
name="0026c28" id="0026c28"></a><p style="text-indent: 0em; margin-left: 0em"><span class="linehead"></span>行昭胡居士求開示師云吾嘗於此切古人云參禪<a 
name="0026c29" id="0026c29"></a>無秘訣只要生死切猶是第二頭話者吾嘗於此切<a 
name="0026c30" id="0026c30"></a>纔是透底話你去體會切字自然得個透底處士云<a 
name="0027a01" id="0027a01"></a>作麼生會師厲聲云吾嘗於此切者等會去。</p><a 
name="0027a02" id="0027a02"></a><p style="text-indent: 0em; margin-left: 0em"><span class="linehead"></span>善信求開示師云汝為何來云弟子不為別事師云<a 
name="0027a03" id="0027a03"></a>何為不別事云為修行故來求開示師云修行也是<a 
name="0027a04" id="0027a04"></a>別事做買做賣也是別事乃至虛空天地日月星辰<a 
name="0027a05" id="0027a05"></a>森羅萬象以至父母兄弟妻子皆是別事如何是你<a 
name="0027a06" id="0027a06"></a>不別底事云弟子不會師云汝去會不會底來。</p><a 
name="0027a07" id="0027a07"></a><p style="text-indent: 0em; margin-left: 0em"><span class="linehead"></span>室中僧禮拜云某甲初發心乞和尚開示師云初即<a 
name="0027a08" id="0027a08"></a>且置心從甚處發僧無語師云汝且去究取心起處<a 
name="0027a09" id="0027a09"></a>便是心倒斷處即是明心處。</p><a 
name="0027a10" id="0027a10"></a><p style="text-indent: 0em; margin-left: 0em"><span class="linehead"></span>僧乞示做工夫師云我者裡沒有甚麼工夫做只要<a 
name="0027a11" id="0027a11"></a>抬樹抬石挑磚瓦挑柴穿衣喫飯屙屎放尿至於行<a 
name="0027a12" id="0027a12"></a>住坐臥秪是不可喚作抬樹抬石乃至行住坐臥亦<a 
name="0027a13" id="0027a13"></a>不可喚作工夫你且道喚作甚麼僧云未審如何下<a 
name="0027a14" id="0027a14"></a>手師云拄杖子不在你自去打三十棒。</p><a 
name="0027a15" id="0027a15"></a><p style="margin-left: 2em"><span class="headname">偶言</span></p><a 
name="0027a16" id="0027a16"></a><p style="text-indent: 0em; margin-left: 0em"><span class="linehead"></span>師一日與西堂妙行居士求如圍爐次妙行舉解山<a 
name="0027a17" id="0027a17"></a>論格物云格是格去物欲師云他見如此你又若何<a 
name="0027a18" id="0027a18"></a>妙行云格字可作體字看否師云似即似只成了兩<a 
name="0027a19" id="0027a19"></a>個妙行云師又如何師云不妨為汝問著求如云當<a 
name="0027a20" id="0027a20"></a>時妙喜答子韶云今人但知格物而不知物格好個<a 
name="0027a21" id="0027a21"></a>物格因何子韶不能當下領取而又求個樣子師云<a 
name="0027a22" id="0027a22"></a>你卻如何求如云今日天寒師云何不脫體道一句<a 
name="0027a23" id="0027a23"></a>求如云和尚如何師即起去。</p><a 
name="0027a24" id="0027a24"></a><p style="text-indent: 0em; margin-left: 0em"><span class="linehead"></span>一日妙行舉月川法師不信無情成佛和尚如何道<a 
name="0027a25" id="0027a25"></a>師云我亦道無情不成佛行云青青翠竹盡是真如<a 
name="0027a26" id="0027a26"></a>鬱鬱黃花無非般若何故無情不成佛師云待有情<a 
name="0027a27" id="0027a27"></a>成佛無情亦成佛行指桌云和尚如今<span class="corr" title='[巳&gt;已]'>已</span>成佛因何<a 
name="0027a28" id="0027a28"></a>還有者個在師云你作者個會麼行云和尚不作者<a 
name="0027a29" id="0027a29"></a>個會卻又如何師乃掌之。</p><a 
name="0027a30" id="0027a30"></a><p style="text-indent: 0em; margin-left: 0em"><span class="linehead"></span>南嶽僧玄印鼓山僧復一津二至天童室中並告師<a 
name="0027b01" id="0027b01"></a>云諸方謂和尚只得一橛頭是小法大法未明在師<a 
name="0027b02" id="0027b02"></a>笑云老僧唯秪一橛誠不知別以何為大法然從上<a 
name="0027b03" id="0027b03"></a>祖師多繁且置第恐釋迦老子亦只得一橛大法亦<a 
name="0027b04" id="0027b04"></a>未明在三僧愕然師云不見他道於一毫端現寶王<a 
name="0027b05" id="0027b05"></a>剎坐微塵裡轉大法輪耶乃自證偈云諸方門庭家<a 
name="0027b06" id="0027b06"></a>業盛老僧一橛打人惺直截根源佛所印摘葉尋枝<a 
name="0027b07" id="0027b07"></a>我不能。</p><a 
name="0027b08" id="0027b08"></a><a 
name="0027b09" id="0027b09"></a><a 
name="0027b10" id="0027b10"></a><p><span class="juanname">密雲禪師語錄卷第四終</span></p>
<hr>【經文資訊】嘉興藏第 10 冊 No. A158 密雲禪師語錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3339.html?index=J10nA158" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J10nA158_004 by HTTrack Website Copier/3.x [XR&CO'2008], Tue, 03 Jun 2014 00:08:14 GMT -->
</html>
