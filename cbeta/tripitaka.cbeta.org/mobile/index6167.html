<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T09n0268_005 by HTTrack Website Copier/3.x [XR&CO'2008], Mon, 02 Jun 2014 22:37:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga54d1.gif?utmac=MO-30696269-4&amp;utmn=916300998&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT09&amp;utmp=%2Fmobile%2Findex.php%3Findex%3DT09n0268_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbce8.html?index=T09n0268_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第09冊<br/>No.268 佛說廣博嚴淨不退轉輪經 (6卷)<br/>【宋 智嚴譯】<br/>第 5 卷</p>
	<a href="index10cc.html?index=T09n0268_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T09">
<div class="root" id="0268" sutra_name="佛說廣博嚴淨不退轉輪經" sutra_juan="[卷5]">　
<a 
name="0275a06" id="0275a06"></a><a 
name="0275a07" id="0275a07"></a><a 
name="0275a08" id="0275a08"></a><p><span class="juanname">佛說廣博嚴淨不退轉輪經卷<a 
name="0275a09" id="0275a09"></a>第五</span></p><a 
name="0275a10" id="0275a10"></a><a 
name="0275a11" id="0275a11"></a><p style="margin-left: 4em"><span class="byline">宋涼州沙門智嚴譯</span></p><a 
name="0275a12" id="0275a12"></a><p style="text-indent: 0em; margin-left: 0em"><span class="linehead"></span>◎爾時阿難白佛言：「世尊！甚為希有，魔王波<a 
name="0275a13" id="0275a13"></a>旬，聞說此經不作留難。」佛告阿難：「以不聞<a 
name="0275a14" id="0275a14"></a>故不作留難。所以者何？文殊師利法王子，以<a 
name="0275a15" id="0275a15"></a>神力隱蔽令不得聞故無留難。」</p><p style="text-indent: 0em; margin-left: 0em"><span class="linehead"></span>爾時文殊師<a 
name="0275a16" id="0275a16"></a>利法王子還攝神力，惡魔波旬即於夢中聞<a 
name="0275a17" id="0275a17"></a>說新異不退轉法輪，亦聞稱釋迦牟尼佛名，<a 
name="0275a18" id="0275a18"></a>即便驚悟，愁憂恐怖身毛皆<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>，即從床上自<a 
name="0275a19" id="0275a19"></a>投於地，作如是言：「先所降伏今不伏我，先所<a 
name="0275a20" id="0275a20"></a>領土今不屬我。」愁憂苦惱發聲啼哭，以愁憂<a 
name="0275a21" id="0275a21"></a>苦惱發聲啼哭故，身形老瘦猶如百歲老人。<a 
name="0275a22" id="0275a22"></a>爾時惡魔波旬，將四種兵及三千大千世界<a 
name="0275a23" id="0275a23"></a>所有魔天，來詣佛所；猶如菩薩坐道樹時，魔<a 
name="0275a24" id="0275a24"></a>嚴兵眾來詣佛所亦復如是。爾時惡魔波旬，<a 
name="0275a25" id="0275a25"></a>身形老劣如百歲人，頭低脊膢行步遲重，<a 
name="0275a26" id="0275a26"></a>喘息短氣舉身戰掉，扶杖而行來詣佛所。當<a 
name="0275a27" id="0275a27"></a>魔波旬來詣佛時，於虛空中所將眷屬四種<a 
name="0275a28" id="0275a28"></a>兵眾，聞說不退轉法輪，亦聞釋迦牟尼佛<a 
name="0275a29" id="0275a29"></a>名。時四種兵及諸眷屬，自然而住不能得前，<a 
name="0275b01" id="0275b01"></a>生如是念：「我等不復隨從波旬。」爾時波旬單<a 
name="0275b02" id="0275b02"></a>獨羸老，白佛言：「乃至不留一人扶接我者，本<a 
name="0275b03" id="0275b03"></a>降伏者今不伏我，先所領土今不屬我。世尊<a 
name="0275b04" id="0275b04"></a>憐愍一切眾生，我今亦在眾生數中而不垂<a 
name="0275b05" id="0275b05"></a>愍，乃至不留一人授我水者。」</p><p style="text-indent: 0em; margin-left: 0em"><span class="linehead"></span>爾時世尊告波<a 
name="0275b06" id="0275b06"></a>旬言：「眾生界多是無盡法。波旬當知！假令日<a 
name="0275b07" id="0275b07"></a>日恒河沙等諸佛出世，一一諸佛於日日中<a 
name="0275b08" id="0275b08"></a>度恒河沙眾生令般涅槃，而眾生界猶不可<a 
name="0275b09" id="0275b09"></a>盡。」</p><p style="text-indent: 0em; margin-left: 0em"><span class="linehead"></span>時魔波旬復白佛言：「眾生界雖不可盡，如<a 
name="0275b10" id="0275b10"></a>我今者單獨羸老，在道行時若其顛躄，乃至<a 
name="0275b11" id="0275b11"></a>無有扶接我者。唯願世尊，安慰我意，令我歡<a 
name="0275b12" id="0275b12"></a>喜速得還去。」</p><p style="text-indent: 0em; margin-left: 0em"><span class="linehead"></span>佛告波旬：「且安意去，若有眾生，<a 
name="0275b13" id="0275b13"></a>不信不解不退法者，是諸眾生皆屬於汝，是<a 
name="0275b14" id="0275b14"></a>汝眷屬汝得自在，一切皆是扶接汝者。」</p><p style="text-indent: 0em; margin-left: 0em"><span class="linehead"></span>爾時<a 
name="0275b15" id="0275b15"></a>波旬聞是語已，歡喜踊躍作如是言：「我今當<a 
name="0275b16" id="0275b16"></a>為眾生作諸留難，令於此法不信不解生於<a 
name="0275b17" id="0275b17"></a>疑惑，生疑惑故當屬於我，我得自在。」爾時波<a 
name="0275b18" id="0275b18"></a>旬復白佛言：「唯願世尊，重安慰我令我歡喜<a 
name="0275b19" id="0275b19"></a>而得還去。佛自說言：『若有眾生聞我名者，皆<a 
name="0275b20" id="0275b20"></a>於阿耨多羅三藐三菩提而不退轉。』從今已<a 
name="0275b21" id="0275b21"></a>往更莫復說。所以者何？若有眾生聞此語已，<a 
name="0275b22" id="0275b22"></a>勤行精進求佛菩提。」</p><p style="text-indent: 0em; margin-left: 0em"><span class="linehead"></span>爾時世尊告波旬言：「汝<a 
name="0275b23" id="0275b23"></a>安意去！我當令諸眾生乃至無有住菩提者，<a 
name="0275b24" id="0275b24"></a>亦復無有出眾生界者，無有眾生離色陰者，<a 
name="0275b25" id="0275b25"></a>離受、想、行、識陰者。波旬且安意去！我常令諸<a 
name="0275b26" id="0275b26"></a>眾生，無有離身見者，離戒取、見取者，離有<a 
name="0275b27" id="0275b27"></a>所得者，離六十二見者，離過去、未來、現在想<a 
name="0275b28" id="0275b28"></a>者，離殺生者，離不與取、邪婬者，離妄語、綺<a 
name="0275b29" id="0275b29"></a>語、惡口、兩舌者，離貪恚、邪見者。波旬且安意<a 
name="0275c01" id="0275c01"></a>去！我不教眾生而行布施、持戒、忍辱、精進、禪<a 
name="0275c02" id="0275c02"></a>定、智慧，亦不教眾生行四攝法，不令眾生離<a 
name="0275c03" id="0275c03"></a>眾生想，離<span class="corr" title='[慳&gt;堅] cf.【麗】'>堅</span>著想，離父母想，離兄弟、姊妹、男<a 
name="0275c04" id="0275c04"></a>女想，離晝夜想，離半月、一月、一年想，離布施、<a 
name="0275c05" id="0275c05"></a>持戒、忍辱、精進、禪定、智慧想，菩提心想，力、無<a 
name="0275c06" id="0275c06"></a>畏想，根、力、覺、道想，佛、法、僧想，障菩提想，一切<a 
name="0275c07" id="0275c07"></a>種智想。波旬汝且安意去！我當令眾生於一<a 
name="0275c08" id="0275c08"></a>切法無遠離想。」</p><p style="text-indent: 0em; margin-left: 0em"><span class="linehead"></span>爾時波旬歡喜踊躍拔愁憂<a 
name="0275c09" id="0275c09"></a>箭，即於是處還復本形，以諸天花而散佛上，<a 
name="0275c10" id="0275c10"></a>遶佛三匝住於佛前，而說偈言：</p><a 
name="0275c11" id="0275c11"></a><p><span class="lg">「今日兩足尊，　　說此微妙音；<a 
name="0275c12" id="0275c12"></a><br>　佛無有二言，　　今我大歡喜。」</span></p><a 
name="0275c13" id="0275c13"></a><p style="text-indent: 0em; margin-left: 0em"><span class="linehead"></span>時魔波旬說此偈已，歡喜安意漸離佛去，還<a 
name="0275c14" id="0275c14"></a>本天宮皆共和合，受五欲樂以自娛樂，更不<a 
name="0275c15" id="0275c15"></a>復生留難之心。</p><p style="text-indent: 0em; margin-left: 0em"><span class="linehead"></span>說此降伏遣魔法時，大地六<a 
name="0275c16" id="0275c16"></a>種震動。阿難白佛言：「世尊！以何因緣大地震<a 
name="0275c17" id="0275c17"></a>動？」</p><p style="text-indent: 0em; margin-left: 0em"><span class="linehead"></span>佛告阿難：「說此降伏遣魔法時，六萬四千<a 
name="0275c18" id="0275c18"></a>菩薩，於諸法中得無生法忍。」</p><p style="text-indent: 0em; margin-left: 0em"><span class="linehead"></span>阿難白佛言：「世<a 
name="0275c19" id="0275c19"></a>尊！今此會中頗有疑惑是法者不？」</p><p style="text-indent: 0em; margin-left: 0em"><span class="linehead"></span>佛告阿難：<a 
name="0275c20" id="0275c20"></a>「今此會中有十億眾生，皆生疑惑心意迷悶，<a 
name="0275c21" id="0275c21"></a>作如是說：『為是何語，將非我等錯謬聞耶？』<a 
name="0275c22" id="0275c22"></a>以是事故不知時方，亦不自知從何所來欲<a 
name="0275c23" id="0275c23"></a>至何所，以疑惑故各不相見。」</p><p style="text-indent: 0em; margin-left: 0em"><span class="linehead"></span>阿難白佛：「唯<a 
name="0275c24" id="0275c24"></a>願世尊，以慈悲心為此眾生速作照明，莫令<a 
name="0275c25" id="0275c25"></a>此眾懷疑惑故墮於惡趣。以何因緣而作是<a 
name="0275c26" id="0275c26"></a>說：『惡魔波旬且安意去！我不令眾生住於菩<a 
name="0275c27" id="0275c27"></a>提，乃至波旬且安意去！我不令眾生於一切<a 
name="0275c28" id="0275c28"></a>法無遠離想。』唯願世尊！為此眾生速作照明，<a 
name="0275c29" id="0275c29"></a>亦令將來眾生逮照明故，受持此法而不忘<a 
name="0276a01" id="0276a01"></a>失，願分別說。」</p><p style="text-indent: 0em; margin-left: 0em"><span class="linehead"></span>爾時世尊，便說偈言：</p><a 
name="0276a02" id="0276a02"></a><p><span class="lg">「菩提無住相，　　亦無能住者；<a 
name="0276a03" id="0276a03"></a><br>　是故說眾生，　　無住菩提者。<a 
name="0276a04" id="0276a04"></a><br>　菩提與眾生，　　無二無有異；<a 
name="0276a05" id="0276a05"></a><br>　是故說眾生，　　無住菩提者。<a 
name="0276a06" id="0276a06"></a><br>　亦無有眾生，　　能離眾生界；<a 
name="0276a07" id="0276a07"></a><br>　無所有不生，　　畢竟不可得。<a 
name="0276a08" id="0276a08"></a><br>　難思眾生界，　　其性本自空；<a 
name="0276a09" id="0276a09"></a><br>　假令一切智，　　不見其離想。<a 
name="0276a10" id="0276a10"></a><br>　我所說諸陰，　　無眾生能離；<a 
name="0276a11" id="0276a11"></a><br>　此陰與眾生，　　無異常寂滅。<a 
name="0276a12" id="0276a12"></a><br>　已知陰是空，　　而不離其性；<a 
name="0276a13" id="0276a13"></a><br>　說其體是一，　　不可取而離。<a 
name="0276a14" id="0276a14"></a><br>　已能知諸陰，　　不取不可離；<a 
name="0276a15" id="0276a15"></a><br>　無我無自性，　　畢竟無所依。<a 
name="0276a16" id="0276a16"></a><br>　諸陰如虛空，　　陰所行亦爾；<a 
name="0276a17" id="0276a17"></a><br>　行無所行故，　　說陰如虛空。<a 
name="0276a18" id="0276a18"></a><br>　如說虛空界，　　非生非能生；<a 
name="0276a19" id="0276a19"></a><br>　陰性亦如是，　　無有能離者。<a 
name="0276a20" id="0276a20"></a><br>　身見自性相，　　無法而可得；<a 
name="0276a21" id="0276a21"></a><br>　以不可得故，　　我說不可離。<a 
name="0276a22" id="0276a22"></a><br>　疑無有自性，　　畢竟不可得；<a 
name="0276a23" id="0276a23"></a><br>　以不得疑故，　　眾生無能離。<a 
name="0276a24" id="0276a24"></a><br>　無有諸眾生，　　能持選擇戒；<a 
name="0276a25" id="0276a25"></a><br>　見取諸眾生，　　亦復不可得。<a 
name="0276a26" id="0276a26"></a><br>　計有得法者，　　眾生不可得；<a 
name="0276a27" id="0276a27"></a><br>　有得法無心，　　不離於自性。<a 
name="0276a28" id="0276a28"></a><br>　如所說諸見，　　凡有六十二；<a 
name="0276a29" id="0276a29"></a><br>　如是等諸見，　　皆如水中影。<a 
name="0276b01" id="0276b01"></a><br>　已知此諸見，　　皆如水中影；<a 
name="0276b02" id="0276b02"></a><br>　無我無所有，　　自性不可得。<a 
name="0276b03" id="0276b03"></a><br>　過去未來想，　　及與現在想；<a 
name="0276b04" id="0276b04"></a><br>　此想無所有，　　亦如水中影。<a 
name="0276b05" id="0276b05"></a><br>　此想無有我，　　眾生不可得；<a 
name="0276b06" id="0276b06"></a><br>　以不得眾生，　　是故不可離。<a 
name="0276b07" id="0276b07"></a><br>　殺害諸眾生，　　必趣嶮惡處；<a 
name="0276b08" id="0276b08"></a><br>　安置涅槃中，　　無有能動者。<a 
name="0276b09" id="0276b09"></a><br>　眾生若可得，　　可有離動相；<a 
name="0276b10" id="0276b10"></a><br>　眾生無有實，　　故說不可離。<a 
name="0276b11" id="0276b11"></a><br>　菩提名不與，　　未曾有與者；<a 
name="0276b12" id="0276b12"></a><br>　雖勤作方便，　　而無動離者。<a 
name="0276b13" id="0276b13"></a><br>　不行施眾生，　　教行勝法施；<a 
name="0276b14" id="0276b14"></a><br>　雖勤作方便，　　而無動離者。<a 
name="0276b15" id="0276b15"></a><br>　亦不得眾生，　　依倚婬欲者；<a 
name="0276b16" id="0276b16"></a><br>　欲中無有邪，　　可與非邪合。<a 
name="0276b17" id="0276b17"></a><br>　妄語諸眾生，　　有緣者應化；<a 
name="0276b18" id="0276b18"></a><br>　雖勤作方便，　　而無動離者。<a 
name="0276b19" id="0276b19"></a><br>　兩舌與惡口，　　及以非時言；<a 
name="0276b20" id="0276b20"></a><br>　如是等言說，　　如響令人惑。<a 
name="0276b21" id="0276b21"></a><br>　此法無處所，　　亦不可染著；<a 
name="0276b22" id="0276b22"></a><br>　此諸聲如響，　　知其無所依。<a 
name="0276b23" id="0276b23"></a><br>　本所有無明，　　深計著於我；<a 
name="0276b24" id="0276b24"></a><br>　以知我真實，　　無能動離者。<a 
name="0276b25" id="0276b25"></a><br>　亦能知瞋恚，　　畢竟無有相；<a 
name="0276b26" id="0276b26"></a><br>　菩提無相故，　　無能動離者。<a 
name="0276b27" id="0276b27"></a><br>　若能知邪見，　　是名為正見；<a 
name="0276b28" id="0276b28"></a><br>　以過著見法，　　無能動離者。<a 
name="0276b29" id="0276b29"></a><br>　不教諸眾生，　　而以女色施；<a 
name="0276c01" id="0276c01"></a><br>　賢聖所禁制，　　是施有過患。<a 
name="0276c02" id="0276c02"></a><br>　邪見所持戒，　　聖道所捐棄；<a 
name="0276c03" id="0276c03"></a><br>　智者不應教，　　以此求聖法。<a 
name="0276c04" id="0276c04"></a><br>　外道所稱讚，　　種種諸忍相；<a 
name="0276c05" id="0276c05"></a><br>　此忍非正道，　　令人到涅槃。<a 
name="0276c06" id="0276c06"></a><br>　外道所稱讚，　　五熱精進法；<a 
name="0276c07" id="0276c07"></a><br>　不能至菩提，　　智者應捨離。<a 
name="0276c08" id="0276c08"></a><br>　外道諸禪定，　　盡行諸有想；<a 
name="0276c09" id="0276c09"></a><br>　非諸佛所讚，　　是以不教他。<a 
name="0276c10" id="0276c10"></a><br>　不用世俗慧，　　教化諸眾生；<a 
name="0276c11" id="0276c11"></a><br>　此慧不能得，　　不思議佛慧。<a 
name="0276c12" id="0276c12"></a><br>　於清淨眾生，　　成就無畏者；<a 
name="0276c13" id="0276c13"></a><br>　我說於是眾，　　不行四攝法。<a 
name="0276c14" id="0276c14"></a><br>　深敬念佛者，　　不教離是著；<a 
name="0276c15" id="0276c15"></a><br>　佛有無染智，　　亦無諸障礙。<a 
name="0276c16" id="0276c16"></a><br>　深敬念法者，　　不教離是著；<a 
name="0276c17" id="0276c17"></a><br>　離欲最勝法，　　云何而可離？<a 
name="0276c18" id="0276c18"></a><br>　不著眾生想，　　而發菩提心；<a 
name="0276c19" id="0276c19"></a><br>　菩提不可著，　　云何而得離？<a 
name="0276c20" id="0276c20"></a><br>　父母及兄弟，　　姊妹男女想；<a 
name="0276c21" id="0276c21"></a><br>　此想皆如幻，　　云何而可離？<a 
name="0276c22" id="0276c22"></a><br>　此想一切處，　　無法無所有；<a 
name="0276c23" id="0276c23"></a><br>　無法無有故，　　云何而可離？<a 
name="0276c24" id="0276c24"></a><br>　晝想及夜想，　　半月一月想；<a 
name="0276c25" id="0276c25"></a><br>　此想無真實，　　如熱時炎水。<a 
name="0276c26" id="0276c26"></a><br>　施想與戒想，　　忍辱精進想；<a 
name="0276c27" id="0276c27"></a><br>　此想非真想，　　云何以想離？<a 
name="0276c28" id="0276c28"></a><br>　定想及慧想，　　菩提心之想；<a 
name="0276c29" id="0276c29"></a><br>　力無畏諸根，　　是想皆虛誑。<a 
name="0277a01" id="0277a01"></a><br>　諸覺及道想，　　佛想與法想；<a 
name="0277a02" id="0277a02"></a><br>　皆從無知起，　　云何離此想？<a 
name="0277a03" id="0277a03"></a><br>　分別諸僧想，　　此想亦眾多；<a 
name="0277a04" id="0277a04"></a><br>　從分別起故，　　我說不可離。<a 
name="0277a05" id="0277a05"></a><br>　不著菩提想，　　及一切智想；<a 
name="0277a06" id="0277a06"></a><br>　此想遠諸佛，　　不思議菩提。<a 
name="0277a07" id="0277a07"></a><br>　以是故我說，　　波旬無智人；<a 
name="0277a08" id="0277a08"></a><br>　不離此諸想，　　而遠求菩提。<a 
name="0277a09" id="0277a09"></a><br>　諸法及菩提，　　皆悉知如如；<a 
name="0277a10" id="0277a10"></a><br>　宣說不離義，　　去魔憂惱心。」</span></p><a 
name="0277a11" id="0277a11"></a><p style="text-indent: 0em; margin-left: 0em"><span class="linehead"></span>世尊決定說此降伏遣魔法時，會中十億眾<a 
name="0277a12" id="0277a12"></a>生，拔猶豫箭無復疑惑，逮大照明，於諸法中<a 
name="0277a13" id="0277a13"></a>得無生法忍。會中十億眾生皆共和合，住於<a 
name="0277a14" id="0277a14"></a>佛前，而說偈言：</p><a 
name="0277a15" id="0277a15"></a><p><span class="lg">「不思議佛道，　　今我以證知；<a 
name="0277a16" id="0277a16"></a><br>　佛是導世師，　　除斷我疑心。<a 
name="0277a17" id="0277a17"></a><br>　以逮大照明，　　安住佛法中；<a 
name="0277a18" id="0277a18"></a><br>　諸方明淨故，　　得見一億佛。<a 
name="0277a19" id="0277a19"></a><br>　亦得見其法，　　知色等不生；<a 
name="0277a20" id="0277a20"></a><br>　遭遇救世師，　　得淨如是智。<a 
name="0277a21" id="0277a21"></a><br>　亦得見一億，　　諸佛嚴淨土；<a 
name="0277a22" id="0277a22"></a><br>　無上導世師，　　皆悉住其中。」</span></p><a 
name="0277a23" id="0277a23"></a><p style="text-indent: 0em; margin-left: 0em"><span class="linehead"></span>爾時十億眾生說此偈已，脫身所著上妙之<a 
name="0277a24" id="0277a24"></a>服，為供養法歡喜奉佛，作如是言：「願令此<a 
name="0277a25" id="0277a25"></a>法流布，一切眾生皆得耳聞。」</p><p style="text-indent: 0em; margin-left: 0em"><span class="linehead"></span>爾時阿難白佛<a 
name="0277a26" id="0277a26"></a>言：「世尊！若有眾生，聞是降伏遣魔法者，能信<a 
name="0277a27" id="0277a27"></a>能解不生疑惑，是善男子、善女人得幾所福？」</p><a 
name="0277a28" id="0277a28"></a><p style="text-indent: 0em; margin-left: 0em"><span class="linehead"></span>佛告阿難：「若善男子、善女人，聞此降伏遣魔<a 
name="0277a29" id="0277a29"></a>法，一經耳能信能解不疑惑者，功德甚多不<a 
name="0277b01" id="0277b01"></a>可限量。」</p><p style="text-indent: 0em; margin-left: 0em"><span class="linehead"></span>阿難白佛言：「其所得福可以方喻知<a 
name="0277b02" id="0277b02"></a>不？」</p><p style="text-indent: 0em; margin-left: 0em"><span class="linehead"></span>佛告阿難：「若善男子、善女人，於日初分供<a 
name="0277b03" id="0277b03"></a>養百千諸佛，於日中分供養百千諸佛，於日<a 
name="0277b04" id="0277b04"></a>後分供養百千諸佛，尊重讚歎，以上妙房舍<a 
name="0277b05" id="0277b05"></a>一切所須皆悉充足，經百千劫，是善男子、<a 
name="0277b06" id="0277b06"></a>善女人，所得功德寧為多不？」</p><p style="text-indent: 0em; margin-left: 0em"><span class="linehead"></span>阿難白佛言：<a 
name="0277b07" id="0277b07"></a>「世尊！甚多甚多，不可限量難以喻知。」</p><p style="text-indent: 0em; margin-left: 0em"><span class="linehead"></span>佛告阿<a 
name="0277b08" id="0277b08"></a>難：「若善男子、善女人，聞此降伏遣魔法，一<a 
name="0277b09" id="0277b09"></a>經耳能信能解不疑惑者，其福勝彼。」</p><a 
name="0277b10" id="0277b10"></a><p style="text-indent: 0em; margin-left: 0em"><span class="linehead"></span>爾時虛空中有三善男子求菩薩乘，自然而<a 
name="0277b11" id="0277b11"></a>現漸漸而來，各各執持千大蓮花，其花高廣<a 
name="0277b12" id="0277b12"></a>踰須彌山，有百千萬億葉，出百千萬億光<a 
name="0277b13" id="0277b13"></a>色。爾時尊者阿難及諸時會，皆共遙見三善<a 
name="0277b14" id="0277b14"></a>男子求菩薩乘者，漸漸而來，見已生希有心。<a 
name="0277b15" id="0277b15"></a>爾時阿難白佛言：「世尊！此善男子為從何來？」</p><a 
name="0277b16" id="0277b16"></a><p style="text-indent: 0em; margin-left: 0em"><span class="linehead"></span>佛告阿難：「東方過恒河沙佛土有世界，名花<a 
name="0277b17" id="0277b17"></a>高須彌山，此善男子，於彼世界，聞說此法及<a 
name="0277b18" id="0277b18"></a>上因緣，以是故來。」</p><p style="text-indent: 0em; margin-left: 0em"><span class="linehead"></span>阿難白佛：「彼世界佛名號<a 
name="0277b19" id="0277b19"></a>何等？」</p><p style="text-indent: 0em; margin-left: 0em"><span class="linehead"></span>佛告阿難：「彼佛名華高須彌山王如來<a 
name="0277b20" id="0277b20"></a>等正覺，今現在說法。」</p><p style="text-indent: 0em; margin-left: 0em"><span class="linehead"></span>爾時三善男子求菩薩<a 
name="0277b21" id="0277b21"></a>乘者，前詣釋迦牟尼佛，頭面禮足右遶三匝，<a 
name="0277b22" id="0277b22"></a>右膝著地一心合掌，以所執華而散佛上，作<a 
name="0277b23" id="0277b23"></a>如是言：「世尊！我等今於此法，能信能解不生<a 
name="0277b24" id="0277b24"></a>疑惑。所以者何？我等於此法中，無有疑惑猶<a 
name="0277b25" id="0277b25"></a>如如來。」</p><p style="text-indent: 0em; margin-left: 0em"><span class="linehead"></span>爾時第一善男子求菩薩乘者白佛<a 
name="0277b26" id="0277b26"></a>言：「世尊！若作是說：『我是如來。』此言便是正說。<a 
name="0277b27" id="0277b27"></a>所以者何？我於此法不生疑惑故。」爾時第二<a 
name="0277b28" id="0277b28"></a>善男子求菩薩乘者白佛言：「世尊！若作是說：<a 
name="0277b29" id="0277b29"></a>『我是世尊。』此言便是正說。所以者何？我於此<a 
name="0277c01" id="0277c01"></a>法不生疑惑故。」爾時第三善男子求菩薩<a 
name="0277c02" id="0277c02"></a>乘者白佛言：「世尊！若作是說：『我是佛。』此言<a 
name="0277c03" id="0277c03"></a>便是正說。所以者何？我於此法不生疑惑<a 
name="0277c04" id="0277c04"></a>故。」</p>◎<a 
name="0277c05" id="0277c05"></a>◎<p style="text-indent: 0em; margin-left: 0em"><span class="linehead"></span>爾時會中百千眾生，心皆擾動不安本坐，<a 
name="0277c06" id="0277c06"></a>作是念：「無有二佛<span class="gaiji">&#x7ADD;<!--gaiji,並,1[立*立],2&#x7ADD;,3--></span>出世間，今此善男子，以<a 
name="0277c07" id="0277c07"></a>何等故發如是言？」作是念已，展轉相語：「且共<a 
name="0277c08" id="0277c08"></a>默然。世尊在座，自當解說此諸菩薩如是語<a 
name="0277c09" id="0277c09"></a>義。」</p><p style="text-indent: 0em; margin-left: 0em"><span class="linehead"></span>爾時阿難白佛言：「世尊！此諸菩薩名字何<a 
name="0277c10" id="0277c10"></a>等？乃能作是大師子吼。」</p><p style="text-indent: 0em; margin-left: 0em"><span class="linehead"></span>佛告阿難：「其一菩薩<a 
name="0277c11" id="0277c11"></a>名樂求如來音聲，第二菩薩名樂求世尊音<a 
name="0277c12" id="0277c12"></a>聲，第三菩薩名樂求佛音聲。阿難當知！以<a 
name="0277c13" id="0277c13"></a>是緣故，彼菩薩摩訶薩作如是說。」</p><p style="text-indent: 0em; margin-left: 0em"><span class="linehead"></span>阿難白佛<a 
name="0277c14" id="0277c14"></a>言：「世尊！今此會中有百千眾生，心皆擾動作<a 
name="0277c15" id="0277c15"></a>是念：『無有二佛並出世間，以何緣故彼作是<a 
name="0277c16" id="0277c16"></a>說？』唯願如來敷演其義，令此大眾心不擾動，<a 
name="0277c17" id="0277c17"></a>所種善根增益明淨。世尊！如人澡浴嚴治髮<a 
name="0277c18" id="0277c18"></a>爪膚色鮮淨，復以赤栴檀水更浴其身，膚<a 
name="0277c19" id="0277c19"></a>色鮮淨倍勝於前。世尊！是諸眾生亦復如是，<a 
name="0277c20" id="0277c20"></a>若聞說是語義，所種善根增益，明淨倍勝於<a 
name="0277c21" id="0277c21"></a>前。」</p><p style="text-indent: 0em; margin-left: 0em"><span class="linehead"></span>爾時世尊，即說偈言：</p><a 
name="0277c22" id="0277c22"></a><p><span class="lg">「皆共一心聽，　　我說是語義；<a 
name="0277c23" id="0277c23"></a><br>　何故名如來，　　世尊及佛耶？<a 
name="0277c24" id="0277c24"></a><br>　能知過去如，　　亦知未來如；<a 
name="0277c25" id="0277c25"></a><br>　見一切法如，　　是故名如來。<a 
name="0277c26" id="0277c26"></a><br>　如先昔諸佛，　　行不思議施；<a 
name="0277c27" id="0277c27"></a><br>　我亦行此施，　　是故作是說。<a 
name="0277c28" id="0277c28"></a><br>　如先昔諸佛，　　求無依倚道；<a 
name="0277c29" id="0277c29"></a><br>　我亦如是求，　　是故名如來。<a 
name="0278a01" id="0278a01"></a><br>　不住一切法，　　求寂靜菩提；<a 
name="0278a02" id="0278a02"></a><br>　亦不得菩提，　　是故名如來。<a 
name="0278a03" id="0278a03"></a><br>　如昔諸菩薩，　　勤苦行忍辱；<a 
name="0278a04" id="0278a04"></a><br>　我亦行是忍，　　能到忍彼岸。<a 
name="0278a05" id="0278a05"></a><br>　如我昔精進，　　勤求於菩提；<a 
name="0278a06" id="0278a06"></a><br>　彼亦勤精進，　　是故名如來。<a 
name="0278a07" id="0278a07"></a><br>　彼已能通達，　　諸法平等相；<a 
name="0278a08" id="0278a08"></a><br>　亦不生心念，　　是故名如來。<a 
name="0278a09" id="0278a09"></a><br>　不念一切法，　　其性常平等；<a 
name="0278a10" id="0278a10"></a><br>　知此平等已，　　而無差別心。<a 
name="0278a11" id="0278a11"></a><br>　已能通達此，　　如如平等定；<a 
name="0278a12" id="0278a12"></a><br>　通達此定故，　　是故名如來。<a 
name="0278a13" id="0278a13"></a><br>　所說一切法，　　各自有性相；<a 
name="0278a14" id="0278a14"></a><br>　已知此性相，　　畢竟常寂然。<a 
name="0278a15" id="0278a15"></a><br>　知相名為慧，　　知虛名為智；<a 
name="0278a16" id="0278a16"></a><br>　若能知眾生，　　名到慧彼岸。<a 
name="0278a17" id="0278a17"></a><br>　如先昔智者，　　智慧到彼岸；<a 
name="0278a18" id="0278a18"></a><br>　亦不得此慧，　　到彼岸寂然。<a 
name="0278a19" id="0278a19"></a><br>　彼亦得此慧，　　而到於彼岸；<a 
name="0278a20" id="0278a20"></a><br>　不得此慧故，　　是故名如來。<a 
name="0278a21" id="0278a21"></a><br>　不得菩提如，　　其性相難議；<a 
name="0278a22" id="0278a22"></a><br>　不得一切法，　　是故名如來。<a 
name="0278a23" id="0278a23"></a><br>　已能逮無著，　　不著如如來；<a 
name="0278a24" id="0278a24"></a><br>　不著一切法，　　通無著道故。<a 
name="0278a25" id="0278a25"></a><br>　如先導世師，　　能知見正道；<a 
name="0278a26" id="0278a26"></a><br>　此道真實相，　　未曾有始終。<a 
name="0278a27" id="0278a27"></a><br>　彼亦如是修，　　最勝無上道；<a 
name="0278a28" id="0278a28"></a><br>　此道無始終，　　性空無所有。<a 
name="0278a29" id="0278a29"></a><br>　知道無始終，　　諸法皆平等；<a 
name="0278b01" id="0278b01"></a><br>　亦知如平等，　　是故名如來。<a 
name="0278b02" id="0278b02"></a><br>　道如菩提如，　　及與不住如；<a 
name="0278b03" id="0278b03"></a><br>　知如如虛空，　　是故名如來。<a 
name="0278b04" id="0278b04"></a><br>　我所說諸法，　　其如常平等；<a 
name="0278b05" id="0278b05"></a><br>　若能見此如，　　應當求菩提。<a 
name="0278b06" id="0278b06"></a><br>　阿難以是事，　　彼作如是說；<a 
name="0278b07" id="0278b07"></a><br>　如說能修行，　　彼亦如是行。<a 
name="0278b08" id="0278b08"></a><br>　若能行是行，　　能作如是說；<a 
name="0278b09" id="0278b09"></a><br>　知是不退轉，　　無畏諸菩薩。<a 
name="0278b10" id="0278b10"></a><br>　阿難應當知，　　無畏諸菩薩；<a 
name="0278b11" id="0278b11"></a><br>　能作如是說，　　自言是如來。」</span></p><a 
name="0278b12" id="0278b12"></a><p style="text-indent: 0em; margin-left: 0em"><span class="linehead"></span>阿難白佛言：「世尊！以何因緣，得何等法，名世<a 
name="0278b13" id="0278b13"></a>尊耶？」</p><p style="text-indent: 0em; margin-left: 0em"><span class="linehead"></span>爾時世尊，便說偈言：</p><a 
name="0278b14" id="0278b14"></a><p><span class="lg">「皆共一心聽，　　於百千億劫；<a 
name="0278b15" id="0278b15"></a><br>　求如是菩提，　　無量難思議。<a 
name="0278b16" id="0278b16"></a><br>　為諸眾生故，　　求如是菩提；<a 
name="0278b17" id="0278b17"></a><br>　未曾有怖畏，　　是故名世尊。<a 
name="0278b18" id="0278b18"></a><br>　不畏於生死，　　正住生死中；<a 
name="0278b19" id="0278b19"></a><br>　化度諸眾生，　　是故名世尊。<a 
name="0278b20" id="0278b20"></a><br>　云何不怖畏？　　云何住生死？<a 
name="0278b21" id="0278b21"></a><br>　云何度眾生？　　云何名世尊？<a 
name="0278b22" id="0278b22"></a><br>　生死無有法，　　而可破壞者；<a 
name="0278b23" id="0278b23"></a><br>　不牢不破壞，　　以此度眾生。<a 
name="0278b24" id="0278b24"></a><br>　是名不怖畏，　　是名住生死，<a 
name="0278b25" id="0278b25"></a><br>　是名度眾生，　　是名為世尊。<a 
name="0278b26" id="0278b26"></a><br>　知諸法虛空，　　而無怯弱心，<a 
name="0278b27" id="0278b27"></a><br>　宣說諸法相，　　而無所怖畏。<a 
name="0278b28" id="0278b28"></a><br>　已斷諸怖畏，　　遠離諸難處；<a 
name="0278b29" id="0278b29"></a><br>　不畏難處故，　　度難處眾生。<a 
name="0278c01" id="0278c01"></a><br>　度多億眾生，　　過生死嶮難；<a 
name="0278c02" id="0278c02"></a><br>　亦不得生死，　　及所度眾生。<a 
name="0278c03" id="0278c03"></a><br>　安置諸眾生，　　寂靜涅槃岸；<a 
name="0278c04" id="0278c04"></a><br>　亦不得眾生，　　是名為世尊。<a 
name="0278c05" id="0278c05"></a><br>　恒為諸眾生，　　說如虛空法；<a 
name="0278c06" id="0278c06"></a><br>　未曾生怖畏，　　是名為世尊。<a 
name="0278c07" id="0278c07"></a><br>　法性無差別，　　說有種種名；<a 
name="0278c08" id="0278c08"></a><br>　平等如菩提，　　菩提不可得。<a 
name="0278c09" id="0278c09"></a><br>　教導諸眾生，　　令趣向菩提；<a 
name="0278c10" id="0278c10"></a><br>　雖教如是法，　　未曾有所說。<a 
name="0278c11" id="0278c11"></a><br>　不可說而說，　　度脫多眾生；<a 
name="0278c12" id="0278c12"></a><br>　無畏無所取，　　是故名世尊。<a 
name="0278c13" id="0278c13"></a><br>　遠離一切想，　　能修菩提相；<a 
name="0278c14" id="0278c14"></a><br>　已過一切想，　　是名為世尊。<a 
name="0278c15" id="0278c15"></a><br>　已能滅諸想，　　煩惱無有餘；<a 
name="0278c16" id="0278c16"></a><br>　以是故得稱，　　名之為世尊。<a 
name="0278c17" id="0278c17"></a><br>　以慧觀諸法，　　知諸法平等；<a 
name="0278c18" id="0278c18"></a><br>　常不求少法，　　是故名世尊。<a 
name="0278c19" id="0278c19"></a><br>　不重於名譽，　　亦不求名譽；<a 
name="0278c20" id="0278c20"></a><br>　恒為諸眾生，　　說離名譽法。<a 
name="0278c21" id="0278c21"></a><br>　菩提離名譽，　　彼亦如是求；<a 
name="0278c22" id="0278c22"></a><br>　若有重名譽，　　是名遠菩提。<a 
name="0278c23" id="0278c23"></a><br>　是聲猶如響，　　分別故多種；<a 
name="0278c24" id="0278c24"></a><br>　橫生諸分別，　　我有如是名。<a 
name="0278c25" id="0278c25"></a><br>　不著一切聲，　　亦不依倚名；<a 
name="0278c26" id="0278c26"></a><br>　無戲論菩提，　　是名為世尊。<a 
name="0278c27" id="0278c27"></a><br>　知如是諸法，　　名之為世尊；<a 
name="0278c28" id="0278c28"></a><br>　亦不得菩<span class="corr" title='[薩&gt;提] cf.【麗】【磧砂】'>提</span>，　　是故名世尊。<a 
name="0278c29" id="0278c29"></a><br>　知如是諸法，　　而無有所著；<a 
name="0279a01" id="0279a01"></a><br>　求如是菩提，　　解脫無有漏。<a 
name="0279a02" id="0279a02"></a><br>　阿難！以是事，　　及諸餘因緣；<a 
name="0279a03" id="0279a03"></a><br>　菩薩摩訶薩，　　自言是世尊。」</span></p><a 
name="0279a04" id="0279a04"></a><p style="text-indent: 0em; margin-left: 0em"><span class="linehead"></span>阿難白佛言：「世尊！以何因緣，得何等法，名為<a 
name="0279a05" id="0279a05"></a>佛耶？」</p><p style="text-indent: 0em; margin-left: 0em"><span class="linehead"></span>爾時世尊，便說偈言：</p><a 
name="0279a06" id="0279a06"></a><p><span class="lg">「覺知一切法，　　此法無所有；<a 
name="0279a07" id="0279a07"></a><br>　已覺無有法，　　是故名為佛。<a 
name="0279a08" id="0279a08"></a><br>　覺了諸煩惱，　　不令得自在；<a 
name="0279a09" id="0279a09"></a><br>　以智離煩惱，　　是故名為佛。<a 
name="0279a10" id="0279a10"></a><br>　能覺此身空，　　此身無所屬；<a 
name="0279a11" id="0279a11"></a><br>　此身不牢固，　　牢固不可得。<a 
name="0279a12" id="0279a12"></a><br>　愚於不牢身，　　而生堅牢想；<a 
name="0279a13" id="0279a13"></a><br>　彼如實覺知，　　是故名為佛。<a 
name="0279a14" id="0279a14"></a><br>　覺無明無智，　　自性無所有；<a 
name="0279a15" id="0279a15"></a><br>　已得於明智，　　是故名為佛。<a 
name="0279a16" id="0279a16"></a><br>　所有過去想，　　覺知是無想；<a 
name="0279a17" id="0279a17"></a><br>　知想無相故，　　更不隨此相。<a 
name="0279a18" id="0279a18"></a><br>　修未來諸想，　　現在想亦然；<a 
name="0279a19" id="0279a19"></a><br>　已修一切想，　　是故名為佛。<a 
name="0279a20" id="0279a20"></a><br>　覺知色前際，　　未曾有生起；<a 
name="0279a21" id="0279a21"></a><br>　凡小雖分別，　　不能令色生。<a 
name="0279a22" id="0279a22"></a><br>　覺受無根本，　　根本不可得；<a 
name="0279a23" id="0279a23"></a><br>　於一切法中，　　亦無有受者。<a 
name="0279a24" id="0279a24"></a><br>　知想猶如幻，　　其性無所有；<a 
name="0279a25" id="0279a25"></a><br>　於一切法中，　　不為想所累。<a 
name="0279a26" id="0279a26"></a><br>　知行不能作，　　種種諸身相；<a 
name="0279a27" id="0279a27"></a><br>　身空行亦空，　　是故無所作。<a 
name="0279a28" id="0279a28"></a><br>　知行及與身，　　猶如芭蕉樹；<a 
name="0279b01" id="0279b01"></a><br>　如實能覺知，　　是故名為佛。<a 
name="0279b02" id="0279b02"></a><br>　觀識之實性，　　亦不在身內；<a 
name="0279b03" id="0279b03"></a><br>　亦不在身外，　　而可有是識。<a 
name="0279b04" id="0279b04"></a><br>　於一切法中，　　識性不可得；<a 
name="0279b05" id="0279b05"></a><br>　而於此身中，　　無形無處所。<a 
name="0279b06" id="0279b06"></a><br>　能如是知識，　　識性無所有；<a 
name="0279b07" id="0279b07"></a><br>　無想猶如幻，　　未曾見識生。<a 
name="0279b08" id="0279b08"></a><br>　於一切法中，　　無有見識者；<a 
name="0279b09" id="0279b09"></a><br>　一切眾生性，　　未曾有作者。<a 
name="0279b10" id="0279b10"></a><br>　眾生無作者，　　諸法畢竟然；<a 
name="0279b11" id="0279b11"></a><br>　若法若眾生，　　無有來去相。<a 
name="0279b12" id="0279b12"></a><br>　覺一切諸法，　　畢竟無有相；<a 
name="0279b13" id="0279b13"></a><br>　無分別戲論，　　是故名為佛。<a 
name="0279b14" id="0279b14"></a><br>　如諸佛不住，　　佛正法大乘；<a 
name="0279b15" id="0279b15"></a><br>　不住一切法，　　是故名為佛。<a 
name="0279b16" id="0279b16"></a><br>　如如諸法如，　　諸佛不住如；<a 
name="0279b17" id="0279b17"></a><br>　佛如菩提如，　　是竟不可得。<a 
name="0279b18" id="0279b18"></a><br>　為求菩提故，　　應發如是心；<a 
name="0279b19" id="0279b19"></a><br>　能覺此心相，　　少法不可得。<a 
name="0279b20" id="0279b20"></a><br>　為求菩提故，　　應發如是心；<a 
name="0279b21" id="0279b21"></a><br>　此心菩提等，　　亦覺知如幻。<a 
name="0279b22" id="0279b22"></a><br>　阿難！以是事，　　彼作如是說；<a 
name="0279b23" id="0279b23"></a><br>　自言我是佛，　　如佛導世師。<a 
name="0279b24" id="0279b24"></a><br>　以佛之名聲，　　說如是等法；<a 
name="0279b25" id="0279b25"></a><br>　若有住此法，　　盡應求菩提。<a 
name="0279b26" id="0279b26"></a><br>　若有知此法，　　是則近菩提；<a 
name="0279b27" id="0279b27"></a><br>　於一切法中，　　不生諸疑惑。<a 
name="0279b28" id="0279b28"></a><br>　於諸法無疑，　　必為世間上；<a 
name="0279c01" id="0279c01"></a><br>　已知此法故，　　能解密語義。」</span></p><a 
name="0279c02" id="0279c02"></a><p style="text-indent: 0em; margin-left: 0em"><span class="linehead"></span>爾時世尊，說如來世尊佛名已，是時會中百<a 
name="0279c03" id="0279c03"></a>千眾生白佛言：「世尊！我等無復疑網逮大照<a 
name="0279c04" id="0279c04"></a>明，得解菩薩摩訶薩名為如來．世尊．佛義，以<a 
name="0279c05" id="0279c05"></a>一切法不可得故，於諸法中逮得法忍。如來<a 
name="0279c06" id="0279c06"></a>今者猶如父母矜接我等，不令我等心有擾<a 
name="0279c07" id="0279c07"></a>動，亦得覺知不擾動法，猶如虛空不可擾動。<a 
name="0279c08" id="0279c08"></a>所以者何？我等今者覺一切法，猶如虛空無<a 
name="0279c09" id="0279c09"></a>擾動故。」爾時會中百千眾生，頭面禮佛右遶<a 
name="0279c10" id="0279c10"></a>三匝，去佛不遠默然而坐。</p><a 
name="0279c11" id="0279c11"></a><p style="text-indent: 0em; margin-left: 0em"><span class="linehead"></span>爾時會中有菩薩摩訶薩，名常笑諸根清淨，<a 
name="0279c12" id="0279c12"></a>即從坐起，以種種華而散佛上，即說偈言：</p><a 
name="0279c13" id="0279c13"></a><p><span class="lg">「眾生多果想，　　能解彼果想；<a 
name="0279c14" id="0279c14"></a><br>　離果得具足，　　故禮世間智。<a 
name="0279c15" id="0279c15"></a><br>　眾生貪著果，　　行種種果名；<a 
name="0279c16" id="0279c16"></a><br>　唯佛能除解，　　故禮世間智。<a 
name="0279c17" id="0279c17"></a><br>　宣說果平等，　　而以覺悟他；<a 
name="0279c18" id="0279c18"></a><br>　說果是假名，　　故禮世間智。<a 
name="0279c19" id="0279c19"></a><br>　宣說平等法，　　住平等法中；<a 
name="0279c20" id="0279c20"></a><br>　覺一切法等，　　故禮世間智。<a 
name="0279c21" id="0279c21"></a><br>　眾生得果想，　　除此有得心；<a 
name="0279c22" id="0279c22"></a><br>　唯佛能除斷，　　故禮世間智。<a 
name="0279c23" id="0279c23"></a><br>　具知果寂滅，　　不住種種果；<a 
name="0279c24" id="0279c24"></a><br>　諸佛善密語，　　故禮世間智。」</span></p><a 
name="0279c25" id="0279c25"></a><p style="text-indent: 0em; margin-left: 0em"><span class="linehead"></span>爾時常笑諸根清淨菩薩摩訶薩，說是偈已，<a 
name="0279c26" id="0279c26"></a>讚歎世尊，頭面禮足右遶三匝，去佛不遠一<a 
name="0279c27" id="0279c27"></a>心觀佛，目不暫眴歡喜而住。</p><p style="text-indent: 0em; margin-left: 0em"><span class="linehead"></span>爾時會中有<a 
name="0279c28" id="0279c28"></a>菩薩摩訶薩，名蓮華德藏，即從坐起，以花散<a 
name="0280a01" id="0280a01"></a>佛，說此偈言：</p><a 
name="0280a02" id="0280a02"></a><p><span class="lg">「眾生多有想，　　能解此有心；<a 
name="0280a03" id="0280a03"></a><br>　離怖無所取，　　故禮牟尼尊。<a 
name="0280a04" id="0280a04"></a><br>　於諸有寂靜，　　說無所有法；<a 
name="0280a05" id="0280a05"></a><br>　遠離一切有，　　故禮牟尼尊。<a 
name="0280a06" id="0280a06"></a><br>　知有是空無，　　其性無有我；<a 
name="0280a07" id="0280a07"></a><br>　以遠離有畏，　　故禮牟尼尊。<a 
name="0280a08" id="0280a08"></a><br>　遠離諸憂慼，　　能拔憂慼者；<a 
name="0280a09" id="0280a09"></a><br>　永斷諸繫縛，　　故禮牟尼尊。」</span></p><a 
name="0280a10" id="0280a10"></a><p style="text-indent: 0em; margin-left: 0em"><span class="linehead"></span>爾時蓮華德藏菩薩摩訶薩，說此偈已，讚歎<a 
name="0280a11" id="0280a11"></a>世尊，復更說偈，而白佛言：</p><a 
name="0280a12" id="0280a12"></a><p><span class="lg">「於後惡世中，　　若有聞此經；<a 
name="0280a13" id="0280a13"></a><br>　不生怖畏者，　　皆應合掌禮。」</span></p><a 
name="0280a14" id="0280a14"></a><p style="text-indent: 0em; margin-left: 0em"><span class="linehead"></span>爾時無垢意菩薩摩訶薩，即於佛前，而說偈<a 
name="0280a15" id="0280a15"></a>言：</p><a 
name="0280a16" id="0280a16"></a><p><span class="lg">「若有聞此經，　　不生疑惑者；<a 
name="0280a17" id="0280a17"></a><br>　於一切時中，　　應以眾花散。」</span></p><a 
name="0280a18" id="0280a18"></a><p style="text-indent: 0em; margin-left: 0em"><span class="linehead"></span>爾時廣思惟菩薩摩訶薩，即於佛前，而說偈<a 
name="0280a19" id="0280a19"></a>言：</p><a 
name="0280a20" id="0280a20"></a><p><span class="lg">「此經中廣說，　　無量諸佛法；<a 
name="0280a21" id="0280a21"></a><br>　眾生聞是法，　　不疑惑者少。<a 
name="0280a22" id="0280a22"></a><br>　貪著於己身，　　生種種身想；<a 
name="0280a23" id="0280a23"></a><br>　得聞如是經，　　云是顛倒說。<a 
name="0280a24" id="0280a24"></a><br>　當知屬於魔，　　為魔所抑持；<a 
name="0280a25" id="0280a25"></a><br>　無智聞此經，　　返更生疑惑。」</span></p><a 
name="0280a26" id="0280a26"></a><p style="text-indent: 0em; margin-left: 0em"><span class="linehead"></span>爾時青蓮華目菩薩摩訶薩，即於佛前，而說<a 
name="0280a27" id="0280a27"></a>偈言：</p><a 
name="0280a28" id="0280a28"></a><p><span class="lg">「若有聞此經，　　不生疑惑者；<a 
name="0280a29" id="0280a29"></a><br>　猶如世間眼，　　亦名施眼者。」</span></p><a 
name="0280b01" id="0280b01"></a><p style="text-indent: 0em; margin-left: 0em"><span class="linehead"></span>爾時樂供養塔菩薩摩訶薩，即於佛前，而說<a 
name="0280b02" id="0280b02"></a>偈言：</p><a 
name="0280b03" id="0280b03"></a><p><span class="lg">「若有聞此經，　　深生信樂者；<a 
name="0280b04" id="0280b04"></a><br>　此人處世間，　　猶如最上塔。」</span></p><a 
name="0280b05" id="0280b05"></a><p style="text-indent: 0em; margin-left: 0em"><span class="linehead"></span>爾時渴仰意菩薩摩訶薩，即於佛前，而說偈<a 
name="0280b06" id="0280b06"></a>言：</p><a 
name="0280b07" id="0280b07"></a><p><span class="lg">「雖在生死中，　　應數生渴仰；<a 
name="0280b08" id="0280b08"></a><br>　不著一切法，　　能不疑此經。」</span></p><a 
name="0280b09" id="0280b09"></a><p style="text-indent: 0em; margin-left: 0em"><span class="linehead"></span>爾時樂以衣施菩薩摩訶薩，即於佛前，而說<a 
name="0280b10" id="0280b10"></a>偈言：</p><a 
name="0280b11" id="0280b11"></a><p><span class="lg">「應以多億衣，　　細軟而平正；<a 
name="0280b12" id="0280b12"></a><br>　以供覆其身，　　不疑此法者。」</span></p><a 
name="0280b13" id="0280b13"></a><p style="text-indent: 0em; margin-left: 0em"><span class="linehead"></span>爾時樂以食施菩薩摩訶薩，即於佛前，而說<a 
name="0280b14" id="0280b14"></a>偈言：</p><a 
name="0280b15" id="0280b15"></a><p><span class="lg">「所說諸餚<span class="gaiji">&#x994D;<!--gaiji,膳,1[飢-几+善],2&#x994D;,3--></span>，　　味中最上者；<a 
name="0280b16" id="0280b16"></a><br>　應以供其人，　　不疑此法者。」</span></p><a 
name="0280b17" id="0280b17"></a><p style="text-indent: 0em; margin-left: 0em"><span class="linehead"></span>爾時悲念樂見眾生菩薩摩訶薩，即於佛前，<a 
name="0280b18" id="0280b18"></a>而說偈言：</p><a 
name="0280b19" id="0280b19"></a><p><span class="lg">「悲念諸眾生，　　應數數涕泣；<a 
name="0280b20" id="0280b20"></a><br>　而於此經中，　　無有信樂意。<a 
name="0280b21" id="0280b21"></a><br>　若人少時間，　　疑惑於此經；<a 
name="0280b22" id="0280b22"></a><br>　當知地獄來，　　還趣向地獄。<a 
name="0280b23" id="0280b23"></a><br>　親近惡知識，　　不解是深法；<a 
name="0280b24" id="0280b24"></a><br>　無明網所覆，　　不向此妙趣。<a 
name="0280b25" id="0280b25"></a><br>　破戒自纏裹，　　惡意好求短；<a 
name="0280b26" id="0280b26"></a><br>　貪著於利養，　　能誹謗是經。<a 
name="0280b27" id="0280b27"></a><br>　不勤求菩提，　　懈怠不精進；<a 
name="0280b28" id="0280b28"></a><br>　惡慧樂小法，　　不信解是經。<a 
name="0280b29" id="0280b29"></a><br>　貪利養眾生，　　計我隨愛欲；<a 
name="0280c01" id="0280c01"></a><br>　深著於三世，　　不能信是經。<a 
name="0280c02" id="0280c02"></a><br>　愚佷惡心性，　　染愛盲無智；<a 
name="0280c03" id="0280c03"></a><br>　好樂多談說，　　而不信是經。<a 
name="0280c04" id="0280c04"></a><br>　好選擇衣服，　　貪味嗜飲食；<a 
name="0280c05" id="0280c05"></a><br>　少於白法者，　　能誹謗是經。<a 
name="0280c06" id="0280c06"></a><br>　著果諸眾生，　　好說著果法；<a 
name="0280c07" id="0280c07"></a><br>　解佛微密語，　　如是者甚難。<a 
name="0280c08" id="0280c08"></a><br>　過去先昔佛，　　無上導世師；<a 
name="0280c09" id="0280c09"></a><br>　盡能供養者，　　能信解是經。」</span></p><a 
name="0280c10" id="0280c10"></a><p style="text-indent: 0em; margin-left: 0em"><span class="linehead"></span>爾時遠離惡法菩薩摩訶薩，即於佛前，而說<a 
name="0280c11" id="0280c11"></a>偈言：</p><a 
name="0280c12" id="0280c12"></a><p><span class="lg">「愚心貪著果，　　能誹謗是經；<a 
name="0280c13" id="0280c13"></a><br>　應遠離是人，　　猶如臭糞穢。<a 
name="0280c14" id="0280c14"></a><br>　亦如爛死屍，　　行者皆遠避；<a 
name="0280c15" id="0280c15"></a><br>　謗此經眾生，　　皆應常遠離。<a 
name="0280c16" id="0280c16"></a><br>　猶如劫村賊，　　住大曠野中；<a 
name="0280c17" id="0280c17"></a><br>　聞者皆馳走，　　恐為我作難。<a 
name="0280c18" id="0280c18"></a><br>　應如是馳走，　　遠離是惡賊；<a 
name="0280c19" id="0280c19"></a><br>　瞋恚懷惡意，　　誹謗是經者。」◎</span></p><a 
name="0280c20" id="0280c20"></a><p><span class="juanname">廣博嚴淨經卷第五</span></p>
<hr>【經文資訊】大正藏第 09 冊 No. 0268 佛說廣博嚴淨不退轉輪經<br>【版本記錄】CBETA 電子佛典 Rev. 1.27 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德輸入，維習安大德提供之高麗藏 CD 經文，范振業大德提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexd563.html?index=T09n0268" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T09n0268_005 by HTTrack Website Copier/3.x [XR&CO'2008], Mon, 02 Jun 2014 22:37:53 GMT -->
</html>
