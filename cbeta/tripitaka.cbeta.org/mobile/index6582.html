<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J33nB284_005 by HTTrack Website Copier/3.x [XR&CO'2008], Tue, 03 Jun 2014 00:46:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0a40.gif?utmac=MO-30696269-4&amp;utmn=1131031927&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ33&amp;utmp=%2Fmobile%2Findex.php%3Findex%3DJ33nB284_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index859c.html?index=J33nB284_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第33冊<br/>No.B284 益州嵩山野竹禪師後錄 (8卷)<br/>【清 福慧說　洪希等編】<br/>第 5 卷</p>
	<a href="index3e65.html?index=J33nB284_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J33">
<div class="root" id="B284" sutra_name="益州嵩山野竹禪師後錄" sutra_juan="[卷5]">　
<a 
name="0444c01" id="0444c01"></a><p><span class="juanname">益州嵩山野竹禪師後錄卷五</span></p><a 
name="0444c02" id="0444c02"></a><p style="margin-left: 4em"><span class="byline">潭州門人宗廣編</span></p><a 
name="0444c03" id="0444c03"></a><p style="margin-left: 2em"><span class="headname">書問</span></p><a 
name="0444c04" id="0444c04"></a><p style="margin-left: 3em"><span class="headname">復江川令張公耕煙居士</span></p><a 
name="0444c05" id="0444c05"></a><p style="text-indent: 0em; margin-left: 0em"><span class="linehead"></span>梁城近年來往往得江川人到省會稱道江川公之<a 
name="0444c06" id="0444c06"></a>清政和平前此未聞有如此良父母也而且頌聲盈<a 
name="0444c07" id="0444c07"></a>衢中外不絕不識江川公何修得此美譽如此之隆<a 
name="0444c08" id="0444c08"></a>也雖未識面常竊慕久矣月日有呂某者來自吳門<a 
name="0444c09" id="0444c09"></a>得一書乃平江江村和尚所寄啟讀之方知江川公<a 
name="0444c10" id="0444c10"></a>從先師翁法窟中來真一代揚李也江村有字寄公<a 
name="0444c11" id="0444c11"></a>署<span class="corr" title='[巳&gt;已]'>已</span>托之從聞禪師不意從聞往臨安所以不及齎<a 
name="0444c12" id="0444c12"></a>投非敢疏慢自取罪戾也又接旦平居士一書轉增<a 
name="0444c13" id="0444c13"></a>慚媿今又讀所示並佳什字字公美言言天覺可書<a 
name="0444c14" id="0444c14"></a>座右以砭鄙吝真良劑也慧往來梁益間十四年於<a 
name="0444c15" id="0444c15"></a>茲矣絕無一人可語者一旦獲聞所未聞豈非頭上<a 
name="0444c16" id="0444c16"></a>公所賜邪嵩山荒剎得公之來泉石生光自此始也<a 
name="0444c17" id="0444c17"></a>此又非我先師翁冥庇何能臻此慧常揣之俱乘願<a 
name="0444c18" id="0444c18"></a>力而來不然誰肯忘位貌下交於山野之夫也所以<a 
name="0444c19" id="0444c19"></a>江川黎元獲福南徼草木感化德冠六詔仁及百蠻<a 
name="0444c20" id="0444c20"></a>使森羅頓然起色者此也慧雖識淺學疏非悅老之<a 
name="0444c21" id="0444c21"></a>明敏然何懼不能答一百問頭也儗即晉謁奈土木<a 
name="0444c22" id="0444c22"></a>之工未竣聊肅荒函代訊起居稍得餘閒方謀接色<a 
name="0444c23" id="0444c23"></a>笑臨楮不勝神溯。</p><a 
name="0444c24" id="0444c24"></a><p style="margin-left: 3em"><span class="headname">復雞山石鐘慧融主人</span></p><a 
name="0444c25" id="0444c25"></a><p style="text-indent: 0em; margin-left: 0em"><span class="linehead"></span>自到昆海便有曳杖雞足彈指出定裏頭陀把手論<a 
name="0444c26" id="0444c26"></a>拈花意旨實非怯螳臂而不能當金根之車輪也不<a 
name="0444c27" id="0444c27"></a>意諸方削牘同人交章爭先下邀直使報命之不暇<a 
name="0444c28" id="0444c28"></a>故十四五年來蘊一座祖山在胸中至今尚未了此<a 
name="0444c29" id="0444c29"></a>一案也忽忽子規在樹石鼠出穴時當春去夏來得<a 
name="0444c30" id="0444c30"></a>接瑤章金玉作聲珍貝交錯自念下里庸才巴渝陋<a 
name="0445a01" id="0445a01"></a>質多慚過譽感激猶深奈何法社初成難以應命特<a 
name="0445a02" id="0445a02"></a>修寸楮用復高雅外具俚語別申鄙意俟秋月當天<a 
name="0445a03" id="0445a03"></a>促織驚婦或策杖而來對點蒼山接談笑向華首門<a 
name="0445a04" id="0445a04"></a>候頭陀然後次第與諸耆舊作十日談公以為何如<a 
name="0445a05" id="0445a05"></a>率復不次。</p><a 
name="0445a06" id="0445a06"></a><p style="margin-left: 3em"><span class="headname">復平江法華澧伯和尚</span></p><a 
name="0445a07" id="0445a07"></a><p style="text-indent: 0em; margin-left: 0em"><span class="linehead"></span>環天下而叢席者自古稱江淛為禪藪辨才智囊代<a 
name="0445a08" id="0445a08"></a>不乏人況吾祖父發跡之地邪所以能剖佛祖行說<a 
name="0445a09" id="0445a09"></a>不到處實惟有此英哲至於今日為能深窮此學使<a 
name="0445a10" id="0445a10"></a>衲子有所矜式者又在我天童老祖與我先師翁五<a 
name="0445a11" id="0445a11"></a>十年苦心也暨二老人唱滅又得吾江村法伯和尚<a 
name="0445a12" id="0445a12"></a>復振起江左不墜先人宗社此實吾門幸甚聞吾師<a 
name="0445a13" id="0445a13"></a>自廣陵復轉雙塔再與和尚往復笑聚想拍拍是令<a 
name="0445a14" id="0445a14"></a>而二毒鼓聲邊聞而死者又不知幾人也慧獨處寡<a 
name="0445a15" id="0445a15"></a>聞之地加之僰蠻為伍侏儒接話故此言論鄙拙實<a 
name="0445a16" id="0445a16"></a>媿古人奈何及門者竊錄妄付梓氏敢當不枝詞蔓<a 
name="0445a17" id="0445a17"></a>說以嘉惠後學之譽亦可以并駕當今獅馭也邪皆<a 
name="0445a18" id="0445a18"></a>和尚過美神駿以光下乘耳慧自揣才學俱劣且遠<a 
name="0445a19" id="0445a19"></a>在炎方慮唐突法門罪在不宥倘和尚常頒清誨則<a 
name="0445a20" id="0445a20"></a>慧受賜多矣屢欲自滇黔達楚由楚入吳越買舟過<a 
name="0445a21" id="0445a21"></a>臨安登徑山拜埽後再向四明上太白密祖塔頭燒<a 
name="0445a22" id="0445a22"></a>香上供然後晉謁和尚縱觀法席一洗茅塞其如歷<a 
name="0445a23" id="0445a23"></a>年多土木之勤應接之繁所以不能完此公幹是慧<a 
name="0445a24" id="0445a24"></a>終不了之局也江川公雖未謀面然神交久矣今得<a 
name="0445a25" id="0445a25"></a>親接談笑皆和尚遙為噓植使慧有可語者又皆和<a 
name="0445a26" id="0445a26"></a>尚所賜也梁益法運其所異同與江淛細大矛盾其<a 
name="0445a27" id="0445a27"></a>間皆不能去寸而主法者更難於蜀道百倍一陰應<a 
name="0445a28" id="0445a28"></a>候萬物資成望吳雲而迢遞對榴火以裁緘媿乏一<a 
name="0445a29" id="0445a29"></a>芹伏惟原宥不備。</p><a 
name="0445a30" id="0445a30"></a><p style="margin-left: 3em"><span class="headname">復鶴慶眾居士</span></p><a 
name="0445b01" id="0445b01"></a><p style="text-indent: 0em; margin-left: 0em"><span class="linehead"></span>八月朔同二三子談笑鵠齋窗下忽典客報鶴慶書<a 
name="0445b02" id="0445b02"></a>來啟函捧閱見眾居士慮我會省水患兩月兩泛雖<a 
name="0445b03" id="0445b03"></a>無鱉民之苦泣珠之恨而昜候之虐人未免啼饑號<a 
name="0445b04" id="0445b04"></a>寒尪然載道矣嵩山一坐具地賴祖宗之靈殿閣無<a 
name="0445b05" id="0445b05"></a>恙僧眾稍安獨是垝垣數處勞人遮塞而<span class="corr" title='[巳&gt;已]'>已</span>多煩眾<a 
name="0445b06" id="0445b06"></a>居士深慮遠懷實見師弟之誼非多生夙植不能臻<a 
name="0445b07" id="0445b07"></a>此感佩之私又非筆舌可盡也秋冬之交登雞足後<a 
name="0445b08" id="0445b08"></a>握手鶴慶可在指日間也水歸大海波濤雖靜雲到<a 
name="0445b09" id="0445b09"></a>蒼梧氣象未必閒也可與至者道公等以為何如。</p><a 
name="0445b10" id="0445b10"></a><p style="margin-left: 3em"><span class="headname">與劉太史<span class="note">(諱茞自號火居和尚)</span></span></p><a 
name="0445b11" id="0445b11"></a><p style="text-indent: 0em; margin-left: 0em"><span class="linehead"></span>石壁揖別涉螳川登煉象不勝崎嶇勞人也渴想清<a 
name="0445b12" id="0445b12"></a>誨無翼能飛時對老松古澗怪石奇峰何啻在昆明<a 
name="0445b13" id="0445b13"></a>與火居和尚之夜話坐樹義坊之談楞嚴邪及抵威<a 
name="0445b14" id="0445b14"></a>楚小坐垂柳之下微諷所賜佳什又覺神清氣爽不<a 
name="0445b15" id="0445b15"></a>止百倍也太守馮公不以居方面之尊下交山野之<a 
name="0445b16" id="0445b16"></a>夫可謂今之濟川則知外護吾宗佛日永賴矣塗中<a 
name="0445b17" id="0445b17"></a>裁寄不莊其嵩山常住恃在匡扶為感。</p><a 
name="0445b18" id="0445b18"></a><p style="margin-left: 3em"><span class="headname">寄省中眾護法檀越</span></p><a 
name="0445b19" id="0445b19"></a><p style="text-indent: 0em; margin-left: 0em"><span class="linehead"></span>十月七日自省城早發沿路見山山水水及煙村茅<a 
name="0445b20" id="0445b20"></a>店遠壑頹峰儼若把握清談真不異梁城時也瞬息<a 
name="0445b21" id="0445b21"></a>冬至矣朔日大雪僕夫勞頓心甚不悅及到雞足自<a 
name="0445b22" id="0445b22"></a>亦疲倦也初六日上山頂燒香竟即欲旋杖歸昆明<a 
name="0445b23" id="0445b23"></a>奈何諸郡護法與諸山知山僧意胥來勉留因此不<a 
name="0445b24" id="0445b24"></a>能脫灑矣思念不置裁此專候眾護法想福祉清和<a 
name="0445b25" id="0445b25"></a>與新禧駢集又非山野管城饒舌能悉佳況矣嵩山<a 
name="0445b26" id="0445b26"></a>常住伏惟弘護使往來衲子得飽柴水不獨黃面老<a 
name="0445b27" id="0445b27"></a>人稱讚亦使山野夢寐無驚矣至於令法久住又皆<a 
name="0445b28" id="0445b28"></a>護法多生願力歷劫聞熏所以有此一段真誠不昧<a 
name="0445b29" id="0445b29"></a>可謂現將軍身宰官身長者身居士身得度者即現<a 
name="0445b30" id="0445b30"></a>此身而為說法而為外護實均不負靈山之囑也山<a 
name="0445c01" id="0445c01"></a>野庸鄙得隨處抑揚宗旨或得一箇半箇報佛祖莫<a 
name="0445c02" id="0445c02"></a>大之恩則山野慶幸眾護法慶幸。</p><a 
name="0445c03" id="0445c03"></a><p style="margin-left: 3em"><span class="headname">寄楚雄參戎李檀越</span></p><a 
name="0445c04" id="0445c04"></a><p style="text-indent: 0em; margin-left: 0em"><span class="linehead"></span>鹿城握手旅舍談心差勝昆明十分快暢此路逢劍<a 
name="0445c05" id="0445c05"></a>客呈劍之時琴遇知音好彈之候何殊毘邪離談不<a 
name="0445c06" id="0445c06"></a>二之日也兼之掌上香廚室中機辨知門下單刀直<a 
name="0445c07" id="0445c07"></a>入真破萬人敵一血性漢也非乘願力不能及此且<a 
name="0445c08" id="0445c08"></a>令魔子妖狐聞者膽碎頓顯授受之人得行此道豈<a 
name="0445c09" id="0445c09"></a>同傳遞源流寄一信拂便竊道器者同日而語也前<a 
name="0445c10" id="0445c10"></a>到雞山雪不十尺不<span class="corr" title='[巳&gt;已]'>已</span>過三四日始晴眺望諸勝真<a 
name="0445c11" id="0445c11"></a>如觀掌上事訖將旋緣山中禪德胥留結冬未獲載<a 
name="0445c12" id="0445c12"></a>行李東歸耳鴻便肅此草函恭候台祉不備。</p><a 
name="0445c13" id="0445c13"></a><p style="margin-left: 3em"><span class="headname">寄賓川衛使君</span></p><a 
name="0445c14" id="0445c14"></a><p style="text-indent: 0em; margin-left: 0em"><span class="linehead"></span>客寓報國承枉顧直使桑門生色兼飽之以德山野<a 
name="0445c15" id="0445c15"></a>敢不銘五內邪山中勤舊無不合十稱於左右前登<a 
name="0445c16" id="0445c16"></a>絕頂兩日便回石鐘竟欲再謁苦為諸剎勉留本月<a 
name="0445c17" id="0445c17"></a>二十五日<span class="corr" title='[巳&gt;已]'>已</span>結禪期矣山野不揣材櫟識庸大辱風<a 
name="0445c18" id="0445c18"></a>化徒恃高明作外護不識得保全始終不也倘不忘<a 
name="0445c19" id="0445c19"></a>付屬之心使慧日長明俾迦葉老人與蒼山洱水並<a 
name="0445c20" id="0445c20"></a>耀則山野慶幸諸剎慶幸亦千古一遇也春暖風和<a 
name="0445c21" id="0445c21"></a>萬花吐蕊時旋杖侯門復聆清訓指日可待也臨池<a 
name="0445c22" id="0445c22"></a>不勝神馳。</p><a 
name="0445c23" id="0445c23"></a><p style="margin-left: 3em"><span class="headname">寄何護法</span></p><a 
name="0445c24" id="0445c24"></a><p style="text-indent: 0em; margin-left: 0em"><span class="linehead"></span>挂笠賓川得枉駕報國極為希有之遇兼助信施飽<a 
name="0445c25" id="0445c25"></a>我雲水稱謝何既轉眄閒三昜既泰萬卉甲坼矣冰<a 
name="0445c26" id="0445c26"></a>雪皎而梅芳花雨潤而節至惟居士壽域同昜和並<a 
name="0445c27" id="0445c27"></a>增道祉齊物色共暉雖藉毛穎多多和和拂劫石數<a 
name="0445c28" id="0445c28"></a>芥城亦不能較量萬一也山野寧不羨哉不能躬祝<a 
name="0445c29" id="0445c29"></a>者盍緣諸山勉留石鐘不獲如意薄具鄙聯用表寸<a 
name="0445c30" id="0445c30"></a>心侍在汪度或不擿地。</p><a 
name="0446a01" id="0446a01"></a><p style="margin-left: 3em"><span class="headname">答洱海眾護法</span></p><a 
name="0446a02" id="0446a02"></a><p style="text-indent: 0em; margin-left: 0em"><span class="linehead"></span>到山日雪幾丈矣暨晴明遊覽諸剎雲樓紺殿儼然<a 
name="0446a03" id="0446a03"></a>別一世界然一生看不足之境況五七日可能盡哉<a 
name="0446a04" id="0446a04"></a>不過粗得其概耳待結制石鐘後與諸禪坐論山巖<a 
name="0446a05" id="0446a05"></a>怪石雪嶂松灣與古今興廢並洗閱碑碣始知石鐘<a 
name="0446a06" id="0446a06"></a>乃天寶開元閒尉遲公至葉榆之所建也有僧賓昜<a 
name="0446a07" id="0446a07"></a>來將眾護法書展讀之荷蒙遠慰使山野汗甲彌增<a 
name="0446a08" id="0446a08"></a>矣前過貴鎮深飫天廚每欲修候以初到此山人事<a 
name="0446a09" id="0446a09"></a>未閒所以缺典實非疏慢也且山林道阻苦於郵便<a 
name="0446a10" id="0446a10"></a>僧返貴地聊肅荒函恭惟新禧與百卉競妍道祉同<a 
name="0446a11" id="0446a11"></a>三昜爭耀是慶是賀。</p><a 
name="0446a12" id="0446a12"></a><p style="margin-left: 3em"><span class="headname">寄彭護法</span></p><a 
name="0446a13" id="0446a13"></a><p style="text-indent: 0em; margin-left: 0em"><span class="linehead"></span>省會別來雲山野店坐賈行商朝雨暮雪鴉樹猿藤<a 
name="0446a14" id="0446a14"></a>無不目睹耳聞及到山中與沿途不異豈不雲月同<a 
name="0446a15" id="0446a15"></a>然也聞檀越駕來賓川幾欲躬候緣石鐘結制未能<a 
name="0446a16" id="0446a16"></a>別眾出山徒抱此心耳便鴻裁候台禧待新春時花<a 
name="0446a17" id="0446a17"></a>放高枝昜回暖谷山野必策杖金牛而百夫長肯將<a 
name="0446a18" id="0446a18"></a>公署前十尺地使山野一吐別況不。</p><a 
name="0446a19" id="0446a19"></a><p style="margin-left: 3em"><span class="headname">寄宗人府經歷而足許居士</span></p><a 
name="0446a20" id="0446a20"></a><p style="text-indent: 0em; margin-left: 0em"><span class="linehead"></span>初晤雲昜即如舊識別來使人懷想無<span class="corr" title='[巳&gt;已]'>已</span>古人謂渭<a 
name="0446a21" id="0446a21"></a>樹江雲之思此真境也其後護法鶯遷來昆明抑揚<a 
name="0446a22" id="0446a22"></a>祖道藩塹宗猷山野粗安無魔外之撓此皆護法多<a 
name="0446a23" id="0446a23"></a>生願力從果位中來不然何以能如是也客獵威楚<a 
name="0446a24" id="0446a24"></a>擬謁燕居適駕往金齒無緣會面抱歉良深到雞足<a 
name="0446a25" id="0446a25"></a>遊大覺睹滿壁滄洲並佳什俾人神清氣爽忻賞不<a 
name="0446a26" id="0446a26"></a><span class="corr" title='[巳&gt;已]'>已</span>援豪奉和錄寄左右不審郢削何如時聞護法升<a 
name="0446a27" id="0446a27"></a>轉宗人還京都山野不勝慶快想倚青雲捧白日躋<a 
name="0446a28" id="0446a28"></a>蒼生於春臺自此始矣山野不獲道左奉餞遙肅素<a 
name="0446a29" id="0446a29"></a>函土物六種伏惟筦納不備。</p><a 
name="0446a30" id="0446a30"></a><p style="margin-left: 3em"><span class="headname">答衛府祖護阿哥</span></p><a 
name="0446b01" id="0446b01"></a><p style="text-indent: 0em; margin-left: 0em"><span class="linehead"></span>自昆明來沿途無他喜獨是喬松古木山秀水明怡<a 
name="0446b02" id="0446b02"></a>然滿目既<span class="corr" title='[巳&gt;已]'>已</span>忘勞不十五六日即至賓川矣承州牧<a 
name="0446b03" id="0446b03"></a>款渥甚隆皆阿哥遠庇也及到山中儗即修候奈閒<a 
name="0446b04" id="0446b04"></a>關修阻且長實非疏慢自取過咎也忽辱佳章注意<a 
name="0446b05" id="0446b05"></a>山野不勝舞蹈水邊林下全章祖道使無文印遇性<a 
name="0446b06" id="0446b06"></a>慥漢兩手付之實外護之功阿哥真法門之金湯也。</p><a 
name="0446b07" id="0446b07"></a><p style="margin-left: 3em"><span class="headname">寄會城眾護法</span></p><a 
name="0446b08" id="0446b08"></a><p style="text-indent: 0em; margin-left: 0em"><span class="linehead"></span>條風遍野瑞草將舒梅雪爭奇昜和溢目眾護法履<a 
name="0446b09" id="0446b09"></a>羲軒盛世樂聖代笙歌萬方頌昇平之大有百郡嬉<a 
name="0446b10" id="0446b10"></a>華屋之長春山野亦遙祝新禧遠瞻佳兆天人俱泰<a 
name="0446b11" id="0446b11"></a>燈月齊輝奈何主席石鐘不能解脫既無由縮地豈<a 
name="0446b12" id="0446b12"></a>獲躬親惟藉管兄托楮君寄候俟旋昆池又得把握<a 
name="0446b13" id="0446b13"></a>為快。</p><a 
name="0446b14" id="0446b14"></a><p style="margin-left: 3em"><span class="headname">寄祁鎮臺</span></p><a 
name="0446b15" id="0446b15"></a><p style="text-indent: 0em; margin-left: 0em"><span class="linehead"></span>山青水綠是普賢文殊石怪峰奇是目連鶖子居士<a 
name="0446b16" id="0446b16"></a>蹋毘盧頂<span class="gaiji">[寧*頁]<!--gaiji,,1[寧*頁],2&#x29573;,3--></span>寧不知是邪所以逢場作戲遇理即融<a 
name="0446b17" id="0446b17"></a>舒雪嶺之相好演金沙之長舌吐玄機臨宦海豈非<a 
name="0446b18" id="0446b18"></a>風行草偃水到渠成者也昜回百谷春控千條道祉<a 
name="0446b19" id="0446b19"></a>福祉雙彰世諦真諦齊顯此又居士多處添些子矣<a 
name="0446b20" id="0446b20"></a>山野擬登轅門一候新禧奈何期會未竟不能自由<a 
name="0446b21" id="0446b21"></a>偶得鴻便問訊起居俟杖旋當謀面作三日談不備。</p><a 
name="0446b22" id="0446b22"></a><p style="margin-left: 3em"><span class="headname">寄洱海眾護法</span></p><a 
name="0446b23" id="0446b23"></a><p style="text-indent: 0em; margin-left: 0em"><span class="linehead"></span>洱城聆清誨得十日歡思方外樂於此為盛矣別來<a 
name="0446b24" id="0446b24"></a>山中雨雪漫漫人事匆匆不及修候且聞大師指麗<a 
name="0446b25" id="0446b25"></a>水矣轉眄閒不覺斗柄旋寅昜和應律萬物甲坼五<a 
name="0446b26" id="0446b26"></a>花送溫眾護法福共春增道齊羲泰山野亦瞻雪山<a 
name="0446b27" id="0446b27"></a>秀靄對若水潺湲借光為遊戲之樂也無由通候懷<a 
name="0446b28" id="0446b28"></a>想益深忽得普上座之便特肅寸言伏惟慧照幸甚。</p><a 
name="0446b29" id="0446b29"></a><p style="margin-left: 3em"><span class="headname">答劉粹吾並眾居士</span></p><a 
name="0446b30" id="0446b30"></a><p style="text-indent: 0em; margin-left: 0em"><span class="linehead"></span>一瞬數月真如過隙白駒回思客歲還似昨日寒暑<a 
name="0446c01" id="0446c01"></a>窘人有如是也新正又五日矣遠承華翰眷注實深<a 
name="0446c02" id="0446c02"></a>非相知不及此耳到山來寂寞冰雪中雖道人本分<a 
name="0446c03" id="0446c03"></a>然回首昆明則又霄壤矣諸山胥留勤勤懇懇既開<a 
name="0446c04" id="0446c04"></a>爐結冬是不能速返俟期竟自合歸來將遊覽細大<a 
name="0446c05" id="0446c05"></a>境致細說與二公使不遊而當臥遊也昜回律轉節<a 
name="0446c06" id="0446c06"></a>泰時康惟眾公道況新禧與物華並秀山野自不多<a 
name="0446c07" id="0446c07"></a>贅嵩山常住乞百為鎮定尚容面謝不既。</p><a 
name="0446c08" id="0446c08"></a><p style="margin-left: 3em"><span class="headname">答饒玉章居士</span></p><a 
name="0446c09" id="0446c09"></a><p style="text-indent: 0em; margin-left: 0em"><span class="linehead"></span>山中無曆寒盡不知那復如此地尋聲逐臭者往來<a 
name="0446c10" id="0446c10"></a>萬千真山林城市絕不減一絲豪也承注念山野赫<a 
name="0446c11" id="0446c11"></a>蹄遠錫非玉公故人不及此也萬物回春千燈徹夜<a 
name="0446c12" id="0446c12"></a>道況清和新禧衍泰不待山野托毛楮兩公一問嘉<a 
name="0446c13" id="0446c13"></a>致也命覓杜鵑山野訪之山中近來諸剎荒蕪此物<a 
name="0446c14" id="0446c14"></a>絕種即花草之娛亦非昔所有也率復不備。</p><a 
name="0446c15" id="0446c15"></a><p style="margin-left: 3em"><span class="headname">與鶴慶眾居士</span></p><a 
name="0446c16" id="0446c16"></a><p style="text-indent: 0em; margin-left: 0em"><span class="linehead"></span>雪山蒼山并峙天柱石寶爭長一一領略得可謂會<a 
name="0446c17" id="0446c17"></a>盡無情說法矣論義的論義機鋒的機鋒眾居士以<a 
name="0446c18" id="0446c18"></a>為何如承注念之勤信施遠及直作雲水伊蒲開闢<a 
name="0446c19" id="0446c19"></a>人天茅塞所以山野陞座發揮宗猷實為南服希有<a 
name="0446c20" id="0446c20"></a>事也山野雖遠在山林而人事尚亦紛雜不及常時<a 
name="0446c21" id="0446c21"></a>裁寄想亦可推諒也率復不莊。</p><a 
name="0446c22" id="0446c22"></a><p style="margin-left: 3em"><span class="headname">與嵩山諸子</span></p><a 
name="0446c23" id="0446c23"></a><p style="text-indent: 0em; margin-left: 0em"><span class="linehead"></span>自離嵩山陸路中穿林入箐崎嶇不能言狀真謂庲<a 
name="0446c24" id="0446c24"></a>降賈子左擔七里矣苦輿夫之力心甚不安況鳥雀<a 
name="0446c25" id="0446c25"></a>幻怪瘴煙撲人望荒甸牧郊依水樹雲窩或登巖關<a 
name="0446c26" id="0446c26"></a>度雪嶺或望聚落入旅館此與賈客射利者何異雖<a 
name="0446c27" id="0446c27"></a>欲求三里亭五里寺安可得哉此唐宋諸老行道不<a 
name="0446c28" id="0446c28"></a>至之地也今時頗多總之今之妄稱授受之系以污<a 
name="0446c29" id="0446c29"></a>祖佛之堂者比比皆是亦難細言也古謂啞芊僧封<a 
name="0446c30" id="0446c30"></a>狐野干之屬又謂鳥鼠僧鼠竊狗偷之徒嗟嗟法久<a 
name="0447a01" id="0447a01"></a>生弊教壞人家男女信心居士聞此魔風不退息者<a 
name="0447a02" id="0447a02"></a>幾希即使釋迦再生達麼重至亦難挽回是輩矣所<a 
name="0447a03" id="0447a03"></a>以老僧抵楚雄宿苴橋問升菴舊蹟故老亦不能言<a 
name="0447a04" id="0447a04"></a>矣公去未遠即乃若斯矧先佛去世真風難挽故爾<a 
name="0447a05" id="0447a05"></a>古剎新院窅無模範令人感傷不<span class="corr" title='[巳&gt;已]'>已</span>爾等確守規矩<a 
name="0447a06" id="0447a06"></a>是真報佛恩不然無益可卜。</p><a 
name="0447a07" id="0447a07"></a><p style="margin-left: 3em"><span class="headname">復洱海衛總戎</span></p><a 
name="0447a08" id="0447a08"></a><p style="text-indent: 0em; margin-left: 0em"><span class="linehead"></span>自晤對梁益來一紀餘矣弘護祖道眷注雲水惟護<a 
name="0447a09" id="0447a09"></a>法枉顧之勤藩塹之固前不讓邪舍後不遜楊李直<a 
name="0447a10" id="0447a10"></a>使風旛無恙真千古一遇也護法以貴客榮陞元戎<a 
name="0447a11" id="0447a11"></a>梁州鎖鑰南方干城不以山野無似之夫羽翰頻來<a 
name="0447a12" id="0447a12"></a>俾雲嶺荒院生色侈矣既翹首行旌曷勝縣切。</p><a 
name="0447a13" id="0447a13"></a><p style="margin-left: 3em"><span class="headname">與蒼舌知客<span class="note">(遠弟姓楊名國泰)</span></span></p><a 
name="0447a14" id="0447a14"></a><p style="text-indent: 0em; margin-left: 0em"><span class="linehead"></span>十餘年雖專人省師頗勤終未能釋我懷抱而鬱結<a 
name="0447a15" id="0447a15"></a>五內非一日也前二月花朝<span class="corr" title='[巳&gt;已]'>已</span>束裝躬往藩下護法<a 
name="0447a16" id="0447a16"></a>不肯放行故又弗如所願也議專某某皆遯去使我<a 
name="0447a17" id="0447a17"></a>慚赧亦難再議人也遠監院在傍見我昏悶遂舉爾<a 
name="0447a18" id="0447a18"></a>蒼舌老成諳練誠可以行矣然遠以為萬里閒關何<a 
name="0447a19" id="0447a19"></a>以為助乃用胞弟佐往是以星夜走人上楚雄說其<a 
name="0447a20" id="0447a20"></a>弟馳郵而至會省則爾蒼舌<span class="corr" title='[巳&gt;已]'>已</span>先馳也今星驅尾其<a 
name="0447a21" id="0447a21"></a>後可以無憂況此人滇之崇佛而尚義者爾蒼舌自<a 
name="0447a22" id="0447a22"></a>合無虞矣。</p><a 
name="0447a23" id="0447a23"></a><p style="margin-left: 3em"><span class="headname">與報國雲夢願孫</span></p><a 
name="0447a24" id="0447a24"></a><p style="text-indent: 0em; margin-left: 0em"><span class="linehead"></span>師資道合行解相應驅霹靂走閃電<span class="corr" title='[巳&gt;已]'>已</span>不可枚舉矣<a 
name="0447a25" id="0447a25"></a>寧非父子一堂紀綱千古哉所以能發先人未兆之<a 
name="0447a26" id="0447a26"></a>機規後學<span class="corr" title='[巳&gt;已]'>已</span>墜之弊惟在住持之人振宗豎綱耳昨<a 
name="0447a27" id="0447a27"></a>省來書並秉拂法語知爾為報國主人益重吾憂何<a 
name="0447a28" id="0447a28"></a>也學道難守道難而行道猶難如領眾有常暗室無<a 
name="0447a29" id="0447a29"></a>媿然後握金剛王是聖揮聖是凡揮凡宗說亦剷真<a 
name="0447a30" id="0447a30"></a>俗亦剷可謂鎔瓶盆釵釧作一金攪酥酪醍醐為一<a 
name="0447b01" id="0447b01"></a>味豈不光大吾宗梢慰斫額邪。</p><a 
name="0447b02" id="0447b02"></a><p style="margin-left: 3em"><span class="headname">上蘇州三際寺磚老和尚</span></p><a 
name="0447b03" id="0447b03"></a><p style="text-indent: 0em; margin-left: 0em"><span class="linehead"></span>久違侍奉哀慕日深非敢以間關修阻裹足不前奈<a 
name="0447b04" id="0447b04"></a>嵩山院子無一能代守者遂致隔別不能一見面真<a 
name="0447b05" id="0447b05"></a>良苦也去年修啟與香金又未上達轉增寸結比時<a 
name="0447b06" id="0447b06"></a>必欲南來不料雞山敦請要慧主法石鐘再四不能<a 
name="0447b07" id="0447b07"></a><span class="corr" title='[巳&gt;已]'>已</span>只得勉應而趨庭之日是又不能如心矣今春拜<a 
name="0447b08" id="0447b08"></a>讀教訓知吾師養子之緣尚不絕於慧也二月至省<a 
name="0447b09" id="0447b09"></a>會張護法歸又得瑤函不惟不切責疏慢之過返又<a 
name="0447b10" id="0447b10"></a>獎譽如此慧何修得吾師愛念不少替真和熊舐犢<a 
name="0447b11" id="0447b11"></a>之恩終身難忘也滇中光景不似從前雖住此一席<a 
name="0447b12" id="0447b12"></a>實難高枕想吾師自是深知不待入告自然推亮也。</p><a 
name="0447b13" id="0447b13"></a><p style="text-indent: 0em; margin-left: 0em"><span class="headname">　　　又</span></p><a 
name="0447b14" id="0447b14"></a><p style="text-indent: 0em; margin-left: 0em"><span class="linehead"></span>八月二十六日王府差官帶家啟及銀物想已到矣<a 
name="0447b15" id="0447b15"></a>不知吾師近體安逸何如慧不得走萬里奉覲總之<a 
name="0447b16" id="0447b16"></a>院子所羇不得一時擺脫故也滇中法道慧頗不有<a 
name="0447b17" id="0447b17"></a>玷然非慧自陳其好難逃往來人口也大端來夏必<a 
name="0447b18" id="0447b18"></a>著人來梓雞足之槁並再住嵩山餘槁此非慧意實<a 
name="0447b19" id="0447b19"></a>出佛源張護法美事想吾師念慧愚惷自是印可倘<a 
name="0447b20" id="0447b20"></a>能與前所梓者不背乞吾師斥付梓人若得工完帶<a 
name="0447b21" id="0447b21"></a>數十本與滇人結般若緣不識吾師以為何如敢候<a 
name="0447b22" id="0447b22"></a>進止。</p><a 
name="0447b23" id="0447b23"></a><p style="text-indent: 0em; margin-left: 0em"><span class="headname">　　　又</span></p><a 
name="0447b24" id="0447b24"></a><p style="text-indent: 0em; margin-left: 0em"><span class="linehead"></span>今年二月朔慧謝事嵩山以兜率壑長老主院事即<a 
name="0447b25" id="0447b25"></a>日裹束衣囊欲歸省覲藩下眾居士相留且堅即欲<a 
name="0447b26" id="0447b26"></a>逃來而嵩山新主人未必即擔得下深夜籌之行止<a 
name="0447b27" id="0447b27"></a>良難加之江川張護法亦來阻留故江川公有書報<a 
name="0447b28" id="0447b28"></a>吾師實欲達慧之心事也但久違函丈罪過日深知<a 
name="0447b29" id="0447b29"></a>吾師深念慧愚想亦原之矣沅江王護法浪聞遷蜀<a 
name="0447b30" id="0447b30"></a>不知果否若有機會必請吾師回川慧始放心也近<a 
name="0447c01" id="0447c01"></a>日人情太澆浮益不似前日也且杖拂盈衢惡態不<a 
name="0447c02" id="0447c02"></a>堪言良可痛也當此之時只宜煙霞洞裏風雨林中<a 
name="0447c03" id="0447c03"></a>煮沙鐺過日一切不較為愈也餘不備陳。</p><a 
name="0447c04" id="0447c04"></a><p style="margin-left: 3em"><span class="headname">與文遠監院</span></p><a 
name="0447c05" id="0447c05"></a><p style="text-indent: 0em; margin-left: 0em"><span class="linehead"></span>自到雞山勞苦甚矣且又人事匆冗無一時可靜回<a 
name="0447c06" id="0447c06"></a>思嵩山如在異域即欲問歸期尚不能說起山中雨<a 
name="0447c07" id="0447c07"></a>雪彌旬寒威不能少遏幸榾拙火猶堪朝莫耳汝在<a 
name="0447c08" id="0447c08"></a>嵩山看守凡事宜小心內外大眾有不如意事汝宜<a 
name="0447c09" id="0447c09"></a>調和使之平妥不可尚性情性情一尚便有許多不<a 
name="0447c10" id="0447c10"></a>如法事此山僧深以為憂大都來歲或得謝事即議<a 
name="0447c11" id="0447c11"></a>行李便是歸期檀越如有問山僧可將此意達之座<a 
name="0447c12" id="0447c12"></a>元與序上諸人皆不及有字來由不得半晌之閒故<a 
name="0447c13" id="0447c13"></a>也即將此字共目可也餘不多囑。</p><a 
name="0447c14" id="0447c14"></a><p style="margin-left: 3em"><span class="headname">與兜率不磷堅長老</span></p><a 
name="0447c15" id="0447c15"></a><p style="text-indent: 0em; margin-left: 0em"><span class="linehead"></span>山中雨雪連旬不斷苦人甚矣即沿途勞苦亦難備<a 
name="0447c16" id="0447c16"></a>敘想吾徒自是高枕兜率不勞山僧遠慮也此時法<a 
name="0447c17" id="0447c17"></a>運方轉豈意偷名竊位之夫往往壞事使大信檀越<a 
name="0447c18" id="0447c18"></a>見此不能無疑所以山僧憂之非一日也即吾徒亦<a 
name="0447c19" id="0447c19"></a>備常聞山僧之緒論久矣大端邪不勝正此輩自當<a 
name="0447c20" id="0447c20"></a>息滅昨<span class="corr" title='[巳&gt;已]'>已</span>見數處早成敗類是吾法門尚有幸耳兜<a 
name="0447c21" id="0447c21"></a>率既有錢穀可安大眾是吾徒行道之幸事不可以<a 
name="0447c22" id="0447c22"></a>為勞苦俟歸嵩山時又得與吾徒說家常閒事餘不<a 
name="0447c23" id="0447c23"></a>多囑。</p><a 
name="0447c24" id="0447c24"></a><p style="margin-left: 3em"><span class="headname">與銅仁端居嵩石兩和尚</span></p><a 
name="0447c25" id="0447c25"></a><p style="text-indent: 0em; margin-left: 0em"><span class="linehead"></span>聞兩法兄在銅仁大震法化使長松法燈永照滇黔<a 
name="0447c26" id="0447c26"></a>矣但弟兄十餘年不一面未免渴塵生幾十斛也近<a 
name="0447c27" id="0447c27"></a>日老和尚在吳不知常有信息往來否弟不能一到<a 
name="0447c28" id="0447c28"></a>江南奉覲顏色弟惟罪是恐有日矣如兩法兄遣人<a 
name="0447c29" id="0447c29"></a>問候當代弟一字以達弟意為感前端兄錫教弟已<a 
name="0447c30" id="0447c30"></a>如命奉上不識到否如鴻便乞付數字使弟知兩法<a 
name="0448a01" id="0448a01"></a>兄近狀臨池不勝神溯。</p><a 
name="0448a02" id="0448a02"></a><p style="margin-left: 3em"><span class="headname">復梅熟和尚</span></p><a 
name="0448a03" id="0448a03"></a><p style="text-indent: 0em; margin-left: 0em"><span class="linehead"></span>兄書遠至如對面談真快暢矣聞在江南又與老和<a 
name="0448a04" id="0448a04"></a>尚住四五年想一支佛法西還不使長松門庭冷落<a 
name="0448a05" id="0448a05"></a>於夜郎鄉也前得本原兄及海月兄相繼而逝弟駭<a 
name="0448a06" id="0448a06"></a>然痛黔南法運皆賴諸兄一肩擔荷今如此恐從此<a 
name="0448a07" id="0448a07"></a>寥寥耳法兄既歸可還舊觀矣弟遣人往蘇候老人<a 
name="0448a08" id="0448a08"></a>安便遣詣座下俟遲當另致賀使兄弟閒不致涼薄<a 
name="0448a09" id="0448a09"></a>耳大端長松必要法兄主持方得無恙今聞梅隱諸<a 
name="0448a10" id="0448a10"></a>兄皆不欲住持倘皆推諉不肯一肩擔當其任不在<a 
name="0448a11" id="0448a11"></a>法兄其誰為之宜思之可也臨書不盡欲言。</p><a 
name="0448a12" id="0448a12"></a><p style="margin-left: 3em"><span class="headname">與平越圓覺誠明符姪禪師</span></p><a 
name="0448a13" id="0448a13"></a><p style="text-indent: 0em; margin-left: 0em"><span class="linehead"></span>有人來報吾海月和尚示寂於平越之圓覺菴使余<a 
name="0448a14" id="0448a14"></a>吞聲痛恨不<span class="corr" title='[巳&gt;已]'>已</span>黔州法道皆賴爾師與爾父行輩流<a 
name="0448a15" id="0448a15"></a>通今聞爾師如此豈不長松腳下<span class="corr" title='[巳&gt;已]'>已</span>自無振起於平<a 
name="0448a16" id="0448a16"></a>越矣余以遠在昆明不能來奠及慰吾姪一暢吾梗<a 
name="0448a17" id="0448a17"></a>塞奈嵩山無人代守是以屢舉屢止耳然吾姪天資<a 
name="0448a18" id="0448a18"></a>既高加以誠實當一切時力行只履踐到古人田地<a 
name="0448a19" id="0448a19"></a>方慰爾師於寂光土中亦是吾姪大孝也近來法門<a 
name="0448a20" id="0448a20"></a>雖盛總之濫觴甚矣想吾姪自是高明必不負爾師<a 
name="0448a21" id="0448a21"></a>所囑倘有便人乞寄一音為感。</p><a 
name="0448a22" id="0448a22"></a><p style="margin-left: 2em"><span class="headname">記</span></p><a 
name="0448a23" id="0448a23"></a><p style="text-indent: 0em; margin-left: 0em"><span class="headname">　　　遊雞山記</span></p><a 
name="0448a24" id="0448a24"></a><p style="text-indent: 0em; margin-left: 0em"><span class="linehead"></span>十年十月二十八日至賓川使君衛公館余城東上<a 
name="0448a25" id="0448a25"></a>帝閣從近雲樓望孟獲砦雖巖石錯落雲樹蓊鬱而<a 
name="0448a26" id="0448a26"></a>前古策畫雄風尚存暨尋諸葛武侯祠<span class="corr" title='[巳&gt;已]'>已</span>在垝垣殘<a 
name="0448a27" id="0448a27"></a>瓦古柏荒臺中矣惟若水金沙可掬蠻煙漁火相照<a 
name="0448a28" id="0448a28"></a>而<span class="corr" title='[巳&gt;已]'>已</span>顧橙橘則帶霜而黃俯血草則連暮而惛晚嵐<a 
name="0448a29" id="0448a29"></a>靄靄若動若止雪山峨峨似斷似續回首望前峰則<a 
name="0448a30" id="0448a30"></a>日<span class="corr" title='[巳&gt;已]'>已</span>在崦嵫下矣就宿報國寺中明日早發自金牛<a 
name="0448b01" id="0448b01"></a>過練洞夾道松筠而蘿薜亦可人意逮度百節橋入<a 
name="0448b02" id="0448b02"></a>拈花寺則又鼓鐘送晚矣輿馬亦自倦也主人張燈<a 
name="0448b03" id="0448b03"></a>暖湯濯足飲食畢忽六花庭墜一鶴夢沈石壁蕭蕭<a 
name="0448b04" id="0448b04"></a>佛火耿耿微諷自古關山隔從來客夜長乃與主人<a 
name="0448b05" id="0448b05"></a>分寢矣既見曙色遙映雪光起促侍僧辭主人蹋雪<a 
name="0448b06" id="0448b06"></a>就道則又凄然林木不可言狀矣至河子孔如洗心<a 
name="0448b07" id="0448b07"></a>橋而寒不可忍望沙址村近和尚莊十指如椎呵亦<a 
name="0448b08" id="0448b08"></a>不曲是日諸院耆艾候余道左略敘主賓於土主祠<a 
name="0448b09" id="0448b09"></a>初展寒溫禮也<span class="corr" title='[巳&gt;已]'>已</span>而輿馬復進人亦叢雜雖寒色亦<a 
name="0448b10" id="0448b10"></a>可少逭不覺<span class="corr" title='[巳&gt;已]'>已</span>過大士閣矣石鐘坡望瀑布若玉龍<a 
name="0448b11" id="0448b11"></a>下自銀河塵心俱盡杳杳然入扳松之境也上缽盂<a 
name="0448b12" id="0448b12"></a>山隱隱濃濃望巉巖則雲鶴爭飛松韻齊落而谿回<a 
name="0448b13" id="0448b13"></a>峰簇間石鐘<span class="corr" title='[巳&gt;已]'>已</span>在眉睫矣入三門登佛殿古制巍峨<a 
name="0448b14" id="0448b14"></a>使人弗敢仰視真佛華世界也都人士與戒德禪流<a 
name="0448b15" id="0448b15"></a>禮接遜讓色色可人既坐啜湯果縱談疇昔愛慕之<a 
name="0448b16" id="0448b16"></a>懷今日始得一遂所欲洵足樂也然後主人拂榻知<a 
name="0448b17" id="0448b17"></a>余倦欲睡也雖少就寢奈何玉墜銀鋪峰巒不可識<a 
name="0448b18" id="0448b18"></a>而林木亦自無顏惟樓殿羅列儼然在一銀色世界<a 
name="0448b19" id="0448b19"></a>中也是夜微有不快閱初三日早起望樓殿有旭色<a 
name="0448b20" id="0448b20"></a>來映紗窗少閒大晴矣乃喚輿夫約宿衲命侍僧整<a 
name="0448b21" id="0448b21"></a>理道具藜杖茶鐺翛然就道則喜入眉宇也而參錯<a 
name="0448b22" id="0448b22"></a>銀樹黯淡藤葩尚自冷人眸子回巒深處梵宇連甍<a 
name="0448b23" id="0448b23"></a>有金玉書皆名人墨蹟他如茅屋幽僻苔砌曲折梅<a 
name="0448b24" id="0448b24"></a>竹滿塢雪毫在定未暇悉數而記也日在禺中始到<a 
name="0448b25" id="0448b25"></a>迦葉殿登階舍采畢出眺遠近峰壑若吐若吞真令<a 
name="0448b26" id="0448b26"></a>人一時領略不及也西行半里即楊輔玄天兩洞四<a 
name="0448b27" id="0448b27"></a>壁皆有名人墨蹟袈裟石亦有題賦俯瞰胡猻梯而<a 
name="0448b28" id="0448b28"></a>手攀足蹋者自遠視之若畫軸然此最佳景也憩小<a 
name="0448b29" id="0448b29"></a>壘石上喫茶數杯方及絕頂頂上有小石城雖女堞<a 
name="0448b30" id="0448b30"></a>零落而金殿無恙至此始得遠眺名勝東南則雪山<a 
name="0448c01" id="0448c01"></a>羅川金沙若水西北則點蒼洱海玉關金齒西南則<a 
name="0448c02" id="0448c02"></a>九頂賓昜諸葛營皆歷歷可數其餘近則若峰之聳<a 
name="0448c03" id="0448c03"></a>石之墜種種靈奇幻怪一時難盡筆端遠則如玉柱<a 
name="0448c04" id="0448c04"></a>插天銀山入地西望瑤池與峨眉東望匡廬與嶽麓<a 
name="0448c05" id="0448c05"></a>絕肖一幅輿圖轉描轉奇也入文殊洞慶喜室古碑<a 
name="0448c06" id="0448c06"></a>雖存而字畫苔食過半是以廚荒僧殘僅得其概到<a 
name="0448c07" id="0448c07"></a>放光處觀舍身巖石<span class="gaiji">[山/甜]<!--gaiji,,1[山/甜],2,3--></span>壁削不敢俯視從此去太子<a 
name="0448c08" id="0448c08"></a>洞曹溪水虎跳澗不遠矣攀蘿直上華首門在是即<a 
name="0448c09" id="0448c09"></a>畢缽羅窟也縣巖萬仞飛壁千尋扣石作聲與磬無<a 
name="0448c10" id="0448c10"></a>異匊泉洗目而翳可除靈禽依人主人延坐如在閬<a 
name="0448c11" id="0448c11"></a>風顛矣時也雪風聒耳暮日沈澗急別主人歸到迦<a 
name="0448c12" id="0448c12"></a>葉殿<span class="corr" title='[巳&gt;已]'>已</span>黃昏也是夜宿看雪樓星月繞檐松風入榻<a 
name="0448c13" id="0448c13"></a>覺古佛世界入我奚囊也明日遂歸石鐘至初六日<a 
name="0448c14" id="0448c14"></a>啟明既沒庭旭方升飯食竟步自羅漢壁巖縣天際<a 
name="0448c15" id="0448c15"></a>泉落峰閒百尺枯樹倒挂女蘿一塢蒼藤猶凝殘雪<a 
name="0448c16" id="0448c16"></a>曲徑既幽澗松亦古入碧雲寺過幻空菴皆有姜公<a 
name="0448c17" id="0448c17"></a>思睿遺跡階砌雖荒而寂歷之狀猶使人道心生也<a 
name="0448c18" id="0448c18"></a>敢云歎息而去邪出外遠顧林杉幽密梵宮深杳則<a 
name="0448c19" id="0448c19"></a>又不復知天大也去念佛堂而犬吠雪籬鐘傳冰壑<a 
name="0448c20" id="0448c20"></a>一縱目閒又別是一世界也主人近微出接庭外須<a 
name="0448c21" id="0448c21"></a>髮雖白風儀可觀賦詩一章以志獅子林有念佛法<a 
name="0448c22" id="0448c22"></a>席耳是日風色稍暖乃促筍輿晉謁諸剎由悉檀寺<a 
name="0448c23" id="0448c23"></a>寂光寺轉傳衣寺華嚴大覺等寺或品題泉味坐數<a 
name="0448c24" id="0448c24"></a>花須或題詠亭榭揮毫石壁或與老僧相視而笑汲<a 
name="0448c25" id="0448c25"></a>澗而烹真樂亦無窮也問之耆宿則靜室百有七十<a 
name="0448c26" id="0448c26"></a>今所存者纔十一耳八大名藍唯大覺與石鐘可稱<a 
name="0448c27" id="0448c27"></a>首焉至若山中龍象或凌雲高志或懷度世英姿與<a 
name="0448c28" id="0448c28"></a>夫山形水勢人傑地靈又自有大儒君子載之典籍<a 
name="0448c29" id="0448c29"></a>舊矣奚庸再贅今所筆者不過大略以俟他日回昆<a 
name="0448c30" id="0448c30"></a>明有知<span class="corr" title='[巳&gt;己]'>己</span>者問山靈雅致即舉以似之以當坐遊云耳。</p>
<hr>【經文資訊】嘉興藏第 33 冊 No. B284 益州嵩山野竹禪師後錄<br>【版本記錄】CBETA 電子佛典 Rev. 1.9 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5fe6.html?index=J33nB284" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J33nB284_005 by HTTrack Website Copier/3.x [XR&CO'2008], Tue, 03 Jun 2014 00:46:37 GMT -->
</html>
