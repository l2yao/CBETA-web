<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T54n2137_003 by HTTrack Website Copier/3.x [XR&CO'2008], Mon, 02 Jun 2014 23:55:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5a69.gif?utmac=MO-30696269-4&amp;utmn=1531833831&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT54&amp;utmp=%2Fmobile%2Findex.php%3Findex%3DT54n2137_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index25e2.html?index=T54n2137_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第54冊<br/>No.2137 金七十論 (3卷)<br/>【陳 真諦譯】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T54">
<div class="root" id="2137" sutra_name="金七十論" sutra_juan="[卷3]">　
<a 
name="1257a16" id="1257a16"></a><a 
name="1257a17" id="1257a17"></a><a 
name="1257a18" id="1257a18"></a><p><span class="juanname">金七十論卷下</span></p><a 
name="1257a19" id="1257a19"></a><a 
name="1257a20" id="1257a20"></a><p style="margin-left: 4em"><span class="byline">陳天竺三藏真諦譯</span></p><a 
name="1257a21" id="1257a21"></a><p style="text-indent: 0em; margin-left: 0em"><span class="linehead"></span>翻喜成就故者。翻九分喜及八種成就。翻此<a 
name="1257a22" id="1257a22"></a>十七。名為智害。是十一根壞。及十七智害。是<a 
name="1257a23" id="1257a23"></a>名二十八。云何喜九分。以偈釋曰。</p><a 
name="1257a24" id="1257a24"></a><p>　<span class="lg">依內有四喜　　自性取時感<a 
name="1257a25" id="1257a25"></a><br>　依外喜有五　　離塵故合九</span></p><a 
name="1257a26" id="1257a26"></a><p style="text-indent: 0em; margin-left: 0em"><span class="linehead"></span>依內有四喜自性取時感者。依內者。依覺慢<a 
name="1257a27" id="1257a27"></a>心生四種喜。一由自性喜。二由求取喜。三由<a 
name="1257a28" id="1257a28"></a>時節喜。四由感得喜。為現四喜作如是譬。譬<a 
name="1257a29" id="1257a29"></a>諸婆羅門捨俗出家。有人問言。汝何所解而<a 
name="1257b01" id="1257b01"></a>得出家。是人答言。我知自性是三世間真實<a 
name="1257b02" id="1257b02"></a>因。故我出家。是人唯知自性是因。不知常無<a 
name="1257b03" id="1257b03"></a>常有智無智有德無德是遍非遍。但知有及<a 
name="1257b04" id="1257b04"></a>因。故生歡喜。是人無解脫。是喜由自性生。次<a 
name="1257b05" id="1257b05"></a>問第二婆羅門言。汝何所知而得出家。是人<a 
name="1257b06" id="1257b06"></a>答言。我已識自性是世間因。我已知取是解<a 
name="1257b07" id="1257b07"></a>脫因。雖有自性是實因。若無取者解脫不得<a 
name="1257b08" id="1257b08"></a>成。故我攝持取。取者。一切出家行道具。具有<a 
name="1257b09" id="1257b09"></a>四種。謂三杖澡灌袈裟吉祥等。吉祥有五。<a 
name="1257b10" id="1257b10"></a>一灰囊。二天目珠。三三縷纓身。四諸<span class="gaiji">&#x546A;<!--gaiji,咒,1[口*兄],2&#x546A;,3--></span>術章<a 
name="1257b11" id="1257b11"></a>句。五以一長草安頂髻上謂吉祥草。此五並<a 
name="1257b12" id="1257b12"></a>是學道之具。能去不淨。故曰吉祥。就前三<a 
name="1257b13" id="1257b13"></a>種合八具也。從此得解脫。我由此出家。是故<a 
name="1257b14" id="1257b14"></a>第二喜名取。因此喜故不得解脫。但知自性<a 
name="1257b15" id="1257b15"></a>因。不能知餘。復問第三婆羅門言。汝何所知<a 
name="1257b16" id="1257b16"></a>而得出家。其人答言。自性及四取。何所能作。<a 
name="1257b17" id="1257b17"></a>我知不受便得解脫故求出家。此第三人無<a 
name="1257b18" id="1257b18"></a>有解脫。何以故。不知二十五句義故。是第三<a 
name="1257b19" id="1257b19"></a>喜者名時節喜。次問第四婆羅門言。汝何所<a 
name="1257b20" id="1257b20"></a>知而得出家。其人答言。自性取時節何所能<a 
name="1257b21" id="1257b21"></a>作。若離感得我已知由感得故。故得解脫。<a 
name="1257b22" id="1257b22"></a>故我出家。是第四人亦無解脫。無有智故。是<a 
name="1257b23" id="1257b23"></a>第四喜者名感得喜。此四喜依內得成。依外<a 
name="1257b24" id="1257b24"></a>喜有五離塵故合九者。外喜有五種。遠離五<a 
name="1257b25" id="1257b25"></a>塵故。譬如一人見五婆羅門出家次第往問。<a 
name="1257b26" id="1257b26"></a>初問第一人言。汝何所知而得出家。其人答<a 
name="1257b27" id="1257b27"></a>言。世間中有五塵。為得此塵諸事難作。或作<a 
name="1257b28" id="1257b28"></a>田或養獸或事王或商估。離此四事或便<a 
name="1257b29" id="1257b29"></a>作偷賊。是求塵事。決難可作。逼惱自他故。我<a 
name="1257c01" id="1257c01"></a>見此事故求出家。是第五人無有解脫。無真<a 
name="1257c02" id="1257c02"></a>實智故。又問第二人言。汝知何法而得出家。<a 
name="1257c03" id="1257c03"></a>其人答言。我知五塵求覓可得。如前方便作<a 
name="1257c04" id="1257c04"></a>田等。得諸塵已守護難作。何以故。五家具<a 
name="1257c05" id="1257c05"></a>諍故。由護此塵應逼自他。我見守護苦故離<a 
name="1257c06" id="1257c06"></a>塵出家。此第六人亦無解脫。無真實智故。次<a 
name="1257c07" id="1257c07"></a>問第三人言。汝何所知而得出家。其人答言。<a 
name="1257c08" id="1257c08"></a>我已能令未得求令得。已得守護令不失。<a 
name="1257c09" id="1257c09"></a>此五塵由自受用故自然成失。若失時即生<a 
name="1257c10" id="1257c10"></a>大苦。由見此失塵過失故求出家。是人亦不<a 
name="1257c11" id="1257c11"></a>得解脫。無真實智故。次問第四人言。汝何所<a 
name="1257c12" id="1257c12"></a>知而得出家。其人答言。我已能覓未得得已<a 
name="1257c13" id="1257c13"></a>能護。失已亦能更覓。若爾何以出家。五根無<a 
name="1257c14" id="1257c14"></a>厭足。展轉求勝故。我見此根過故求出家。<a 
name="1257c15" id="1257c15"></a>是第八人亦無解脫。無真實智故。次問第五<a 
name="1257c16" id="1257c16"></a>人言。汝何所知而得出家。其人答言。我已能<a 
name="1257c17" id="1257c17"></a>覓未得令得。得已守護令不失。用已更能覓。<a 
name="1257c18" id="1257c18"></a>若求最勝我亦能得。若爾何故出家。由塵四<a 
name="1257c19" id="1257c19"></a>事故應殺害他。若不害者是事不成。若作田<a 
name="1257c20" id="1257c20"></a>者則應斬草伐樹。若<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>戰時則應殺人。或劫<a 
name="1257c21" id="1257c21"></a>他財則損減他。或說其口妄語乃至一切世<a 
name="1257c22" id="1257c22"></a>間過失。並由塵起我知此失故求出家。是第<a 
name="1257c23" id="1257c23"></a>九人亦無解脫。由外厭故不修實智。故說前<a 
name="1257c24" id="1257c24"></a>四依內後五依外故合九喜。此九種喜。仙人<a 
name="1257c25" id="1257c25"></a>立九名。能清淨塵污故說九喜名為水。一潤<a 
name="1257c26" id="1257c26"></a>濕水。二深淺水。三流水。四湖水。五善入<a 
name="1257c27" id="1257c27"></a>水。六善渡水。七善出水。八光明水。九<a 
name="1257c28" id="1257c28"></a>勝清淨水。翻此九喜名九無能。謂非潤濕<a 
name="1257c29" id="1257c29"></a>乃至非勝清淨水。外曰。此三法與成相違。何<a 
name="1258a01" id="1258a01"></a>法名為成。以偈答曰。</p><a 
name="1258a02" id="1258a02"></a><p>　<span class="lg">思量聞讀誦　　離苦三友得<a 
name="1258a03" id="1258a03"></a><br>　因施成就八　　前三成就鉤</span></p><a 
name="1258a04" id="1258a04"></a><p style="text-indent: 0em; margin-left: 0em"><span class="linehead"></span>思量聞讀誦乃至因施成就八者。此八種能<a 
name="1258a05" id="1258a05"></a>六行得成。如一婆羅門出家學道作是思惟。<a 
name="1258a06" id="1258a06"></a>何事為勝何物真實何物最後究竟。何所作<a 
name="1258a07" id="1258a07"></a>為智慧得成顯。故作是思量已即得智慧。自<a 
name="1258a08" id="1258a08"></a>性異覺異慢異五唯異十一根異五大異真我<a 
name="1258a09" id="1258a09"></a>異。二十五真實義中起智慧。由此智慧起六<a 
name="1258a10" id="1258a10"></a>種觀。一觀五大過失。見失生厭。即離五大。<a 
name="1258a11" id="1258a11"></a>名思量位。二觀十一根過失。見失生厭。即離<a 
name="1258a12" id="1258a12"></a>十一根。此名持位。三用此智慧觀五唯過失。<a 
name="1258a13" id="1258a13"></a>見失生厭。即離五唯。名入如位。四觀慢過失<a 
name="1258a14" id="1258a14"></a>及八自在見失生厭。即離慢等。名為至位。五<a 
name="1258a15" id="1258a15"></a>觀覺過失。見失生厭。即得離覺名縮位。六觀<a 
name="1258a16" id="1258a16"></a>自性過失。見失生厭。即離自性。是位名獨<a 
name="1258a17" id="1258a17"></a>存。此婆羅門因是思量故得解脫。此成由思<a 
name="1258a18" id="1258a18"></a>量得故名思量成。思量成已說。次說聞成義。<a 
name="1258a19" id="1258a19"></a>如一婆羅門聞他讀誦聲。謂自性異覺異乃<a 
name="1258a20" id="1258a20"></a>至真我異。聞此讀誦聲。已覺知二十五義。即<a 
name="1258a21" id="1258a21"></a>入思量位離五大。入能位離十一根。入如位<a 
name="1258a22" id="1258a22"></a>離五唯。入至位離慢等。入縮位離於覺。入獨<a 
name="1258a23" id="1258a23"></a>存位離自性。是名解脫。聞成義已說。次說讀<a 
name="1258a24" id="1258a24"></a>誦義。有八智慧分得成。如一婆羅門往至師<a 
name="1258a25" id="1258a25"></a>家。一欲樂聽聞。二專心諦聽。三攝受。四憶持。<a 
name="1258a26" id="1258a26"></a>五知句義。六思量。七簡擇。八如實令入。是<a 
name="1258a27" id="1258a27"></a>名八智分。由此智分得二十五義。入六行得<a 
name="1258a28" id="1258a28"></a>解脫離苦三成者。一離內苦。如一婆羅門為<a 
name="1258a29" id="1258a29"></a>內苦所逼謂頭痛等。往詣醫所得治病已。由<a 
name="1258b01" id="1258b01"></a>此內苦起於欲知。為欲求知滅此苦因。往就<a 
name="1258b02" id="1258b02"></a>師家生八智分。得二十五義入六行觀故得<a 
name="1258b03" id="1258b03"></a>解脫。此成由內苦如身苦心苦亦如是。二離<a 
name="1258b04" id="1258b04"></a>外苦。如一婆羅門為外苦所逼。謂人獸翅乃<a 
name="1258b05" id="1258b05"></a>至木石等之所困苦而不能忍。生求欲知滅<a 
name="1258b06" id="1258b06"></a>苦之因。往詣師家修八智分。得二十五義入<a 
name="1258b07" id="1258b07"></a>六行觀故得解脫。此成由外苦得。三依天苦。<a 
name="1258b08" id="1258b08"></a>如一婆羅門為天苦所逼。謂寒熱雨等。其不<a 
name="1258b09" id="1258b09"></a>能忍。詣師求八智分。得二十五義入六行觀<a 
name="1258b10" id="1258b10"></a>故得解脫。七善友得者。不由八智分得。但從<a 
name="1258b11" id="1258b11"></a>善友得智慧。至智慧究竟則得解脫。八因施<a 
name="1258b12" id="1258b12"></a>成者。如一婆羅門人所憎惡。知他憎己是故<a 
name="1258b13" id="1258b13"></a>出家。既出家已師及同友。亦生憎惡不與智<a 
name="1258b14" id="1258b14"></a>慧。自知薄福往邊村住。自謂此處無婆羅門<a 
name="1258b15" id="1258b15"></a>可安居住。既往住已多得施食。其所餘者還<a 
name="1258b16" id="1258b16"></a>施親友。乃至女人牧人。於是村人並皆愛念。<a 
name="1258b17" id="1258b17"></a>安居欲竟。一切人眾並皆嚫施三杖澡灌諸<a 
name="1258b18" id="1258b18"></a>衣物等。近帝釋會。時語諸人言。誰能與我還<a 
name="1258b19" id="1258b19"></a>本大國看於此會。若欲去者人人齎物為我<a 
name="1258b20" id="1258b20"></a>將往。往彼到師家已。選擇勝物以供養師。餘<a 
name="1258b21" id="1258b21"></a>物次第分與同學。師友眾人並生愛念。師即<a 
name="1258b22" id="1258b22"></a>施其智慧。由此智至究竟智即得解脫。此由<a 
name="1258b23" id="1258b23"></a>施得成。此八成者。昔日仙人又立別名。一<a 
name="1258b24" id="1258b24"></a>自度成。二善度成。三全度成。四喜度成。<a 
name="1258b25" id="1258b25"></a>五重喜度成。六滿喜度成。七愛成。八遍<a 
name="1258b26" id="1258b26"></a>愛成。若翻此八成。則名八無能。謂非度無<a 
name="1258b27" id="1258b27"></a>能乃。至非遍愛無能。如是十一根墮無能。及<a 
name="1258b28" id="1258b28"></a>十七智害無能。為二十八無能。是疑無能喜<a 
name="1258b29" id="1258b29"></a>成轉為五十義已說。前三成就鉤者。譬如醉<a 
name="1258c01" id="1258c01"></a>象以鉤制伏不得隨意自在。是五疑二十八<a 
name="1258c02" id="1258c02"></a>無能。九喜所制伏。世間不得真實智。若離<a 
name="1258c03" id="1258c03"></a>實智則無八成故。說前三是成就鉤故。次捨<a 
name="1258c04" id="1258c04"></a>疑無能喜勤修八種成。外曰。諸有所熏習體<a 
name="1258c05" id="1258c05"></a>相故輪轉生死。前已說。體相有二種。一微細<a 
name="1258c06" id="1258c06"></a>體相。在初生。二父母生身及十一根。共相應<a 
name="1258c07" id="1258c07"></a>八有所熏習故輪轉生死。此中有疑。何者先<a 
name="1258c08" id="1258c08"></a>生。體相為先。諸有為先。以偈答曰。</p><a 
name="1258c09" id="1258c09"></a><p>　<span class="lg">離有無別相　　離細相無有<a 
name="1258c10" id="1258c10"></a><br>　相名及有名　　故生有二種</span></p><a 
name="1258c11" id="1258c11"></a><p style="text-indent: 0em; margin-left: 0em"><span class="linehead"></span>離有無別相者。若離諸有體相不成。譬如離<a 
name="1258c12" id="1258c12"></a>熱火不得成。離細相無有者。若離細相諸有<a 
name="1258c13" id="1258c13"></a>不成。譬如離火熱不得成。是兩法相依如火<a 
name="1258c14" id="1258c14"></a>與熱。此法俱起如牛兩角。相名及有名故生<a 
name="1258c15" id="1258c15"></a>有二種者。自性變異有二名。一生相名。二生<a 
name="1258c16" id="1258c16"></a>有名。初生生死即具二種。外曰。此生唯有二<a 
name="1258c17" id="1258c17"></a>種。更有別名。答曰。昔仙立別名者一自度<a 
name="1258c18" id="1258c18"></a>者。此人最利自思惟得波若成解脫。不由他<a 
name="1258c19" id="1258c19"></a>教故云自度成也。自思惟得不由他故自度。<a 
name="1258c20" id="1258c20"></a>即波若。波若能免此至彼。故稱為度至之<a 
name="1258c21" id="1258c21"></a>時。則名解脫。解脫即名成。因名為度果名為<a 
name="1258c22" id="1258c22"></a>成。此度成由自思得故云自度成也。後七度<a 
name="1258c23" id="1258c23"></a>成義無異也。但別名不同耳。二善度成者。由<a 
name="1258c24" id="1258c24"></a>自由他故得波若成解脫也。此人神根小劣<a 
name="1258c25" id="1258c25"></a>薄由他教。自義多而能得度脫。故稱善度成<a 
name="1258c26" id="1258c26"></a>也。三全度成者。一向由他教得。故稱為全。<a 
name="1258c27" id="1258c27"></a>神根復劣也。四喜度成者。此人為內苦所逼。<a 
name="1258c28" id="1258c28"></a>謂頭痛等。詣師求治。得暫脫內苦。此為一喜。<a 
name="1258c29" id="1258c29"></a>思惟此脫非是永脫。知獨存時乃是永脫。故<a 
name="1259a01" id="1259a01"></a>詣僧佉師學波若求成解脫得復歡喜。從此<a 
name="1259a02" id="1259a02"></a>兩喜為名。名喜度成也。五重喜度成者。此人<a 
name="1259a03" id="1259a03"></a>為內外兩苦所逼。詣師請治二苦。二苦既暫<a 
name="1259a04" id="1259a04"></a>息。即是兩喜。知此非永脫。故求師學度成。得<a 
name="1259a05" id="1259a05"></a>故歡喜受重喜名。六滿喜者。此人具為三苦<a 
name="1259a06" id="1259a06"></a>所逼。一內苦。頭痛等。二外苦。刀杖等。三天苦。<a 
name="1259a07" id="1259a07"></a>風雨寒熱等。詣師請治。治之既差。稱為遍喜。<a 
name="1259a08" id="1259a08"></a>知非永脫。就師修學故得度成。從此為名。名<a 
name="1259a09" id="1259a09"></a>遍喜度成也。七愛度成者。為師憐愛教彼度<a 
name="1259a10" id="1259a10"></a>成。從師受此名也。八遍愛成者。此人為一切<a 
name="1259a11" id="1259a11"></a>所憎。而得財布施。遂為一切所愛。一切並欲<a 
name="1259a12" id="1259a12"></a>使其得脫。故云遍愛度成也。是根壞無能有<a 
name="1259a13" id="1259a13"></a>十一。智害無能有十七。合二十八無能。就五<a 
name="1259a14" id="1259a14"></a>疑九喜八成合五十已說竟也。前三成就鉤<a 
name="1259a15" id="1259a15"></a>者。五疑二十八無能及九喜。是後八喜成就<a 
name="1259a16" id="1259a16"></a>家之鉤也。八種應得成解脫而由三故不得。<a 
name="1259a17" id="1259a17"></a>如醉象應自在由鉤故不得自在隨意。八成<a 
name="1259a18" id="1259a18"></a>亦如是。必由真實智故得八成。為三所鉤故<a 
name="1259a19" id="1259a19"></a>不得實智。必須捨前三勤修後八種。外曰。<a 
name="1259a20" id="1259a20"></a>下次問先牒前義。後問先後。諸有所熏習體<a 
name="1259a21" id="1259a21"></a>相故輪轉生死者。上來已說也。諸有即是八<a 
name="1259a22" id="1259a22"></a>有。謂四法四非法。四法者。一法二智三離欲<a 
name="1259a23" id="1259a23"></a>四自在。翻此四法即四非法也。八名為有。前<a 
name="1259a24" id="1259a24"></a>四法所熏習。能令得天道。後四非法所熏<a 
name="1259a25" id="1259a25"></a>習。能令得人獸二道也。所熏是體相。體相有<a 
name="1259a26" id="1259a26"></a>二種。自性覺慢五唯名微細體相。從五唯所<a 
name="1259a27" id="1259a27"></a>生與十一根相應起者名<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>體相。是八種有<a 
name="1259a28" id="1259a28"></a>及所熏習二體相誰為先生。八有在先二體<a 
name="1259a29" id="1259a29"></a>在先耶。答二解釋明八有與體相無有先後。<a 
name="1259b01" id="1259b01"></a>必相應俱生。如火與熱不得相離。如牛兩角<a 
name="1259b02" id="1259b02"></a>必也俱起。八有與體相亦爾。有自性覺慢五<a 
name="1259b03" id="1259b03"></a>唯細體相時必有八。有中四種。若非四法即<a 
name="1259b04" id="1259b04"></a>有四。法非法決不得相離。是父母所生。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="1259b05" id="1259b05"></a>身亦如是。體相亦如是。與八有決不得相離<a 
name="1259b06" id="1259b06"></a>也。四有第三生名含識生。如偈所說。</p><a 
name="1259b07" id="1259b07"></a><p>　<span class="lg">天道有八分　　獸道有五分<a 
name="1259b08" id="1259b08"></a><br>　人道唯一生　　略名含識生</span></p><a 
name="1259b09" id="1259b09"></a><p style="text-indent: 0em; margin-left: 0em"><span class="linehead"></span>天道有八分者。一梵王生。二世主生。三天帝<a 
name="1259b10" id="1259b10"></a>生。四乾闥婆生。五阿修羅生。六夜叉生。七羅<a 
name="1259b11" id="1259b11"></a>剎生。八沙神生。獸道有五分者。一由足生。<a 
name="1259b12" id="1259b12"></a>二飛行生。三胸行生。四傍形生。五不行生。人<a 
name="1259b13" id="1259b13"></a>道唯一生者。人道唯一類故。說含識有三種。<a 
name="1259b14" id="1259b14"></a>謂天獸人三及相有為三。外曰。三世間中何<a 
name="1259b15" id="1259b15"></a>物得何處增多。以偈答曰。</p><a 
name="1259b16" id="1259b16"></a><p>　<span class="lg">向上喜樂多　　根生多癡闇<a 
name="1259b17" id="1259b17"></a><br>　中生多憂苦　　梵初柱為後</span></p><a 
name="1259b18" id="1259b18"></a><p style="text-indent: 0em; margin-left: 0em"><span class="linehead"></span>向上喜樂多者。梵生處等喜樂最為多。此亦<a 
name="1259b19" id="1259b19"></a>有憂闇。為喜樂伏逼故。梵等諸天多受歡<a 
name="1259b20" id="1259b20"></a>樂。根生多癡暗者。謂獸翅乃至柱等不行生。<a 
name="1259b21" id="1259b21"></a>此中暗癡為多。此亦有憂樂。為暗癡伏逼故。<a 
name="1259b22" id="1259b22"></a>獸等多暗癡。根生者三生。其最下故說根。<a 
name="1259b23" id="1259b23"></a>中生多憂苦者。人生中憂苦為多。亦有喜<a 
name="1259b24" id="1259b24"></a>暗癡。以憂多故。伏逼喜闇故。人中多憂苦。人<a 
name="1259b25" id="1259b25"></a>道名中者。三道居中故。最後生者。云何說<a 
name="1259b26" id="1259b26"></a>名柱。謂草木山石等。三世間由此荷持故說<a 
name="1259b27" id="1259b27"></a>名柱。如是相生有生及含識生已具說此三<a 
name="1259b28" id="1259b28"></a>生是自。性所作故。自性事已滿。謂生世間<a 
name="1259b29" id="1259b29"></a>及得解脫。外曰。三世間中人天及狩誰受苦<a 
name="1259c01" id="1259c01"></a>樂。為自性受。為覺慢五唯乃至十一根等受。<a 
name="1259c02" id="1259c02"></a>為是人我受。以偈答曰。</p><a 
name="1259c03" id="1259c03"></a><p>　<span class="lg">此中老死苦　　唯智人能受<a 
name="1259c04" id="1259c04"></a><br>　體相未離時　　故略說是苦</span></p><a 
name="1259c05" id="1259c05"></a><p style="text-indent: 0em; margin-left: 0em"><span class="linehead"></span>此中老死苦唯智人能受者。三世間中有苦。<a 
name="1259c06" id="1259c06"></a>是老所作。皮皺髮白脫落氣<span class="gaiji">[口*束]<!--gaiji,,1[口*束],2&#x20CBF;,3--></span>扶杖親友所<a 
name="1259c07" id="1259c07"></a>輕。如是等苦並由老故。死苦者。有人得八自<a 
name="1259c08" id="1259c08"></a>在。或得五微塵。或得<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>塵。是人臨死。為閻羅<a 
name="1259c09" id="1259c09"></a>所錄。此中受苦名為死苦。復有中間時三苦。<a 
name="1259c10" id="1259c10"></a>智人能受此三苦。自性及<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>身。無智故不能<a 
name="1259c11" id="1259c11"></a>受。故說人苦非自性等苦。外曰。幾時人受此<a 
name="1259c12" id="1259c12"></a>苦。答曰。體相未離時。故略說是苦。大等相及<a 
name="1259c13" id="1259c13"></a>細身苦未相離。是<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>身於世間中輪轉未相<a 
name="1259c14" id="1259c14"></a>離。如是時中人我受苦。若細<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相離時。人我<a 
name="1259c15" id="1259c15"></a>即解脫。若解脫時如是等苦畢竟不受。若未<a 
name="1259c16" id="1259c16"></a>離細<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相。則不得解脫苦。故略說細相<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相<a 
name="1259c17" id="1259c17"></a>名為苦。外曰。自性事唯此為更有耶。以偈<a 
name="1259c18" id="1259c18"></a>答曰。</p><a 
name="1259c19" id="1259c19"></a><p>　<span class="lg">自性事如此　　覺等及五大<a 
name="1259c20" id="1259c20"></a><br>　為脫三處人　　為他如自事</span></p><a 
name="1259c21" id="1259c21"></a><p style="text-indent: 0em; margin-left: 0em"><span class="linehead"></span>自性事如此覺等及五大者。此偈說何義。謂<a 
name="1259c22" id="1259c22"></a>七十偈義。其相已成滿。云何如此。自性兩種<a 
name="1259c23" id="1259c23"></a>事已顯現故。一者次第起生死。令我與三世<a 
name="1259c24" id="1259c24"></a>間塵相應。得次第起。初起覺從覺起慢從慢<a 
name="1259c25" id="1259c25"></a>起五唯。從五唯起十一根及五大。此二十三<a 
name="1259c26" id="1259c26"></a>事。身覺為初。以五大為後。二者為脫三處人<a 
name="1259c27" id="1259c27"></a>為他如自事者。為解脫天道中人我及人獸<a 
name="1259c28" id="1259c28"></a>道中人我。次第作八成。今見自性我中間。此<a 
name="1259c29" id="1259c29"></a>兩但為他不為自。譬如有人作朋友事不作<a 
name="1260a01" id="1260a01"></a>自事。如是自性但作他事無自為事。外曰。汝<a 
name="1260a02" id="1260a02"></a>說自性作人我事已則得離我。此自性無知。<a 
name="1260a03" id="1260a03"></a>唯人我有知。云何作意令他與塵相應。輪轉<a 
name="1260a04" id="1260a04"></a>三世間。後令得解脫。若有是意非謂無知。答<a 
name="1260a05" id="1260a05"></a>曰。已見無知如物有合有離。如偈說言。</p><a 
name="1260a06" id="1260a06"></a><p>　<span class="lg">為增長犢子　　無知轉為乳<a 
name="1260a07" id="1260a07"></a><br>　為解脫人我　　無知性亦爾</span></p><a 
name="1260a08" id="1260a08"></a><p style="text-indent: 0em; margin-left: 0em"><span class="linehead"></span>為增長犢子無知轉為乳者。如世間中無知<a 
name="1260a09" id="1260a09"></a>水草牛所噉食。應長養犢子。如作如此計於。<a 
name="1260a10" id="1260a10"></a>一年內能轉作乳。犢子既長。能噉草已。牛復<a 
name="1260a11" id="1260a11"></a>食水草。則不變為乳。為解脫人我無知性亦<a 
name="1260a12" id="1260a12"></a>爾者。如是無知自性為我作事令得解脫。或<a 
name="1260a13" id="1260a13"></a>合或離。離竟不更合。復次偈言。</p><a 
name="1260a14" id="1260a14"></a><p>　<span class="lg">為離不安定　　如世間作事<a 
name="1260a15" id="1260a15"></a><br>　為令我解脫　　不了事亦爾</span></p><a 
name="1260a16" id="1260a16"></a><p style="text-indent: 0em; margin-left: 0em"><span class="linehead"></span>為離不安定如世間作事者。如世間人心不<a 
name="1260a17" id="1260a17"></a>安定。往還彼此為離不安定故。為令我解脫<a 
name="1260a18" id="1260a18"></a>不了事亦爾者。自性由我故如有不安定。為<a 
name="1260a19" id="1260a19"></a>我應作事。一取聲等塵二取三德。我中間除<a 
name="1260a20" id="1260a20"></a>不安定已。最後得相離。不了者是自性別名。<a 
name="1260a21" id="1260a21"></a>已過根故。故亦稱為冥。云何知。有如前說<a 
name="1260a22" id="1260a22"></a>有五因緣知自性是有。如前偈說。別類有量<a 
name="1260a23" id="1260a23"></a>故。同性能生故。因果差別故。遍相無別故。以<a 
name="1260a24" id="1260a24"></a>如此道理。故知自性是有。復次偈言。</p><a 
name="1260a25" id="1260a25"></a><p>　<span class="lg">如伎出舞堂　　現他還更隱<a 
name="1260a26" id="1260a26"></a><br>　令我顯自身　　自性離亦爾</span></p><a 
name="1260a27" id="1260a27"></a><p style="text-indent: 0em; margin-left: 0em"><span class="linehead"></span>如伎出舞堂現他還更隱者。如一伎兒作<a 
name="1260a28" id="1260a28"></a>歌舞等樂現身示觀者。彼人見我已。我事已<a 
name="1260a29" id="1260a29"></a>究竟還隱於障中。自性亦如是。或約覺現<a 
name="1260b01" id="1260b01"></a>身。或約慢現身。或約五唯五根五作五大等<a 
name="1260b02" id="1260b02"></a>現身。或約喜憂闇癡三德及三世間等現身。<a 
name="1260b03" id="1260b03"></a>現身已然後則遠離不復受三熱故。說令我<a 
name="1260b04" id="1260b04"></a>顯自身自性離亦爾。外曰自性顯自性身有<a 
name="1260b05" id="1260b05"></a>幾種方便。以偈答曰。</p><a 
name="1260b06" id="1260b06"></a><p>　<span class="lg">以種種方便　　作恩於無恩<a 
name="1260b07" id="1260b07"></a><br>　有德於無德　　為他事無用</span></p><a 
name="1260b08" id="1260b08"></a><p style="text-indent: 0em; margin-left: 0em"><span class="linehead"></span>以種種方便作恩於無恩者。聲觸色味香等<a 
name="1260b09" id="1260b09"></a>塵。能顯現於我。義說顯是事。我汝更互異。我<a 
name="1260b10" id="1260b10"></a>受性恩已。無一恩酬性。有德於無德為他事<a 
name="1260b11" id="1260b11"></a>無用者。自性有三德。謂喜憂暗癡。我則無此<a 
name="1260b12" id="1260b12"></a>德。猶如有人利親益友不望彼恩。如是自性。<a 
name="1260b13" id="1260b13"></a>從初為我作隨意事乃至解脫。我無一時報<a 
name="1260b14" id="1260b14"></a>彼恩事。故說為他事無用。外曰。我正遍見自<a 
name="1260b15" id="1260b15"></a>性已。然後得解脫。為<span class="gaiji">髣<!--gaiji,彷,1髣,2&#x9AE3;,3-->&#x9AF4;<!--gaiji,彿,1[髟/弗],2&#x9AF4;,3--></span>見耶。以偈答曰。</p><a 
name="1260b16" id="1260b16"></a><p>　<span class="lg">太極濡自性　　我計更無物<a 
name="1260b17" id="1260b17"></a><br>　我今已被見　　因此藏不現</span></p><a 
name="1260b18" id="1260b18"></a><p style="text-indent: 0em; margin-left: 0em"><span class="linehead"></span>太極濡自性我計更無物者。如世間中見一<a 
name="1260b19" id="1260b19"></a>人有女大勝德。復次見第二女其德最勝。即<a 
name="1260b20" id="1260b20"></a>作計言。是女最勝無更及者。自性亦如是。二<a 
name="1260b21" id="1260b21"></a>十四義中無有一物如其柔軟。云何知如此。<a 
name="1260b22" id="1260b22"></a>不能忍受他見故。外曰。是義不然。人我獨存。<a 
name="1260b23" id="1260b23"></a>不由見自性故如執自在因師說。</p><a 
name="1260b24" id="1260b24"></a><p>　<span class="lg">我癡無自性　　自安樂苦中<a 
name="1260b25" id="1260b25"></a><br>　自在天使去　　天上及地獄</span></p><a 
name="1260b26" id="1260b26"></a><p style="text-indent: 0em; margin-left: 0em"><span class="linehead"></span>因此執故若我見自性。自性不得離。故自性<a 
name="1260b27" id="1260b27"></a>柔軟不得成。復次執自然因師說。見自性得<a 
name="1260b28" id="1260b28"></a>解脫。是義不然。解脫自然得故。如前偈說。</p><a 
name="1260b29" id="1260b29"></a><p>　<span class="lg">能令鵝白色　　作鸚鵡青色<a 
name="1260c01" id="1260c01"></a><br>　是因能生我　　造孔雀斑色</span></p><a 
name="1260c02" id="1260c02"></a><p style="text-indent: 0em; margin-left: 0em"><span class="linehead"></span>如是一切世間。自然為因。是故自然解脫不<a 
name="1260c03" id="1260c03"></a>由自性。復有師說。若見自性得解脫。是事不<a 
name="1260c04" id="1260c04"></a>然由人我解脫故。如偈中說。</p><a 
name="1260c05" id="1260c05"></a><p>　<span class="lg">四皮陀歌讚　　已有當有人<a 
name="1260c06" id="1260c06"></a><br>　死活等自在　　行遍不重行</span></p><a 
name="1260c07" id="1260c07"></a><p style="text-indent: 0em; margin-left: 0em"><span class="linehead"></span>是故解脫不由見自性。答曰。汝言自在天為<a 
name="1260c08" id="1260c08"></a>因。是義不然。云何如此。以無德故。自在天無<a 
name="1260c09" id="1260c09"></a>有三德。世間有三德。因果不相似。是故自在<a 
name="1260c10" id="1260c10"></a>不為因。唯有自性有三德。世間有三德故。知<a 
name="1260c11" id="1260c11"></a>自性能為因。是故人我亦不為因。無有三德<a 
name="1260c12" id="1260c12"></a>故。自然為世間因是義不然。非證比量境界<a 
name="1260c13" id="1260c13"></a>故。證量者。見先作因。然後得果。以知者由<a 
name="1260c14" id="1260c14"></a>此證見比度去來亦知如此若。汝說由聖言<a 
name="1260c15" id="1260c15"></a>故是故得知。是義不然。顛倒說故。是故不<a 
name="1260c16" id="1260c16"></a>成聖。外曰。又有諸說。謂時節為因。如偈所<a 
name="1260c17" id="1260c17"></a>言。</p><a 
name="1260c18" id="1260c18"></a><p>　<span class="lg">時節熟眾生　　及滅減眾生<a 
name="1260c19" id="1260c19"></a><br>　世眠時節覺　　誰能欺時節</span></p><a 
name="1260c20" id="1260c20"></a><p style="text-indent: 0em; margin-left: 0em"><span class="linehead"></span>一切諸事皆由時節。是故不關見自性得解<a 
name="1260c21" id="1260c21"></a>脫。答曰。時節因不然。三攝中無故。自性變異<a 
name="1260c22" id="1260c22"></a>我攝諸法皆盡離三無別法。此中時節不被<a 
name="1260c23" id="1260c23"></a>攝故知時節無。此變異體說名時節。過去變<a 
name="1260c24" id="1260c24"></a>異名過去時。現在未來亦復如是。故知時節<a 
name="1260c25" id="1260c25"></a>者。是變異別名。以是義故自性為正因。若人<a 
name="1260c26" id="1260c26"></a>得如此正智。是時即得正遍見自性。自性即<a 
name="1260c27" id="1260c27"></a>隱離。以自性離故。故我得解脫。故說太極軟<a 
name="1260c28" id="1260c28"></a>自性我計更無物。外曰。自性若被見。云何得<a 
name="1260c29" id="1260c29"></a>離。答曰。我今已被見。因此藏不現。譬如貴家<a 
name="1261a01" id="1261a01"></a>女其性最為善。有人卒來見。是女即羞隱。自<a 
name="1261a02" id="1261a02"></a>性亦如是。若我正遍見。即離便藏隱。唯我獨<a 
name="1261a03" id="1261a03"></a>自存。外曰。世間及聰明同說此言。人縛人<a 
name="1261a04" id="1261a04"></a>解人輪轉生死。此言實不實。答曰。此言不實。<a 
name="1261a05" id="1261a05"></a>云何知。如偈所說。</p><a 
name="1261a06" id="1261a06"></a><p>　<span class="lg">人無縛無脫　　無輪轉生死<a 
name="1261a07" id="1261a07"></a><br>　輪轉及繫縛　　解脫唯自性</span></p><a 
name="1261a08" id="1261a08"></a><p style="text-indent: 0em; margin-left: 0em"><span class="linehead"></span>人無縛無脫者。人我不被縛。云何如此。無三<a 
name="1261a09" id="1261a09"></a>德故以。遍滿故無變異故。無有事故。繫縛者。<a 
name="1261a10" id="1261a10"></a>由有三德。人我無三德。故無自性縛。以遍滿<a 
name="1261a11" id="1261a11"></a>者。縛義有彼此。在此不出彼。是故名為縛。人<a 
name="1261a12" id="1261a12"></a>我無彼此。是故無有縛。無變異者。從覺乃至<a 
name="1261a13" id="1261a13"></a>大。此變異屬自性不屬我。是故人我無變異<a 
name="1261a14" id="1261a14"></a>縛。無有事者。我非作者故。故不能作事。施等<a 
name="1261a15" id="1261a15"></a>諸事。皆屬自性故。我非施縛。若非被縛。是故<a 
name="1261a16" id="1261a16"></a>非被脫義得自然脫。無輪轉生死者。遍滿一<a 
name="1261a17" id="1261a17"></a>切處。云何得輪轉。行所未曾至。是乃名輪轉。<a 
name="1261a18" id="1261a18"></a>我無處不遍故無輪轉義。若人不知此實義。<a 
name="1261a19" id="1261a19"></a>得說我被縛及輪轉。外曰。若爾誰被縛及輪<a 
name="1261a20" id="1261a20"></a>轉。答曰。輪轉及繫縛。解脫唯自性。自性由<a 
name="1261a21" id="1261a21"></a>自性。變異及施等能自縛身。是五唯細身與<a 
name="1261a22" id="1261a22"></a>十三具相應。為三縛所繫。輪轉三世間生。若<a 
name="1261a23" id="1261a23"></a>得正遍智生能解三縛捨離輪轉則便解脫。<a 
name="1261a24" id="1261a24"></a>故說三世間依性能造作事。若汝說人被縛<a 
name="1261a25" id="1261a25"></a>世間解脫生死。是義不然。復次偈言。</p><a 
name="1261a26" id="1261a26"></a><p>　<span class="lg">如是真實義　　數習無餘故<a 
name="1261a27" id="1261a27"></a><br>　無我及我所　　無倒淨獨智</span></p><a 
name="1261a28" id="1261a28"></a><p style="text-indent: 0em; margin-left: 0em"><span class="linehead"></span>如是真實義者。如前已說二十五義。數習無<a 
name="1261a29" id="1261a29"></a>餘故者。於六行中數數修習故。無餘者。修習<a 
name="1261b01" id="1261b01"></a>究竟故。智慧得生。因此智慧無執我執我所<a 
name="1261b02" id="1261b02"></a>執。此三執及五疑。並得滅盡。一切事及身。皆<a 
name="1261b03" id="1261b03"></a>自性所作。非無非我非我所。悉屬自性故。<a 
name="1261b04" id="1261b04"></a>因此修智慧得生清淨獨存。因此智我得解<a 
name="1261b05" id="1261b05"></a>脫。外曰。我由此智何所作。以偈答曰。</p><a 
name="1261b06" id="1261b06"></a><p>　<span class="lg">由智不更生　　我意竟捨事<a 
name="1261b07" id="1261b07"></a><br>　人我見自性　　如靜住觀舞</span></p><a 
name="1261b08" id="1261b08"></a><p style="text-indent: 0em; margin-left: 0em"><span class="linehead"></span>由智不更生者。由此實智故自性不更生覺<a 
name="1261b09" id="1261b09"></a>慢五唯等。如偈所言。</p><a 
name="1261b10" id="1261b10"></a><p>　<span class="lg">如穀有水土　　無糠不生芽<a 
name="1261b11" id="1261b11"></a><br>　智力制伏故　　性不生亦爾</span></p><a 
name="1261b12" id="1261b12"></a><p style="text-indent: 0em; margin-left: 0em"><span class="linehead"></span>我意竟捨事者。為我作二種事已究竟。一者<a 
name="1261b13" id="1261b13"></a>受用塵。二見自性。我中間故自性離一切事。<a 
name="1261b14" id="1261b14"></a>如我見自性如靜住觀舞者。如觀伎人安坐<a 
name="1261b15" id="1261b15"></a>直住。我亦如是。種種事中觀此自性。我終不<a 
name="1261b16" id="1261b16"></a>動。如作是計。是其二縛一切人。後時亦能<a 
name="1261b17" id="1261b17"></a>解脫一切人。外曰。智於自性我中何所作。<a 
name="1261b18" id="1261b18"></a>以偈答曰。</p><a 
name="1261b19" id="1261b19"></a><p>　<span class="lg">我見已捨住　　我被見離藏<a 
name="1261b20" id="1261b20"></a><br>　自性我雖合　　無用故不生</span></p><a 
name="1261b21" id="1261b21"></a><p style="text-indent: 0em; margin-left: 0em"><span class="linehead"></span>我見已捨住者。如世間人見諸伎女種種歌<a 
name="1261b22" id="1261b22"></a>舞。作是計云我已見足直捨心住。伎女念<a 
name="1261b23" id="1261b23"></a>云。我事已被見即隱離是處人我亦如是。見<a 
name="1261b24" id="1261b24"></a>自性已直捨而住。自性亦如是。既被見已即<a 
name="1261b25" id="1261b25"></a>捨離住。外曰。人我者遍滿。自性亦遍滿。是二<a 
name="1261b26" id="1261b26"></a>相合恒有不可離。從此和合云何不更生身。<a 
name="1261b27" id="1261b27"></a>答曰。自性我雖合無用故不生。汝說我與自<a 
name="1261b28" id="1261b28"></a>性遍滿故恒合義實如是。若如此云何不更<a 
name="1261b29" id="1261b29"></a>生。生用無有故。生用有二種。初令我與塵相<a 
name="1261c01" id="1261c01"></a>應。後令我見自性差別。此兩用見究竟故不<a 
name="1261c02" id="1261c02"></a>復更生。外曰。若如此是用則不定和合為因<a 
name="1261c03" id="1261c03"></a>故。答曰。正遍知力故。由此智我見自性。熟<a 
name="1261c04" id="1261c04"></a>厭離已見雖復和合亦不得生。譬如出債主<a 
name="1261c05" id="1261c05"></a>與負債人。先為債相應。既還債已雖復和合<a 
name="1261c06" id="1261c06"></a>不更相關。我與自性亦如是。外曰。若由智故<a 
name="1261c07" id="1261c07"></a>得解脫。汝亦有智我亦有智。云何二人不俱<a 
name="1261c08" id="1261c08"></a>解脫。以偈答曰。</p><a 
name="1261c09" id="1261c09"></a><p>　<span class="lg">由正遍知故　　法等不成因<a 
name="1261c10" id="1261c10"></a><br>　輪轉已直住　　如輪身被成</span></p><a 
name="1261c11" id="1261c11"></a><p style="text-indent: 0em; margin-left: 0em"><span class="linehead"></span>由正遍知故法等不成因者。正者如實知二<a 
name="1261c12" id="1261c12"></a>十五義。遍知者二十五義不多不少。由此智<a 
name="1261c13" id="1261c13"></a>力。一法二非法三非智四離欲五非離欲六<a 
name="1261c14" id="1261c14"></a>自在七不自在。此七被燒壞故不能作因。譬<a 
name="1261c15" id="1261c15"></a>如種子。既被火燒不復生芽。如是七種為智<a 
name="1261c16" id="1261c16"></a>慧得故不成<span class="gaiji">國<!--gaiji,國,1[囗@方],2&#x211C5;,3--></span>。如是之人去來輪轉故。昔時<a 
name="1261c17" id="1261c17"></a>由此法等宿世因得輪轉七處。今為智慧故。<a 
name="1261c18" id="1261c18"></a>此因不能生依因。譬如繖無影亦隨無。如是<a 
name="1261c19" id="1261c19"></a>宿因無故是身亦無。如是智人宿世速行因<a 
name="1261c20" id="1261c20"></a>息故直住如輪被制。外曰。若人得智慧。何時<a 
name="1261c21" id="1261c21"></a>得解脫。以偈答曰。</p><a 
name="1261c22" id="1261c22"></a><p>　<span class="lg">捨身時事顯　　自性遠離時<a 
name="1261c23" id="1261c23"></a><br>　決定及畢竟　　二獨存得成</span></p><a 
name="1261c24" id="1261c24"></a><p style="text-indent: 0em; margin-left: 0em"><span class="linehead"></span>捨身時者。先所作法非法滅時。正捨此身<a 
name="1261c25" id="1261c25"></a>時。內身有地大。還外地相應。乃至內空亦還<a 
name="1261c26" id="1261c26"></a>空大。五根還五唯。乃至心根亦還五唯。事顯<a 
name="1261c27" id="1261c27"></a>自性遠離時者。一切起生死事及解脫事。已<a 
name="1261c28" id="1261c28"></a>滿足故。是故自性遠離我。是時中決定及畢<a 
name="1261c29" id="1261c29"></a>竟二獨存得成。決定獨存者。由實知故。離醫<a 
name="1262a01" id="1262a01"></a>方及諸道異執。畢竟者離四皮陀果。及不由<a 
name="1262a02" id="1262a02"></a>智離欲果是。獨存者決定無二。畢竟者無復<a 
name="1262a03" id="1262a03"></a>邊際。此二獨存二時中獨存。外曰。此正遍知<a 
name="1262a04" id="1262a04"></a>何用。以偈答曰。</p><a 
name="1262a05" id="1262a05"></a><p>　<span class="lg">是智為我用　　祕密大仙說<a 
name="1262a06" id="1262a06"></a><br>　世間生住滅　　此中得思量</span></p><a 
name="1262a07" id="1262a07"></a><p style="text-indent: 0em; margin-left: 0em"><span class="linehead"></span>是智為我用者。是智者二十五義正遍知。為<a 
name="1262a08" id="1262a08"></a>我用者獨存解脫。祕密大仙說者祕密者。諸<a 
name="1262a09" id="1262a09"></a>邪說義之所隱覆。不能得顯。離正師不可得<a 
name="1262a10" id="1262a10"></a>故。祕密應施五德婆羅門不施餘人故名祕<a 
name="1262a11" id="1262a11"></a>密。五德者。一生地好。二姓族好。三行好。四<a 
name="1262a12" id="1262a12"></a>有能。五欲得。具此智慧乃堪施法。餘則不與。<a 
name="1262a13" id="1262a13"></a>故稱祕密。大仙說者。迦毘羅仙人如次第所<a 
name="1262a14" id="1262a14"></a>說。外曰。此智中何所思量。答曰。世間生住<a 
name="1262a15" id="1262a15"></a>滅。此中得思量。世間初梵及後住。此中生住<a 
name="1262a16" id="1262a16"></a>滅。生者從自性生覺。乃至生五大。住者由細<a 
name="1262a17" id="1262a17"></a>身諸有所薰習輪轉三世間中。滅者由八成<a 
name="1262a18" id="1262a18"></a>永得獨存。此三義智中顯現故。離三無餘義<a 
name="1262a19" id="1262a19"></a>故。故究竟智。外曰。此智從何而得。以偈答<a 
name="1262a20" id="1262a20"></a>曰。</p><a 
name="1262a21" id="1262a21"></a><p>　<span class="lg">是智勝吉祥　　牟尼依悲說<a 
name="1262a22" id="1262a22"></a><br>　先為阿修利　　次與般尸訶</span></p><a 
name="1262a23" id="1262a23"></a><p style="text-indent: 0em; margin-left: 0em"><span class="linehead"></span>是智勝吉祥者。此智昔四皮陀未出時初得<a 
name="1262a24" id="1262a24"></a>成就。由此智四皮陀及諸道。後得成故。故<a 
name="1262a25" id="1262a25"></a>說一切最勝。三種苦及二十四本苦并三縛。<a 
name="1262a26" id="1262a26"></a>由此智故我得遠離獨存解脫。故說此智最<a 
name="1262a27" id="1262a27"></a>吉祥。牟尼依悲說者。誰初得此智。謂迦毘羅<a 
name="1262a28" id="1262a28"></a>大仙人。如前說。迦毘羅仙人初出有四德。一<a 
name="1262a29" id="1262a29"></a>法二智三離欲四自在。得此智已依大悲說。<a 
name="1262b01" id="1262b01"></a>護持此智為欲度他。由慈悲故先為阿修利<a 
name="1262b02" id="1262b02"></a>說。是阿修利仙人。次為般尸訶說。是般尸<a 
name="1262b03" id="1262b03"></a>訶廣說此論。有六十千偈。迦毘羅仙人為阿<a 
name="1262b04" id="1262b04"></a>修利略說如此。最初唯闇生此暗中有智田。<a 
name="1262b05" id="1262b05"></a>智田即是人有人未有智故稱為田。次迴轉<a 
name="1262b06" id="1262b06"></a>變異。此第一轉生。乃至解脫。阿修利仙人為<a 
name="1262b07" id="1262b07"></a>般尸訶略說亦如是。是般尸訶廣說此智有<a 
name="1262b08" id="1262b08"></a>六十千偈。次第乃至婆羅門姓拘式名自在<a 
name="1262b09" id="1262b09"></a>黑。抄集出七十偈。故說偈言。</p><a 
name="1262b10" id="1262b10"></a><p>　<span class="lg">弟子次第來　　傳受大師智<a 
name="1262b11" id="1262b11"></a><br>　自在黑略說　　已知實義本</span></p><a 
name="1262b12" id="1262b12"></a><p style="text-indent: 0em; margin-left: 0em"><span class="linehead"></span>弟子次第來傳受大師智者。是智者從迦毘<a 
name="1262b13" id="1262b13"></a>羅來至阿修利。阿修利傳與般尸訶。般尸訶<a 
name="1262b14" id="1262b14"></a>傳與褐伽。褐伽傳與優樓佉。優樓佉與跋<a 
name="1262b15" id="1262b15"></a>婆利。跋婆利自在黑。如是次第自在黑得此<a 
name="1262b16" id="1262b16"></a>智。見大論難可受持。故略抄七十偈。如前說。<a 
name="1262b17" id="1262b17"></a>三苦所逼故欲知滅苦因等。故說自在黑略<a 
name="1262b18" id="1262b18"></a>說已知實義本。此中有聰明人。說偈言。</p><a 
name="1262b19" id="1262b19"></a><p>　<span class="lg">此七十偈論　　攝六萬義盡<a 
name="1262b20" id="1262b20"></a><br>　此中說緣生　　乃至五十義</span></p><a 
name="1262b21" id="1262b21"></a><p style="text-indent: 0em; margin-left: 0em"><span class="linehead"></span>彼義者不出此義。如前偈說。</p><a 
name="1262b22" id="1262b22"></a><p>　<span class="lg">生因覺為體　　疑無能成喜<a 
name="1262b23" id="1262b23"></a><br>　思量德不平　　覺生五十分</span></p><a 
name="1262b24" id="1262b24"></a><p style="text-indent: 0em; margin-left: 0em"><span class="linehead"></span>復有十義。如偈所說。</p><a 
name="1262b25" id="1262b25"></a><p>　<span class="lg">有一意用義　　五義已獨存<a 
name="1262b26" id="1262b26"></a><br>　會離人我多　　身住是十義</span></p><a 
name="1262b27" id="1262b27"></a><p style="text-indent: 0em; margin-left: 0em"><span class="linehead"></span>有義者。因中有果義。一義者。自性一隨多<a 
name="1262b28" id="1262b28"></a>人用迴轉。意用者。令我與諸塵相應後令見<a 
name="1262b29" id="1262b29"></a>中間。五義者。有五道理立自性。有五道理立<a 
name="1262c01" id="1262c01"></a>人我。如前說。獨存者由正遍知定極獨存。和<a 
name="1262c02" id="1262c02"></a>合及離者。遍滿故和合。事顯故相離。人我多<a 
name="1262c03" id="1262c03"></a>者。生死不同故。此義如前說。身住者。由細身<a 
name="1262c04" id="1262c04"></a>乃至未生智。此十義與五十義合。是六萬偈<a 
name="1262c05" id="1262c05"></a>所說。是故七十論與六萬義等。外曰。大論<a 
name="1262c06" id="1262c06"></a>與七十有何異。答曰。昔時聖傳及破他執彼<a 
name="1262c07" id="1262c07"></a>有此無。是異義如是。論義已究竟。</p><a 
name="1262c08" id="1262c08"></a><p><span class="juanname">金七十論卷下</span></p>
<hr>【經文資訊】大正藏第 54 冊 No. 2137 金七十論<br>【版本記錄】CBETA 電子佛典 Rev. 1.16 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5baa.html?index=T54n2137" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T54n2137_003 by HTTrack Website Copier/3.x [XR&CO'2008], Mon, 02 Jun 2014 23:55:01 GMT -->
</html>
