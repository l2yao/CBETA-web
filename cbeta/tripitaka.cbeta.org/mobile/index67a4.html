<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB180_004 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaa227-3.gif?utmac=MO-30696269-4&amp;utmn=191273912&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB180_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index19fc.html?index=J26nB180_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B180 天童弘覺忞禪師北遊集 (6卷)<br/>【清 道忞說　真樸編次】<br/>第 4 卷</p>
	<a href="index860a-2.html?index=J26nB180_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B180" sutra_name="天童弘覺忞禪師北遊集" sutra_juan="[卷4]">　
<a 
name="0297b01" id="0297b01"></a><p><span class="juanname">弘覺忞禪師北遊集卷第四</span></p><a 
name="0297b02" id="0297b02"></a><p style="margin-left: 4em"><span class="byline">門人真樸編次</span></p><a 
name="0297b03" id="0297b03"></a><p style="margin-left: 2em"><span class="headname">奏對別記下</span></p><a 
name="0297b04" id="0297b04"></a><p style="text-indent: 0em; margin-left: 0em"><span class="linehead"></span>上一日問師先老和尚與雪嶠大師書法二老孰優<a 
name="0297b05" id="0297b05"></a>師曰先師學力既到而天分不如雪大師天資極高<a 
name="0297b06" id="0297b06"></a>而學力稍欠故雪師少結搆而先師乏生動互有短<a 
name="0297b07" id="0297b07"></a>長也記得先師常語忞曰老僧半生務作運箇生硬<a 
name="0297b08" id="0297b08"></a>手腕東塗西抹有甚好字虧我膽大耳　上曰此正<a 
name="0297b09" id="0297b09"></a>先老和尚之所以善書也揮豪時若不膽大則心手<a 
name="0297b10" id="0297b10"></a>不能相忘到底欠于圓活　上復問老和尚楷書曾<a 
name="0297b11" id="0297b11"></a>學甚麼帖來師曰道忞初學黃庭不就繼學遺教經<a 
name="0297b12" id="0297b12"></a>後來又臨夫子廟堂碑一上由不能專心致志故無<a 
name="0297b13" id="0297b13"></a>成字在胸往往下筆即點畫走竄也　上曰朕亦臨<a 
name="0297b14" id="0297b14"></a>此二帖怎麼到得老和尚田地師曰　皇上天縱之<a 
name="0297b15" id="0297b15"></a>聖自然不學而能第忞輩未獲睹龍蛇勢耳　上曰<a 
name="0297b16" id="0297b16"></a>老和尚處有大筆與紙麼師曰紙即　皇上敕忞書<a 
name="0297b17" id="0297b17"></a>手卷底尚有十餘張但新制鬃豪恐不堪　上用<a 
name="0297b18" id="0297b18"></a>　上乃命侍臣研墨即席濡豪擘窠書一敬字復起立<a 
name="0297b19" id="0297b19"></a>連書數幅持一示師曰此幅何如師曰此幅最佳乞<a 
name="0297b20" id="0297b20"></a>賜道忞　上連道不堪師就　上手撤得曰恭謝<a 
name="0297b21" id="0297b21"></a>　天恩　上笑曰朕字何足尚崇禎帝字乃佳耳命侍<a 
name="0297b22" id="0297b22"></a>臣一并將來約有八九十幅上一一親展視師時覺<a 
name="0297b23" id="0297b23"></a>上容慘戚默然不語師觀畢　上乃涕洟曰如此明<a 
name="0297b24" id="0297b24"></a>君身嬰巨禍使人不覺酸楚耳又言近修明史朕敕<a 
name="0297b25" id="0297b25"></a>群工不得妄議崇禎帝又命閣臣金之俊撰碑文一<a 
name="0297b26" id="0297b26"></a>通豎于隧道使天下後世知明代亡國罪由臣工而<a 
name="0297b27" id="0297b27"></a>崇禎帝非失道之君也師曰先帝何修得我<a 
name="0297b28" id="0297b28"></a>　皇為異世知己哉。</p><a 
name="0297b29" id="0297b29"></a><p style="text-indent: 0em; margin-left: 0em"><span class="linehead"></span>上一日語師聞江南下戶之家生子則育生女即淹<a 
name="0297b30" id="0297b30"></a>殺是何道理師曰為貧故恐他日養成及笄難辦嫁<a 
name="0297c01" id="0297c01"></a>資耳　上曰豺虎性極殘忍饑不食子為人父母奈<a 
name="0297c02" id="0297c02"></a>何使其出世一番不見天日而速赴黃泉哉即貧無<a 
name="0297c03" id="0297c03"></a>嫁資于問名納采之日不受其聘禮則嫁時無妝奩<a 
name="0297c04" id="0297c04"></a>亦怪我不得朕極痛恨此事<span class="corr" title='[己&gt;已]'>已</span>傳敕民間如有此等<a 
name="0297c05" id="0297c05"></a>父母議罪乃出經筵日記中諸臣贊美之文與師誦<a 
name="0297c06" id="0297c06"></a>之師曰　皇上保民纖悉如此不特嬰孩受賜三十<a 
name="0297c07" id="0297c07"></a>年後九土萬方無復更有曠夫生齒日繁既庶且教<a 
name="0297c08" id="0297c08"></a>黃虞將不難再見于今矣。</p><a 
name="0297c09" id="0297c09"></a><p style="text-indent: 0em; margin-left: 0em"><span class="linehead"></span>上一日命侍臣持新傳大覺禪師真示師師曰即道<a 
name="0297c10" id="0297c10"></a>忞未晤玉兄然觀此道容亦尊嚴可敬但頭戴青帽<a 
name="0297c11" id="0297c11"></a>覺從上佛祖無此體制　上曰何如師曰五篇七聚<a 
name="0297c12" id="0297c12"></a>之中有一百眾學法凡禮佛誦戒入聚落進王宮不<a 
name="0297c13" id="0297c13"></a>得覆頭犯者突吉羅　上曰報恩和尚日常戴帽畫<a 
name="0297c14" id="0297c14"></a>工炤樣寫出不便喚渠卸卻也<span class="gaiji">[卄/卬]<!--gaiji,,1[卄/卬],2&#x44A2;,3--></span>溪進曰本師歸山<a 
name="0297c15" id="0297c15"></a>後聽諸禪夏不戴帽矣　上曰報恩規矩何緣頓改<a 
name="0297c16" id="0297c16"></a>師曰玉兄面稟　儀刑親聞　聖訓豈更死守善道<a 
name="0297c17" id="0297c17"></a>上乃述大覺應詔始末因緣且言當日在山即堅臥<a 
name="0297c18" id="0297c18"></a>不起極是高尚到了天津卻欲餓死不來如人家請<a 
name="0297c19" id="0297c19"></a>客相似客到門了不肯入教那東家體面何在朕是<a 
name="0297c20" id="0297c20"></a>直人便艸箇札子數他一上故論佛法朕當拜他若<a 
name="0297c21" id="0297c21"></a>朕去歲教詔一番報恩和尚又當拜朕師曰玉兄此<a 
name="0297c22" id="0297c22"></a>番舉止亦無他念緣生性不耐見士大夫一旦蒙詔<a 
name="0297c23" id="0297c23"></a>誠慮赫赫天威難于瞻對不知我　皇佛心天子不<a 
name="0297c24" id="0297c24"></a>向四威儀中簡點僧家與別箇帝王迥異<a 
name="0297c25" id="0297c25"></a>　上曰從古帝王信向與否雖有不同然僧家長短斷<a 
name="0297c26" id="0297c26"></a>然不問凡尋僧家底事皆是臣子做底勾當故老和<a 
name="0297c27" id="0297c27"></a>尚不要怕朕指曹王二學士曰須怕他兩箇二人俯<a 
name="0297c28" id="0297c28"></a>伏長笑。</p><a 
name="0297c29" id="0297c29"></a><p style="text-indent: 0em; margin-left: 0em"><span class="linehead"></span>上一日命內臣張問達寫師道容裝潢既就展示曹<a 
name="0297c30" id="0297c30"></a>王二學士　上為諦審再三乃曰覺得丰神奕奕有<a 
name="0298a01" id="0298a01"></a>生動之意二臣歎羨不<span class="corr" title='[己&gt;已]'>已</span>師因進曰道忞山野陋質<a 
name="0298a02" id="0298a02"></a>何當玉琢金相得傳寫　御容一軸歸奉山林使臣<a 
name="0298a03" id="0298a03"></a>民未睹　天顏者得識龍光斯為千秋盛事<a 
name="0298a04" id="0298a04"></a>　上曰昨在宮諸臣亦奏請寫朕容朕諭之曰世有遠<a 
name="0298a05" id="0298a05"></a>而可傳者唯功與德自朕踐祚十有七年今邊烽未<a 
name="0298a06" id="0298a06"></a>息四海瘡痍未起朕無德而功不逮生民如此乃寫<a 
name="0298a07" id="0298a07"></a>形傳世徒貽臣民羞故不欲也師曰　皇上謙光太<a 
name="0298a08" id="0298a08"></a>甚忞昔僻處遐陬己飫聞齊民頌　皇上聖明矣心<a 
name="0298a09" id="0298a09"></a>竊自疑意　皇上生徼外入中華又極幼沖雖聖明<a 
name="0298a10" id="0298a10"></a>天縱然虞夏商周之治詩書六藝之文未易悉也今<a 
name="0298a11" id="0298a11"></a>得奉　天顏八閱月親見　皇上虛懷嗜學好問好<a 
name="0298a12" id="0298a12"></a>察如此使生三代何難與禹湯並駕惜不幸而生斯<a 
name="0298a13" id="0298a13"></a>世主斯民耳士問其故師曰世界增減互為循環釋<a 
name="0298a14" id="0298a14"></a>迦丁減劫出衰周早<span class="corr" title='[己&gt;已]'>已</span>有亡國弒君不保其社稷者<a 
name="0298a15" id="0298a15"></a>矣今去衰周將三千年民性日遷如江河之就下惡<a 
name="0298a16" id="0298a16"></a>業相煽器亂<span class="gaiji">&#x81F6;<!--gaiji,,1[至*存],2&#x81F6;,3--></span>臻皆其自作自受所以獻闖奮臂一<a 
name="0298a17" id="0298a17"></a>呼天下土崩瓦解向非我　皇出而御宇則生民大<a 
name="0298a18" id="0298a18"></a>有首領之虞然則我　皇功德豈不天壤同流哉<a 
name="0298a19" id="0298a19"></a>　上與學士由是釋然。</p><a 
name="0298a20" id="0298a20"></a><p style="text-indent: 0em; margin-left: 0em"><span class="linehead"></span>師聞　上龍性難嬰不時鞭扑左右因　上叩擊機<a 
name="0298a21" id="0298a21"></a>緣後復啟曰參禪學道底人于逆順兩境亦須全身<a 
name="0298a22" id="0298a22"></a>坐斷不可任情喜怒所以傅大士有言心性雖空貪<a 
name="0298a23" id="0298a23"></a>瞋體實即普賢菩薩亦云我未見一法有大過患如<a 
name="0298a24" id="0298a24"></a>瞋者故曰一念瞋心起百萬障門開者此也<a 
name="0298a25" id="0298a25"></a>　上曰朕遇境逢緣多不能覺炤然過後冰消決不記<a 
name="0298a26" id="0298a26"></a>懷那箇師曰忞素知　皇上長空皓月不遷不貳但<a 
name="0298a27" id="0298a27"></a>我　皇喜怒與別箇不同恆言有之天子一怒伏尸<a 
name="0298a28" id="0298a28"></a>萬里待過後不記早<span class="corr" title='[己&gt;已]'>已</span>遲了　上乃點首曰知道了<a 
name="0298a29" id="0298a29"></a>後近侍李國柱語師如今萬歲爺非但不打人即罵<a 
name="0298a30" id="0298a30"></a>亦希逢矣又萬歲爺極贊老和尚言胸懷平坦亦最<a 
name="0298b01" id="0298b01"></a>慈和樂易云云。</p><a 
name="0298b02" id="0298b02"></a><p style="text-indent: 0em; margin-left: 0em"><span class="linehead"></span>上一日與師廣譚古今詞賦謂詞如楚騷賦如司馬<a 
name="0298b03" id="0298b03"></a>相如皆所謂開天闢地之文至若宋臣蘇軾前後赤<a 
name="0298b04" id="0298b04"></a>壁賦則又獨出機杼別成一調尤為精妙老和尚看<a 
name="0298b05" id="0298b05"></a>者兩篇前後孰優師曰時人多謂前賦自其變者觀<a 
name="0298b06" id="0298b06"></a>之下不合說道理不如後賦命意更覺渾然無跡據<a 
name="0298b07" id="0298b07"></a>道忞看來蘇軾自以才高忤世不得于君謫遷散地<a 
name="0298b08" id="0298b08"></a>遠竄江湖一切牢騷不平之氣付諸水月夢幻之觀<a 
name="0298b09" id="0298b09"></a>前來江山難再風月無窮即後來涉險歸休萬緣一<a 
name="0298b10" id="0298b10"></a>夢非前篇之遊神道妙無由知後篇之寓意深長前<a 
name="0298b11" id="0298b11"></a>賦即後賦難置優劣其間也　上曰老和尚論得極<a 
name="0298b12" id="0298b12"></a>當乃通誦前賦一篇問師曰念得不錯麼師曰不錯<a 
name="0298b13" id="0298b13"></a>上復言晉朝無文字唯陶潛歸去來辭獨佳亦為師<a 
name="0298b14" id="0298b14"></a>誦之又誦離騷至中間覺齟齬乃曰久不經理竟忘<a 
name="0298b15" id="0298b15"></a>前失後矣復言明臣文章事業不減唐宋朕極喜王<a 
name="0298b16" id="0298b16"></a>守仁<span class="corr" title='[[療-(日/小)+土]&gt;瘞]'>瘞</span>旅文洎申時行袪倦文老和尚曾看過麼師<a 
name="0298b17" id="0298b17"></a>答未曾　上命侍臣取來與師共讀時日<span class="corr" title='[己&gt;已]'>已</span>入酉矣<a 
name="0298b18" id="0298b18"></a>師曰道忞老眼昏華跟隨我　皇不上　上乃同師<a 
name="0298b19" id="0298b19"></a>立簷前讀竟復入就坐少頃　上忽作惡就外歐吐<a 
name="0298b20" id="0298b20"></a>還語師曰朕邇來脾氣不佳適行者然燭觸硫黃氣<a 
name="0298b21" id="0298b21"></a>故歐耳師斥行者　上曰老和尚不要責他他那裏<a 
name="0298b22" id="0298b22"></a>知得朕脾胃有病也師曰　聖躬太勞乞回宮安息<a 
name="0298b23" id="0298b23"></a>上曰適纔老和尚話尤未了師為敘訖<a 
name="0298b24" id="0298b24"></a>　上乃回宮。</p><a 
name="0298b25" id="0298b25"></a><p style="text-indent: 0em; margin-left: 0em"><span class="linehead"></span>上一日語師宮中有明朝成祖所集之書名曰永樂<a 
name="0298b26" id="0298b26"></a>大典者以一殿貯藏無慮數百萬卷師曰　皇上可<a 
name="0298b27" id="0298b27"></a>曾看過麼　上曰朕曾聊展一二冊若欲看過恐皓<a 
name="0298b28" id="0298b28"></a>首窮年莫竟其籍也師曰年代深遠繙閱為難得不<a 
name="0298b29" id="0298b29"></a>傷於蠹魚　上曰收藏謹固卷帙如新師曰此書如<a 
name="0298b30" id="0298b30"></a>何彙集　上曰依沈約平上去入之韻以為編次如<a 
name="0298c01" id="0298c01"></a>上平一東即一東字便有五十來卷師曰其中所載<a 
name="0298c02" id="0298c02"></a>何事　上曰天文地理山川人物凡有涉於東字者<a 
name="0298c03" id="0298c03"></a>靡不畢載師曰常言祕閣奇書多有人間目未經見<a 
name="0298c04" id="0298c04"></a>者道忞今日親聆　皇上天語真聞所未聞矣。</p><a 
name="0298c05" id="0298c05"></a><p style="text-indent: 0em; margin-left: 0em"><span class="linehead"></span>上一日謂師曰少林堂頭涵宇也集有五燈續略將<a 
name="0298c06" id="0298c06"></a>那付帕子底盡收入祖師圖西山者裏有箇達如亦<a 
name="0298c07" id="0298c07"></a>是少林付帕僧也在五燈續略上若達如上得傳燈<a 
name="0298c08" id="0298c08"></a>朕也上得師曰到是　皇上上得達如上不得此僧<a 
name="0298c09" id="0298c09"></a>嘗親近先師在道忞會下亦住過彼時不善用心曾<a 
name="0298c10" id="0298c10"></a>著境魔了一年然五燈續略聞得　皇上許他入藏<a 
name="0298c11" id="0298c11"></a>是否　上曰朕那時知得僧家甚麼長短後閱楞嚴<a 
name="0298c12" id="0298c12"></a>始知有佛法道理知有宗門下事及老和尚諸善知<a 
name="0298c13" id="0298c13"></a>識輩則皆憨璞之力故憨璞大有功于法門者也<a 
name="0298c14" id="0298c14"></a>　上又曰聞得報恩和尚十九歲便悟道得恁少年極<a 
name="0298c15" id="0298c15"></a>是難得師曰少年悟道古來亦有如佛日禪師見夾<a 
name="0298c16" id="0298c16"></a>山時年方十三機辯縱橫早<span class="corr" title='[己&gt;已]'>已</span>徹悟但如玉兄廿三<a 
name="0298c17" id="0298c17"></a>五歲便出世為人乃奇特耳　上曰慈壽玄水亦少<a 
name="0298c18" id="0298c18"></a>年出世<span class="gaiji">[卄/卬]<!--gaiji,,1[卄/卬],2&#x44A2;,3--></span>溪進曰南方如玄水後生付法者甚多師<a 
name="0298c19" id="0298c19"></a>曰後生付法不道全無如玄水敢在　皇上面前敲<a 
name="0298c20" id="0298c20"></a>鐘擂鼓陞座說法也是難得　上曰果亦奇特聞他<a 
name="0298c21" id="0298c21"></a>為老和尚修笑祖塔不知怎樣葺理師曰四圍築了<a 
name="0298c22" id="0298c22"></a>百來丈石牆　上曰裏面須做些房子好著人看守<a 
name="0298c23" id="0298c23"></a>師曰他意亦欲起五間塔院尚未動工　上曰笑嵒<a 
name="0298c24" id="0298c24"></a>和尚塔在那一方師曰出西直門過了高浪橋北行<a 
name="0298c25" id="0298c25"></a>一二里踞昌平大路上　上曰此地朕常來往不知<a 
name="0298c26" id="0298c26"></a>有笑祖塔師曰荒冢纍纍　皇上何由得知<a 
name="0298c27" id="0298c27"></a>　上曰者番有便朕當親詣塔前瞻禮一回。</p><a 
name="0298c28" id="0298c28"></a><p style="text-indent: 0em; margin-left: 0em"><span class="linehead"></span>上一日語師朕再與人同睡不得凡臨睡時一切諸<a 
name="0298c29" id="0298c29"></a>人俱命他出去了方睡得著若聞有一些氣息則通<a 
name="0298c30" id="0298c30"></a>夕為之不寐矣師曰　皇上夙世為僧蓋習氣不忘<a 
name="0299a01" id="0299a01"></a>耳　上曰朕想前身的確是僧今每常到寺見僧家<a 
name="0299a02" id="0299a02"></a>明窗淨几輒低回不能去又言財寶妻孥人生最貪<a 
name="0299a03" id="0299a03"></a>戀擺撲不下底朕于財寶固然不在意中即妻孥覺<a 
name="0299a04" id="0299a04"></a>亦風雲聚散沒甚關情若非皇太后一人罣念便可<a 
name="0299a05" id="0299a05"></a>隨老和尚出家去師曰剃髮染衣乃聲聞緣覺羊鹿<a 
name="0299a06" id="0299a06"></a>等機大乘菩薩要且不然或示作天王人王神王及<a 
name="0299a07" id="0299a07"></a>諸宰輔保持國土護衛生民不猒拖泥帶水行諸大<a 
name="0299a08" id="0299a08"></a>悲大願之行如祇圖清淨無為自私自利任他塵劫<a 
name="0299a09" id="0299a09"></a>修行也到不得諸佛田地即今　皇上不現帝王身<a 
name="0299a10" id="0299a10"></a>則此番召請耆年光揚法化誰行此事故出家修行<a 
name="0299a11" id="0299a11"></a>願我　皇萬勿萌此念頭　上以為然。</p><a 
name="0299a12" id="0299a12"></a><p style="text-indent: 0em; margin-left: 0em"><span class="linehead"></span>上一日問師叢林日逐如何行持師為陳說一遍<a 
name="0299a13" id="0299a13"></a>　上曰朕觀老和尚上堂與報恩和尚不同何也師曰<a 
name="0299a14" id="0299a14"></a>道忞舉行出自清規玉兄尤仍時套蓋一向沿習教<a 
name="0299a15" id="0299a15"></a>家故耳　上曰何謂清規師曰佛法初入東土一切<a 
name="0299a16" id="0299a16"></a>僧家依律而住祇分上座大眾就如今時粥飯叢林<a 
name="0299a17" id="0299a17"></a>相似無有堂頭統攝其間至大覺懷海禪師刱建百<a 
name="0299a18" id="0299a18"></a>丈叢林乃準律儀參王制倣朝廷官府之儀以立方<a 
name="0299a19" id="0299a19"></a>丈主法之人分知事頭首為東西兩序并諸內外雜<a 
name="0299a20" id="0299a20"></a>職于是坐立有序動靜有規勒而成書總祝釐報本<a 
name="0299a21" id="0299a21"></a>等事分為九章累朝奉敕刊行所謂百丈清規也<a 
name="0299a22" id="0299a22"></a>　上曰老和尚帶得有此書麼師曰帶有此書<a 
name="0299a23" id="0299a23"></a>　上曰可將來與朕待回宮細閱亦知得叢林規矩也<a 
name="0299a24" id="0299a24"></a>師乃呈上。</p><a 
name="0299a25" id="0299a25"></a><p style="text-indent: 0em; margin-left: 0em"><span class="linehead"></span>上律身極節儉凡諸服御概從樸素一日語師曰朕<a 
name="0299a26" id="0299a26"></a>衣裳非左右請澣則終歲不更舉秋羅中衣示師曰<a 
name="0299a27" id="0299a27"></a>今日齋戒祭祀乃易此耳然褻服尤然紵葛數經澣<a 
name="0299a28" id="0299a28"></a>濯者復指青袍與履曰出見群臣不好意思服此妝<a 
name="0299a29" id="0299a29"></a>箇體面若在宮則布鞋布襪即此靴亦不穿也又舉<a 
name="0299a30" id="0299a30"></a>腰間黃條曰此帶亦繫了五年師為熟視覺<span class="corr" title='[己&gt;已]'>已</span>破損<a 
name="0299b01" id="0299b01"></a>乃歎曰我　皇惜福雖大禹何加焉。</p><a 
name="0299b02" id="0299b02"></a><p style="text-indent: 0em; margin-left: 0em"><span class="linehead"></span>上一日為師敘述滿州風土地方雖小而山高壤沃<a 
name="0299b03" id="0299b03"></a>可以樹藝五穀即果實亦佳所乏者布帛耳至于人<a 
name="0299b04" id="0299b04"></a>參貂鼠則南方又少矣為言參苗在土固大小不偷<a 
name="0299b05" id="0299b05"></a>必高出群卉之上故掘參者得以覘取然亦在人財<a 
name="0299b06" id="0299b06"></a>喜有當面錯過而後來反見者凡入山須裏糧結伴<a 
name="0299b07" id="0299b07"></a>以往或半月十日始回間有傷于虎狼斃于高嵒深<a 
name="0299b08" id="0299b08"></a>澗亦艱虞事也往時有采參誤踐熊庭者夜昏不能<a 
name="0299b09" id="0299b09"></a>出矣熊乃采果飼之天明得隊反引眾射殺其熊後<a 
name="0299b10" id="0299b10"></a>來其人卒生惡疾而死又言西韃子則逐水艸而居<a 
name="0299b11" id="0299b11"></a>五穀不生唯食禽獸肉故其人腥臊不可聞與朕東<a 
name="0299b12" id="0299b12"></a>方大不同也復問師聞南方虎豹極小即大者僅類<a 
name="0299b13" id="0299b13"></a>黃牛耳然朕北方豺狼俱大若虎則過如壯馬此復<a 
name="0299b14" id="0299b14"></a>何故師曰亦風土使然也。</p><a 
name="0299b15" id="0299b15"></a><p style="text-indent: 0em; margin-left: 0em"><span class="linehead"></span>上一日攜王學士至方丈坐次師奏曰先師語錄<a 
name="0299b16" id="0299b16"></a>　皇上許為入藏莫要箇本麼　上曰要箇本朕方可<a 
name="0299b17" id="0299b17"></a>批部施行老和尚可有本麼師曰有　上曰將出來<a 
name="0299b18" id="0299b18"></a>師遂陳上　上細覽一過仍入套中執持在手停刻<a 
name="0299b19" id="0299b19"></a>適近侍奉茶至　上乃遞與曰好生收著三日後<a 
name="0299b20" id="0299b20"></a>　上復至師奏曰昨日禮部有官來說先師語錄　皇<a 
name="0299b21" id="0299b21"></a>上<span class="corr" title='[己&gt;已]'>已</span>俞允入藏矣敬謝　天恩　上曰此亦小事師<a 
name="0299b22" id="0299b22"></a>復奏曰今此間北藏　皇上未經修理江寧有南藏<a 
name="0299b23" id="0299b23"></a>乞　皇上命禮部可移咨江寧先入流通　上曰南<a 
name="0299b24" id="0299b24"></a>藏收藏何處甚麼官員職掌師曰版藏大報恩寺明<a 
name="0299b25" id="0299b25"></a>朝管屬禮部我朝不設此官或責在僧司也。</p><a 
name="0299b26" id="0299b26"></a><p style="text-indent: 0em; margin-left: 0em"><span class="linehead"></span>上命侍臣著北京僧錄司移咨江寧去　上復謂師<a 
name="0299b27" id="0299b27"></a>曰先和尚語錄還有麼師曰有　上曰可存一部在<a 
name="0299b28" id="0299b28"></a>文書館俟他日修北藏時可刊行師復進呈。</p><a 
name="0299b29" id="0299b29"></a><p style="text-indent: 0em; margin-left: 0em"><span class="linehead"></span>上一日早朝傳旨可將景山新鑄滲金大佛抬至萬<a 
name="0299b30" id="0299b30"></a>善殿與老和尚隨喜巳牌舁到師瞻禮竟　駕隨至<a 
name="0299c01" id="0299c01"></a>問師適來佛相何如師曰真所謂希有世尊也道忞<a 
name="0299c02" id="0299c02"></a>此生固然未見恐古亦罕有蓋從上帝王莊嚴象設<a 
name="0299c03" id="0299c03"></a>何代無之不過捐發帑金命臣工監造而<span class="corr" title='[己&gt;已]'>已</span>爭似<a 
name="0299c04" id="0299c04"></a>　皇上親為指授所以精妙無比　上曰此象經朕相<a 
name="0299c05" id="0299c05"></a>度不知幾回<span class="corr" title='[己&gt;已]'>已</span>剝蠟將就爐矣朕忽下階回看覺頂<a 
name="0299c06" id="0299c06"></a>相不正重命更改故三載始落成也師問滲金之法<a 
name="0299c07" id="0299c07"></a>上曰先用皁礬水銀塗象後上金箔以火煆之金著<a 
name="0299c08" id="0299c08"></a>礬汞即滲入銅內然必三五回上金方得通透無瑕<a 
name="0299c09" id="0299c09"></a>師曰將來此象安奉何處　上曰朕在南苑刱有新<a 
name="0299c10" id="0299c10"></a>寺老和尚想未知道師曰忞亦微聞　皇上為皇太<a 
name="0299c11" id="0299c11"></a>后祝釐聖躬故建茲寺　上曰要老和尚隨喜意下<a 
name="0299c12" id="0299c12"></a>如何師曰　皇上建殊勝功德賜忞瞻禮誠為萬幸<a 
name="0299c13" id="0299c13"></a>不知何日可去　上曰俟朕打疊停妥然後來請過<a 
name="0299c14" id="0299c14"></a>數日　上復至語師曰南苑有玄靈宮亦朕刱建左<a 
name="0299c15" id="0299c15"></a>右碑文係閣臣金之俊與劉正宗所撰今新寺碑要<a 
name="0299c16" id="0299c16"></a>老和尚撰文不命臣工也師曰道忞山林野逸那裏<a 
name="0299c17" id="0299c17"></a>曉作朝廷文字以　皇上高深使忞揆度得無井窺<a 
name="0299c18" id="0299c18"></a>天蠡酌海哉　上曰老和尚不要如此謙虛待請隨<a 
name="0299c19" id="0299c19"></a>喜了便可屬筆師曰明日可去麼　上曰朕今日齋<a 
name="0299c20" id="0299c20"></a>戒明日祭祀夜來示牲五更行禮則通夕不寐矣回<a 
name="0299c21" id="0299c21"></a>宮得寢息半日午後方出南苑至明日著人來請也<a 
name="0299c22" id="0299c22"></a>時上<span class="corr" title='[己&gt;已]'>已</span>命御膳御茶兩衙門官就玄靈宮供辦以待<a 
name="0299c23" id="0299c23"></a>至次晚　上差包裏三大臣就萬善殿迎師四鼓發<a 
name="0299c24" id="0299c24"></a>足平明抵玄靈宮包裏臣馳奏　上問齋可辦得齊<a 
name="0299c25" id="0299c25"></a>備未奏云<span class="corr" title='[己&gt;已]'>已</span>備　上曰俟老和尚齋畢引至新寺前<a 
name="0299c26" id="0299c26"></a>後隨喜了請老和尚回萬善殿是日也山殽海錯無<a 
name="0299c27" id="0299c27"></a>物不備兩衙門遵旨于　上行宮正席坐師餘諸門<a 
name="0299c28" id="0299c28"></a>弟子則偏殿安排齋畢包裏臣如命導從奉師還宮<a 
name="0299c29" id="0299c29"></a>越三日　上至師曰昨承　皇上威光得隨喜新寺<a 
name="0299c30" id="0299c30"></a><span class="corr" title='[己&gt;已]'>已</span>儼升忉利天宮又祇受盛燕顧何福消之<a 
name="0300a01" id="0300a01"></a>　上曰齋不麤率麼師曰魚麗所謂多而嘉旨而偕有<a 
name="0300a02" id="0300a02"></a>而時固贊歎莫能及也第奉旨撰文媿不雅馴尚祈<a 
name="0300a03" id="0300a03"></a>聖裁鑒定毋俾辱國乃出以進　上為展閱一過命<a 
name="0300a04" id="0300a04"></a>侍臣收入宮內次日　上復攜王學士至方丈謂師<a 
name="0300a05" id="0300a05"></a>曰朕昨回宮細看老和尚者篇文字極得大體風雅<a 
name="0300a06" id="0300a06"></a>典則不待言矣師曰勉遵慈命如蚊負山幸不罪責<a 
name="0300a07" id="0300a07"></a>乃蒙　皇上褒嘉過甚也　上曰朕固不通文字曾<a 
name="0300a08" id="0300a08"></a>與王熙看過試問他何如王學士曰此千秋不朽之<a 
name="0300a09" id="0300a09"></a>文也師曰忞實慚媿　上又曰即書丹篆額還要借<a 
name="0300a10" id="0300a10"></a>重老和尚師曰朝堂濟濟不乏虞歐褚柳之賓乃命<a 
name="0300a11" id="0300a11"></a>順朱如忞者為之一發使馬牽犁矣　上曰朕極喜<a 
name="0300a12" id="0300a12"></a>老和尚書法字畫圜勁筆筆中鋒不落書家時套師<a 
name="0300a13" id="0300a13"></a>曰如　皇上不容固辭乞敕賜寺額得以綴文從事<a 
name="0300a14" id="0300a14"></a>上制名德壽命文書館畫格授師師為擘窠書上<a 
name="0300a15" id="0300a15"></a>　上乃敕良工劉光陽摹勒上石焉。</p><a 
name="0300a16" id="0300a16"></a><p style="text-indent: 0em; margin-left: 0em"><span class="linehead"></span>上一日謂師曰老和尚苦欲還山朕亦不敢強留違<a 
name="0300a17" id="0300a17"></a>老和尚意俟三二年萬姓瘡痍稍起朕思江南一行<a 
name="0300a18" id="0300a18"></a>當親入天童看老和尚師曰　皇上再不要動此念<a 
name="0300a19" id="0300a19"></a>頭忞見兩院巡方便拿船起夫下程酒水百般支應<a 
name="0300a20" id="0300a20"></a>里鄙遞年好不苦殺況復　聖駕親臨者沿途百姓<a 
name="0300a21" id="0300a21"></a>算來都是死數　上搖手曰朕自然有箇道理決不<a 
name="0300a22" id="0300a22"></a>遺累地方過數日　上復為言師曰如　聖駕必欲<a 
name="0300a23" id="0300a23"></a>巡幸江南乞預先傳　旨諭忞好在江上迎　駕<a 
name="0300a24" id="0300a24"></a>　上曰朕動身時必先著人說與老和尚知道。</p><a 
name="0300a25" id="0300a25"></a><p style="text-indent: 0em; margin-left: 0em"><span class="linehead"></span>上一日語師老和尚許朕三十歲來為祝壽庶或可<a 
name="0300a26" id="0300a26"></a>待報恩和尚來祝四十朕決候他不得矣師曰<a 
name="0300a27" id="0300a27"></a>　皇上當萬有千歲覆幬生民何出此言　上彈頰曰<a 
name="0300a28" id="0300a28"></a>老和尚相朕面孔略好看揣懷曰此骨<span class="corr" title='[己&gt;已]'>已</span>瘦如柴似<a 
name="0300a29" id="0300a29"></a>此病軀如何挨得長久師曰　皇上勞心太甚幸撥<a 
name="0300a30" id="0300a30"></a>置諸緣以早睡安神為妙　上曰朕若早睡則終宵<a 
name="0300b01" id="0300b01"></a>反側愈覺不安必譙樓四鼓倦極而眠始得安枕耳<a 
name="0300b02" id="0300b02"></a>師曰　皇上心血不足可服參附諸藥餌麼<a 
name="0300b03" id="0300b03"></a>　上曰早晚常服天王補心丸師曰補心丸有地黃當<a 
name="0300b04" id="0300b04"></a>歸恐與　皇上脾氣不對　上曰少時喜喫水精蒲<a 
name="0300b05" id="0300b05"></a>桃致傷脾胃年來讀書耗氣復有歐血之病坐此正<a 
name="0300b06" id="0300b06"></a>難調攝耳師曰乞　皇上早為珍嗇天下臣民幸甚<a 
name="0300b07" id="0300b07"></a>上曰謹依老和尚慈念。</p><a 
name="0300b08" id="0300b08"></a><p style="text-indent: 0em; margin-left: 0em"><span class="linehead"></span>上一日語師朕于宮中造有關夫子勒馬聽風之相<a 
name="0300b09" id="0300b09"></a>身披黃金鎧甲純用五色寶石填廁其間所侍關平<a 
name="0300b10" id="0300b10"></a>周倉亦如之今送老和尚還山留作天童護法師曰<a 
name="0300b11" id="0300b11"></a>忞被殊恩又光泉石天童香火從此萬年不燼矣<a 
name="0300b12" id="0300b12"></a>　上曰朕<span class="corr" title='[己&gt;已]'>已</span>命人抬至老和尚可出共觀時相皆有黃<a 
name="0300b13" id="0300b13"></a>幔遮塵　上為揭示則周倉面朝裏壁　上呼近侍<a 
name="0300b14" id="0300b14"></a>李國柱可與朕抬正此相師前代　上上曰老和尚<a 
name="0300b15" id="0300b15"></a>恐難著力時師行者玄猷近前　上復揮去乃躬自<a 
name="0300b16" id="0300b16"></a>移正焉因問行者甚處人者曰玄猷承天府人<a 
name="0300b17" id="0300b17"></a>　上曰朕本朝<span class="corr" title='[己&gt;已]'>已</span>改承天為安陸州了者曰玄猷躡屩<a 
name="0300b18" id="0300b18"></a>四方久<span class="corr" title='[己&gt;已]'>已</span>不聞故鄉消耗　上曰也是真話。</p><a 
name="0300b19" id="0300b19"></a><p style="text-indent: 0em; margin-left: 0em"><span class="linehead"></span>上一日語師天岸隨老和尚出京還青州可分付他<a 
name="0300b20" id="0300b20"></a>不要更赴別請當常住山東教化北方蓋過了黃河<a 
name="0300b21" id="0300b21"></a>直抵京師無有禪門主導四眾極可悲閔得久久闡<a 
name="0300b22" id="0300b22"></a>揚一番便都各知有此事師曰謹遵　慈命。</p><a 
name="0300b23" id="0300b23"></a><p style="text-indent: 0em; margin-left: 0em"><span class="linehead"></span>上復語師老和尚還山朕要留門下弟子兩位在此<a 
name="0300b24" id="0300b24"></a>早晚說話如見老和尚一般師曰道忞諸弟子都是<a 
name="0300b25" id="0300b25"></a>箇愚戇底人恐有不到處得罪　皇上反成道忞過<a 
name="0300b26" id="0300b26"></a>咎　上曰老和尚一旦還山教朕如何忍得朕亦不<a 
name="0300b27" id="0300b27"></a>留他在宮供養本意要幾位有道眼底闡化京師<a 
name="0300b28" id="0300b28"></a>　上乃自定旅菴山曉二人命擇前門善果隆安二大<a 
name="0300b29" id="0300b29"></a>剎俾住持開法焉。</p><a 
name="0300b30" id="0300b30"></a><p style="text-indent: 0em; margin-left: 0em"><span class="linehead"></span>上擇五月望旦差包裏臣劉之武送師還山<a 
name="0300c01" id="0300c01"></a>　上自淩晨躬候登程時師早餐未畢<span class="corr" title='[己&gt;已]'>已</span>傳　聖駕將<a 
name="0300c02" id="0300c02"></a>出矣師趨立門左　上單騎卒至見師下馬師前慰<a 
name="0300c03" id="0300c03"></a>上曰道忞還山願　皇上定慮凝神保佑聖躬又月<a 
name="0300c04" id="0300c04"></a>皙二子在京恐有不到乞　皇上慈悲教育<a 
name="0300c05" id="0300c05"></a>　上曰都知道了老和尚不須罣念師曰即請<a 
name="0300c06" id="0300c06"></a>　皇上還宮　上曰請老和尚上馬師率諸弟子就道<a 
name="0300c07" id="0300c07"></a>上騎忽出師右諸人見　駕來俱欲下馬<a 
name="0300c08" id="0300c08"></a>　上止曰你們騎馬不慣下了難上不要回互罷<a 
name="0300c09" id="0300c09"></a>　上與師並駕行將及一望師再三請<a 
name="0300c10" id="0300c10"></a>　上還宮　上始回韁少間師<span class="corr" title='[己&gt;已]'>已</span>抵北苑門矣<a 
name="0300c11" id="0300c11"></a>　上騎復至促師馬首曰老和尚還山可著人看朕朕<a 
name="0300c12" id="0300c12"></a>常著人看老和尚不要疏間了師曰恭奉慈命<a 
name="0300c13" id="0300c13"></a>　上乃與師握手而別。</p><a 
name="0300c14" id="0300c14"></a><a 
name="0300c15" id="0300c15"></a><a 
name="0300c16" id="0300c16"></a><a 
name="0300c17" id="0300c17"></a><a 
name="0300c18" id="0300c18"></a><a 
name="0300c19" id="0300c19"></a><a 
name="0300c20" id="0300c20"></a><p><span class="juanname">弘覺忞禪師北遊集卷第四</span></p>
<hr>【經文資訊】嘉興藏第 26 冊 No. B180 天童弘覺忞禪師北遊集<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index41d3.html?index=J26nB180" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB180_004 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
</html>
