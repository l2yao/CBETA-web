<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J21nB110_007 by HTTrack Website Copier/3.x [XR&CO'2008], Tue, 03 Jun 2014 00:24:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga8d43-2.gif?utmac=MO-30696269-4&amp;utmn=1665058123&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ21&amp;utmp=%2Fmobile%2Findex.php%3Findex%3DJ21nB110_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc8aa.html?index=J21nB110_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第21冊<br/>No.B110 護法錄 (10卷)<br/>【明 宋濂著　袾宏輯　錢謙益訂】<br/>第 7 卷</p>
	<a href="index638f-3.html?index=J21nB110_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J21">
<div class="root" id="B110" sutra_name="護法錄" sutra_juan="[卷7]">　
<a 
name="0663b01" id="0663b01"></a><p><span class="juanname">宋文憲公護法錄卷第七</span></p><a 
name="0663b02" id="0663b02"></a><p style="margin-left: 4em"><span class="byline">皇明金華宋濂著</span></p><a 
name="0663b03" id="0663b03"></a><p style="margin-left: 4em"><span class="byline">雲棲<span class="corr" title='[祩&gt;袾]'>袾</span>宏　輯</span></p><a 
name="0663b04" id="0663b04"></a><p style="margin-left: 4em"><span class="byline">虞山錢謙益訂</span></p><a 
name="0663b05" id="0663b05"></a><div class="xu"><p style="margin-left: 2em"><span class="headname">序</span></p><a 
name="0663b06" id="0663b06"></a><div class="xu"><p style="margin-left: 3em"><span class="headname">瑞巖和尚語錄序</span></p><a 
name="0663b07" id="0663b07"></a><p style="text-indent: 0em; margin-left: 0em"><span class="linehead"></span>予觀大梵天王問佛決疑經所載梵王以金色波羅<a 
name="0663b08" id="0663b08"></a>夷花獻佛請為說法佛拈花示眾人天百萬悉皆罔<a 
name="0663b09" id="0663b09"></a>措獨金色頭陀破顏微笑佛云吾有正法眼藏涅槃<a 
name="0663b10" id="0663b10"></a>玅心實相無相分付摩訶迦葉嗚呼此非禪波羅蜜<a 
name="0663b11" id="0663b11"></a>之初乎人生而靜性本圓明如大月輪光明遍照凡<a 
name="0663b12" id="0663b12"></a>蘇迷盧境界具濕性者大而河海小而沼沚無不有<a 
name="0663b13" id="0663b13"></a>月是故有百億水則百億之月形焉仰而瞻之而中<a 
name="0663b14" id="0663b14"></a>天之月未嘗分也月譬則性也水譬則境也一為千<a 
name="0663b15" id="0663b15"></a>萬千萬為一初無應者亦無不應者體用一源顯微<a 
name="0663b16" id="0663b16"></a>無間也大聖全體皆真不失其圓明之性如月在寒<a 
name="0663b17" id="0663b17"></a>潭無纖毫障翳清光燁如也凡夫為結習所使業識<a 
name="0663b18" id="0663b18"></a>所縛而唯迷暗是趨如月在濁水固<span class="corr" title='[巳&gt;已]'>已</span>昏冥無見加<a 
name="0663b19" id="0663b19"></a>以獰飆四興翻濤鼓浪魚龍出沒變幻恍惚欲求一<a 
name="0663b20" id="0663b20"></a>隙之明有不可得矣故聖人之心主乎靜靜而非靜<a 
name="0663b21" id="0663b21"></a>而動亦靜也凡夫之情役于動動而不靜而靜亦動<a 
name="0663b22" id="0663b22"></a>也吾達摩大師特來東土以迦葉所傳心學化被有<a 
name="0663b23" id="0663b23"></a>情欲澄濁為清止浪為平直入于覺地而後止故其<a 
name="0663b24" id="0663b24"></a>體常寂而寂無寂也其智常照而照無照也其應常<a 
name="0663b25" id="0663b25"></a>用而用無用也至此則其妙難名矣然未易以一蹴<a 
name="0663b26" id="0663b26"></a>到也惟一惟虛坐忘其軀或緩或徐長與神明居懼<a 
name="0663b27" id="0663b27"></a>其散而弗齊也設疑情以一之恐其志而自畫也假<a 
name="0663b28" id="0663b28"></a>善巧以引之慮其偏而失正也挽沉溺以返之其道<a 
name="0663b29" id="0663b29"></a>蓋如斯而<span class="corr" title='[巳&gt;已]'>已</span>歷代諸師各尊所聞守此而不敢失逮<a 
name="0663b30" id="0663b30"></a>我育王琪公起于東海之濱秉執法柄弘開度門達<a 
name="0663c01" id="0663c01"></a>摩大師之道煥然中興入其門者無非龍象而竺元<a 
name="0663c02" id="0663c02"></a>道公號為世嫡今吾恕中慍禪師則又竺元之入室<a 
name="0663c03" id="0663c03"></a>弟子也初受度于元叟端公多聞法要拈香酬恩則<a 
name="0663c04" id="0663c04"></a>歸之道公厥後俯徇眾請出世象山之靈巖黃巖之<a 
name="0663c05" id="0663c05"></a>瑞巖皈依者日益眾名聞東夷使者入貢中國兼奏<a 
name="0663c06" id="0663c06"></a>請住持師因奉　詔來南京力辭其行　皇上憫其<a 
name="0663c07" id="0663c07"></a>耄也特從所請一旦將歸隱鄞江其徒居頂以二會<a 
name="0663c08" id="0663c08"></a>語徵予序予久聞師名亦嘗窺見語言之一二茲又<a 
name="0663c09" id="0663c09"></a>獲睹其全驚霆奮而疾飆馳山嶽移而海水立鬼神<a 
name="0663c10" id="0663c10"></a>泣而魑魅奔有聞之者凡情盡喪予故不辭為稽決<a 
name="0663c11" id="0663c11"></a>疑經所載以啟禪源法水月之喻以明性源推達摩<a 
name="0663c12" id="0663c12"></a>之教以為學源歷題之于首簡予老且病凡求文繽<a 
name="0663c13" id="0663c13"></a>紛于前悉皆謝絕而獨為師拈此者憫大法之陵夷<a 
name="0663c14" id="0663c14"></a>樂師言之契道也。</p></div><a 
name="0663c15" id="0663c15"></a><div class="xu"><p style="margin-left: 3em"><span class="headname">雪窗禪師語錄序</span></p><a 
name="0663c16" id="0663c16"></a><p style="text-indent: 0em; margin-left: 0em"><span class="linehead"></span>或問于余曰菩提達摩西來以不立文字為宗蓋欲<a 
name="0663c17" id="0663c17"></a>掃空諸相直究本心而趨真實覺地者也名山宿德<a 
name="0663c18" id="0663c18"></a>何莫非達摩之子孫為之徒者因其說法往往編以<a 
name="0663c19" id="0663c19"></a>成書號曰語錄無乃與不立文字之旨相戾乎曰非<a 
name="0663c20" id="0663c20"></a>是之謂也扶衰救弊各隨其時節因緣有不可執一<a 
name="0663c21" id="0663c21"></a>而論者矣昔我三界大師演說大小乘諸經其弟子<a 
name="0663c22" id="0663c22"></a>結集為修多羅藏至繁且多也復慮後之人溺于見<a 
name="0663c23" id="0663c23"></a>解而反為心累故以正法眼藏付于摩訶迦葉拈華<a 
name="0663c24" id="0663c24"></a>微笑之間無上甚深妙法含攝無餘此亦化道之一<a 
name="0663c25" id="0663c25"></a>法門耳非真謂鹿野苑至跋提河所言皆當棄之也<a 
name="0663c26" id="0663c26"></a>不然如來自兜率下生何不即以單傳直指示人顧<a 
name="0663c27" id="0663c27"></a>乃<span class="gaiji">[諒-小+日]<!--gaiji,,1[諒-小+日],2,3--></span>複勸誘而弗置之邪去佛既遠學者纏繞名義<a 
name="0663c28" id="0663c28"></a>不能出離誠有如如來之所慮者達摩出而救之故<a 
name="0663c29" id="0663c29"></a>取迦葉微笑之旨專以示人蓋亦有所甚不得<span class="corr" title='[巳&gt;已]'>已</span>焉<a 
name="0663c30" id="0663c30"></a>爾育王禪師以三昧力入智慧海初說法于白馬寺<a 
name="0664a01" id="0664a01"></a>繼遷開元<span class="corr" title='[巳&gt;已]'>已</span>而住阿育王山兼領天童寺事四會之<a 
name="0664a02" id="0664a02"></a>間緇素翕集所以啟人天龍鬼之聽屹立不遷如真<a 
name="0664a03" id="0664a03"></a>正幢涉險度危類大法船若見若聞皆獲利濟至若<a 
name="0664a04" id="0664a04"></a>垂三語以驗來學又如臨萬仞懸崖撒手而立非上<a 
name="0664a05" id="0664a05"></a>根大器豈易入其閫奧者哉虞文靖公贊師之語謂<a 
name="0664a06" id="0664a06"></a>為佛果一枝鳳毛麟角者其言良可信不誣也師入<a 
name="0664a07" id="0664a07"></a>滅之十四年其上首弟子象先輿公月徑滿公以所<a 
name="0664a08" id="0664a08"></a>錄語徵余為之序余故舉扶衰救弊各隨其時節因<a 
name="0664a09" id="0664a09"></a>緣者言之于以見達摩之宗非有違于先佛諸師之<a 
name="0664a10" id="0664a10"></a>錄非有違于達摩其事雖殊理則同也有若禪師此<a 
name="0664a11" id="0664a11"></a>錄之行後有因語言而入者雖不得見師而師之惠<a 
name="0664a12" id="0664a12"></a>利所及益遠矣雖然靈妙一真直超三界其大無外<a 
name="0664a13" id="0664a13"></a>其小無內雖無物之不攝欲求一物了不可得于斯<a 
name="0664a14" id="0664a14"></a>時也無煩惱可除無法門可學無眾生可度無佛道<a 
name="0664a15" id="0664a15"></a>可成尚何有言語文字之足論哉觀斯錄者又當于<a 
name="0664a16" id="0664a16"></a>是而求之人能于是求之始于禪師之道與有聞矣<a 
name="0664a17" id="0664a17"></a>禪師名悟光字公實姓楊氏別號曰雪窗成都之新<a 
name="0664a18" id="0664a18"></a>都人。</p></div><a 
name="0664a19" id="0664a19"></a><div class="xu"><p style="margin-left: 3em"><span class="headname">南堂禪師語錄序</span></p><a 
name="0664a20" id="0664a20"></a><p style="text-indent: 0em; margin-left: 0em"><span class="linehead"></span>予壯齡時與千巖長公為方外交千巖以南堂禪師<a 
name="0664a21" id="0664a21"></a>偈贊示余余讀之驚曰是有所證悟者之言也絕枝<a 
name="0664a22" id="0664a22"></a>蔓去町畦而不墮于情識之境不意大法凋零而能<a 
name="0664a23" id="0664a23"></a>見斯人哉千巖以余言為然當時之所見僅一二章<a 
name="0664a24" id="0664a24"></a>耳自時厥後或吳或楚或梁宋或魯衛名僧開士多<a 
name="0664a25" id="0664a25"></a>有謁余浦陽江之上者余既見輒問見南堂否曰見<a 
name="0664a26" id="0664a26"></a>之曰有何言遂各解囊相示見漸多則其心慕之為<a 
name="0664a27" id="0664a27"></a>愈至及來京師其弟子祖灊海壽復持三會語畀余<a 
name="0664a28" id="0664a28"></a>而求為之序讀之連日因獲盡其大觀焉嗚呼據獅<a 
name="0664a29" id="0664a29"></a>子座演如來法其任甚不輕也在他人為之東剽西<a 
name="0664a30" id="0664a30"></a>掠拈綴成篇而椎鑿之痕故在師則混融無跡不異<a 
name="0664b01" id="0664b01"></a>雲流而天空者矣在他人為之拘滯一偶動輒有礙<a 
name="0664b02" id="0664b02"></a>或得乎此竟遺于彼師于殺活之機縱橫皆自如矣<a 
name="0664b03" id="0664b03"></a>在他人為之氣索神沮不自振拔而無以應來學之<a 
name="0664b04" id="0664b04"></a>求師乃圓滿充足覃及于諸方矣有若師者其所造<a 
name="0664b05" id="0664b05"></a>詣誠非凡情之可度量哉夫以少林西來惟究心源<a 
name="0664b06" id="0664b06"></a>言辭直截初無隱晦傳至大鑒恐為世諦流布不得<a 
name="0664b07" id="0664b07"></a>不秘護而密持之歷代碩師隨時升降慈憫峻厲各<a 
name="0664b08" id="0664b08"></a>立戶庭其接引雖若有不同所以袪逐妄緣而挽入<a 
name="0664b09" id="0664b09"></a>正塗者則一而<span class="corr" title='[巳&gt;已]'>已</span>矣迨及宋季尚奇騁異背其師授<a 
name="0664b10" id="0664b10"></a>而流于頗僻者漸多有之君子言之未嘗不為之太<a 
name="0664b11" id="0664b11"></a>息師能循蹈矩<span class="gaiji">&#x5F60;<!--gaiji,,1[穫-禾+尋],2&#x5F60;,3--></span>惟祖武是繩提唱真乘使人復見<a 
name="0664b12" id="0664b12"></a>大鑒遺意其扶樹正宗之功夫豈小哉余之慕師非<a 
name="0664b13" id="0664b13"></a>一日鉅細之辭皆獲觀焉故知師為獨深而謂非他<a 
name="0664b14" id="0664b14"></a>人之所能及然可惜者師之名位不滿于德使其說<a 
name="0664b15" id="0664b15"></a>法五山布靉靆之慈雲澍滂沱之教雨則其功逮被<a 
name="0664b16" id="0664b16"></a>又不止今之所見而<span class="corr" title='[巳&gt;已]'>已</span>雖然名外也非內也德內也<a 
name="0664b17" id="0664b17"></a>非外也師內重而外輕者也苟以在外者之崇卑以<a 
name="0664b18" id="0664b18"></a>為在內者之低昂是不知師者也師之行業余既詳<a 
name="0664b19" id="0664b19"></a>書成記勒之堅玟復為讀斯錄者著其說如此千巖<a 
name="0664b20" id="0664b20"></a>在定光中又未必不以余言為然也師諱清欲字了<a 
name="0664b21" id="0664b21"></a>庵南堂其號也族姓朱氏台之臨海人嘗住開福本<a 
name="0664b22" id="0664b22"></a>覺靈巖三禪剎云。</p></div><a 
name="0664b23" id="0664b23"></a><div class="xu"><p style="margin-left: 3em"><span class="headname">千巖禪師語錄序</span></p><a 
name="0664b24" id="0664b24"></a><p style="text-indent: 0em; margin-left: 0em"><span class="linehead"></span>往予家居時嘗謁千巖禪師于烏傷伏龍山當是時<a 
name="0664b25" id="0664b25"></a>遐邇學子望風奔湊曾未幾何化荒墟為樓觀易空<a 
name="0664b26" id="0664b26"></a>寥為金碧鍾鼓之聲上徹霄漢嗚呼何其能也蓋禪<a 
name="0664b27" id="0664b27"></a>師以無能為能不用為用芳蘭生于幽谷而馨香遠<a 
name="0664b28" id="0664b28"></a>聞蒼璧韞于玄璞而光輝外發禪師處于遐壤而人<a 
name="0664b29" id="0664b29"></a>競從之有道之士其果有異于庸常者歟且禪師在<a 
name="0664b30" id="0664b30"></a>時其弟子嗣詔嘗錄其語鍥梓以傳予嘗獲觀之其<a 
name="0664c01" id="0664c01"></a>敷宣大法如雲雷迭興而九龍噴雨也如大醫王制<a 
name="0664c02" id="0664c02"></a>藥隨證而愈疾也如摩醯三眼光明洞照而無不至<a 
name="0664c03" id="0664c03"></a>也由是知禪師之道不實不虛不有不無不中不邊<a 
name="0664c04" id="0664c04"></a>在普應之門蓋亦鏗然有聲者也以能以用窺禪師<a 
name="0664c05" id="0664c05"></a>者抑亦末矣禪師既入寂兵燹方張所謂語錄者皆<a 
name="0664c06" id="0664c06"></a>為煨燼經今十有餘年矣一庵鄰上人自幼侍禪師<a 
name="0664c07" id="0664c07"></a>與聞其道乃以舊本重刻不遠一千餘里來徵予序<a 
name="0664c08" id="0664c08"></a>予謂禪師之道見于言讀其言自可知其道又何以<a 
name="0664c09" id="0664c09"></a>序文為然稽之古德其語存于今者多名縉紳為題<a 
name="0664c10" id="0664c10"></a>辭不若是固不足以表正宗之所寄第予也非人惡<a 
name="0664c11" id="0664c11"></a>足為禪師之重輕以禪師與予交也因不辭而為之<a 
name="0664c12" id="0664c12"></a>書雖然禪師之道不落有無中邊虛實者固不可以<a 
name="0664c13" id="0664c13"></a>語言文字求也欲求禪師之道其亦得魚兔而忘筌<a 
name="0664c14" id="0664c14"></a>蹄者乎禪師行業予嘗為撰塔上之銘茲不書上人<a 
name="0664c15" id="0664c15"></a>方閱三藏諸經連年不自休今又孜孜而為是圖亦<a 
name="0664c16" id="0664c16"></a>可謂不悖其師者也。</p></div><a 
name="0664c17" id="0664c17"></a><div class="xu"><p style="margin-left: 3em"><span class="headname">育王禪師裕公三會語錄序</span></p><a 
name="0664c18" id="0664c18"></a><p style="text-indent: 0em; margin-left: 0em"><span class="linehead"></span>古之人道感而形化曷嘗貴于言哉甚不得<span class="corr" title='[巳&gt;已]'>已</span>而有<a 
name="0664c19" id="0664c19"></a>言言或易于遺忘又甚不得<span class="corr" title='[巳&gt;已]'>已</span>而記錄之雖曰形諸<a 
name="0664c20" id="0664c20"></a>簡編然懼不能行遠又甚不<span class="corr" title='[巳&gt;已]'>已</span>始刻文梓而傳之其<a 
name="0664c21" id="0664c21"></a>言之也欲擊蒙于當時其傳之也將澤物于後世惓<a 
name="0664c22" id="0664c22"></a>惓為道之心為何如哉此濂于歷代諸師之言不能<a 
name="0664c23" id="0664c23"></a>無感也激者則曰靈明中居一塵不可留況語言文<a 
name="0664c24" id="0664c24"></a>字紛穢龐雜足以礙沖虛而窒真如達摩氏東來持<a 
name="0664c25" id="0664c25"></a>楞伽經以印人心楞伽佛口所宣也君子尚謂其墮<a 
name="0664c26" id="0664c26"></a>于枝蔓況後來師弟子策勵之言乎曰不然也人之<a 
name="0664c27" id="0664c27"></a>根性不同而垂接之機亦異其上上者一見之頃情<a 
name="0664c28" id="0664c28"></a>塵自然銷霣何假于言哉若下下者朝夕<span class="gaiji">[諒-小+日]<!--gaiji,,1[諒-小+日],2,3--></span><span class="gaiji">[諒-小+日]<!--gaiji,,1[諒-小+日],2,3--></span>誨之<a 
name="0664c29" id="0664c29"></a>淡如嚼蠟竟不知其味苟欲絕文字令其豁然自悟<a 
name="0664c30" id="0664c30"></a>是猶采鳧藻于山顛求女蘿于海底終不可得也今<a 
name="0665a01" id="0665a01"></a>之去古亦遠矣自大鑒以來其語具在人仰之者如<a 
name="0665a02" id="0665a02"></a>應龍升天海立雲流或現大身或現小身不可凡情<a 
name="0665a03" id="0665a03"></a>測度儻不因其言而求之則其超然獨立不墮色聲<a 
name="0665a04" id="0665a04"></a>者奚從而知之既知之必將則而象之若以其窒真<a 
name="0665a05" id="0665a05"></a>如而礙沖虛一切斥去濂不識其可乎不可乎雖然<a 
name="0665a06" id="0665a06"></a>寶積經云如來所演八萬四千法藏聲教皆名為文<a 
name="0665a07" id="0665a07"></a>離諸一切言音文字理不可說是名為義法藏且爾<a 
name="0665a08" id="0665a08"></a>況下于斯者乎以此觀之當略其文而究其義可也<a 
name="0665a09" id="0665a09"></a>然而取魚者必資筌搏兔者當用蹄兔與魚既獲而<a 
name="0665a10" id="0665a10"></a>無事于蹄筌吾心源既澄識浪自息復何義之云乎<a 
name="0665a11" id="0665a11"></a>濂之區區又不能無感于後之人也育王禪師裕公<a 
name="0665a12" id="0665a12"></a>三坐道場策勵學徒如青天霹靂聞者掩耳演說無<a 
name="0665a13" id="0665a13"></a>上妙道如升蘇迷盧山闊視四天下百物無所遁藏<a 
name="0665a14" id="0665a14"></a>大司徒楚國歐陽文公謂其言出入宗乘內典左右<a 
name="0665a15" id="0665a15"></a>逢原其文涉獵百氏燦然可睹鞔峰住山恕中慍公<a 
name="0665a16" id="0665a16"></a>謂其設施踔厲不愧為大慧七世孫皆知言濂頗獲<a 
name="0665a17" id="0665a17"></a>與公游嘗以賸語三卷質正于公公不鄙而題識之<a 
name="0665a18" id="0665a18"></a>許其可以入道今<span class="corr" title='[巳&gt;已]'>已</span>十閱寒暑矣公之徒師秀不遠<a 
name="0665a19" id="0665a19"></a>千里以公三會語請濂序而傳之嗚呼公之有言與<a 
name="0665a20" id="0665a20"></a>秀之汲汲圖此者夫豈得<span class="corr" title='[巳&gt;已]'>已</span>者哉濂雖不文因不辭<a 
name="0665a21" id="0665a21"></a>而書諸首簡云。</p></div><a 
name="0665a22" id="0665a22"></a><p style="margin-left: 3em"><span class="headname">古鼎和尚四會語錄序贊</span></p><a 
name="0665a23" id="0665a23"></a><p style="text-indent: 0em; margin-left: 0em"><span class="linehead"></span>古鼎禪宗銘公以臨濟十七世孫四坐道場為黑白<a 
name="0665a24" id="0665a24"></a>之所宗仰一旦祝釐江淛省垣現白光三道丞相康<a 
name="0665a25" id="0665a25"></a>里公見之極加敬禮未幾將示寂語其徒曰觀世音<a 
name="0665a26" id="0665a26"></a>蓮臺至矣安坐而逝及火化舌根齒牙數珠俱不壞<a 
name="0665a27" id="0665a27"></a>五色舍利燦爛無數國史危先生<span class="corr" title='[巳&gt;已]'>已</span>摭其行業為文<a 
name="0665a28" id="0665a28"></a>勒諸碑而四會語未有序之者師之得法上首今天<a 
name="0665a29" id="0665a29"></a>界禪師西白金公屬濂作之濂覽<span class="corr" title='[巳&gt;已]'>已</span>合爪言曰是真<a 
name="0665a30" id="0665a30"></a>正語是不著有無語是雷轟電掃語學者隨所悟入<a 
name="0665b01" id="0665b01"></a>如慈雲遍覆法雨普沾小大根莖皆獲生成非入正<a 
name="0665b02" id="0665b02"></a>知見具大力量者孰能與于此嗚呼世安復有斯人<a 
name="0665b03" id="0665b03"></a>乎哉非謂果無之也求其真淳無偽若師者鮮也濂<a 
name="0665b04" id="0665b04"></a>既為敘其事復歆豔之歆豔之不足復作伽陀一章<a 
name="0665b05" id="0665b05"></a>贊之其辭曰我觀我師四會語一言一句皆真實河<a 
name="0665b06" id="0665b06"></a>沙妙義總含藏其中無餘亦無欠及至能所齊泯時<a 
name="0665b07" id="0665b07"></a>欲覓片言不可得有如十萬虛空界種種色相皆現<a 
name="0665b08" id="0665b08"></a>前或飛或潛或動植以至洪纖高下等枯榮生死及<a 
name="0665b09" id="0665b09"></a>崩竭了然不染虛空相而亦不出于虛空真相如如<a 
name="0665b10" id="0665b10"></a>不動故師昔嘗登寂照場耳邊一喝三日聾惟聾故<a 
name="0665b11" id="0665b11"></a>使功用絕絕後通身皆是耳自茲出世入翁川翁川<a 
name="0665b12" id="0665b12"></a>海水亦生耳但聞魚龍哮吼聲即使波濤增洶湧繼<a 
name="0665b13" id="0665b13"></a>升補陀洛伽山合掌問訊觀世音目能觀色耳聞聲<a 
name="0665b14" id="0665b14"></a>音聲何獨以目觀不知本來無耳目見所不見聞不<a 
name="0665b15" id="0665b15"></a>聞盡大千界無礙者中天竺國凌霄峰所談妙法皆<a 
name="0665b16" id="0665b16"></a>如是只因妙法法難思結集<span class="corr" title='[巳&gt;已]'>已</span>落第二義眉間放出<a 
name="0665b17" id="0665b17"></a>白毫光七寶蓮臺向空至此皆遊戲神通事于師之<a 
name="0665b18" id="0665b18"></a>道不相攝師之道大不思議千古贊歎莫能盡姑以<a 
name="0665b19" id="0665b19"></a>第二門中觀可以洗空于結習可以觸動于悟機可<a 
name="0665b20" id="0665b20"></a>以速證于菩提是宜流通于世間視如照耀光明幢<a 
name="0665b21" id="0665b21"></a>我言或誣有如水。</p><a 
name="0665b22" id="0665b22"></a><div class="xu"><p style="margin-left: 3em"><span class="headname">徑山悅堂禪師四會語序</span></p><a 
name="0665b23" id="0665b23"></a><p style="text-indent: 0em; margin-left: 0em"><span class="linehead"></span>根有利鈍故所教有異同悟有淺湥故所印有小大<a 
name="0665b24" id="0665b24"></a>施其善巧之力釋彼結習之固非假言辭難窮實際<a 
name="0665b25" id="0665b25"></a>所以達摩歷辨于六宗臨濟有發于三要照耀今古<a 
name="0665b26" id="0665b26"></a>函蓋乾坤茲其為巨浸之輿梁作昏衢之燈燭也歟<a 
name="0665b27" id="0665b27"></a>有若悅堂顏公禪師以東嶼正嫡弘西來太宗初住<a 
name="0665b28" id="0665b28"></a>崑山之東禪轉吳門之萬壽升虎林之南屏遂陟雙<a 
name="0665b29" id="0665b29"></a>徑樹大法幢凡四坐道場名聞京國遣使者再下璽<a 
name="0665b30" id="0665b30"></a>書護其教且有金襴法衣之賜藩王大臣無不函香<a 
name="0665c01" id="0665c01"></a>問道黑白駿奔如眾歸市禪師隨機接引霑被為多<a 
name="0665c02" id="0665c02"></a>其善誘弗倦則春氣津津太和襲人也其發蒙撤蔀<a 
name="0665c03" id="0665c03"></a>則翳捲太清冰釋洪河也其警省振勵則震雷虩虩<a 
name="0665c04" id="0665c04"></a>喪厥匕箸也其含弘攝授則山不讓塵海不擇流也<a 
name="0665c05" id="0665c05"></a>由是而觀所教有同異非根有利鈍者歟所印有小<a 
name="0665c06" id="0665c06"></a>大非悟有淺深者歟前謂施善巧釋結習假言辭窮<a 
name="0665c07" id="0665c07"></a>實際者其道豈不在于斯歟昔者先師黃文獻公現<a 
name="0665c08" id="0665c08"></a>宰官身敷宣般若與禪師為方外交而禪師受度婺<a 
name="0665c09" id="0665c09"></a>之寶林又在予父母之邦稽茲緣契實繫中情禪師<a 
name="0665c10" id="0665c10"></a>上首南峰珵公得法最蚤乃出四會語僤題首簡予<a 
name="0665c11" id="0665c11"></a>竊聞之入奧室者能探于幽邃升危岑者始矚于冥<a 
name="0665c12" id="0665c12"></a>茫松月大師印公禪林之獅子法海之長鯨也其稱<a 
name="0665c13" id="0665c13"></a>禪師之道高于圓照佛照二公其言豈虛發者哉惟<a 
name="0665c14" id="0665c14"></a>賢知賢蓋可徵矣仰前哲之風徽作後武之矩度究<a 
name="0665c15" id="0665c15"></a>其遺轍足證新功是錄之行其必有超然獨得于語<a 
name="0665c16" id="0665c16"></a>言之外者乎。</p><a 
name="0665c17" id="0665c17"></a><p style="text-indent: 0em; margin-left: 1em"><span class="linehead"></span>雲棲曰四會語錄今無存松月亦未知何許而曰<a 
name="0665c18" id="0665c18"></a>道高于圓照佛照夫二公豈易及哉而曰過之更<a 
name="0665c19" id="0665c19"></a>俟賢者考正。</p></div><a 
name="0665c20" id="0665c20"></a><p style="margin-left: 3em"><span class="headname">重刊寂照和尚四會語題辭</span></p><a 
name="0665c21" id="0665c21"></a><p style="text-indent: 0em; margin-left: 0em"><span class="linehead"></span>寂照和尚元叟端公既示寂金華黃文獻公為銘其<a 
name="0665c22" id="0665c22"></a>塔蜀郡虞文靖公為序其四會語二公以文辭名天<a 
name="0665c23" id="0665c23"></a>下亦云備矣其入室弟子清泰子楩金山惠明天寧<a 
name="0665c24" id="0665c24"></a>祖闡復合辭請曰舊刊所錄先師語不幸燬于兵然<a 
name="0665c25" id="0665c25"></a>非此無以見道之所存竊懼不傳子楩三人者<span class="corr" title='[巳&gt;已]'>已</span>協<a 
name="0665c26" id="0665c26"></a>力命印生重雕之矣敢重以首簡請為序雖然序猶<a 
name="0665c27" id="0665c27"></a>可略也先師事蹟多涉神異狀行者輒諱而不書神<a 
name="0665c28" id="0665c28"></a>異之事大乘者固所不樂聞苟錄以示入道之士亦<a 
name="0665c29" id="0665c29"></a>足以起其正信初何傷乎願併識之序中予不敢辭<a 
name="0665c30" id="0665c30"></a>稽子楩等言公平頂古貌眼光鑠人頷下數髯磔立<a 
name="0666a01" id="0666a01"></a>凜然如雪後孤松坐則挺峙行不旋顧英風逼人凜<a 
name="0666a02" id="0666a02"></a>如也所過之處眾方讙譁如雷聞履聲輒曰端書記<a 
name="0666a03" id="0666a03"></a>來矣噤默如無人賓友相從未嘗與談人間細故舍<a 
name="0666a04" id="0666a04"></a>大法不發一言秉性堅凝確乎不可拔自為大僧至<a 
name="0666a05" id="0666a05"></a>化滅無一夕脫衣而寢其從南屏歸化城受經夏夕<a 
name="0666a06" id="0666a06"></a>啟窗而臥忽一梵僧飛錫而來與談般若樞要亶亶<a 
name="0666a07" id="0666a07"></a>不絕未幾騰空而去虎岩師主雙徑時嘗言道家者<a 
name="0666a08" id="0666a08"></a>流有上章謁帝者其還甚遲因叩之答云為選徑山<a 
name="0666a09" id="0666a09"></a>四十八代住持故天閽久不開爾公正符其數公朝<a 
name="0666a10" id="0666a10"></a>京師夢徑山潭龍君持金匙舉食食公數凡十又八<a 
name="0666a11" id="0666a11"></a>公主法席實十八春秋也公將示滅所剪爪髮留<span class="corr" title='[[療-(日/小)+土]&gt;瘞]'>瘞</span><a 
name="0666a12" id="0666a12"></a>化城幻有庵逮啟視之設利累累然生矣公之遺事<a 
name="0666a13" id="0666a13"></a>有若此者皆宜補書以見于世不可略也蓋公道契<a 
name="0666a14" id="0666a14"></a>佛祖名震華夏誠堪輿間氣之所鍾其祥應之至亦<a 
name="0666a15" id="0666a15"></a>出自然非苟涉于神怪者比也文獻所謂門庭之盛<a 
name="0666a16" id="0666a16"></a>規重矩疊法雷普震裂地轟天文靖所謂譬諸名藩<a 
name="0666a17" id="0666a17"></a>鎮以宿將隱然持重風霆不驚握機行令舒卷自由<a 
name="0666a18" id="0666a18"></a>足以使方城連戌有所仰放不敢踰越其言誠不誣<a 
name="0666a19" id="0666a19"></a>哉濂何敢復贊一辭頗念文靖之學粗聞而知之又<a 
name="0666a20" id="0666a20"></a>執弟子之役於文獻之門者最久於是勦其緒論重<a 
name="0666a21" id="0666a21"></a>申之如此嗚呼公之四會語其尚假濂文以傳之哉<a 
name="0666a22" id="0666a22"></a>子楩字用堂惠明字性源祖闡字仲猷皆設化一方<a 
name="0666a23" id="0666a23"></a>黑白成皈仰云。</p><a 
name="0666a24" id="0666a24"></a><div class="xu"><p style="margin-left: 3em"><span class="headname">徑山愚庵禪師四會語序</span></p><a 
name="0666a25" id="0666a25"></a><p style="text-indent: 0em; margin-left: 0em"><span class="linehead"></span>或問于濂曰世間至大者何物也曰天與地也曰至<a 
name="0666a26" id="0666a26"></a>明者又何物也曰日與月也曰然則佛法亦明且大<a 
name="0666a27" id="0666a27"></a>也其與天地日月並乎曰非然也曰其義何居曰天<a 
name="0666a28" id="0666a28"></a>地日月寓乎形者也形則有成壞有限量雖百億妙<a 
name="0666a29" id="0666a29"></a>高山中涵百億兩曜百億四天下以至于恒河沙數<a 
name="0666a30" id="0666a30"></a>皆有窮也皆有止也此無他囿乎物者也若如來大<a 
name="0666b01" id="0666b01"></a>法則不然既無體段又無方所吾不為成孰能為之<a 
name="0666b02" id="0666b02"></a>壞吾不為後孰能為之先吾不為下孰能為之上芒<a 
name="0666b03" id="0666b03"></a>乎忽乎曠乎漠乎微妙而圓通乎其小無內其大無<a 
name="0666b04" id="0666b04"></a>外真如獨露無非道者所以超乎天地之外出乎日<a 
name="0666b05" id="0666b05"></a>月之上大而至于不可象斯為大矣明而至于不可<a 
name="0666b06" id="0666b06"></a>名斯為明矣是故以有情言之則四聖以至六凡或<a 
name="0666b07" id="0666b07"></a>覺或迷佛法無乎不具也以無情言之則火水土石<a 
name="0666b08" id="0666b08"></a>與彼草木或洪或纖佛法無乎不在也三乘十二分<a 
name="0666b09" id="0666b09"></a>教不能盡宣也八萬四千塵勞門不能染汙也嗚呼<a 
name="0666b10" id="0666b10"></a>罄徂徠之松以為煤斷淇園之竹以為管其能盡贊<a 
name="0666b11" id="0666b11"></a>頌之美乎然而佛法固明且大也其靈明之在人者<a 
name="0666b12" id="0666b12"></a>萬劫雖遠不離當念一念不立即證菩提亦在夫自<a 
name="0666b13" id="0666b13"></a>勉之而<span class="corr" title='[巳&gt;已]'>已</span>濂雖不敏每遇學佛者喜談而樂道之初<a 
name="0666b14" id="0666b14"></a>不以其證入淺深而有間其意頗有見于斯也徑山<a 
name="0666b15" id="0666b15"></a>住持以中禪師名智及學徒尊之號曰愚庵俗姓某<a 
name="0666b16" id="0666b16"></a>世居姑蘇得法于元叟端公歷住隆教普慈二剎帝<a 
name="0666b17" id="0666b17"></a>師錫以明辯正宗廣慧禪師之號<span class="corr" title='[巳&gt;已]'>已</span>而陞淨慈遂主<a 
name="0666b18" id="0666b18"></a>今山四據高座敷揚佛法以聳人天龍鬼之聽緇素<a 
name="0666b19" id="0666b19"></a>相從如雲歸岫其弟子某會粹成書介吾友用堂楩<a 
name="0666b20" id="0666b20"></a>公請文以題其首濂懸燈而疾讀之其解人膠纏如<a 
name="0666b21" id="0666b21"></a>鷹脫絛鏇摩雲而奮飛也其方便為人如慈母愛子<a 
name="0666b22" id="0666b22"></a>一步而三顧也其宏機密用如大將臨陣旗鼓動而<a 
name="0666b23" id="0666b23"></a>矢石集也誠一代之宗師而有德有言者歟雖不二<a 
name="0666b24" id="0666b24"></a>門中一法不存何況於言覽者當求禪師言外之意<a 
name="0666b25" id="0666b25"></a>使意見兩忘而忘忘亦忘方近道矣嗚呼佛法超乎<a 
name="0666b26" id="0666b26"></a>天地之外出乎日月之上豈細故哉人患不求之爾<a 
name="0666b27" id="0666b27"></a>今極其贊頌而書于此錄之端實欲起人之敬信也<a 
name="0666b28" id="0666b28"></a>繪畫虛空非愚則惑濂蓋無以逃其責矣。</p></div><a 
name="0666b29" id="0666b29"></a><div class="xu"><p style="margin-left: 3em"><span class="headname">楚石禪師六會語序</span></p><a 
name="0666b30" id="0666b30"></a><p style="text-indent: 0em; margin-left: 0em"><span class="linehead"></span>大慧提唱圓悟之道于徑山神機妙用廣大無礙入<a 
name="0666c01" id="0666c01"></a>其門者凡情盡喪得法弟子不翅千餘人各闡化原<a 
name="0666c02" id="0666c02"></a>而佛照于其中稱為善繼佛照之後而妙峰紹之妙<a 
name="0666c03" id="0666c03"></a>峰之後而藏叟承之如持左<span class="corr" title='[&#x52B5;&gt;券]'>券</span>相授器度吻合無差<a 
name="0666c04" id="0666c04"></a>爽者寂照在四傳之餘復能克肖前人誠所謂世濟<a 
name="0666c05" id="0666c05"></a>其美者然而諸師證入雖有不同其上接西來宗旨<a 
name="0666c06" id="0666c06"></a>使人離垢氛而發精明者則一而<span class="corr" title='[巳&gt;已]'>已</span>矣寂照之弟子<a 
name="0666c07" id="0666c07"></a>楚石禪師蚤以穎悟之姿銳意于道一時名德若晦<a 
name="0666c08" id="0666c08"></a>機若虛谷若雲外爭欲令出座下師皆謝之惟詣寂<a 
name="0666c09" id="0666c09"></a>照之室反覆參叩一聞鼓嗚群疑水消世間萬物總<a 
name="0666c10" id="0666c10"></a>總林林皆能助發真常之機自是六坐道場說法度<a 
name="0666c11" id="0666c11"></a>人嬉笑怒罵無非佛事至于現寶樓閣及種種莊嚴<a 
name="0666c12" id="0666c12"></a>導彼末法因相生悟其與一實境界未嘗違背聲聞<a 
name="0666c13" id="0666c13"></a>之起水涌山出迨世緣將盡顏色不異常時翛然坐<a 
name="0666c14" id="0666c14"></a>脫如返故廬則其俊偉光明較于恃口給而昧心學<a 
name="0666c15" id="0666c15"></a>者其果何如也哉嗚呼大慧之道至矣自它宗言之<a 
name="0666c16" id="0666c16"></a>執持正法作獅王哮吼者固往往有其人第近年以<a 
name="0666c17" id="0666c17"></a>來傳者失真瀾倒波隨所趣日下司法柄之士復輕<a 
name="0666c18" id="0666c18"></a>加印可致使魚目渾珍揚眉瞬目之頃輒曰彼<span class="corr" title='[巳&gt;已]'>已</span>悟<a 
name="0666c19" id="0666c19"></a>矣何其易悟哉人遂誚之為瓠子之印非特此也五<a 
name="0666c20" id="0666c20"></a>家宗要歷抄而熟記之曰此為臨濟此為曹洞法眼<a 
name="0666c21" id="0666c21"></a>此為溈仰雲門不問傳之絕續設為活機如此問者<a 
name="0666c22" id="0666c22"></a>即如此答多至十餘轉語以取辦于口名之曰傳公<a 
name="0666c23" id="0666c23"></a>案若是者皆見棄于師者也今觀師之六會語小人<a 
name="0666c24" id="0666c24"></a>無內大入無外機用真切無愧先德唯具金剛眼者<a 
name="0666c25" id="0666c25"></a>有以知余言之有在也余耄矣厄于索文者繁多力<a 
name="0666c26" id="0666c26"></a>固拒之此獨樂序之而弗寘者憫魔說之害教表正<a 
name="0666c27" id="0666c27"></a>傳以勵世也師諱梵琦其字楚石行業之詳則備見<a 
name="0666c28" id="0666c28"></a>塔銘中其來徵序者得法上首瑩中瓛公也。</p></div><a 
name="0666c29" id="0666c29"></a><div class="xu"><p style="margin-left: 3em"><span class="headname">靈隱和尚復公禪師三會語序</span></p><a 
name="0666c30" id="0666c30"></a><p style="text-indent: 0em; margin-left: 0em"><span class="linehead"></span>無相居士坐清淨室想清淨觀忽有沙門號曰曇鍠<a 
name="0667a01" id="0667a01"></a>合掌頂禮而作言曰我師靈隱三坐道場法音之震<a 
name="0667a02" id="0667a02"></a>有如轟雷蟄蟲皆興飛行自在各適恒性又如晨鍾<a 
name="0667a03" id="0667a03"></a>人正昏酣一聞音聲颯然驚覺同袍宗演及諸上首<a 
name="0667a04" id="0667a04"></a>假觚翰力成文句身唯願居士開光明藏洞照篇端<a 
name="0667a05" id="0667a05"></a>使信心者同入如來大華嚴海居士微笑告沙門言<a 
name="0667a06" id="0667a06"></a>爾師所演大乘正法當時聞者注耳熏心一切纏結<a 
name="0667a07" id="0667a07"></a>悉皆解脫既解脫<span class="corr" title='[巳&gt;已]'>已</span>萬法皆空何況于言爾等結集<a 
name="0667a08" id="0667a08"></a>翰墨假合畢竟大法果何所寄若謂出于翰墨之間<a 
name="0667a09" id="0667a09"></a>湘竹兔毫魚膠松煤不能說法譬如石工手持錐鑿<a 
name="0667a10" id="0667a10"></a>鑿彼崖石為菩薩相首戴華冠面如滿月塗以黃金<a 
name="0667a11" id="0667a11"></a>間以五彩珍珠瓔珞種種具足爾意云何是真佛不<a 
name="0667a12" id="0667a12"></a>沙門白言如是如是復告沙門當觀實相惟是像佛<a 
name="0667a13" id="0667a13"></a>四體奇偉被服絢麗固無異者若比真佛神通變化<a 
name="0667a14" id="0667a14"></a>無量無邊二者孰勝以此思惟佛身充滿遍周沙界<a 
name="0667a15" id="0667a15"></a>豈同崖石拘礙方所況此文句纔脫口吻即第二義<a 
name="0667a16" id="0667a16"></a>書之簡編去道逾遠又如畫師和丹抹黛經營想像<a 
name="0667a17" id="0667a17"></a>貌師子王拳毛旋螺利距削鐵威稜氣燄可怖可愕<a 
name="0667a18" id="0667a18"></a>迫而視之勢若飛動爾意云何是師子不沙門白言<a 
name="0667a19" id="0667a19"></a>如是如是復告沙門有像皆假是師子相形模生獰<a 
name="0667a20" id="0667a20"></a>踞視左右亦無異者若比于真奮迅跳擲百獸盡伏<a 
name="0667a21" id="0667a21"></a>二者孰劣以此思惟物唯真者方能動物寓形縑素<a 
name="0667a22" id="0667a22"></a>與木石等況此文句不見形聲徒存其跡用之求道<a 
name="0667a23" id="0667a23"></a>如捕風影沙門當知法尚善權難齊一軌如求兔者<a 
name="0667a24" id="0667a24"></a>必假于蹄欲致魚者定資于筌魚兔既獲筌蹄則棄<a 
name="0667a25" id="0667a25"></a>法因言入言入法空亦復如是是知汝師顯說密說<a 
name="0667a26" id="0667a26"></a>權說實說縱說橫說無非闡揚我佛如來第一了義<a 
name="0667a27" id="0667a27"></a>有能于此文句之中或四三句或五六句乃至無句<a 
name="0667a28" id="0667a28"></a>勿著色求勿著聲求忽然悟入譬一切眾眇者能視<a 
name="0667a29" id="0667a29"></a>跛者能履瘖者能言疾者能起其為霑丐胡可喻云<a 
name="0667a30" id="0667a30"></a>若執文句反為留礙沙門當知有物混然萬有之宗<a 
name="0667b01" id="0667b01"></a>不依形色不墮斷常入離出微內外體淨眾生迷惑<a 
name="0667b02" id="0667b02"></a>無繩自纏大覺世尊大含攝故大慈憫故別有正傳<a 
name="0667b03" id="0667b03"></a>曰思惟修一念不生一法不立一法不立萬象朗融<a 
name="0667b04" id="0667b04"></a>非生非佛非真非妄非小非大非一非多此即所謂<a 
name="0667b05" id="0667b05"></a>常空不有常有不空初無對待亦無能所從古諸師<a 
name="0667b06" id="0667b06"></a>燈燈續燄咸以此故汝師繼承倡明大教一機一言<a 
name="0667b07" id="0667b07"></a>皆轉法輪法不流通是為秘法宜示信心共入圓智<a 
name="0667b08" id="0667b08"></a>既入圓智法何嘗法法而非法是為法法法法之法<a 
name="0667b09" id="0667b09"></a>不可思議我言真實善思念之沙門聞說心大歡喜<a 
name="0667b10" id="0667b10"></a>信解受持作禮而退。</p></div><a 
name="0667b11" id="0667b11"></a><p style="margin-left: 3em"><span class="headname">靈隱大師復公文集敘</span></p><a 
name="0667b12" id="0667b12"></a><p style="text-indent: 0em; margin-left: 0em"><span class="linehead"></span>才體也文其用也天下萬物有體斯有用也若稽厥<a 
name="0667b13" id="0667b13"></a>初玄化流形品物昭著或洪或纖或崇或卑莫不因<a 
name="0667b14" id="0667b14"></a>才之所受而自文焉非可勉強而致也姑就植者言<a 
name="0667b15" id="0667b15"></a>之黃者白者青者紅者黑而澤者紫豔而瘦者翠白<a 
name="0667b16" id="0667b16"></a>而緗緣者五色交糅變幻而不恒者一囿于氣而弗<a 
name="0667b17" id="0667b17"></a>可移也至于洛陽有花則絕類絕倫其植物中之至<a 
name="0667b18" id="0667b18"></a>文者歟又以動者言之雙角而火鬣者兩羽而飛者<a 
name="0667b19" id="0667b19"></a>炳朗而斕班者介而紫暈者鱗而含金者眾彩錯布<a 
name="0667b20" id="0667b20"></a>焜煌而難名者亦局乎氣而不能更也至于岐陽有<a 
name="0667b21" id="0667b21"></a>鳳則超群拔萃其動物中之至文者歟非惟物也而<a 
name="0667b22" id="0667b22"></a>人亦然有一人之人有十人之人有百人之人有千<a 
name="0667b23" id="0667b23"></a>萬人之人有億兆人之人其賦受有不齊故其著見<a 
name="0667b24" id="0667b24"></a>亦不一而足所謂億兆人之人聖人是也千萬人之<a 
name="0667b25" id="0667b25"></a>人賢人是也百十人之人眾人是也眾人之文不足<a 
name="0667b26" id="0667b26"></a>論賢人之文則措之一鄉而準措之一國而準措之<a 
name="0667b27" id="0667b27"></a>四海而準聖人之文則斡天地之心宰陰陽之權掇<a 
name="0667b28" id="0667b28"></a>五行之精無鉅弗涵無微弗攝雷霆有時而藏而其<a 
name="0667b29" id="0667b29"></a>文弗息也風雲有時而收而其文弗停也日月有時<a 
name="0667b30" id="0667b30"></a>而蝕而其文弗晦也山崖有時而崩而其文弗變也<a 
name="0667c01" id="0667c01"></a>其博大偉碩有如此者而其運量則不越乎倫品之<a 
name="0667c02" id="0667c02"></a>間蓋其所稟者盛故發之必弘所子者周故該之必<a 
name="0667c03" id="0667c03"></a>備嗚呼此豈非體大而用宏者歟或曰上帝降衷不<a 
name="0667c04" id="0667c04"></a>以知愚而有偏若子之言不幾局囿乎氣而不遷者<a 
name="0667c05" id="0667c05"></a>乎曰非是之謂也其性同其才或不同雖以七十子<a 
name="0667c06" id="0667c06"></a>之從聖人其學各得其才之所近況下此萬萬者乎<a 
name="0667c07" id="0667c07"></a>由是而觀因才所受而自文者人與動靜之物概可<a 
name="0667c08" id="0667c08"></a>見矣濂之學文五十餘年群書無不觀萬理無不窮<a 
name="0667c09" id="0667c09"></a>碩師鉅儒無不親自意可以造作者之域譬諸登山<a 
name="0667c10" id="0667c10"></a>攀躋峻絕不為不力而崇顛咫尺不能到也此無他<a 
name="0667c11" id="0667c11"></a>受才之有限也世固有卮匜者焉有壅盎者焉有沼<a 
name="0667c12" id="0667c12"></a>池者焉有溪澗者焉有湖江者焉有溟渤者焉水充<a 
name="0667c13" id="0667c13"></a>其量則止小固不能為大大亦不能為小也濂皆官<a 
name="0667c14" id="0667c14"></a>禁林四方以文來見者甚眾晚閱見心復公之作穠<a 
name="0667c15" id="0667c15"></a>麗而演迤整暇而森嚴劍出襓而珠走盤也發為聲<a 
name="0667c16" id="0667c16"></a>歌其清朗橫逸絕無流俗塵土之思寘諸古人篇章<a 
name="0667c17" id="0667c17"></a>中幾不可辨遐邇求者日接踵于門既得之不翅太<a 
name="0667c18" id="0667c18"></a>難珊瑚之貴公卿大夫交譽其賢名聞九天　皇上<a 
name="0667c19" id="0667c19"></a>詔侍臣取而覽之特　褒美弗置濂因謂當今方袍<a 
name="0667c20" id="0667c20"></a>之士與逢掖之流鮮有過之者焉今來朝京師其徒<a 
name="0667c21" id="0667c21"></a>曇鍠編類成書釐為十卷來徵濂為之序嗚呼文者<a 
name="0667c22" id="0667c22"></a>造化之英華古今之綸貫斷不可闕也有若公者拔<a 
name="0667c23" id="0667c23"></a>于十百之中超然騫舉而慕賢者之閫奧其可傳遠<a 
name="0667c24" id="0667c24"></a>無疑濂烏得不倡體用之說以驗同志哉有訕濂陷<a 
name="0667c25" id="0667c25"></a>于一偏而不可為訓者非知言者也不加功于文者<a 
name="0667c26" id="0667c26"></a>也是膠柱調瑟而弗知變通者也。</p><a 
name="0667c27" id="0667c27"></a><div class="xu"><p style="margin-left: 3em"><span class="headname">用明禪師文集序</span></p><a 
name="0667c28" id="0667c28"></a><p style="text-indent: 0em; margin-left: 0em"><span class="linehead"></span>昔者蘇文忠公與道潛師游日稱譽之故一時及門<a 
name="0667c29" id="0667c29"></a>之士若秦太虛晁補之黃魯直張文潛輩亦皆願交<a 
name="0667c30" id="0667c30"></a>于潛師相與唱酬于風月寂寥之鄉宛如同聲之相<a 
name="0668a01" id="0668a01"></a>應同氣之相求者有識之士疑之則以謂潛師游方<a 
name="0668a02" id="0668a02"></a>之外者也其措心積慮皆與吾道殊初不可以強而<a 
name="0668a03" id="0668a03"></a>同文忠公百世士及其門者亦英偉非常之流其于<a 
name="0668a04" id="0668a04"></a>方內之學者尚不輕與之進何獨干潛師皆推許之<a 
name="0668a05" id="0668a05"></a>而不置邪殊不知潛師能文辭發于秀句如芙蓉出<a 
name="0668a06" id="0668a06"></a>水亭亭倚風不霑塵土而其為人脫略世機不為浮<a 
name="0668a07" id="0668a07"></a>累所縛有如其詩此其所以見稱于君子而其遺芳<a 
name="0668a08" id="0668a08"></a>直至于今而不銷歇也歟四明永樂用明詗公蚤從<a 
name="0668a09" id="0668a09"></a>月江印公究達摩氏單傳之旨踰十餘年不懈自覺<a 
name="0668a10" id="0668a10"></a>有所悟入一旦忽慨然曰世諦文字無非第一義吾<a 
name="0668a11" id="0668a11"></a>可以不求之乎于是形之于詩皆古雅俊逸可玩<span class="corr" title='[巳&gt;已]'>已</span><a 
name="0668a12" id="0668a12"></a>而著為文辭章句整而不亂言辭暢而不澀論議正<a 
name="0668a13" id="0668a13"></a>而不阿聲名籍籍起群公間會先師黃文獻公游浙<a 
name="0668a14" id="0668a14"></a>水西用明橐其所作來見復成詩八十韻以為贄黃<a 
name="0668a15" id="0668a15"></a>公讀<span class="corr" title='[巳&gt;已]'>已</span>大加稱賞遂日與黃公游及其東還烏傷用<a 
name="0668a16" id="0668a16"></a>明又賦詩餞之黃公因造序文一篇以遺用明其聲<a 
name="0668a17" id="0668a17"></a>氣之同蓋翕如也今年春余奉　詔來京師總修元<a 
name="0668a18" id="0668a18"></a>史適與用明會于龍河佛舍用明出詩文各一鉅冊<a 
name="0668a19" id="0668a19"></a>示余曰子黃公之高第弟子也盍為我序其首嗟夫<a 
name="0668a20" id="0668a20"></a>黃公以道德文辭高出一世固當代之文忠公而吾<a 
name="0668a21" id="0668a21"></a>用明之作亦何愧于潛師顧余視黃秦晁張諸君曾<a 
name="0668a22" id="0668a22"></a>不足以供灑掃之役何敢為用明序乎獨念及黃公<a 
name="0668a23" id="0668a23"></a>之門三十餘年知用明受知為深幸與用明交亦似<a 
name="0668a24" id="0668a24"></a>無間諸君之于潛師者序蓋不得不作也雖然大圓<a 
name="0668a25" id="0668a25"></a>鏡中無一物不攝初無一物可攝實有非世諦文字<a 
name="0668a26" id="0668a26"></a>之所能解此蓋用明與月江講之熟矣奚俟余言哉<a 
name="0668a27" id="0668a27"></a>姑攄其鄙見以為敘使後之讀者知古今人未嘗不<a 
name="0668a28" id="0668a28"></a>同不特文忠公之與潛師而<span class="corr" title='[巳&gt;已]'>已</span>也。</p></div><a 
name="0668a29" id="0668a29"></a><div class="xu"><p style="margin-left: 3em"><span class="headname">水雲亭小稿序</span></p><a 
name="0668a30" id="0668a30"></a><p style="text-indent: 0em; margin-left: 0em"><span class="linehead"></span>余在金華山中觀蛻岩張先生集有跋夢堂噩公用<a 
name="0668b01" id="0668b01"></a>堂楩公吳中唱和卷後其言曰詩家寥寥叢林有人<a 
name="0668b02" id="0668b02"></a>殆與唐皎宋潛方駕余竊以謂夢堂之詩幸<span class="corr" title='[巳&gt;已]'>已</span>見其<a 
name="0668b03" id="0668b03"></a>一二矣而不知用堂所賦為何如意其必高爽而絕<a 
name="0668b04" id="0668b04"></a>塵者乎不然先生何為以如晦參寥擬之也及來南<a 
name="0668b05" id="0668b05"></a>京獲與用堂會于護龍河上間出詩文一帙所謂水<a 
name="0668b06" id="0668b06"></a>雲亭小稿者俾余序之非惟其詩可稱道如先生所<a 
name="0668b07" id="0668b07"></a>示其文亦深穩平實而多言外之趣因竊自歎方外<a 
name="0668b08" id="0668b08"></a>之人其用志不分乃能如斯之工也或謂余曰達摩<a 
name="0668b09" id="0668b09"></a>氏西來其所傳者心法而<span class="corr" title='[巳&gt;已]'>已</span>矣何以詩文為哉子所<a 
name="0668b10" id="0668b10"></a>取于用堂者淺矣嗚呼是何言歟是何言歟昔我三<a 
name="0668b11" id="0668b11"></a>界大師金口所宣諸經所謂長行即序事之類所謂<a 
name="0668b12" id="0668b12"></a>偈頌即比賦之屬汪洋盛大反覆開演天地日月山<a 
name="0668b13" id="0668b13"></a>川草木城邑人物飛僊鬼趣羽毛鱗甲莫不攝入故<a 
name="0668b14" id="0668b14"></a>後世尊之號曰文佛如此而能文吾惟恐其不能文<a 
name="0668b15" id="0668b15"></a>也大師姑置之不敢妄論次而毘尼諸聖賢暨天親<a 
name="0668b16" id="0668b16"></a>無著台衡清涼諸師或結集羯摩律文或造為百法<a 
name="0668b17" id="0668b17"></a>等論或撰為大經義疏卷軸繁夥汗牛充棟使其不<a 
name="0668b18" id="0668b18"></a>能文其果能致是乎諸師又且置之至于近代尊宿<a 
name="0668b19" id="0668b19"></a>如明教之嵩寶覺之洪北澗之簡無文之粲咸弘宗<a 
name="0668b20" id="0668b20"></a>樹教作為文辭其書滿家殆不可以一二數也嗚呼<a 
name="0668b21" id="0668b21"></a>使無若而人佛法果能光明俊偉有若今日否乎所<a 
name="0668b22" id="0668b22"></a>謂傳心之法固在于所當急而一切棄之而弗講吾<a 
name="0668b23" id="0668b23"></a>未見其可也若夫拈花摘豔勸淫蠱俗者之為則當<a 
name="0668b24" id="0668b24"></a>斥而棄之爾余之有取于用堂者夫豈淺淺者哉抑<a 
name="0668b25" id="0668b25"></a>余聞實際理地一法不立本真獨露迥脫根塵遍覆<a 
name="0668b26" id="0668b26"></a>大千不見其大退藏于密不見其小一涉有為即成<a 
name="0668b27" id="0668b27"></a>剩法況所謂文辭者哉吾知用堂現沙門身應世間<a 
name="0668b28" id="0668b28"></a>相一念不生直超三界其志蓋甚大也寄情翰墨不<a 
name="0668b29" id="0668b29"></a>過游戲而苟以區區之跡觀之則幾于惑者也唐皎<a 
name="0668b30" id="0668b30"></a>宋潛云乎哉用堂族陳氏古靈先生之諸孫今居四<a 
name="0668c01" id="0668c01"></a>明嘗掌內記雙徑<span class="corr" title='[巳&gt;已]'>已</span>而分座說法緇素咸服出世鄞<a 
name="0668c02" id="0668c02"></a>之護聖奉化之清泰凡禪林若古鼎銘公笑隱訢公<a 
name="0668c03" id="0668c03"></a>斷江恩公儒林若袁文靖公揭文安公黃文獻公皆<a 
name="0668c04" id="0668c04"></a>嘗參叩及交游云。</p></div></div><a 
name="0668c05" id="0668c05"></a><p><span class="juanname">宋文憲公護法錄卷第七終</span></p><a 
name="0668c06" id="0668c06"></a><a 
name="0668c07" id="0668c07"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(丹陽居士賀學仁男賀烺賀<span class="gaiji">&#x708C;<!--gaiji,,1[火*介],2&#x708C;,3--></span>賀焜施貲共刻<br><a 
name="0668c08" id="0668c08"></a>　護法錄第七卷　計字九千零三百五十五箇<br><a 
name="0668c09" id="0668c09"></a>　該銀四兩六錢七分八厘<br><a 
name="0668c10" id="0668c10"></a>　桐城釋在定對句容潘省耕書進賢陳叔道刻<br><a 
name="0668c11" id="0668c11"></a>　天啟辛酉元年春四月徑山化城識)</span></p></div></div>
<hr>【經文資訊】嘉興藏第 21 冊 No. B110 護法錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdaff.html?index=J21nB110" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J21nB110_007 by HTTrack Website Copier/3.x [XR&CO'2008], Tue, 03 Jun 2014 00:24:03 GMT -->
</html>
