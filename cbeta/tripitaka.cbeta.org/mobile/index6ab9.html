<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB345_002 by HTTrack Website Copier/3.x [XR&CO'2008], Tue, 03 Jun 2014 00:53:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gafc3f.gif?utmac=MO-30696269-4&amp;utmn=790368915&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36&amp;utmp=%2Fmobile%2Findex.php%3Findex%3DJ36nB345_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexeb68.html?index=J36nB345_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B345 蘇州竹庵衍禪師語錄 (2卷)<br/>【清 真衍說　機如編】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B345" sutra_name="蘇州竹庵衍禪師語錄" sutra_juan="[卷2]">　
<a 
name="0086a01" id="0086a01"></a><p><span class="juanname">蘇州竹菴衍禪師語錄卷下</span></p><a 
name="0086a02" id="0086a02"></a><p style="margin-left: 4em"><span class="byline">住婁江綠野菴門人機湧編</span></p><a 
name="0086a03" id="0086a03"></a><p style="margin-left: 4em"><span class="byline">婁東付法居士錢受明法名機廓閱</span></p><a 
name="0086a04" id="0086a04"></a><p style="margin-left: 2em"><span class="headname">機緣</span></p><a 
name="0086a05" id="0086a05"></a><p style="text-indent: 0em; margin-left: 0em"><span class="linehead"></span>僧禮拜起。師拈筆示云。會麼。僧擬荅。師云。能縱能奪。<a 
name="0086a06" id="0086a06"></a>能殺能活。僧禮退。師云。勦。</p><a 
name="0086a07" id="0086a07"></a><p style="text-indent: 0em; margin-left: 0em"><span class="linehead"></span>僧問。和尚不得有語。不得無語。速道。聲未絕。師便打。<a 
name="0086a08" id="0086a08"></a>古林維那入室。纔禮拜。師云。釋迦老子因甚打失半<a 
name="0086a09" id="0086a09"></a>邊鼻孔。林云。和尚與麼道那。師云。真獅子兒。林便喝。<a 
name="0086a10" id="0086a10"></a>師云。善能哮吼。林又喝。師亦喝。林禮拜。師說偈云。當<a 
name="0086a11" id="0086a11"></a>陽覿面提。覿面當陽吼。付於獅子兒。不前亦不後。遂<a 
name="0086a12" id="0086a12"></a>付衣拂。</p><a 
name="0086a13" id="0086a13"></a><p style="text-indent: 0em; margin-left: 0em"><span class="linehead"></span>僧問。熏風自南來。殿閣生微涼。意旨如何。師云。好箇<a 
name="0086a14" id="0086a14"></a>消息。僧擬議。師以茶驀面潑。</p><a 
name="0086a15" id="0086a15"></a><p style="text-indent: 0em; margin-left: 0em"><span class="linehead"></span>僧參云。請和尚一箇話頭。師擊竹篦云。向者裏會得。<a 
name="0086a16" id="0086a16"></a>盡大地是箇話頭。僧云。殺人刀。活人劍。師便打。僧喝。<a 
name="0086a17" id="0086a17"></a>師云。再喝喝看。僧擬議。師云。了。</p><a 
name="0086a18" id="0086a18"></a><p style="text-indent: 0em; margin-left: 0em"><span class="linehead"></span>盛夫人領眾女參。求和尚開示。師云。且坐喫茶。淨脩<a 
name="0086a19" id="0086a19"></a>云。和尚自喫。師云。負恩者多。脩喝。師便打。脩亦打。師<a 
name="0086a20" id="0086a20"></a>云。見甚麼道理打老僧。脩無語。師痛棒打出。</p><a 
name="0086a21" id="0086a21"></a><p style="text-indent: 0em; margin-left: 0em"><span class="linehead"></span>啟七。師落堂垂語云。啟七<span class="corr" title='[巳&gt;已]'>已</span>經三日。箇箇眉橫鼻直。<a 
name="0086a22" id="0086a22"></a>風聲吹折長松。驚倒須彌卓立。試問本地風光。三腳<a 
name="0086a23" id="0086a23"></a>烏龜上壁。諸禪德。三腳烏龜作麼生上壁。各下一語<a 
name="0086a24" id="0086a24"></a>看。眾擬荅。師以竹篦旋風打散。</p><a 
name="0086a25" id="0086a25"></a><p style="text-indent: 0em; margin-left: 0em"><span class="linehead"></span>師雷雨夜坐。僧問。如何是真法。師云。檐聲未斷連宵<a 
name="0086a26" id="0086a26"></a>雨。電影還催後夜雷。僧有省。</p><a 
name="0086a27" id="0086a27"></a><p style="margin-left: 2em"><span class="headname">師自述行繇</span></p><a 
name="0086a28" id="0086a28"></a><p style="text-indent: 0em; margin-left: 0em"><span class="linehead"></span>余諱真衍。別號藕菴。吳之長洲高陽氏子。母姓陳。長<a 
name="0086a29" id="0086a29"></a>齋奉佛。夢童子空中手書丹鳳啄金桃之句。余生也。<a 
name="0086a30" id="0086a30"></a>明之泰昌辛酉正月十三寅時也。雖襁褓時喜坐。幼<a 
name="0086b01" id="0086b01"></a>不入群兒隊。遇僧而齋敬之。十五歲一日懇兩尊人。<a 
name="0086b02" id="0086b02"></a>言志慕宗門是所重也。父母不允。憂而不食。遂默持<a 
name="0086b03" id="0086b03"></a>準提咒心。日不虛也。十六歲之冬。父命以配。不一年。<a 
name="0086b04" id="0086b04"></a>冬十一月十四日丁母憂。明年中元正晝。父歸西逝。<a 
name="0086b05" id="0086b05"></a>七中延僧佛事。余不茹葷。虔奉七素。三年喪畢。奉兩<a 
name="0086b06" id="0086b06"></a>尊人合葬於長洲之金雞堰。葬歸謝事。邀族長親朋<a 
name="0086b07" id="0086b07"></a>至。告長者曰。向願如也。長者親朋以千萬言阻之。余<a 
name="0086b08" id="0086b08"></a>志亦堅定。以書文器用歸於宗祀。室之所有歸於內<a 
name="0086b09" id="0086b09"></a>伴。伴歸內父家。十九歲之秋方能脫白。禮雲栖下晟<a 
name="0086b10" id="0086b10"></a>公禪師披剃。因常住蕭疏。眾僧枯澹。余自發心。化飯<a 
name="0086b11" id="0086b11"></a>供眾一年。癸未冬。萬峰受具。甲申春禮剃度師。奉侍<a 
name="0086b12" id="0086b12"></a>期年。一日閱圓覺經中菩薩發問。今者四大各離。妄<a 
name="0086b13" id="0086b13"></a>身當在何處。余遂撫几掩卷而歎曰。人生不明箇事。<a 
name="0086b14" id="0086b14"></a>徒為僧相耳。即辭師。立志參尋決擇。省要內戚。面稟<a 
name="0086b15" id="0086b15"></a>堅誓不移。乙酉春謁萬峰。峰問。萬法歸一語。荅曰。梅<a 
name="0086b16" id="0086b16"></a>子樹頭紅。峰曰。更道。余曰。猶嫌少在。峰曰。參堂去。余<a 
name="0086b17" id="0086b17"></a>以寢食忽忽。一日聞板聲。瞥然會得。具陳上事。峰落<a 
name="0086b18" id="0086b18"></a>草之後。復以公案驗之。更索偈看。余遂書偈。鐵船屋<a 
name="0086b19" id="0086b19"></a>裏泛揚州。棹破波心碧漢秋。驚起石人嗥不住。烏藤<a 
name="0086b20" id="0086b20"></a><span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳鬼神愁。峰可之。而後問荅皆以契機。同處三年。<a 
name="0086b21" id="0086b21"></a>辭萬峰。謁湖之道峰山翁和尚。是日踏雪登山。一見<a 
name="0086b22" id="0086b22"></a>便問。蘇州有。常州有。有箇甚麼。荅曰。踏著秤錘硬似<a 
name="0086b23" id="0086b23"></a>鐵。山曰。且坐喫茶。余作禮歸位。是冬戒期。令任以職。<a 
name="0086b24" id="0086b24"></a>戒事勞頓。乞假就醫。明年愈可。因壽萬峰。留之記室。<a 
name="0086b25" id="0086b25"></a>一日室中問。東山水上行道一句看。余震威一喝。峰<a 
name="0086b26" id="0086b26"></a>曰。更道。余復喝。峰休去。明日挂牌。入室卒問。無情說<a 
name="0086b27" id="0086b27"></a>法道一句看。余作舞而出。晚課後索偈。余書。也大奇。<a 
name="0086b28" id="0086b28"></a>也大奇。無情說法不思議。石虎橫飛撲面來。雨聲滴<a 
name="0086b29" id="0086b29"></a>破街沿異。峰然之。自此盤桓而胃氣復發。辭萬峰。寓<a 
name="0086b30" id="0086b30"></a>婁之雙樹。遷福城。凡痛則絕倒。苟可誦法華。刻法華。<a 
name="0086c01" id="0086c01"></a>塑佛像。造禪堂。稍愈復遷南城藕菴。乙巳春參金明<a 
name="0086c02" id="0086c02"></a>老人。余呈印於明。明拈云。是甚麼。余曰。者老漢無文。<a 
name="0086c03" id="0086c03"></a>印也不識。明即置案頭。余珍重而出。一日早課畢。明<a 
name="0086c04" id="0086c04"></a>垂語云。功課也未。眾不對。余曰。功課了也。明曰。因甚<a 
name="0086c05" id="0086c05"></a>我不聞。余云。點即不到。明復問。功課作麼生做。余曰。<a 
name="0086c06" id="0086c06"></a>到即不點。明便歸方丈。端陽日。明示○。命眾下語。余<a 
name="0086c07" id="0086c07"></a>曰。急急如律令敕。復以<span class="gaiji">[※-((鬯-匕)-凶)+○]<!--gaiji,,1[※-((鬯-匕)-凶)+○],2,3--></span>呈明。明乃休。一日老人示<a 
name="0086c08" id="0086c08"></a>眾云。觀音大士神通廣大。無剎不現。及乎妙相於十<a 
name="0086c09" id="0086c09"></a>字街頭。無人識得。金明今日為伊慶生。且作麼生慶。<a 
name="0086c10" id="0086c10"></a>良久云。翻轉地皮苔尺厚。剷去堂前草丈深。還見麼。<a 
name="0086c11" id="0086c11"></a>各下語看。余曰。昨夜三更月到窗。明歸方丈。一日明<a 
name="0086c12" id="0086c12"></a>落堂。索余行繇。余以拳呈明。明云。者乾蘿蔔用不著。<a 
name="0086c13" id="0086c13"></a>即今斬新道一句。余震威一喝。明曰。未在。余以拳擊<a 
name="0086c14" id="0086c14"></a>明。明亦喝。余珍重作禮。七月初十日夜半。老人呼室<a 
name="0086c15" id="0086c15"></a>中。舉殃崛產難因緣。子作麼生。余作呱呱聲。明曰。是<a 
name="0086c16" id="0086c16"></a>男是女。余近前一喝。歸位。復舉女子出定。文殊七佛<a 
name="0086c17" id="0086c17"></a>之師因甚出不得。罔明初地菩薩因甚卻出得。余曰。<a 
name="0086c18" id="0086c18"></a>文殊費盡腕力。錯用牛刀。罔明因風吹火。迥出乾坤。<a 
name="0086c19" id="0086c19"></a>總是一狀領過。明曰。只如老僧常在定。子作麼生出。<a 
name="0086c20" id="0086c20"></a>余遂高聲云。和尚。明良久云。汝要老僧出定那。余捧<a 
name="0086c21" id="0086c21"></a>壺斟茶呈上。明大笑。復舉風穴禪師問首山念。法華<a 
name="0086c22" id="0086c22"></a>世尊不說。說作麼生。念云。動容揚古路。不墮悄然機。<a 
name="0086c23" id="0086c23"></a>子又作麼生。余曰。金風吹玉管。草木悉知音。明云。更<a 
name="0086c24" id="0086c24"></a>道。余曰。賓主之禮。合施三拜。復舉白雲謂五祖演云。<a 
name="0086c25" id="0086c25"></a>有僧從廬山來。皆有悟入。教伊說亦說得有來由。舉<a 
name="0086c26" id="0086c26"></a>因緣亦明得。只是未在。演於是大疑。屢日參究。忽然<a 
name="0086c27" id="0086c27"></a>省悟。後云。我因此出一身白汗。明得下載清風。此意<a 
name="0086c28" id="0086c28"></a>如何。余喝。明曰。好喝。余曰。鯨吞海水。盡露出珊瑚枝。<a 
name="0086c29" id="0086c29"></a>明曰。三十棒也少不得。余作禮。明又舉斷橋偷祖在<a 
name="0086c30" id="0086c30"></a>無準範會下。範以狗子因何有業識令祖下語。連三<a 
name="0087a01" id="0087a01"></a>十轉皆不契機。祖云。可無方便乎。範舉真淨文頌曰。<a 
name="0087a02" id="0087a02"></a>言有業識在。誰云意不深。海枯終見底。人死不知心。<a 
name="0087a03" id="0087a03"></a>祖悚然良久。忽聞板聲。大悟。且道悟箇甚麼。余曰。石<a 
name="0087a04" id="0087a04"></a>人撞破玉樓鐘。明又云。諸佛說不到。歷祖拈不出。道<a 
name="0087a05" id="0087a05"></a>將一句來。余震威一喝。明云。更道。余曰。再犯不容。明<a 
name="0087a06" id="0087a06"></a>亦喝。乃云。臨濟有四喝。且道者一喝是那一喝。余曰。<a 
name="0087a07" id="0087a07"></a>老漢莫探頭好。明曰。為汝拖泥帶水。余作禮。明遂付<a 
name="0087a08" id="0087a08"></a>源流杖拂。參堂。</p><a 
name="0087a09" id="0087a09"></a><p style="margin-left: 2em"><span class="headname">雜著</span></p><a 
name="0087a10" id="0087a10"></a><p style="margin-left: 3em"><span class="headname">和宋天封佛慈禪師蜜蜂頌原韻</span></p><a 
name="0087a11" id="0087a11"></a><p><span class="lg">毒鼓聲中顯大機。雜花林裏占春歸。分門立戶成家<a 
name="0087a12" id="0087a12"></a>業。令不虛行凜凜飛。</span></p><a 
name="0087a13" id="0087a13"></a><p><span class="lg">幾回歷盡轉風光。攪亂空花箇箇忙。未肯輕拋者著<a 
name="0087a14" id="0087a14"></a>子。聲聲喚起要渠當。</span></p><a 
name="0087a15" id="0087a15"></a><p><span class="lg">潑天雄勢浩無涯。竿木隨身到處衙。入佛入魔堪種<a 
name="0087a16" id="0087a16"></a>草。堂堂宮闕我王家。</span></p><a 
name="0087a17" id="0087a17"></a><p><span class="lg">山花簇簇鬥芳時。倒用橫拈總不離。刺破虛空天地<a 
name="0087a18" id="0087a18"></a>闊。塵塵剎剎蜜生脾。</span></p><a 
name="0087a19" id="0087a19"></a><p><span class="lg">劈窠剖出那枯桐。密布煙雲古路通。自是不歸歸便<a 
name="0087a20" id="0087a20"></a>得。不萌枝上日頭紅。</span></p><a 
name="0087a21" id="0087a21"></a><p style="margin-left: 3em"><span class="headname">臨濟大師囑三聖法偈</span></p><a 
name="0087a22" id="0087a22"></a><p><span class="lg">沿流不止問如何。狼藉餘辛滿道途。點石化為金玉<a 
name="0087a23" id="0087a23"></a>易。幾人忘卻是非窠。</span></p><a 
name="0087a24" id="0087a24"></a><p><span class="lg">真照無邊說似他。溪頭石女笑呵呵。金烏飛出榑桑<a 
name="0087a25" id="0087a25"></a>國。玉兔奔騰為甚麼。</span></p><a 
name="0087a26" id="0087a26"></a><p><span class="lg">離相離名人不稟。木童擔雪來填井。洞庭無蓋月為<a 
name="0087a27" id="0087a27"></a>鉤。波斯笑指雲門餅。</span></p><a 
name="0087a28" id="0087a28"></a><p><span class="lg">吹毛用了急須磨。百步穿楊又若何。直透三玄戈甲<a 
name="0087a29" id="0087a29"></a>裏。雙丸于此快如梭。</span></p><a 
name="0087a30" id="0087a30"></a><p style="margin-left: 3em"><span class="headname">浮山遠禪師九帶</span></p><a 
name="0087b01" id="0087b01"></a><p><span class="lg">佛正法眼。石頭土塊。赤腳波斯。漆桶不快。</span></p><a 
name="0087b02" id="0087b02"></a><p><span class="lg">吾佛法藏。付憨布袋。鐵牛之機。兩采一賽。</span></p><a 
name="0087b03" id="0087b03"></a><p><span class="lg">理貫全收。識取鉤頭。寒山拾得。未是同儔。</span></p><a 
name="0087b04" id="0087b04"></a><p><span class="lg">事貫紛拏。白眼添沙。石人鼓舞。玉女生誇。</span></p><a 
name="0087b05" id="0087b05"></a><p><span class="lg">屈曲垂慈。棒喝無私。新婦騎驢。阿家牽之。</span></p><a 
name="0087b06" id="0087b06"></a><p><span class="lg">理事縱橫。魔佛心驚。大開爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>。麟鳳齊烹。</span></p><a 
name="0087b07" id="0087b07"></a><p><span class="lg">妙葉兼和。子湖鐵磨。大悲有齋。放身倒臥。</span></p><a 
name="0087b08" id="0087b08"></a><p><span class="lg">金鍼雙鎖。山河萬朵。露柱燈籠。放過不可。</span></p><a 
name="0087b09" id="0087b09"></a><p><span class="lg">平懷常實。事圓理直。一曲石琴。天外知悉。</span></p><a 
name="0087b10" id="0087b10"></a><p style="margin-left: 3em"><span class="headname">法華經七喻</span></p><a 
name="0087b11" id="0087b11"></a><p><span class="lg">朽宅當門月一池。須知別有長安路。長安路。人難悟。<a 
name="0087b12" id="0087b12"></a>漠漠水田飛白鷺。遂高聲云。看箭。<span class="note">(右火宅喻)</span></span></p><a 
name="0087b13" id="0087b13"></a><p><span class="lg">幾番風雨占機先。蕩盡餘辛別一天。伏藏打開人不<a 
name="0087b14" id="0087b14"></a>見。拈來分任子孫肩。<span class="note">(右窮子喻)</span></span></p><a 
name="0087b15" id="0087b15"></a><p><span class="lg">平地茫茫都靠倒。善財踏遍蓬萊島。堪笑文殊老古<a 
name="0087b16" id="0087b16"></a>錐。放出金毛喫盡了。<span class="note">(右藥草喻)</span></span></p><a 
name="0087b17" id="0087b17"></a><p><span class="lg">踰城劄落天邊月。良驥追風瞬息時。<span class="corr" title='[巳&gt;已]'>已</span>到故鄉空眼<a 
name="0087b18" id="0087b18"></a>界。寶山華劈自如如。<span class="note">(右化城喻)</span></span></p><a 
name="0087b19" id="0087b19"></a><p><span class="lg">泥豬癩狗光天地。鐵樹長開五色花。活潑摩尼收不<a 
name="0087b20" id="0087b20"></a>得。春風頻卷破袈裟。<span class="note">(右衣珠喻)</span></span></p><a 
name="0087b21" id="0087b21"></a><p><span class="lg">往復升沉元自在。頂門活眼照乾坤。螺峰高出須彌<a 
name="0087b22" id="0087b22"></a>上。看遍迷流甘逐魂。<span class="note">(右髻珠喻)</span></span></p><a 
name="0087b23" id="0087b23"></a><p><span class="lg">醍醐毒藥一時傾。麟鳳生擒爐燄烹。煉就不知何處<a 
name="0087b24" id="0087b24"></a>去。長天秋月骨毛輕。<span class="note">(右醫師喻)</span></span></p><a 
name="0087b25" id="0087b25"></a><p style="margin-left: 3em"><span class="headname">塵居十事</span></p><a 
name="0087b26" id="0087b26"></a><p><span class="lg">舉目天涯只自知。髼鬆短髮懶隨時。任渠履踐消先<a 
name="0087b27" id="0087b27"></a>業。嫌我癡憨學我遲。<span class="note">(右寄跡)</span></span></p><a 
name="0087b28" id="0087b28"></a><p><span class="lg">你我從來難辨別。主賓互用禮香床。靈山一別如今<a 
name="0087b29" id="0087b29"></a>日。這片栴檀孰敢藏。<span class="note">(右禮佛)</span></span></p><a 
name="0087b30" id="0087b30"></a><p><span class="lg">拈來遍處去其有。中宮屋膽愈生光。拂開劫石輝天<a 
name="0087c01" id="0087c01"></a>地。玉兔懷胎走八荒。<span class="note">(右掃地)</span></span></p><a 
name="0087c02" id="0087c02"></a><p><span class="lg">貝葉翻餘舊公案。字字圓珠金不換。一度拈來一度<a 
name="0087c03" id="0087c03"></a>新。月到床前長作伴。<span class="note">(右翻經)</span></span></p><a 
name="0087c04" id="0087c04"></a><p><span class="lg">尋常飯罷便經行。一室團圞蝸角形。兀坐蒲輪毛鬢<a 
name="0087c05" id="0087c05"></a>白。花開花落獨惺惺。<span class="note">(右晏坐)</span></span></p><a 
name="0087c06" id="0087c06"></a><p><span class="lg">作家相見主賓分。松子餘香妙入神。堪笑掌鳴增意<a 
name="0087c07" id="0087c07"></a>氣。靈山震起舊嘉聲。<span class="note">(右見客)</span></span></p><a 
name="0087c08" id="0087c08"></a><p><span class="lg">卓午林空長照寂。鼓韻鐘聲何處出。山僧日用只尋<a 
name="0087c09" id="0087c09"></a>常。一日缽盂兩度濕。<span class="note">(右受食)</span></span></p><a 
name="0087c10" id="0087c10"></a><p><span class="lg">有時把住黃金色。放下當陽鐵壁通。略轉毫頭明世<a 
name="0087c11" id="0087c11"></a>界。餘輝如日照無窮。<span class="note">(右剔燈)</span></span></p><a 
name="0087c12" id="0087c12"></a><p><span class="lg">申手摸著自<span class="corr" title='[巳&gt;己]'>己</span>鼻。天然一勺面門全。重重華藏親登<a 
name="0087c13" id="0087c13"></a>到。者箇何如火裏蓮。<span class="note">(右開淨)</span></span></p><a 
name="0087c14" id="0087c14"></a><p><span class="lg">紫羅帳裏燦真珠。縮腳申拳總自如。夜半嚬呻獅子<a 
name="0087c15" id="0087c15"></a>窟。鐘聲纔震爪牙舒。<span class="note">(右上單)</span></span></p><a 
name="0087c16" id="0087c16"></a><p style="margin-left: 3em"><span class="headname">六根偈</span></p><a 
name="0087c17" id="0087c17"></a><p><span class="lg">圓明歷歷絕無殊。看遍溪山若箇知。黑白既分呈舊<a 
name="0087c18" id="0087c18"></a>面。眉間端的露雙珠。<span class="note">(眼)</span></span></p><a 
name="0087c19" id="0087c19"></a><p><span class="lg">巖虛聲澈善通靈。差別因緣不妄聽。短笛漁歌皆妙<a 
name="0087c20" id="0087c20"></a>道。知音勤策莫教停。<span class="note">(耳)</span></span></p><a 
name="0087c21" id="0087c21"></a><p><span class="lg">高踞當陽不記秋。門開八字許誰儔。等閒觸著撩天<a 
name="0087c22" id="0087c22"></a>志。羶氣香林一網收。<span class="note">(鼻)</span></span></p><a 
name="0087c23" id="0087c23"></a><p><span class="lg">五音六律發尖新。不鼓纖毫韻轉深。殺活全提人不<a 
name="0087c24" id="0087c24"></a>識。箇中玄旨細參尋。<span class="note">(舌)</span></span></p><a 
name="0087c25" id="0087c25"></a><p><span class="lg">四大原從險處立。紅爐燄裏碧波生。而今寄語知音<a 
name="0087c26" id="0087c26"></a>者。地湧金蓮朵朵新。<span class="note">(身)</span></span></p><a 
name="0087c27" id="0087c27"></a><p><span class="lg">亙古亙今摩不昧。花開夾岸麗當軒。片帆飛出蘆灣<a 
name="0087c28" id="0087c28"></a>角。鎮海光舒不夜天。<span class="note">(意)</span></span></p><a 
name="0087c29" id="0087c29"></a><p style="margin-left: 3em"><span class="headname">十二時歌</span></p><a 
name="0087c30" id="0087c30"></a><p><span class="lg">平旦寅。漁舟欸乃出前村。檻外尚餘江上月。波濤驚<a 
name="0088a01" id="0088a01"></a>起化鵬鯤。</span></p><a 
name="0088a02" id="0088a02"></a><p><span class="lg">日出卯。白雲滿地無人埽。十洲寶馭帝金輪。何似閒<a 
name="0088a03" id="0088a03"></a>身林下老。</span></p><a 
name="0088a04" id="0088a04"></a><p><span class="lg">食時辰。滿樹松花飽腹心。太古韻清無間歇。和衣高<a 
name="0088a05" id="0088a05"></a>枕絕疏親。</span></p><a 
name="0088a06" id="0088a06"></a><p><span class="lg">禺中<span class="corr" title='[巳&gt;已]'>已</span>。眉間挂劍尋常事。智勇將軍正令行。宛然定<a 
name="0088a07" id="0088a07"></a>有降魔勢。</span></p><a 
name="0088a08" id="0088a08"></a><p><span class="lg">日南午。脩竹鳳兮尋畫譜。無限英靈濟濟來。雲廚齋<a 
name="0088a09" id="0088a09"></a>法家風古。</span></p><a 
name="0088a10" id="0088a10"></a><p><span class="lg">日昳未。山深何用桃源避。高樹南樓古佛基。分明舊<a 
name="0088a11" id="0088a11"></a>閣閒田地。</span></p><a 
name="0088a12" id="0088a12"></a><p><span class="lg">晡時申。聚頭幾箇是知音。煮沙千日難成飯。當下渾<a 
name="0088a13" id="0088a13"></a>忘空劫心。</span></p><a 
name="0088a14" id="0088a14"></a><p><span class="lg">日入酉。誰潑煙霞彰<span class="corr" title='[巳&gt;己]'>己</span>有。彈指千山血點紅。一輪不<a 
name="0088a15" id="0088a15"></a>夜天然否。</span></p><a 
name="0088a16" id="0088a16"></a><p><span class="lg">黃昏戌。月滿溪山光滿室。壁立門庭迥不同。數聲犬<a 
name="0088a17" id="0088a17"></a>吠幽林隔。</span></p><a 
name="0088a18" id="0088a18"></a><p><span class="lg">人定亥。鐵樹花開光若采。百寶優曇火裏鮮。雨洗霜<a 
name="0088a19" id="0088a19"></a>烹渾不改。</span></p><a 
name="0088a20" id="0088a20"></a><p><span class="lg">夜半子。高豎脊梁慵扣齒。可憐鼠伎鬧紛紛。突出貓<a 
name="0088a21" id="0088a21"></a>兒無彼此。</span></p><a 
name="0088a22" id="0088a22"></a><p><span class="lg">雞鳴丑。撥轉乾坤不藉手。箭鋒相拄豈關脣。一毫頭<a 
name="0088a23" id="0088a23"></a>上金毛吼。</span></p><a 
name="0088a24" id="0088a24"></a><p style="margin-left: 3em"><span class="headname">壽　金明老和尚六十大誕</span></p><a 
name="0088a25" id="0088a25"></a><p><span class="lg">阿翁臘樹高彌界。小子蕪詞頌永年。寶掌虔躬呈壽<a 
name="0088a26" id="0088a26"></a>量。蠡湖無日不金蓮。</span></p><a 
name="0088a27" id="0088a27"></a><p style="margin-left: 3em"><span class="headname">和雪大師山居原韻</span></p><a 
name="0088a28" id="0088a28"></a><p><span class="lg">古今草木倩同儕。山寺鐘聲孰敢埋。天縱藤條為雨<a 
name="0088a29" id="0088a29"></a>去。莫教打濕我皮鞋。</span></p><a 
name="0088a30" id="0088a30"></a><p style="margin-left: 3em"><span class="headname">錢受明文學易字卍菴<span class="note">(法名機廓)</span></span></p><a 
name="0088b01" id="0088b01"></a><p><span class="lg">鎛音才扣嘉聲遠。卍字高標耨果香。振起吾宗千古<a 
name="0088b02" id="0088b02"></a>意。獅絃不鼓韻幽長。</span></p><a 
name="0088b03" id="0088b03"></a><p style="margin-left: 3em"><span class="headname">與曾蘭坡文學</span></p><a 
name="0088b04" id="0088b04"></a><p><span class="lg">自古藍田產白圭。無言童子語如雷。之乎者也都拈<a 
name="0088b05" id="0088b05"></a>卻。獨許中天紅日輝。</span></p><a 
name="0088b06" id="0088b06"></a><p style="margin-left: 3em"><span class="headname">示古林如首座</span></p><a 
name="0088b07" id="0088b07"></a><p><span class="lg">立志學道。細審承當。十二時中。逆順莫忘。豁開樓閣。<a 
name="0088b08" id="0088b08"></a>遍界輝煌。棒下翻身。牙爪全彰。葛藤勦絕。掀倒禪床。<a 
name="0088b09" id="0088b09"></a>縱奪施為。如獅子王。韜光隱跡。道大難藏。龍天推出。<a 
name="0088b10" id="0088b10"></a>震起頹綱。早深望汝。劫外風光。千古萬古。法海津梁。</span></p><a 
name="0088b11" id="0088b11"></a><p style="margin-left: 3em"><span class="headname">示吳夫人</span></p><a 
name="0088b12" id="0088b12"></a><p><span class="lg">心月舒光分外明。金鍼<span class="corr" title='[巳&gt;已]'>已</span>擲化鯤鯨。等閒識破鍼鋒<a 
name="0088b13" id="0088b13"></a>旨。布陣騰雲法雨生。</span></p><a 
name="0088b14" id="0088b14"></a><p style="margin-left: 3em"><span class="headname">示圓印震上人</span></p><a 
name="0088b15" id="0088b15"></a><p><span class="lg">學道如初不變心。刀山劍樹要親臨。佛魔埽盡堂堂<a 
name="0088b16" id="0088b16"></a>地。自有通身活眼睛。</span></p><a 
name="0088b17" id="0088b17"></a><p style="margin-left: 3em"><span class="headname">詠破衲</span></p><a 
name="0088b18" id="0088b18"></a><p><span class="lg">布毛吹起竟忘秋。鐵骨冰心志未休。起倒相隨綿且<a 
name="0088b19" id="0088b19"></a>密。和衣高枕月床頭。</span></p><a 
name="0088b20" id="0088b20"></a><p><span class="lg">慚余病骨少知音。與爾同心共守貧。不挂一絲應分<a 
name="0088b21" id="0088b21"></a>得。何妨舊隱話重新。</span></p><a 
name="0088b22" id="0088b22"></a><p><span class="lg">坦腹垂垂孰敢侵。山空花鳥語幽深。鍼頭鼻斷衣珠<a 
name="0088b23" id="0088b23"></a>露。纔話無錐早一鍼。</span></p><a 
name="0088b24" id="0088b24"></a><p><span class="lg">盡道羅紋結角多。南軒高臥罕相和。幾回靜看炎涼<a 
name="0088b25" id="0088b25"></a>密。落落零零舉示他。</span></p><a 
name="0088b26" id="0088b26"></a><p><span class="lg">從來高節絕相依。舒卷同時展大機。獨許靈源真面<a 
name="0088b27" id="0088b27"></a>目。天然隨處水雲衣。</span></p><a 
name="0088b28" id="0088b28"></a><p><span class="lg">稱身白褶影重重。袖裏明珠善伏龍。橋斷溪回弄明<a 
name="0088b29" id="0088b29"></a>月。者條線路有誰縫。</span></p><a 
name="0088b30" id="0088b30"></a><p><span class="lg">電影穿鍼眨眼過。看清線道豈淆訛。霎時縫到無縫<a 
name="0088c01" id="0088c01"></a>處。拈示人天不較多。</span></p><a 
name="0088c02" id="0088c02"></a><p><span class="lg">古今縫補<span class="corr" title='[巳&gt;已]'>已</span>郎當。正眼看來為甚忙。何似隨家豐儉<a 
name="0088c03" id="0088c03"></a>足。絕商量處好商量。</span></p><a 
name="0088c04" id="0088c04"></a><p style="margin-left: 3em"><span class="headname">示體菴上人</span></p><a 
name="0088c05" id="0088c05"></a><p><span class="lg">閒忙日用中。誰為是真體。青山笑點頭。月華光萬里。</span></p><a 
name="0088c06" id="0088c06"></a><p style="margin-left: 3em"><span class="headname">示心蓮顧居士</span></p><a 
name="0088c07" id="0088c07"></a><p><span class="lg">君今六十六。雙賢子女郁。信慕到南樓。清池紫蓮馥。<a 
name="0088c08" id="0088c08"></a>朝夕梵殷勤。秋光照幽谷。萬象悉頻申。通身是眼目。</span></p><a 
name="0088c09" id="0088c09"></a><p style="margin-left: 3em"><span class="headname">自題</span></p><a 
name="0088c10" id="0088c10"></a><p style="text-indent: 0em; margin-left: 0em"><span class="linehead"></span>生平以言高氣勝。不為世所喜愛久矣。且臨濟七百<a 
name="0088c11" id="0088c11"></a>年來未嘗面相識也。聲言未嘗相唯諾也。從年頭年<a 
name="0088c12" id="0088c12"></a>尾。朝曰臨濟。暮曰臨濟。今之赫赫為世所重。而我何<a 
name="0088c13" id="0088c13"></a>哉。愚癡然乎。學問致乎。我不得而知也。</p><a 
name="0088c14" id="0088c14"></a><p style="margin-left: 3em"><span class="headname">春日詠梅</span></p><a 
name="0088c15" id="0088c15"></a><p><span class="lg">一枝清瘦碧溪頭。浪得閒名滿十洲。尋到不知香國<a 
name="0088c16" id="0088c16"></a>異。青山疊疊水悠悠。</span></p><a 
name="0088c17" id="0088c17"></a><p><span class="lg">玉葩燦爛蘊奇香。鐵骨崚嶒豈泛常。縱使丹青描不<a 
name="0088c18" id="0088c18"></a>盡。從教蜂蝶去來忙。</span></p><a 
name="0088c19" id="0088c19"></a><p><span class="lg">高寒歷盡意悠悠。一夜琪花香滿樓。石壁蒼苔無異<a 
name="0088c20" id="0088c20"></a>色。不能描盡轉風流。</span></p><a 
name="0088c21" id="0088c21"></a><p><span class="lg">南枝早綻自天真。一片冰心更有神。不逐群芳幽韻<a 
name="0088c22" id="0088c22"></a>好。枯禪別有劫前春。</span></p><a 
name="0088c23" id="0088c23"></a><p><span class="lg">照水橫斜香靄浮。朝曦遙映藕花樓。天然不藉閒枝<a 
name="0088c24" id="0088c24"></a>葉。啖影池魚空自游。</span></p><a 
name="0088c25" id="0088c25"></a><p><span class="lg">鷺鷥飛起千尋雪。撲落池邊點綠茵。忽見不萌枝上<a 
name="0088c26" id="0088c26"></a>日。清光流出此花神。</span></p><a 
name="0088c27" id="0088c27"></a><p style="margin-left: 3em"><span class="headname">詠牡丹圖</span></p><a 
name="0088c28" id="0088c28"></a><p><span class="lg">名花綽約態逾嬌。靈鳥翩躚上下撩。萬蕊千花爭艷<a 
name="0088c29" id="0088c29"></a>目。此中一朵最難描。</span></p><a 
name="0088c30" id="0088c30"></a><p style="margin-left: 3em"><span class="headname">題竹</span></p><a 
name="0089a01" id="0089a01"></a><p><span class="lg">生來骨勁逼人寒。月白風清幾箇看。埽盡語言文字<a 
name="0089a02" id="0089a02"></a>腳。春雷頭角出林巒。</span></p><a 
name="0089a03" id="0089a03"></a><p style="margin-left: 3em"><span class="headname">示靈監院</span></p><a 
name="0089a04" id="0089a04"></a><p><span class="lg">杖藜回首日輪紅。莫視帆飛度遠峰。笑指煙霞迷古<a 
name="0089a05" id="0089a05"></a>寺。斷橋流出一聲鐘。</span></p><a 
name="0089a06" id="0089a06"></a><p style="margin-left: 3em"><span class="headname">洞庭秋月</span></p><a 
name="0089a07" id="0089a07"></a><p><span class="lg">頻卷寒濤瀉碧空。秋光如洗出雲籠。天然活句誰能<a 
name="0089a08" id="0089a08"></a>會。愁殺詩人與畫工。</span></p><a 
name="0089a09" id="0089a09"></a><p style="margin-left: 3em"><span class="headname"><span class="corr" title='[巳&gt;己]'>己</span>酉初夏荅胡鑾老文學過訪原韻</span></p><a 
name="0089a10" id="0089a10"></a><p><span class="lg">水漲籬門沒菜塍。草堂木榻話閒僧。高懷更有天邊<a 
name="0089a11" id="0089a11"></a>約。池畔荷香氣若蒸。</span></p><a 
name="0089a12" id="0089a12"></a><p style="margin-left: 3em"><span class="headname">秋日胡文學再過荒廬用前韻以酬之</span></p><a 
name="0089a13" id="0089a13"></a><p><span class="lg">秋高雲淨扣孤僧。問道龍門快<span class="corr" title='[巳&gt;已]'>已</span>登。會得本來成現<a 
name="0089a14" id="0089a14"></a>事。選官選佛異何曾。</span></p><a 
name="0089a15" id="0089a15"></a><p style="margin-left: 3em"><span class="headname">小春即事</span></p><a 
name="0089a16" id="0089a16"></a><p><span class="lg">疏雨樓前積翠新。溪煙澹蕩少林春。檐聲點滴添秋<a 
name="0089a17" id="0089a17"></a>興。喬木稜稜倍轉神。</span></p><a 
name="0089a18" id="0089a18"></a><p style="margin-left: 3em"><span class="headname">雪中漫興</span></p><a 
name="0089a19" id="0089a19"></a><p><span class="lg">東風鼓起凍雲飛。壓盡群峰草木低。昨夜梅花開笑<a 
name="0089a20" id="0089a20"></a>口。扁舟滿載一簑衣。</span></p><a 
name="0089a21" id="0089a21"></a><p style="margin-left: 3em"><span class="headname">秋夜感懷</span></p><a 
name="0089a22" id="0089a22"></a><p><span class="lg">金華巖畔玉芙蓉。笑指溪頭落葉紅。試看藕花池上<a 
name="0089a23" id="0089a23"></a>月。全身飛入畫樓中。</span></p><a 
name="0089a24" id="0089a24"></a><p style="margin-left: 3em"><span class="headname">自題</span></p><a 
name="0089a25" id="0089a25"></a><p><span class="lg">不近人情。烏藤卓兀。無法與人。無私與直。盡道雲栖<a 
name="0089a26" id="0089a26"></a>會裏兒孫。元來臨濟正宗。金明嫡骨。汝看阿誰。藕菴<a 
name="0089a27" id="0089a27"></a>老賊。咄。</span></p><a 
name="0089a28" id="0089a28"></a><p style="margin-left: 3em"><span class="headname">和曾蘭坡文學放鯉詩原韻十首</span></p><a 
name="0089a29" id="0089a29"></a><p><span class="lg">天生靈胤必然奇。頭角崢嶸正此時。忽聽迅雷消息<a 
name="0089a30" id="0089a30"></a>至。錦標高著莫嫌遲。</span></p><a 
name="0089b01" id="0089b01"></a><p><span class="lg">金鱗桃浪豈庸徒。直上禹門顯大儒。霹靂光中為雨<a 
name="0089b02" id="0089b02"></a>去。碧潭睡穩石鯨枯。</span></p><a 
name="0089b03" id="0089b03"></a><p><span class="lg">密受靈符善護生。記功童子早芳名。潛行妙用人難<a 
name="0089b04" id="0089b04"></a>委。吞卻蟾蜍快<span class="corr" title='[巳&gt;已]'>已</span>輕。</span></p><a 
name="0089b05" id="0089b05"></a><p><span class="lg">日照湖光萬點金。逍遙縱壑躍迷潯。俊哉雹發驚人<a 
name="0089b06" id="0089b06"></a>句。最喜炎蒸布雨霖。</span></p><a 
name="0089b07" id="0089b07"></a><p><span class="lg">透網沖霄攫霧歡。天涯如粟有多寬。明珠閃爍光前<a 
name="0089b08" id="0089b08"></a>後。眨眼轟雷過幾灘。</span></p><a 
name="0089b09" id="0089b09"></a><p><span class="lg">床頭古硯足津梁。吾道聲光豈泛常。珍重高賓雙眼<a 
name="0089b10" id="0089b10"></a>正。溪山日月古今長。</span></p><a 
name="0089b11" id="0089b11"></a><p><span class="lg">須臾膠涸若為鉤。流水恩波鼓腹游。驀地頓超天子<a 
name="0089b12" id="0089b12"></a>貴。滿街瓔珞寶花酬。</span></p><a 
name="0089b13" id="0089b13"></a><p><span class="lg">莫輕異類燄爐遊。彼此天真未入流。險處解囊能續<a 
name="0089b14" id="0089b14"></a>命。水晶簾子控銀鉤。</span></p><a 
name="0089b15" id="0089b15"></a><p><span class="lg">誰箇親瞻天眼舒。百千樓角總佳如。魚龍悉悟飛升<a 
name="0089b16" id="0089b16"></a>去。無限平人逐物且。</span></p><a 
name="0089b17" id="0089b17"></a><p><span class="lg">底事從來不妄傳。金鵬秉戒<span class="corr" title='[巳&gt;已]'>已</span>經年。高懷傾出連城<a 
name="0089b18" id="0089b18"></a>璧。媿我囊空無半錢。</span></p><a 
name="0089b19" id="0089b19"></a><p style="margin-left: 3em"><span class="headname">和王異公文學原韻四首</span></p><a 
name="0089b20" id="0089b20"></a><p><span class="lg">學海聲光蓋代傳。風流才子德耆年。人中至寶誰能<a 
name="0089b21" id="0089b21"></a>及。流出胸襟無盡編。</span></p><a 
name="0089b22" id="0089b22"></a><p><span class="lg">金津一滴倍甘棠。清晝高眠鶴夢長。最喜匡阜飛瀑<a 
name="0089b23" id="0089b23"></a>布。宛然潑灑學蘇黃。</span></p><a 
name="0089b24" id="0089b24"></a><p><span class="lg">忘法忘機氣<span class="corr" title='[巳&gt;已]'>已</span>平。此中端不負虛名。春花秋月如陽<a 
name="0089b25" id="0089b25"></a>燄。分付渠儂守禁城。</span></p><a 
name="0089b26" id="0089b26"></a><p><span class="lg">道重涵虛慈且雄。南星北斗羨唯公。文峰點處開人<a 
name="0089b27" id="0089b27"></a>眼。不夜心珠照海東。</span></p><a 
name="0089b28" id="0089b28"></a><p style="margin-left: 3em"><span class="headname">和友人原韻十首</span></p><a 
name="0089b29" id="0089b29"></a><p><span class="lg">學道甘貧看世途。鬚眉安肯倩人誣。偉哉定信奇男<a 
name="0089b30" id="0089b30"></a>子。縱目蓮芳菡萏殊。</span></p><a 
name="0089c01" id="0089c01"></a><p><span class="lg">烏藤<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳攪龍濤。帝釋心驚亦告勞。東海鯉魚纔一<a 
name="0089c02" id="0089c02"></a>棒。盆傾煙雨潑天高。</span></p><a 
name="0089c03" id="0089c03"></a><p><span class="lg">雨過雲收電卷頻。雙丸互照不欺貧。山川草木皆含<a 
name="0089c04" id="0089c04"></a>笑。歷盡炎涼證此身。</span></p><a 
name="0089c05" id="0089c05"></a><p><span class="lg">閡膺未釋好稱奇。邪逆生非有日危。堪笑雷同呈伎<a 
name="0089c06" id="0089c06"></a>倆。像龍致雨豈能為。</span></p><a 
name="0089c07" id="0089c07"></a><p><span class="lg">海岳掀翻得旨歸。飯餘圖翰月輪肥。試看萬籟非常<a 
name="0089c08" id="0089c08"></a>韻。物物頭頭發祖機。</span></p><a 
name="0089c09" id="0089c09"></a><p><span class="lg">千尋老樹長新花。果熟飄香難購嗟。不揣<span class="corr" title='[巳&gt;己]'>己</span>躬才力<a 
name="0089c10" id="0089c10"></a>短。反嫌嘗到味無差。</span></p><a 
name="0089c11" id="0089c11"></a><p><span class="lg">覓心無處是安心。五采牛兮身若金。耕遍故鄉田地<a 
name="0089c12" id="0089c12"></a>熟。通身皮骨任渠侵。</span></p><a 
name="0089c13" id="0089c13"></a><p><span class="lg">且寄閻浮世上生。掀髯一嘯頓圓明。劈開華岳連天<a 
name="0089c14" id="0089c14"></a>秀。屈曲從教一掌平。</span></p><a 
name="0089c15" id="0089c15"></a><p><span class="lg">箇事蒙頭者也之。不堪賞處樂為知。忽然摸著娘生<a 
name="0089c16" id="0089c16"></a>鼻。額上栽眉不較遲。</span></p><a 
name="0089c17" id="0089c17"></a><p><span class="lg">同道登山努力先。主賓妙葉豈徒然。拈花一脈家常<a 
name="0089c18" id="0089c18"></a>事。豆爆黃金萬古傳。</span></p><a 
name="0089c19" id="0089c19"></a><p style="margin-left: 3em"><span class="headname">山居四偈</span></p><a 
name="0089c20" id="0089c20"></a><p><span class="lg">山居春。鷓鴣啼處百花新。靉靆香風彌宇宙。松濤震<a 
name="0089c21" id="0089c21"></a>起夢中人。</span></p><a 
name="0089c22" id="0089c22"></a><p><span class="lg">山居夏。池開蓮碧香飄化。獨坐南齋眼界寬。水天如<a 
name="0089c23" id="0089c23"></a>鏡誰看下。</span></p><a 
name="0089c24" id="0089c24"></a><p><span class="lg">山居秋。萬疊芙蓉一目收。寶月穿雲射林麓。木葉頻<a 
name="0089c25" id="0089c25"></a>敲古佛頭。</span></p><a 
name="0089c26" id="0089c26"></a><p><span class="lg">山居冬。古木翛翛露別峰。高臥茅堂最深處。每懷悲<a 
name="0089c27" id="0089c27"></a>願烈烘烘。</span></p><a 
name="0089c28" id="0089c28"></a><p style="margin-left: 3em"><span class="headname">為恒貞封龕</span></p><a 
name="0089c29" id="0089c29"></a><p style="text-indent: 0em; margin-left: 0em"><span class="linehead"></span>日面月面。言端語端。不涉兩途。山深水寒。恒貞上人。<a 
name="0089c30" id="0089c30"></a>童真學佛。禪力齊行。為眾竭力。無方不現。咄。果有與<a 
name="0090a01" id="0090a01"></a>麼氣概。與麼英標。若緇若素。無不望風歸仰。佛法世<a 
name="0090a02" id="0090a02"></a>法。無欠無餘。且喜最後光明。香飄果熟。獨步逍遙。自<a 
name="0090a03" id="0090a03"></a>由自在。直得庭柯霧慘。萬象攢眉。且道即今封龕一<a 
name="0090a04" id="0090a04"></a>句又作麼生。遂以手掩上云。體露金風事。藏身北斗<a 
name="0090a05" id="0090a05"></a>看。</p><a 
name="0090a06" id="0090a06"></a><a 
name="0090a07" id="0090a07"></a><a 
name="0090a08" id="0090a08"></a><a 
name="0090a09" id="0090a09"></a><a 
name="0090a10" id="0090a10"></a><p><span class="juanname">竹菴衍禪師語錄卷下<span class="note">(終)</span></span></p><a 
name="0090a11" id="0090a11"></a><a 
name="0090a12" id="0090a12"></a><a 
name="0090a13" id="0090a13"></a><a 
name="0090a14" id="0090a14"></a><a 
name="0090a15" id="0090a15"></a><a 
name="0090a16" id="0090a16"></a><a 
name="0090a17" id="0090a17"></a><a 
name="0090a18" id="0090a18"></a><a 
name="0090a19" id="0090a19"></a><a 
name="0090a20" id="0090a20"></a><a 
name="0090a21" id="0090a21"></a><a 
name="0090a22" id="0090a22"></a><a 
name="0090a23" id="0090a23"></a><a 
name="0090a24" id="0090a24"></a><a 
name="0090a25" id="0090a25"></a><a 
name="0090a26" id="0090a26"></a><a 
name="0090a27" id="0090a27"></a><a 
name="0090a28" id="0090a28"></a><a 
name="0090a29" id="0090a29"></a><a 
name="0090a30" id="0090a30"></a><a 
name="0090b01" id="0090b01"></a><div class="w"><div style="margin-left: 1em"><p style="margin-left: 2em"><span class="headname">先老和尚行狀</span></p><a 
name="0090b02" id="0090b02"></a><p style="text-indent: 0em; margin-left: 0em"><span class="linehead"></span>師諱真衍。字竹菴。吳郡長洲人。姓許。母陳。長齋奉佛。<a 
name="0090b03" id="0090b03"></a>夢童子手書丹鳳啄金桃之句。遂生師。時泰昌辛酉<a 
name="0090b04" id="0090b04"></a>正月十三日寅時也。幼喜靜坐。不入群兒隊。遇僧輒<a 
name="0090b05" id="0090b05"></a>齋敬之。年十五。忽啟兩尊人曰。兒志慕宗門。願披緇<a 
name="0090b06" id="0090b06"></a>學佛也。父母不許。憂而忘食。遂默持準提咒不輟。年<a 
name="0090b07" id="0090b07"></a>十六父母婚之。明年冬即丁母艱。又明年中元父逝。<a 
name="0090b08" id="0090b08"></a>師遂絕茹葷。三年喪畢。奉兩尊人柩葬長洲之金雞<a 
name="0090b09" id="0090b09"></a>堰。歸而邀族長親朋告曰。向願如矣。親長阻之。師志<a 
name="0090b10" id="0090b10"></a>決。遂歸所有於宗人。歸室人於外父。十九歲方脫白。<a 
name="0090b11" id="0090b11"></a>禮雲栖下晟公禪師披剃。因常住蕭疏。師發心化飯。<a 
name="0090b12" id="0090b12"></a>供眾一年。癸未冬受具於萬峰。返復侍度師。一日閱<a 
name="0090b13" id="0090b13"></a>圓覺經。至菩薩發問。今者四大各離。妄身當在何處。<a 
name="0090b14" id="0090b14"></a>遂掩卷歎曰。人生不明箇事。徒為僧相耳。即辭師謁<a 
name="0090b15" id="0090b15"></a>萬峰。苦志參尋。後聞板聲。乃有省悟。同處三年辭去。<a 
name="0090b16" id="0090b16"></a>謁苕溪木陳和尚。相印契。因任以職。戒事勞頓。乞假<a 
name="0090b17" id="0090b17"></a>就醫。明年愈可。復往祝萬峰壽。留之記室。尋以胃疾<a 
name="0090b18" id="0090b18"></a>辭。乃居婁東之雙樹。繼居福城。閉關靜脩。每日背誦<a 
name="0090b19" id="0090b19"></a>法華經無間。復書寫鐫板。於是四方檀信咸嚮慕輻<a 
name="0090b20" id="0090b20"></a>輳。因藉緣力塑像起殿。常住多所興建云。疾稍愈。乃<a 
name="0090b21" id="0090b21"></a>遷南城藕菴。因以為號。乙巳春參斷橋倫祖第十四<a 
name="0090b22" id="0090b22"></a>世孫金明介菴老人。問荅酬唱。有水乳之合。遂囑付。<a 
name="0090b23" id="0090b23"></a>隨侍期年。復歸藕菴。塑大悲香像。建禪堂築菴。後官<a 
name="0090b24" id="0090b24"></a>街土人頌之。乃復書華嚴。楞嚴。彌陀諸經並全部。因<a 
name="0090b25" id="0090b25"></a>積勞成疾。遂辭藕菴。退隱東關外草菴中。乃索筆示<a 
name="0090b26" id="0090b26"></a>語曰。平生孤孑。杜門守拙。吾道雖涼。仗後昆烈。喝一<a 
name="0090b27" id="0090b27"></a>喝。遂擲筆而寂。時康熙丁巳七月十七日寅時也。距<a 
name="0090b28" id="0090b28"></a>其生年五十有七。僧臘三十有四。師一生持戒甚謹。<a 
name="0090b29" id="0090b29"></a>自受具後即潔大悲壇。隨身所在弗踰。雖隆冬盛暑<a 
name="0090b30" id="0090b30"></a>必沐浴。正衣冠禮拜。未嘗一日闕。顧以痰疾時作。罕<a 
name="0090c01" id="0090c01"></a>開爐結制。然機鋒迅利。一言半句之下能令人悚然<a 
name="0090c02" id="0090c02"></a>有省。性高峻難犯。從學者亦不甚多。嗣法弟子僅四<a 
name="0090c03" id="0090c03"></a>人<span class="note">(如)</span>與焉。戊午歲<span class="note">(如)</span>建塔於吳郡金墅鎮蓮華寺之<a 
name="0090c04" id="0090c04"></a>右。閏三月十六日未時謹奉靈骨以葬師。諸方參學<a 
name="0090c05" id="0090c05"></a>機緣契合處甚多。悉載師自述行由中。茲不復贅。略<a 
name="0090c06" id="0090c06"></a>述大概。以策勵後來學者。亦即以自勵云。</p><a 
name="0090c07" id="0090c07"></a><p style="text-indent: 0em; margin-left: 8em"><span class="linehead"></span>蓮華得法弟子機如拜狀</p></div></div><a 
name="0090c08" id="0090c08"></a><a 
name="0090c09" id="0090c09"></a><a 
name="0090c10" id="0090c10"></a><a 
name="0090c11" id="0090c11"></a><div class="w"><div style="margin-left: 1em"><p style="margin-left: 2em"><span class="headname">附刻禪燈和尚為先和尚舉火法語</span></p><a 
name="0090c12" id="0090c12"></a><p style="text-indent: 0em; margin-left: 0em"><span class="linehead"></span>執火炬打圓相云。如來驀地放毫光。澈見閻浮香海<a 
name="0090c13" id="0090c13"></a>幢。欲識此光所為處。茶毘無上法中王。復召眾云。諸<a 
name="0090c14" id="0090c14"></a>仁者。還見此光麼。若也見得分明。諸佛於此降生。諸<a 
name="0090c15" id="0090c15"></a>佛於此出家。諸佛於此成道。諸佛於此說法利生。諸<a 
name="0090c16" id="0090c16"></a>佛於此般涅槃者。起無量塔。利益天人。天上天下真<a 
name="0090c17" id="0090c17"></a>奇特。世出世間最殊勝。其或未委。山僧掇轉面門相<a 
name="0090c18" id="0090c18"></a>摟打摟去也。恭惟　竹菴大和尚其生也巍巍堂堂。<a 
name="0090c19" id="0090c19"></a>似杲日麗於中天顯諸用。其逝也輝輝煌煌。似皓月<a 
name="0090c20" id="0090c20"></a>沒於西江藏諸仁。我觀其說法也。擊法鼓於雷門。施<a 
name="0090c21" id="0090c21"></a>甘露於大地。我觀其慧也如大慧再來。機如掣電。著<a 
name="0090c22" id="0090c22"></a>得眼時早錯過。辨若懸河。纔擬開口落二三。我觀其<a 
name="0090c23" id="0090c23"></a>行也如智者後身。書華嚴八十一卷。纔十月而工竣。<a 
name="0090c24" id="0090c24"></a>誦蓮經欲至萬部。滿七千而歸西。偉矣俊哉。人天眼<a 
name="0090c25" id="0090c25"></a>目。不媿金明之子。堪作斷橋之孫。挽頹綱於末運。扶<a 
name="0090c26" id="0090c26"></a>下衰於秋晚。何期一旦告寂。悠然長往。是以人天失<a 
name="0090c27" id="0090c27"></a>其號令。四眾無所歸依。僧俗淚決於西江。鳥獸悲鳴<a 
name="0090c28" id="0090c28"></a>於大野。令人可悼而可悲。是事且置。祇如光前裕後<a 
name="0090c29" id="0090c29"></a>一句作麼生。復以火炬打圓相云。烈焰光中留不住。<a 
name="0090c30" id="0090c30"></a>風波險處作津梁。擲炬便燒。</p></div></div>
<hr>【經文資訊】嘉興藏第 36 冊 No. B345 蘇州竹庵衍禪師語錄<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbe8e.html?index=J36nB345" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB345_002 by HTTrack Website Copier/3.x [XR&CO'2008], Tue, 03 Jun 2014 00:53:34 GMT -->
</html>
