<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_024 by HTTrack Website Copier/3.x [XR&CO'2008], Mon, 02 Jun 2014 23:19:55 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gacbe9.gif?utmac=MO-30696269-4&amp;utmn=1475430420&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27&amp;utmp=%2Fmobile%2Findex.php%3Findex%3DT27n1545_024&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8db7.html?index=T27n1545_023" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 24 卷</p>
	<a href="index585d.html?index=T27n1545_025" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷24]">　
<a 
name="0120c10" id="0120c10"></a><a 
name="0120c11" id="0120c11"></a><a 
name="0120c12" id="0120c12"></a><p><span class="juanname">阿毘達磨大毘婆沙論卷第二十<a 
name="0120c13" id="0120c13"></a>四<a 
name="0120c14" id="0120c14"></a><a 
name="0120c15" id="0120c15"></a><p style="margin-left: 4em"><span class="byline">五百大阿羅漢等造</span></p><a 
name="0120c16" id="0120c16"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0120c17" id="0120c17"></a><p style="margin-left: 2em"><span class="headname">雜蘊第一中補特伽羅納息第三之二</span></p></span></p><a 
name="0120c18" id="0120c18"></a><p style="text-indent: 0em; margin-left: 0em"><span class="linehead"></span>問樂受及不苦不樂受與愛為緣是事可爾。<a 
name="0120c19" id="0120c19"></a>愛著此受四方追求可意事故。如何苦受<a 
name="0120c20" id="0120c20"></a>亦與愛為緣。而此經總說受緣愛耶。尊者<a 
name="0120c21" id="0120c21"></a>世友作如是說。苦作愛緣勝餘二受。故世<a 
name="0120c22" id="0120c22"></a>尊說苦受所逼便愛樂具。愛樂具故便於<a 
name="0120c23" id="0120c23"></a>樂受起貪隨眠。相續增長。有餘師說。三受<a 
name="0120c24" id="0120c24"></a>與愛皆作勝緣。樂受義言我能起愛令有<a 
name="0120c25" id="0120c25"></a>相續勝餘二受。謂有情類貪著我故。四方<a 
name="0120c26" id="0120c26"></a>追求造善惡行。由此諸有相續無窮。苦受<a 
name="0120c27" id="0120c27"></a>義言我能起愛。令有相續勝餘二受。謂諸<a 
name="0120c28" id="0120c28"></a>有情為我所逼貪愛樂受。四方追求造善<a 
name="0120c29" id="0120c29"></a>惡行。由此諸有相續不絕。不苦不樂受義言<a 
name="0121a01" id="0121a01"></a>我能起愛。令有相續勝餘二受。謂於欲界<a 
name="0121a02" id="0121a02"></a>下三靜慮我尚起愛造善惡行。令有相續。<a 
name="0121a03" id="0121a03"></a>況於上地無苦樂處而不能耶。<span class="gaiji">&#x8107;<!--gaiji,脅,1[月*劦],2&#x8107;,3--></span>尊者言。<a 
name="0121a04" id="0121a04"></a>三受皆能為緣起愛。識身論說。若有三受未<a 
name="0121a05" id="0121a05"></a>斷未知。能起諸愛引眾苦果。故知三受皆<a 
name="0121a06" id="0121a06"></a>是愛緣。問云何三受皆能起愛。答愛有五種。<a 
name="0121a07" id="0121a07"></a>一和合愛。二不和合愛。三別離愛。四不別離<a 
name="0121a08" id="0121a08"></a>愛五愚愛。樂受未生起和合愛。樂受已生起<a 
name="0121a09" id="0121a09"></a>不別離愛。苦受未生起不和合愛。苦受已生<a 
name="0121a10" id="0121a10"></a>起別離愛。不苦不樂受未生起和合愛。不苦<a 
name="0121a11" id="0121a11"></a>不樂受已生起不別離愛。於中多分生長愚<a 
name="0121a12" id="0121a12"></a>愛。問愛即取攝。何故此經說愛緣取。答初<a 
name="0121a13" id="0121a13"></a>生愛位以愛聲說。增廣愛位以取聲說。復<a 
name="0121a14" id="0121a14"></a>次下品名愛上品名取。故無有失。問受緣<a 
name="0121a15" id="0121a15"></a>愛愛緣取。此二種何差別。答若愛以受為因<a 
name="0121a16" id="0121a16"></a>名受緣愛。若愛以愛為因名愛緣取。復次<a 
name="0121a17" id="0121a17"></a>若愛是受果名受緣愛。若愛是愛果名愛緣<a 
name="0121a18" id="0121a18"></a>取。如因果生。所生養所養增所增引所引<a 
name="0121a19" id="0121a19"></a>轉隨轉。應知亦爾。復次若愛為愛因名受<a 
name="0121a20" id="0121a20"></a>緣愛。若愛為業因名愛緣取。復次若愛<a 
name="0121a21" id="0121a21"></a>以愛為果名受緣愛。若愛以業為果名愛<a 
name="0121a22" id="0121a22"></a>緣取。如因果生。所生養所養增所增引所引<a 
name="0121a23" id="0121a23"></a>轉隨轉應知亦爾。問何故前際緣起無明為<a 
name="0121a24" id="0121a24"></a>初。後際緣起愛為初耶。答此二煩惱俱是本<a 
name="0121a25" id="0121a25"></a>故。謂無明是前際本。有愛是後際本。復次。<a 
name="0121a26" id="0121a26"></a>前際煩惱位已滅壞故難可了知。故說無明。<a 
name="0121a27" id="0121a27"></a>後際煩惱位正現在前。求當有故說名為<a 
name="0121a28" id="0121a28"></a>愛。復次。無明有七事故。說在前際緣起之<a 
name="0121b01" id="0121b01"></a>初。一該五部。二遍六識。三通三界。四是隨<a 
name="0121b02" id="0121b02"></a>眠性。五能起重身語業。六與斷善根作勝<a 
name="0121b03" id="0121b03"></a>加行。七是遍行性。愛唯有六事故。說在<a 
name="0121b04" id="0121b04"></a>後際緣起之初。謂前七事中除遍行性。復<a 
name="0121b05" id="0121b05"></a>次。無明有三事故。說在前際緣起之初。<a 
name="0121b06" id="0121b06"></a>一常為元首。二與一切煩惱相應。三是遍<a 
name="0121b07" id="0121b07"></a>行性。愛於後有能引勝故。說在後際緣起<a 
name="0121b08" id="0121b08"></a>之初。復次無明有四事故。說在前際緣起<a 
name="0121b09" id="0121b09"></a>之初。一有漏無漏緣。二有為無為緣。三是遍<a 
name="0121b10" id="0121b10"></a>行非遍行。四自界他界緣。愛唯有漏緣有為<a 
name="0121b11" id="0121b11"></a>緣。非遍行自界緣故。說在後際緣起之初。<a 
name="0121b12" id="0121b12"></a>更有餘義。後當廣說。取緣有者。若有煩惱。<a 
name="0121b13" id="0121b13"></a>復能發業牽後有果。非無煩惱有緣生者。<a 
name="0121b14" id="0121b14"></a>若有能引後有諸業。後有當生非無引業。生<a 
name="0121b15" id="0121b15"></a>緣老死者。謂若有生便有老死。問何故三<a 
name="0121b16" id="0121b16"></a>有為相中生獨立一支。老死共立一支耶。<a 
name="0121b17" id="0121b17"></a><span class="gaiji">&#x8107;<!--gaiji,脅,1[月*劦],2&#x8107;,3--></span>尊者曰。世尊於法功能差別能善了知。<a 
name="0121b18" id="0121b18"></a>餘無此能故。於此事不須徵詰。復有說<a 
name="0121b19" id="0121b19"></a>者。諸法生時生有作用。故獨立支。諸法滅<a 
name="0121b20" id="0121b20"></a>時老死無常俱有作用。故合立支。有餘師<a 
name="0121b21" id="0121b21"></a>說。生令諸法相續增長。故獨立支。老死令<a 
name="0121b22" id="0121b22"></a>諸法不相續不增長。故合立支。或復有說。<a 
name="0121b23" id="0121b23"></a>生令諸法和合作用。故獨立支。老死令諸<a 
name="0121b24" id="0121b24"></a>法離散無用。故合立支。尊者世友作如是<a 
name="0121b25" id="0121b25"></a>說。生令諸法從未來入現在。故獨立支。老<a 
name="0121b26" id="0121b26"></a>死令諸法從現在入過去。故合立支。尊者<a 
name="0121b27" id="0121b27"></a>妙音作如是說。生作用勝獨辦一事。故獨<a 
name="0121b28" id="0121b28"></a>立支。老死作用劣共辦一事。故合立支。如<a 
name="0121b29" id="0121b29"></a>強力人獨辦一事。劣則不爾。問病何故不<a 
name="0121c01" id="0121c01"></a>立有支。答無有支相故。復次。若法一切<a 
name="0121c02" id="0121c02"></a>時。一切處。一切有者。立有支。病非一切<a 
name="0121c03" id="0121c03"></a>時。非一切處。非一切有。故不立有支。如<a 
name="0121c04" id="0121c04"></a>尊者薄矩羅說。我於佛法出家。年過八十<a 
name="0121c05" id="0121c05"></a>尚不憶有少頭痛。況餘身病。彼在欲界贍<a 
name="0121c06" id="0121c06"></a>部洲生。尚無少病。況餘界餘處。病不遍故<a 
name="0121c07" id="0121c07"></a>不立有支。問此契經說老死緣愁悲苦憂<a 
name="0121c08" id="0121c08"></a>惱。何故愁等不立有支。答無支相故。謂愁<a 
name="0121c09" id="0121c09"></a>等五散壞有支。如霜雹等害諸苗稼。復次<a 
name="0121c10" id="0121c10"></a>愁等非一切時。非一切處。非一切有。猶如<a 
name="0121c11" id="0121c11"></a>疾病。是故愁等不立有支。問此愁等五不<a 
name="0121c12" id="0121c12"></a>應但說老死為緣。以無明等十二有支為<a 
name="0121c13" id="0121c13"></a>緣生故。答此經應說無明緣行及愁等五<a 
name="0121c14" id="0121c14"></a>乃至。生緣老死及愁等五。而不說者是有<a 
name="0121c15" id="0121c15"></a>餘說。復次應知此經以終顯始。老死為緣<a 
name="0121c16" id="0121c16"></a>既生愁等。應知乃至無明亦爾。復次老死位<a 
name="0121c17" id="0121c17"></a>中多起愁等。是故偏說。復次。老死位中。所<a 
name="0121c18" id="0121c18"></a>起愁等多是上品。是故偏說。復次。造惡業<a 
name="0121c19" id="0121c19"></a>者。毀淨戒者。於此住中多生愁等。是故<a 
name="0121c20" id="0121c20"></a>偏說。如契經說。若男若女造身語意三種惡<a 
name="0121c21" id="0121c21"></a>行。或破尸羅。臨命終時惡趣相現。如日欲<a 
name="0121c22" id="0121c22"></a>暮大山<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>影來覆其身。當於爾時。身心驚怖<a 
name="0121c23" id="0121c23"></a>生大苦惱。乃至廣說。是故但說老死為緣。<a 
name="0121c24" id="0121c24"></a>問無明為有因不。老死為有果不。設爾何<a 
name="0121c25" id="0121c25"></a>失。若有者。緣起支應有十三或十四。若無<a 
name="0121c26" id="0121c26"></a>者。無明無因老死無果。應是無為。答應<a 
name="0121c27" id="0121c27"></a>作是說。無明老死雖有因果。而非有支。<a 
name="0121c28" id="0121c28"></a>故無十三十四支失。無明因者。謂不如理<a 
name="0121c29" id="0121c29"></a>作意。老死果者。謂愁悲苦憂惱復有說者。<a 
name="0122a01" id="0122a01"></a>無明有因。謂前無明。老死有果。謂後老死。<a 
name="0122a02" id="0122a02"></a>過去未來無明老死有多剎那。故無十三十<a 
name="0122a03" id="0122a03"></a>四支失。有餘師說。無明有因。謂前老死。老<a 
name="0122a04" id="0122a04"></a>死有果。謂後無明。以現在愛取即過去無<a 
name="0122a05" id="0122a05"></a>明。現在名色六處觸受即未來老死。若說<a 
name="0122a06" id="0122a06"></a>受緣愛即說老死緣無明。猶如車輪上下迴<a 
name="0122a07" id="0122a07"></a>轉。終而復始。如是有支無始相續。雖有因<a 
name="0122a08" id="0122a08"></a>果而無十三十四支失。</p><a 
name="0122a09" id="0122a09"></a><p style="text-indent: 0em; margin-left: 0em"><span class="linehead"></span>復次世尊為受化者。施設緣起少多不定。<a 
name="0122a10" id="0122a10"></a>謂或有處說一緣起。謂一切有為法總名緣<a 
name="0122a11" id="0122a11"></a>起。如說。云何緣起。謂一切有為法。或復有<a 
name="0122a12" id="0122a12"></a>處說二緣起。謂因與果。或復有處說三緣<a 
name="0122a13" id="0122a13"></a>起。謂三世別。或煩惱業及事為三。無明愛取<a 
name="0122a14" id="0122a14"></a>說名煩惱。行有是業。餘支是事。或復有處<a 
name="0122a15" id="0122a15"></a>說四緣起。謂無明行及生老死。現在八支攝<a 
name="0122a16" id="0122a16"></a>入四種。謂愛取入無明。有入行。識入生。名<a 
name="0122a17" id="0122a17"></a>色六處觸受入老死。或復有處說五緣起。謂<a 
name="0122a18" id="0122a18"></a>愛取有及生老死。前際七支攝入此五。謂無<a 
name="0122a19" id="0122a19"></a>明入愛取。行入有。識入生。名色六處觸受<a 
name="0122a20" id="0122a20"></a>入老死。或復有處說六緣起。謂三世中各<a 
name="0122a21" id="0122a21"></a>有因果。或復有處說七緣起謂無明行識名<a 
name="0122a22" id="0122a22"></a>色六處觸受。後際五支攝入此七。謂愛取入<a 
name="0122a23" id="0122a23"></a>無明。有入行。生入識。老死入名色六處觸<a 
name="0122a24" id="0122a24"></a>受。或復有處說八緣起。謂現在八支。過去未<a 
name="0122a25" id="0122a25"></a>來四支攝入此八。謂無明入愛取。行入有。<a 
name="0122a26" id="0122a26"></a>生入識。老死入名色六處觸受或復有處<a 
name="0122a27" id="0122a27"></a>說九緣起。如大因緣法門經說。或復有處<a 
name="0122a28" id="0122a28"></a>說十緣起。如城喻經說。或復有處說十一<a 
name="0122a29" id="0122a29"></a>緣起。如智事中說。或復有處說十二緣起。<a 
name="0122b01" id="0122b01"></a>如餘無量契經中說。</p><a 
name="0122b02" id="0122b02"></a><p style="text-indent: 0em; margin-left: 0em"><span class="linehead"></span>復次。此十二支緣起法。即煩惱業苦展轉為<a 
name="0122b03" id="0122b03"></a>緣謂煩惱生業。業生苦。苦生苦。苦生煩<a 
name="0122b04" id="0122b04"></a>惱。煩惱生煩惱。煩惱生業。業生苦。苦生<a 
name="0122b05" id="0122b05"></a>苦。煩惱生業者。謂無明緣行業生苦者。<a 
name="0122b06" id="0122b06"></a>謂行緣識。苦生苦者。謂識緣名色。乃至<a 
name="0122b07" id="0122b07"></a>觸緣受。苦生煩惱者。謂受緣愛。煩惱生<a 
name="0122b08" id="0122b08"></a>煩惱者。謂愛緣取。煩惱生業者。謂取緣有。<a 
name="0122b09" id="0122b09"></a>業生苦者。謂有緣生。苦生苦者。謂生緣老<a 
name="0122b10" id="0122b10"></a>死。</p><a 
name="0122b11" id="0122b11"></a><p style="text-indent: 0em; margin-left: 0em"><span class="linehead"></span>復次。此十二支緣起法。有二續三分。二續者。<a 
name="0122b12" id="0122b12"></a>謂識與生能續生故。三分者。謂煩惱業事。無<a 
name="0122b13" id="0122b13"></a>明愛取是煩惱。行有是業。餘支是事。有餘<a 
name="0122b14" id="0122b14"></a>師說。二續者。謂行有續後有故。三分者。<a 
name="0122b15" id="0122b15"></a>謂三世。又十二支。攝為三聚。謂煩惱業<a 
name="0122b16" id="0122b16"></a>苦如名三聚。亦名三集三有三道。隨相應<a 
name="0122b17" id="0122b17"></a>知。</p><a 
name="0122b18" id="0122b18"></a><p style="text-indent: 0em; margin-left: 0em"><span class="linehead"></span>復次。此十二支緣起法。有根有莖有枝有<a 
name="0122b19" id="0122b19"></a>葉有花有果。猶如大樹。此中根者謂無明<a 
name="0122b20" id="0122b20"></a>行。莖者謂識名色。枝者謂六處。葉者謂觸受。<a 
name="0122b21" id="0122b21"></a>花者謂愛取有。果者謂生老死。此十二支緣<a 
name="0122b22" id="0122b22"></a>起法樹。或有花有果。或無花無果。有花有<a 
name="0122b23" id="0122b23"></a>果者。謂異生及學。無花無果者。謂阿羅漢。<a 
name="0122b24" id="0122b24"></a>問此十二支緣起法。幾剎那。幾相續。答二剎<a 
name="0122b25" id="0122b25"></a>那。謂識與生。餘皆相續。問此十二支緣起<a 
name="0122b26" id="0122b26"></a>法。幾染污。幾不染污。有作是說。五染污。謂<a 
name="0122b27" id="0122b27"></a>無明識愛取及生。餘通染污不染污。評曰。彼<a 
name="0122b28" id="0122b28"></a>不應作是說。此中說分位緣起故。應作<a 
name="0122b29" id="0122b29"></a>是說。一切皆通染污不染污。前所說五支中。<a 
name="0122c01" id="0122c01"></a>心心所法唯是染污。餘通染污及不染污。有<a 
name="0122c02" id="0122c02"></a>作是說。識生二支心心所法定是染污。餘皆<a 
name="0122c03" id="0122c03"></a>不定。問此十二支緣起法。幾是異熟。幾非<a 
name="0122c04" id="0122c04"></a>異熟。有作是說五非異熟。七是異熟。評曰。<a 
name="0122c05" id="0122c05"></a>彼不應作是說。此中說分位緣起故。應<a 
name="0122c06" id="0122c06"></a>作是說。一切皆通異熟非異熟。然無明識<a 
name="0122c07" id="0122c07"></a>愛取生時。心心所法定非異熟。餘通二種。<a 
name="0122c08" id="0122c08"></a>有作是說。識生二支心心所法定非異熟。<a 
name="0122c09" id="0122c09"></a>餘皆不定。問此十二支緣起法。幾有異熟。<a 
name="0122c10" id="0122c10"></a>幾無異熟。有作是說。行有二支定有異熟。<a 
name="0122c11" id="0122c11"></a>餘通二種。評曰。彼不應作是說。此中說分<a 
name="0122c12" id="0122c12"></a>位緣起故。應作是說。一切皆通二種。問此<a 
name="0122c13" id="0122c13"></a>十二支緣起法。幾欲界。幾色界。幾無色界。有<a 
name="0122c14" id="0122c14"></a>作是說。欲界具十二支。色界有十一支除<a 
name="0122c15" id="0122c15"></a>名色。無色界有十支。除名色六處。色界應<a 
name="0122c16" id="0122c16"></a>作是說。識緣六處彼無未起四根時故。無<a 
name="0122c17" id="0122c17"></a>色界應言識緣觸。彼無有色及五根故。評<a 
name="0122c18" id="0122c18"></a>曰。應作是說。三界皆具十二有支。問色界<a 
name="0122c19" id="0122c19"></a>生時諸根頓起。云何有名色位。無色界無<a 
name="0122c20" id="0122c20"></a>色無五根。云何有名色。六處位耶。答色界<a 
name="0122c21" id="0122c21"></a>五根雖定頓起。而生未久。根不猛利。爾時<a 
name="0122c22" id="0122c22"></a>但是名色支攝。無色界雖無色及五根。而<a 
name="0122c23" id="0122c23"></a>有名及意根。彼應作是說。識緣名。名緣意<a 
name="0122c24" id="0122c24"></a>處。意處緣觸。是故三界皆具十二。</p><a 
name="0122c25" id="0122c25"></a><p style="text-indent: 0em; margin-left: 0em"><span class="linehead"></span>復次。相似有支還令相似有支相續。謂欲界<a 
name="0122c26" id="0122c26"></a>有支還令欲界有支相續。色無色界有支亦<a 
name="0122c27" id="0122c27"></a>爾。唯除受位。此位或能令不相似有支相<a 
name="0122c28" id="0122c28"></a>續。謂生欲界若未離欲染。起欲界愛取<a 
name="0122c29" id="0122c29"></a>有現在前。引未來生老死。彼有現在一愛<a 
name="0123a01" id="0123a01"></a>一取一有未來一生一老死。若已離欲染。未<a 
name="0123a02" id="0123a02"></a>離初靜慮染。起初靜慮愛取有現在前引<a 
name="0123a03" id="0123a03"></a>未來生老死。彼有現在二愛二取二有未來<a 
name="0123a04" id="0123a04"></a>二生二老死。如是乃至已離無所有處染未<a 
name="0123a05" id="0123a05"></a>離非想非非想處染。起非想非非想處愛取<a 
name="0123a06" id="0123a06"></a>有現在前引未來生老死。彼有現在九愛九<a 
name="0123a07" id="0123a07"></a>取九有未來九生九老死。彼欲界歿生非想<a 
name="0123a08" id="0123a08"></a>非非想處。昔時非想非非想處。現在愛取<a 
name="0123a09" id="0123a09"></a>今為過去無明。現在有今為過去行。未來生<a 
name="0123a10" id="0123a10"></a>今為現在識。未來老死今為現在名意觸受。<a 
name="0123a11" id="0123a11"></a>昔時餘地若現在若未來諸支。今非過去<a 
name="0123a12" id="0123a12"></a>非未來非現在所以者何。因果展轉相<a 
name="0123a13" id="0123a13"></a>比說有。彼地因果俱不成就故。非過去未<a 
name="0123a14" id="0123a14"></a>來現在。彼非想非非想處歿生無所有處。<a 
name="0123a15" id="0123a15"></a>昔時無所有處。現在愛取今為過去無明。<a 
name="0123a16" id="0123a16"></a>現在有今為過去行。未來生今為現在識。<a 
name="0123a17" id="0123a17"></a>未來老死今為現在名意觸受。昔時餘地若<a 
name="0123a18" id="0123a18"></a>現在若未來諸支。今非過去非未來非現<a 
name="0123a19" id="0123a19"></a>在。所以者何。因果展轉相比說有。彼地因<a 
name="0123a20" id="0123a20"></a>果俱不成就故。非過去未來現在。彼無所<a 
name="0123a21" id="0123a21"></a>有處歿展轉乃至還生欲界。昔時欲界。現<a 
name="0123a22" id="0123a22"></a>在愛取今為過去無明。現在有今為過去行。<a 
name="0123a23" id="0123a23"></a>未來生今為現在識。未來老死今為現在名<a 
name="0123a24" id="0123a24"></a>色六處觸受。昔時餘地若現在若未來諸支。<a 
name="0123a25" id="0123a25"></a>今非過去非未來非現在。所以者何。因果<a 
name="0123a26" id="0123a26"></a>展轉相比說有。彼地因果俱不成就故。非<a 
name="0123a27" id="0123a27"></a>過去未來現在。</p><a 
name="0123a28" id="0123a28"></a><p style="text-indent: 0em; margin-left: 0em"><span class="linehead"></span>復次。若生欲界諸根成就能造能引後有<a 
name="0123a29" id="0123a29"></a>業者。彼無明位現在前時。一支現在謂無明。<a 
name="0123b01" id="0123b01"></a>餘支未來。從無明位至行位時。二支現在<a 
name="0123b02" id="0123b02"></a>謂無明行。餘支未來。從行位至識位時。二<a 
name="0123b03" id="0123b03"></a>支過去謂無明行。一支現在謂識。餘支未來。<a 
name="0123b04" id="0123b04"></a>從識位至名色位時。二支過去謂無明行。<a 
name="0123b05" id="0123b05"></a>二支現在謂識名色。餘支未來。如是乃至<a 
name="0123b06" id="0123b06"></a>從取位至有位時。二支過去謂無明行。<a 
name="0123b07" id="0123b07"></a>八支現在謂識乃至有。二支未來謂生老死。<a 
name="0123b08" id="0123b08"></a>從有位至生位時。十支過去謂無明乃至<a 
name="0123b09" id="0123b09"></a>有。一支現在謂生。一支未來謂老死。從<a 
name="0123b10" id="0123b10"></a>生位至老死位時。十支過去謂無明乃至有。<a 
name="0123b11" id="0123b11"></a>二支現在謂生老死。尊者望滿作如是言。<a 
name="0123b12" id="0123b12"></a>無明行位現在前時。二支現在謂無明行。<a 
name="0123b13" id="0123b13"></a>十支未來。八在次後生謂識乃至有。二在<a 
name="0123b14" id="0123b14"></a>第三生謂生老死。生老死位現在前時。二支<a 
name="0123b15" id="0123b15"></a>現在謂生老死。十支過去。八在次前生謂識<a 
name="0123b16" id="0123b16"></a>乃至有。二在第三生謂無明行。識等八位現<a 
name="0123b17" id="0123b17"></a>在前時。八支現在謂識乃至有。二支過去<a 
name="0123b18" id="0123b18"></a>謂無明行。二支未來謂生老死。如說生欲<a 
name="0123b19" id="0123b19"></a>界。說生色無色界應知亦爾。復次。諸契<a 
name="0123b20" id="0123b20"></a>經中。佛為所化說緣起法。或因為門。或果<a 
name="0123b21" id="0123b21"></a>為門。或俱為門。問為何所化。以因為門。<a 
name="0123b22" id="0123b22"></a>說緣起法。乃至為何所化。以俱為門。說<a 
name="0123b23" id="0123b23"></a>緣起法。答為愚因者。以因為門說緣起法。<a 
name="0123b24" id="0123b24"></a>為愚果者。以果為門說緣起法。為愚因<a 
name="0123b25" id="0123b25"></a>果者。以俱為門說緣起法。復次為初修業<a 
name="0123b26" id="0123b26"></a>者。以果為門說緣起法。為超作意者。以因<a 
name="0123b27" id="0123b27"></a>為門說緣起法為已串習者以俱為門<a 
name="0123b28" id="0123b28"></a>說緣起法。復次為樂略者。以因為門說緣<a 
name="0123b29" id="0123b29"></a>起法。為樂廣者。以果為門說緣起法。為樂<a 
name="0123c01" id="0123c01"></a>廣略者。以俱為門說緣起法。復次為利根<a 
name="0123c02" id="0123c02"></a>者。以因為門說緣起法。為鈍根者。以果為<a 
name="0123c03" id="0123c03"></a>門說緣起法。為中根者。以俱為門說緣起<a 
name="0123c04" id="0123c04"></a>法。問若為鈍根者以果為門說緣起法。彼<a 
name="0123c05" id="0123c05"></a>便得解者。後身菩薩。於諸有情根最為勝。<a 
name="0123c06" id="0123c06"></a>何因緣故以果為門觀緣起法。答過去菩薩<a 
name="0123c07" id="0123c07"></a>過殑伽沙數。皆以果為門觀緣起法。未來<a 
name="0123c08" id="0123c08"></a>亦爾。故今菩薩住最後身。亦作是觀。復次<a 
name="0123c09" id="0123c09"></a>菩薩亦觀無明緣行展轉乃至生緣老死。如<a 
name="0123c10" id="0123c10"></a>是順觀多於二乘或復有時修習逆觀。故<a 
name="0123c11" id="0123c11"></a>不可說唯果為門。復次菩薩現見老病死<a 
name="0123c12" id="0123c12"></a>苦。作是思惟。此老病死何緣而有。知由生<a 
name="0123c13" id="0123c13"></a>有。復思惟。生何緣而有。知由有有。乃至廣<a 
name="0123c14" id="0123c14"></a>說。由先見果故作是觀。復次有淨居天。為<a 
name="0123c15" id="0123c15"></a>發菩薩厭有心故現老病死。菩薩見已厭<a 
name="0123c16" id="0123c16"></a>有出家。既出家已隨先所見。以果為門觀<a 
name="0123c17" id="0123c17"></a>緣起法。復次順現觀故。謂菩薩後諦現觀時<a 
name="0123c18" id="0123c18"></a>先觀苦諦。今學現觀故先觀果。復次先作<a 
name="0123c19" id="0123c19"></a>是說。為初修業者以果為門說緣起法。菩<a 
name="0123c20" id="0123c20"></a>薩亦是初修業者。故果為門觀緣起法。菩<a 
name="0123c21" id="0123c21"></a>薩雖復無量劫來修緣起觀。而最後身創起<a 
name="0123c22" id="0123c22"></a>此故名初修業。復次菩薩往劫初修業時。以<a 
name="0123c23" id="0123c23"></a>果為門觀緣起法。今雖串習如本修時。<a 
name="0123c24" id="0123c24"></a>以果為門觀緣起法。如人於樹雖數上<a 
name="0123c25" id="0123c25"></a>之後。若上時還從根上。復次欲現焚燒生<a 
name="0123c26" id="0123c26"></a>死樹故。如人燒樹。先焚枝葉後及其根。<a 
name="0123c27" id="0123c27"></a>菩薩亦爾。以果為門觀緣起法。隨所觀處<a 
name="0123c28" id="0123c28"></a>令永不生。<span class="gaiji">&#x8107;<!--gaiji,脅,1[月*劦],2&#x8107;,3--></span>尊者言。不以菩薩以果為<a 
name="0123c29" id="0123c29"></a>門觀緣起故便名鈍根。然觀行者總有二<a 
name="0124a01" id="0124a01"></a>種一隨愛行。二隨見行。隨愛行者。以果為<a 
name="0124a02" id="0124a02"></a>門觀緣起法。依無願三摩地入正性離生。<a 
name="0124a03" id="0124a03"></a>隨見行者。以因為門觀緣起法。依空三摩<a 
name="0124a04" id="0124a04"></a>地入正性離生。唯除菩薩。菩薩雖是隨愛<a 
name="0124a05" id="0124a05"></a>行者以果為門觀緣起法。而能依空三摩<a 
name="0124a06" id="0124a06"></a>地。入正性離生。故有問言。頗有隨愛行者。<a 
name="0124a07" id="0124a07"></a>以果為門觀緣起法。而依空三摩地入正<a 
name="0124a08" id="0124a08"></a>性離生耶。答有如諸菩薩。</p><a 
name="0124a09" id="0124a09"></a><p style="text-indent: 0em; margin-left: 0em"><span class="linehead"></span>如契經說。佛告苾芻。我未證得三菩提時。<a 
name="0124a10" id="0124a10"></a>獨居靜處作是思惟。世間眾生雖恒為生<a 
name="0124a11" id="0124a11"></a>老死苦之所逼害。而不能如實了知出離<a 
name="0124a12" id="0124a12"></a>彼法。復作是念。誰有故老死有。此老死誰<a 
name="0124a13" id="0124a13"></a>為緣。作是念已便起現觀。生有故老死有。<a 
name="0124a14" id="0124a14"></a>此老死生為緣。復作是念。誰有故生有。此<a 
name="0124a15" id="0124a15"></a>生誰為緣。作是念已便起現觀。有有故生<a 
name="0124a16" id="0124a16"></a>有。此生有為緣。如是乃至復作是念。誰有<a 
name="0124a17" id="0124a17"></a>故名色有。此名色誰為緣。作是念已便起<a 
name="0124a18" id="0124a18"></a>現觀。識有故名色有。此名色識為緣。復作是<a 
name="0124a19" id="0124a19"></a>念。誰有故識有。此識誰為緣。作是念已便<a 
name="0124a20" id="0124a20"></a>起現觀。名色有故識有。此識名色為緣。便<a 
name="0124a21" id="0124a21"></a>作是念。我齊此識心應轉還。所以者何。名<a 
name="0124a22" id="0124a22"></a>色緣識。識緣名色。名色緣六處。乃至廣說。<a 
name="0124a23" id="0124a23"></a>問菩薩觀此緣起法時。未得見道真無漏<a 
name="0124a24" id="0124a24"></a>慧。云何得說起現觀耶。答爾時未得真實<a 
name="0124a25" id="0124a25"></a>現觀。由世俗智現見緣起。似現觀故立現<a 
name="0124a26" id="0124a26"></a>觀名。問菩薩何故逆觀緣起。唯至於識心<a 
name="0124a27" id="0124a27"></a>便轉還為智力窮。為爾焰盡。設爾何失。若<a 
name="0124a28" id="0124a28"></a>智力窮。不應正理。菩薩智見無邊際故。若<a 
name="0124a29" id="0124a29"></a>爾焰盡。理亦不然。行與無明猶未觀故。答<a 
name="0124b01" id="0124b01"></a>應作是說。非智力窮。非爾焰盡。但由菩薩<a 
name="0124b02" id="0124b02"></a>於行無明先已觀故。謂先觀有即已觀行<a 
name="0124b03" id="0124b03"></a>先觀愛取已觀無明。問先觀老死已觀名<a 
name="0124b04" id="0124b04"></a>色六處觸受。先觀生已觀識。於名色等應<a 
name="0124b05" id="0124b05"></a>不重觀。答先略後廣。先總後別。無重觀失。<a 
name="0124b06" id="0124b06"></a>問若爾生識無廣略異。何為重觀。答厭畏<a 
name="0124b07" id="0124b07"></a>生故再觀無失。謂我世尊先菩薩位厭老病<a 
name="0124b08" id="0124b08"></a>死。逾城出家。作是思惟。此老死苦由誰而<a 
name="0124b09" id="0124b09"></a>有。即便現見由續生心。復思此心由誰而<a 
name="0124b10" id="0124b10"></a>起。即知由業。復思此業從何而生。知從煩<a 
name="0124b11" id="0124b11"></a>惱。復思煩惱依誰而生。即知依事。復思此<a 
name="0124b12" id="0124b12"></a>事由誰而轉。即知此轉由結生心。菩薩爾時<a 
name="0124b13" id="0124b13"></a>便作是念。一切過患皆由此心。故於此心<a 
name="0124b14" id="0124b14"></a>深生厭異。雖無廣略而更重觀。齊識轉還<a 
name="0124b15" id="0124b15"></a>義屬於此。問無明既略何為不觀。答隔行<a 
name="0124b16" id="0124b16"></a>支故。謂觀緣起必依次第。不可越行而<a 
name="0124b17" id="0124b17"></a>觀無明。有作是說。先觀有緣生時已觀業<a 
name="0124b18" id="0124b18"></a>名色。後觀名色緣識時即觀異熟名色。若<a 
name="0124b19" id="0124b19"></a>復觀行緣識。亦觀業名色。與前不異故不<a 
name="0124b20" id="0124b20"></a>重觀。有餘師說。先觀有緣生時。已觀遠緣。<a 
name="0124b21" id="0124b21"></a>後觀名色緣識時。即觀近緣。若復觀行緣<a 
name="0124b22" id="0124b22"></a>識。亦觀遠緣。與前不異故不重觀。如近<a 
name="0124b23" id="0124b23"></a>遠。在此在彼現前不現前此眾同分餘眾同<a 
name="0124b24" id="0124b24"></a>分。應知亦爾。或有說者。先觀有緣生時已<a 
name="0124b25" id="0124b25"></a>觀前生緣。後觀名色緣識時即觀俱生緣。<a 
name="0124b26" id="0124b26"></a>若復觀行緣識亦觀前生緣。與前不異故<a 
name="0124b27" id="0124b27"></a>不重觀。復有說者。先觀有緣生時已觀轉<a 
name="0124b28" id="0124b28"></a>緣。後觀名色緣識時即觀隨轉緣。若復觀行<a 
name="0124b29" id="0124b29"></a>緣識亦觀轉緣。與前不異故不重觀。或復<a 
name="0124c01" id="0124c01"></a>有說。避無窮過故不重觀。謂先觀老死即<a 
name="0124c02" id="0124c02"></a>觀此生名色六處觸受。先觀生即觀此生識。<a 
name="0124c03" id="0124c03"></a>後觀名色六處觸受即觀前第二生老死。後<a 
name="0124c04" id="0124c04"></a>觀識即觀前第二生生。若復觀無明行應<a 
name="0124c05" id="0124c05"></a>觀前第三生。若爾亦應觀第四生。如是展<a 
name="0124c06" id="0124c06"></a>轉便為無窮。故不重觀無明及行。尊者世友<a 
name="0124c07" id="0124c07"></a>作如是說。何故齊識心便轉還。以識樂住<a 
name="0124c08" id="0124c08"></a>識住中故。謂識不欲捨於識住。識住者即<a 
name="0124c09" id="0124c09"></a>名色。故觀識已還觀名色。復作是說。識與<a 
name="0124c10" id="0124c10"></a>名色互為緣故。復作是說。此二展轉為因<a 
name="0124c11" id="0124c11"></a>果故。大德說曰。何故齊識心便轉還。以度<a 
name="0124c12" id="0124c12"></a>識支無所緣故。猶如尺蠖行至草端。上無<a 
name="0124c13" id="0124c13"></a>所緣即便退下觀心亦爾。唯應至識。餘非<a 
name="0124c14" id="0124c14"></a>其境故便退還。<span class="gaiji">&#x8107;<!--gaiji,脅,1[月*劦],2&#x8107;,3--></span>尊者言。何故齊識心便轉<a 
name="0124c15" id="0124c15"></a>還。緣轉還故。謂前已說識緣名色。今復更<a 
name="0124c16" id="0124c16"></a>說名色緣識。前為因者今轉為果。境轉還<a 
name="0124c17" id="0124c17"></a>故心亦轉還。尊者妙音作如是說。何故齊<a 
name="0124c18" id="0124c18"></a>識心便轉還。識是生死眾苦本故。謂我菩薩<a 
name="0124c19" id="0124c19"></a>厭生死苦。逾城出家推尋世間老病死苦。<a 
name="0124c20" id="0124c20"></a>誰為根本。謂結生心。復推此心由誰而<a 
name="0124c21" id="0124c21"></a>引。謂業。復推此業由誰而發。謂煩惱。復推<a 
name="0124c22" id="0124c22"></a>煩惱依誰而起。謂事。復推此事誰為根本。<a 
name="0124c23" id="0124c23"></a>謂結生心。便作是念。此結生心恒為生死眾<a 
name="0124c24" id="0124c24"></a>苦根本。深可厭患。齊此應還修真對治。尊<a 
name="0124c25" id="0124c25"></a>者設摩達多說曰。何故齊識心便轉還。以未<a 
name="0124c26" id="0124c26"></a>來生可比知故。謂先觀見有緣生時。知現<a 
name="0124c27" id="0124c27"></a>在生是眾苦本。後復觀見名色緣識。知過去<a 
name="0124c28" id="0124c28"></a>生是眾苦本。便作是念。現在過去生死眾苦。<a 
name="0124c29" id="0124c29"></a>既生為本。未來亦然。故不復須更觀餘境。<a 
name="0125a01" id="0125a01"></a>是故齊識心便轉還。由諸有支皆有三世。<a 
name="0125a02" id="0125a02"></a>尊者望滿所說義成。如說。無明行位現在前<a 
name="0125a03" id="0125a03"></a>時。二支現在乃至廣說。如契經說。佛告苾<a 
name="0125a04" id="0125a04"></a>芻。我於爾時作如是念。誰不有故老死不<a 
name="0125a05" id="0125a05"></a>有。誰滅故老死滅。作是念已便起現觀。生<a 
name="0125a06" id="0125a06"></a>不有故老死不有。生滅故老死滅。如是乃<a 
name="0125a07" id="0125a07"></a>至復作是念。誰不有故行不有。誰滅故行<a 
name="0125a08" id="0125a08"></a>滅。作是念已便起現觀。無明不有故行不<a 
name="0125a09" id="0125a09"></a>有。無明滅故行滅。行滅故識滅。乃至廣說。<a 
name="0125a10" id="0125a10"></a>問何緣菩薩流轉分中但觀十支。還滅分中<a 
name="0125a11" id="0125a11"></a>具觀十二支耶。答菩薩憎惡流轉故但觀<a 
name="0125a12" id="0125a12"></a>十支愛樂還滅故具觀十二支。復次流轉<a 
name="0125a13" id="0125a13"></a>分中多諸過患。牽心劣故但觀十支。還滅分<a 
name="0125a14" id="0125a14"></a>中多諸功德。牽心勝故具觀十二支諸契經<a 
name="0125a15" id="0125a15"></a>中。或說緣起如燈。或說緣起如火聚。或<a 
name="0125a16" id="0125a16"></a>說緣起如城。問世尊何故說緣起法如<a 
name="0125a17" id="0125a17"></a>燈如火聚如城耶。答隨所現見即以為<a 
name="0125a18" id="0125a18"></a>喻。謂所化生現見燈者。即以燈喻顯緣<a 
name="0125a19" id="0125a19"></a>起法。若所化生現見火聚。即以火聚。顯<a 
name="0125a20" id="0125a20"></a>緣起法。若所化生現見城者。即以城喻<a 
name="0125a21" id="0125a21"></a>顯緣起法。復次若所化生聞說燈喻解緣<a 
name="0125a22" id="0125a22"></a>起者。佛說如燈。若所化生聞說火聚解<a 
name="0125a23" id="0125a23"></a>緣起者。說如火聚。若所化生聞說如城<a 
name="0125a24" id="0125a24"></a>解緣起者。佛說如城。復次若所化生有<a 
name="0125a25" id="0125a25"></a>下品愛取者。佛則為說緣起如燈。若所化<a 
name="0125a26" id="0125a26"></a>生有中品愛取者。佛則為說緣起如火聚。<a 
name="0125a27" id="0125a27"></a>若所化生有上品愛取者。佛則為說緣起<a 
name="0125a28" id="0125a28"></a>如城。如三品愛取。三根三樂應知亦爾<a 
name="0125a29" id="0125a29"></a>如世尊說。無明緣行取緣有。乃至廣說。問<a 
name="0125b01" id="0125b01"></a>何故作此論。答為欲分別契經義故。謂契<a 
name="0125b02" id="0125b02"></a>經說。無明緣行取緣有。雖作是說而不廣<a 
name="0125b03" id="0125b03"></a>辯。經是此論所依根本。彼未辯者今應分<a 
name="0125b04" id="0125b04"></a>別。復次為令疑者得決定故。謂行與有體<a 
name="0125b05" id="0125b05"></a>俱是業。或有生疑其體無別。為顯差別故<a 
name="0125b06" id="0125b06"></a>作斯論。云何無明緣行。云何取緣有。答無<a 
name="0125b07" id="0125b07"></a>明緣行者。此顯示業先餘生中造作增長。<a 
name="0125b08" id="0125b08"></a>得今有異熟。及已受異熟。取緣有者。此顯<a 
name="0125b09" id="0125b09"></a>示業現在生中造作增長。得當有異熟此顯<a 
name="0125b10" id="0125b10"></a>示業者。此佛世尊顯了開示已造今造一<a 
name="0125b11" id="0125b11"></a>切不善善有漏業。先餘生中者。顯示此業<a 
name="0125b12" id="0125b12"></a>在先世餘眾同分中已盡已滅已離已變。造<a 
name="0125b13" id="0125b13"></a>作增長者。顯示此業發起圓滿從煩惱生<a 
name="0125b14" id="0125b14"></a>能得果故。得今有異熟者。顯示此業感得<a 
name="0125b15" id="0125b15"></a>此生諸果異熟。及已受異熟者。顯示此業<a 
name="0125b16" id="0125b16"></a>已受前生諸異熟果所有前生造作增長。<a 
name="0125b17" id="0125b17"></a>善不善業彼異熟果。若今熟。若已熟者。當<a 
name="0125b18" id="0125b18"></a>知皆在行支分中。現在生中者。顯示此業<a 
name="0125b19" id="0125b19"></a>唯在此生眾同分中。造作增長非餘生中。<a 
name="0125b20" id="0125b20"></a>得當有異熟者。顯示此業得未來生諸果異<a 
name="0125b21" id="0125b21"></a>熟。所有今生造作增長。善不善業彼異熟果。<a 
name="0125b22" id="0125b22"></a>於此生中果未熟者。當知皆在有支分中。<a 
name="0125b23" id="0125b23"></a>問何故過去生所造業果已熟者名行。現在<a 
name="0125b24" id="0125b24"></a>生所造業於此生中果未熟者名有耶。答過<a 
name="0125b25" id="0125b25"></a>去生所造業果。已熟者。已衰朽。已受用。已<a 
name="0125b26" id="0125b26"></a>與果。已辦事。無勢力。不能更引後有異熟。<a 
name="0125b27" id="0125b27"></a>然已造作已遷變故。說名為行。現在生所<a 
name="0125b28" id="0125b28"></a>造業。於此生中果未熟者。與彼相違說名<a 
name="0125b29" id="0125b29"></a>為有。有作是說。過去生所造業果已熟者。<a 
name="0125c01" id="0125c01"></a>是故業故說名為行。現在生所造業於此生<a 
name="0125c02" id="0125c02"></a>中果未熟者。是新業故說名為有。有餘師<a 
name="0125c03" id="0125c03"></a>說。過去生所造業果已熟者。已與果故說<a 
name="0125c04" id="0125c04"></a>名為行。現在生所造業於此生中果未熟<a 
name="0125c05" id="0125c05"></a>者。未與果故說名為有。</p><a 
name="0125c06" id="0125c06"></a><p style="text-indent: 0em; margin-left: 0em"><span class="linehead"></span>問造作增長有何差別。有說。此二無有差<a 
name="0125c07" id="0125c07"></a>別。所顯業體無差別故。有說。此二亦有差<a 
name="0125c08" id="0125c08"></a>別。謂名則差別。名造作。名增長故。復次義<a 
name="0125c09" id="0125c09"></a>亦有差別。謂有由一善惡行生善惡趣。有<a 
name="0125c10" id="0125c10"></a>由三善惡行生善惡趣。由一者。加行時唯<a 
name="0125c11" id="0125c11"></a>造作。成滿時具二種。由三者。作一二唯<a 
name="0125c12" id="0125c12"></a>造作。若作三具二種。復次有由一無間業<a 
name="0125c13" id="0125c13"></a>墮地獄。有由五無間業墮地獄。由一者。加<a 
name="0125c14" id="0125c14"></a>行時唯造作。成滿時具二種。由五者。作四來<a 
name="0125c15" id="0125c15"></a>唯造作。若作五具二種。十善不善業道亦爾。<a 
name="0125c16" id="0125c16"></a>復次有由多業感一生果。如諸菩薩。由<a 
name="0125c17" id="0125c17"></a>三十二百福業故感最後身。造三十一百福<a 
name="0125c18" id="0125c18"></a>業來唯造作。造三十二百福業滿具二種。<a 
name="0125c19" id="0125c19"></a>復次故思造業具二種。非故思者唯造作。<a 
name="0125c20" id="0125c20"></a>復次先思造業具二種。率爾造者唯造作。<a 
name="0125c21" id="0125c21"></a>復次有加行業具二種。無加行者唯造作。<a 
name="0125c22" id="0125c22"></a>復次三時定業具二種。時不定者唯造作。復<a 
name="0125c23" id="0125c23"></a>次處定受業具二種。處不定者唯造作。復<a 
name="0125c24" id="0125c24"></a>次定受果業具二種。不定受者唯造作。復<a 
name="0125c25" id="0125c25"></a>次不善業惡趣受者具二種。人天受者唯<a 
name="0125c26" id="0125c26"></a>造作。善業人天受者具二種。惡趣受者唯<a 
name="0125c27" id="0125c27"></a>造作。復次不善業。以不善業為眷屬者具<a 
name="0125c28" id="0125c28"></a>二種。以善業為眷屬者唯造作善業。以<a 
name="0125c29" id="0125c29"></a>善業為眷屬者具二種。以不善業為眷<a 
name="0126a01" id="0126a01"></a>屬者唯造作。復次不善業。在耶見愚因果<a 
name="0126a02" id="0126a02"></a>身中者具二種。在正見不愚因果身中者<a 
name="0126a03" id="0126a03"></a>唯造作。善業與上相違。復次不善業。在破<a 
name="0126a04" id="0126a04"></a>戒破見身中者具二種。在破戒不破見身中<a 
name="0126a05" id="0126a05"></a>者唯造作。善業。在具戒具見身中者具二<a 
name="0126a06" id="0126a06"></a>種。在不具戒具見身中者唯造作。復次不善<a 
name="0126a07" id="0126a07"></a>業。在壞加行壞意樂身中者具二種。在壞<a 
name="0126a08" id="0126a08"></a>加行不壞意樂身中者唯造作。善業。在具加<a 
name="0126a09" id="0126a09"></a>行具意樂身中者具二種。在具意樂不具加<a 
name="0126a10" id="0126a10"></a>行身中者唯造作。復次若業作已不捨不<a 
name="0126a11" id="0126a11"></a>吐不依對治者具二種。若業作已能捨能<a 
name="0126a12" id="0126a12"></a>吐依對治者唯造作。復次若業三時恒覺<a 
name="0126a13" id="0126a13"></a>悟者具二種。若不爾者唯造作。復次若業作<a 
name="0126a14" id="0126a14"></a>已無變悔者具二種若業作已有變悔者<a 
name="0126a15" id="0126a15"></a>唯造作。復次若業作已恒憶念者具二種。若<a 
name="0126a16" id="0126a16"></a>業作已不恒憶念唯造作。復次若業作事究<a 
name="0126a17" id="0126a17"></a>竟具二種。若不究竟唯造作。復次若業數作<a 
name="0126a18" id="0126a18"></a>具二種。若不數作唯造作。復次若業作已歡<a 
name="0126a19" id="0126a19"></a>喜讚歎迴向果者具二種。若不爾者唯造作。<a 
name="0126a20" id="0126a20"></a>復次明了心作具二種。不明了者唯造作。諸<a 
name="0126a21" id="0126a21"></a>如是等是謂差別。</p><a 
name="0126a22" id="0126a22"></a><p><span class="juanname">說一切有部發智大毘婆沙論卷第二十四</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 Rev. 1.39 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_024 by HTTrack Website Copier/3.x [XR&CO'2008], Mon, 02 Jun 2014 23:19:55 GMT -->
</html>
