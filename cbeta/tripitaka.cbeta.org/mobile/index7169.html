<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2067_004 by HTTrack Website Copier/3.x [XR&CO'2008], Mon, 02 Jun 2014 23:51:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0f94-2.gif?utmac=MO-30696269-4&amp;utmn=1563039388&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51&amp;utmp=%2Fmobile%2Findex.php%3Findex%3DT51n2067_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0a7b.html?index=T51n2067_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2067 弘贊法華傳 (10卷)<br/>【唐 惠詳撰】<br/>第 4 卷</p>
	<a href="index3c8a.html?index=T51n2067_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2067" sutra_name="弘贊法華傳" sutra_juan="[卷4]">　
<a 
name="0021c04" id="0021c04"></a><a 
name="0021c05" id="0021c05"></a><a 
name="0021c06" id="0021c06"></a><p><span class="juanname">弘贊法花傳卷第四</span></p><a 
name="0021c07" id="0021c07"></a><a 
name="0021c08" id="0021c08"></a><p style="margin-left: 4em"><span class="byline">藍谷沙門慧詳撰</span></p><a 
name="0021c09" id="0021c09"></a><p style="margin-left: 2em"><span class="headname">修觀第四</span></p><a 
name="0021c10" id="0021c10"></a><ul><li>陳南岳禪慧思</li><li>隋天台山釋智顗</li><a 
name="0021c11" id="0021c11"></a><li>唐天台山釋智璪</li></ul><a 
name="0021c12" id="0021c12"></a><p style="text-indent: 0em; margin-left: 0em"><span class="linehead"></span>釋慧思。俗姓李氏。武津人也。少以慈恕。知名<a 
name="0021c13" id="0021c13"></a>閭里。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>數夢梵僧勸令出俗。駭悟斯瑞。辭親<a 
name="0021c14" id="0021c14"></a>入道。所投之寺。非是鍊居。乃感神僧訓令齋<a 
name="0021c15" id="0021c15"></a>戒。奉持守素。日惟一食。不受別供。周旋迎<a 
name="0021c16" id="0021c16"></a>送。都皆杜絕。年登三十。在一空澤。立志誦法<a 
name="0021c17" id="0021c17"></a>花經。誦之始半。忽有潛流漂漲。處處淹漬。沒<a 
name="0021c18" id="0021c18"></a>所坐床。及至身半。俄有遍體浮腫。不堪動運。<a 
name="0021c19" id="0021c19"></a>乃立誓而言曰。我於此經。必有緣者。水當消<a 
name="0021c20" id="0021c20"></a>滅。疾亦當差。如其無緣。水有重益。即於爾<a 
name="0021c21" id="0021c21"></a>夜。水遂減耗。身疾亦愈。即停此處十年。誦經<a 
name="0021c22" id="0021c22"></a>閉目。便見釋迦彌勒來為說法。時<span class="gaiji">&#x89A9;<!--gaiji,睹,1[者*見],2&#x89A9;,3--></span>遠近山<a 
name="0021c23" id="0021c23"></a>陵。坦無高下。若斂念誦經。其七卷諸品。行句<a 
name="0021c24" id="0021c24"></a>字義。歷然<span class="gaiji">&#x89A9;<!--gaiji,睹,1[者*見],2&#x89A9;,3--></span>見。後移往陶丘山。山前誦經之<a 
name="0021c25" id="0021c25"></a>處。甚多林木。俗人遇有侵伐。即感癩病。祈請<a 
name="0021c26" id="0021c26"></a>還差。又於一夏。行法花懺。唯行及坐。脅不<a 
name="0021c27" id="0021c27"></a>至床。夏竟。歎曰。吾一夏勤苦。空無所獲。方<a 
name="0021c28" id="0021c28"></a>欲放身。倚憑繩床。豁然開朗。心意明徹。證入<a 
name="0021c29" id="0021c29"></a>法門。未敢自信。試讀大智度論初卷。即便心<a 
name="0022a01" id="0022a01"></a>悟。一不遺忘。兼識言下之旨。如是遂讀通<a 
name="0022a02" id="0022a02"></a>一百卷。並能誦記。明解義味。自後誦念之暇。<a 
name="0022a03" id="0022a03"></a>多講釋論及法花經。思知齊曆告終。乃託身<a 
name="0022a04" id="0022a04"></a>陳國。即入衡岳花蓋<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>下。立寺行道。初見一<a 
name="0022a05" id="0022a05"></a>捕鳥人。掘地施<span class="gaiji">&#x647E;<!--gaiji,弶,1[打-丁+強],2&#x647E;,3--></span>。乃往告云。淺掘淺掘。傷我<a 
name="0022a06" id="0022a06"></a>髑髏。入地未深。遂得白骨一具。捕人怪異。請<a 
name="0022a07" id="0022a07"></a>問慇懃。思乃答云。我已二生。居此<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>下。誦法<a 
name="0022a08" id="0022a08"></a>花經。捨身於此。前身骸骨。並已消亡。今生<a 
name="0022a09" id="0022a09"></a>見者。乃是第二身耳。所止菴舍。野人所焚。遂<a 
name="0022a10" id="0022a10"></a>顯癘疾。投誠歸懺。既受草室。持經如故。其<a 
name="0022a11" id="0022a11"></a>人不久。所患平復。又夢梵僧數百形服<span class="gaiji">&#x74CC;<!--gaiji,瑰,1[王*褱],2&#x74CC;,3--></span>異。<a 
name="0022a12" id="0022a12"></a>上坐命曰。汝先受戒。律儀非勝。既遇清眾。宜<a 
name="0022a13" id="0022a13"></a>更翻壇祈請。師僧三十二人。加羯磨法。具足<a 
name="0022a14" id="0022a14"></a>成就。後忽驚悟。方知夢受。自斯已後。勤務更<a 
name="0022a15" id="0022a15"></a>深。由此苦行。得見三生所行道事。又夢彌勒<a 
name="0022a16" id="0022a16"></a>彌陀說法開悟。故造二像。<span class="gaiji">&#x7ADD;<!--gaiji,並,1[立*立],2&#x7ADD;,3--></span>而供養。又夢隨<a 
name="0022a17" id="0022a17"></a>從彌勒。與諸眷屬。同會龍花。心自惟曰。我於<a 
name="0022a18" id="0022a18"></a>釋迦末法。受持法花。今值慈尊。感傷悲泣。<a 
name="0022a19" id="0022a19"></a>豁然覺悟。轉復精進。又以道俗福施。造金字<a 
name="0022a20" id="0022a20"></a>法花。<span class="gaiji">&#x7460;<!--gaiji,琉,1[王*留],2&#x7460;,3--></span>璃寶函。莊嚴炫曜。功德傑異。大發眾<a 
name="0022a21" id="0022a21"></a>心。又講此經。隨文造書。莫非幽蹟。後命學士<a 
name="0022a22" id="0022a22"></a>智顗。代講金經。至一心具萬行處。顗有疑<a 
name="0022a23" id="0022a23"></a>焉。思為釋曰。汝向所疑。此乃大品次第意爾。<a 
name="0022a24" id="0022a24"></a>未是法花圓頓旨也。吾昔夏中。苦節思此。後<a 
name="0022a25" id="0022a25"></a>夜一念頓發諸法。吾既身證。不勞致疑。顗即<a 
name="0022a26" id="0022a26"></a>諮受法花行法。三七境界。難卒載敘。每年。<a 
name="0022a27" id="0022a27"></a>陳主三信參勞。供填眾積。榮盛莫加。說法<a 
name="0022a28" id="0022a28"></a>倍常。神異難測。或現形小大。或寂爾藏身。或<a 
name="0022a29" id="0022a29"></a>異香奇色。祥瑞亂舉。臨將終時。從山頂下半<a 
name="0022b01" id="0022b01"></a>山道場。大集門學。連日說法。苦切呵責。聞者<a 
name="0022b02" id="0022b02"></a>寒心。告眾人曰。若有十人。不惜身命。常修<a 
name="0022b03" id="0022b03"></a>法花三昧。方等懺悔。常坐常行者。隨有所須。<a 
name="0022b04" id="0022b04"></a>吾自供給。必須利益。如無此人。吾當遠去。苦<a 
name="0022b05" id="0022b05"></a>行事難。竟無答者。因屏眾斂念。俄然命盡。咸<a 
name="0022b06" id="0022b06"></a>聞異香。滿於室內。頂煙身輕。顏色如常。<a 
name="0022b07" id="0022b07"></a>即陳太建九年六月二十二日也。春秋六十<a 
name="0022b08" id="0022b08"></a>有四。然而身相挺特。能自勝持。不倚不斜。牛<a 
name="0022b09" id="0022b09"></a>行象視。頂有肉髻。異相莊嚴。見者迴心。不覺<a 
name="0022b10" id="0022b10"></a>傾伏。又善識人心。鑒照冥伏訥於言過。方便<a 
name="0022b11" id="0022b11"></a>誨引。行大慈悲。奉菩薩戒。至如繒纊皮革。多<a 
name="0022b12" id="0022b12"></a>由損生。故其徒屬服章。率加以布。寒即艾衲。<a 
name="0022b13" id="0022b13"></a>用犯風霜。自佛法東流。幾六百載。惟斯南岳<a 
name="0022b14" id="0022b14"></a>慈行可歸。所著四十二字門兩卷。無諍行門<a 
name="0022b15" id="0022b15"></a>兩卷。釋論玄隨自意安樂行次第禪要三智<a 
name="0022b16" id="0022b16"></a>觀等。五部各一卷。並行於世。</p><a 
name="0022b17" id="0022b17"></a><p style="text-indent: 0em; margin-left: 0em"><span class="linehead"></span>釋智顗。字德安。姓陳氏。<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>川人也。有晉遷<a 
name="0022b18" id="0022b18"></a>都。寓居荊州之花容焉。即梁散騎益陽公起<a 
name="0022b19" id="0022b19"></a>祖之第二子也。母徐氏。夢香煙五彩。縈迴在<a 
name="0022b20" id="0022b20"></a>懷。欲拂去之。聞人語曰。宿世因緣。寄託弘<a 
name="0022b21" id="0022b21"></a>道。福德自至。何以去之。又夢吞白鼠。如是再<a 
name="0022b22" id="0022b22"></a>三。怪而卜之。師曰。白龍之兆也。及誕育之<a 
name="0022b23" id="0022b23"></a>夜。室內洞明。信宿之間。其光乃止。內外胥<a 
name="0022b24" id="0022b24"></a>悅。盛陳鼎<span class="gaiji">&#x723C;<!--gaiji,俎,1[爻*且],2&#x723C;,3--></span>。遂火滅湯冷。為事不成。忽有二<a 
name="0022b25" id="0022b25"></a>僧。扣門曰。善哉兒德所熏。必出家也。言訖而<a 
name="0022b26" id="0022b26"></a>隱。賓客異焉。兼以臥便合掌。坐必面西。年大<a 
name="0022b27" id="0022b27"></a>已來。口不忘噉。見像便禮。逢僧必敬。七歲。<span class="gaiji">&#x6199;<!--gaiji,,1[喜/心],2&#x6199;,3--></span><a 
name="0022b28" id="0022b28"></a>往伽藍。諸僧訝其情志。口授普門品。初契一<a 
name="0022b29" id="0022b29"></a>遍即得。年十有八。投湘州果願寺沙門法緒。<a 
name="0022c01" id="0022c01"></a>而出家焉。因潛大賢山。誦法花經。及無量義<a 
name="0022c02" id="0022c02"></a>普賢觀等。二旬未浹。三部究竟。又詣光州大<a 
name="0022c03" id="0022c03"></a>蘇山慧思禪師。受業止觀。思又從道於就師。<a 
name="0022c04" id="0022c04"></a>就又受法於最師。此三人者。皆不測其位也。<a 
name="0022c05" id="0022c05"></a>思每歎曰。昔在靈山。同聽法花。宿緣所追。今<a 
name="0022c06" id="0022c06"></a>復來矣。即示普賢道場。為說四安樂行。顗乃<a 
name="0022c07" id="0022c07"></a>於此山。行法花三昧。始經三夕。誦至藥王<a 
name="0022c08" id="0022c08"></a>品。心緣苦行。至是真精進句。解悟便發。見<a 
name="0022c09" id="0022c09"></a>共思師處靈鷲山七寶淨土。聽佛說法。故思<a 
name="0022c10" id="0022c10"></a>云。非爾不感。非我莫識。此法花三昧前方便<a 
name="0022c11" id="0022c11"></a>也。又入<span class="gaiji">洍<!--gaiji,洍,1[泳-永+((厂-一)*臣)],2,3--></span>州白沙山。如前入觀。於經有疑。輒<a 
name="0022c12" id="0022c12"></a>見思來冥為披釋。爾後常令代講。聞者伏之。<a 
name="0022c13" id="0022c13"></a>即往天台。於寺北花頂<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。獨靜頭陀。忽大風<a 
name="0022c14" id="0022c14"></a>拔木。雷霆震吼。魅千群。一形百杖。吐大<a 
name="0022c15" id="0022c15"></a>聲叫。駭畏難陳。乃抑心安忍。湛然自失。又患<a 
name="0022c16" id="0022c16"></a>身心煩痛。如被火燒。又見亡歿二親。枕顗膝<a 
name="0022c17" id="0022c17"></a>上。陳苦求哀。顗又依止法忍。不動如山。故使<a 
name="0022c18" id="0022c18"></a>強輕兩緣所感便滅。忽致西域神僧告曰。制<a 
name="0022c19" id="0022c19"></a>敵勝怨。乃可為勇。文多不載。自後廣流禪<a 
name="0022c20" id="0022c20"></a>慧。學者如林。當時名匠。伏膺相繁。陳隋二代<a 
name="0022c21" id="0022c21"></a>帝主后妃。咸受歸戒。供施殷積。後往石城寺。<a 
name="0022c22" id="0022c22"></a>於佛前。將就來報。施床東壁。面向西方。稱阿<a 
name="0022c23" id="0022c23"></a>彌陀佛。波若觀音。時有欲進藥者。答曰。藥能<a 
name="0022c24" id="0022c24"></a>遣病。以留殘年乎。病不與身合。藥何所遣。年<a 
name="0022c25" id="0022c25"></a>不與心合。藥何所留。智晞往日。復何所聞。<a 
name="0022c26" id="0022c26"></a>觀心論內。復何所道。紛紜醫藥。累擾於他。吾<a 
name="0022c27" id="0022c27"></a>生勞毒器。死悅休歸。世相如是。不足多歎。便<a 
name="0022c28" id="0022c28"></a>令唱法花經題。顗贊引曰。法門父母。慧解由<a 
name="0022c29" id="0022c29"></a>生。本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>弘大。微妙難測。輟斧絕絃於今日矣。<a 
name="0023a01" id="0023a01"></a>又索香湯漱口。說十如。四不生。十法界。三<a 
name="0023a02" id="0023a02"></a>觀。四教。四無量。六度等。有問其位者。答<a 
name="0023a03" id="0023a03"></a>曰。汝等嬾種善根。問他功德。如旨問孔蹶者<a 
name="0023a04" id="0023a04"></a>訪路<span class="note">(云云)</span>吾不領眾。必淨六根。為他損己。只<a 
name="0023a05" id="0023a05"></a>是五品內位耳。又<span class="gaiji">&#x52C5;<!--gaiji,敕,1[束*力],2&#x52C5;,3--></span>維那。人命將終。聞鍾磬<a 
name="0023a06" id="0023a06"></a>聲。增其正念。唯長久氣盡為期。云何身冷。方<a 
name="0023a07" id="0023a07"></a>復響磬。世間哭泣著服。皆不應作。且各默然。<a 
name="0023a08" id="0023a08"></a>吾將去矣。言訖。端坐如入定。而卒於天台山<a 
name="0023a09" id="0023a09"></a>大石像前春秋六十有七。即開皇十七年十<a 
name="0023a10" id="0023a10"></a>一月二十二日也。滅後依於遺教而殮焉。至<a 
name="0023a11" id="0023a11"></a>仁壽末年已前。忽振錫披衣。猶如平昔。凡<a 
name="0023a12" id="0023a12"></a>經七現。重降山寺。一還佛壟。語弟子曰。案<a 
name="0023a13" id="0023a13"></a>行故業。各安隱耶。舉眾皆見。悲敬言問。良久<a 
name="0023a14" id="0023a14"></a>而隱。所著。法花疏。止觀門。修禪法等。各數<a 
name="0023a15" id="0023a15"></a>十卷。顗。東西垂範。化通萬里。所造大寺。三<a 
name="0023a16" id="0023a16"></a>十五所手度僧眾。四千餘人。寫經一十五藏。<a 
name="0023a17" id="0023a17"></a>金檀畫像。十萬許軀。五十餘州道俗。受菩薩<a 
name="0023a18" id="0023a18"></a>戒者。不可稱紀。傳業學士。三十二人。習禪學<a 
name="0023a19" id="0023a19"></a>士。散流江漢。莫限其數。沙門灌頂。侍奉多<a 
name="0023a20" id="0023a20"></a>年。歷其景行。可二十餘紙。</p><a 
name="0023a21" id="0023a21"></a><p style="text-indent: 0em; margin-left: 0em"><span class="linehead"></span>釋智璪。俗姓張氏。清河人。晉室播遷。寓居臨<a 
name="0023a22" id="0023a22"></a>海。祖元秀。梁倉部侍郎。任臨海內史。父文<a 
name="0023a23" id="0023a23"></a>懷。陳中兵將軍。璪受經之歲。言無虛發。行不<a 
name="0023a24" id="0023a24"></a>慚人。親里鄉<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>。深加敬愛。年登十七。二親俱<a 
name="0023a25" id="0023a25"></a>逝。便投安寧寺慧憑法師。以為弟子。逖聞智<a 
name="0023a26" id="0023a26"></a>者軌行超群。為世良導。即泛舸豐流。直指台<a 
name="0023a27" id="0023a27"></a>岫。伏膺受道。乃遣行法花懺悔。第二七日初<a 
name="0023a28" id="0023a28"></a>夜。懺訖。還就禪床。始欲安坐。仍見九頭龍。<a 
name="0023a29" id="0023a29"></a>從地涌出。上昇虛空。明旦諮白。云此是表九<a 
name="0023b01" id="0023b01"></a>道眾生。聞法華經。將來之世。破無明地。入法<a 
name="0023b02" id="0023b02"></a>性空耳。又陳至德四年。永陽王伯智。作牧仙<a 
name="0023b03" id="0023b03"></a>都。延屈智者。來于鎮所。璪隨師受請。同赴<a 
name="0023b04" id="0023b04"></a>稽山。九旬坐訖。仍即辭王。往寶林山寺。行<a 
name="0023b05" id="0023b05"></a>法華三昧。初日初夜。如有人來搖動戶扉。璪<a 
name="0023b06" id="0023b06"></a>即問之。汝是何人。夜來搖戶。即長聲答云。我<a 
name="0023b07" id="0023b07"></a>來看燈耳。頻經數過。問答如前。其寺內。先有<a 
name="0023b08" id="0023b08"></a>大德惠成禪師。夜具聞之。謂弟子曰。彼堂<a 
name="0023b09" id="0023b09"></a>內。從來有大惡鬼。今聞此聲。必是鬼來取人<a 
name="0023b10" id="0023b10"></a>也。天將欲曉。成師扣戶而喚。璪未暇得應。便<a 
name="0023b11" id="0023b11"></a>繞堂唱云。苦哉苦哉。其人了矣。璪即開戶問<a 
name="0023b12" id="0023b12"></a>意。答云。汝猶在耶。吾謂昨夜鬼已害汝。故<a 
name="0023b13" id="0023b13"></a>此嗟耳。成師以事諮王。王遣數十人。執仗防<a 
name="0023b14" id="0023b14"></a>護。璪謂防人曰。命由業也。豈防護所加。願諸<a 
name="0023b15" id="0023b15"></a>仁者。將領還城所。啟王云爾。防人去後。第二<a 
name="0023b16" id="0023b16"></a>日夜。鬼入堂內。槌壁打柱。周遍東西。堂內六<a 
name="0023b17" id="0023b17"></a>燈。璪即滅五留一。行道坐禪誦經。坦然無懼。<a 
name="0023b18" id="0023b18"></a>於三七日中。事恒如此。行法將訖。見一青<a 
name="0023b19" id="0023b19"></a>衣童子。稱讚善哉。言已不現。雖值此二緣。心<a 
name="0023b20" id="0023b20"></a>無憂喜。隋大業元年。駕幸江都。璪銜僧命出<a 
name="0023b21" id="0023b21"></a>參。引入內殿。御遙見璪。即便避廗。命令就<a 
name="0023b22" id="0023b22"></a>坐。種種顧問。便遣通事舍人盧正方。送璪還<a 
name="0023b23" id="0023b23"></a>山。為智者。設一千僧齋。度四十九人出家。施<a 
name="0023b24" id="0023b24"></a>寺物二千段。米三千石。并香蘇等。前後凡經<a 
name="0023b25" id="0023b25"></a>八迴。參見天子。並蒙喜悅。供給豐厚。以貞觀<a 
name="0023b26" id="0023b26"></a>十二年。卒於寺。春秋八十三矣。</p><a 
name="0023b27" id="0023b27"></a><p><span class="juanname">弘贊法花傳卷第四</span></p>
<hr>【經文資訊】大正藏第 51 冊 No. 2067 弘贊法華傳<br>【版本記錄】CBETA 電子佛典 Rev. 1.19 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9cd3.html?index=T51n2067" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2067_004 by HTTrack Website Copier/3.x [XR&CO'2008], Mon, 02 Jun 2014 23:51:54 GMT -->
</html>
