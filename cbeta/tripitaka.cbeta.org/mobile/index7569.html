<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_009 by HTTrack Website Copier/3.x [XR&CO'2008], Mon, 02 Jun 2014 23:47:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gafde8.gif?utmac=MO-30696269-4&amp;utmn=1327126456&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf388.html?index=T48n2016_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 9 卷</p>
	<a href="indexe91f.html?index=T48n2016_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷9]">　
<a 
name="0460b05" id="0460b05"></a><a 
name="0460b06" id="0460b06"></a><a 
name="0460b07" id="0460b07"></a><p><span class="juanname">宗鏡錄卷第九</span></p><a 
name="0460b08" id="0460b08"></a><a 
name="0460b09" id="0460b09"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0460b10" id="0460b10"></a><p style="text-indent: 0em; margin-left: 0em"><span class="linehead"></span>夫修行契悟。法乃塵沙。云何獨立一心為宗。<a 
name="0460b11" id="0460b11"></a>而稱絕妙。</p><p style="text-indent: 0em; margin-left: 0em"><span class="linehead"></span>答。若不了心宗。皆成迷倒。觸途<a 
name="0460b12" id="0460b12"></a>成壅。證入無門。如俗諦中。亦有祕密之法。若<a 
name="0460b13" id="0460b13"></a>不得要訣。學亦無成。或得其門。所作皆辦。今<a 
name="0460b14" id="0460b14"></a>教乘稱祕密之法。禪宗標不傳之文。則向何<a 
name="0460b15" id="0460b15"></a>路而進修。從何門而趣入。若不得唯心之訣。<a 
name="0460b16" id="0460b16"></a>正信無由得成。纔得斯宗。千門自闢。道不待<a 
name="0460b17" id="0460b17"></a>求而頓現。行弗假修而自圓。如地遇陽春。萌<a 
name="0460b18" id="0460b18"></a>芽沸發。故云。若無觀慧。事亦不成。又此心能<a 
name="0460b19" id="0460b19"></a>成一切。能壞一切。成則頓成天真之佛。所以<a 
name="0460b20" id="0460b20"></a>真覺大師歌云。是以禪門了<span class="gaiji">&#x5374;<!--gaiji,卻,1[去*ㄗ],2&#x5374;,3--></span>心。頓入無生<a 
name="0460b21" id="0460b21"></a>慈忍力。以此無生一門。一成一切成。乃至三<a 
name="0460b22" id="0460b22"></a>身四智。八解六通。無漏無為。普賢萬行。悉於<a 
name="0460b23" id="0460b23"></a>無生。一時圓滿。故云。初聞阿字門。即解一切<a 
name="0460b24" id="0460b24"></a>義。所謂一切法不生。壞則漸壞有為無為功<a 
name="0460b25" id="0460b25"></a>德之門。所以歌云。損法財。滅功德。莫不由乎<a 
name="0460b26" id="0460b26"></a>心意識。故知。此心。無幽。不燭。有法皆知。察密<a 
name="0460b27" id="0460b27"></a>防微。窮今洞古。故謂之靈臺。故司馬彪云。心<a 
name="0460b28" id="0460b28"></a>為神靈之臺。莊子云。萬惡不可內於靈臺。</p><p style="text-indent: 0em; margin-left: 0em"><span class="linehead"></span>淨<a 
name="0460b29" id="0460b29"></a>名疏問云。玄義處處多明觀心。已恐不可。入<a 
name="0460c01" id="0460c01"></a>文復爾。將不壞亂經教耶。</p><p style="text-indent: 0em; margin-left: 0em"><span class="linehead"></span>答。說經本為入道。<a 
name="0460c02" id="0460c02"></a>若懷道。之賢。觸處觀行。豈有尋求涅槃聖典。<a 
name="0460c03" id="0460c03"></a>而不觀行者乎。但巧說得宜。非止不損文義。<a 
name="0460c04" id="0460c04"></a>兼得觀慧分明。分別法門。非觀何逮。豈有壞<a 
name="0460c05" id="0460c05"></a>亂之咎乎。夫有所說。意在言前。祖佛本意。皆<a 
name="0460c06" id="0460c06"></a>為明心達道。假以文義。直指心原。豈可執詮<a 
name="0460c07" id="0460c07"></a>迷旨。背心求道耶。所以正法念處經偈云。天<a 
name="0460c08" id="0460c08"></a>龍阿脩羅。地獄鬼羅剎。心常為導主。如王行<a 
name="0460c09" id="0460c09"></a>三界。心將詣天上。復行於人中。心將至惡道。<a 
name="0460c10" id="0460c10"></a>心輪轉世間。寶雨經云。云何菩薩得奢摩他<a 
name="0460c11" id="0460c11"></a>毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那善巧。謂此菩薩心善巧。已。觀察諸<a 
name="0460c12" id="0460c12"></a>法如幻如夢。思惟諸法。此是善法。此非善法。<a 
name="0460c13" id="0460c13"></a>此出離法。此不出離法。謂諸菩薩觀一切法。<a 
name="0460c14" id="0460c14"></a>皆依於心。心為自性。心為上首。能攝受心。善<a 
name="0460c15" id="0460c15"></a>調伏心。善了知心。故能攝此一切諸法。既善<a 
name="0460c16" id="0460c16"></a>調伏。又善了知。由此因緣。便能修習奢摩他<a 
name="0460c17" id="0460c17"></a>法。如是繫心。如是止心。及安住心。勤修如是<a 
name="0460c18" id="0460c18"></a>奢摩他故。便能安住心一境性。弘道廣顯定<a 
name="0460c19" id="0460c19"></a>意經云。彼德本者。了識心本。以此心行。慈及<a 
name="0460c20" id="0460c20"></a>眾生。識了知彼。空無我人。其心德本。助勸於<a 
name="0460c21" id="0460c21"></a>道。故知心為德本。即是總相。心佛眾生。三之<a 
name="0460c22" id="0460c22"></a>別相。心是總相者。法界染淨。萬類萬法。不出<a 
name="0460c23" id="0460c23"></a>一心。是心即攝一切世間出世間法。故名總<a 
name="0460c24" id="0460c24"></a>相。餘染淨二緣。各屬二類。然總相說。十法界<a 
name="0460c25" id="0460c25"></a>中。六道為染。四聖為淨。則十法界中染淨二<a 
name="0460c26" id="0460c26"></a>緣。凡聖兩道。俱不出一心矣。故經云。心能導<a 
name="0460c27" id="0460c27"></a>世間。即自在義。心能遍攝受。即隨行義。如是<a 
name="0460c28" id="0460c28"></a>一心法。皆自在隨行。金剛三昧論云。出世之<a 
name="0460c29" id="0460c29"></a>因者。入實相觀。出世之果者。一味解脫。故知<a 
name="0461a01" id="0461a01"></a>初則信心而入道。後則證心而得果。始終不<a 
name="0461a02" id="0461a02"></a>出宗鏡矣。又楞伽經偈云。唯心無所有。諸<a 
name="0461a03" id="0461a03"></a>行及佛地。去來現在佛。三世說如是。賢劫定<a 
name="0461a04" id="0461a04"></a>意經云。等視一切諸法。根原。皆如是。諦本無<a 
name="0461a05" id="0461a05"></a>所有。是曰一心。華嚴經夜摩天宮偈讚品云。<a 
name="0461a06" id="0461a06"></a>譬如工畫師。分布諸彩色。虛妄取異色。大種<a 
name="0461a07" id="0461a07"></a>無差別。大種中無色。色中無大種。亦不離大<a 
name="0461a08" id="0461a08"></a>種。而有色可得。心中無彩畫。彩畫中無心。然<a 
name="0461a09" id="0461a09"></a>不離於心。有彩畫可得。彼心恒不住。無量難<a 
name="0461a10" id="0461a10"></a>思議。示現一切色。各各不相知。譬如工畫師。<a 
name="0461a11" id="0461a11"></a>不能知自心。而由心故畫。諸法性如是。心如<a 
name="0461a12" id="0461a12"></a>工畫師。能畫諸世間。五蘊悉從生。無法而不<a 
name="0461a13" id="0461a13"></a>造。如心佛亦爾。如佛眾生然。應知佛與心。體<a 
name="0461a14" id="0461a14"></a>性皆無盡。若人知心行。普造諸世間。是人則<a 
name="0461a15" id="0461a15"></a>見佛。了佛真實性。心不住於身。身亦不住心。<a 
name="0461a16" id="0461a16"></a>而能作佛事。自在未曾有。若人欲了知。三世<a 
name="0461a17" id="0461a17"></a>一切佛。應觀法界性。一切唯心造。疏釋云。此<a 
name="0461a18" id="0461a18"></a>頌顯於具分唯識。此不相知義。謂非唯所畫<a 
name="0461a19" id="0461a19"></a>之法。自不相知。喻所變之境。無有體性。能畫<a 
name="0461a20" id="0461a20"></a>之心。念念生滅。自不相知。故亦不能知於所<a 
name="0461a21" id="0461a21"></a>畫。雙喻心境皆無自性。各不相知。故言不能<a 
name="0461a22" id="0461a22"></a>知自心。而由心故畫。又雖不知畫心。而由心<a 
name="0461a23" id="0461a23"></a>能畫。喻眾生雖迷心現量。而心變於境。又由<a 
name="0461a24" id="0461a24"></a>不能知所畫。但畫於自心。故能成所畫。喻眾<a 
name="0461a25" id="0461a25"></a>生由迷境唯心。方能現妄境。又喻正由無性。<a 
name="0461a26" id="0461a26"></a>方成萬境。故云諸法性如是。應觀法界性者。<a 
name="0461a27" id="0461a27"></a>即真如理觀。一切唯心造者。即唯識事觀。以<a 
name="0461a28" id="0461a28"></a>理觀唯識之性。諸佛證此為成佛之體。以事<a 
name="0461a29" id="0461a29"></a>觀唯識之相。眾生達此為出離之門。如華嚴<a 
name="0461b01" id="0461b01"></a>演義云。良以一文之妙。攝義無遺。一偈之功。<a 
name="0461b02" id="0461b02"></a>能破地獄。故普賢菩薩告善財言。我此法海<a 
name="0461b03" id="0461b03"></a>中。無有一文。無有一句。非是捨施轉輪王位<a 
name="0461b04" id="0461b04"></a>而求得者。非是捨施一切所有而求得者。釋<a 
name="0461b05" id="0461b05"></a>曰。以一是一切之一故。稱性之一故。纂靈記<a 
name="0461b06" id="0461b06"></a>云。有京兆人。性王。失其名。本無戒行。曾不<a 
name="0461b07" id="0461b07"></a>修善。因患致死。被二人引至地獄。地獄門前<a 
name="0461b08" id="0461b08"></a>見一僧。云是地藏菩薩。乃教誦偈云。若人欲<a 
name="0461b09" id="0461b09"></a>了知。三世一切佛。應觀法界性。一切唯心造。<a 
name="0461b10" id="0461b10"></a>菩薩授經已。謂之曰。誦得此偈。能破地獄苦。<a 
name="0461b11" id="0461b11"></a>其人誦已。遂入見王。王問。此人。有何功德。答<a 
name="0461b12" id="0461b12"></a>云。唯受持一四句偈。具如上說。王遂放免。當<a 
name="0461b13" id="0461b13"></a>誦此偈時。聲所至處。受苦之人。皆得解脫。後<a 
name="0461b14" id="0461b14"></a>三日方穌。憶持此偈。向諸道俗說之。參驗偈<a 
name="0461b15" id="0461b15"></a>文。方知是華嚴經夜摩天宮。無量菩薩雲集<a 
name="0461b16" id="0461b16"></a>所說。即覺林菩薩偈。意明地獄心造。了心造<a 
name="0461b17" id="0461b17"></a>佛地獄自空耳。故知若觀此心。言下離苦。不<a 
name="0461b18" id="0461b18"></a>唯破地獄界。乃至十法界一時。破。以入真空<a 
name="0461b19" id="0461b19"></a>一際法故。則平等真法界。無佛無眾生。此非<a 
name="0461b20" id="0461b20"></a>妙術神通。假於他勢。以法如是故。可驗自心。<a 
name="0461b21" id="0461b21"></a>不可思議神妙之力。高而無上。淵而不深。延<a 
name="0461b22" id="0461b22"></a>而不長。促而非短。廣而無相。顯而無蹤。有<a 
name="0461b23" id="0461b23"></a>而不常。無而不滅。照體獨立。稱性普周。妙萬<a 
name="0461b24" id="0461b24"></a>物。故稱之為神。孕一切。故名之為母。統御該<a 
name="0461b25" id="0461b25"></a>攝。通變無窮。任照忘疲。若明鏡之寫像。應緣<a 
name="0461b26" id="0461b26"></a>無作。猶虛谷之傳聲。居方而方相分明。處圓<a 
name="0461b27" id="0461b27"></a>而圓文顯現。在悟而悟成諸佛。墮迷而迷作<a 
name="0461b28" id="0461b28"></a>眾生。跡任千途。本地不動。台教云。心如幻化。<a 
name="0461b29" id="0461b29"></a>但有名字。名之為心。適言其有。不見色質。適<a 
name="0461c01" id="0461c01"></a>言其無。復起慮想。不可以有無思度故。名心<a 
name="0461c02" id="0461c02"></a>為妙。非是待<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>成妙。以絕待為妙。故傅大士<a 
name="0461c03" id="0461c03"></a>稱為妙神。亦云妙識。妙神即是法身。佛。若<a 
name="0461c04" id="0461c04"></a>無妙神。誰受寂滅樂。寶藏論云。其為也形。其<a 
name="0461c05" id="0461c05"></a>寂也冥。本淨非瑩。法爾天成。光超日月。德越<a 
name="0461c06" id="0461c06"></a>太清。萬物無作。一切無名。轉變天地。自在縱<a 
name="0461c07" id="0461c07"></a>橫。恒沙而用。混沌而成。誰聞不喜。誰聞不<a 
name="0461c08" id="0461c08"></a>驚。如何以無價之寶。隱於陰入之坑。是以體<a 
name="0461c09" id="0461c09"></a>之即妙即神。顯無價之寶。迷之成<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>成昧。墮<a 
name="0461c10" id="0461c10"></a>陰入之坑。遍覽圓詮。釋之莫盡。仰唯諸聖。讚<a 
name="0461c11" id="0461c11"></a>之靡窮。可謂入道玄關。成佛妙訣。乃至凡聖<a 
name="0461c12" id="0461c12"></a>因果。行位進修。不離此心而得成辦。契同心<a 
name="0461c13" id="0461c13"></a>性。何德不收。以一切法。隨所依住。皆於一心。<a 
name="0461c14" id="0461c14"></a>頓圓滿故。如斯之事。豈非絕待之妙耶。如法<a 
name="0461c15" id="0461c15"></a>華玄義云。絕待明妙者。為四。一隨情三段法<a 
name="0461c16" id="0461c16"></a>起。若入真諦。待對即絕。故身子云。吾聞解脫<a 
name="0461c17" id="0461c17"></a>之中。無有言說。此三藏經中。絕待意也。二若<a 
name="0461c18" id="0461c18"></a>隨理三假。一切世間皆如幻化。即事而真。無<a 
name="0461c19" id="0461c19"></a>有一事而非真者。更待何物為不真耶。望彼<a 
name="0461c20" id="0461c20"></a>三藏。絕還不絕。即事而真。乃是絕待。此通教<a 
name="0461c21" id="0461c21"></a>絕待也。三別教。若起。望即真之絕。還是世諦。<a 
name="0461c22" id="0461c22"></a>何者。非大涅槃。猶是生死世諦。絕還有待。若<a 
name="0461c23" id="0461c23"></a>入別教中道。待則絕矣。四圓教。若起。說無分<a 
name="0461c24" id="0461c24"></a>別法。即邊而中。無非佛法。亡泯清淨。豈更佛<a 
name="0461c25" id="0461c25"></a>法待於佛法。如來法界。故出法界外。無復有<a 
name="0461c26" id="0461c26"></a>法可相形比。待誰為<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>。形誰得妙。無所可待。<a 
name="0461c27" id="0461c27"></a>亦無所絕。不知何名。強言為絕。大涅槃經云。<a 
name="0461c28" id="0461c28"></a>大名不可稱量。不可思議。故為大。譬如虛空。<a 
name="0461c29" id="0461c29"></a>不因小空名為大也。涅槃亦爾。不因小相名<a 
name="0462a01" id="0462a01"></a>大涅槃。妙亦如是。妙名不可思議。不因於<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0462a02" id="0462a02"></a>而名為妙。若謂定有法界。廣大獨絕者。此則<a 
name="0462a03" id="0462a03"></a>大有所有。何謂為絕。今法界清淨。非見聞覺<a 
name="0462a04" id="0462a04"></a>知。不可說示。經云。止止不須說。我法妙難思。<a 
name="0462a05" id="0462a05"></a>止止不須說。即是絕言。我法妙難思。即是絕<a 
name="0462a06" id="0462a06"></a>思。又云。是法不可示。言辭相寂滅。亦是絕歎<a 
name="0462a07" id="0462a07"></a>之文。不可以待示。不可以絕示。滅待滅絕。故<a 
name="0462a08" id="0462a08"></a>言寂滅。又云。一切諸法。常寂滅相。終歸於<a 
name="0462a09" id="0462a09"></a>空。此空亦空。則無復待絕。中論云。若法為待<a 
name="0462a10" id="0462a10"></a>成。是法還成待。今則無因待。亦無所成。法華<a 
name="0462a11" id="0462a11"></a>首經云。既得無生忍。此不生無生。生即無生。<a 
name="0462a12" id="0462a12"></a>是名絕待。降此已外。若更作者。絕何物。顯何<a 
name="0462a13" id="0462a13"></a>理。流浪無窮。則墮戲論。乃是迷情分別。絕待<a 
name="0462a14" id="0462a14"></a>不絕。非絕非待。待於亦待亦絕。言語相逐。永<a 
name="0462a15" id="0462a15"></a>無絕矣。何者。言語從覺觀生。心慮不息。語何<a 
name="0462a16" id="0462a16"></a>由絕。如癡犬逐塊。徒自疲勞。塊終不絕。若能<a 
name="0462a17" id="0462a17"></a>妙悟寰中。息覺觀風。心水澄清。言思皆絕。如<a 
name="0462a18" id="0462a18"></a>黠師子放塊逐人。塊本既除。塊則絕矣。妙悟<a 
name="0462a19" id="0462a19"></a>之時。洞知法界外無法而論絕者。約有門明<a 
name="0462a20" id="0462a20"></a>絕也。是絕亦絕。約空門明絕也。如駃馬見鞭<a 
name="0462a21" id="0462a21"></a>影。無不得入。是名絕待妙也。用是兩妙。妙上<a 
name="0462a22" id="0462a22"></a>三法。眾生之法。亦具二妙。稱之為妙。佛法心<a 
name="0462a23" id="0462a23"></a>法。亦具二妙。稱之為妙。</p><p style="text-indent: 0em; margin-left: 0em"><span class="linehead"></span>問。何意以絕釋妙。</p><p style="text-indent: 0em; margin-left: 0em"><span class="linehead"></span>答。<a 
name="0462a24" id="0462a24"></a>只喚妙為絕。絕是妙之異名。如世人稱絕能<a 
name="0462a25" id="0462a25"></a>耳。又妙是能絕。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>是所絕。此妙有絕<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>之功。<a 
name="0462a26" id="0462a26"></a>故舉絕以名妙。此絕非是斷絕。以無盡為絕。<a 
name="0462a27" id="0462a27"></a>如還原觀云。一塵出生無盡遍。一塵之內。即<a 
name="0462a28" id="0462a28"></a>理即事。即人即法。即依即正。即染即淨。即因<a 
name="0462a29" id="0462a29"></a>即果。即同即異。即彼即此。即一即多。即廣即<a 
name="0462b01" id="0462b01"></a>狹。即情即非情。即三身即十身。何以故。理事<a 
name="0462b02" id="0462b02"></a>無礙。法如是故。十身互作。自在用。故唯普眼<a 
name="0462b03" id="0462b03"></a>之境界也。如上事相之中。一一互相容相攝。<a 
name="0462b04" id="0462b04"></a>各具重重無盡之境界也。經頌云。一切法門<a 
name="0462b05" id="0462b05"></a>無盡海。同會一法道場中。如是次第展轉成。<a 
name="0462b06" id="0462b06"></a>此無礙人方得悟。</p><p style="text-indent: 0em; margin-left: 0em"><span class="linehead"></span>問。據其所說。則一塵之上。<a 
name="0462b07" id="0462b07"></a>理無不顯。事無不融。文無不釋。義無不通。今<a 
name="0462b08" id="0462b08"></a>時修學之徒。云何曉悟。達於塵處。頓決群疑。<a 
name="0462b09" id="0462b09"></a>且於一塵之上。何者是染。云何名淨。何者名<a 
name="0462b10" id="0462b10"></a>真。若為稱俗。何者名生死。何者是涅槃。云何<a 
name="0462b11" id="0462b11"></a>名煩惱。云何是菩提。何者名小乘法。云何名<a 
name="0462b12" id="0462b12"></a>大乘法。請垂開決。聞所未聞。</p><p style="text-indent: 0em; margin-left: 0em"><span class="linehead"></span>答。大智圓明。<span class="gaiji">&#x89A9;<!--gaiji,睹,1[者*見],2&#x89A9;,3--></span><a 
name="0462b13" id="0462b13"></a>纖毫而觀性海。真原朗現。一塵之處以眺全<a 
name="0462b14" id="0462b14"></a>身。萬法顯必同時。一際理無前後。何以故。<a 
name="0462b15" id="0462b15"></a>由此一塵虛相。能翳於真。即是染也。由塵相<a 
name="0462b16" id="0462b16"></a>空無所有。即淨也。由於塵性本體同如。即是<a 
name="0462b17" id="0462b17"></a>真也。由此塵相緣生幻有。即俗也。由於塵相<a 
name="0462b18" id="0462b18"></a>念念遷變。即是生死也。由觀塵生滅相盡。空<a 
name="0462b19" id="0462b19"></a>無有實。即涅槃也。由塵相大小。皆是妄心分<a 
name="0462b20" id="0462b20"></a>別。即煩惱也。由塵體本空。緣慮自盡。即菩提<a 
name="0462b21" id="0462b21"></a>也。由塵相體無遍計。即小乘法也。由塵性無<a 
name="0462b22" id="0462b22"></a>生無滅。依他似有。即大乘法也。如是略說。若<a 
name="0462b23" id="0462b23"></a>具言之。假使一切眾生懷疑。各異。一時同問<a 
name="0462b24" id="0462b24"></a>如來。如來唯以一箇塵字而為解釋。宜深思<a 
name="0462b25" id="0462b25"></a>之。經頌云。一切法門無盡海。一言演說盡無<a 
name="0462b26" id="0462b26"></a>餘。依此義理故。名一塵出生無盡遍也。所言<a 
name="0462b27" id="0462b27"></a>即者。現今平等。故此一心法門。如鏡頓現。不<a 
name="0462b28" id="0462b28"></a>待次第。如印頓成。更無前後。一見一切見。一<a 
name="0462b29" id="0462b29"></a>聞一切聞。不俟推尋。若待了達而成。皆為權<a 
name="0462c01" id="0462c01"></a>漸。若能觀於心性之一。則是一道甚深。即正<a 
name="0462c02" id="0462c02"></a>道之一。是唯一之一。千佛同轍。今古不易之<a 
name="0462c03" id="0462c03"></a>一道也。亦云一路涅槃門。亦云一道出生死。<a 
name="0462c04" id="0462c04"></a>又名大佛頂首楞嚴王具足萬行。十方如來一<a 
name="0462c05" id="0462c05"></a>門超出。妙莊嚴路。猶如百華共成一蜜。故知<a 
name="0462c06" id="0462c06"></a>萬法同會斯宗。若諦了之。一切在我。昇沈去<a 
name="0462c07" id="0462c07"></a>住。任意隨緣。示聖現凡。出生入死。變化難測。<a 
name="0462c08" id="0462c08"></a>運無作之神通。隱顯同時。闡如幻之三昧。是<a 
name="0462c09" id="0462c09"></a>非冥合。逆順同歸。語默卷舒。常順一真之道。<a 
name="0462c10" id="0462c10"></a>治生產業。不違實相之門。運用施為。念念而<a 
name="0462c11" id="0462c11"></a>未離法界。行住坐臥。步步而常在其中。若不<a 
name="0462c12" id="0462c12"></a>信之人。對面千里。如寒山子詩云。可貴天然<a 
name="0462c13" id="0462c13"></a>物。獨一無伴侶。促之在方寸。延之一切處。汝<a 
name="0462c14" id="0462c14"></a>若不信受。相逢不相遇。如明達之者。寓目關<a 
name="0462c15" id="0462c15"></a>懷。悉能先覺。若未遇之子。可以事知。舉動施<a 
name="0462c16" id="0462c16"></a>為。未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>間斷。如蔡順。字君仲。以孝聞。順少<a 
name="0462c17" id="0462c17"></a>孤。養母。常出求薪。有客卒至。母望順不還。乃<a 
name="0462c18" id="0462c18"></a>嚙其指。順即心動。棄薪馳歸。跪問其故。母<a 
name="0462c19" id="0462c19"></a>曰。有急客來。吾嚙指以悟汝耳。又唐裴敬彝。<a 
name="0462c20" id="0462c20"></a>父為陳王典所殺。敬彝時在城。忽自覺。流涕<a 
name="0462c21" id="0462c21"></a>不食。謂人曰。我大人凡有痛處。吾即不安。今<a 
name="0462c22" id="0462c22"></a>日心痛。手足皆廢。事在不測。遂歸覲。父果已<a 
name="0462c23" id="0462c23"></a>死。又唐張志安。居鄉閭稱孝。差為里尹。在縣<a 
name="0462c24" id="0462c24"></a>忽稱母疾急。縣令問。志安曰。母有疾志安亦<a 
name="0462c25" id="0462c25"></a>病。志安適患心痛。是以知母有疾。令拘之。差<a 
name="0462c26" id="0462c26"></a>人覆之。果如所說。尋奏高表門閭。拜為散騎<a 
name="0462c27" id="0462c27"></a>常侍。</p><a 
name="0462c28" id="0462c28"></a><p style="text-indent: 0em; margin-left: 0em"><span class="linehead"></span>問。此宗所悟。還有師不。</p><p style="text-indent: 0em; margin-left: 0em"><span class="linehead"></span>答。此是自覺聖智。<a 
name="0462c29" id="0462c29"></a>無師智。自然智。之所證處。不從他悟。自證之<a 
name="0463a01" id="0463a01"></a>時。法從心現。不從外來。故無師。契而能自得<a 
name="0463a02" id="0463a02"></a>阿耨菩提。楞伽經云。大慧白佛言。世尊。若<a 
name="0463a03" id="0463a03"></a>善自覺聖智相。及一乘。我及餘菩薩。若善自<a 
name="0463a04" id="0463a04"></a>覺聖智相。及一乘。不由於他。通達佛法。又經<a 
name="0463a05" id="0463a05"></a>云。舍利弗復問。何故諸賢。復發此言。從今日<a 
name="0463a06" id="0463a06"></a>始。不以佛為聖師。諸比丘報曰。從今日始。自<a 
name="0463a07" id="0463a07"></a>在其地。不在他鄉。自歸於己。不歸他人。以為<a 
name="0463a08" id="0463a08"></a>師主。不用他師。是以故往。不以佛為聖師。乃<a 
name="0463a09" id="0463a09"></a>至於是世尊。讚諸比丘。善哉善哉。其於諸法。<a 
name="0463a10" id="0463a10"></a>無所得者。乃為真得。此乃但可自知。方見真<a 
name="0463a11" id="0463a11"></a>實。所以千聖拱手。作計校不成。如經頌云。言<a 
name="0463a12" id="0463a12"></a>語說諸法。不能顯真實。平等乃能見。如法佛<a 
name="0463a13" id="0463a13"></a>亦爾。所以永嘉歌云。不離當處常湛然。覓即<a 
name="0463a14" id="0463a14"></a>知君不可見。又先德偈云。不煩問師匠。心王<a 
name="0463a15" id="0463a15"></a>應自知。斯乃真照無照。真知無知。何者。若有<a 
name="0463a16" id="0463a16"></a>照。則有對處。故云。隨照失宗。若有知。則被知<a 
name="0463a17" id="0463a17"></a>礙。故云。法離見聞覺知。如信心銘云。縱橫無<a 
name="0463a18" id="0463a18"></a>照。最為微妙。知法無知。無知知要。達此要<a 
name="0463a19" id="0463a19"></a>者。即無一法可同。無一法可異。無一法可是。<a 
name="0463a20" id="0463a20"></a>無一法可非。則何用外求知解。古德歌云。古<a 
name="0463a21" id="0463a21"></a>人重義不重金。曲高和寡無知音。今時學士<a 
name="0463a22" id="0463a22"></a>還如此。語默動用跡難尋。所嗟世上岐途者。<a 
name="0463a23" id="0463a23"></a>終日崎嶇枉用心。平坦栴檀不肯取。要須登<a 
name="0463a24" id="0463a24"></a>陟訪椿林。窮子捨父遠逃逝。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>於本舍絕知<a 
name="0463a25" id="0463a25"></a>音。貧女宅中無價寶。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>將小秤買他金。故大<a 
name="0463a26" id="0463a26"></a>涅槃經云。如平坦路。一切眾生。悉於中行。無<a 
name="0463a27" id="0463a27"></a>障礙者。中路有樹。其陰清涼。行人在下。憩駕<a 
name="0463a28" id="0463a28"></a>止息。然其樹陰。常住不異。亦不消壞。無持去<a 
name="0463a29" id="0463a29"></a>者。路喻聖道。陰喻佛性。是以若達此宗。歸於<a 
name="0463b01" id="0463b01"></a>自地。室中寶藏。豈是外來。衣內明珠。非從他<a 
name="0463b02" id="0463b02"></a>獲。若能開發祕藏。得現前受用之榮。貨易神<a 
name="0463b03" id="0463b03"></a>珠。息積劫貧窮之苦。非數他寶。豈徇彼求。則<a 
name="0463b04" id="0463b04"></a>潤己之智藏何窮。利他之法財無盡。</p><a 
name="0463b05" id="0463b05"></a><p style="text-indent: 0em; margin-left: 0em"><span class="linehead"></span>問。若言無師自證者。即墮自然之計。執從他<a 
name="0463b06" id="0463b06"></a>解者。仍涉因緣之門。且大道之性。非是自然。<a 
name="0463b07" id="0463b07"></a>亦非因緣。云何開示而乖道體。</p><a 
name="0463b08" id="0463b08"></a><p style="text-indent: 0em; margin-left: 0em"><span class="linehead"></span>答。為破他求故說須自證。為執自解。故從他<a 
name="0463b09" id="0463b09"></a>印可。若當親省之時。迷悟悉空。自他俱絕。非<a 
name="0463b10" id="0463b10"></a>限量之所及。豈言論之能詮。所以牛頭初祖<a 
name="0463b11" id="0463b11"></a>云。夫道者。若一人得之。道即不遍。若眾人得<a 
name="0463b12" id="0463b12"></a>之。道即有窮。若各各有之。道即有數。若總共<a 
name="0463b13" id="0463b13"></a>有之。方便即空。若修行得之。造作非真。若本<a 
name="0463b14" id="0463b14"></a>自有之。萬行虛設。何以故。離一切限量分別<a 
name="0463b15" id="0463b15"></a>故。明知說自說他。言得言失者。若約聖教。則<a 
name="0463b16" id="0463b16"></a>是隨世語言。破執方便。若依意解。盡是限量<a 
name="0463b17" id="0463b17"></a>分別。不出情塵。但不執教以徇情。則方見性<a 
name="0463b18" id="0463b18"></a>而達道。</p><p style="text-indent: 0em; margin-left: 0em"><span class="linehead"></span>問。初心學人。悟入此宗。信解圓通。<a 
name="0463b19" id="0463b19"></a>有何勝力。</p><p style="text-indent: 0em; margin-left: 0em"><span class="linehead"></span>答。若正解圓明。決定信入。有超<a 
name="0463b20" id="0463b20"></a>劫之功。獲頓成之力。雖在生死。常入涅槃。恒<a 
name="0463b21" id="0463b21"></a>處塵勞。長居淨剎。現具肉眼。而開慧眼之光<a 
name="0463b22" id="0463b22"></a>明。匪易凡心。便同佛心之知見。如太子具王<a 
name="0463b23" id="0463b23"></a>儀之相。迦陵超眾鳥之音。將師子筋為琴絃。<a 
name="0463b24" id="0463b24"></a>餘音斷絕。以善見藥而治病。眾患潛消。若那<a 
name="0463b25" id="0463b25"></a>羅箭之功。勢穿鐵鼓。似金剛鎚之力。擬碎金<a 
name="0463b26" id="0463b26"></a>山。則煩惱塵勞。不待斷而自滅。菩提妙果。弗<a 
name="0463b27" id="0463b27"></a>假修而自圓。乃至等冤親。和諍論。齊凡聖。泯<a 
name="0463b28" id="0463b28"></a>自他。一去來。印同異。融延促。混中邊。世出<a 
name="0463b29" id="0463b29"></a>世間不可稱。不可量。不可說不可說之力。莫<a 
name="0463c01" id="0463c01"></a>能過者。亦名佛力。亦名般若力。亦名大乘力。<a 
name="0463c02" id="0463c02"></a>亦名法力。亦名無住力。所以先德釋云。無住<a 
name="0463c03" id="0463c03"></a>力持者。則大劫不離一念。又云。色平等是佛<a 
name="0463c04" id="0463c04"></a>力。色既平等。則唯心義成。故知觀心之門。理<a 
name="0463c05" id="0463c05"></a>無過者。最尊最貴。絕妙絕倫。有剎那成佛之<a 
name="0463c06" id="0463c06"></a>功。頓截苦輪之力。大涅槃經云。譬如藥樹。名<a 
name="0463c07" id="0463c07"></a>曰樹王。於諸藥中。最為殊勝。能滅諸病。樹不<a 
name="0463c08" id="0463c08"></a>作念。若取枝葉及皮身等。雖不作念。能愈諸<a 
name="0463c09" id="0463c09"></a>病。涅槃亦爾。是以若於宗鏡。有圓信圓修。乃<a 
name="0463c10" id="0463c10"></a>至見聞隨喜。一念發心者。無不除八萬塵勞。<a 
name="0463c11" id="0463c11"></a>三障二死之病。大品經云。如摩尼珠。所在住<a 
name="0463c12" id="0463c12"></a>處。一切非人。不得其便。以珠著身。闇中得明。<a 
name="0463c13" id="0463c13"></a>熱時得涼。寒時得溫。若在水中。隨物現色。即<a 
name="0463c14" id="0463c14"></a>況識此自心如意靈珠。圓信堅固。一切時處。<a 
name="0463c15" id="0463c15"></a>不為無明塵勞非人之所侵害。則處繁不亂。<a 
name="0463c16" id="0463c16"></a>履險恒安。高而不危。滿而不溢。台教引佛藏<a 
name="0463c17" id="0463c17"></a>經云。無名相中。假名相說。皆是如來不思議<a 
name="0463c18" id="0463c18"></a>力。譬如有人。嚼須彌山。飛行虛空。石筏渡海。<a 
name="0463c19" id="0463c19"></a>負四天下及須彌山。蚊<span class="gaiji">&#x811A;<!--gaiji,腳,1[腳-谷+去],2&#x811A;,3--></span>為梯。登至梵宮。劫<a 
name="0463c20" id="0463c20"></a>盡燒時。一唾劫火即滅。一吹世界即成。以藕<a 
name="0463c21" id="0463c21"></a>絲懸須彌山。手接四天下。雨。如來所說。一切<a 
name="0463c22" id="0463c22"></a>諸法。無相無為。無生無滅。令人信解。甚為難<a 
name="0463c23" id="0463c23"></a>有。甚為希有。若少有所得。與佛法僧諍。入於<a 
name="0463c24" id="0463c24"></a>邪道。不聽出家受戒。飲一盃水。當知經明無<a 
name="0463c25" id="0463c25"></a>生外用。以顯妙理因果無生。是則不了一體<a 
name="0463c26" id="0463c26"></a>三寶常住。不聽出家。言不聽者。若不解此。戒<a 
name="0463c27" id="0463c27"></a>不具足。若約觀心者。一剎那起。名一眾生。即<a 
name="0463c28" id="0463c28"></a>起即滅。名為一期。念念之中。恒起三毒。即當<a 
name="0463c29" id="0463c29"></a>劫盡三災。三毒貪為首。三災火為端。以不思<a 
name="0464a01" id="0464a01"></a>議止觀。觀此三毒。一念貪心。無有起處。即是<a 
name="0464a02" id="0464a02"></a>一唾劫火而滅。了念成智。即是一吹世界而<a 
name="0464a03" id="0464a03"></a>成。乃至一切不思議希有之事。但達一念無<a 
name="0464a04" id="0464a04"></a>明心。成諸佛智。無有不洞曉之者。若不解此。<a 
name="0464a05" id="0464a05"></a>非唯不聽出家。一切萬善。皆不成就。以不知<a 
name="0464a06" id="0464a06"></a>佛法根本故。大智度論云。復次有人。謂地為<a 
name="0464a07" id="0464a07"></a>堅牢。心無形質。皆是虛妄。以是故。佛說心力<a 
name="0464a08" id="0464a08"></a>為大。行般若波羅蜜故。散此大地以為微塵。<a 
name="0464a09" id="0464a09"></a>以地有色香味觸重故。自無所作。水少香故。<a 
name="0464a10" id="0464a10"></a>動作勝地。火少香味。勢勝於水。風少色香味。<a 
name="0464a11" id="0464a11"></a>故動作勝火。心無四事。故所為力大。又以心<a 
name="0464a12" id="0464a12"></a>多煩惱結使繫縛。故令心力微少。有漏善心。<a 
name="0464a13" id="0464a13"></a>雖無煩惱。以心取諸法相故。其力亦少。二乘<a 
name="0464a14" id="0464a14"></a>無漏心。雖不取相。以智慧有量。及出無漏道<a 
name="0464a15" id="0464a15"></a>時。六情隨俗分別。取諸法相故。不盡心力。諸<a 
name="0464a16" id="0464a16"></a>佛及大菩薩。智慧無量無邊。常處禪定。於世<a 
name="0464a17" id="0464a17"></a>間涅槃。無所分別。諸法實相。其實不異。但智<a 
name="0464a18" id="0464a18"></a>有優劣。行般若波羅蜜者。畢竟清淨。無所罣<a 
name="0464a19" id="0464a19"></a>礙。一念中。能散十方一切如恒河沙等。三千<a 
name="0464a20" id="0464a20"></a>大千國土。大地諸山微塵。故知真心。有此大<a 
name="0464a21" id="0464a21"></a>力。眾生妄隔而不覺知。金光明經疏云。如日<a 
name="0464a22" id="0464a22"></a>光能照天下。不能照道理。心智之光明。能發<a 
name="0464a23" id="0464a23"></a>智照理。故心是光。若心癡闇。體則憔悴。心有<a 
name="0464a24" id="0464a24"></a>智光。膚色充澤。故云。般若大故色大。般若淨<a 
name="0464a25" id="0464a25"></a>故色淨。即是明也。天下萬物。唯人為貴。七尺<a 
name="0464a26" id="0464a26"></a>形骸。不如靈智為貴。所以觀之心貴。心即是<a 
name="0464a27" id="0464a27"></a>金。又知依知正名光。知一切法無一切法為<a 
name="0464a28" id="0464a28"></a>明。是以若於宗鏡纔有信入。便生圓解。能發<a 
name="0464a29" id="0464a29"></a>真正菩提心。更無過上。是無等等心。是最勝<a 
name="0464b01" id="0464b01"></a>心。是最實心。止觀云。發此心者。能翻一一塵<a 
name="0464b02" id="0464b02"></a>勞門。即是八萬四千諸三昧門。無明轉。即變<a 
name="0464b03" id="0464b03"></a>為明。如融<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>成水。更非遠物。不餘處來。但一<a 
name="0464b04" id="0464b04"></a>念心。普皆具足。如如意珠。非有寶。非無寶。若<a 
name="0464b05" id="0464b05"></a>謂無者。即妄語。若謂有者。即邪見。不可以心<a 
name="0464b06" id="0464b06"></a>知。不可以言辯。眾生於此不思議不縛法中。<a 
name="0464b07" id="0464b07"></a>而思想作縛。於無脫法中。而求於脫。是故起<a 
name="0464b08" id="0464b08"></a>大慈悲。興四弘誓。拔兩苦。與兩樂。故名非縛<a 
name="0464b09" id="0464b09"></a>非脫。真正菩提心。此發一菩提心。即一切菩<a 
name="0464b10" id="0464b10"></a>提心。譬如良醫。有一祕方。總攝諸方。阿伽陀<a 
name="0464b11" id="0464b11"></a>藥。功兼諸藥。如食乳糜。更無所須。一切具足。<a 
name="0464b12" id="0464b12"></a>如如意珠。乃至此一心。是大中大。上中上。圓<a 
name="0464b13" id="0464b13"></a>中圓。滿中滿。實中實。真中真。了義中了義。<a 
name="0464b14" id="0464b14"></a>玄中玄。妙中妙。不可思議中不可思議。若能<a 
name="0464b15" id="0464b15"></a>如此。簡非顯是。體權識實。而發心者。是一切<a 
name="0464b16" id="0464b16"></a>諸佛種。譬如金剛。從金性生。佛菩提心。從大<a 
name="0464b17" id="0464b17"></a>悲起。是諸行先。如服阿娑羅藥。先用清水。諸<a 
name="0464b18" id="0464b18"></a>行中最。如諸根中。命根為最。佛正法正行中。<a 
name="0464b19" id="0464b19"></a>此心為最。如太子生。具王儀相。大臣恭敬。有<a 
name="0464b20" id="0464b20"></a>大聲名。如迦陵頻伽鳥<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>中鳴聲。已勝諸鳥。<a 
name="0464b21" id="0464b21"></a>此菩提心。有大勢力。如師子筋絃。如師子乳。<a 
name="0464b22" id="0464b22"></a>如金剛鎚。如那羅延箭。具足眾寶。能除貧苦。<a 
name="0464b23" id="0464b23"></a>如如意珠。雖小懈怠。小失威儀。猶勝二乘功<a 
name="0464b24" id="0464b24"></a>德。舉要言之。此心即具一切菩薩功德。能成<a 
name="0464b25" id="0464b25"></a>三世無上正覺。若解此心。任運達於止觀。無<a 
name="0464b26" id="0464b26"></a>發無礙即是觀。其性寂滅即是止。止觀即菩<a 
name="0464b27" id="0464b27"></a>提。菩提即止觀。如上廣讚。發此圓信菩提心<a 
name="0464b28" id="0464b28"></a>人。實為難有。若凡夫外道。迷於此心。而為分<a 
name="0464b29" id="0464b29"></a>段生死。藏通二乘。背於此心。而作有餘涅槃。<a 
name="0464c01" id="0464c01"></a>乃至通教菩薩。始發大乘之人。體於此心。只<a 
name="0464c02" id="0464c02"></a>成自性之空。別教菩薩。至大乘之終。悟於此<a 
name="0464c03" id="0464c03"></a>心。雖見不空為十法界之所依。然即今未具。<a 
name="0464c04" id="0464c04"></a>猶假別修次第生起。俱不能識知。自心。一念<a 
name="0464c05" id="0464c05"></a>頓圓平等正性。凡聖共有。一際。無差。以不識<a 
name="0464c06" id="0464c06"></a>故。皆不能發此無上無等。最勝廣大不可思<a 
name="0464c07" id="0464c07"></a>議菩提之心。所有悲願智行。俱不具足。若一<a 
name="0464c08" id="0464c08"></a>發此心。功德無際。念念圓滿十波羅蜜。故淨<a 
name="0464c09" id="0464c09"></a>名經云。維摩詰言。然汝等。便發阿耨多羅三<a 
name="0464c10" id="0464c10"></a>藐三菩提心。是即出家。是即具足。今宗鏡。正<a 
name="0464c11" id="0464c11"></a>為開示此心。一一搜窮。重重引證。普為一切<a 
name="0464c12" id="0464c12"></a>法界含生。凡有心者。願皆信受。纔得信入。法<a 
name="0464c13" id="0464c13"></a>爾自然發此無上菩提之心。便坐道場。行同<a 
name="0464c14" id="0464c14"></a>體大悲。起無緣慈化。是以十方諸佛。讚了此<a 
name="0464c15" id="0464c15"></a>心。能發菩提者。功德無盡。如華嚴經云。菩提<a 
name="0464c16" id="0464c16"></a>心者。猶如種子。能生一切諸佛法故。菩提心<a 
name="0464c17" id="0464c17"></a>者。猶如良田。能長眾生白淨法故。菩提心者。<a 
name="0464c18" id="0464c18"></a>猶如大地。能持一切諸世間故。菩提心者。猶<a 
name="0464c19" id="0464c19"></a>如淨水。能洗一切煩惱垢故。菩提心者。猶如<a 
name="0464c20" id="0464c20"></a>大風。普於世間無所礙故。菩提心者。猶如盛<a 
name="0464c21" id="0464c21"></a>火。能燒一切諸見薪故。菩提心者。猶如淨日。<a 
name="0464c22" id="0464c22"></a>普照一切諸世間故。菩提心者。猶如盛月。諸<a 
name="0464c23" id="0464c23"></a>白淨法悉圓滿故。菩提心者。猶如明燈。能放<a 
name="0464c24" id="0464c24"></a>種種法光明故。菩提心者。猶如淨目。普見一<a 
name="0464c25" id="0464c25"></a>切安危處故。菩提心者。猶如大道。普令得入<a 
name="0464c26" id="0464c26"></a>大智城故。菩提心者。猶如正濟。令其得離諸<a 
name="0464c27" id="0464c27"></a>邪法故。菩提心者。猶如大車。普能運載諸菩<a 
name="0464c28" id="0464c28"></a>薩故。菩提心者。猶如門戶。開示一切菩薩行<a 
name="0464c29" id="0464c29"></a>故。菩提心者。猶如宮殿。安住修習三昧法故。<a 
name="0465a01" id="0465a01"></a>菩提心者。猶如園苑。於中遊戲受法樂故。菩<a 
name="0465a02" id="0465a02"></a>提心者。猶如舍宅。安隱一切諸眾生故。菩提<a 
name="0465a03" id="0465a03"></a>心者。則為所歸。利益一切諸世間故。菩提心<a 
name="0465a04" id="0465a04"></a>者。則為所依。諸菩薩行所依處故。菩提心者。<a 
name="0465a05" id="0465a05"></a>猶如慈父。訓導一切諸菩薩故。菩提心者。猶<a 
name="0465a06" id="0465a06"></a>如慈母。生長一切諸菩薩故。菩提心者。猶如<a 
name="0465a07" id="0465a07"></a>乳母。養育一切諸菩薩故。菩提心者。猶如善<a 
name="0465a08" id="0465a08"></a>友。成益一切諸菩薩故。菩提心者。猶如君主。<a 
name="0465a09" id="0465a09"></a>勝出一切二乘人故。菩提心者。猶如帝王。一<a 
name="0465a10" id="0465a10"></a>切願中得自在故。菩提心者。猶如大海。一切<a 
name="0465a11" id="0465a11"></a>功德悉入中故。菩提心者。如須彌山。於諸眾<a 
name="0465a12" id="0465a12"></a>生心平等故。菩提心者。如鐵圍山。攝持一切<a 
name="0465a13" id="0465a13"></a>諸世間故。菩提心者。猶如雪山。長養一切智<a 
name="0465a14" id="0465a14"></a>慧藥故。菩提心者。猶如香山。出生一切功德<a 
name="0465a15" id="0465a15"></a>香故。菩提心者。猶如虛空。諸妙功德廣無邊<a 
name="0465a16" id="0465a16"></a>故。菩提心者。猶如蓮華。不染一切世間法故。<a 
name="0465a17" id="0465a17"></a>菩提心者。猶如調慧象。其心善順。不獷戾故。<a 
name="0465a18" id="0465a18"></a>菩提心者。猶如良善馬。遠離一切諸惡性故。<a 
name="0465a19" id="0465a19"></a>菩提心者。如調御師。守護大乘一切法故。菩<a 
name="0465a20" id="0465a20"></a>提心者。猶如良藥。能治一切煩惱病故。菩提<a 
name="0465a21" id="0465a21"></a>心者。猶如坑阱。陷沒一切諸惡法故。菩提心<a 
name="0465a22" id="0465a22"></a>者。猶如金剛。悉能穿徹一切法故。菩提心者。<a 
name="0465a23" id="0465a23"></a>猶如香篋。能貯一切功德香故。菩提心者。猶<a 
name="0465a24" id="0465a24"></a>如妙華。一切世間所樂見故。菩提心者。如白<a 
name="0465a25" id="0465a25"></a>栴檀。除眾生欲熱使清涼故。菩提心者。如黑<a 
name="0465a26" id="0465a26"></a>沈香。能熏法界悉周遍故。菩提心者。如善見<a 
name="0465a27" id="0465a27"></a>藥王。能破一切煩惱病故。菩提心者。如毘笈<a 
name="0465a28" id="0465a28"></a>摩藥。能拔一切諸惑箭故。菩提心者。猶如帝<a 
name="0465a29" id="0465a29"></a>釋。一切主中最為尊故。菩提心者。如毘沙門。<a 
name="0465b01" id="0465b01"></a>能斷一切貧窮苦故。菩提心者。如功德天。一<a 
name="0465b02" id="0465b02"></a>切功德所莊嚴故。菩提心者。如莊嚴具。莊嚴<a 
name="0465b03" id="0465b03"></a>一切諸菩薩故。菩提心者。如劫燒火。能燒一<a 
name="0465b04" id="0465b04"></a>切諸有為故。菩提心者。如無生根藥。長養一<a 
name="0465b05" id="0465b05"></a>切諸佛法故。菩提心者。猶如龍珠。能消一切<a 
name="0465b06" id="0465b06"></a>煩惱毒故。菩提心者。如水精珠。能清一切煩<a 
name="0465b07" id="0465b07"></a>惱濁故。菩提心者。如如意珠。周給一切諸貧<a 
name="0465b08" id="0465b08"></a>乏故。菩提心者。如功德瓶。滿足一切眾生心<a 
name="0465b09" id="0465b09"></a>故。菩提心者。如如意樹。能雨一切莊嚴具故。<a 
name="0465b10" id="0465b10"></a>菩提心者。如鵝羽衣。不受一切生死垢故。菩<a 
name="0465b11" id="0465b11"></a>提心者。如白<span class="gaiji">[疊*毛]<!--gaiji,,1[疊*毛],2&#x3CB2;,3--></span>線。從本已來性清淨故。菩提<a 
name="0465b12" id="0465b12"></a>心者。如快利犁。能治一切眾生田故。菩提心<a 
name="0465b13" id="0465b13"></a>者。如那羅延。能摧一切我見敵故。菩提心者。<a 
name="0465b14" id="0465b14"></a>猶如快箭。能破一切諸苦的故。菩提心者。猶<a 
name="0465b15" id="0465b15"></a>如利矛。能穿一切煩惱甲故。菩提心者。猶如<a 
name="0465b16" id="0465b16"></a>堅甲。能護一切如理心故。菩提心者。猶如利<a 
name="0465b17" id="0465b17"></a>刀。能斬一切煩惱首故。菩提心者。猶如利劍。<a 
name="0465b18" id="0465b18"></a>能斷一切憍慢鎧故。菩提心者。如勇將幢。能<a 
name="0465b19" id="0465b19"></a>伏一切諸魔軍故。菩提心者。猶如利鋸。能截<a 
name="0465b20" id="0465b20"></a>一切無明樹故。菩提心者。猶如利斧。能伐一<a 
name="0465b21" id="0465b21"></a>切諸苦樹故。菩提心者。猶如兵仗。能防一切<a 
name="0465b22" id="0465b22"></a>諸苦難故。菩提心者。猶如善手。防護一切諸<a 
name="0465b23" id="0465b23"></a>度身故。菩提心者。猶如好足。安立一切諸功<a 
name="0465b24" id="0465b24"></a>德故。菩提心者。猶如眼藥。滅除一切無明<span class="gaiji">&#x7796;<!--gaiji,,1[醫-酉+目],2&#x7796;,3--></span><a 
name="0465b25" id="0465b25"></a>故。菩提心者。猶如鉗鑷。能拔一切身見刺<a 
name="0465b26" id="0465b26"></a>故。菩提心者。猶如臥具。息除生死諸勞苦故。<a 
name="0465b27" id="0465b27"></a>菩提心者。如善知識。能解一切生死縛故。菩<a 
name="0465b28" id="0465b28"></a>提心者。如好珍財。能除一切貧窮事故。菩提<a 
name="0465b29" id="0465b29"></a>心者。如大導師。善知菩薩出要道故。菩提心<a 
name="0465c01" id="0465c01"></a>者。猶如伏藏。出功德財無匱乏故。菩提心者。<a 
name="0465c02" id="0465c02"></a>猶如涌泉。生智慧水無窮盡故。菩提心者。猶<a 
name="0465c03" id="0465c03"></a>如明鏡。普現一切法門像故。菩提心者。猶如<a 
name="0465c04" id="0465c04"></a>蓮華。不染一切諸罪垢故。菩提心者。猶如大<a 
name="0465c05" id="0465c05"></a>河。流引一切度攝法故。菩提心者。如大龍王。<a 
name="0465c06" id="0465c06"></a>能雨一切妙法雨故。菩提心者。猶如命根。任<a 
name="0465c07" id="0465c07"></a>持菩薩大悲身故。菩提心者。猶如甘露。能令<a 
name="0465c08" id="0465c08"></a>安住不死界故。菩提心者。猶如大網。普攝一<a 
name="0465c09" id="0465c09"></a>切諸眾生故。菩提心者。猶如罥索。攝取一切<a 
name="0465c10" id="0465c10"></a>所應化故。菩提心者。猶如鉤餌。出有淵中所<a 
name="0465c11" id="0465c11"></a>居者故。菩提心者。如阿伽陀藥。能令無病永<a 
name="0465c12" id="0465c12"></a>安隱故。菩提心者。如除毒藥。悉能消歇含<a 
name="0465c13" id="0465c13"></a>愛毒故。菩提心者。如善持<span class="gaiji">&#x546A;<!--gaiji,咒,1[口*兄],2&#x546A;,3--></span>。能除一切顛倒<a 
name="0465c14" id="0465c14"></a>毒故。菩提心者。猶如疾風。能卷一切諸障霧<a 
name="0465c15" id="0465c15"></a>故。菩提心者。如大寶洲。出生一切覺分寶故。<a 
name="0465c16" id="0465c16"></a>菩提心者。如好種性。出生一切白淨法故。菩<a 
name="0465c17" id="0465c17"></a>提心者。猶如住宅。諸功德法所依處故。菩提<a 
name="0465c18" id="0465c18"></a>心者。猶如市肆。菩薩商人貿易處故。菩提心<a 
name="0465c19" id="0465c19"></a>者。如鍊金藥。能治一切煩惱垢故。菩提心者。<a 
name="0465c20" id="0465c20"></a>猶如好蜜。圓滿一切功德味故。菩提心者。猶<a 
name="0465c21" id="0465c21"></a>如正道。令諸菩薩入智城故。菩提心者。猶如<a 
name="0465c22" id="0465c22"></a>好器。能持一切白淨物故。菩提心者。猶如時<a 
name="0465c23" id="0465c23"></a>雨。能滅一切煩惱塵故。菩提心者。則為住處。<a 
name="0465c24" id="0465c24"></a>一切菩薩所住處故。菩提心者。則為授行。不<a 
name="0465c25" id="0465c25"></a>取聲聞解脫果故。菩提心者。如淨<span class="gaiji">&#x7460;<!--gaiji,琉,1[王*留],2&#x7460;,3--></span>璃。自性<a 
name="0465c26" id="0465c26"></a>明潔無諸垢故。菩提心者。如帝青寶。出過世<a 
name="0465c27" id="0465c27"></a>間三乘智故。菩提心者。如更漏鼓。覺諸眾生。<a 
name="0465c28" id="0465c28"></a>煩惱睡故。菩提心者。如清淨水。性本澄潔無<a 
name="0465c29" id="0465c29"></a>垢濁故。菩提心者。如閻浮金。映奪一切有<a 
name="0466a01" id="0466a01"></a>為善故。菩提心者。如大山王。超出一切諸世<a 
name="0466a02" id="0466a02"></a>間故。菩提心者。則為所歸。不拒一切諸來者<a 
name="0466a03" id="0466a03"></a>故。菩提心者。則為義利。能除一切衰惱事故。<a 
name="0466a04" id="0466a04"></a>菩提心者。則為妙寶。能令一切心歡喜故。菩<a 
name="0466a05" id="0466a05"></a>提心者。如大施會。充滿一切眾生心故。菩提<a 
name="0466a06" id="0466a06"></a>心者。則為尊勝。諸眾生心無與等故。菩提心<a 
name="0466a07" id="0466a07"></a>者。猶如伏藏。能攝一切諸佛法故。菩提心者。<a 
name="0466a08" id="0466a08"></a>如因陀羅網。能伏煩惱阿脩羅故。菩提心者。<a 
name="0466a09" id="0466a09"></a>如婆樓那風。能動一切所應化故。菩提心者。<a 
name="0466a10" id="0466a10"></a>如因陀羅火。能燒一切諸惑習故。菩提心者。<a 
name="0466a11" id="0466a11"></a>如佛支提。一切世間應供養故。善男子。菩提<a 
name="0466a12" id="0466a12"></a>心者。成就如是無量功德。舉要言之。應知悉<a 
name="0466a13" id="0466a13"></a>與一切佛法諸功德等。何以故。因菩提心。出<a 
name="0466a14" id="0466a14"></a>生一切諸菩薩行。三世如來。從菩提心而出<a 
name="0466a15" id="0466a15"></a>生故。是故善男子。若有發阿耨多羅三藐三<a 
name="0466a16" id="0466a16"></a>菩提心者。則已出生無量功德。普能攝取一<a 
name="0466a17" id="0466a17"></a>切智道。乃至善男子。如有寶珠。名自在王。日<a 
name="0466a18" id="0466a18"></a>月光明所照之處。一切財寶衣服等物。所有<a 
name="0466a19" id="0466a19"></a>價直悉不能及。菩薩摩訶薩。發菩提心。自在<a 
name="0466a20" id="0466a20"></a>王寶。亦復如是。一切智光所照之處。三世所<a 
name="0466a21" id="0466a21"></a>有天人二乘。漏無漏善一切功德。皆不能及。<a 
name="0466a22" id="0466a22"></a>善男子。海中有寶。名曰海藏。普現海中莊嚴<a 
name="0466a23" id="0466a23"></a>事。菩薩摩訶薩。菩提心寶。亦復如是。普能顯<a 
name="0466a24" id="0466a24"></a>現一切智海諸莊嚴事。善男子。譬如天上閻<a 
name="0466a25" id="0466a25"></a>浮檀金。唯除心王大摩尼寶。餘無及者。菩薩<a 
name="0466a26" id="0466a26"></a>摩訶薩。發菩提心閻浮檀金。亦復如是。除一<a 
name="0466a27" id="0466a27"></a>切智心王大寶。餘無及者。乃至善男子。菩提<a 
name="0466a28" id="0466a28"></a>心者。成就如是無量無邊。乃至不可說不可<a 
name="0466a29" id="0466a29"></a>說殊勝功德。若有眾生。發阿耨多羅三藐三<a 
name="0466b01" id="0466b01"></a>菩提心。則獲如是勝功德法。如上略錄。華嚴<a 
name="0466b02" id="0466b02"></a>大教一百二十門。讚發此心功德。廣大無邊。<a 
name="0466b03" id="0466b03"></a>然經中。雖引諸希奇珍寶譬況。皆是世間有<a 
name="0466b04" id="0466b04"></a>限之物。以<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>比妙。將淺況深。寧齊出世無盡<a 
name="0466b05" id="0466b05"></a>之珍。豈等佛法難思之旨。故知世出世間。天<a 
name="0466b06" id="0466b06"></a>下之貴。無過心寶。如師子奮迅。威猛最雄。象<a 
name="0466b07" id="0466b07"></a>王蹴蹋。勢力無等。所以大樹緊那羅王所問<a 
name="0466b08" id="0466b08"></a>經云。爾時大樹緊那羅王白言。世尊。我聞菩<a 
name="0466b09" id="0466b09"></a>薩所有三昧。名曰寶住。若有菩薩得是三昧。<a 
name="0466b10" id="0466b10"></a>一切法寶。諸功德法。自然而得。佛告緊那羅<a 
name="0466b11" id="0466b11"></a>王言。若有菩薩。欲令佛寶種性不斷。法寶種<a 
name="0466b12" id="0466b12"></a>性僧寶種性不絕者。修集生起八十種寶。所<a 
name="0466b13" id="0466b13"></a>謂不忘一切智寶之心。乃至觀空無相無願<a 
name="0466b14" id="0466b14"></a>解脫門寶心。入甘露門故。觀一切法無生。寶<a 
name="0466b15" id="0466b15"></a>心。得無生法忍故。見一切法如幻如夢如焰<a 
name="0466b16" id="0466b16"></a>如影如響如水月。寶心。不住諸見故。觀因緣<a 
name="0466b17" id="0466b17"></a>法。寶心離斷常見故。離諸邊見垢穢。寶心。離<a 
name="0466b18" id="0466b18"></a>於二故。入無二法門。寶心。覺一道故。離一<a 
name="0466b19" id="0466b19"></a>切行。寶心。至正位故。正觀法位。寶心。一切<a 
name="0466b20" id="0466b20"></a>法平等故。集助一切菩提法。寶心。覺了一切<a 
name="0466b21" id="0466b21"></a>佛法故。乃至喻如大海。為眾法主。集一切寶。<a 
name="0466b22" id="0466b22"></a>一切眾寶。皆悉來歸。於是海中出生諸寶。如<a 
name="0466b23" id="0466b23"></a>是緊那羅王。菩薩。得是寶住三昧。為諸一切<a 
name="0466b24" id="0466b24"></a>眾生之主。集一切寶。一切法寶。皆悉歸趣。是<a 
name="0466b25" id="0466b25"></a>以祖師云。一切寶中。心寶為上。故知一切法<a 
name="0466b26" id="0466b26"></a>寶。皆歸宗鏡中。無有法財珍寶。而不積聚。如<a 
name="0466b27" id="0466b27"></a>入法界體性經云。文殊師利。復白佛言。以何<a 
name="0466b28" id="0466b28"></a>因緣。名以三昧為寶積耶。佛告文殊師利。譬<a 
name="0466b29" id="0466b29"></a>如大摩尼寶。善磨瑩已。安置淨處。隨彼地方。出<a 
name="0466c01" id="0466c01"></a>諸珍寶不可窮盡。如是文殊師利。我住此三<a 
name="0466c02" id="0466c02"></a>昧。觀於東方。見無量阿僧祇世界。現在諸佛<a 
name="0466c03" id="0466c03"></a>如來。阿羅訶。三藐三佛陀。如是南西北方四<a 
name="0466c04" id="0466c04"></a>維上下。如是。十方無量阿僧祇世界。我皆現<a 
name="0466c05" id="0466c05"></a>見是諸如來。住此三昧。為眾說法。文殊師利。<a 
name="0466c06" id="0466c06"></a>我住此三昧。不見一法。然非法界。釋曰。寶積<a 
name="0466c07" id="0466c07"></a>三昧者。即一切眾生心。是。無量功德聚。猶如<a 
name="0466c08" id="0466c08"></a>世間寶積。若能住此一心寶積三昧。有何功德<a 
name="0466c09" id="0466c09"></a>寶而不知。故能見十方佛寶。普照無餘。所以<a 
name="0466c10" id="0466c10"></a>云不見一法。然非法界。是以萬類之中。唯心<a 
name="0466c11" id="0466c11"></a>為貴。如金翅鳥。命終之後。骨肉散盡。唯有心<a 
name="0466c12" id="0466c12"></a>在。難陀龍王。取此鳥心。以為明珠。轉輪王得。<a 
name="0466c13" id="0466c13"></a>以為如意珠。然一切眾生心。亦復如是。幻身<a 
name="0466c14" id="0466c14"></a>雖滅。真心不壞。如經云。如劫燒火。不燒虛空。<a 
name="0466c15" id="0466c15"></a>又祖師云。百骸雖潰散。一物鎮長靈。若能了<a 
name="0466c16" id="0466c16"></a>此常住真心。即同獲於如意珠寶。若得之者。<a 
name="0466c17" id="0466c17"></a>廣濟於法界。用之者。普潤於十方。以此諸大<a 
name="0466c18" id="0466c18"></a>乘經中。十方諸佛。同共讚揚此菩提心。況如<a 
name="0466c19" id="0466c19"></a>無際虛空。未言少分。若下位淺智。焉敢言之。<a 
name="0466c20" id="0466c20"></a>故先德釋涅槃教義云。種種名目。只是一心<a 
name="0466c21" id="0466c21"></a>法。此法即是佛師。諸菩薩母。諸佛菩薩。辯不<a 
name="0466c22" id="0466c22"></a>能宣。凡夫千舌。豈解揄揚。二乘百盲。焉能舞<a 
name="0466c23" id="0466c23"></a>手者哉。此論開發信入。功德無邊。若但見聞。<a 
name="0466c24" id="0466c24"></a>設不信樂。尚種善根。無空過者。如華嚴經云。<a 
name="0466c25" id="0466c25"></a>佛子。譬如丈夫。食少金剛。終竟不消。要穿其<a 
name="0466c26" id="0466c26"></a>身。出在於外。何以故。金剛不與肉身雜穢而<a 
name="0466c27" id="0466c27"></a>同止故。於如來所。種少善根。亦復如是。要穿<a 
name="0466c28" id="0466c28"></a>一切有為諸行煩惱身。過到於無為究竟智<a 
name="0466c29" id="0466c29"></a>處。何以故。此少善根。不與有為諸行煩惱而<a 
name="0467a01" id="0467a01"></a>共住故。佛子。假使乾草。積同須彌。投火於中。<a 
name="0467a02" id="0467a02"></a>如芥子許。必皆燒盡。何以故。火能燒故。於如<a 
name="0467a03" id="0467a03"></a>來所。種少善根。亦復如是。必能燒盡一切煩<a 
name="0467a04" id="0467a04"></a>惱。究竟得於無餘涅槃。何以故。此少善根。性<a 
name="0467a05" id="0467a05"></a>究竟故。佛子。譬如雪山有藥王樹。名曰善見。<a 
name="0467a06" id="0467a06"></a>若有見者。眼得清淨。若有聞者。耳得清淨。若<a 
name="0467a07" id="0467a07"></a>有嗅者。鼻得清淨。若有<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>者。舌得清淨。若有<a 
name="0467a08" id="0467a08"></a>觸者。身得清淨。若有眾生。取彼地土。亦能為<a 
name="0467a09" id="0467a09"></a>作除病利益。佛子。如來應正等覺無上藥王。<a 
name="0467a10" id="0467a10"></a>亦復如是。能作一切。饒益眾生。若有得見如<a 
name="0467a11" id="0467a11"></a>來色身。眼得清淨。若有得聞如來名號。耳得<a 
name="0467a12" id="0467a12"></a>清淨。若有得嗅如來戒香。鼻得清淨。若有得<a 
name="0467a13" id="0467a13"></a><span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>如來法味。舌得清淨。具廣長舌。解語言法。<a 
name="0467a14" id="0467a14"></a>若有得觸如來光者。身得清淨。究竟獲得無<a 
name="0467a15" id="0467a15"></a>上法身。若於如來生憶念者。則得念佛三昧<a 
name="0467a16" id="0467a16"></a>清淨。若有眾生。供養如來所經土地。及塔廟<a 
name="0467a17" id="0467a17"></a>者。亦具善根。滅除一切諸煩惱患。得賢聖樂。<a 
name="0467a18" id="0467a18"></a>佛子。我今告汝。設有眾生。見聞於佛。業障纏<a 
name="0467a19" id="0467a19"></a>覆。不生信樂。亦種善根。無空過者。乃至究竟<a 
name="0467a20" id="0467a20"></a>入於涅槃。佛子。菩薩摩訶薩應如是知。於如<a 
name="0467a21" id="0467a21"></a>來所。見聞親近。所種善根。悉離一切諸不善<a 
name="0467a22" id="0467a22"></a>法。具足善法。故知若見若聞。若信不信。皆得<a 
name="0467a23" id="0467a23"></a>究竟無上善根。以見圓覺之佛。普門之法故。<a 
name="0467a24" id="0467a24"></a>以覺圓故。無有缺減。以法普故。自然具足。豈<a 
name="0467a25" id="0467a25"></a>非究竟耶。所以華嚴初發心功德品頌云。菩<a 
name="0467a26" id="0467a26"></a>薩發心功德量。億劫稱揚不可盡。以出一切<a 
name="0467a27" id="0467a27"></a>諸如來。獨覺聲聞安樂故。十方國土諸眾生。<a 
name="0467a28" id="0467a28"></a>皆悉施安無量劫。勸持五戒及十善。四禪四<a 
name="0467a29" id="0467a29"></a>等諸定處。復於多劫施安樂。令斷諸惑成羅<a 
name="0467b01" id="0467b01"></a>漢。彼諸福聚雖無量。不與發心功德比。又教<a 
name="0467b02" id="0467b02"></a>億眾成緣覺。獲無諍行微妙道。以彼而校菩<a 
name="0467b03" id="0467b03"></a>提心。算數譬喻無能及。一念能過塵數剎。如<a 
name="0467b04" id="0467b04"></a>是經於無量劫。此諸剎數尚可量。發心功德<a 
name="0467b05" id="0467b05"></a>不可知。又頌云。所說種種眾譬喻。無有能<a 
name="0467b06" id="0467b06"></a>及菩提心。以諸三世人中尊。皆從發心而得<a 
name="0467b07" id="0467b07"></a>生。華嚴指歸云。明經有十種益。一見聞益。謂<a 
name="0467b08" id="0467b08"></a>此見聞如來。及此遺法。所種善根。成金剛種<a 
name="0467b09" id="0467b09"></a>不可破壞。要心成佛。如性起品云。佛子。乃至<a 
name="0467b10" id="0467b10"></a>不信邪見眾生。見聞佛者。彼諸眾生。於見聞<a 
name="0467b11" id="0467b11"></a>中得種善根。果報不虛。乃至究竟涅槃等。二<a 
name="0467b12" id="0467b12"></a>發心益。謂信位既滿。稱彼佛懷發此大心。此<a 
name="0467b13" id="0467b13"></a>心即是普賢法攝。是故融通。即遍無盡時處<a 
name="0467b14" id="0467b14"></a>等法界。既入彼攝彼。即全諸位。悉皆成滿。故<a 
name="0467b15" id="0467b15"></a>經云。初發心即是佛故。悉與三世諸如來等。<a 
name="0467b16" id="0467b16"></a>三起行益。謂若起一普賢行時。即遍一切行。<a 
name="0467b17" id="0467b17"></a>一切位。一切德。一切法。一切處。一切時。一<a 
name="0467b18" id="0467b18"></a>切因。一切果。窮盡法界。具足一切。如帝網<a 
name="0467b19" id="0467b19"></a>等。故經云。菩薩摩訶薩得聞此法。以少方便。<a 
name="0467b20" id="0467b20"></a>疾得菩提。四攝位益。謂信等五位。一一位中<a 
name="0467b21" id="0467b21"></a>攝一切位。然有二門。一全位相是門。即一切<a 
name="0467b22" id="0467b22"></a>位是一位故。十信滿處。即便成佛。二諸位相<a 
name="0467b23" id="0467b23"></a>資門。則一位中具一切位。如十信中有十住。<a 
name="0467b24" id="0467b24"></a>乃至十地。故經云。住於一地普攝一切諸地<a 
name="0467b25" id="0467b25"></a>功德。如十玄門。五速證益。依此普門。一證一<a 
name="0467b26" id="0467b26"></a>切證。如經明地獄眾生。蒙光滅苦。纔從地獄<a 
name="0467b27" id="0467b27"></a>門出。昇兜率天。聞此普法。即得十地者。明是<a 
name="0467b28" id="0467b28"></a>此法之深益。六滅障益。依此普法。亦一斷一<a 
name="0467b29" id="0467b29"></a>切斷。如前兜率天子。非直自身頓得十地。亦<a 
name="0467b30" id="0467b30"></a>乃毛孔香熏。全示眾生。頓滅無量煩惱。並是<a 
name="0467c01" id="0467c01"></a>普法之勝力。七轉利益。普行亦成。即能頓益<a 
name="0467c02" id="0467c02"></a>無邊眾生。悉亦同得此十地法。如前兜率天<a 
name="0467c03" id="0467c03"></a>子。得十地已。毛孔中出蓋雲供養佛。經云。若<a 
name="0467c04" id="0467c04"></a>有眾生見此蓋雲者。彼諸眾生。種一恒河沙<a 
name="0467c05" id="0467c05"></a>轉輪王所植善根等。八造修益。如善財依此<a 
name="0467c06" id="0467c06"></a>普法。一得一切得。以前生曾見聞普法。成金<a 
name="0467c07" id="0467c07"></a>剛種。遂令今生頓成解行。九頓得益。如經明<a 
name="0467c08" id="0467c08"></a>六千比丘。頓見如來。得十眼境界。祇洹林中。<a 
name="0467c09" id="0467c09"></a>不可說塵數菩薩。頓得無盡自在法海等。十<a 
name="0467c10" id="0467c10"></a>稱性益。謂依此普法。一切眾生。無不皆悉稱<a 
name="0467c11" id="0467c11"></a>其本性。在佛果海中。即是舊來益。如經明於<a 
name="0467c12" id="0467c12"></a>佛身中。見一切眾生已成佛竟。已涅槃竟。是<a 
name="0467c13" id="0467c13"></a>以此宗鏡錄中。並是稱性而談。約本而說。因<a 
name="0467c14" id="0467c14"></a>果皆實。理事俱真。以是圓滿之宗。普門之法。<a 
name="0467c15" id="0467c15"></a>見普法故。名為普眼。普法者。一具一切。一一<a 
name="0467c16" id="0467c16"></a>稱性。同時具足。眼外無法。乃稱普眼。亦名普<a 
name="0467c17" id="0467c17"></a>眼經。遂令見聞之人。皆同性得。以此性無盡。<a 
name="0467c18" id="0467c18"></a>則所益何窮。故能總括無邊。該通一切。攝前<a 
name="0467c19" id="0467c19"></a>則攝後。如舉初步。即到千里之程途。得一則<a 
name="0467c20" id="0467c20"></a>得餘。猶觀天月。即了一切之水月。故知有教<a 
name="0467c21" id="0467c21"></a>的有其位。有法必有其人。如地獄眾生。見聞<a 
name="0467c22" id="0467c22"></a>為種。處八難內超十地階。善財童子。行解在<a 
name="0467c23" id="0467c23"></a>躬。於一生中。圓多劫果。文理有據。果報非虛。<a 
name="0467c24" id="0467c24"></a>可示後賢。同繼斯種。所以如來藏經中。校量<a 
name="0467c25" id="0467c25"></a>功德。受持此經。供養過去恒河沙現在諸佛。<a 
name="0467c26" id="0467c26"></a>造恒河沙七寶臺。高十由旬。日日如是。乃至<a 
name="0467c27" id="0467c27"></a>五十恒河沙七寶臺。供養恒河沙如來。不如<a 
name="0467c28" id="0467c28"></a>有人喜樂菩提。受持此經。乃至算數譬喻所<a 
name="0467c29" id="0467c29"></a>不能及。釋曰。七寶是限量之財。供養乃有為<a 
name="0467c30" id="0467c30"></a>之福。若持此經者。則一乘常住之寶。真如無<a 
name="0468a01" id="0468a01"></a>盡之福。如法界比微塵。豈可校量乎。</p><p style="text-indent: 0em; margin-left: 0em"><span class="linehead"></span>問。此<a 
name="0468a02" id="0468a02"></a>發菩提心。當有幾種。依何等菩提發心。便獲<a 
name="0468a03" id="0468a03"></a>如是功德。</p><p style="text-indent: 0em; margin-left: 0em"><span class="linehead"></span>答。若約橫論。隨根所證。有四種<a 
name="0468a04" id="0468a04"></a>菩提。若約<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>論。依初中後。有三種菩提。又發<a 
name="0468a05" id="0468a05"></a>有二種。一是起發。二是開發。起發即一乘十<a 
name="0468a06" id="0468a06"></a>信之首。開發即一乘十住之初。今所讚者。是<a 
name="0468a07" id="0468a07"></a>四種之中。依上上根。佛之菩提。若宗鏡所讚。<a 
name="0468a08" id="0468a08"></a>多取圓信起發之發。若引華嚴。或是初住開<a 
name="0468a09" id="0468a09"></a>發之發。又今論發者。不依人依法。頓悟自心。<a 
name="0468a10" id="0468a10"></a>萬行圓足。故稱曰發。如華嚴論云。發心有二。<a 
name="0468a11" id="0468a11"></a>一有久從生死苦。厭苦發心。有得三乘。一乘<a 
name="0468a12" id="0468a12"></a>之果。名自覺聖智。亦名佛智。自然智。無師智。<a 
name="0468a13" id="0468a13"></a>二依先覺者。勸令知苦本。方能發心。夫發心<a 
name="0468a14" id="0468a14"></a>者。又有此二種。若言要依先佛發心者。即有<a 
name="0468a15" id="0468a15"></a>常過。即同外道常見。即先覺者。以誰為師。轉<a 
name="0468a16" id="0468a16"></a>轉相承。不離常見。若有古時常佛為展轉之<a 
name="0468a17" id="0468a17"></a>師。即古佛自體自真。不隨妄者。即不可踐其<a 
name="0468a18" id="0468a18"></a>古跡。為真自常真。不可以真隨生死故。即生<a 
name="0468a19" id="0468a19"></a>死是常生死。佛自是常佛故。若也眾生定有<a 
name="0468a20" id="0468a20"></a>生死者。生死自常生死。不可得成真故。此是<a 
name="0468a21" id="0468a21"></a>斷見。此二種俱非。不離斷常也。為一切眾生<a 
name="0468a22" id="0468a22"></a>生死無性。本無生死。橫計生死。本非生死。一<a 
name="0468a23" id="0468a23"></a>切諸佛本無自性故。實無菩提。亦無涅槃。而<a 
name="0468a24" id="0468a24"></a>眾生妄謂諸佛。有菩提涅槃。若有眾生能如<a 
name="0468a25" id="0468a25"></a>是知者。名為發心。名為諸佛。名為見道。而能<a 
name="0468a26" id="0468a26"></a>開悟一切眾生。是達無明者。無明本無。諸佛<a 
name="0468a27" id="0468a27"></a>亦無。名為覺者。但以無依無住。無體無性妙<a 
name="0468a28" id="0468a28"></a>智。能隨響應。對現色身。能以此理教化眾生。<a 
name="0468a29" id="0468a29"></a>名為大悲。故不可有得有證。有忻有厭。有取<a 
name="0468b01" id="0468b01"></a>有捨。有古有今。有真有假。發菩提心也。如是<a 
name="0468b02" id="0468b02"></a>發菩提心。不為長夜無明之所覆故。又云。善<a 
name="0468b03" id="0468b03"></a>財白德雲比丘言。我已發無上菩提心者。已<a 
name="0468b04" id="0468b04"></a>於文殊師利所。發菩提心。為知菩提無證修。<a 
name="0468b05" id="0468b05"></a>無所求故。但求菩薩。方便三昧加行。其菩提<a 
name="0468b06" id="0468b06"></a>心。自然明白無垢。猶如空中有雲。雲亡其虛<a 
name="0468b07" id="0468b07"></a>空自空。不復云求虛空也。以明但修菩薩三<a 
name="0468b08" id="0468b08"></a>昧觀照。以治執障。然菩提心。無有修作留除<a 
name="0468b09" id="0468b09"></a>之體。在凡不減。在聖不增。是故今以妙<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>山。<a 
name="0468b10" id="0468b10"></a>像以止觀二門。七菩提之助顯。方便。菩提。心<a 
name="0468b11" id="0468b11"></a>自明白。及至菩提明白。即菩薩行諸三昧。自<a 
name="0468b12" id="0468b12"></a>是菩提。不復別有菩提。而自明白。以明菩薩<a 
name="0468b13" id="0468b13"></a>處於世間修諸萬行。世間萬行。乃至菩提。涅<a 
name="0468b14" id="0468b14"></a>槃。性自離故。以將此法。教化迷流。不了此者。<a 
name="0468b15" id="0468b15"></a>而令悟達性空無垢之智。以淨諸業。令苦不<a 
name="0468b16" id="0468b16"></a>生。名為大悲。猶如化人教化幻士。以智觀業。<a 
name="0468b17" id="0468b17"></a>隨時隨根。十方等利。無心意識。智幻利生。以<a 
name="0468b18" id="0468b18"></a>此義故。但求菩薩一切諸行。以明即行是菩<a 
name="0468b19" id="0468b19"></a>提。一切無生滅。故云我已發無上菩提心者。<a 
name="0468b20" id="0468b20"></a>以明信心菩提。雖未有三昧加行顯發。已知無<a 
name="0468b21" id="0468b21"></a>所修無所求故。今求菩薩行者。以明方便三<a 
name="0468b22" id="0468b22"></a>昧相印。方明。行及菩提。如實無二。於此之中。<a 
name="0468b23" id="0468b23"></a>不可說言。諸行無常。是生是滅。如此經云。一<a 
name="0468b24" id="0468b24"></a>切法不生。一切法不滅。若能如是解。諸佛<a 
name="0468b25" id="0468b25"></a>當現前。是知菩提之心。不生不滅。無得無<a 
name="0468b26" id="0468b26"></a>依。所云求菩薩行者。是方便顯發。當顯發之<a 
name="0468b27" id="0468b27"></a>時。則理行無二。所以般若會中。舍利弗念。須<a 
name="0468b28" id="0468b28"></a>菩提。依何法門。善說般若。須菩提云。我以無<a 
name="0468b29" id="0468b29"></a>依故。辯說如是。諸佛弟子。若於一切無依。<a 
name="0468c01" id="0468c01"></a>皆法爾如是。非我能為。亦如妙善堂中天鼓<a 
name="0468c02" id="0468c02"></a>說法。稱為無依印法門。故古偈云。識心達本<a 
name="0468c03" id="0468c03"></a>如如佛。畢竟無依自在人。</p><a 
name="0468c04" id="0468c04"></a><p><span class="juanname">宗鏡錄卷第九</span></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_009 by HTTrack Website Copier/3.x [XR&CO'2008], Mon, 02 Jun 2014 23:47:56 GMT -->
</html>
