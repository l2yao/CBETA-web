<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T03n0160_001 by HTTrack Website Copier/3.x [XR&CO'2008], Mon, 02 Jun 2014 22:36:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga7807.gif?utmac=MO-30696269-4&amp;utmn=1230379726&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT03&amp;utmp=%2Fmobile%2Findex.php%3Findex%3DT03n0160_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第03冊<br/>No.160 菩薩本生鬘論 (16卷)<br/>【宋 紹德慧詢等譯】<br/>第 1 卷</p>
	<a href="indexf3e6.html?index=T03n0160_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T03">
<div class="root" id="0160" sutra_name="菩薩本生鬘論" sutra_juan="[卷1]">　
<a 
name="0331c12" id="0331c12"></a><a 
name="0331c13" id="0331c13"></a><a 
name="0331c14" id="0331c14"></a><p style="margin-left: 2em"><span class="juannum">No. 160</span></p><a 
name="0331c15" id="0331c15"></a><p><span class="juanname">菩薩本生鬘論卷第一</span></p><a 
name="0331c16" id="0331c16"></a><a 
name="0331c17" id="0331c17"></a><p style="margin-left: 4em"><span class="byline">聖勇菩薩等造</span></p><a 
name="0331c18" id="0331c18"></a><p style="margin-left: 4em"><span class="byline">宋朝散大夫試鴻臚少卿同譯經<a 
name="0331c19" id="0331c19"></a>梵才大師紹德慧詢等奉　詔譯</span></p><a 
name="0331c20" id="0331c20"></a><p>　<span class="lg">稽首一切智，　　妙湛圓融德；<a 
name="0331c21" id="0331c21"></a><br>　聖支分相貌，　　無作同真際。<a 
name="0331c22" id="0331c22"></a><br>　我意靜無諍，　　忘稱讚布施；<a 
name="0331c23" id="0331c23"></a><br>　以四大為本，　　白淨生無變。<a 
name="0331c24" id="0331c24"></a><br>　往昔於人中，　　常修寂靜行；<a 
name="0331c25" id="0331c25"></a><br>　以拘蘇摩華，　　合掌而奉散。<a 
name="0331c26" id="0331c26"></a><br>　遠離諸罪惡，　　解脫諸煩惱；<a 
name="0331c27" id="0331c27"></a><br>　為人天愛敬，　　演說無上道。<a 
name="0331c28" id="0331c28"></a><br>　由意寂靜故，　　獲得清淨法；<a 
name="0331c29" id="0331c29"></a><br>　世間相常住，　　無盡無修作。<a 
name="0332a01" id="0332a01"></a><br>　彼世間眾生，　　聞相應功德；<a 
name="0332a02" id="0332a02"></a><br>　起決定信解，　　住如來密藏。<a 
name="0332a03" id="0332a03"></a><br>　息連動遷變，　　滅虛妄顛倒；<a 
name="0332a04" id="0332a04"></a><br>　彼勝智功能，　　如燈常遍照。<a 
name="0332a05" id="0332a05"></a><br>　是諸有情類，　　自性本無垢；<a 
name="0332a06" id="0332a06"></a><br>　依止佛世尊，　　樂修真淨業。<a 
name="0332a07" id="0332a07"></a><br>　謂聞三寶名，　　及師長教誨；<a 
name="0332a08" id="0332a08"></a><br>　隨順善行學，　　蠲除我慢意。<a 
name="0332a09" id="0332a09"></a><br>　往昔調御師，　　勤修菩薩道；<a 
name="0332a10" id="0332a10"></a><br>　依布施、愛語，　　及利行、同事，<a 
name="0332a11" id="0332a11"></a><br>　攝取於勝慧，　　脫染污縈縛。<a 
name="0332a12" id="0332a12"></a><br>　利樂於有情，　　增長諸白法；<a 
name="0332a13" id="0332a13"></a><br>　由施力圓滿，　　生梵天種族。<a 
name="0332a14" id="0332a14"></a><br>　唯增上淨業，　　而為其根本；<a 
name="0332a15" id="0332a15"></a><br>　若起於我慢，　　及無勝慧力，<a 
name="0332a16" id="0332a16"></a><br>　於自種類中，　　而生多慢類，<a 
name="0332a17" id="0332a17"></a><br>　於百千萬種，　　離生之喜樂；<a 
name="0332a18" id="0332a18"></a><br>　由顛倒取故，　　彼則不能證。<a 
name="0332a19" id="0332a19"></a><br>　又彼寂靜處，　　福德最殊勝；<a 
name="0332a20" id="0332a20"></a><br>　具廣大色相，　　非小因所得。<a 
name="0332a21" id="0332a21"></a><br>　唯捨家出家，　　彼菩提薩埵，<a 
name="0332a22" id="0332a22"></a><br>　具足大智慧，　　能堪任荷負。<a 
name="0332a23" id="0332a23"></a><br>　彼於過去世，　　久修六度行；<a 
name="0332a24" id="0332a24"></a><br>　已斷除障染，　　為出離後邊。<a 
name="0332a25" id="0332a25"></a><br>　具廣大慈心，　　憐愍眾生類；<a 
name="0332a26" id="0332a26"></a><br>　彼自性真實，　　無別染污因。<a 
name="0332a27" id="0332a27"></a><br>　是時天帝釋，　　觀察於世間，<a 
name="0332a28" id="0332a28"></a><br>　來驗彼人行，　　其心無傾動，<a 
name="0332a29" id="0332a29"></a><br>　而作如是言：　　「今此善男子，<a 
name="0332b01" id="0332b01"></a><br>　出現於世間，　　最為殊勝者；<a 
name="0332b02" id="0332b02"></a><br>　於遷變無常，　　心安固若是；<a 
name="0332b03" id="0332b03"></a><br>　以淨妙飲食，　　伸供養恭敬，<a 
name="0332b04" id="0332b04"></a><br>　諸天及世人，　　咸皆獲善利。」<a 
name="0332b05" id="0332b05"></a><br>　憶念修淨因，　　契無相真智，<a 
name="0332b06" id="0332b06"></a><br>　如是修行者，　　能治煩惱病；<a 
name="0332b07" id="0332b07"></a><br>　住清淨學處，　　質直而無偽，<a 
name="0332b08" id="0332b08"></a><br>　觀察勝義諦，　　離染無修作，<a 
name="0332b09" id="0332b09"></a><br>　啟方便慈門，　　施平等安樂，<a 
name="0332b10" id="0332b10"></a><br>　發生於勝解，　　無邪命希求，<a 
name="0332b11" id="0332b11"></a><br>　棄背諸有為，　　直躋於實際，<a 
name="0332b12" id="0332b12"></a><br>　成就清淨道，　　相應諸功德；<a 
name="0332b13" id="0332b13"></a><br>　於雜染因緣，　　畢竟皆除斷。<a 
name="0332b14" id="0332b14"></a><br>　常崇奉恭信，　　如來祕密藏，<a 
name="0332b15" id="0332b15"></a><br>　離妄執分別，　　息除於恚惱；<a 
name="0332b16" id="0332b16"></a><br>　隨順勝種族，　　而生於染習，<a 
name="0332b17" id="0332b17"></a><br>　如影隨其形，　　如母生於子；<a 
name="0332b18" id="0332b18"></a><br>　菩薩悲願力，　　愍恤諸群生，<a 
name="0332b19" id="0332b19"></a><br>　勇猛捐自身，　　不生憂苦想。<a 
name="0332b20" id="0332b20"></a><br>　我今以微善，　　歸命伸稱讚；<a 
name="0332b21" id="0332b21"></a><br>　願眾聖冥加，　　祈悉地成就。</span></p><a 
name="0332b22" id="0332b22"></a><p style="margin-left: 2em"><span class="headname">投身飼虎緣起第一</span></p><a 
name="0332b23" id="0332b23"></a><p style="text-indent: 0em; margin-left: 0em"><span class="linehead"></span>爾時世尊將諸大眾，詣般遮羅大聚落所，至<a 
name="0332b24" id="0332b24"></a>一林中，謂阿難曰：「汝於此間為我敷座。」佛<a 
name="0332b25" id="0332b25"></a>坐其上，語諸比丘：「汝等欲見我往昔時修行<a 
name="0332b26" id="0332b26"></a>苦行舍利已不？」白言：「願見。」</p><p style="text-indent: 0em; margin-left: 0em"><span class="linehead"></span>于時世尊以<a 
name="0332b27" id="0332b27"></a>手按地，六種震動，有七寶塔涌現其前，世尊<a 
name="0332b28" id="0332b28"></a>即起作禮右旋。「阿難！汝可開此塔戶。」見七寶<a 
name="0332b29" id="0332b29"></a>函珍奇間飾。「阿難！汝可復開此函。」見有舍<a 
name="0332c01" id="0332c01"></a>利白如珂雪。「汝可持此大士骨來。」</p><p style="text-indent: 0em; margin-left: 0em"><span class="linehead"></span>世尊受已，<a 
name="0332c02" id="0332c02"></a>令眾諦觀而說頌曰：</p><a 
name="0332c03" id="0332c03"></a><p><span class="lg">「菩薩勝功德，　　勤修六度行；<a 
name="0332c04" id="0332c04"></a><br>　勇猛求菩提，　　大捨心無倦。</span></p><a 
name="0332c05" id="0332c05"></a><p style="text-indent: 0em; margin-left: 0em"><span class="linehead"></span>「汝等比丘咸伸禮敬，此之舍利乃是無量戒、<a 
name="0332c06" id="0332c06"></a>定、慧香之所熏修。」</p><p style="text-indent: 0em; margin-left: 0em"><span class="linehead"></span>時會作禮歎未曾有。時阿<a 
name="0332c07" id="0332c07"></a>難陀白言：「世尊！如來大師出過三界，以<a 
name="0332c08" id="0332c08"></a>何因緣禮此身骨？」</p><p style="text-indent: 0em; margin-left: 0em"><span class="linehead"></span>佛言：「阿難！我因此故<a 
name="0332c09" id="0332c09"></a>得至成佛，為報往恩故茲致禮。今為汝等<a 
name="0332c10" id="0332c10"></a>斷除疑惑說昔因緣，志心諦聽。阿難！乃往<a 
name="0332c11" id="0332c11"></a>過去無量世時，有一國王名曰大車，王有三<a 
name="0332c12" id="0332c12"></a>子：摩訶波羅，摩訶提婆，摩訶薩埵。是時大<a 
name="0332c13" id="0332c13"></a>王縱賞山谷，三子皆從，至大竹林於中憩<a 
name="0332c14" id="0332c14"></a>息。次復前行見有一虎，產生七子已經七<a 
name="0332c15" id="0332c15"></a>日。第一王子作如是言：『七子圍繞無暇尋<a 
name="0332c16" id="0332c16"></a>食，飢渴所逼必噉其子。』第二王子聞是說<a 
name="0332c17" id="0332c17"></a>已：『哀哉此虎將死不久，我有何能而濟彼命？』<a 
name="0332c18" id="0332c18"></a>第三王子作是思念：『我今此身於百千生虛<a 
name="0332c19" id="0332c19"></a>棄敗壞曾無少益，云何今日而不能捨？』</p><p style="text-indent: 0em; margin-left: 0em"><span class="linehead"></span>「時<a 
name="0332c20" id="0332c20"></a>諸王子作是議已，徘徊久之俱捨而去。薩<a 
name="0332c21" id="0332c21"></a>埵王子便作是念：『當使我身成大善業，於<a 
name="0332c22" id="0332c22"></a>生死海作大舟航。若捨此者，則棄無量癰疽<a 
name="0332c23" id="0332c23"></a>惡疾百千怖畏，是身唯有便利不淨，筋骨連<a 
name="0332c24" id="0332c24"></a>持，甚可厭患；是故我今應當棄捨，以求無<a 
name="0332c25" id="0332c25"></a>上究竟涅槃，永離憂悲無常苦惱，百福莊<a 
name="0332c26" id="0332c26"></a>嚴，成一切智，施諸眾生無量法樂。』是時王<a 
name="0332c27" id="0332c27"></a>子興大勇猛，以悲願力增益其心，慮彼二<a 
name="0332c28" id="0332c28"></a>兄共為留難，請先還宮，我當後至。</p><p style="text-indent: 0em; margin-left: 0em"><span class="linehead"></span>「爾時王<a 
name="0332c29" id="0332c29"></a>子摩訶薩埵，遽入竹林，至其虎所，脫去衣<a 
name="0333a01" id="0333a01"></a>服，置竹枝上，於彼虎前，委身而臥；菩薩慈<a 
name="0333a02" id="0333a02"></a>忍，虎無能為。即上高山，投身於地，虎今羸<a 
name="0333a03" id="0333a03"></a>弱，不能食我，即以乾竹，刺頸出血。于時大<a 
name="0333a04" id="0333a04"></a>地六種震動，如風激水，涌沒不安，日無精<a 
name="0333a05" id="0333a05"></a>明，如羅<span class="gaiji">&#x777A;<!--gaiji,,1[目*侯],2&#x777A;,3--></span>障，天雨眾華及妙香末，繽紛亂墜<a 
name="0333a06" id="0333a06"></a>遍滿林中，虛空諸天咸共稱讚。是時餓虎即<a 
name="0333a07" id="0333a07"></a>舐頸血噉肉皆盡，唯留餘骨。</p><p style="text-indent: 0em; margin-left: 0em"><span class="linehead"></span>「時二王子生大<a 
name="0333a08" id="0333a08"></a>愁苦，共至虎所不能自持，投身骨上久乃得<a 
name="0333a09" id="0333a09"></a>穌，悲泣懊惱漸捨而去。時王夫人寢高樓上，<a 
name="0333a10" id="0333a10"></a>忽於夢中見不祥事：兩乳被割，牙齒墮落，得<a 
name="0333a11" id="0333a11"></a>三鴿鶵，一為鷹奪。夫人遂覺兩乳流出。時有<a 
name="0333a12" id="0333a12"></a>侍女聞外人言：『求覓王子今猶未得。』即入宮<a 
name="0333a13" id="0333a13"></a>中白夫人知。聞已憂惱悲淚盈目，即至王所<a 
name="0333a14" id="0333a14"></a>白言：『大王！失我最小所愛之子。』王聞是已<a 
name="0333a15" id="0333a15"></a>悲哽而言：『苦哉！今日失我愛子。』慰喻夫人：<a 
name="0333a16" id="0333a16"></a>『汝勿憂慼，吾今集諸大臣人民，即共出城<a 
name="0333a17" id="0333a17"></a>分散尋覓。』</p><p style="text-indent: 0em; margin-left: 0em"><span class="linehead"></span>「未久之頃，有一大臣，前白王言：<a 
name="0333a18" id="0333a18"></a>『聞王子在，其最小者，今猶未見。』次第二臣<a 
name="0333a19" id="0333a19"></a>來至王所，懊惱啼泣，即以王子捨身之事具<a 
name="0333a20" id="0333a20"></a>白王知。王及夫人悲不自勝，共至菩薩捨<a 
name="0333a21" id="0333a21"></a>身之地，見其遺骨隨處交橫，悶絕投地都<a 
name="0333a22" id="0333a22"></a>無所知，以水遍灑而得惺悟。是時夫人頭<a 
name="0333a23" id="0333a23"></a>髮蓬亂宛轉于地，如魚處陸，若牛失犢，及<a 
name="0333a24" id="0333a24"></a>王二子悲哀號哭，共收菩薩遺身舍利，為作<a 
name="0333a25" id="0333a25"></a>供養置寶塔中。</p><p style="text-indent: 0em; margin-left: 0em"><span class="linehead"></span>「阿難當知！此即是彼薩埵<a 
name="0333a26" id="0333a26"></a>舍利。我於爾時，雖具煩惱、貪、瞋、癡等，能於<a 
name="0333a27" id="0333a27"></a>地獄、餓鬼、傍生惡趣之中，隨緣救濟令得出<a 
name="0333a28" id="0333a28"></a>離；何況今時煩惱都盡無復餘習，號天人師<a 
name="0333a29" id="0333a29"></a>具一切智，而不能為一一眾生於險難中代<a 
name="0333b01" id="0333b01"></a>受眾苦？」</p><p style="text-indent: 0em; margin-left: 0em"><span class="linehead"></span>佛告阿難：「往昔王子摩訶薩埵，豈異<a 
name="0333b02" id="0333b02"></a>人乎？今此會中我身是也；昔國王者，今淨飯<a 
name="0333b03" id="0333b03"></a>父王是也；昔后妃者，摩耶夫人是也；昔長子<a 
name="0333b04" id="0333b04"></a>者，彌勒是也；昔次子者，文殊是也；昔彼虎者，<a 
name="0333b05" id="0333b05"></a>今姨母是也；七虎子者，大目乾連、舍利弗、五<a 
name="0333b06" id="0333b06"></a>比丘是也。」</p><p style="text-indent: 0em; margin-left: 0em"><span class="linehead"></span>爾時世尊說是往昔因緣之時，無<a 
name="0333b07" id="0333b07"></a>量阿僧祇人天大眾，皆悉悲喜，同發阿耨多<a 
name="0333b08" id="0333b08"></a>羅三藐三菩提心。先所涌出七寶妙塔，佛攝<a 
name="0333b09" id="0333b09"></a>神力忽然不現。</p><a 
name="0333b10" id="0333b10"></a><p style="margin-left: 2em"><span class="headname">尸毘王救鴿命緣起第二</span></p><a 
name="0333b11" id="0333b11"></a><p style="text-indent: 0em; margin-left: 0em"><span class="linehead"></span>佛告諸比丘：「我念往昔無量阿僧祇劫，閻<a 
name="0333b12" id="0333b12"></a>浮提中有大國王，名曰尸毘，所都之城號提<a 
name="0333b13" id="0333b13"></a>婆底，地唯沃壤人多豐樂，統領八萬四千小<a 
name="0333b14" id="0333b14"></a>國，后妃采女其數二萬，太子五百，臣佐一<a 
name="0333b15" id="0333b15"></a>萬。王蘊慈行仁恕和平，愛念庶民猶如赤<a 
name="0333b16" id="0333b16"></a>子。是時三十三天帝釋天主，五衰相貌慮<a 
name="0333b17" id="0333b17"></a>將退墮。彼有近臣毘首天子，見是事已白天<a 
name="0333b18" id="0333b18"></a>主言：『何故尊儀忽有愁色？』帝釋謂言：『吾<a 
name="0333b19" id="0333b19"></a>將逝矣，思念世間佛法已滅，諸大菩薩不<a 
name="0333b20" id="0333b20"></a>復出現，我心不知何所歸趣？』時毘首天復<a 
name="0333b21" id="0333b21"></a>白天主：『今閻浮提有尸毘王，志固精進樂<a 
name="0333b22" id="0333b22"></a>求佛道，當往歸投必脫是難。』天帝聞已，『審<a 
name="0333b23" id="0333b23"></a>為實不？若是菩薩今當試之。』乃遣毘首變<a 
name="0333b24" id="0333b24"></a>為一鴿，我化作鷹，逐至王所，求彼救護<a 
name="0333b25" id="0333b25"></a>可驗其誠。毘首白言：『今於菩薩正應供養，<a 
name="0333b26" id="0333b26"></a>不宜加苦，無以難事而逼惱也。』</p><p style="text-indent: 0em; margin-left: 0em"><span class="linehead"></span>「時天帝釋而<a 
name="0333b27" id="0333b27"></a>說偈曰：</p><a 
name="0333b28" id="0333b28"></a><p><span class="lg">「『我本非惡意，　　如火試真金；<a 
name="0333b29" id="0333b29"></a><br>　　以此驗菩薩，　　知為真實不？』</span></p><a 
name="0333c01" id="0333c01"></a><p style="text-indent: 0em; margin-left: 0em"><span class="linehead"></span>「說是偈已，毘首天子，化為一鴿，帝釋作鷹，<a 
name="0333c02" id="0333c02"></a>急逐於後，將為搏取；鴿甚惶怖，飛王腋下求<a 
name="0333c03" id="0333c03"></a>藏避處。鷹立王前，乃作人語：『今此鴿者是我<a 
name="0333c04" id="0333c04"></a>之食，我甚饑急，願王見還。』王曰：『吾本誓<a 
name="0333c05" id="0333c05"></a>願當度一切，鴿來依投終不與汝。』鷹言：<a 
name="0333c06" id="0333c06"></a>『大王今者愛念一切，若斷我食，命亦不濟。』<a 
name="0333c07" id="0333c07"></a>王曰：『若與餘肉汝能食不？』鷹言：『唯新血<a 
name="0333c08" id="0333c08"></a>肉我乃食之。』王自念言：『害一救一於理不<a 
name="0333c09" id="0333c09"></a>然，唯以我身可能代彼，其餘有命皆自保<a 
name="0333c10" id="0333c10"></a>存。』即取利刀自割股肉，持肉與鷹貿此鴿命。<a 
name="0333c11" id="0333c11"></a>鷹言：『王為施主，今以身肉，代於鴿者可稱令<a 
name="0333c12" id="0333c12"></a>足。』王敕取稱，兩頭施盤，挂鉤中央，使其均<a 
name="0333c13" id="0333c13"></a>等；鴿之與肉，各置一處，股肉割盡鴿身尚<a 
name="0333c14" id="0333c14"></a>低，以至臂<span class="gaiji">&#x8107;<!--gaiji,脅,1[月*劦],2&#x8107;,3--></span>身肉都無，比其鴿形輕猶未<a 
name="0333c15" id="0333c15"></a>等。王自舉身，欲上稱槃，力不相接失足墮<a 
name="0333c16" id="0333c16"></a>地，悶絕無覺，良久乃穌。以勇猛力自責其<a 
name="0333c17" id="0333c17"></a>心：『曠大劫來我為身累，循環六趣備縈萬<a 
name="0333c18" id="0333c18"></a>苦，未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>為福利及有情，今正是時何懈怠<a 
name="0333c19" id="0333c19"></a>耶？』爾時大王，作是念已，自強起立置身盤<a 
name="0333c20" id="0333c20"></a>上，心生喜足，得未曾有。</p><p style="text-indent: 0em; margin-left: 0em"><span class="linehead"></span>「是時大地六種震<a 
name="0333c21" id="0333c21"></a>動，諸天宮殿皆悉傾搖，色界諸天住空稱<a 
name="0333c22" id="0333c22"></a>讚，見此菩薩難行苦行，各各悲感淚下如<a 
name="0333c23" id="0333c23"></a>雨，復雨天華而伸供養。時天帝等復還本<a 
name="0333c24" id="0333c24"></a>形，住立王前作如是說：『王修苦行功德難<a 
name="0333c25" id="0333c25"></a>量，為希輪王釋梵之位，於三界中欲何所<a 
name="0333c26" id="0333c26"></a>作？』王即答曰：『我所願者，不須世間尊榮之報，<a 
name="0333c27" id="0333c27"></a>以此善根誓求佛道。』天帝復言：『王今此身<a 
name="0333c28" id="0333c28"></a>痛徹骨髓，寧有悔不？』王曰：『弗也！』『我觀<a 
name="0333c29" id="0333c29"></a>汝身甚大艱苦，自云無悔，以何表明？』王乃誓<a 
name="0334a01" id="0334a01"></a>曰：『我從舉心迄至于此，無有少悔如毛髮<a 
name="0334a02" id="0334a02"></a>許。若我所求決定成佛真實不虛得如願者，<a 
name="0334a03" id="0334a03"></a>令吾肢體即當平復。』作此誓已頃得如故。諸<a 
name="0334a04" id="0334a04"></a>天世人讚言希有，歡喜踊躍不能自勝。」</p><p style="text-indent: 0em; margin-left: 0em"><span class="linehead"></span>佛告<a 
name="0334a05" id="0334a05"></a>大眾：「往昔之時尸毘王者，豈異人乎？我身<a 
name="0334a06" id="0334a06"></a>是也。」時彼眾會聞是語已，異口同音咸伸勸<a 
name="0334a07" id="0334a07"></a>請：「昔者世尊救度眾行，不惜軀命為求大法，<a 
name="0334a08" id="0334a08"></a>法海已滿，法幢已建，法鼓已擊，法炬已然，機<a 
name="0334a09" id="0334a09"></a>熟緣和正得其所，云何捨離一切眾生欲入<a 
name="0334a10" id="0334a10"></a>涅槃而不說法？」時梵天王稱讚如來，為求法<a 
name="0334a11" id="0334a11"></a>故嘗捨千頭。</p><p style="text-indent: 0em; margin-left: 0em"><span class="linehead"></span>佛受請已，即時往趣波羅奈國<a 
name="0334a12" id="0334a12"></a>鹿野苑中三轉法輪同觀四諦，三寶於是出<a 
name="0334a13" id="0334a13"></a>現世間。</p><a 
name="0334a14" id="0334a14"></a><p style="margin-left: 2em"><span class="headname">如來分衛緣起第三</span></p><a 
name="0334a15" id="0334a15"></a><p style="text-indent: 0em; margin-left: 0em"><span class="linehead"></span>爾時世尊在摩竭國竹林精舍重閣講堂，與<a 
name="0334a16" id="0334a16"></a>阿難陀著衣持<span class="gaiji">&#x9262;<!--gaiji,缽,1[金*本],2&#x9262;,3--></span>入城乞食。見有衰老夫婦<a 
name="0334a17" id="0334a17"></a>二人，兩目失明加復貧悴，唯有一子年始<a 
name="0334a18" id="0334a18"></a>七歲，常出乞丐以贍其親；或得新好果蓏<a 
name="0334a19" id="0334a19"></a>飲食，先奉父母，有得硬<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>殘觸之物，而<a 
name="0334a20" id="0334a20"></a>自食之。是時阿難念此小兒，雖在幼年而行<a 
name="0334a21" id="0334a21"></a>篤孝，勤意朝夕不失所須。佛分衛訖還歸精<a 
name="0334a22" id="0334a22"></a>舍，食畢洗足敷座而坐，為諸大眾將演經<a 
name="0334a23" id="0334a23"></a>法。阿難叉手前白佛言：「適侍世尊入城分<a 
name="0334a24" id="0334a24"></a>衛，見一小兒將盲父母，往來求乞承順孝<a 
name="0334a25" id="0334a25"></a>養，日以為常甚為難得。」</p><p style="text-indent: 0em; margin-left: 0em"><span class="linehead"></span>佛言：「阿難！匪<a 
name="0334a26" id="0334a26"></a>惟在家及出家者，皆以孝行而為其先，計<a 
name="0334a27" id="0334a27"></a>其功德不可稱量。所以者何？憶念過去無<a 
name="0334a28" id="0334a28"></a>量劫時，我為童子亦年七歲，以孝順心曾<a 
name="0334a29" id="0334a29"></a>割身肉，以濟父母危急之命，從是以來承<a 
name="0334b01" id="0334b01"></a>此功德，常為天帝及作人王，直至成佛皆<a 
name="0334b02" id="0334b02"></a>因此福。」</p><p style="text-indent: 0em; margin-left: 0em"><span class="linehead"></span>阿難白佛：「願聞往因，活親之命，其<a 
name="0334b03" id="0334b03"></a>事云何？」</p><p style="text-indent: 0em; margin-left: 0em"><span class="linehead"></span>佛言：「阿難！汝當諦聽，吾今為汝<a 
name="0334b04" id="0334b04"></a>分別說之。乃往古世，此閻浮提有一大<a 
name="0334b05" id="0334b05"></a>國，名得叉尸羅，時彼國王名曰提婆，有十<a 
name="0334b06" id="0334b06"></a>太子各領一國，其最小者名曰善住，國界<a 
name="0334b07" id="0334b07"></a>康樂人民熾盛。時彼鄰境有一惡王名曰羅<a 
name="0334b08" id="0334b08"></a><span class="gaiji">&#x777A;<!--gaiji,,1[目*侯],2&#x777A;,3--></span>，欲來侵掠，搆其兇黨舉師相攻。時善<a 
name="0334b09" id="0334b09"></a>住王兵力不如，乃奔父國避其禍難。王有<a 
name="0334b10" id="0334b10"></a>愛子其名善生，方在髫<span class="gaiji">&#x9F53;<!--gaiji,齔,1[乳-孚+齒],2&#x9F53;,3--></span>不忍棄遺，將婦<a 
name="0334b11" id="0334b11"></a>抱兒<span class="gaiji">&#x6031;<!--gaiji,匆,1[匆/心],2&#x6031;,3--></span>遽出境，一路七日得至家邦，一路<a 
name="0334b12" id="0334b12"></a>荒僻經十四程，勉力而負七日之儲，登途<a 
name="0334b13" id="0334b13"></a>慞惶誤涉迂道，方行半路已絕餱糧，累日<a 
name="0334b14" id="0334b14"></a>飢羸相顧殆盡。王作是念：『事迫計窮，須棄<a 
name="0334b15" id="0334b15"></a>一人可存二命。』乃諭夫人<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>兒前進，引刃<a 
name="0334b16" id="0334b16"></a>於後欲斫婦身，用活幼兒兼以自濟。善生<a 
name="0334b17" id="0334b17"></a>迴顧見父舉刀，急白王言：『勿殺於母！寧<a 
name="0334b18" id="0334b18"></a>割我肉以充其糧，未聞有兒食於母肉。』勤<a 
name="0334b19" id="0334b19"></a>誠泣諫母命獲全。</p><p style="text-indent: 0em; margin-left: 0em"><span class="linehead"></span>「是時善生乃白王言：『願將<a 
name="0334b20" id="0334b20"></a>身肉以救二親，若割肉時勿令頓盡，漸可取<a 
name="0334b21" id="0334b21"></a>食得延數程；若命絕者肉當臭爛，必為所棄<a 
name="0334b22" id="0334b22"></a>於事無成。』是時父母謂善生曰：『今為罪行非<a 
name="0334b23" id="0334b23"></a>予本心，何忍舉刀親割汝肉？』於是王子先持<a 
name="0334b24" id="0334b24"></a>利刀，自割身肉跪而奉之。王與夫人見是事<a 
name="0334b25" id="0334b25"></a>已，悲啼懊惱久乃能食。經于數朝身肉都<a 
name="0334b26" id="0334b26"></a>盡，未至他國饑急難堪；於骨節間復得少<a 
name="0334b27" id="0334b27"></a>肉，齎之前途用接餘命。時善住王及彼夫<a 
name="0334b28" id="0334b28"></a>人，各以善言慰喻其子，聚首哀戀捨之遂<a 
name="0334b29" id="0334b29"></a>行。爾時王子而作是念：『我以身肉濟活親<a 
name="0334c01" id="0334c01"></a>命，願達鄉國身安泰然，以此善根速獲菩<a 
name="0334c02" id="0334c02"></a>提，濟度十方一切群品，使離眾苦證真常<a 
name="0334c03" id="0334c03"></a>樂。』發是願時三千世界六種震動，欲、色諸<a 
name="0334c04" id="0334c04"></a>天悉皆驚愕，即以天眼觀於世間，乃見菩<a 
name="0334c05" id="0334c05"></a>薩修是孝行。是諸天子於虛空中，合掌稱<a 
name="0334c06" id="0334c06"></a>讚淚墮如雨。</p><p style="text-indent: 0em; margin-left: 0em"><span class="linehead"></span>「時天帝釋化作虎狼，試驗菩<a 
name="0334c07" id="0334c07"></a>薩，欲來吞噉。王子自念：『此諸猛獸今來食<a 
name="0334c08" id="0334c08"></a>我，唯有餘骨悉皆施之，以歡喜心不生悔<a 
name="0334c09" id="0334c09"></a>惱。』是時帝釋還復本形，讚王子言：『甚為<a 
name="0334c10" id="0334c10"></a>希有，能以身肉濟活二親，如是孝心無能<a 
name="0334c11" id="0334c11"></a>及也。汝須何願，今當說之。』『我唯志求無上<a 
name="0334c12" id="0334c12"></a>佛道。』天帝復言：『我今視汝身肉都盡，疲<a 
name="0334c13" id="0334c13"></a>苦難堪，得無悔恨於父母耶？』王子答言：<a 
name="0334c14" id="0334c14"></a>『若我誠實心無悔恨，決定當來得成佛者，<a 
name="0334c15" id="0334c15"></a>使我身肉<span class="gaiji">&#x5010;<!--gaiji,倏,1[條-木+火],2&#x5010;,3--></span>然如故。』作是誓已即得平復。<a 
name="0334c16" id="0334c16"></a>時天帝釋及諸天人，同聲讚言：『善哉！善哉！』」<a 
name="0334c17" id="0334c17"></a>佛告阿難：「往昔之時善住王者，豈異人乎？今<a 
name="0334c18" id="0334c18"></a>淨飯父王是；王夫人者，今摩耶夫人是；昔善<a 
name="0334c19" id="0334c19"></a>生王子者，則我身是也。」</p><a 
name="0334c20" id="0334c20"></a><p><span class="juanname">菩薩本生鬘論卷第一</span></p>
<hr>【經文資訊】大正藏第 03 冊 No. 0160 菩薩本生鬘論<br>【版本記錄】CBETA 電子佛典 Rev. 1.14 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，CBETA 自行掃瞄辨識，范振業大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index391c.html?index=T03n0160" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T03n0160_001 by HTTrack Website Copier/3.x [XR&CO'2008], Mon, 02 Jun 2014 22:36:56 GMT -->
</html>
