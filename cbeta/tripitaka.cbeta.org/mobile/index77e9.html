<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB135_023 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab119.gif?utmac=MO-30696269-4&amp;utmn=1145553359&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23&amp;utmp=%2Fmobile%2Findex.php%3Findex%3DJ23nB135_023&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9aeb.html?index=J23nB135_022" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第23冊<br/>No.B135 石門文字禪 (30卷)<br/>【宋 德洪著　原書缺　依民國十年常州天寧寺刻本印】<br/>第 23 卷</p>
	<a href="index137e.html?index=J23nB135_024" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B135" sutra_name="石門文字禪" sutra_juan="[卷23]">　
<a 
name="0687a01" id="0687a01"></a><p><span class="juanname">石門文字禪卷第二十三</span></p><a 
name="0687a02" id="0687a02"></a><p style="margin-left: 4em"><span class="byline">宋江西筠溪石門寺沙門釋德洪覺範著</span></p><a 
name="0687a03" id="0687a03"></a><p style="margin-left: 4em"><span class="byline">門人覺慈編錄</span></p><p style="margin-left: 4em"><span class="byline">毘陵天甯法雲堂校</span></p><a 
name="0687a04" id="0687a04"></a><div class="xu"><p style="margin-left: 2em"><span class="headname">序</span></p><a 
name="0687a05" id="0687a05"></a><div class="xu"><p style="margin-left: 3em"><span class="headname">五宗綱要旨訣序</span></p><a 
name="0687a06" id="0687a06"></a><p style="text-indent: 0em; margin-left: 0em"><span class="linehead"></span>傳曰人能自重然後可與言學余以謂自重者必其<a 
name="0687a07" id="0687a07"></a>天資才全而識遠何以知之張子房三世相韓韓為<a 
name="0687a08" id="0687a08"></a>秦所滅時年二十許弟死不葬袖鐵椎擊始皇誤中<a 
name="0687a09" id="0687a09"></a>副車走匿下邳乃能跪履於父老及佐高帝定天下<a 
name="0687a10" id="0687a10"></a>漢業已成秕糠王侯掉頭不顧思與赤松子遊韓信<a 
name="0687a11" id="0687a11"></a>微時自藏於怯淮陰少年易之使出跨下一市大笑<a 
name="0687a12" id="0687a12"></a>而色不怍及為高帝大將一軍盡驚而氣不矜談笑<a 
name="0687a13" id="0687a13"></a>而破趙名震天下得亡虜而師事之子房勇擊始皇<a 
name="0687a14" id="0687a14"></a>而謙辭封爵韓信智出跨下而明師亡虜非材全者<a 
name="0687a15" id="0687a15"></a>能自重如是乎邴原詣安丘孫崧學崧以書相分原<a 
name="0687a16" id="0687a16"></a>得書不讀曰夫學者以智高者通書何為哉藏書於<a 
name="0687a17" id="0687a17"></a>家游學四方學成以書還崧解不傳書之意崧服其<a 
name="0687a18" id="0687a18"></a>敏徐曠學於太學時沈重講授門弟子常千人曠所<a 
name="0687a19" id="0687a19"></a>質問數日辭去或問其故曰先生所講紙上語耳若<a 
name="0687a20" id="0687a20"></a>奧境彼所未見尚何觀重知之憚其能根矩智識粹<a 
name="0687a21" id="0687a21"></a>美不在糟粕文遠巧妙非止準繩非識遠者能自重<a 
name="0687a22" id="0687a22"></a>如是乎吾故曰必因其天資也夫刻志功業傾心名<a 
name="0687a23" id="0687a23"></a>節者世間之學耳若離三界出五有者非夢幻功業<a 
name="0687a24" id="0687a24"></a>戲劇名節可盡而天資無張韓邴徐之英余竊憂之<a 
name="0687a25" id="0687a25"></a>諸佛三昧謂之甚微細智麤浮心識其能至哉菩薩<a 
name="0687a26" id="0687a26"></a>行海謂之旋陀羅尼門鄙陋志操其能入哉學者之<a 
name="0687a27" id="0687a27"></a>才如蓬芒之微而所授之道如萬鈞之重雖至愚知<a 
name="0687a28" id="0687a28"></a>其不可然猶紛然不知愧可笑也為弟子者心非其<a 
name="0687a29" id="0687a29"></a>師而貌敬之為師者實鄙弟子而喜授以法上以數<a 
name="0687a30" id="0687a30"></a>相羈縻下以諂相欺誑慢侮法道甚於兒戲嗚呼昔<a 
name="0687b01" id="0687b01"></a>清辨菩薩以芥子擊修羅窟而隱候龍華道成乃問<a 
name="0687b02" id="0687b02"></a>未決之事謂今彌勒未具遍知也辨之求師何其難<a 
name="0687b03" id="0687b03"></a>也達摩達恨師子尊者不令嗣祖渡谿見女子浣露<a 
name="0687b04" id="0687b04"></a>其足念曰此脛乃爾白皙耶師子忽至曰今日之心<a 
name="0687b05" id="0687b05"></a>可嗣祖乎師子之求弟子何其審也大法寢遠名存<a 
name="0687b06" id="0687b06"></a>實亡其勢則然蓋嘗中夜起喟為之涕零余少游方<a 
name="0687b07" id="0687b07"></a>所歷叢林幾半天下而師友之間通疏粹美者尚多<a 
name="0687b08" id="0687b08"></a>見至精深宗教者亦<span class="corr" title='[巳&gt;已]'>已</span>少矣又三十年還自海外罪<a 
name="0687b09" id="0687b09"></a>廢之餘叢林頓衰所謂通疏粹美者又少況精深宗<a 
name="0687b10" id="0687b10"></a>教者乎百丈法度更革略盡輒波及綱宗之語言如<a 
name="0687b11" id="0687b11"></a>雲門綱宗偈曰康氏圓形滯不明魔深虛喪擊寒冰<a 
name="0687b12" id="0687b12"></a>鳳翥已飛霄漢去晉鋒八博擬何憑雲門非苟然作<a 
name="0687b13" id="0687b13"></a>也而昧者無地寄其意識輒易以循其私曰晉鋒八<a 
name="0687b14" id="0687b14"></a>法審如易者之意則康氏圓形魔深虛喪又何義哉<a 
name="0687b15" id="0687b15"></a>洞山渡水見影偈曰切忌從他覓迢迢與我疏吾今<a 
name="0687b16" id="0687b16"></a>獨自往處處得逢渠渠今正是我我今不是渠應須<a 
name="0687b17" id="0687b17"></a>與麼會方始契如如其言契如如但一文殊無二文<a 
name="0687b18" id="0687b18"></a>殊故曰渠今正是我我今不是渠旨甚明白而昧者<a 
name="0687b19" id="0687b19"></a>易之曰渠今不是我我今不是渠遂令血脈斷絕豈<a 
name="0687b20" id="0687b20"></a>曹洞旨趣乎仰山臨終付法偈曰一二二三子平目<a 
name="0687b21" id="0687b21"></a>復仰視兩口無一舌即是吾宗旨兩口無一舌溈山<a 
name="0687b22" id="0687b22"></a>之牛一身兩號之意而昧者易之曰兩口一無舌審<a 
name="0687b23" id="0687b23"></a>如易者之言則是共功時功尚何論哉臨濟付法偈<a 
name="0687b24" id="0687b24"></a>曰沿流不止問如何真照無邊說似他離相離名人<a 
name="0687b25" id="0687b25"></a>不稟吹毛用了急須磨吹毛劍也用即磨之意不欲<a 
name="0687b26" id="0687b26"></a>犯鋒耳而昧者易之急還磨旨趣安在哉而以之不<a 
name="0687b27" id="0687b27"></a>疑可謂陋哉獨法眼未遭更易行恐不免耳昔阿難<a 
name="0687b28" id="0687b28"></a>聞誦佛偈曰若人生百歲不識水潦鶴未若生一日<a 
name="0687b29" id="0687b29"></a>而得決了知謂曰吾從佛所聞異於是應曰不善諸<a 
name="0687b30" id="0687b30"></a>佛機非水潦鶴也誦者告其師師應曰阿難耄矣所<a 
name="0687c01" id="0687c01"></a>記錯謬夫諸佛機久而尚為水潦鶴豈渠今正是我<a 
name="0687c02" id="0687c02"></a>我今不是渠不作梁武喧爭之語晉鋒八博不作右<a 
name="0687c03" id="0687c03"></a>軍草書乎因編五宗機緣以授學者使傳誦焉。</p></div><a 
name="0687c04" id="0687c04"></a><div class="xu"><p style="margin-left: 3em"><span class="headname">華嚴同緣序</span></p><a 
name="0687c05" id="0687c05"></a><p style="text-indent: 0em; margin-left: 0em"><span class="linehead"></span>余聞一切眾生識種皆具十法界性謂佛菩薩緣覺<a 
name="0687c06" id="0687c06"></a>聲聞四聖天人傍生餓鬼地獄阿脩羅六凡是十種<a 
name="0687c07" id="0687c07"></a>性本無性隨所熏起任運成就有人於此為諸人等<a 
name="0687c08" id="0687c08"></a>談無上道解脫知見一切眾生皆證圓覺則識性熏<a 
name="0687c09" id="0687c09"></a>發佛種如是乃至為諸人等談不義語毀謗三寶一<a 
name="0687c10" id="0687c10"></a>切障道之法則識性熏發惡道種是故如來世尊每<a 
name="0687c11" id="0687c11"></a>謂眾曰善男子善知識者是汝等最大因緣能令汝<a 
name="0687c12" id="0687c12"></a>輩明見佛性離苦成道事彼知識不惜身命又菩薩<a 
name="0687c13" id="0687c13"></a>願力願與眾生為不請友其所立誓惟欲眾生悟心<a 
name="0687c14" id="0687c14"></a>成佛然諸眾生自棄自賤貪戀生死飄流諸趣不能<a 
name="0687c15" id="0687c15"></a>逢遇善知識善友如萬頃波尋一瓦礫今惠臻道人<a 
name="0687c16" id="0687c16"></a>欲以是毘盧藏微塵章句不思議妙義結萬人同觀<a 
name="0687c17" id="0687c17"></a>看其設心欲熏發一切眾生佛乘之種是其願力為<a 
name="0687c18" id="0687c18"></a>不請友而我大眾同得值遇譬如盲龜值浮木孔當<a 
name="0687c19" id="0687c19"></a>生難遭之想起增上善心使易成就俟其畢作為卵<a 
name="0687c20" id="0687c20"></a>塔書萬人名各藏於塔中虛空可殞而此願力如爍<a 
name="0687c21" id="0687c21"></a>迦羅惟願剎剎塵塵證明我說嗚呼六道以憂畏飢<a 
name="0687c22" id="0687c22"></a>餓之火所逼燒尚不聞有佛安得聞經哉唯人道一<a 
name="0687c23" id="0687c23"></a>切成就既<span class="corr" title='[巳&gt;已]'>已</span>見佛又復聞經而不請友曲折誘導更<a 
name="0687c24" id="0687c24"></a>復惰慢作跛驢心是真自棄凡我見前法界性侶幸<a 
name="0687c25" id="0687c25"></a>同進道惠臻道行高潔而飽叢林受持願力久矣成<a 
name="0687c26" id="0687c26"></a>熟是故今同普告大眾是日已過命亦隨減唯加鞭<a 
name="0687c27" id="0687c27"></a>此道是真知恩政和五年二月十九日書。</p></div><a 
name="0687c28" id="0687c28"></a><div class="xu"><p style="margin-left: 3em"><span class="headname">洪州大寧寬和尚語錄序</span></p><a 
name="0687c29" id="0687c29"></a><p style="text-indent: 0em; margin-left: 0em"><span class="linehead"></span>但識綱宗本無寔法又曰若以寔法與人土亦難消<a 
name="0687c30" id="0687c30"></a>巖頭說法指人甚要而語不煩亦何嘗鉤章棘句險<a 
name="0688a01" id="0688a01"></a>設詐隱務為玄妙哉故其得友如雪峰有子如羅山<a 
name="0688a02" id="0688a02"></a>於生死之際如洞視戶庭未嘗留情近世叢林失其<a 
name="0688a03" id="0688a03"></a>淵源以有思惟心爭求寔法唯其以是為宗也故高<a 
name="0688a04" id="0688a04"></a>則妄見勝妙之境下則波為世諦流布而綱宗喪矣<a 
name="0688a05" id="0688a05"></a>余猶及見前輩能言老黃龍同時所游從有若楊岐<a 
name="0688a06" id="0688a06"></a>會翠巖真大寧寬皆一時號明眼而會與真所得法<a 
name="0688a07" id="0688a07"></a>子照映江左語言布寰宇獨寬公少見機緣有石門<a 
name="0688a08" id="0688a08"></a>宗杲上人抗志慕古俊辯不群遍遊諸方得此錄讀<a 
name="0688a09" id="0688a09"></a>之而喜曰雖無老成尚有典刑此語老宿典刑也其<a 
name="0688a10" id="0688a10"></a>可使後學不聞乎即唱衣缽從余求序其所以命工<a 
name="0688a11" id="0688a11"></a>刻之嗚呼杲之嗜好可謂與世背馳彼方尊事大名<a 
name="0688a12" id="0688a12"></a>譽者傳授其語而杲獨取百年物故老僧之語欲以<a 
name="0688a13" id="0688a13"></a>誇學者不亦迂乎雖然會有賞音者耳。</p></div><a 
name="0688a14" id="0688a14"></a><div class="xu"><p style="margin-left: 3em"><span class="headname">臨平妙湛慧禪師語錄序</span></p><a 
name="0688a15" id="0688a15"></a><p style="text-indent: 0em; margin-left: 0em"><span class="linehead"></span>傳曰雖無老成尚有典刑典刑且次之則老成蓋前<a 
name="0688a16" id="0688a16"></a>人所甚貴也又曰惡夫碔砆之亂玉則似之而非者<a 
name="0688a17" id="0688a17"></a>又其所甚疾也貴老成疾似之而非者一人之情千<a 
name="0688a18" id="0688a18"></a>萬人之情是也近世禪學者之弊如碔砆之亂玉枝<a 
name="0688a19" id="0688a19"></a>詞蔓說似辯博鉤章棘句似迅機苟認意識似至要<a 
name="0688a20" id="0688a20"></a>懶惰自放似了達始於二浙熾於江淮而餘波末流<a 
name="0688a21" id="0688a21"></a>滔滔汩汩於京洛荊楚之間風俗為之一變識者憂<a 
name="0688a22" id="0688a22"></a>之俄有叢林老成者嶄然出於東吳說法於錢塘諸<a 
name="0688a23" id="0688a23"></a>方衲子願見爭先川輸雲委於座下法席之盛無愧<a 
name="0688a24" id="0688a24"></a>圓照大通於是天子聞其名驛召至京師住大相國<a 
name="0688a25" id="0688a25"></a>寺智海禪院是謂妙湛禪師慧公未嘗貶剝而諸方<a 
name="0688a26" id="0688a26"></a>屈伏不動聲氣而萬僧讓雄彼似之而非者不攻而<a 
name="0688a27" id="0688a27"></a>自破如郭中令之單騎見虜孔北海之高氣讋魏以<a 
name="0688a28" id="0688a28"></a>其荷負大法故稱法窟龍象以其搏噬邪解故稱宗<a 
name="0688a29" id="0688a29"></a>門爪牙也余與禪師游舊且少相好不見之二十年<a 
name="0688a30" id="0688a30"></a>宣和三年十月初吉有仲懷禪者過余湘上出其示<a 
name="0688b01" id="0688b01"></a>徒語為示昔蓮花為聰道者作禮曰雲門兒孫猶在<a 
name="0688b02" id="0688b02"></a>余則以手加額望臨平呼曰豈雪竇顯公復為吳人<a 
name="0688b03" id="0688b03"></a>說法乎何其似之多也。</p></div><a 
name="0688b04" id="0688b04"></a><div class="xu"><p style="margin-left: 3em"><span class="headname">僧寶傳序</span></p><a 
name="0688b05" id="0688b05"></a><p style="text-indent: 0em; margin-left: 0em"><span class="linehead"></span>曹谿之道至南嶽石頭江西馬祖而分為兩宗雲門<a 
name="0688b06" id="0688b06"></a>曹洞法眼皆宗於石頭臨濟溈仰皆宗於馬祖天下<a 
name="0688b07" id="0688b07"></a>叢林號為五家宗派嘉祐中達觀曇穎禪師嘗為五<a 
name="0688b08" id="0688b08"></a>家傳略其世系入道之緣臨終明驗之效但載其機<a 
name="0688b09" id="0688b09"></a>緣語句而<span class="corr" title='[巳&gt;已]'>已</span>夫聽言之道以事觀既載其語言則當<a 
name="0688b10" id="0688b10"></a>兼記其行事因博採別傳遺編參以耆年宿衲之論<a 
name="0688b11" id="0688b11"></a>增補之又自嘉祐至政和之初雲門臨濟兩宗之裔<a 
name="0688b12" id="0688b12"></a>卓然冠映諸方者特為之傳依倣史傳各為贊辭統<a 
name="0688b13" id="0688b13"></a>八十有一人分為三十卷書成於湘西之南臺宣和<a 
name="0688b14" id="0688b14"></a>五年正月八日伏遇判府安撫大學降貴令辰繕寫<a 
name="0688b15" id="0688b15"></a>呈獻仰祝台筭許旌陽白日仙去天詔書曰赦汝不<a 
name="0688b16" id="0688b16"></a>事先祖之罪佳汝施藥咒水之功夫施藥咒水期於<a 
name="0688b17" id="0688b17"></a>活人者也活人而能致飛仙況壽考乎余觀安撫大<a 
name="0688b18" id="0688b18"></a>學其牧民臨政皆得佛法之至要和而為生威而為<a 
name="0688b19" id="0688b19"></a>殺生殺皆以活人為本嘗生瀏陽囚徒十有二人於<a 
name="0688b20" id="0688b20"></a>死中佛法之見於和者也戮一賀文而億萬生齒安<a 
name="0688b21" id="0688b21"></a>堵佛法之見於威者也其妙用活人之功較之旌陽<a 
name="0688b22" id="0688b22"></a>殆相萬矣惟其得法之淵源實出於圓照本禪師而<a 
name="0688b23" id="0688b23"></a>不可誣也故余特以禪書為獻伏冀燕閒之暇少賜<a 
name="0688b24" id="0688b24"></a>披覽豈勝幸甚。</p></div><a 
name="0688b25" id="0688b25"></a><div class="xu"><p style="margin-left: 3em"><span class="headname">嘉祐序</span></p><a 
name="0688b26" id="0688b26"></a><p style="text-indent: 0em; margin-left: 0em"><span class="linehead"></span>禪師諱契嵩字仲靈藤州人也少從洞山聰禪師遊<a 
name="0688b27" id="0688b27"></a>出世湖山乃嗣其法其道微妙而末法學者器近而<a 
name="0688b28" id="0688b28"></a>不能曉悟而公亦不肯少低其韻以俯循其機因歎<a 
name="0688b29" id="0688b29"></a>曰吾安能圓鑿以就方柄哉聞之聖賢所為得志則<a 
name="0688b30" id="0688b30"></a>行其道否則言而<span class="corr" title='[巳&gt;已]'>已</span>言之行由是為萬世法使天下<a 
name="0688c01" id="0688c01"></a>學者識度修明遠邪林而遊正塗則奚必目擊而受<a 
name="0688c02" id="0688c02"></a>之謂已之出邪即閉關著書以攻正祖宗所以來之<a 
name="0688c03" id="0688c03"></a>之跡為十二卷又別定祖圖書成攜之京師因內翰<a 
name="0688c04" id="0688c04"></a>王公素獻之仁宗皇帝又為書先焉上讀至呂固為<a 
name="0688c05" id="0688c05"></a>道不為名為法不為身歎愛其誠旌以明教大師賜<a 
name="0688c06" id="0688c06"></a>其書入藏書既送中書時魏國韓公琦覽之以示歐<a 
name="0688c07" id="0688c07"></a>陽文忠公公方以文章自任以師表天下又以護宗<a 
name="0688c08" id="0688c08"></a>不喜吾道見其文謂魏公曰不意僧中有此郎邪黎<a 
name="0688c09" id="0688c09"></a>明當一識之公同往見文忠與語終日遂大喜由是<a 
name="0688c10" id="0688c10"></a>公名振海內遂買舟東下居永安精舍而歸老焉公<a 
name="0688c11" id="0688c11"></a>雖於古今內外之書無所不讀至於安危治亂之略<a 
name="0688c12" id="0688c12"></a>當世同人少見其比而痛以律自律其身其學端誠<a 
name="0688c13" id="0688c13"></a>為歸宿之地而慕梁惠約之為人以其學校其所為<a 
name="0688c14" id="0688c14"></a>未見少差其考正命分於賢聖出處之際尤為詳正<a 
name="0688c15" id="0688c15"></a>觀學者循奇巧而不知本也乃作壇經贊亡孝背義<a 
name="0688c16" id="0688c16"></a>又循養其欲也乃作孝篇十二章士大夫不顧名實<a 
name="0688c17" id="0688c17"></a>多是已非他乃作輔教編學者苟合自輕不貴尚以<a 
name="0688c18" id="0688c18"></a>修德也乃題遠公影堂記其所慕也乃作茨堂序因<a 
name="0688c19" id="0688c19"></a>風俗山川之勝欲以拋擲其才力以收景趣乃作武<a 
name="0688c20" id="0688c20"></a>林志至於長詩贊而<span class="corr" title='[巳&gt;已]'>已</span>殆所謂太山之一毫芒耳公<a 
name="0688c21" id="0688c21"></a>終於湖山而火化不壞者六物天下聞其風者為之<a 
name="0688c22" id="0688c22"></a>首東長想嗚呼一匹夫雲行鳥飛天地之間視萬乘<a 
name="0688c23" id="0688c23"></a>之尊其天地之遠也顧巨公貴人雲泥之異也而一<a 
name="0688c24" id="0688c24"></a>旦以其所為之書獻天子為之動容天下靡然向其<a 
name="0688c25" id="0688c25"></a>風而卒能酬其志豈非其所自信修誠之效歟後之<a 
name="0688c26" id="0688c26"></a>學者讀其書必有掩卷而三歎者也元符元年中秋<a 
name="0688c27" id="0688c27"></a>日高安某序。</p></div><a 
name="0688c28" id="0688c28"></a><div class="xu"><p style="margin-left: 3em"><span class="headname">陳尊宿影堂序</span></p><a 
name="0688c29" id="0688c29"></a><p style="text-indent: 0em; margin-left: 0em"><span class="linehead"></span>陳尊宿者斷際禪師之高弟也嘗庵於高安之米山<a 
name="0688c30" id="0688c30"></a>以母老於睦遂歸編蒲屨售以為養故人謂之陳睦<a 
name="0689a01" id="0689a01"></a>州臨濟至黃檗眾未有知之者而公獨先知之嘗指<a 
name="0689a02" id="0689a02"></a>似斷際曰大黃之門必此兒也雲門祕傳於公人所<a 
name="0689a03" id="0689a03"></a>知之而公更使謁雪峰曰當嗣之不然吾道終不振<a 
name="0689a04" id="0689a04"></a>矣雲門臨濟能不忘其言故宗一代天下古今依此<a 
name="0689a05" id="0689a05"></a>以揚聲其德澤方進未艾也夫二子方其匿耀也其<a 
name="0689a06" id="0689a06"></a>施為未有以異於人而卒不能逃公之言何也古之<a 
name="0689a07" id="0689a07"></a>人篤聞其信<span class="corr" title='[巳&gt;已]'>已</span>故其處心也公惟其公是以自知之<a 
name="0689a08" id="0689a08"></a>審而知人之詳也今之世雖有通人遠才不小同<span class="corr" title='[已&gt;己]'>己</span><a 
name="0689a09" id="0689a09"></a>則橫議疾之不掩則謗之而<span class="corr" title='[巳&gt;已]'>已</span>通人遠才固自負而<a 
name="0689a10" id="0689a10"></a>群小又工於為謗宜乎其贅隅於世也而庸下之徒<a 
name="0689a11" id="0689a11"></a>能阿其所好故爭厚恩之環目遲以為嗣庸下者固<a 
name="0689a12" id="0689a12"></a>欲顯於人而好名者素快同於<span class="corr" title='[已&gt;己]'>己</span>宜乎其豐隆於時<a 
name="0689a13" id="0689a13"></a>也吾行四方有年矣見此種人何限而恬然不知怪<a 
name="0689a14" id="0689a14"></a>世衰道微一至於此使其聞公之風見公之像其何<a 
name="0689a15" id="0689a15"></a>以施眉目耶嗚呼期臨濟必大黃檗之門而其嗣方<a 
name="0689a16" id="0689a16"></a>大盛知人之詳也祝雲門嗣雪峰庶未其詰自知之<a 
name="0689a17" id="0689a17"></a>審也傳曰知人則哲自知則明吾於睦州公見之矣<a 
name="0689a18" id="0689a18"></a>公之影堂在高安南之四十里所謂米山者也。</p></div><a 
name="0689a19" id="0689a19"></a><div class="xu"><p style="margin-left: 3em"><span class="headname">昭默禪師序</span></p><a 
name="0689a20" id="0689a20"></a><p style="text-indent: 0em; margin-left: 0em"><span class="linehead"></span>李北海以字畫之工而世多法其書北海笑曰學我<a 
name="0689a21" id="0689a21"></a>者拙似我者死當時之人不知其言有味余滋愛之<a 
name="0689a22" id="0689a22"></a>蓋學者所貴貴其知意而已至於蹤蹟繩墨非善學<a 
name="0689a23" id="0689a23"></a>者也豈特世間之法為然出世間法亦然黃檗運公<a 
name="0689a24" id="0689a24"></a>師事百丈大智禪師而迅機大用每凌壓之百丈固<a 
name="0689a25" id="0689a25"></a>嘗歎曰見與師齊減師半德見過於師方堪傳授玄<a 
name="0689a26" id="0689a26"></a>沙備師從雪峰真覺禪師最久備遂為談根門無功<a 
name="0689a27" id="0689a27"></a>幻生幻生法門其論皆揭佛祖之奧雪峰亦嘗撫其<a 
name="0689a28" id="0689a28"></a>背曰豈意衰暮聞此妙法汝再來人也吾所不及然<a 
name="0689a29" id="0689a29"></a>雪峰百丈之道益尊而黃檗玄沙得為的嗣初未嘗<a 
name="0689a30" id="0689a30"></a>印脫其語言順朱其機因以欺流俗此道寂寥久矣<a 
name="0689b01" id="0689b01"></a>乃今於黃龍清禪師見之公為晦堂老人侍者而名<a 
name="0689b02" id="0689b02"></a>聲已鬧聞叢林其超情獨脫之論無師自然之智當<a 
name="0689b03" id="0689b03"></a>機密用人不敢觸其鋒雖晦堂唯知加敬而已雙井<a 
name="0689b04" id="0689b04"></a>徐禧德占黃庭堅魯直此兩翁世所謂人中龍也往<a 
name="0689b05" id="0689b05"></a>來山中與公語未嘗不屈折咨嗟以為不及以故天<a 
name="0689b06" id="0689b06"></a>下士大夫悅慕願見想望風采公名惟清自號靈源<a 
name="0689b07" id="0689b07"></a>叟世為洪州武寧陳氏子童子時誦書日數千言伊<a 
name="0689b08" id="0689b08"></a>吾上口有異比丘過書肆見之引其手熟視大驚勸<a 
name="0689b09" id="0689b09"></a>其父母使出家公即忻然往依高居某為師幾何為<a 
name="0689b10" id="0689b10"></a>僧受具足戒即起遊方初謁法安禪師欲傾心受法<a 
name="0689b11" id="0689b11"></a>法安曰子他日洗光佛日照耀末運苦海法船也一<a 
name="0689b12" id="0689b12"></a>壑豈能畜汝行矣無自滯公因遍歷諸方晚歸晦堂<a 
name="0689b13" id="0689b13"></a>久之初開法於舒州之太平衲子雷動雲合而至未<a 
name="0689b14" id="0689b14"></a>嘗謹規矩而人人自肅江淮叢林號稱第一洪州轉<a 
name="0689b15" id="0689b15"></a>運使王公桓迎公歸黃龍欲以繼晦堂老人未幾晦<a 
name="0689b16" id="0689b16"></a>堂化去公亦移病乃居昭默堂宴坐一室頹然人莫<a 
name="0689b17" id="0689b17"></a>能親疏之然見之者皆各得其懽心至於授法鉗椎<a 
name="0689b18" id="0689b18"></a><span class="corr" title='[鍜&gt;鍛]'>鍛</span>煉則學者如菸菟視水車然莫知罅隙其提唱議<a 
name="0689b19" id="0689b19"></a>論初不許學者傳錄有得其片言隻句者甚於獲夜<a 
name="0689b20" id="0689b20"></a>光照乘然余於公為法門昆弟氣宇英特慎許可獨<a 
name="0689b21" id="0689b21"></a>首肯余可以荷擔大法頃於山中日有異聞嘗曰今<a 
name="0689b22" id="0689b22"></a>之學者多不脫生死者正坐偷心不死耳然非學者<a 
name="0689b23" id="0689b23"></a>過也如漢高帝詔韓信以殺之信雖死而其心果死<a 
name="0689b24" id="0689b24"></a>乎今之宗師為人多類此古之道人於生死之際遊<a 
name="0689b25" id="0689b25"></a>戲自在者已死卻偷心耳如侯景兵至建鄴武帝御<a 
name="0689b26" id="0689b26"></a>大殿見之神色不變軟語撫慰而侯景汗下不敢仰<a 
name="0689b27" id="0689b27"></a>視退謂人曰蕭公天威逼人吾不可以再見也侯景<a 
name="0689b28" id="0689b28"></a>固未嘗死而其心<span class="corr" title='[巳&gt;已]'>已</span>滅絕無餘矣古之宗師為人多<a 
name="0689b29" id="0689b29"></a>類此吾觀今諸方說法者鉤章棘句爛然駭人正如<a 
name="0689b30" id="0689b30"></a>趙昌畫花寫生逼真世傳為寶然終非真花耳其應<a 
name="0689c01" id="0689c01"></a>機引物以曉人皆類此大觀三年秋余以弘法嬰難<a 
name="0689c02" id="0689c02"></a>越明年春病臥獄中公之的子德逢上人以書抵余<a 
name="0689c03" id="0689c03"></a>曰昭默病遂有書付禪師使人不能候而去余矍然<a 
name="0689c04" id="0689c04"></a>而起坐念公平生奇德美行恐即死後世莫得以聞<a 
name="0689c05" id="0689c05"></a>故為疏其略以授逢使往謁道鄉居士求文刻石於<a 
name="0689c06" id="0689c06"></a>山中以傳信後世云大觀四年正月二十五日石門<a 
name="0689c07" id="0689c07"></a>某序。</p></div><a 
name="0689c08" id="0689c08"></a><div class="xu"><p style="margin-left: 3em"><span class="headname">潛庵禪師序</span></p><a 
name="0689c09" id="0689c09"></a><p style="text-indent: 0em; margin-left: 0em"><span class="linehead"></span>法道東來授受之際必因師弟子之賢苟非其人道<a 
name="0689c10" id="0689c10"></a>不虛行如雲起而龍隨鶴鳴而子和其周旋之久機<a 
name="0689c11" id="0689c11"></a>緣之著而特以侍者稱者如鳥窠之有會通南陽有<a 
name="0689c12" id="0689c12"></a>應真趙州有文遠南院有守廓慈明有海善翠巖有<a 
name="0689c13" id="0689c13"></a>慕哲而黃龍有公公諱清涼洪州新建鄧氏子世力<a 
name="0689c14" id="0689c14"></a>田幼超卓短小精悍去依洪崖法智為童子年二十<a 
name="0689c15" id="0689c15"></a>一落髮受具足戒時武泉常寶峰月雲居舜道價壓<a 
name="0689c16" id="0689c16"></a>叢林公遊三老間皆蒙器許而疑終未決謁黃龍南<a 
name="0689c17" id="0689c17"></a>禪師南曰昔洞山見雲門門問近離甚處云查渡夏<a 
name="0689c18" id="0689c18"></a>在何處曰湖南報慈曰幾時離八月二十五云放汝<a 
name="0689c19" id="0689c19"></a>三頓棒公聞之大驚南公又曰洞山又問適來祗對<a 
name="0689c20" id="0689c20"></a>有何過而蒙賜棒門云飯袋子江西湖南便恁麼去<a 
name="0689c21" id="0689c21"></a>商量公大笑南公問何笑對曰笑者黃面浙子憐兒<a 
name="0689c22" id="0689c22"></a>不覺醜耳自是容為入室父子言論久即令坐于旁<a 
name="0689c23" id="0689c23"></a>去遊南嶽時先雲庵方出溈山與公復造積翠公為<a 
name="0689c24" id="0689c24"></a>侍者七年南公歿隱跡西山西山有惠嚴院僧死屋<a 
name="0689c25" id="0689c25"></a>無像設露坐公見而喟曰古人斫山開基致無為有<a 
name="0689c26" id="0689c26"></a>忍懷不舉哉乃求居以修完之不五年而殿閣崇成<a 
name="0689c27" id="0689c27"></a>百具鼎新即棄去遊廬山南康太守徐公聞名延居<a 
name="0689c28" id="0689c28"></a>南山清隱寺寺在大江之北面揖廬山公門風孤峻<a 
name="0689c29" id="0689c29"></a>學者皆望崖而退以故單丁住山十有八年元符二<a 
name="0689c30" id="0689c30"></a>年秋余與弟希祖自南昌舟而東下訪之晨香夕燈<a 
name="0690a01" id="0690a01"></a>升堂說法如臨千眾而叢林所服玩者莫不具時時<a 
name="0690a02" id="0690a02"></a>钁地處置為余言先師初事栖賢諟泐潭澄更二十<a 
name="0690a03" id="0690a03"></a>年宗門奇奧經論要妙莫不貫穿及因文悅以見慈<a 
name="0690a04" id="0690a04"></a>明則一字無用設三關以驗天下禪者而禪者如葉<a 
name="0690a05" id="0690a05"></a>公畫龍龍見即怖余曰每疑三關語垂示平易而人<a 
name="0690a06" id="0690a06"></a>以為難何也公曰眾生為解礙菩薩未離覺大智如<a 
name="0690a07" id="0690a07"></a>文殊師利欲問空王佛義即遭擯出以其墮艱難故<a 
name="0690a08" id="0690a08"></a>起現行耳嗚呼自墮艱難故起現行學者大病如人<a 
name="0690a09" id="0690a09"></a>開眼尿床平地喫<span class="gaiji">&#x6527;<!--gaiji,,1[搷*頁],2&#x6527;,3--></span>然今化去三十年猶有悟其旨<a 
name="0690a10" id="0690a10"></a>者不無損益也有僧衣十有二年公舉令住淨眾寺<a 
name="0690a11" id="0690a11"></a>辭行謂曰。汝雖在此費歲月。實不識吾家事。儻嗣法。<a 
name="0690a12" id="0690a12"></a>當不以世俗欺誑為心。其人乃嗣翠巖機焉。南昌隱<a 
name="0690a13" id="0690a13"></a>君子潘延之。與為方外友延之迎歸西山。而州郡文<a 
name="0690a14" id="0690a14"></a>爭命居天寧。衲子方雲趨座下。一時名士摳衣問道。<a 
name="0690a15" id="0690a15"></a>公以目疾隱居龍興寺。房戶外之屨亦滿上。藍忠禪<a 
name="0690a16" id="0690a16"></a>師雲蓋智公之子於公為叔姪。移公居寺之東堂事<a 
name="0690a17" id="0690a17"></a>之如其師叢林高其誼余。政和四年冬。證獄太原拴<a 
name="0690a18" id="0690a18"></a>縛在旅。邸人諱見之。而公冒雨步至撫慰為死訣。明<a 
name="0690a19" id="0690a19"></a>年南歸幸。復見之。軒渠笑曰。吾不意乃復見子公壽<a 
name="0690a20" id="0690a20"></a>八十四。目盲復明。此其精敏於道。志願叢林所致。嗚<a 
name="0690a21" id="0690a21"></a>呼。佛法寢遠。壞衣瓦器之人。亦有侈欲。為人師者。爭<a 
name="0690a22" id="0690a22"></a>慕華構便軟暖。公獨舉頹壞而新之。爭欲致弟子不<a 
name="0690a23" id="0690a23"></a>問智愚。欲出門下。而公獨精粗之。爭欲坐八達衢頭。<a 
name="0690a24" id="0690a24"></a>以自賣其道。而公獨居荒遠以自珍之。爭好勢利惡<a 
name="0690a25" id="0690a25"></a>醜。而公獨犯眾惡。自信而力行之。每謂弟子曰。無事<a 
name="0690a26" id="0690a26"></a>外之理。理外之事。觀其措置。豈其真然之者耶。</p></div><a 
name="0690a27" id="0690a27"></a><div class="xu"><p style="margin-left: 3em"><span class="headname">定照禪師序</span></p><a 
name="0690a28" id="0690a28"></a><p style="text-indent: 0em; margin-left: 0em"><span class="linehead"></span>達磨之道六傳而至曹谿。自曹谿派而為江西石頭<a 
name="0690a29" id="0690a29"></a>二宗。既昭天下學者。翕然從之。由二宗以列為五家。<a 
name="0690a30" id="0690a30"></a>于今。唯臨濟雲門為特盛。洞山悟本禪師機鋒豎亞<a 
name="0690b01" id="0690b01"></a>而出。年代寢遠。惜其無傳。元豐中有大長老道楷者。<a 
name="0690b02" id="0690b02"></a>赫然有聲于京洛間。問其師承。乃投子青華嚴嫡嗣。<a 
name="0690b03" id="0690b03"></a>青公為大陽真子。蓋洞山七世玄孫也。大觀元年。京<a 
name="0690b04" id="0690b04"></a>師大法雲寺虛席有司以公有道行。請于朝。願令繼<a 
name="0690b05" id="0690b05"></a>嗣住持。奉聖旨。可。其請未幾。開封大尹李孝壽。表公<a 
name="0690b06" id="0690b06"></a>談以禪學卓冠叢林。宜有以褒顯之。即賜紫方袍。號<a 
name="0690b07" id="0690b07"></a>定照禪師。左璫持詔至法雲。楷謝恩已。乃為表辭曰。<a 
name="0690b08" id="0690b08"></a>伏蒙聖慈。特差彰善閣祇候譚禎。賜臣定照禪師號<a 
name="0690b09" id="0690b09"></a>及紫衣牒二道。臣戴睿恩。已即時焚香升座。仰祝聖<a 
name="0690b10" id="0690b10"></a>壽。伏念臣行業迂疏。道力綿薄。嘗發誓願。不受利名<a 
name="0690b11" id="0690b11"></a>堅持此志。積有歲年。庶幾如此僧道。後來使人專意<a 
name="0690b12" id="0690b12"></a>佛法。今雖蒙異恩若遂忝冒。則自違素願。何以教人。<a 
name="0690b13" id="0690b13"></a>豈能仰稱陛下所以命臣住持之意。所有前件恩牒。<a 
name="0690b14" id="0690b14"></a>不敢祇受。伏望聖慈。察臣愚悃。非敢飾辭。特賜允俞<a 
name="0690b15" id="0690b15"></a>臣。沒齒行道。上報天恩。上閱之。以付李孝壽躬往諭<a 
name="0690b16" id="0690b16"></a>朝廷旌善之意。而楷執拗不回。開封府尹具以其事。<a 
name="0690b17" id="0690b17"></a>聞上大怒。收楷送大理寺。吏知楷忠誠而適批逆鱗。<a 
name="0690b18" id="0690b18"></a>有憐之之意。問曰。長老枯悴有病乎。楷曰。無之。吏曰<a 
name="0690b19" id="0690b19"></a>有疾則免刑配。楷曰。平時有疾。今實無。豈敢藉疾僥<a 
name="0690b20" id="0690b20"></a>倖聖朝欲脫罪譴耶。吏歎息久之。竟就刑。縫掖其衣。<a 
name="0690b21" id="0690b21"></a>編管緇州。都城道俗。觀者如市。皆為之流涕。而楷神<a 
name="0690b22" id="0690b22"></a>和氣平。安步而去。如平日至緇州。僦屋以居而四方<a 
name="0690b23" id="0690b23"></a>衲子爭奔隨之。接武于道。嗟乎。禪師粹然一出。支洞<a 
name="0690b24" id="0690b24"></a>山已頹之。綱道顯著于時矣。而聖朝方以道治天下。<a 
name="0690b25" id="0690b25"></a>海內肅清。旌表有德。天時人事。適相偶如此。而楷獨<a 
name="0690b26" id="0690b26"></a>罹此禍。可疑也。夫豈斯道疑獨間關至此卒。不能以<a 
name="0690b27" id="0690b27"></a>振興之耶。抑亦夙殃成就緣會如是耶。聞之者莫不<a 
name="0690b28" id="0690b28"></a>長喟。余因疏其事以授。嘗識禪師者使學者知道。固<a 
name="0690b29" id="0690b29"></a>如是而視欲勝天滅命者。可以發一笑也。</p></div><a 
name="0690b30" id="0690b30"></a><div class="xu"><p style="margin-left: 3em"><span class="headname">邵陽別胡強仲序</span></p><a 
name="0690c01" id="0690c01"></a><p style="text-indent: 0em; margin-left: 0em"><span class="linehead"></span>多言乃致禍。器滿苦不密。人有兩三心。安能合為一。<a 
name="0690c02" id="0690c02"></a>河壞螘孔端。山隤有黿穴。生存多所慮。長寢萬事畢。<a 
name="0690c03" id="0690c03"></a>此孔北海臨終時詩也。而其意乃若自悔。何也。教汝<a 
name="0690c04" id="0690c04"></a>為惡邪。則惡不可為。教汝為善耶。則我平生未嘗為<a 
name="0690c05" id="0690c05"></a>惡。此范滂臨刑語。其子之辭也。而其意乃若自疑何<a 
name="0690c06" id="0690c06"></a>也。徐有功方視事吏泣白曰。有詔。公當棄市。有功置<a 
name="0690c07" id="0690c07"></a>筆。安步而去。曰。豈我獨死而諸人長不死乎。三坐大<a 
name="0690c08" id="0690c08"></a>辟。當死不憂。三赦之。不喜其明見自性。不悔不疑而<a 
name="0690c09" id="0690c09"></a>卒。以榮名終。吾聞成就世出世間法。特一切能捨耳。<a 
name="0690c10" id="0690c10"></a>有功其亦知此乎。余學出世間法者也。辭親出家則<a 
name="0690c11" id="0690c11"></a>知捨愛。遊方學道則能捨法。臨生死禍福之際。則當<a 
name="0690c12" id="0690c12"></a>捨情。頃。因乞食來。遊人間與王公大人遊意。適忘返<a 
name="0690c13" id="0690c13"></a>坐。不遵佛語。得罪至此。重賴天子聖慈。不忍置之死。<a 
name="0690c14" id="0690c14"></a>篆面鞭背。投之海南。平生親舊之在京師者。皆唾聞<a 
name="0690c15" id="0690c15"></a>諱。見雲散鳥驚。獨吾友強仲。姁嫗守護。如事其親。自<a 
name="0690c16" id="0690c16"></a>出開封獄。冒犯風雪。繭足相隨三千餘里而至邵陽。<a 
name="0690c17" id="0690c17"></a>猶不忍去。嗚呼。臂三折而知醫。閱人多而曉相。事更<a 
name="0690c18" id="0690c18"></a>疑危而識交。態有交如子何必多為。然強仲每見余<a 
name="0690c19" id="0690c19"></a>蓬頭垢污在束縛中。飲食談笑如平日。言涕俱出曰。<a 
name="0690c20" id="0690c20"></a>子殆不知世間有恥辱憂患乎。抑真石肝鐵腸也。余<a 
name="0690c21" id="0690c21"></a>笑曰。死可避乎。心外無法。以南北論中外。則謂之失<a 
name="0690c22" id="0690c22"></a>宗。以僧俗議優劣。則謂之迷旨。失宗。迷旨。前聖所呵。<a 
name="0690c23" id="0690c23"></a>吾方以法界海慧照了諸相。猶如虛空。大千沙界特<a 
name="0690c24" id="0690c24"></a>空華耳。何暇置朱崖於胸次哉。強仲高義。密行追配。<a 
name="0690c25" id="0690c25"></a>古人宜若知此。子持此語為我謝鄉里。故人此去。死<a 
name="0690c26" id="0690c26"></a>生一決。死不失為谷泉。脫或無恙。尚不失為車中王<a 
name="0690c27" id="0690c27"></a>尼。他日綠錦江頭相見。追惟今日則尚可軒渠一笑<a 
name="0690c28" id="0690c28"></a>也。政和元年十二月十九日。海南逐客某序。</p></div><a 
name="0690c29" id="0690c29"></a><div class="xu"><p style="margin-left: 3em"><span class="headname">送強仲北遊序</span></p><a 
name="0690c30" id="0690c30"></a><p style="text-indent: 0em; margin-left: 0em"><span class="linehead"></span>洛生郭玉。得程高方脈六微之技。陰陽不測之術。漢<a 
name="0691a01" id="0691a01"></a>和帝時為大醫。王多有應效性仁愛。雖賤。如廝養。必<a 
name="0691a02" id="0691a02"></a>盡其心力。而醫貴人時。或不愈。帝使貴人衣廝養服<a 
name="0691a03" id="0691a03"></a>問。醫輒效問狀。對曰。醫之為言意也腠理至微隨氣<a 
name="0691a04" id="0691a04"></a>用巧針石之間毫芒則垂存神於心手之際可得解<a 
name="0691a05" id="0691a05"></a>不可得言也。夫貴者。以高顯臨臣。臣以怖懾承之。其<a 
name="0691a06" id="0691a06"></a>為難也有四焉。自用意而不任臣。一也。將身不謹。二<a 
name="0691a07" id="0691a07"></a>也。骨節不能使藥。三也。好逸惡勞。四也。針有分寸。時<a 
name="0691a08" id="0691a08"></a>有破漏。重以恐懼之心。加以裁慎之志。臣意且猶不<a 
name="0691a09" id="0691a09"></a>盡。何有於病哉。此其所以不愈也。嗟乎。人之理。患不<a 
name="0691a10" id="0691a10"></a>能知之。知之。患不能行之。觀玉所論。甚明而竟不能<a 
name="0691a11" id="0691a11"></a>用。雖得之亦失之之謂也。玉蓋所謂有技之醫。非有<a 
name="0691a12" id="0691a12"></a>道之醫也。有道之醫如庖丁之解牛。但見其理不見<a 
name="0691a13" id="0691a13"></a>其全牛也。如孫武之誅二隊長。但見其法不見吳之<a 
name="0691a14" id="0691a14"></a>寵姬也。吾友強仲。少任俠。喜立奇節。赴人之急難。義<a 
name="0691a15" id="0691a15"></a>形於色。慕太史子義。王義方之為人。中年學道。一飯<a 
name="0691a16" id="0691a16"></a>奉身為伊蒲塞之行。雖摧縮鋒角而劇談滑稽。每每<a 
name="0691a17" id="0691a17"></a>絕倒坐客。強仲。蓋寓於技以游人間世者也。而喜醫<a 
name="0691a18" id="0691a18"></a>貴人。聞強仲跫然足音。即其疾不辭而去。余嘗問之。<a 
name="0691a19" id="0691a19"></a>對曰。吾治貴人。有三易方。視其疾以投藥。不知有富<a 
name="0691a20" id="0691a20"></a>貴如承蜩也。不以天下易蜩之翼。一也。貴人必聰明。<a 
name="0691a21" id="0691a21"></a>可曉以避就之理。二也。且吾期於活人而非事於名。<a 
name="0691a22" id="0691a22"></a>一醉之外無所恤。三也。玉以四難自藏。而強仲以三<a 
name="0691a23" id="0691a23"></a>易自顯。殆所謂有道之醫也。王城貴人之都會強仲<a 
name="0691a24" id="0691a24"></a>往遊焉。明年山林間。聞京師有異人。能生人於死中。<a 
name="0691a25" id="0691a25"></a>如秦越人華佗者。必強仲也。</p></div><a 
name="0691a26" id="0691a26"></a><div class="xu"><p style="margin-left: 3em"><span class="headname">送李仲元寄超然序</span></p><a 
name="0691a27" id="0691a27"></a><p style="text-indent: 0em; margin-left: 0em"><span class="linehead"></span>余至海南留瓊山太守。張公憐之。使就雙井養病在<a 
name="0691a28" id="0691a28"></a>郡城之東北隅。東坡北渡。嘗遊愛泉。相去咫尺而異<a 
name="0691a29" id="0691a29"></a>味為名。其亭曰炯酌。且賦詩而去。其旁有堂。名曰疏<a 
name="0691a30" id="0691a30"></a>快渠。渠高深。吞風吐月。堂之後有軒。名曰俱清。倚欄<a 
name="0691b01" id="0691b01"></a>東望山海之勝。一覽而盡。得之太守又構庵于後。其<a 
name="0691b02" id="0691b02"></a>名至遠。余既居之。乞橄欖于旁舍。判荔樹於沙岸作<a 
name="0691b03" id="0691b03"></a>詩。其略曰。整藍乞橄欖。斷樹判荔枝。日昨東坡羹。有<a 
name="0691b04" id="0691b04"></a>佳客至。饌山谷豆腐以餉之。崇寧寺有經可借。郡有<a 
name="0691b05" id="0691b05"></a>書萬卷。太守使監中之。余時乞食于市。作息之餘。發<a 
name="0691b06" id="0691b06"></a>首楞嚴之義以為書。他日以寄吾弟祖超然。使知余<a 
name="0691b07" id="0691b07"></a>雖困窮。於萬里不能忘道也。仲元將渡海。不欲更作。<a 
name="0691b08" id="0691b08"></a>書如到京。為我一至天寧。見因覺。先為余錄之。以寄<a 
name="0691b09" id="0691b09"></a>超然。且發萬里一笑。</p></div><a 
name="0691b10" id="0691b10"></a><div class="xu"><p style="margin-left: 3em"><span class="headname">夢徐生序</span></p><a 
name="0691b11" id="0691b11"></a><p style="text-indent: 0em; margin-left: 0em"><span class="linehead"></span>余竄朱崖三年。既蒙恩澤釋放。政和三年十一月十<a 
name="0691b12" id="0691b12"></a>九日。自瓊州登邁北渡。將登舟。有兩男子來附載。佐<a 
name="0691b13" id="0691b13"></a>舟者識之曰。此泉州徐五叔兄弟也。往來廉廣。歸宿<a 
name="0691b14" id="0691b14"></a>於瓊。以販檳榔為業。且見之。二十年矣。遂與俱載。曉<a 
name="0691b15" id="0691b15"></a>渡三合流無恐未及雷州岸。次日北風。不可進。乃定<a 
name="0691b16" id="0691b16"></a>石留赤岸半月日。以一掬米轉手送徐生為營炊。余<a 
name="0691b17" id="0691b17"></a>時時弄筆硯。又臥看左傳。徐生默坐久之則去。十二<a 
name="0691b18" id="0691b18"></a>月五日。風自南至天海在中。日出瑩碧間。舟行如鏡<a 
name="0691b19" id="0691b19"></a>面。未及晡抵廉州對岸。館於蜑叟之舍。徐生盡以其<a 
name="0691b20" id="0691b20"></a>販具付偕載者。使自至廉收米曰。此吾女兄之子也。<a 
name="0691b21" id="0691b21"></a>道人脫死地。萬里獨行。庸詎知無意外憂乎。願護送<a 
name="0691b22" id="0691b22"></a>歸筠。即為買馬顧力。步隨余走七十驛而至南嶽方<a 
name="0691b23" id="0691b23"></a>廣寺。余曰。子可還。此山吾家也。衲子皆故人。雖至筠。<a 
name="0691b24" id="0691b24"></a>無以異此。徐生固請。一到高安。累日不去已而曰。道<a 
name="0691b25" id="0691b25"></a>人樂居此則可。乃拜辭。問所欲。曰。止求舟中臥讀之<a 
name="0691b26" id="0691b26"></a>書。余曰。此春秋左傳。處處有之。曰。第與我耳因授與<a 
name="0691b27" id="0691b27"></a>之。五年秋八月十二日。晝臥夢徐生。如平日懷其人。<a 
name="0691b28" id="0691b28"></a>乃書以示超然曰。蜀先主嗜結眊魏明帝。好斧鑿之<a 
name="0691b29" id="0691b29"></a>聲。夫結眊與斧鑿之聲有何好。而人君嗜之。未易詰<a 
name="0691b30" id="0691b30"></a>其所以然。吾意人之相合。以氣亦以是哉。然徐生特<a 
name="0691c01" id="0691c01"></a>商賈者何。從知覺範而所為。如此可不怪也。</p></div><a 
name="0691c02" id="0691c02"></a><div class="xu"><p style="margin-left: 3em"><span class="headname">李德茂書城四友序</span></p><a 
name="0691c03" id="0691c03"></a><p style="text-indent: 0em; margin-left: 0em"><span class="linehead"></span>政和五年。余自太原還南州。過都下上元夕宿。故人<a 
name="0691c04" id="0691c04"></a>李德茂之館。德茂環積。墳藉名曰書城。日與筆硯紙<a 
name="0691c05" id="0691c05"></a>墨為四友。余曰。公通藉金闕。名聞縉紳。而取友乃止<a 
name="0691c06" id="0691c06"></a>是乎。德茂笑曰。昔周公誅管蔡張陳解。刎頸吾未嘗<a 
name="0691c07" id="0691c07"></a>不置卷長嘆。夫疏親利害雖大。聖不能保其親矧。以<a 
name="0691c08" id="0691c08"></a>眾人之器登功名之場。而欲全交乎。吾家濬之知之。<a 
name="0691c09" id="0691c09"></a>故棲遲林麓。圖梁鴻老萊子之像為友。太白婆娑。江<a 
name="0691c10" id="0691c10"></a>湖結明月為無情之遊。吾以為白失之誇。而渤失之<a 
name="0691c11" id="0691c11"></a>誕也。管城子。吾益友也。直。諒。多聞。每與之語。娓娓不<a 
name="0691c12" id="0691c12"></a>倦。燕卿。吾德友也。氣清而骨輕。知白而守黑。固膠漆<a 
name="0691c13" id="0691c13"></a>之義。重知見之。香楮先生。吾畏友也。悃愊無華。見地<a 
name="0691c14" id="0691c14"></a>明白。吾見之未嘗不展盡底蘊。石虛中。吾端友也。天<a 
name="0691c15" id="0691c15"></a>姿剛勁。琢磨以成。溫潤而有容。知言而能默。是四子<a 
name="0691c16" id="0691c16"></a>從吾游。神交道契。忘義忘年久矣。子今乃見問何哉。<a 
name="0691c17" id="0691c17"></a>余曰。蘇易簡常輔此四人之賢為文房四寶。意非其<a 
name="0691c18" id="0691c18"></a>所好也。德茂不名而友之宜乎。同居于書城之間。無<a 
name="0691c19" id="0691c19"></a>厭也。請書以為序。使士大夫知有友四君子者。自德<a 
name="0691c20" id="0691c20"></a>茂始。</p></div><a 
name="0691c21" id="0691c21"></a><div class="xu"><p style="margin-left: 3em"><span class="headname">連瑞圖序</span></p><a 
name="0691c22" id="0691c22"></a><p style="text-indent: 0em; margin-left: 0em"><span class="linehead"></span>崇仁為撫屬邑。山川清華。民俗茂美。然封連南康。廬<a 
name="0691c23" id="0691c23"></a>陵。熏烝之習。珥筆之風。或波及之以。故訟繁號稱劇<a 
name="0691c24" id="0691c24"></a>邑。自昔及今。政有能聲者才。可倒指而數。比歲仍飢<a 
name="0691c25" id="0691c25"></a>令佐非正官。苟簡歲月。以氣相勝而去者數矣。今年<a 
name="0691c26" id="0691c26"></a>春。奉議彭公思禹通佐。仇公彥和聯翩下車。思禹風<a 
name="0691c27" id="0691c27"></a>力敏強。鑿姦鏟猾。撥煩摧劇。吏民驚縮以為神號霹<a 
name="0691c28" id="0691c28"></a>靂手。而彥和又能詳明練達。照了罅隙。以裨贊之卯<a 
name="0691c29" id="0691c29"></a>衙。退砌無人跡。木陰覆庭。終日而囹圄。殆可羅雀。於<a 
name="0691c30" id="0691c30"></a>是令丞抵掌清語而罷。卒以為。常春夏之交。雨連旬。<a 
name="0692a01" id="0692a01"></a>早稻登場<span class="corr" title='[巳&gt;已]'>已</span>而又雨無日。民歌於阡陌之間。所至相<a 
name="0692a02" id="0692a02"></a>和。六月癸亥。有千葉白蓮雙葩。並榦生於縣之西池。<a 
name="0692a03" id="0692a03"></a>乙丑。有芝三莖紫穎黃英。生於丞署之後堂。邦人聚<a 
name="0692a04" id="0692a04"></a>觀不厭。嗚呼。天下之令佐。其才賢。使民畏服敏妙勵<a 
name="0692a05" id="0692a05"></a>精者所至。尚多有之。至興居一室。淡然無為而使百<a 
name="0692a06" id="0692a06"></a>里之內風雨時若。禾黍豐登。奇祥發現於花木如斯<a 
name="0692a07" id="0692a07"></a>邑者寡矣。使吏民畏服者。人也。而奇祥於花木者。天<a 
name="0692a08" id="0692a08"></a>也。傳曰。人無所不至。惟天不容。偽蓋理有固然。余聞。<a 
name="0692a09" id="0692a09"></a>精誠之至。各以類感。貳師將軍拔劍刺崖而飛泉湧<a 
name="0692a10" id="0692a10"></a>忠之至也。李善白。乳其主人之子。而乳湩。義之至也。<a 
name="0692a11" id="0692a11"></a>古初護柩。以身捍火。而火滅孝之至也。蔡順之母。齕<a 
name="0692a12" id="0692a12"></a>指以呼順。而順至。慈之至也。夫忠義孝慈之應。如形<a 
name="0692a13" id="0692a13"></a>附影。如聲赴響。則兩公推誠以蒞。民勤政以報國而<a 
name="0692a14" id="0692a14"></a>嘉瑞並見者。和之至也。今同治一邑。氣和且爾則異<a 
name="0692a15" id="0692a15"></a>日。坐斷國論以康濟斯民。宜如何哉。邦人圖二物以<a 
name="0692a16" id="0692a16"></a>誇四方。稱頌令丞之賢。故余樂為之序。</p></div><a 
name="0692a17" id="0692a17"></a><div class="xu"><p style="margin-left: 3em"><span class="headname">墮齋偈序</span></p><a 
name="0692a18" id="0692a18"></a><p style="text-indent: 0em; margin-left: 0em"><span class="linehead"></span>圓覺經云。居一切時。不起妄念。於諸妄心。亦不息滅。<a 
name="0692a19" id="0692a19"></a>住妄想境。不加了知。於無了知。不辨真實。如人言。蜂<a 
name="0692a20" id="0692a20"></a>醞百花之香為甜耳。永嘉曰。若以知知寂。此非無緣<a 
name="0692a21" id="0692a21"></a>知。如手執如意。非無如意手。若以自知知。亦非無緣<a 
name="0692a22" id="0692a22"></a>知。如手自握拳。非是不拳手。亦不知知寂。亦不自知<a 
name="0692a23" id="0692a23"></a>知。不可為無知。自性了然。故不同於木石。如手不執<a 
name="0692a24" id="0692a24"></a>物。亦不自握拳。不可為無手。以手安然。故不同於兔<a 
name="0692a25" id="0692a25"></a>角。如人言。所以甜者。為蜜耳。而南泉曰。三世諸佛不<a 
name="0692a26" id="0692a26"></a>知有狸奴。白牯卻知。有如人見蜜及親嘗耳。曹山以<a 
name="0692a27" id="0692a27"></a>墮統三法。如人以蜜觸舌。自知純甜。無中邊味耳。南<a 
name="0692a28" id="0692a28"></a>州道人本忠聞之擊節賞音。余曰。此郎殆人類精奇<a 
name="0692a29" id="0692a29"></a>追友其人於百年之上遂名。其所居曰墮齋。請余記<a 
name="0692a30" id="0692a30"></a>之。為說三偈曰。生在帝王家。那復有尊貴。自應著珍<a 
name="0692b01" id="0692b01"></a>御。顧見何驚異。又曰。紛然同作息。銀碗裏盛雪。若欲<a 
name="0692b02" id="0692b02"></a>異牯牛。與牯牛何別。又曰。有聞皆無聞。有見元無物。<a 
name="0692b03" id="0692b03"></a>若斷聲色求。木偶當成佛。政和六年正月日。</p></div></div><a 
name="0692b04" id="0692b04"></a><p><span class="juanname">石門文字禪卷第二十三</span></p>
<hr>【經文資訊】嘉興藏第 23 冊 No. B135 石門文字禪<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1497.html?index=J23nB135" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB135_023 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
</html>
