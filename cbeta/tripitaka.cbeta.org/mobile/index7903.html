<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB127_002 by HTTrack Website Copier/3.x [XR&CO'2008], Tue, 03 Jun 2014 00:24:18 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga64fc.gif?utmac=MO-30696269-4&amp;utmn=685413997&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23&amp;utmp=%2Fmobile%2Findex.php%3Findex%3DJ23nB127_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5e07-2.html?index=J23nB127_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第23冊<br/>No.B127 無依道人錄 (2卷)<br/>【清 徐昌治著　超悟錄　僧鑑序　附疏稿（原有缺頁）】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B127" sutra_name="無依道人錄" sutra_juan="[卷2]">　
<a 
name="0340b01" id="0340b01"></a><p><span class="juanname">無依道人錄卷下</span></p><a 
name="0340b02" id="0340b02"></a><p style="margin-left: 4em"><span class="byline">武原無依道人徐昌治覲周甫著</span></p><a 
name="0340b03" id="0340b03"></a><p style="margin-left: 4em"><span class="byline">南村釣雪氏僧鑑刪定</span></p><p style="margin-left: 4em"><span class="byline">門人弘量記錄</span></p><a 
name="0340b04" id="0340b04"></a><div class="xu"><p style="margin-left: 3em"><span class="headname">五燈嚴統序</span></p><a 
name="0340b05" id="0340b05"></a><p style="text-indent: 0em; margin-left: 0em"><span class="linehead"></span>粵自三教行而禪道至今日甚盛矣然禪統至今日<a 
name="0340b06" id="0340b06"></a>漸淆矣費隱本師有殷憂焉去秋未赴徑山時九月<a 
name="0340b07" id="0340b07"></a>既望自福嚴抵禾招余同詣雲間館于小崑山房與<a 
name="0340b08" id="0340b08"></a>士材李居士將舊本五燈推詳授受根究來繇抉從<a 
name="0340b09" id="0340b09"></a>前之疑窟訂向後之信傳光明正大為開闢來佛教<a 
name="0340b10" id="0340b10"></a>流通一大準則至洞宗如淨以後非無續刊然而影<a 
name="0340b11" id="0340b11"></a>承響接較儒家之魯魚亥豕更甚流而至評唱訓詁<a 
name="0340b12" id="0340b12"></a>之差訛咸得竊名正統殊增浩嘆余三人矢公矢慎<a 
name="0340b13" id="0340b13"></a>溯源析流採集五卷皆百禪師苦心遍索手錄成帙<a 
name="0340b14" id="0340b14"></a>者比時深憂任事無人募資乏力余目擊心賞慨焉<a 
name="0340b15" id="0340b15"></a>擔荷束卷南還輸金購梨鳩工寫劂旋到金粟與百<a 
name="0340b16" id="0340b16"></a>師又加釐剔親為較讎朝催暮逼至春初竣業而後<a 
name="0340b17" id="0340b17"></a>喜可知也共前翻刻計二十五卷總顏曰五燈嚴統<a 
name="0340b18" id="0340b18"></a>茲秋孟徑山老人寄士材序文至閱之朗朗揭日足<a 
name="0340b19" id="0340b19"></a>令售贗鼎者緘口余不諳且不文竊於命名至意不<a 
name="0340b20" id="0340b20"></a>能嘿嘿而處於此何也西竺五印禪脈也東旦五葉<a 
name="0340b21" id="0340b21"></a>禪宗也一分為五雖百千萬億會歸一元則正統當<a 
name="0340b22" id="0340b22"></a>覈五殽於一則建幢立法漸至不可思議則閏統當<a 
name="0340b23" id="0340b23"></a>稽況別戶分門慮不無長短簧鼓則合而分分而合<a 
name="0340b24" id="0340b24"></a>之統當辨夫覈也稽也辨也皆嚴也嚴與刻相反而<a 
name="0340b25" id="0340b25"></a>毋縱毋濫非我是人非以為嚴余幼習儒曾選刻歷<a 
name="0340b26" id="0340b26"></a>朝鑑燦典則芳摹經書二指行世可不負儒長而從<a 
name="0340b27" id="0340b27"></a>佛未登賢書之籍先廁密室之名亦為選刻諸經指<a 
name="0340c01" id="0340c01"></a>南高僧摘要醒世錄法華經卓解金剛經會解數集<a 
name="0340c02" id="0340c02"></a>今費老人與百禪師前引後接左挈右提事事相扶<a 
name="0340c03" id="0340c03"></a>心心相印箇中既通消息功名等若浮雲遂棄公車<a 
name="0340c04" id="0340c04"></a>猛圖佛乘所以茲編合掌承當跂足立就執鞭從事<a 
name="0340c05" id="0340c05"></a>以心之所欽樹天下萬世之防敢曰有功於禪庶幾<a 
name="0340c06" id="0340c06"></a>不負禪云。</p></div><a 
name="0340c07" id="0340c07"></a><p style="margin-left: 3em"><span class="headname">序徑山志<span class="note">(壬辰新夏日書于雙徑留玉樓中)</span></span></p><a 
name="0340c08" id="0340c08"></a><p style="text-indent: 0em; margin-left: 0em"><span class="linehead"></span>天下名山惟徑山形勝鍾靈獨異天下古剎唯徑山<a 
name="0340c09" id="0340c09"></a>叢林　帝寵獨隆余素心慕未一登覽喜費隱老人<a 
name="0340c10" id="0340c10"></a>主席茲山因五燈嚴統鳩工未竣過余相商鹽城之<a 
name="0340c11" id="0340c11"></a>士大夫諸善信若赤子久失慈母各負米供養須臾<a 
name="0340c12" id="0340c12"></a>而纍百石費老人曰歲儉荷蒙多助心殊弗安不五<a 
name="0340c13" id="0340c13"></a>日而旋旆余不忍遽爾分袂一路伴行至檇李先大<a 
name="0340c14" id="0340c14"></a>司馬元仗兄曾孫輩攀留齋嚫捐粟盈秉抵塘棲沈<a 
name="0340c15" id="0340c15"></a>姓者裏糧以待縴纜而贈其至誠感人隨地輸將如<a 
name="0340c16" id="0340c16"></a>此四舟銜尾梯航而濟亦不五日而入山但見諸峰<a 
name="0340c17" id="0340c17"></a>環拱秀采迭呈夾道皆參天古木密布俱插地新篁<a 
name="0340c18" id="0340c18"></a>蒼蒼欲滴翠翠若流勢似奔而紋迴形似伏而神聳<a 
name="0340c19" id="0340c19"></a>應接不暇靄色可餐將入門而群賢屏列于巖側及<a 
name="0340c20" id="0340c20"></a>登堂而龍象交參于庭前余迤邐于後睹此肅肅威<a 
name="0340c21" id="0340c21"></a>儀整整法幢而後知有其人而山始靈有其法而人<a 
name="0340c22" id="0340c22"></a>始重非偶然也甫憩息間費老人持徑山志稿示余<a 
name="0340c23" id="0340c23"></a>陡誦因具悉國一祖師欽開山時神龍獻地而井樹<a 
name="0340c24" id="0340c24"></a>隆千古菩薩現形而巨石喝三塊代宗皇帝賜號禮<a 
name="0340c25" id="0340c25"></a>同弟子名臣三十二皈依稱列門人德宗璽檄憲帝<a 
name="0340c26" id="0340c26"></a>碑銘生而朢隆九重沒而流風百世後雖名師輩出<a 
name="0340c27" id="0340c27"></a>芳躅漸稀迨二十世而大慧禪師復振前徽為此山<a 
name="0341a01" id="0341a01"></a>中興法主縉紳入室有無垢不動諸軒衲子坐夏計<a 
name="0341a02" id="0341a02"></a>一千七百圍繞佛法冠天下聲名溢京師出山入山<a 
name="0341a03" id="0341a03"></a>無改節賜紫賜號有餘裒綱要五冊詔入大藏卓哉<a 
name="0341a04" id="0341a04"></a>盛事誰堪<span class="corr" title='[[奐-大+比]&gt;媲]'>媲</span>美幸元叟端禪師值至治壬戌徑山虛<a 
name="0341a05" id="0341a05"></a>席宣政行院奏請補住璽贈金襴袈裟適道家言上<a 
name="0341a06" id="0341a06"></a>章謁▆天帝為選徑山四十八代住持天閽不開正<a 
name="0341a07" id="0341a07"></a>符其數師朝京夢山潭龍君持金匙舉食食師主法<a 
name="0341a08" id="0341a08"></a>席十八春秋亦其讖也自茲南楚禪師而下月林禪<a 
name="0341a09" id="0341a09"></a>師以上計八十七世歷唐宋來一燬于慶元<span class="corr" title='[已&gt;己]'>己</span>未住<a 
name="0341a10" id="0341a10"></a>持元聰新之兩災于昭定癸<span class="corr" title='[已&gt;巳]'>巳</span>淳佑壬寅無準禪師<a 
name="0341a11" id="0341a11"></a>營之及雲玅高之世至元乙亥<span class="corr" title='[已&gt;己]'>己</span>丑疊火屢捐衣缽<a 
name="0341a12" id="0341a12"></a>悉力營搆盡更舊規稍稍安居明正德以後越今幾<a 
name="0341a13" id="0341a13"></a>二百年主席不定宗乘久虛去來者等若傳舍負隅<a 
name="0341a14" id="0341a14"></a>者認為故居茲順治庚寅費老人赴眾檀護之請來<a 
name="0341a15" id="0341a15"></a>主斯席以實心行實事絕無人我是非以道力轉法<a 
name="0341a16" id="0341a16"></a>輪具見超佛越祖目擊宗祖之逼處西偏也為之建<a 
name="0341a17" id="0341a17"></a>祖堂于殿之左不忍碩德之無稱于後也為之建名<a 
name="0341a18" id="0341a18"></a>宿堂于殿之右方丈窄隘創于殿東亦規模不得不<a 
name="0341a19" id="0341a19"></a>如此初非居求廣也以山之靈振老人之法以老人<a 
name="0341a20" id="0341a20"></a>之大機大用煥目前之五嶽凌霄法席有餘燠山色<a 
name="0341a21" id="0341a21"></a>有餘煇座下英賢振鐸諸方大剎廣布聲施咸以祖<a 
name="0341a22" id="0341a22"></a>宗真血脈滴滴流傳宜其開拓宏而垂休遠也余遍<a 
name="0341a23" id="0341a23"></a>陟峻絕遠眺層峰不覺泫然淚下憶先君資善大夫<a 
name="0341a24" id="0341a24"></a>星魯公年踰九旬時頌此山為佛窟而弗克躡足二<a 
name="0341a25" id="0341a25"></a>先兄大司馬忠烈肩虞公拉余同游竟王事驅馳杳<a 
name="0341a26" id="0341a26"></a>焉齎志余雖不顧身家疏聞當宁上贈下廕際此一<a 
name="0341a27" id="0341a27"></a>游一不游能不撫心長嘆長兄光祿型唐公登眺尋<a 
name="0341b01" id="0341b01"></a>龍胍高低俱置不道能臥游諸勝然兀坐蓬窗余儒<a 
name="0341b02" id="0341b02"></a>而釋者也佛門大事外無大事竊欲以昔日靈山會<a 
name="0341b03" id="0341b03"></a>為今日徑山會舉四十九年吞吐未盡之機緣仗費<a 
name="0341b04" id="0341b04"></a>老人重重拈出余則以今日維世心印昔日維摩法<a 
name="0341b05" id="0341b05"></a>舉八十七代住持已成之公案俾余不肖一一追扶<a 
name="0341b06" id="0341b06"></a>近閱老人進山法語如追回臨濟家風捩轉列祖鼻<a 
name="0341b07" id="0341b07"></a>孔尊宿當年如寶集無窮三昧潑空流等語不覺鼓<a 
name="0341b08" id="0341b08"></a>掌大悅庶幾哉撐天立地于今見繼往開來永賴之<a 
name="0341b09" id="0341b09"></a>謹序。</p><a 
name="0341b10" id="0341b10"></a><div class="xu"><p style="margin-left: 3em"><span class="headname">百和尚全部語錄序</span></p><a 
name="0341b11" id="0341b11"></a><p style="text-indent: 0em; margin-left: 0em"><span class="linehead"></span>宗門之語。語法也。正所以語心也。蓋此心法。不容擬<a 
name="0341b12" id="0341b12"></a>議。不容限量。審時度節。隨因溯緣。或語地。或語人。或<a 
name="0341b13" id="0341b13"></a>語語。或不語語。乃稱獨步者。曹溪而上。莫以喻其前<a 
name="0341b14" id="0341b14"></a>頌開來者太白而下。反若窄其緒。而不知語雖不同。<a 
name="0341b15" id="0341b15"></a>心無二心。法無二法也。惟心法昭。而筆墨皆生動。齒<a 
name="0341b16" id="0341b16"></a>頰皆馨香。我法兄百翁。悉備而光大之。有才而若無<a 
name="0341b17" id="0341b17"></a>才。具識而若無識。捷得心印而若一無所得。廣傳賢<a 
name="0341b18" id="0341b18"></a>聖而若一無所傳。恂恂然一舉一動皆實心。一咳一<a 
name="0341b19" id="0341b19"></a>吐皆實意。真不可語。何嘗不語其似者。似不可語。何<a 
name="0341b20" id="0341b20"></a>嘗必語其似者。語所當語。何嘗不語其真而似。似而<a 
name="0341b21" id="0341b21"></a>真者。語所不當語。何嘗必語其真非真。似非似者。總<a 
name="0341b22" id="0341b22"></a>之千百年之血脈。流傳于此一語。千百世之肩荷。弘<a 
name="0341b23" id="0341b23"></a>護於此一語。此而猶得謂一人之事業乎。此而猶得<a 
name="0341b24" id="0341b24"></a>謂一世之文章乎。吾披閱再四。爽焉若失。西江之可<a 
name="0341b25" id="0341b25"></a>以一口吸也。茫茫大海。亦復如是。東山之可以小魯<a 
name="0341b26" id="0341b26"></a>登也。巍巍泰山亦復如是。吾深羨其如是。竟不知其<a 
name="0341b27" id="0341b27"></a>何以如是。建瓴之水。萬里濯足。倒峽之勢。千仞振衣<a 
name="0341c01" id="0341c01"></a>至於靜裏傳響。冷地發燄。尤在善解者迎其刃焉。</p></div><a 
name="0341c02" id="0341c02"></a><p style="margin-left: 3em"><span class="headname">闢邪題詞</span></p><a 
name="0341c03" id="0341c03"></a><p style="text-indent: 0em; margin-left: 0em"><span class="linehead"></span>余佩服儒教。攻苦有年。蓋通晝夜寒暑。而行住坐臥<a 
name="0341c04" id="0341c04"></a>于此中。方以未得理道為憾。忍聽邪說亂之也哉。日<a 
name="0341c05" id="0341c05"></a>兢兢焉以一善之得。一隙之明。急為傳布。嘉與流通。<a 
name="0341c06" id="0341c06"></a>何帝典王謨。名臣烈士。貞夫節婦。不一一表章于帙<a 
name="0341c07" id="0341c07"></a>中。迄上古中古。當時君相。豐功偉業。咸密密裒崇于<a 
name="0341c08" id="0341c08"></a>言外。無非以大經。大法迪人心而開人目。使異說不<a 
name="0341c09" id="0341c09"></a>得乘而中也。偶於中秋。偕費隱禪師。連舟詣禾。迎密<a 
name="0341c10" id="0341c10"></a>老人。見其案前所列諸書。若痛斥夫邪教之以偽亂<a 
name="0341c11" id="0341c11"></a>真。貶佛毀道。且授儒攻儒。有不昭其罪。洞其奸。彰灼<a 
name="0341c12" id="0341c12"></a>其中禍于人。流害于世。胥天下而膺之懲之不已者。<a 
name="0341c13" id="0341c13"></a>南有宗伯。北有諫臣。<span class="gaiji">[口*尾]<!--gaiji,,1[口*尾],2&#x20CFF;,3--></span><span class="gaiji">[口*尾]<!--gaiji,,1[口*尾],2&#x20CFF;,3--></span>疏論其猾稽蠱惑之奸。已<a 
name="0341c14" id="0341c14"></a>稱直窮到底。閩諸君子。浙諸大夫。侃侃糾繩。夫以技<a 
name="0341c15" id="0341c15"></a>衒巧以利誘愚。口誅創異。筆伐黨同。何啻張膽明目。<a 
name="0341c16" id="0341c16"></a>至于雲棲有說。密老有辯。費師有揭。邪之不容攛正<a 
name="0341c17" id="0341c17"></a>也。纚纚數千言。佛與儒同一衛道之心矣。費師又慮<a 
name="0341c18" id="0341c18"></a>巧偽易滋。除蔓匪細。不合諸刻。揭諸塗。使人人警省。<a 
name="0341c19" id="0341c19"></a>在在聳惕焉能戶為說而家為喻。因以數帙授昌治<a 
name="0341c20" id="0341c20"></a>編其節次。臚其條款。列其名目。一種憂世覺人之苦<a 
name="0341c21" id="0341c21"></a>心。洞若指掌。一段明大道。肅紀綱。息邪說。放淫詞。較<a 
name="0341c22" id="0341c22"></a>若列眉。于中刪繁就簡去肉存髓。凡一言一字。可以<a 
name="0341c23" id="0341c23"></a>激發人心。抹殺異類。有補于一時。有功于萬世者。靡<a 
name="0341c24" id="0341c24"></a>不急錄以梓。</p><a 
name="0341c25" id="0341c25"></a><p style="text-indent: 0em; margin-left: 1em"><span class="linehead"></span>百癡元曰。追金琢玉。字字光鮮。溯本窮源。言言慨<a 
name="0341c26" id="0341c26"></a>切。一以維持名教。一以輔弼祖庭世道人心。裨益<a 
name="0341c27" id="0341c27"></a>豈淺淺哉。子輿有言。吾為此懼。閑先聖之道距楊<a 
name="0342a01" id="0342a01"></a>墨放淫辭。邪說者不得作。於覲翁見之。</p><a 
name="0342a02" id="0342a02"></a><p style="margin-left: 3em"><span class="headname">序雲濤集</span></p><a 
name="0342a03" id="0342a03"></a><p style="text-indent: 0em; margin-left: 0em"><span class="linehead"></span>黃檗隱元禪師。費老人法嗣也。其悟道則有行繇。其<a 
name="0342a04" id="0342a04"></a>建幢則有語錄。不具論。祗如負擔走天童。登祖堂掃<a 
name="0342a05" id="0342a05"></a>祖塔。渡江而北。詣金粟覲師。不肖始得一接色笑。見<a 
name="0342a06" id="0342a06"></a>其巍巍器宇。稜稜俠骨。滿口珠璣。遍體德業。而後知<a 
name="0342a07" id="0342a07"></a>身任道法者。如山之峻。如海之汪。未易測度高深也。<a 
name="0342a08" id="0342a08"></a>未幾振鐸福嚴。結茆為廬。問道環堵。不肖于庚寅夏。<a 
name="0342a09" id="0342a09"></a>壽費老人于此山。而具悉其澹泊平易。不擇地而引<a 
name="0342a10" id="0342a10"></a>掖如此辛卯冬。良上人捧師雲濤集募刻陡誦。一字<a 
name="0342a11" id="0342a11"></a>一真金。一語一至寶。如復轉檗庭之淒涼。甘如飴。倏<a 
name="0342a12" id="0342a12"></a>焉盛大。履如素。點綴十二峰于紙上。人得披卷而領<a 
name="0342a13" id="0342a13"></a>略。剖示十四景于目前。隨在借喻以顯真。此津梁筏<a 
name="0342a14" id="0342a14"></a>也。此指南訣也。余喜而捐貲相助成帙且為一序顛<a 
name="0342a15" id="0342a15"></a>末。凡寓目者幸弗以寄情適意為一時酬對選勝之<a 
name="0342a16" id="0342a16"></a>書。而作文字會則幾矣。</p><a 
name="0342a17" id="0342a17"></a><div class="xu"><p style="margin-left: 3em"><span class="headname">題靈師語錄序</span></p><a 
name="0342a18" id="0342a18"></a><p style="text-indent: 0em; margin-left: 0em"><span class="linehead"></span>捐金建菴。供養大善知識者道真也。命名直指。廣示<a 
name="0342a19" id="0342a19"></a>人心見性成佛者。徑山老人也。奉法惟謹。守先待後<a 
name="0342a20" id="0342a20"></a>而提唱宗乘者。老人法嗣靈岳禪師也。余于鹽官領<a 
name="0342a21" id="0342a21"></a>其披膈。心為向往。茲于雙徑接其謦欬。益切神依。似<a 
name="0342a22" id="0342a22"></a>不能嘿嘿處此。然而不能無慨于今日也。有等認唾<a 
name="0342a23" id="0342a23"></a>餘作生涯。珍糞團為至寶。弁髦一切。我慢上人。呵呵<a 
name="0342a24" id="0342a24"></a>鼠喫貓兒飯推枕落地時活潑翻身轉一句半句從<a 
name="0342a25" id="0342a25"></a>何著乃誇多鬥靡。謬認見過于師。不顧籌可入室。而<a 
name="0342a26" id="0342a26"></a>止取肘滿縱橫。迴思築拳脅下。轉師黃檗者。究成往<a 
name="0342a27" id="0342a27"></a>事。一似主伯家。以亞旅為勝。朋黨中。以羽翼為先。那<a 
name="0342b01" id="0342b01"></a>知壯士展臂。獅子游行。渾身脫落漆桶底。窗櫺怎過<a 
name="0342b02" id="0342b02"></a>水牯牛。接引一淆。則龍蛇雜進。若廟若祠。盡做開堂<a 
name="0342b03" id="0342b03"></a>勝地。擎拳豎指。便稱說法宗風。承當既謬。演法日卑。<a 
name="0342b04" id="0342b04"></a>嗚呼。鴛鴦繡出從君看。金鍼終不度與人。遠之遠矣。<a 
name="0342b05" id="0342b05"></a>自此而依稀彷彿道場。便滋圖利。徇私外護。如缶醯<a 
name="0342b06" id="0342b06"></a>黃蚋。聚之有酸。盲以引盲。偽以附偽。彼此相蒙。日淪<a 
name="0342b07" id="0342b07"></a>污下。祖庭誰為撐扶。宗綱立見頹敗。此皆旁蹊曲徑。<a 
name="0342b08" id="0342b08"></a>舉光明正大直截現前之道。而故違之。宜老人有概<a 
name="0342b09" id="0342b09"></a>于中。汲汲指點而菴稱其名。靈師步趨其內。舉揚箇<a 
name="0342b10" id="0342b10"></a>事而名踐其實。正是象王行處絕狐蹤。一堂授受有<a 
name="0342b11" id="0342b11"></a>的據也。昔庖丁批卻導款。一朝解十二牛。而刃若新<a 
name="0342b12" id="0342b12"></a>發于硎。竊于靈師有厚望焉。雖然。余亦多此一番饒<a 
name="0342b13" id="0342b13"></a>舌。墻外鳥啼聲已碎。盡在搖頭不語中。是為序。</p><a 
name="0342b14" id="0342b14"></a><p style="text-indent: 0em; margin-left: 1em"><span class="linehead"></span>百癡元曰。鬧熱時病中。一帖清涼散。</p></div><a 
name="0342b15" id="0342b15"></a><p style="margin-left: 3em"><span class="headname">序寫峰</span></p><a 
name="0342b16" id="0342b16"></a><p style="text-indent: 0em; margin-left: 0em"><span class="linehead"></span>天下叢林皆善知識說法度人之地恬退者必藉靜<a 
name="0342b17" id="0342b17"></a>室為憩息其未出山者亦每搆一椽創一址長養法<a 
name="0342b18" id="0342b18"></a>幢嫻習矩矱為他日大行廣布之始基如示方法姪<a 
name="0342b19" id="0342b19"></a>本師費老人之孫。孤雲兄之子也。建剎于鹽之北關<a 
name="0342b20" id="0342b20"></a>外。新篁密插。古柏高擎梅環于左。水流于右前有雉<a 
name="0342b21" id="0342b21"></a>堞。後有勺居。東濱大海。西峙浮圖。毛父母寓目心喜<a 
name="0342b22" id="0342b22"></a>題曰寫峰明明祇樹園而不寫明明舍衛城而不寫。<a 
name="0342b23" id="0342b23"></a>明明阿耨池而不寫。明明竹林精舍而不寫。而所寫<a 
name="0342b24" id="0342b24"></a>者峰也。豈以東南之秦駐稍遠西南之紫雲尚遙必<a 
name="0342b25" id="0342b25"></a>欲東北起一層巒西北障一天塹而百鳥銜花之異<a 
name="0342b26" id="0342b26"></a>竟在指顧間乎。一峰而該千峰萬峰。萬峰千峰而統<a 
name="0342b27" id="0342b27"></a>于此一峰。俱無暇論。總之有竹有梅。有泉有石。界東<a 
name="0342c01" id="0342c01"></a>藩為佛室。邈西舍若雲居。海濤與梵音同韻。松風與<a 
name="0342c02" id="0342c02"></a>林吼齊聲。莫道閉門不是深山也。</p><a 
name="0342c03" id="0342c03"></a><p style="text-indent: 0em; margin-left: 1em"><span class="linehead"></span>釣雪鑑曰。奇巧疊出。是蘇黃小品中最佳處。</p><a 
name="0342c04" id="0342c04"></a><p style="margin-left: 3em"><span class="headname">法華經卓解敘</span></p><a 
name="0342c05" id="0342c05"></a><p style="text-indent: 0em; margin-left: 0em"><span class="linehead"></span>諸經皆修行軌則。獨法華妙義。殷殷開導。殷殷示方<a 
name="0342c06" id="0342c06"></a>便法門種種曉喻。種種現接引神力。務使未信令信。<a 
name="0342c07" id="0342c07"></a>未解令解。未善生善。已善增長。豎窮三際。橫亙十方。<a 
name="0342c08" id="0342c08"></a>在在醒人敬禮。處處肅人遵奉。借權顯實。而實之真<a 
name="0342c09" id="0342c09"></a>體。躍躍在吐露間。懸一通三。而三之指歸隱隱在趨<a 
name="0342c10" id="0342c10"></a>步外。予年<span class="corr" title='[屇&gt;屆]'>屆</span>八旬有五。精力日憊。資用日窘。回思大<a 
name="0342c11" id="0342c11"></a>恩未報。駒隙空延。急集法華諸論。而天台智師之科<a 
name="0342c12" id="0342c12"></a>註為詳。師詮藏。通。別。圓。四教而藏中菩薩乘。概隸為<a 
name="0342c13" id="0342c13"></a>小。不無遺議。復檢清涼國師小。始。終。頓。圓。五教。揭其<a 
name="0342c14" id="0342c14"></a>全宗。細將七卷句為逗。節為解。一登繕帙。便付剞劂。<a 
name="0342c15" id="0342c15"></a>彷昔賢豪。秉燭夜遊之意。亦俾速于披閱。心目蚤豁。<a 
name="0342c16" id="0342c16"></a>如杲日麗天。萬象靡不領其光。荷其炤。此經分疏明<a 
name="0342c17" id="0342c17"></a>了。自軌軌他。或得有功于法寶。有益于人心。有利于<a 
name="0342c18" id="0342c18"></a>天下後世焉。若介介擬議于如何玅法如何蓮華。是<a 
name="0342c19" id="0342c19"></a>不覷透本根。徒枝尋葉摘。奚補哉。</p><a 
name="0342c20" id="0342c20"></a><div class="xu"><p style="margin-left: 3em"><span class="headname">金剛經會解了義序</span></p><a 
name="0342c21" id="0342c21"></a><p style="text-indent: 0em; margin-left: 0em"><span class="linehead"></span>予於戊辰燕邸考授別駕時。誦起金剛經。閱今三十<a 
name="0342c22" id="0342c22"></a>五載。口為誦而心無解。欲以不解解之。初非此可解。<a 
name="0342c23" id="0342c23"></a>彼不可解。又非有可解。有不可解。竊嘆義味。何如是<a 
name="0342c24" id="0342c24"></a>深奧究竟。無淺如何有深。無顯如何有奧。大而世界<a 
name="0342c25" id="0342c25"></a>此也。細而微塵此也。明明可舉似明明。無可舉似繁<a 
name="0342c26" id="0342c26"></a>而生類此也。約而四相此也。實實有係屬。實實無所<a 
name="0342c27" id="0342c27"></a>係屬。法可說而法原無法。併說亦無說。物可度而物<a 
name="0343a01" id="0343a01"></a>無其物。併度亦非度。上而授記無授記。下而受持無<a 
name="0343a02" id="0343a02"></a>受持。中而演說四句偈。無從而演說。諸相不立。歸于<a 
name="0343a03" id="0343a03"></a>無我。造作不生。泯于無為。總之。無可住之法便無可<a 
name="0343a04" id="0343a04"></a>住之心。有住而無住之心即是不降而降之法。故護<a 
name="0343a05" id="0343a05"></a>念非不諄切而去來坐臥先無定。付囑非不叮嚀。而<a 
name="0343a06" id="0343a06"></a>夢幻泡影誰是真。予遍搜諸解。俱不過會文絜義。尋<a 
name="0343a07" id="0343a07"></a>章摘句爾<span class="corr" title='[巳&gt;已]'>已</span>。于其中煩者汰之。訛者訂之。晦者醒之。<a 
name="0343a08" id="0343a08"></a>倒者整之。前後呼應者暢其詞。虛實轉變者通其意。<a 
name="0343a09" id="0343a09"></a>謂直溯靈山會上。覿面吐露。覿面稟承。世尊不說說。<a 
name="0343a10" id="0343a10"></a>須菩提不聞聞。阿難結集于儼然未散時。而會取當<a 
name="0343a11" id="0343a11"></a>日情景。余則何敢。若以堅利喻金剛。余則曰堅莫堅<a 
name="0343a12" id="0343a12"></a>于此心。利莫利于此信法之心。心光即是佛光。人人<a 
name="0343a13" id="0343a13"></a>有現成般若。證佛不如證心。在在有捷徑六波羅蜜。<a 
name="0343a14" id="0343a14"></a>至于非名是名。正第一義難形容處。如云日出西方<a 
name="0343a15" id="0343a15"></a>夜落東。桃花雪白李花紅。何獨不然。</p></div><a 
name="0343a16" id="0343a16"></a><a 
name="0343a17" id="0343a17"></a><p style="margin-left: 3em"><span class="headname">資聖募建雲水房疏</span></p><a 
name="0343a18" id="0343a18"></a><a 
name="0343a19" id="0343a19"></a><p style="text-indent: 0em; margin-left: 0em"><span class="linehead"></span>法門功德。齋僧為上。而接待行腳。使至者如歸。又齋<a 
name="0343a20" id="0343a20"></a>僧中喫緊事。近法兄破堂頭。闡化延納。四方參徒。食<a 
name="0343a21" id="0343a21"></a>訖即去。以無安單也。茲山東客僧。傳正。號澹菴目擊<a 
name="0343a22" id="0343a22"></a>屋窄地寬。發願叩募啟建數椽。一以便雲遊往來。一<a 
name="0343a23" id="0343a23"></a>以專學人觀聽。因此僧係先胞兄肩虞公。巡撫山東<a 
name="0343a24" id="0343a24"></a>時曾為屬吏。遇亂長剃。籍此功行。以了夙緣。浼予弁<a 
name="0343a25" id="0343a25"></a>首。予<span class="corr" title='[巳&gt;已]'>已</span>住靜南郊。一切付不聞不見。因以此僧懇請<a 
name="0343a26" id="0343a26"></a>之故。及與破和尚來諭。辭之不克。聊為捉筆。所謂供<a 
name="0343a27" id="0343a27"></a>養百千諸佛。不如供養無心道人。特以告諸具眼者。</p><a 
name="0343b01" id="0343b01"></a><p style="margin-left: 3em"><span class="headname">重建真如塔疏</span></p><a 
name="0343b02" id="0343b02"></a><p style="text-indent: 0em; margin-left: 0em"><span class="linehead"></span>按忉利天城東有佛髮塔。城西歡喜園中有佛缽塔。<a 
name="0343b03" id="0343b03"></a>城中御駕園中有佛牙塔。至阿育王造八萬四千塔。<a 
name="0343b04" id="0343b04"></a>敕閻浮提及于海際。城邑聚落。滿一億家者。即為立<a 
name="0343b05" id="0343b05"></a>塔。此時欲得舍利供養。遂將四部兵眾。至王舍城。取<a 
name="0343b06" id="0343b06"></a>阿闍世王佛塔中舍利。又取七佛塔中舍利。以金銀<a 
name="0343b07" id="0343b07"></a>琉璃玻璃筐盛之。復作八萬四千寶瓶。以盛此筐。從<a 
name="0343b08" id="0343b08"></a>來舍利有三種。骨舍利色白。髮舍利色黑。肉舍利色<a 
name="0343b09" id="0343b09"></a>赤。後孫權時。沙門康僧會。極言舍利。應現無方。權曰。<a 
name="0343b10" id="0343b10"></a>何在。會曰。佛神跡感通。祈求可獲。權即委會求。經三<a 
name="0343b11" id="0343b11"></a>七日。至誠禱請。遂獲瓶中。旦呈于權。光炤宮殿。權執<a 
name="0343b12" id="0343b12"></a>缾瀉于銅盆。舍利下衝。盤即破碎。權大驚異。會曰佛<a 
name="0343b13" id="0343b13"></a>之靈骨。金剛不朽。劫火不焦。槌砧不碎。權使力者盡<a 
name="0343b14" id="0343b14"></a>力擊之。槌砧俱陷。舍利不損。光明四射。以是知建塔<a 
name="0343b15" id="0343b15"></a>難得舍利又難。今又節法師。重建真如塔。殫思締造<a 
name="0343b16" id="0343b16"></a>四層。工程浩大。又三處得舍利五顆。因緣巧湊。出自<a 
name="0343b17" id="0343b17"></a>天助。豈人力哉。丙申春仲。詣鹽西林菴開講楞嚴尊<a 
name="0343b18" id="0343b18"></a>經。募諸善信。隨緣喜捨。以竟前功。洵是垂絲千尺鉤<a 
name="0343b19" id="0343b19"></a>還曲利物多方語帶悲。若不體究說法本意。恐說者<a 
name="0343b20" id="0343b20"></a>說到盡未來際也說不了。即聽者聽到盡未來際也<a 
name="0343b21" id="0343b21"></a>聽不了。故行到水窮處。還當坐看雲起時。願令如幻<a 
name="0343b22" id="0343b22"></a>如夢之眾。特發如饑如溺之心。圓成如金如剛之塔。<a 
name="0343b23" id="0343b23"></a>方為烈焰堆中撈得月。否則趨向真如亦是邪。</p><a 
name="0343b24" id="0343b24"></a><p style="text-indent: 0em; margin-left: 1em"><span class="linehead"></span>釣雪鑑曰。文節只造一座塔。覲翁便現出種種塔<a 
name="0343b25" id="0343b25"></a>樣。文節以土木瓦石為塔。覲翁以筆墨心華為塔。<a 
name="0343b26" id="0343b26"></a>且道誰優誰劣。具眼者試定當看。</p><a 
name="0343b27" id="0343b27"></a><div class="xu"><p style="margin-left: 3em"><span class="headname">塔塘橋序</span></p><a 
name="0343c01" id="0343c01"></a><p style="text-indent: 0em; margin-left: 0em"><span class="linehead"></span>聞之檀那六度。利濟為最上乘。故造殿裝佛。雖不漏<a 
name="0343c02" id="0343c02"></a>因。非見世事。繄渡口灘頭。絕流斷岸。雨夕風辰。黃昏<a 
name="0343c03" id="0343c03"></a>午夜。行人天塹。徬徨苦海。所謂人天路上。現前功德。<a 
name="0343c04" id="0343c04"></a>惟此特著矧塔塘橋匪僻處一隅。鹽邑抵郡固取道。<a 
name="0343c05" id="0343c05"></a>而七壤萬靈。率由利涉。陡然缺陷。插翅勿能。胥溺是<a 
name="0343c06" id="0343c06"></a>懼。此住持道人海澄。宏願遹新弗憚五體投地。借筏<a 
name="0343c07" id="0343c07"></a>彼岸也。我父侯快閣劉公。俠骨慈腸。生秉慧根。性具<a 
name="0343c08" id="0343c08"></a>上器。規政罔不嘉惠氓庶。此舉慨俞所請。捐廉為厥<a 
name="0343c09" id="0343c09"></a>指南。俾眾生仝脫迷津。悉躋覺路。則又不寧嘉惠余<a 
name="0343c10" id="0343c10"></a>鹽。將闔郡諸壤。咸利賴焉。余慚襪線能弗仰崔嵬。以<a 
name="0343c11" id="0343c11"></a>足高瞻沆漭而神遠乎。頃歲凶粟踊。朝夕不遑。余亦<a 
name="0343c12" id="0343c12"></a>何敢向窶子為不情語。語夫素封家。與其積之不散。<a 
name="0343c13" id="0343c13"></a>何如擲其必朽。造乃無量。昔人竹橋渡蟻。食報鼎甲。<a 
name="0343c14" id="0343c14"></a>夫蟻猶異類。善且天知。救我血氣膚髮。更當什伯。雖<a 
name="0343c15" id="0343c15"></a>然即不食報。見險道化金城。沙界盡攸往。必多懽喜<a 
name="0343c16" id="0343c16"></a>趣。然則宰官居士。隨其產力。或出金錢。或輸子粒。共<a 
name="0343c17" id="0343c17"></a>作懽喜想。雖寶筏金繩。<span class="corr" title='[[竺-二+((ㄇ@人)/伐)]&gt;篾]'>篾</span>以加茲。余不文為募引緣。<a 
name="0343c18" id="0343c18"></a>亦推廣父侯德意。而為大眾勸。併為海澄道人勸。但<a 
name="0343c19" id="0343c19"></a>得<span class="corr" title='[巳&gt;己]'>己</span>心堅似鐵。他心雖鐵也須穿。</p></div><a 
name="0343c20" id="0343c20"></a><p style="margin-left: 3em"><span class="headname">送寧波總戎馬冏伯書</span></p><a 
name="0343c21" id="0343c21"></a><p style="text-indent: 0em; margin-left: 0em"><span class="linehead"></span>老親翁榮轉南中督。府方出奠海國。旋入衛邦都。事<a 
name="0343c22" id="0343c22"></a>業文章。古今來不少概見。弟辱在最契。雀躍胡可言<a 
name="0343c23" id="0343c23"></a>喻。未審何日錦旋。弟當走武林。道傍。摳迎。把晤。茲有<a 
name="0343c24" id="0343c24"></a>啟者。弟月之望。于禾干晤天童密雲老和尚。談及老<a 
name="0343c25" id="0343c25"></a>親翁。崇禮護法稱誦謂再來人。近因彼處一士夫不<a 
name="0343c26" id="0343c26"></a>合。飄然出游。曾無繫戀。今又為海道王老公祖。慰留<a 
name="0343c27" id="0343c27"></a>肫懇。使命交臨各邑鄉紳。致郵盈案。和尚慈悲忽發。<a 
name="0344a01" id="0344a01"></a>歡然就眾請焉。總之有道之人。去從皆理。喜怒無私。<a 
name="0344a02" id="0344a02"></a>弟皈依已久知莫可效讚嘆。但願台駕將發時。一俯<a 
name="0344a03" id="0344a03"></a>臨其地。便足重山靈。至若挽轍之道臺。乞揄揚其休<a 
name="0344a04" id="0344a04"></a>美。勸其永作鎮護更望台晤撫臺。備言和尚之品行<a 
name="0344a05" id="0344a05"></a>與化導。委委王法佛法。相為表裏。使秉鉞者亦起敬<a 
name="0344a06" id="0344a06"></a>心。一二鑠金。遂不得乘而中焉。老親翁之種福。與維<a 
name="0344a07" id="0344a07"></a>持調護者而俱深也。第一腔熱血。不覺言之娓娓。</p><a 
name="0344a08" id="0344a08"></a><a 
name="0344a09" id="0344a09"></a><a 
name="0344a10" id="0344a10"></a><p style="margin-left: 3em"><span class="headname">木老人北遊集中</span></p><a 
name="0344a11" id="0344a11"></a><p style="text-indent: 0em; margin-left: 0em"><span class="linehead"></span>上問老莊悟處。與佛祖為同為別。老人云佛祖明心見<a 
name="0344a12" id="0344a12"></a>性。老莊所說。未免心外有法。古人判他為無因。濫同<a 
name="0344a13" id="0344a13"></a>外道。</p><a 
name="0344a14" id="0344a14"></a><p style="text-indent: 0em; margin-left: 0em"><span class="linehead"></span>上云孔孟之學。又且何如。老人云。中庸說心性而歸之<a 
name="0344a15" id="0344a15"></a>天命。與老莊大段皆同。予因眾議稍窒致書老人。乞<a 
name="0344a16" id="0344a16"></a>將段皆二字。易不相二字。便見孔孟與老莊大不相<a 
name="0344a17" id="0344a17"></a>同。老人復書不納。箴云。世上皆知孔孟不可及。予一<a 
name="0344a18" id="0344a18"></a>人何苦為他出氣。爭箇落處。諄諄尋孔孟落處。那如<a 
name="0344a19" id="0344a19"></a>汲汲諦審自<span class="corr" title='[已&gt;己]'>己</span>落處。況天地開闢。三教並興道本一<a 
name="0344a20" id="0344a20"></a>致。教立殊途。游夏不能贊一詞。予又何必置一喙。有<a 
name="0344a21" id="0344a21"></a>不明處不妨疑著。有不到處不妨歇著。種種辯說種<a 
name="0344a22" id="0344a22"></a>種枝節。</p><a 
name="0344a23" id="0344a23"></a><p style="text-indent: 0em; margin-left: 1em"><span class="linehead"></span>釣雪鑑曰。凡人不識自<span class="corr" title='[巳&gt;己]'>己</span>。所以不識孔孟。不識孔<a 
name="0344a24" id="0344a24"></a>孟。所以離枝脫節。并不識佛祖矣。三復覲翁語。使<a 
name="0344a25" id="0344a25"></a>人眉舒神豁。</p><a 
name="0344a26" id="0344a26"></a><a 
name="0344a27" id="0344a27"></a><a 
name="0344b01" id="0344b01"></a><p style="margin-left: 3em"><span class="headname">辛丑年紀事</span></p><a 
name="0344b02" id="0344b02"></a><p style="text-indent: 0em; margin-left: 0em"><span class="linehead"></span>繼和尚之住金粟也。殉一人之見不謀于眾。不聞于<a 
name="0344b03" id="0344b03"></a>鹽。奔走當事。為壓服諸護法之計。且繼公曾受托。許<a 
name="0344b04" id="0344b04"></a>藏老人嚴統版八百餘塊。及攜板至靈巖。悉送杭州<a 
name="0344b05" id="0344b05"></a>銷毀。未免老人介意。因授遺稿。有二刻布告十方但<a 
name="0344b06" id="0344b06"></a>此嚴統內。前四卷末五卷。皆昌治捐資刻成。以此推<a 
name="0344b07" id="0344b07"></a>敲進院。遲至六月十五。方孺對張侗老召認。刻還我<a 
name="0344b08" id="0344b08"></a>板。因于十三十四日。那金購一新做塔樣。小而精巧。<a 
name="0344b09" id="0344b09"></a>此時河涸。止可力盪。復捐工費作料。匠人刻字人寫<a 
name="0344b10" id="0344b10"></a>字人。一齊入山。造成費隱容禪師舍利衣缽之塔。明<a 
name="0344b11" id="0344b11"></a>尊舊住持也。車和尚靈骨塔先居東首。此塔居西書<a 
name="0344b12" id="0344b12"></a>一扁燈傳處。塔成之日。適堂中末法老僧。不喜老人<a 
name="0344b13" id="0344b13"></a>建塔。破口背詈。塔成後。此僧經行塔院。一跌而死。豈<a 
name="0344b14" id="0344b14"></a>非天有威靈乎七月。造老人像入祖堂東邊。置一大<a 
name="0344b15" id="0344b15"></a>扁。張侗老題贈光。前裕後。昌治跋語顏額右曰。老人<a 
name="0344b16" id="0344b16"></a>住持金粟。十有一祀。兩值歉收。珠桂維艱。缽盂再弄<a 
name="0344b17" id="0344b17"></a>用飽禪和。困而益亨次逢　鼎革。人心惶惑。左右棘<a 
name="0344b18" id="0344b18"></a>荊。老人晝夜綏戢。內外訓諭。漸得平安。危而益定。戊<a 
name="0344b19" id="0344b19"></a>子出院。遍請鹽城紳衿善信及大眾。卜請住持百和<a 
name="0344b20" id="0344b20"></a>尚于伽藍神前。一聽龍天推出。公而益普後住天童。<a 
name="0344b21" id="0344b21"></a>住徑山。住維摩。住福嚴。時刻以金粟為念。身遠而心<a 
name="0344b22" id="0344b22"></a>益親。今尸祝祖堂。理固宜然。</p><a 
name="0344b23" id="0344b23"></a><p style="text-indent: 0em; margin-left: 1em"><span class="linehead"></span><span class="note">(中一間密老人。東次間費老人。西次間車和尚。三位廚像莊嚴煥發。▆治生歡喜心。因援筆而賦二<a 
name="0344b24" id="0344b24"></a>聯。浼干和尚大書于柱。父父子子。一條白棒接人天。中興濟北宗風。<a 
name="0344b25" id="0344b25"></a>兄兄弟弟。兩道寄眉掀日月。式擴越南法象。時千峰息乾示方爾微兩子一孫送<br><a 
name="0344b26" id="0344b26"></a>像歸家懽敘拈偈)</span>。</p><a 
name="0344b27" id="0344b27"></a><p style="text-indent: 0em; margin-left: 1em"><span class="linehead"></span><span class="note">(畫艇停橈泊佛門。高臺三座映乾坤。八人賓主襄師事。斗室時披肝膽昆。)</span>。</p><a 
name="0344c01" id="0344c01"></a><p style="text-indent: 0em; margin-left: 1em"><span class="linehead"></span>釣雪鑑曰。金粟為祖宗法窟。無論創自赤烏之年。<a 
name="0344c02" id="0344c02"></a>其來已久。即密老和尚以至于今。燈傳薪接。亦五<a 
name="0344c03" id="0344c03"></a>十餘年于茲矣。住持此席者固難。護持此山者更<a 
name="0344c04" id="0344c04"></a>難。　覲翁以大公無我之心。扶滹沱單提之令。俾<a 
name="0344c05" id="0344c05"></a>危者安。斷者續。自非具大願力。大手眼。曷能始終<a 
name="0344c06" id="0344c06"></a>若此。觀辛丑記事之文。具悉其婆心苦衷矣。</p><a 
name="0344c07" id="0344c07"></a><a 
name="0344c08" id="0344c08"></a><a 
name="0344c09" id="0344c09"></a><a 
name="0344c10" id="0344c10"></a><p style="margin-left: 3em"><span class="headname">歷敘一生艱苦</span></p><a 
name="0344c11" id="0344c11"></a><p style="text-indent: 0em; margin-left: 0em"><span class="linehead"></span>予大父。誥贈資善大夫兵部尚書。定溪公。生予父最<a 
name="0344c12" id="0344c12"></a>晚。予父亦以仲兄貴。贈官如祖。初則蕭然清儉株守<a 
name="0344c13" id="0344c13"></a>士也。舉予時。父年三十有六。母年三十有七。同胞八<a 
name="0344c14" id="0344c14"></a>乳。予第六乳也。前兄五。間一留一。予與三兄。次第相<a 
name="0344c15" id="0344c15"></a>接。後又生弟。父母以予適逢間數。昕夕憂危者六年。<a 
name="0344c16" id="0344c16"></a>訓讀皆口傳。未嘗寓目。七歲即隨父館于硤石鎮陳<a 
name="0344c17" id="0344c17"></a>嶽雲鄭吉山家。課而不督。至十二。尚未開經。或咎太<a 
name="0344c18" id="0344c18"></a>遲。父輒鳴咽。對云一年未出痘。一年不責以成人事。<a 
name="0344c19" id="0344c19"></a>及十三見痘。父母憂危特甚。時值歲荒歉。無力延醫。<a 
name="0344c20" id="0344c20"></a>遇渴則療以黃連遇瀉則喂以肉果。閤家痘殤十三<a 
name="0344c21" id="0344c21"></a>人。而予獨全。皆吾父慈念殷殷。有格上蒼也。十四五<a 
name="0344c22" id="0344c22"></a>時。閱文試筆。便曉播弄。隨父館于浦漾黃九皋家。與<a 
name="0344c23" id="0344c23"></a>陸葆老總丱會藝。砥礪鼓舞。頗稱相愜。次年隨二兄<a 
name="0344c24" id="0344c24"></a>館于橫山張紹南家。與張睿老。朝暮相見睿老尊太<a 
name="0344c25" id="0344c25"></a>孺人。極重師傅。隆賓客歲時供饌頗豐。既而試苦府<a 
name="0344c26" id="0344c26"></a>關。幸杜父賞識。獎借郡侯。得同沈菁老游泮其年跨<a 
name="0344c27" id="0344c27"></a>鳳。適遇二兄鄉薦。髮妻許。克勤克孝。克相予讀。無珥<a 
name="0345a01" id="0345a01"></a>可脫。無生可謀。祇以紡織微貲。恪供堂上。及睹二兄<a 
name="0345a02" id="0345a02"></a>之褒封。而後知口腹之承。雖歡小孝爾。予意欲成其<a 
name="0345a03" id="0345a03"></a>大者。更攻苦罔懈。冀就厥志。<span class="corr" title='[巳&gt;己]'>己</span>酉長男乾貞生。壬子<a 
name="0345a04" id="0345a04"></a>不與觀場。退而結網。寒暑弗轍。甲寅錄科。宗師周。擊<a 
name="0345a05" id="0345a05"></a>節予文對七邑讚美。不啻舌敝。謂是秋定舉高魁而<a 
name="0345a06" id="0345a06"></a>四入浙闈。俱遭刖足。丁巳次子拱樞生。時先人分撥<a 
name="0345a07" id="0345a07"></a>鄉屋。予為欲依膝下。供甘旨。讓祖房于大兄。而卜居<a 
name="0345a08" id="0345a08"></a>于城凡四易市廛。始搆室烏龍潭西住之。辛酉三兒<a 
name="0345a09" id="0345a09"></a>升貞生。襁褓甫三。而偶喪上有兩高年。下有諸藐孤<a 
name="0345a10" id="0345a10"></a>俯仰俱困。睹聞皆慘。萬不得已。續弦大司空康禧屠<a 
name="0345a11" id="0345a11"></a>公之孫女。柔順孝敬。視前若出一轍。而寬和愛育。直<a 
name="0345a12" id="0345a12"></a>泯然于前後際焉。是年四兒蒙貞生。冬杪先母黃太<a 
name="0345a13" id="0345a13"></a>夫人辭世。值三先兄和州柩歸。連遭二喪。兄弟三人。<a 
name="0345a14" id="0345a14"></a>煢煢奉垂暮嚴君者。十有四年。予一椽雖搆。產止數<a 
name="0345a15" id="0345a15"></a>百。小試覺利。而大試輒鈍。苫塊餘生。選刻鑑燦。芳摹。<a 
name="0345a16" id="0345a16"></a>書旨者。無意青紫也。庠餼可捨。貢銜可考。而不即安<a 
name="0345a17" id="0345a17"></a>府倅。實不願一生窮經。竟登榜外戲場。爾二兄備兵<a 
name="0345a18" id="0345a18"></a>漁陽。一病幾殞。庸醫過表致虛。柴蓮老驟補患結。予<a 
name="0345a19" id="0345a19"></a>適到二兄執手流涕。口啞不能言。予兩者皆排。拜禱<a 
name="0345a20" id="0345a20"></a>于天。筮得七日來復。勿藥有喜。靜伴七日果愈。代為<a 
name="0345a21" id="0345a21"></a>料理軍政糧儲者浹月。皆當今浙閩總督陳公祖。時<a 
name="0345a22" id="0345a22"></a>在道廳。一一文移。商略批發。入都未期輒遇兵困。仲<a 
name="0345a23" id="0345a23"></a>季兩兒。不候平寧而急返。一甫八齡。一甫十二。予明<a 
name="0345a24" id="0345a24"></a>為之喪。膽為之裂。究獲<span class="corr" title='[扺&gt;抵]'>抵</span>家。張用僕承值之功。沈宗<a 
name="0345a25" id="0345a25"></a>老提挈之德。不容泯也。邸中楚囚相對者。吳石老。陳<a 
name="0345a26" id="0345a26"></a>芳老。錢貞老。楊泰老。四人耳。辛未二兄量移武德。監<a 
name="0345a27" id="0345a27"></a>軍入萊。拜巡撫　命。予適取道東省。方伯勞金老。目<a 
name="0345b01" id="0345b01"></a>擊時艱涕泣而談。予忘其為書生而慨焉。起澄清天<a 
name="0345b02" id="0345b02"></a>下之志。一時知有兄。不知有身。知有國。不知有家。舉<a 
name="0345b03" id="0345b03"></a>向來兵家之積弊。與目前掩敗之覆轍。縷縷指陳。歷<a 
name="0345b04" id="0345b04"></a>歷証據。南大冢宰謝珍予疏。一字不增減直達　睿<a 
name="0345b05" id="0345b05"></a>聽。濟南道葉。憂予危予。髮為白。冠為挂。二兄竟以身<a 
name="0345b06" id="0345b06"></a>殉城。予護兄家眷南還。卒得上褒下廕。藉此舉也<span class="note">(揭并<a 
name="0345b07" id="0345b07"></a>疏附後)</span>。每見父愁日形于面。百般承順。終怏怏不樂。心<a 
name="0345b08" id="0345b08"></a>口自語。安得有繼武者。俾冷淡世情。不至當吾身而<a 
name="0345b09" id="0345b09"></a>親見予聞言鼓奮。即以誦讀當色養。誓不梯榮南國。<a 
name="0345b10" id="0345b10"></a>不為順親誓不焚膏刺史。不得回天。負擔走秣陵。入<a 
name="0345b11" id="0345b11"></a>試時。主內簾者。丁蔣兩老師。秉公持正。同坐同閱。予<a 
name="0345b12" id="0345b12"></a>房師易六房吳也。得予卷。大為踊躍。手不停批。口不<a 
name="0345b13" id="0345b13"></a>停讚。呈送兩師。兩師曰。機沈養到力厚調古。掄元之<a 
name="0345b14" id="0345b14"></a>作。急中。即此便是天相予處。即此便是予得天以挽<a 
name="0345b15" id="0345b15"></a>親心處。報捷之夜。吾父莞爾笑曰。癸卯。親見二兒浙<a 
name="0345b16" id="0345b16"></a>榜標名。癸酉。親接四兒南闈報錄。今而後喜可知矣。<a 
name="0345b17" id="0345b17"></a>丙子。因居窄。復式擴于楊橋之北首。菊月父躋九袟。<a 
name="0345b18" id="0345b18"></a>子孫家屬以千計。稱觴階前。陶然樂也。交冬。漸減飲<a 
name="0345b19" id="0345b19"></a>食。予心憂之。不赴公車。至丁丑仲月五日。坐臥自如。<a 
name="0345b20" id="0345b20"></a>忽發暈逾晷。醒而取誥命軸。交冢孫伯<span class="gaiji">&#x56ED;<!--gaiji,,1[囗@元],2&#x56ED;,3--></span>。值伯<span class="gaiji">&#x56ED;<!--gaiji,,1[囗@元],2&#x56ED;,3--></span>侍<a 
name="0345b21" id="0345b21"></a>衛京師。呼僮。一一展而授之。燕語自若。恬然而逝。予<a 
name="0345b22" id="0345b22"></a>與大兄。哀毀絕粒。奈人事雜稠。不克雞骨支床。勉為<a 
name="0345b23" id="0345b23"></a>哭泣備禮。越二載。安厝大蒲山之巔。遺產。四分各受<a 
name="0345b24" id="0345b24"></a>蕩田百畝。遺衣。悉賚戚友之不給者。予伏而思曰。賢<a 
name="0345b25" id="0345b25"></a>父賢祖。不得忝列。俎豆于心。何慊遂殫心力。叩諸當<a 
name="0345b26" id="0345b26"></a>事。凡三詳三勘。論定而後得。府縣並祀鄉賢。此庚辰<a 
name="0345b27" id="0345b27"></a>三月。正五兒頤貞所生月也。甲申。神京破。六月嘉興<a 
name="0345c01" id="0345c01"></a>破。八月鹽城亂兵鼓噪。府堂一炬登燼。延燒鄰房予<a 
name="0345c02" id="0345c02"></a>家止隔一衖。天反風。幸而獲免。筮得城外西北吉。即<a 
name="0345c03" id="0345c03"></a>出北門。到朱年兄修老家。次日到新行崔寧侯家。念<a 
name="0345c04" id="0345c04"></a>三日凡旅泊于豐山間者。大半遇害。予鄉居。資釜器<a 
name="0345c05" id="0345c05"></a>用舟楫。盡失一空。十月還城。食物用物。件件購辦。男<a 
name="0345c06" id="0345c06"></a>衣女飾。一一不周。予嘆曰。巢破偶存。復認安居。丁散<a 
name="0345c07" id="0345c07"></a>偶聚。復珍眷屬。口經食貧。復圖飽腹真。大惑不解之<a 
name="0345c08" id="0345c08"></a>人也。庚寅。憩郊園。適文節教師。在梵勝講楞嚴。朝往<a 
name="0345c09" id="0345c09"></a>暮返。大有會心。覺數十載全身護持金粟。皆外護。非<a 
name="0345c10" id="0345c10"></a>內護。猛然心徹宗乘。身擔佛法。未離世而竊不即世。<a 
name="0345c11" id="0345c11"></a>雖居塵而志不染塵。洒洒落落。笑傲園圃。如費老禪<a 
name="0345c12" id="0345c12"></a>師。百癡禪師。題園韻。予和曰。富貴非吾願。花鳥聊適<a 
name="0345c13" id="0345c13"></a>觀。斗居堪容膝。種地不求寬。戴笠幾忘暑。披裘可禦<a 
name="0345c14" id="0345c14"></a>寒。高賢時下榻。論古有餘歡。九月。損貲助。刻傳燈嚴<a 
name="0345c15" id="0345c15"></a>統五卷。辛卯竣業。親為之序。復蒙費老人以偈與拂<a 
name="0345c16" id="0345c16"></a>親承手授。因念肩任之重。遂將目前居室所有悉分<a 
name="0345c17" id="0345c17"></a>而給諸後人。因著脫家分家二偈。此身泊然。清淡孑<a 
name="0345c18" id="0345c18"></a>焉。赤條所可信者。此中曾不壞。今更自承當。迴視得<a 
name="0345c19" id="0345c19"></a>子而教。子長而婚。四成立者。各青其衿。三拔貢。五肄<a 
name="0345c20" id="0345c20"></a>業太學。頗知自勵。乾貞娶州守朱葵老女。孝廉如日<a 
name="0345c21" id="0345c21"></a>姊也。舉孫一秉節。豐山罵賊烈。死不啻奇。男子續配<a 
name="0345c22" id="0345c22"></a>許。庶生孫一。拱樞娶北兵副郎胡孝老女。舉孫一升。<a 
name="0345c23" id="0345c23"></a>貞娶陳子老女。孝廉子木公繼女也。舉孫二許出。蒙<a 
name="0345c24" id="0345c24"></a>貞娶孝廉朱迦老女。<span class="note">(側出)</span>孫一。屠出。頤貞聘癸未進士<a 
name="0345c25" id="0345c25"></a>許元老女。<span class="note">(庶生)</span>孫一李出。五姻之費固已不貲。一生課<a 
name="0345c26" id="0345c26"></a>讀婚嫁居住財用之累猶可言。心情之累不可言。處<a 
name="0345c27" id="0345c27"></a>順境而支撐猶易。際逆境而湊泊更難。予苦也哉。有<a 
name="0346a01" id="0346a01"></a>此身之為苦。今樂也哉。無此家之為樂。前後若殊觀。<a 
name="0346a02" id="0346a02"></a>身世總一視。天勞我我奉之。天成我我凝之。過此以<a 
name="0346a03" id="0346a03"></a>在。未之或知。</p><a 
name="0346a04" id="0346a04"></a><a 
name="0346a05" id="0346a05"></a><a 
name="0346a06" id="0346a06"></a><a 
name="0346a07" id="0346a07"></a><a 
name="0346a08" id="0346a08"></a><a 
name="0346a09" id="0346a09"></a><a 
name="0346a10" id="0346a10"></a><div class="w"><div style="margin-left: 1em"><p style="margin-left: 2em"><span class="headname">附疏稿</span></p><a 
name="0346a11" id="0346a11"></a><p style="text-indent: 0em; margin-left: 0em"><span class="linehead"></span>南京吏部尚書臣謝陞等謹<br><a 
name="0346a12" id="0346a12"></a>題為東事敗壞<span class="corr" title='[巳&gt;已]'>已</span>極有聞不敢不<br><a 
name="0346a13" id="0346a13"></a>告伏乞<br><a 
name="0346a14" id="0346a14"></a>聖明速賜<br><a 
name="0346a15" id="0346a15"></a>乾斷以救咽喉重地事臣等接得山東巡撫徐從治<a 
name="0346a16" id="0346a16"></a>胞弟徐昌治揭帖為奸弁賣<br><a 
name="0346a17" id="0346a17"></a>國督師欺<br><a 
name="0346a18" id="0346a18"></a>君萊危已極拼命直陳事據毛經魁賀允道云係胞<a 
name="0346a19" id="0346a19"></a>兄從治同登萊巡撫謝璉萊州差出眼見督師<a 
name="0346a20" id="0346a20"></a>劉宇烈屢次捷報皆屬欺誑萊必破滅敢冒死<a 
name="0346a21" id="0346a21"></a>陳之胞兄從治初奉監軍<br><a 
name="0346a22" id="0346a22"></a>命于正月二十五日八萊城二十九日奉巡撫<br><a 
name="0346a23" id="0346a23"></a>命于二月初一日在彼到任適湊總兵王洪早懷異<a 
name="0346a24" id="0346a24"></a>心與總兵楊御蕃尋釁生非扎營窵遠御蕃血<a 
name="0346a25" id="0346a25"></a>戰洪竟坐視不救以致營兵四五千人一鬨奔<a 
name="0346a26" id="0346a26"></a>逃楊總兵止帶回家丁二百闖進萊城即遭圍<a 
name="0346a27" id="0346a27"></a>困賊架雲梯抬板門儘力攻打城上亦儘力防。</p></div></div>
<hr>【經文資訊】嘉興藏第 23 冊 No. B127 無依道人錄<br>【版本記錄】CBETA 電子佛典 Rev. 1.4 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa620-2.html?index=J23nB127" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB127_002 by HTTrack Website Copier/3.x [XR&CO'2008], Tue, 03 Jun 2014 00:24:18 GMT -->
</html>
