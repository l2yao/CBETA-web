<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2061_021 by HTTrack Website Copier/3.x [XR&CO'2008], Mon, 02 Jun 2014 23:51:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga759a.gif?utmac=MO-30696269-4&amp;utmn=546250067&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50&amp;utmp=%2Fmobile%2Findex.php%3Findex%3DT50n2061_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index49d0.html?index=T50n2061_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2061 宋高僧傳 (30卷)<br/>【宋 贊寧等撰】<br/>第 21 卷</p>
	<a href="index157f.html?index=T50n2061_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2061" sutra_name="宋高僧傳" sutra_juan="[卷21]">　
<a 
name="0843a01" id="0843a01"></a><a 
name="0843a02" id="0843a02"></a><p><span class="juanname">宋高僧傳卷第二十一</span></p><a 
name="0843a03" id="0843a03"></a><a 
name="0843a04" id="0843a04"></a><p style="margin-left: 4em"><span class="byline">宋左街天壽寺通慧大師<a 
name="0843a05" id="0843a05"></a>賜紫沙門贊寧等奉　<span class="gaiji">&#x52C5;<!--gaiji,敕,1[束*力],2&#x52C5;,3--></span>撰</span></p><a 
name="0843a06" id="0843a06"></a><p style="margin-left: 3em"><span class="headname">感通篇第六之四<span class="note">(正傳十八人附見三人)</span></span></p><a 
name="0843a07" id="0843a07"></a><p style="margin-left: 4em"><span class="headname">唐五臺山法華院神英傳</span></p><a 
name="0843a08" id="0843a08"></a><p style="text-indent: 0em; margin-left: 0em"><span class="linehead"></span>釋神英。罔知姓氏。滄州人也。宿緣悟道丱<a 
name="0843a09" id="0843a09"></a>歲從師。諷誦精勤日夜匪懈。年當應法受<a 
name="0843a10" id="0843a10"></a>具。後乃枝錫萍遊尋訪知識。早通玄話兼<a 
name="0843a11" id="0843a11"></a>擅論經。相次參神會禪師。謂英曰。汝於五<a 
name="0843a12" id="0843a12"></a>臺山有緣速。宜往彼瞻禮文殊兼訪遺<a 
name="0843a13" id="0843a13"></a>跡。既承指授。以開元四年六月中旬到山<a 
name="0843a14" id="0843a14"></a>瞻禮。於僧<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>止泊。一日食畢遊於西林。忽<a 
name="0843a15" id="0843a15"></a>見一院題曰法華。英遂入中見多寶塔一<a 
name="0843a16" id="0843a16"></a>座。瑋曄繁華如法華經說同也。其四門玉石<a 
name="0843a17" id="0843a17"></a>功德細妙光彩。神工罕測。後面有護國仁王<a 
name="0843a18" id="0843a18"></a>樓。上有玉石文殊普賢之像。前有三門一十<a 
name="0843a19" id="0843a19"></a>三間。內門兩畔有行宮道場。是文殊普賢儀<a 
name="0843a20" id="0843a20"></a>仗。三門外狀臺山十寺。杳然物外觀瞻浩蕩<a 
name="0843a21" id="0843a21"></a>神情恍<span class="gaiji">惝<!--gaiji,惝,1[怡-台+敞],2&#x22835;,3--></span>。英試出院又見眾僧。且非恒所<a 
name="0843a22" id="0843a22"></a>見者。而多詭異。疑豫未決。遂出門東行可<a 
name="0843a23" id="0843a23"></a>三十步。忽聞閉戶鏗然。迴目視之了無一<a 
name="0843a24" id="0843a24"></a>物。英乃悲泣曰。此大聖警悟我邪。於此地<a 
name="0843a25" id="0843a25"></a>必有緣矣。遂於<span class="gaiji">髣<!--gaiji,彷,1髣,2&#x9AE3;,3-->&#x9AF4;<!--gaiji,彿,1[髟/弗],2&#x9AF4;,3--></span>多寶塔處。結庵而止。<a 
name="0843a26" id="0843a26"></a>乃發願曰。我依化院建置一所住持。日居<a 
name="0843a27" id="0843a27"></a>月諸信施如林歸依者眾。遂召工匠有高價<a 
name="0843a28" id="0843a28"></a>者。誓不酬之。乃於易州千里取乎玉石用<a 
name="0843a29" id="0843a29"></a>造功德。細妙光瑩功侔所見。其壁乃王府<a 
name="0843b01" id="0843b01"></a>友吳道子之跡。六法絕妙為世所尚。此院前<a 
name="0843b02" id="0843b02"></a>後工畢。因號法華耳。英說法住持。其齊整<a 
name="0843b03" id="0843b03"></a>若剪裁焉後無疾召門人囑付而終。春秋<a 
name="0843b04" id="0843b04"></a>七十五。今墳塔存矣。</p><a 
name="0843b05" id="0843b05"></a><p style="margin-left: 4em"><span class="headname">唐五臺山華嚴寺牛雲傳</span></p><a 
name="0843b06" id="0843b06"></a><p style="text-indent: 0em; margin-left: 0em"><span class="linehead"></span>釋牛雲。俗姓趙。雁門人也。童蒙之歲有似<a 
name="0843b07" id="0843b07"></a>神不足。遣入鄉校終日不知一字。惟見<a 
name="0843b08" id="0843b08"></a>僧尼合掌有畏憚之貌。年甫十二。二親送<a 
name="0843b09" id="0843b09"></a>往五臺華嚴寺善住閣院。出家禮淨覺為<a 
name="0843b10" id="0843b10"></a>師。每令負薪汲水。時眾輕其朴鈍。多以<a 
name="0843b11" id="0843b11"></a>謔浪歸之。年滿受具益難誦習。及年三十<a 
name="0843b12" id="0843b12"></a>有六乃言曰。我聞臺上恒有文殊現形。我<a 
name="0843b13" id="0843b13"></a>今跣足而去。儻見文殊惟求聰明學誦經<a 
name="0843b14" id="0843b14"></a>法耳。時冒寒雪情無退屈。至東臺頂見<a 
name="0843b15" id="0843b15"></a>一老人然火而坐。雲問曰。如此雪寒從何<a 
name="0843b16" id="0843b16"></a>而來。老人曰。吾從川下來。雲曰。從何道上<a 
name="0843b17" id="0843b17"></a>何無屨跡。曰吾雪前來。老人<span class="gaiji">&#x5374;<!--gaiji,卻,1[去*ㄗ],2&#x5374;,3--></span>問雲曰。有<a 
name="0843b18" id="0843b18"></a>何心願犯雪徒跣而至。豈不苦也。雲曰。吾<a 
name="0843b19" id="0843b19"></a>雖為僧自恨昏鈍不能誦念經法。此來欲<a 
name="0843b20" id="0843b20"></a>求見文殊只乞聰明果報。老人曰。奇哉。又<a 
name="0843b21" id="0843b21"></a>曰。此處不見文殊更欲何之。雲曰。欲上<a 
name="0843b22" id="0843b22"></a>北臺去。老人曰。吾意亦然。曰請師先行。雲<a 
name="0843b23" id="0843b23"></a>乃遊遍臺頂告別。老人自西而去。薄暮方<a 
name="0843b24" id="0843b24"></a>到北臺。又見老人然火而坐。頗為驚怪。問<a 
name="0843b25" id="0843b25"></a>曰。適於東臺相別。為何先至。老人曰。師不<a 
name="0843b26" id="0843b26"></a>知要路所以來遲。雲雖承此語心乃猶豫。<a 
name="0843b27" id="0843b27"></a>只此老人莫應文殊也。雲乃<span class="corr" title='[鳴&gt;嗚]'>嗚</span>足禮拜。老<a 
name="0843b28" id="0843b28"></a>人曰。吾俗人也不應作禮。唯貪設禮情屬<a 
name="0843b29" id="0843b29"></a>不移。良久老人云。休禮。候吾入定觀汝前<a 
name="0843c01" id="0843c01"></a>身作何行業而昏鈍也。老人閉目。倏爾開<a 
name="0843c02" id="0843c02"></a>顏語雲曰。汝前生為牛來。因載藏經今得<a 
name="0843c03" id="0843c03"></a>為僧。而闇鈍耳。汝於龍堂邊取一<span class="corr" title='[[钁-(目*目)+賏]&gt;钁]'>钁</span>來。<a 
name="0843c04" id="0843c04"></a>與汝斸<span class="gaiji">&#x5374;<!--gaiji,卻,1[去*ㄗ],2&#x5374;,3--></span>心頭淤肉即明快也。雲遂得<span class="corr" title='[[钁-(目*目)+賏]&gt;钁]'>钁</span><a 
name="0843c05" id="0843c05"></a>度與。老人曰。汝但閉目。候吾教開即開。因<a 
name="0843c06" id="0843c06"></a>閉目。次有似當心施<span class="corr" title='[[钁-(目*目)+賏]&gt;钁]'>钁</span>身無痛苦。心乃豁<a 
name="0843c07" id="0843c07"></a>然。似闇室立於明燈。巨夜懸於圓月也。<a 
name="0843c08" id="0843c08"></a>雲開目。乃見老人現文殊像。語雲曰。汝自<a 
name="0843c09" id="0843c09"></a>後誦念經法歷耳無忘。又於華嚴寺<span class="gaiji">澗<!--gaiji,澗,1[澗-日+月],2&#x3D4E;,3--></span>東<a 
name="0843c10" id="0843c10"></a>院大有因緣。無得退轉。雲乃行悲行泣。接<a 
name="0843c11" id="0843c11"></a>足而禮。未舉頭頃不見菩薩矣。雲後下<a 
name="0843c12" id="0843c12"></a>山四支無損。凡曰經典。目所一覽輒誦於<a 
name="0843c13" id="0843c13"></a>口。明年夏五月遶育王塔。行道念經。至更<a 
name="0843c14" id="0843c14"></a>初乃見一道直光。從北臺頂連瑞塔基。久<a 
name="0843c15" id="0843c15"></a>而不散。於光明中現寶閣一所。前有金牌<a 
name="0843c16" id="0843c16"></a>題云善住雲憶菩薩授記之言。依光中所現<a 
name="0843c17" id="0843c17"></a>之閣而建置焉。道化施行人咸貴重。於開元<a 
name="0843c18" id="0843c18"></a>二十三年無疾而終。俗齡六十三。法臘四十<a 
name="0843c19" id="0843c19"></a>四矣。雲名亡上字。承文殊記識本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>為牛。<a 
name="0843c20" id="0843c20"></a>故時號之焉。</p><a 
name="0843c21" id="0843c21"></a><p style="margin-left: 4em"><span class="headname">唐五臺山清涼寺道義傳</span></p><a 
name="0843c22" id="0843c22"></a><p style="text-indent: 0em; margin-left: 0em"><span class="linehead"></span>釋道義。江東衢州人也。開元中至臺山於<a 
name="0843c23" id="0843c23"></a>清涼寺粥院居止。典座普請運柴負重登<a 
name="0843c24" id="0843c24"></a>高。頗有難色。義將竹鞋一緉轉貿人荷擔。<a 
name="0843c25" id="0843c25"></a>因披三事納衣。東北而行可五里。來於楞<a 
name="0843c26" id="0843c26"></a>伽山下逢一老僧。其貌古陋引一童子。名<a 
name="0843c27" id="0843c27"></a>字覺一。老僧前行。童子呼請義東邊寺內啜<a 
name="0843c28" id="0843c28"></a>茶去。乃相隨入寺遍禮諸院。見大閣三層<a 
name="0843c29" id="0843c29"></a>上下九間總如金色閃爍其目。老僧令遣<a 
name="0844a01" id="0844a01"></a>義早還所止。山寒難住。唯諾辭出寺。行及<a 
name="0844a02" id="0844a02"></a>百步迴顧唯是山林。乃知化寺也。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>回長<a 
name="0844a03" id="0844a03"></a>安。大曆元載具此事由奏寶應元聖文武皇<a 
name="0844a04" id="0844a04"></a>帝。蒙<span class="gaiji">&#x52C5;<!--gaiji,敕,1[束*力],2&#x52C5;,3--></span>置金閣寺。宣十節度助緣。遂召<a 
name="0844a05" id="0844a05"></a>蓋造都料。一僧名純陀。為度土木造金閣<a 
name="0844a06" id="0844a06"></a>一寺。陀元是西域那爛陀寺喜鵲院僧。寺成<a 
name="0844a07" id="0844a07"></a>後<span class="gaiji">&#x52C5;<!--gaiji,敕,1[束*力],2&#x52C5;,3--></span>賜不空三藏焉。義不測其終。</p><a 
name="0844a08" id="0844a08"></a><p style="margin-left: 4em"><span class="headname">唐五臺山竹林寺法照傳</span></p><a 
name="0844a09" id="0844a09"></a><p style="text-indent: 0em; margin-left: 0em"><span class="linehead"></span>釋法照。不知何許人也。大曆二年棲止衡<a 
name="0844a10" id="0844a10"></a>州雲<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>寺。勤修不懈。於僧堂內粥<span class="gaiji">&#x9262;<!--gaiji,缽,1[金*本],2&#x9262;,3--></span>中忽<a 
name="0844a11" id="0844a11"></a><span class="gaiji">&#x89A9;<!--gaiji,睹,1[者*見],2&#x89A9;,3--></span>五彩祥雲。雲內現山寺。寺之東北五十<a 
name="0844a12" id="0844a12"></a>里已來有山。山下有<span class="gaiji">澗<!--gaiji,澗,1[澗-日+月],2&#x3D4E;,3--></span>。<span class="gaiji">澗<!--gaiji,澗,1[澗-日+月],2&#x3D4E;,3--></span>北有石門。入可<a 
name="0844a13" id="0844a13"></a>五里有寺。金牓題云大聖竹林寺。雖目擊<a 
name="0844a14" id="0844a14"></a>分明而心懷隕穫。他日齋時還於<span class="gaiji">&#x9262;<!--gaiji,缽,1[金*本],2&#x9262;,3--></span>中五<a 
name="0844a15" id="0844a15"></a>色雲內現其五臺諸寺。盡是金地無有山林<a 
name="0844a16" id="0844a16"></a>穢惡。純是池臺樓觀眾寶莊嚴。文殊一萬聖<a 
name="0844a17" id="0844a17"></a>眾而處其中。又現諸佛淨國。食畢方滅。心<a 
name="0844a18" id="0844a18"></a>疑未決。歸院問僧。還有曾遊五臺山已<a 
name="0844a19" id="0844a19"></a>否。時有嘉延曇暉二師言曾到。言與<span class="gaiji">&#x9262;<!--gaiji,缽,1[金*本],2&#x9262;,3--></span>內<a 
name="0844a20" id="0844a20"></a>所見一皆符合。然尚未得臺山消息。暨四<a 
name="0844a21" id="0844a21"></a>年夏於衡州湖東寺內有高樓臺。九旬起<a 
name="0844a22" id="0844a22"></a>五會念佛道場。六月二日未時。遙見祥雲彌<a 
name="0844a23" id="0844a23"></a>覆臺寺。雲中有諸樓閣。閣中有數梵僧。各<a 
name="0844a24" id="0844a24"></a>長丈許。執錫行道。衡州舉郭咸見彌陀佛<a 
name="0844a25" id="0844a25"></a>與文殊普賢一萬菩薩俱在此會。其身高<a 
name="0844a26" id="0844a26"></a>大。見之者皆深泣血設禮。至酉方滅。照其<a 
name="0844a27" id="0844a27"></a>日晚於道場外遇一老人。告照云。師先發<a 
name="0844a28" id="0844a28"></a>願往金色世界奉覲大聖。今何不去。照怪<a 
name="0844a29" id="0844a29"></a>而答曰。時難路艱何可往也。老人言。但亟去。<a 
name="0844b01" id="0844b01"></a>道路固無留難。言訖不見。照驚入道場重<a 
name="0844b02" id="0844b02"></a>發誠願。夏滿約往前。任是火聚<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>何終無退<a 
name="0844b03" id="0844b03"></a><span class="gaiji">&#x8842;<!--gaiji,衄,1[血*刃],2&#x8842;,3--></span>。至八月十三日。於南嶽與同志數人惠<a 
name="0844b04" id="0844b04"></a>然肯來。果無沮礙。則五年四月五日到五臺<a 
name="0844b05" id="0844b05"></a>縣遙見佛光寺南數道白光。六日到佛光<a 
name="0844b06" id="0844b06"></a>寺。果如<span class="gaiji">&#x9262;<!--gaiji,缽,1[金*本],2&#x9262;,3--></span>中所見略無差脫。其夜四更見<a 
name="0844b07" id="0844b07"></a>一道光從北山下來射照。照忙入堂內。乃<a 
name="0844b08" id="0844b08"></a>問眾云此何祥也。吉凶焉在。有僧答言。此<a 
name="0844b09" id="0844b09"></a>大聖不思議光。常答有緣。照聞已即具威<a 
name="0844b10" id="0844b10"></a>儀尋光至寺。東北五十里間果有山。山下<a 
name="0844b11" id="0844b11"></a>有<span class="gaiji">澗<!--gaiji,澗,1[澗-日+月],2&#x3D4E;,3--></span>。<span class="gaiji">澗<!--gaiji,澗,1[澗-日+月],2&#x3D4E;,3--></span>北有一石門。見二青衣可年八九<a 
name="0844b12" id="0844b12"></a>歲。顏貌端正立于門首。一稱善財二曰難<a 
name="0844b13" id="0844b13"></a>陀。相見歡喜問訊設禮。引照入門。向北行<a 
name="0844b14" id="0844b14"></a>五里已來。見一金門樓。漸至門所乃是一<a 
name="0844b15" id="0844b15"></a>寺。寺前有大金牓。題曰大聖竹林寺。一如<a 
name="0844b16" id="0844b16"></a><span class="gaiji">&#x9262;<!--gaiji,缽,1[金*本],2&#x9262;,3--></span>中所見者。方圓可二十里。一百二十院<a 
name="0844b17" id="0844b17"></a>皆有寶塔莊嚴。其地純是黃金。流渠華樹充<a 
name="0844b18" id="0844b18"></a>滿其中。照入寺至講堂中。見文殊在西普<a 
name="0844b19" id="0844b19"></a>賢在東。各據師子之座。說法之音歷歷可<a 
name="0844b20" id="0844b20"></a>聽。文殊左右菩薩萬餘。普賢亦無數菩薩圍<a 
name="0844b21" id="0844b21"></a>繞。照至二賢前作禮問言。末代凡夫去聖<a 
name="0844b22" id="0844b22"></a>時遙知識轉劣垢障尤深。佛性無由顯現佛<a 
name="0844b23" id="0844b23"></a>法浩澣。未審修行於何法門最為其要。唯<a 
name="0844b24" id="0844b24"></a>願大聖斷我疑網。文殊報言。汝今念佛。今正<a 
name="0844b25" id="0844b25"></a>是時。諸修行門無過念佛。供養三寶福慧<a 
name="0844b26" id="0844b26"></a>雙修。此之二門最為徑要。所以者何。我於<a 
name="0844b27" id="0844b27"></a>過去劫中因觀佛故。因念佛故。因供養<a 
name="0844b28" id="0844b28"></a>故。今得一切種智。是故一切諸法般若波羅<a 
name="0844b29" id="0844b29"></a>蜜甚深禪定。乃至諸佛。皆從念佛而生。故<a 
name="0844c01" id="0844c01"></a>知念佛諸法之王。汝當常念無上法王令<a 
name="0844c02" id="0844c02"></a>無休息。照又問。當云何念。文殊言。此世界<a 
name="0844c03" id="0844c03"></a>西有阿彌陀佛。彼佛願力不可思議。汝當繼<a 
name="0844c04" id="0844c04"></a>念令無間斷。命終之後決定往生永不退<a 
name="0844c05" id="0844c05"></a>轉。說是語已。時二大聖各舒金手摩照頂<a 
name="0844c06" id="0844c06"></a>為授記別。汝已念佛故不久證無上正等<a 
name="0844c07" id="0844c07"></a>菩提。若善男女等願疾成佛者無過念佛。<a 
name="0844c08" id="0844c08"></a>則能速證無上菩提。語已時二大聖互說伽<a 
name="0844c09" id="0844c09"></a>陀。照聞已歡喜踊躍疑網悉除。又更作禮。禮<a 
name="0844c10" id="0844c10"></a>已合掌。文殊言。汝可往詣諸菩薩院次第<a 
name="0844c11" id="0844c11"></a>巡禮。授教已次第瞻禮。遂至七寶果園。其果<a 
name="0844c12" id="0844c12"></a>纔熟其大如<span class="gaiji">&#x76CC;<!--gaiji,碗,1[夗/皿],2&#x76CC;,3--></span>。便取食之。食已身意泰然。<a 
name="0844c13" id="0844c13"></a>造大聖前作禮辭退。還見二青衣送至門<a 
name="0844c14" id="0844c14"></a>外。禮已舉頭遂失所在。倍增悲感乃立石<a 
name="0844c15" id="0844c15"></a>記至今存焉。復至四月八日。於華嚴寺西<a 
name="0844c16" id="0844c16"></a>樓下安止。洎十三日照與五十餘僧同往<a 
name="0844c17" id="0844c17"></a>金剛窟。到無著見大聖處。處心禮三十<a 
name="0844c18" id="0844c18"></a>五佛名。照禮纔十遍。忽見其處廣博嚴淨<span class="gaiji">&#x7460;<!--gaiji,琉,1[王*留],2&#x7460;,3--></span><a 
name="0844c19" id="0844c19"></a>璃宮殿。文殊普賢一萬菩薩及佛陀波利。居<a 
name="0844c20" id="0844c20"></a>在一處。照見已惟自慶喜。隨眾歸寺。其夜<a 
name="0844c21" id="0844c21"></a>三更於華嚴院西樓上。忽見寺東山半有五<a 
name="0844c22" id="0844c22"></a>聖燈。其大方尺餘。照<span class="gaiji">&#x546A;<!--gaiji,咒,1[口*兄],2&#x546A;,3--></span>言。請分百燈歸一<a 
name="0844c23" id="0844c23"></a>畔。便分如願。重謂分為千炬。言訖便分千<a 
name="0844c24" id="0844c24"></a>數。行行相對遍於山半。又更獨詣金剛窟<a 
name="0844c25" id="0844c25"></a>所。願見大聖。三更盡到見梵僧。稱是佛陀<a 
name="0844c26" id="0844c26"></a>波利。引之入聖寺。語在覺救傳。至十二月<a 
name="0844c27" id="0844c27"></a>初。遂於華嚴寺華嚴院入念佛道場。絕粒<a 
name="0844c28" id="0844c28"></a>要期誓生淨土。至于七日初夜正念佛時。<a 
name="0844c29" id="0844c29"></a>又見一梵僧入乎道場。告云。汝所見臺山<a 
name="0845a01" id="0845a01"></a>境界何故不說。言訖不見。照疑此僧亦擬<a 
name="0845a02" id="0845a02"></a>不說。翌日申時正念誦次又見一梵僧。年<a 
name="0845a03" id="0845a03"></a>可八十。乃言照曰。師所見臺山靈異。胡不<a 
name="0845a04" id="0845a04"></a>流布普示眾生令使見聞發菩提心獲大<a 
name="0845a05" id="0845a05"></a>利樂乎。照曰。實無心祕蔽聖道恐生疑<a 
name="0845a06" id="0845a06"></a>謗。故所以不說。僧云。大聖文殊見在此山。<a 
name="0845a07" id="0845a07"></a>尚招人謗。況汝所見境界。但使眾生見聞<a 
name="0845a08" id="0845a08"></a>之者發菩提心作毒鼓緣耳。照聞斯語便<a 
name="0845a09" id="0845a09"></a>隨憶念錄之。時江東釋慧從。以大曆六年<a 
name="0845a10" id="0845a10"></a>正月內。與華嚴寺崇暉明謙等三十餘人。隨<a 
name="0845a11" id="0845a11"></a>照至金剛窟所。親示般若院立石標記。于<a 
name="0845a12" id="0845a12"></a>時徒眾誠心瞻仰。悲喜未已。遂聞鐘聲。其<a 
name="0845a13" id="0845a13"></a>音雅亮節解分明。眾皆聞之驚異尤甚。驗乎<a 
name="0845a14" id="0845a14"></a>所見不虛。故書于屋壁。普使見聞同發勝<a 
name="0845a15" id="0845a15"></a>心共期佛慧。自後照又依所見化竹林寺題<a 
name="0845a16" id="0845a16"></a>額處建寺一區。莊嚴精麗便號竹林焉。又<a 
name="0845a17" id="0845a17"></a>大曆十二年九月十三日。照與弟子八人於<a 
name="0845a18" id="0845a18"></a>東臺<span class="gaiji">&#x89A9;<!--gaiji,睹,1[者*見],2&#x89A9;,3--></span>白光數四。次有異雲靉靆。雲開見<a 
name="0845a19" id="0845a19"></a>五色通身光。光內有圓光紅色文殊乘青<a 
name="0845a20" id="0845a20"></a>毛師子。眾皆明見。乃霏微下雪。及五色圓光<a 
name="0845a21" id="0845a21"></a>遍於山谷。其同見弟子純一惟秀歸政智遠<a 
name="0845a22" id="0845a22"></a>沙彌惟英優婆塞張希俊等。照後篤鞏其心<a 
name="0845a23" id="0845a23"></a>修鍊無曠。不知其終。絳州兵掾王士詹述<a 
name="0845a24" id="0845a24"></a>聖寺記云。</p><a 
name="0845a25" id="0845a25"></a><p style="text-indent: 0em; margin-left: 0em"><span class="linehead"></span>系曰。佛成就三身必居三土。顯正依報莊<a 
name="0845a26" id="0845a26"></a>嚴故。菩薩未霑國土名。但云住處。修淨佛<a 
name="0845a27" id="0845a27"></a>國因隨生佛家。故華嚴經有菩薩住處品<a 
name="0845a28" id="0845a28"></a>焉。經云。唯佛一人居淨土此下不僣上也。<a 
name="0845a29" id="0845a29"></a>若八字陀羅尼經云文殊大願力與佛同境<a 
name="0845b01" id="0845b01"></a>界。境界淨則說法淨。則三土義齊也。問諸經<a 
name="0845b02" id="0845b02"></a>中佛住王舍城等。可非住處邪。通曰。此義<a 
name="0845b03" id="0845b03"></a>同名別。或可上得兼下也。又如兜率宮院<a 
name="0845b04" id="0845b04"></a>是補處淨域寶陀落清涼支提等山。皆是菩<a 
name="0845b05" id="0845b05"></a>薩淨識所變剎土也。若然者淨土與住處義<a 
name="0845b06" id="0845b06"></a>同名異耳。如法照入竹林聖寺見文殊淨<a 
name="0845b07" id="0845b07"></a>境也。諸於山嶺見老人童子等。則穢土見<a 
name="0845b08" id="0845b08"></a>聖人。</p><a 
name="0845b09" id="0845b09"></a><p style="margin-left: 4em"><span class="headname">唐清涼山祕魔巖常遇傳</span></p><a 
name="0845b10" id="0845b10"></a><p style="text-indent: 0em; margin-left: 0em"><span class="linehead"></span>釋常遇。俗姓陰。苑陽人也。出家於燕北安集<a 
name="0845b11" id="0845b11"></a>寺。襟懷灑落道貌清奇。晦跡林泉避脫聲<a 
name="0845b12" id="0845b12"></a>利。大中四年杖錫離燕孤征朔雪。祁冱千<a 
name="0845b13" id="0845b13"></a>里徑涉五<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。詣華嚴寺菩薩堂矚文殊睟<a 
name="0845b14" id="0845b14"></a>容。施右手中指。沃以香膏爇以星焰。光騰<a 
name="0845b15" id="0845b15"></a>半日怡顏宛然。次遍遊聖境終始兩<span class="gaiji">&#x671E;<!--gaiji,,1[其/月],2&#x671E;,3--></span>。其所<a 
name="0845b16" id="0845b16"></a><span class="gaiji">&#x89A9;<!--gaiji,睹,1[者*見],2&#x89A9;,3--></span>祥瑞不可勝紀。後至西臺遇古聖跡<a 
name="0845b17" id="0845b17"></a>曰祕魔巖。乃文殊降龍之處也。遇稽首之際<a 
name="0845b18" id="0845b18"></a>忽見輕雲金光。爛爛駭目。漸分雉堞方勢<a 
name="0845b19" id="0845b19"></a>如城。咸曰金色世界也。化事畢復問其處。<a 
name="0845b20" id="0845b20"></a>僧曰。是地古德<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>止。國贈金光照大師。名<a 
name="0845b21" id="0845b21"></a>節孤峻神異不測。載錄圖記人具爾瞻。遇<a 
name="0845b22" id="0845b22"></a>悲喜交感久而不已。始結茅茲地滌慮澄<a 
name="0845b23" id="0845b23"></a>神。入三摩呬多四十九日。鳥排華雨人萃<a 
name="0845b24" id="0845b24"></a>香雲揚袂摳衣歸依若市。乃<span class="gaiji">&#x524F;<!--gaiji,刱,1[并*刃],2&#x524F;,3--></span>興佛廟僧<a 
name="0845b25" id="0845b25"></a>宇。十有七年不下山頂。日以九會雜華五<a 
name="0845b26" id="0845b26"></a>部等法。翫味精課不遺寸陰。覺聖力潛通<a 
name="0845b27" id="0845b27"></a>道出凡境。事或禮問他見莫尋。士嚮庶歸克<a 
name="0845b28" id="0845b28"></a>念如聖。洎懿皇運末。遇易舊規。或拊掌大<a 
name="0845b29" id="0845b29"></a>咍。或擊石異語。類不輕之海記。同楚客之<a 
name="0845c01" id="0845c01"></a>佯狂。及禍發中原寇盜交騁夷撤宮壺鑾<a 
name="0845c02" id="0845c02"></a>輅蒙塵。因省師言。其若合契矣。時屬河東<a 
name="0845c03" id="0845c03"></a>武皇遙嚮真德就山致信。迨文德元年夏<a 
name="0845c04" id="0845c04"></a>四月。命憲州刺史馬師素傳意邀請遇曰。<a 
name="0845c05" id="0845c05"></a>浮世之寵辱我何累哉。堅拒遠徵確乎不拔。<a 
name="0845c06" id="0845c06"></a>以其年七月十八日召門弟子曰。爾可檢<a 
name="0845c07" id="0845c07"></a>護戒足。好住餘生。吾與汝決矣言訖儼然<a 
name="0845c08" id="0845c08"></a>蟬蛻。俗歲七十二。僧夏五十一。門人太文等<a 
name="0845c09" id="0845c09"></a>哀慟哽絕。龍紀初祀四月十八日。闍維獲設<a 
name="0845c10" id="0845c10"></a>利羅凡數十粒。文公堅貯孝思旌建靈塔。<a 
name="0845c11" id="0845c11"></a>銜哀出入投詣天府。武皇賵贈加等。文武<a 
name="0845c12" id="0845c12"></a>崇烈及嵐憲等州牧守。例刻清俸。俾助良<a 
name="0845c13" id="0845c13"></a>因建乎墳塔。即以九月二十五日封窆基<a 
name="0845c14" id="0845c14"></a><span class="gaiji">[土*遂]<!--gaiji,,1[土*遂],2&#x2145E;,3--></span>也。</p><a 
name="0845c15" id="0845c15"></a><p style="margin-left: 4em"><span class="headname">唐成都府永安傳</span></p><a 
name="0845c16" id="0845c16"></a><p style="text-indent: 0em; margin-left: 0em"><span class="linehead"></span>釋永安。眉州洪雅人也。身裁么麼面色黧<span class="gaiji">[黑*干]<!--gaiji,,1[黑*干],2&#x4D5F;,3--></span>。<a 
name="0845c17" id="0845c17"></a>言音鄙惡而識量寬舒。大抵不可貲也。大中<a 
name="0845c18" id="0845c18"></a>八年三月中詣成都云。造謁府帥白公敏<a 
name="0845c19" id="0845c19"></a>中。請奏寺額。以其足跋肩輿而至。人皆未<a 
name="0845c20" id="0845c20"></a><span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>見其登圊而旋溺也。故時呼為無漏師。<a 
name="0845c21" id="0845c21"></a>安置聖壽寺中。且十日白中令俾差僧五<a 
name="0845c22" id="0845c22"></a>六。晝夜互守之而伺察焉。內外飲食亦略<a 
name="0845c23" id="0845c23"></a>同常人。而無解衣去二行之意詳其十辰<a 
name="0845c24" id="0845c24"></a>之積。便旋何所。畢不可知司徒白公奏額。<a 
name="0845c25" id="0845c25"></a>到日便辭歸眉郡。判官盧求見之謂為小沙<a 
name="0845c26" id="0845c26"></a>彌耳。人云此師年已八十餘矣。</p><a 
name="0845c27" id="0845c27"></a><p style="text-indent: 0em; margin-left: 0em"><span class="linehead"></span>系曰。蜀人謂安公為無漏師者非也。夫斷<a 
name="0845c28" id="0845c28"></a>煩惱不復隨增。故永無種習。乃稱之無漏。<a 
name="0845c29" id="0845c29"></a>今以飲食之餘歸于九孔。安公止二竅不<a 
name="0846a01" id="0846a01"></a>流耳。瑜伽云無內逼惱分也然其位次忍住<a 
name="0846a02" id="0846a02"></a>難知。啜茹如常何緣不流二竅。觀夫對法<a 
name="0846a03" id="0846a03"></a>論中。有清淨依止住。食示現依止住食二種。<a 
name="0846a04" id="0846a04"></a>則羅漢菩薩佛也。若然者安公是示現依止<a 
name="0846a05" id="0846a05"></a>住食。雖食不食滓穢奚生。必也正名以召<a 
name="0846a06" id="0846a06"></a>其體哉。</p><a 
name="0846a07" id="0846a07"></a><p style="margin-left: 4em"><span class="headname">唐衢州靈石寺慧聞傳</span></p><a 
name="0846a08" id="0846a08"></a><p style="text-indent: 0em; margin-left: 0em"><span class="linehead"></span>釋慧聞。信安人也。多勸勉檀那以福業為<a 
name="0846a09" id="0846a09"></a>最。常言未預聖位。於五道中流轉。非福<a 
name="0846a10" id="0846a10"></a>何憑。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>於濲江鑄丈八金身像。州未聽<a 
name="0846a11" id="0846a11"></a>許銅何從致。且曰。待大施主。居無何有清<a 
name="0846a12" id="0846a12"></a>溪縣夫妻二人。將嫁資鑑來捨。聞為誓<span class="gaiji">&#x546A;<!--gaiji,咒,1[口*兄],2&#x546A;,3--></span><a 
name="0846a13" id="0846a13"></a>之曰。此鑑鼓鑄若當佛心前。乃是夫妻發心<a 
name="0846a14" id="0846a14"></a>之至也。迨脫摹露像。果然鑑當佛心胸間<a 
name="0846a15" id="0846a15"></a>矣。又<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>往豫章。勸化獲黃金數鎰。俄遇賊<a 
name="0846a16" id="0846a16"></a>劫掠。事急遂投金水中曰。慮損君子福田。<a 
name="0846a17" id="0846a17"></a>請自撈摝捨聞。聞去賊徒泳水求之不得。<a 
name="0846a18" id="0846a18"></a>及聞到州。金冥然已在其院中。若役人用<a 
name="0846a19" id="0846a19"></a>匠不避譏嫌。得物見多自提魚貫彘肩<a 
name="0846a20" id="0846a20"></a>飼工人焉。又山路虎豹聞或逢之。將杖叩<a 
name="0846a21" id="0846a21"></a>其腦曰。汝勿害人。吾造功德何不入緣。<a 
name="0846a22" id="0846a22"></a>明日虎銜野<span class="gaiji">&#x732A;<!--gaiji,豬,1[狂-王+者],2&#x732A;,3--></span>投聞前。弭尾而去。凡舉事<a 
name="0846a23" id="0846a23"></a>皆成。歸信如流。率多奇異焉。</p><a 
name="0846a24" id="0846a24"></a><p style="margin-left: 4em"><span class="headname">唐朔方靈武下院無漏傳</span></p><a 
name="0846a25" id="0846a25"></a><p style="text-indent: 0em; margin-left: 0em"><span class="linehead"></span>釋無漏。姓金氏。新羅國王第三子也。本土以<a 
name="0846a26" id="0846a26"></a>其地居嫡長將立儲副。而漏幼募延陵之<a 
name="0846a27" id="0846a27"></a>讓。故願為釋迦法王子耳。遂逃附海艦達<a 
name="0846a28" id="0846a28"></a>于華土。欲遊五竺禮佛八塔。既度沙漠<a 
name="0846a29" id="0846a29"></a>涉于闐已西至<span class="gaiji">&#x8471;<!--gaiji,蔥,1[卄/匆/心],2&#x8471;,3--></span>嶺之墟入大伽藍。其中<a 
name="0846b01" id="0846b01"></a>比丘皆不測之僧也。問漏攸往之意。未有<a 
name="0846b02" id="0846b02"></a>奇節。而詣天竺。僧曰。舊記無名未可輒去。<a 
name="0846b03" id="0846b03"></a>此有毒龍池可往教化。如其有驗方利涉<a 
name="0846b04" id="0846b04"></a>也。漏依請登池岸。唯見一胡床。乃據而坐。<a 
name="0846b05" id="0846b05"></a>至夜將艾。霆雷交作。其怪物吐氣。蓬勃種<a 
name="0846b06" id="0846b06"></a>種變現眩曜無恒。漏瞑目不搖。譬如建木<a 
name="0846b07" id="0846b07"></a>挺拔。豈微風可能傾動邪。持久乃有巨蛇<a 
name="0846b08" id="0846b08"></a>驤首于膝上。漏悲憫之極為受三歸而去。<a 
name="0846b09" id="0846b09"></a>復作老人形來致謝曰。蒙師度脫義無久<a 
name="0846b10" id="0846b10"></a>居。吾三日後捨鱗介苦依。得生勝處。此去<a 
name="0846b11" id="0846b11"></a>南有磐石。是弟子捨形之所。亦望閑預相<a 
name="0846b12" id="0846b12"></a>尋遺骸可矣。後見長偉而夭矯僵于石上<a 
name="0846b13" id="0846b13"></a>歟。寺僧咸默許之。又曰。必須願往天竺者。<a 
name="0846b14" id="0846b14"></a>此有觀音聖像。禱無虛應可祈告之。得吉<a 
name="0846b15" id="0846b15"></a>祥兆可去勿疑。漏乃立于像前入於禪定。<a 
name="0846b16" id="0846b16"></a>如是度四十九日。身嬰虛腫略無傾倚。旋<a 
name="0846b17" id="0846b17"></a>有鼠兒猶彈丸許。咋左脛潰。黃色薄膿可<a 
name="0846b18" id="0846b18"></a>累斗而愈。漏限滿獲應。群僧語之曰觀師化<a 
name="0846b19" id="0846b19"></a>緣合在唐土。心存化物所利滋多。足倦遊<a 
name="0846b20" id="0846b20"></a>方空加聞見不可強化。師所知乎。漏意其<a 
name="0846b21" id="0846b21"></a>賢聖之言必無唐發。如是<span class="gaiji">&#x5374;<!--gaiji,卻,1[去*ㄗ],2&#x5374;,3--></span>迴臨行謂漏<a 
name="0846b22" id="0846b22"></a>曰。逢蘭即住。所還之路山名賀蘭。乃馮<a 
name="0846b23" id="0846b23"></a>前記遂入其中。得<span class="corr" title='[曰&gt;白]'>白</span>草谷結茅栖止。無何<a 
name="0846b24" id="0846b24"></a>安史兵亂兩京版蕩。玄宗幸蜀。肅宗訓兵靈<a 
name="0846b25" id="0846b25"></a>武。帝屢夢有金色人念寶勝佛於御前。翌<a 
name="0846b26" id="0846b26"></a>日以夢中事問左右。或對曰。有沙門行<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0846b27" id="0846b27"></a>不群居于北山。兼恒誦此佛號。肅宗乃宣<a 
name="0846b28" id="0846b28"></a>徵不起。命朔方副元帥中書令郭子儀親往<a 
name="0846b29" id="0846b29"></a>諭之。漏乃爰來。帝視之曰。真夢中人也。迨<a 
name="0846c01" id="0846c01"></a>乎羯虜盪平翠華旋復。置之內寺供養。諒乎<a 
name="0846c02" id="0846c02"></a>猴輕金鎖鳥厭雕籠。累上表章願還舊<a 
name="0846c03" id="0846c03"></a>隱。帝心眷重答詔遲留。未遂歸山。俄云示<a 
name="0846c04" id="0846c04"></a>滅焉。一日忽於內門右闔之上化成雙足。<a 
name="0846c05" id="0846c05"></a>形不及地者數尺。閽吏上奏。帝乘步輦親<a 
name="0846c06" id="0846c06"></a>臨其所。得遺表乞歸葬舊隱山之下。即時<a 
name="0846c07" id="0846c07"></a>依可。葬務官供。乃宣卸門扇置之設奠。遣<a 
name="0846c08" id="0846c08"></a>中使監護。鹵簿送導。先是漏行化多由懷遠<a 
name="0846c09" id="0846c09"></a>縣。因置廨署。謂之下院喪至此神座不可<a 
name="0846c10" id="0846c10"></a>輒舉。眾議移入構別堂宇安之。則上元三<a 
name="0846c11" id="0846c11"></a>年也。至今真體端然曾無變壞。所臥中禁<a 
name="0846c12" id="0846c12"></a>戶扇。乃當時之現瑞者存焉。</p><a 
name="0846c13" id="0846c13"></a><p style="margin-left: 4em"><span class="headname">唐杭州靈隱寺寶達傳</span></p><a 
name="0846c14" id="0846c14"></a><p style="text-indent: 0em; margin-left: 0em"><span class="linehead"></span>釋寶達者。不知何許人也。遁是名山高乎<a 
name="0846c15" id="0846c15"></a>道望。號剎利法師。以持密<span class="gaiji">&#x546A;<!--gaiji,咒,1[口*兄],2&#x546A;,3--></span>為恒務。其院<a 
name="0846c16" id="0846c16"></a>中有印沙床照佛鑑。往者浙江也。驚濤巨浪<a 
name="0846c17" id="0846c17"></a>為害實深。其潮大至則激射今湖上諸山<a 
name="0846c18" id="0846c18"></a>焉。達哀其桑麻之地悉變為江。遂誦<span class="gaiji">&#x546A;<!--gaiji,咒,1[口*兄],2&#x546A;,3--></span>止<a 
name="0846c19" id="0846c19"></a>濤神之患。一夜江濤中有偉人。玄冠朱衣導<a 
name="0846c20" id="0846c20"></a>從甚繁而至。謂達曰。弟子是吳伍員。復仇<a 
name="0846c21" id="0846c21"></a>雪恥者。非他人也。師慈心為物。員已聞命<a 
name="0846c22" id="0846c22"></a>矣言訖而滅。明日寺僧怪問。昨夜車馬之喧<a 
name="0846c23" id="0846c23"></a>為誰。具言其事。其冥感神理多此類也。自<a 
name="0846c24" id="0846c24"></a>爾西岸沙漲彌年。還為百姓殖利。時所推<a 
name="0846c25" id="0846c25"></a>稱翕然敷化。後罔知所終。</p><a 
name="0846c26" id="0846c26"></a><p style="text-indent: 0em; margin-left: 0em"><span class="linehead"></span>系曰。印沙床者何。通曰。有道之士居山必非<a 
name="0846c27" id="0846c27"></a>寶器。疑其範築江沙巧成坐榻歟。照佛鑑<a 
name="0846c28" id="0846c28"></a>者何。通曰。即鑑燈耳。以其陸鴻漸貞元中多<a 
name="0846c29" id="0846c29"></a>遊是山述記。記達師節儉而明心之調度<a 
name="0847a01" id="0847a01"></a>也。</p><a 
name="0847a02" id="0847a02"></a><p style="margin-left: 4em"><span class="headname">唐代州北臺山隱<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>傳<span class="note">(亡名雉鳩和尚)</span></span></p><a 
name="0847a03" id="0847a03"></a><p style="text-indent: 0em; margin-left: 0em"><span class="linehead"></span>釋隱<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。俗姓鄧氏。建州邵武人也。稚歲憨狂<a 
name="0847a04" id="0847a04"></a>不侚父母之命。出家納法後往觀方。見池<a 
name="0847a05" id="0847a05"></a>陽南泉禪師令取澡罐。提舉相應為願公<a 
name="0847a06" id="0847a06"></a>所許焉。終認嗣馬禪師耳。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>元和中言遊<a 
name="0847a07" id="0847a07"></a>五臺山。路出淮西。屬吳元濟阻兵違拒王<a 
name="0847a08" id="0847a08"></a>命官軍與賊遇交鋒未決勝負。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>曰。我去<a 
name="0847a09" id="0847a09"></a>解其殺戮。乃擲錫空中飛身冉冉隨去。介<a 
name="0847a10" id="0847a10"></a>兩軍陣過。戰士各觀僧飛騰。不覺抽戈匣<a 
name="0847a11" id="0847a11"></a>刃焉。既而遊遍靈跡。忽於金剛窟前倒立<a 
name="0847a12" id="0847a12"></a>而死。亭亭然其直如植。時議靈穴之前當<a 
name="0847a13" id="0847a13"></a>舁就爇。屹定如山併力不動。遠近瞻<span class="gaiji">&#x89A9;<!--gaiji,睹,1[者*見],2&#x89A9;,3--></span>驚<a 
name="0847a14" id="0847a14"></a>歎希奇。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>有妹為尼。入五臺瞋目咄之<a 
name="0847a15" id="0847a15"></a>曰。老兄疇昔為不循法律。死且熒惑於人。<a 
name="0847a16" id="0847a16"></a>時眾已知。妹雖骨肉豈敢<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>貳。請從恒度。<a 
name="0847a17" id="0847a17"></a>以手輕攘僨然而仆。遂荼毘之收舍利入<a 
name="0847a18" id="0847a18"></a>塔。號鄧隱<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。遺一頌云。獨絃琴子為君<a 
name="0847a19" id="0847a19"></a>彈。松柏長青不怯寒。金<span class="gaiji">&#x945B;<!--gaiji,礦,1[金*廣],2&#x945B;,3--></span>相和性自別。任<a 
name="0847a20" id="0847a20"></a>向君前試取看。</p><a 
name="0847a21" id="0847a21"></a><p style="text-indent: 0em; margin-left: 0em"><span class="linehead"></span>系曰。僵屍累足於事一同。立逝坐亡為修<a 
name="0847a22" id="0847a22"></a>三昧。此者頭搘厚載履蹈青冥。逆恒理以<a 
name="0847a23" id="0847a23"></a>難知諒。是人而不測若斯倒置。振古一人。<a 
name="0847a24" id="0847a24"></a>其妹尼之攘也若屈平為女<span class="gaiji">嬃<!--gaiji,嬃,1[((彰-章)/女)*頁],2&#x21853;,3--></span>之罵焉。如<a 
name="0847a25" id="0847a25"></a>幻之功善權大矣。或曰。淮西之役唐書胡弗<a 
name="0847a26" id="0847a26"></a>載隱<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>飛錫解陣邪。通曰。小說所傳或得<a 
name="0847a27" id="0847a27"></a>其實。是故春秋一經。五家作傳可得同乎。</p><a 
name="0847a28" id="0847a28"></a><p style="text-indent: 0em; margin-left: 0em"><span class="linehead"></span>又漢州開化寺釋亡名。先因入寺見瑞應交<a 
name="0847a29" id="0847a29"></a>現。遂誓捨身剋苦為期。忽於殿中焚香<a 
name="0847b01" id="0847b01"></a>次。俄<span class="gaiji">&#x89A9;<!--gaiji,睹,1[者*見],2&#x89A9;,3--></span>地屋皆為<span class="gaiji">&#x7460;<!--gaiji,琉,1[王*留],2&#x7460;,3--></span>璃色。有菩薩乘五色<a 
name="0847b02" id="0847b02"></a>雲。下庭中曰。汝極堅至必當得道。吾求證<a 
name="0847b03" id="0847b03"></a>汝。亡名叩頭禮拜。斯須不見。寺僧至云。學<a 
name="0847b04" id="0847b04"></a>院內皆變<span class="gaiji">&#x7460;<!--gaiji,琉,1[王*留],2&#x7460;,3--></span>璃色。歎嗟不已。其僧復勤節<a 
name="0847b05" id="0847b05"></a>行焉。</p><a 
name="0847b06" id="0847b06"></a><p style="text-indent: 0em; margin-left: 0em"><span class="linehead"></span>又鄧州有僧亡名。年且衰朽遊行穰鄧州<a 
name="0847b07" id="0847b07"></a>間。日食二雉鳩。僧俗共非之。老僧終無避<a 
name="0847b08" id="0847b08"></a>迴。嘗饌羞之次有貧士求<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>。分其二足與<a 
name="0847b09" id="0847b09"></a>之食。食訖老僧盥漱雙鳩從口而出。一則能<a 
name="0847b10" id="0847b10"></a>行。一則匍匐在地貧士驚怪亦吐其飯其鳩<a 
name="0847b11" id="0847b11"></a>二足復全。其僧實不食此禽。自爾眾人崇<a 
name="0847b12" id="0847b12"></a>重號曰南陽鴙鳩和尚也。有歎之曰。昔青<a 
name="0847b13" id="0847b13"></a>城山香闍黎飲酒啖肴。然後吐出<span class="gaiji">&#x9DC4;<!--gaiji,雞,1[奚*鳥],2&#x9DC4;,3--></span>羊肉。<a 
name="0847b14" id="0847b14"></a>皆化作本形。飛鳴而入坑穴中同也。</p><a 
name="0847b15" id="0847b15"></a><p style="margin-left: 4em"><span class="headname">唐興元府梁山寺上座亡名傳</span></p><a 
name="0847b16" id="0847b16"></a><p style="text-indent: 0em; margin-left: 0em"><span class="linehead"></span>釋亡名者。不知何許人也。居褒城西數十<a 
name="0847b17" id="0847b17"></a>里。號中梁山。數<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>迴負翠碧凝空。處于厥<a 
name="0847b18" id="0847b18"></a>中。行終詭異言語不常。恒見者弗驚。乍親<a 
name="0847b19" id="0847b19"></a>者可怪。平常酷嗜酒而食肉。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>重公行。又<a 
name="0847b20" id="0847b20"></a>綱任眾事且多折中。僧亦畏焉。號為上座。<a 
name="0847b21" id="0847b21"></a>時群緇。伍一皆倣習。唯此無懼。上座察知而<a 
name="0847b22" id="0847b22"></a>興歎曰。未住淨心地何敢逆行。逆行非諸<a 
name="0847b23" id="0847b23"></a>人境界。且世云。金以火試。待吾一日一時<a 
name="0847b24" id="0847b24"></a>試過。開成中忽作大餅招集徒眾曰。與汝<a 
name="0847b25" id="0847b25"></a>曹遊尸陀林去。蓋城外山野多墳塚。人所<a 
name="0847b26" id="0847b26"></a>棄屍於此。故云也。上座踞地舒餅。裹腐<a 
name="0847b27" id="0847b27"></a>爛死屍向口便啖。俊快之狀頗嘉。同遊諸僧<a 
name="0847b28" id="0847b28"></a>皆掩鼻唾地而走。上座大叫曰。汝等能餧<a 
name="0847b29" id="0847b29"></a>此肉。方可餧他肉也已。自此緇徒警悟化<a 
name="0847c01" id="0847c01"></a>成精苦焉。遠近歸信。時右僕射柳仲郢任<a 
name="0847c02" id="0847c02"></a>梁府。親往禮重。終時云年可八九十。真影存<a 
name="0847c03" id="0847c03"></a>于山寺。至今梁益三輔間止呼為興元上座<a 
name="0847c04" id="0847c04"></a>云。奇蹤異<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>不少。未極詳焉。</p><a 
name="0847c05" id="0847c05"></a><p style="text-indent: 0em; margin-left: 0em"><span class="linehead"></span>系曰。上座始則爾之教矣。後則民胥<span class="gaiji">&#x52B9;<!--gaiji,效,1[交*力],2&#x52B9;,3--></span>矣。曾<a 
name="0847c06" id="0847c06"></a>不知果證之人。逆化於物終作佛事。用警<a 
name="0847c07" id="0847c07"></a>未萌。故若歸其實。乃對法論中諸大威德菩<a 
name="0847c08" id="0847c08"></a>薩示現食力住故也。如有妄云得果此例<a 
name="0847c09" id="0847c09"></a>而行。則如何野干鳴擬學師子吼者乎。</p><a 
name="0847c10" id="0847c10"></a><p style="margin-left: 4em"><span class="headname">唐太原崇福寺文爽傳</span></p><a 
name="0847c11" id="0847c11"></a><p style="text-indent: 0em; margin-left: 0em"><span class="linehead"></span>釋文爽。不詳姓氏何許人也。早解塵纓抉<a 
name="0847c12" id="0847c12"></a>開愛網。從師問道。天然不睡。縱困憊之極<a 
name="0847c13" id="0847c13"></a>亦唯趺坐。此行長坐頭陀也。後獨棲丘隴<a 
name="0847c14" id="0847c14"></a>間。霖雨浹旬旁無童侍。有蛇入爽手中蟠<a 
name="0847c15" id="0847c15"></a>屈。時有人召齋。彼怪至時不赴。主重來<a 
name="0847c16" id="0847c16"></a>請。見蛇驚懼失聲。蛇乃徐徐而下。固命往<a 
name="0847c17" id="0847c17"></a>食。爽辭過中不食。終夕翌日有狼。呀張<a 
name="0847c18" id="0847c18"></a>其口。奮躍欲噬咋之狀者三。爽憫其饑火<a 
name="0847c19" id="0847c19"></a>所熬。復自念曰。穢囊無<span class="gaiji">&#x608B;<!--gaiji,吝,1[怡-台+吝],2&#x608B;,3--></span>施汝一<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>。願疾<a 
name="0847c20" id="0847c20"></a>成堅固之身。汝受吾施同歸善會。斯須狼<a 
name="0847c21" id="0847c21"></a>乃弭耳而退。及乎卒日。空中鐘磬交響。遲<a 
name="0847c22" id="0847c22"></a>久方息。門徒鄉人聚送殯之。爾日有旛數<a 
name="0847c23" id="0847c23"></a>十口。蔽空前導。異香普熏。舉眾悲歎。如失<a 
name="0847c24" id="0847c24"></a>恃怙焉。</p><a 
name="0847c25" id="0847c25"></a><p style="margin-left: 4em"><span class="headname">唐福州保福寺本淨傳</span></p><a 
name="0847c26" id="0847c26"></a><p style="text-indent: 0em; margin-left: 0em"><span class="linehead"></span>釋本淨者。未詳何許人也。道氣高抗人<span class="gaiji">&#x89A9;<!--gaiji,睹,1[者*見],2&#x89A9;,3--></span><a 
name="0847c27" id="0847c27"></a>肅然。響閩嶺多禪宗知識。故歷參之。聞長<a 
name="0847c28" id="0847c28"></a>溪縣霍童山多神仙洞府。乃經中所謂天冠<a 
name="0847c29" id="0847c29"></a>菩薩領徒侶居此說華嚴性海法。採樵者<a 
name="0848a01" id="0848a01"></a>多聞天樂異香鳥獸之瑞。然山中不容凡<a 
name="0848a02" id="0848a02"></a>惡。故多被斥逐。淨入山結茅為室。有石<a 
name="0848a03" id="0848a03"></a>穴謂之毒窟。淨居于穴側。其龍夭矯而出<a 
name="0848a04" id="0848a04"></a>變現無恒。遂呼召之而馴擾焉。又諸猛虎<a 
name="0848a05" id="0848a05"></a>橫路為害採樵者不敢深入。淨撫其頭。誡<a 
name="0848a06" id="0848a06"></a>約丁寧弭耳而去。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>清宵有九人冠幘<span class="gaiji">&#x88B4;<!--gaiji,褲,1[袖-由+夸],2&#x88B4;,3--></span>褶<a 
name="0848a07" id="0848a07"></a>稱寄宿。盡納諸庵內。明旦告辭。偕化為鶴。<a 
name="0848a08" id="0848a08"></a>鳴唳空中而去。淨罔知其終也。</p><a 
name="0848a09" id="0848a09"></a><p style="margin-left: 4em"><span class="headname">唐成都府法聚寺法江傳<span class="note">(興善寺異僧)</span></span></p><a 
name="0848a10" id="0848a10"></a><p style="text-indent: 0em; margin-left: 0em"><span class="linehead"></span>釋法江者。江東人也。來遊岷蜀居于法聚<a 
name="0848a11" id="0848a11"></a>寺。寺即隋蜀王秀之造也。寺內有仁壽中文<a 
name="0848a12" id="0848a12"></a>帝樹舍利塔。江以慈憫為懷。多逆知其來<a 
name="0848a13" id="0848a13"></a>言無少誤。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>在房中謂門人曰。外有萬餘<a 
name="0848a14" id="0848a14"></a>人盡戴帽形且攣<span class="gaiji">踡<!--gaiji,踡,1[足*雚],2&#x4830;,3--></span>。從吾乞救。汝速出寺<a 
name="0848a15" id="0848a15"></a>外求之不見人物。弟子怪師之言何其倒<a 
name="0848a16" id="0848a16"></a>亂。徙倚之間有數十人。荷檐竹器中螺子<a 
name="0848a17" id="0848a17"></a>至。江曰。此之是歟。命取錢贖之投于水中<a 
name="0848a18" id="0848a18"></a>矣。</p><a 
name="0848a19" id="0848a19"></a><p style="text-indent: 0em; margin-left: 0em"><span class="linehead"></span>又長安大興善寺本隋舍衛寺也。至唐先天<a 
name="0848a20" id="0848a20"></a>中火災殿宇蕩然。唯遺基耳。明慶中東明觀<a 
name="0848a21" id="0848a21"></a>道士李榮者。本巴西人也。好事薄徒多與<a 
name="0848a22" id="0848a22"></a>釋子爭競優劣。榮來玄都觀。因率黃冠指<a 
name="0848a23" id="0848a23"></a>其灰燼而嘲之曰。道善何曾善。言興且不<a 
name="0848a24" id="0848a24"></a>興。如來燒赤盡唯有一群僧。僧中有憤其<a 
name="0848a25" id="0848a25"></a>異宗譏誚者。急慕勸重新締構復廣於前。十<a 
name="0848a26" id="0848a26"></a>二畝之地。化緣雖日盈千萬計未能成。僧<a 
name="0848a27" id="0848a27"></a>眾搔首躇<span class="gaiji">&#x8E70;<!--gaiji,躕,1[跳-兆+(厂@(豆*寸))],2&#x8E70;,3--></span>。未知何理克成。忽有一僧。衣<a 
name="0848a28" id="0848a28"></a>服<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>弊形容憔悴。負一破囊入緣言。速了<a 
name="0848a29" id="0848a29"></a>佛殿步驟而去。啟視之則黃金也。校耒之<a 
name="0848b01" id="0848b01"></a>一千兩矣。時人奇之。由此檀施日繁。殿速<a 
name="0848b02" id="0848b02"></a>成矣。</p><a 
name="0848b03" id="0848b03"></a><p style="margin-left: 4em"><span class="headname">唐彭州九隴茶籠山羅僧傳</span></p><a 
name="0848b04" id="0848b04"></a><p style="text-indent: 0em; margin-left: 0em"><span class="linehead"></span>釋羅僧者。蜀聖寺。中得果位人也。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>寢疾<a 
name="0848b05" id="0848b05"></a>於五臺山。同會僧人俱不測也。而瞻視之<a 
name="0848b06" id="0848b06"></a>曾無怠慢。將及九旬而病愈。臨訣之際曰。<a 
name="0848b07" id="0848b07"></a>深感所苦而煩看視。今遂平復由師之力。<a 
name="0848b08" id="0848b08"></a>我住在劍外九隴郡之茶籠山爾。異日遊<a 
name="0848b09" id="0848b09"></a>方無忘相訪也。暮歲而至蜀。歷訪群<span class="gaiji">&#x5CEF;<!--gaiji,峰,1[山/夆],2&#x5CEF;,3--></span><a 
name="0848b10" id="0848b10"></a>遍訊老樵輩。且曰。未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>聞茲山名。乃歎曰。<a 
name="0848b11" id="0848b11"></a>噫病禪之妄也。將迴遇山童曰。某是彼巖<a 
name="0848b12" id="0848b12"></a>之聚沙者。即前導而去。俄<span class="gaiji">&#x89A9;<!--gaiji,睹,1[者*見],2&#x89A9;,3--></span>殿塔儼空房<a 
name="0848b13" id="0848b13"></a>廊環肅。果值昔之臥病者。迎門敘故。日將<a 
name="0848b14" id="0848b14"></a>暮矣。而謂之曰。茲寺非得漏盡通不能<a 
name="0848b15" id="0848b15"></a>至此。爾以我宿緣一諧遘止。言寄宵乎。斯<a 
name="0848b16" id="0848b16"></a>為未可爾。其克勤修證至此胡難。乃命舊<a 
name="0848b17" id="0848b17"></a>童送師歸去。其僧迴望但見巖壁峭峻杉檜<a 
name="0848b18" id="0848b18"></a>莽蒼而已。則開成中也。時悟達國師知玄著<a 
name="0848b19" id="0848b19"></a>傳之次。得僧可思尤閑地理。命為玄作他<a 
name="0848b20" id="0848b20"></a>日安塋兆之地。得景丹前<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。其山若雉堞<a 
name="0848b21" id="0848b21"></a>狀。雖高低起伏而中砥平。俄有里人耆老<a 
name="0848b22" id="0848b22"></a>曰。古相傳云。茶籠山矣。</p><a 
name="0848b23" id="0848b23"></a><p style="margin-left: 4em"><span class="headname">唐明州奉化縣契此傳</span></p><a 
name="0848b24" id="0848b24"></a><p style="text-indent: 0em; margin-left: 0em"><span class="linehead"></span>釋契此者。不詳氏族。或云四明人也。形裁<a 
name="0848b25" id="0848b25"></a>腲<span class="gaiji">&#x812E;<!--gaiji,,1[月*妥],2&#x812E;,3--></span>蹙頞皤腹。言語無恒寢臥隨處。常以<a 
name="0848b26" id="0848b26"></a>杖荷布囊入<span class="gaiji">&#x913D;<!--gaiji,廛,1[邱-丘+廛],2&#x913D;,3--></span>肆。見物則乞至于醯醬魚<a 
name="0848b27" id="0848b27"></a><span class="gaiji">菹<!--gaiji,菹,1[卄/(爻*且)],2&#x26D54;,3--></span>纔接入口。分少許入囊。號為長汀子<a 
name="0848b28" id="0848b28"></a>布袋師也。曾於雪中臥而身上無雪。人以<a 
name="0848b29" id="0848b29"></a>此奇之。有偈云。彌勒真彌勒時人皆不識<a 
name="0848c01" id="0848c01"></a>等句。人言。慈氏垂<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>也。又於大橋上立。或<a 
name="0848c02" id="0848c02"></a>問和尚在此何為。曰我在此覓人。常就人<a 
name="0848c03" id="0848c03"></a>乞啜。其店則物售。袋囊中皆百一供身具也。<a 
name="0848c04" id="0848c04"></a>示人吉凶必現相表兆。亢陽即曳高齒木<a 
name="0848c05" id="0848c05"></a>屐。市橋上<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>膝而眠。水潦則係濕草屨。人<a 
name="0848c06" id="0848c06"></a>以此驗知。以天復中終于奉川。鄉邑共埋<a 
name="0848c07" id="0848c07"></a>之。後有他州見此公。亦荷布袋行。江浙之<a 
name="0848c08" id="0848c08"></a>間多圖畫其像焉。</p><a 
name="0848c09" id="0848c09"></a><p style="margin-left: 4em"><span class="headname">唐鄴都開元寺智<span class="gaiji">辯<!--gaiji,辯,1[(工*刀)/言],2,3--></span>傳</span></p><a 
name="0848c10" id="0848c10"></a><p style="text-indent: 0em; margin-left: 0em"><span class="linehead"></span>釋智<span class="gaiji">辯<!--gaiji,辯,1[(工*刀)/言],2,3--></span>。不知何許人也。少而英偉長勤梵<a 
name="0848c11" id="0848c11"></a>學。凡諸經論一聽入神。其所講宣也音辯<a 
name="0848c12" id="0848c12"></a>瀏亮。每臨臺座自謂超絕。所患者聽眾無<a 
name="0848c13" id="0848c13"></a>幾。虞其以水傳器。器器不空繄我獨無。乃<a 
name="0848c14" id="0848c14"></a>辜佛意。遂負箱帙遍歷名山以詢智者。末<a 
name="0848c15" id="0848c15"></a>至衡嶽寺憩息月餘。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>於寺閑齋。獨自尋<a 
name="0848c16" id="0848c16"></a>繹疏義。復自咎責曰。所解義理莫違聖意<a 
name="0848c17" id="0848c17"></a>乎。況思兀然。偶舉首見老僧振錫而入<a 
name="0848c18" id="0848c18"></a>曰。師讀何經論窮何義理。<span class="gaiji">辯<!--gaiji,辯,1[(工*刀)/言],2,3--></span>疑其名嶽之<a 
name="0848c19" id="0848c19"></a>內車轍原中羅漢混凡曾何可測。乃自述本<a 
name="0848c20" id="0848c20"></a>緣。因加悔責。又曰。儻蒙賢達指南請受甘<a 
name="0848c21" id="0848c21"></a>心。鈐口結舌不復開演矣。老僧笑曰。師識<a 
name="0848c22" id="0848c22"></a>至廣豈不知此義。大聖猶不能度無緣之<a 
name="0848c23" id="0848c23"></a>人。況其初心乎。師只是與眾生無緣耳。<span class="gaiji">辯<!--gaiji,辯,1[(工*刀)/言],2,3--></span><a 
name="0848c24" id="0848c24"></a>曰。豈終世若此乎。老僧曰。吾試為爾結緣。<a 
name="0848c25" id="0848c25"></a>遂問<span class="gaiji">辯<!--gaiji,辯,1[(工*刀)/言],2,3--></span>。今有幾貲糧耶。<span class="gaiji">辯<!--gaiji,辯,1[(工*刀)/言],2,3--></span>曰。自北徂南。<a 
name="0848c26" id="0848c26"></a>裂裳裹足。已經萬里。所齎皆罄竭矣。見受<a 
name="0848c27" id="0848c27"></a>持九條衣而已。老僧曰。只此可矣。必宜鬻<a 
name="0848c28" id="0848c28"></a>之以所易之直皆作麋餅油食之調。<span class="gaiji">辯<!--gaiji,辯,1[(工*刀)/言],2,3--></span>如<a 
name="0848c29" id="0848c29"></a>言作之。約數十人食遂相與至<span class="gaiji">&#x57DB;<!--gaiji,坰,1[土*冏],2&#x57DB;,3--></span>野之中<a 
name="0849a01" id="0849a01"></a>散掇餅餌。焚香長跪。<span class="gaiji">&#x546A;<!--gaiji,咒,1[口*兄],2&#x546A;,3--></span>曰。今日食我施者。<a 
name="0849a02" id="0849a02"></a>願當來之世與我為法屬。我當教之得至<a 
name="0849a03" id="0849a03"></a>菩提。言訖烏鳥亂下啄拾地上。螻螘蠅蠁莫<a 
name="0849a04" id="0849a04"></a>徵其數。老僧曰。爾後二十年方可歸開法<a 
name="0849a05" id="0849a05"></a>席。今且周遊未宜講說也。言訖而去<span class="gaiji">辯<!--gaiji,辯,1[(工*刀)/言],2,3--></span>由<a 
name="0849a06" id="0849a06"></a>是精進道力不倦研摩。義味滋多。志在傳<a 
name="0849a07" id="0849a07"></a>授。至二十年。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>歸河比。盛化鄴中。聽眾<a 
name="0849a08" id="0849a08"></a>盈千數人。皆年二十已來。其老者無二三<a 
name="0849a09" id="0849a09"></a>人焉。</p><a 
name="0849a10" id="0849a10"></a><p style="text-indent: 0em; margin-left: 0em"><span class="linehead"></span>系曰。中有末位變定難移。今世所修必招<a 
name="0849a11" id="0849a11"></a>當果。今智<span class="gaiji">辯<!--gaiji,辯,1[(工*刀)/言],2,3--></span>依異僧之教。令二十年後待<a 
name="0849a12" id="0849a12"></a>聽徒。一如其言。如此則當生修當生果。故<a 
name="0849a13" id="0849a13"></a>弗誣矣。詩曰。俟河之清人壽幾何。將知永<a 
name="0849a14" id="0849a14"></a>壽之人河清屢見矣。</p><a 
name="0849a15" id="0849a15"></a><p style="margin-left: 4em"><span class="headname">唐鳳翔府<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>師傳</span></p><a 
name="0849a16" id="0849a16"></a><p style="text-indent: 0em; margin-left: 0em"><span class="linehead"></span>釋<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>師者。岐陽人也。亡其名。時以姓呼之<a 
name="0849a17" id="0849a17"></a>耳。往來無恒止出處如常僧。昭宗即位初<a 
name="0849a18" id="0849a18"></a>年。居山寺中。忽暴終安臥。體暖忽忽如爛<a 
name="0849a19" id="0849a19"></a>寢焉。僧徒環守不敢殯<span class="corr" title='[歛&gt;斂]'>斂</span>。三日而蘇。眾驚<a 
name="0849a20" id="0849a20"></a>奔問之曰。我為冥司追攝。初見一判官。云<a 
name="0849a21" id="0849a21"></a>和尚壽在而無祿。乃召吏語之與檢覆。吏<a 
name="0849a22" id="0849a22"></a>曰。只有乾荷葉三石。因令注於簿。又命一<a 
name="0849a23" id="0849a23"></a>人引之巡歷觀遊。去乃入一門見數殿。各<a 
name="0849a24" id="0849a24"></a>有牓於是徙步至一殿署云李克用。於牖<a 
name="0849a25" id="0849a25"></a>間。窺有一黑龍眇一目。中立鐵柱連鎖縶<a 
name="0849a26" id="0849a26"></a>維之。次一殿署曰朱全忠。乃青<span class="gaiji">&#x979F;<!--gaiji,鞹,1[革*享],2&#x979F;,3--></span>白額虎鎖<a 
name="0849a27" id="0849a27"></a>繫如初而前有食噉人血狼藉之狀。次署<a 
name="0849a28" id="0849a28"></a>曰王建。黃金床上臥一白兔焉。次署曰李<a 
name="0849a29" id="0849a29"></a>茂貞。具冠冕如王者。左右數侍女焉。次署<a 
name="0849b01" id="0849b01"></a>曰楊行密。<span class="gaiji">&#x7A93;<!--gaiji,窗,1[穴/ㄙ/心],2&#x7A93;,3--></span>牖痺黑不能細瞻。問使者曰。<a 
name="0849b02" id="0849b02"></a>此諸怪狀者何邪。曰將來王者也。旁廂數殿<a 
name="0849b03" id="0849b03"></a>望之黯黯。使者不容引去還至本所。判官<a 
name="0849b04" id="0849b04"></a>廳事謂使者曰。好送師迴。但多轉念功德<a 
name="0849b05" id="0849b05"></a>經。<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>問曰。孰是功德經曰。金剛般若是歟。此<a 
name="0849b06" id="0849b06"></a>經冥間濟拔功力無比。及乎穌醒。四顧久<a 
name="0849b07" id="0849b07"></a>之。乃述前事。聞者駭然遂聞于官。後岐帥<a 
name="0849b08" id="0849b08"></a>怪宏迂而妄。都不之信。厥後茂貞果封秦<a 
name="0849b09" id="0849b09"></a>王。李克用枉濫殺戮號獨眼龍也。朱氏革<a 
name="0849b10" id="0849b10"></a>于唐命。殘害安忍傅翼擇肉。非虎而何。蜀<a 
name="0849b11" id="0849b11"></a>王建屬兔阻兵自固。天祐丁卯僣偽號以<a 
name="0849b12" id="0849b12"></a>金飾床也。諸皆符合。<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>自此每斷中。唯荷<a 
name="0849b13" id="0849b13"></a>葉湯而已。其諸食饌逆口不<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>。秦隴之人往<a 
name="0849b14" id="0849b14"></a>往請<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>入冥預言吉凶。更無蹉跌。或請齋<a 
name="0849b15" id="0849b15"></a>爭辦淨池<span class="gaiji">&#x5AF0;<!--gaiji,嫩,1[女*欶],2&#x5AF0;,3--></span>荷。號為入冥和尚。終于岐下。</p><a 
name="0849b16" id="0849b16"></a><p style="text-indent: 0em; margin-left: 0em"><span class="linehead"></span>系曰。入冥之說與夢略同。穆王將化人歡<a 
name="0849b17" id="0849b17"></a>宴。秦穆得上帝剪鶉。形在人間神遊上界。<a 
name="0849b18" id="0849b18"></a>前言既發後事必然。是知六候八徵諒非虛<a 
name="0849b19" id="0849b19"></a>也。<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>師入冥。與後唐馬珣見天符下以<a 
name="0849b20" id="0849b20"></a>潞王為天子無異。<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>所見殿中物象題牓<a 
name="0849b21" id="0849b21"></a>終符其述。謂之為夢想。夢想有徵。謂之<a 
name="0849b22" id="0849b22"></a>為神遊。神遊不謬。將知覺夢惟一。明昧有<a 
name="0849b23" id="0849b23"></a>殊。如攝論云。如夢等覺時一切處唯有識<a 
name="0849b24" id="0849b24"></a>也。有若古莽國多眠五旬一覺以夢為實<a 
name="0849b25" id="0849b25"></a>以覺為妄。若然者覺之所為為夢之先兆<a 
name="0849b26" id="0849b26"></a>也。而取實於夢中。真實也。夢覺反用其猶<a 
name="0849b27" id="0849b27"></a>一歟。<span class="gaiji">&#x5BD7;<!--gaiji,甯,1[宓/冉],2&#x5BD7;,3--></span>師非妄者。果梁革唐命。二李王楊<a 
name="0849b28" id="0849b28"></a>皆與天子抗衡。諸殿遠望者得非餘割據<a 
name="0849b29" id="0849b29"></a>群雄偏<span class="gaiji">&#x8987;<!--gaiji,霸,1[襾/(革*月)],2&#x8987;,3--></span>者乎。所食荷葉與隋僧法慶同。<a 
name="0849c01" id="0849c01"></a>故幽冥等錄中康何德次李山龍入冥而返<a 
name="0849c02" id="0849c02"></a>說事。皆驗焉經云猶如睡夢人知一切諸<a 
name="0849c03" id="0849c03"></a>物有身不移本處是也。</p><a 
name="0849c04" id="0849c04"></a><p><span class="juanname">宋高僧傳卷第二十一</span></p>
<hr>【經文資訊】大正藏第 50 冊 No. 2061 宋高僧傳<br>【版本記錄】CBETA 電子佛典 Rev. 1.41 (UTF8)，完成日期：2010/10/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3819.html?index=T50n2061" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2061_021 by HTTrack Website Copier/3.x [XR&CO'2008], Mon, 02 Jun 2014 23:51:52 GMT -->
</html>
