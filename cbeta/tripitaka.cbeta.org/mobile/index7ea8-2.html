<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2108_002 by HTTrack Website Copier/3.x [XR&CO'2008], Mon, 02 Jun 2014 23:52:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac191.gif?utmac=MO-30696269-4&amp;utmn=720481960&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52&amp;utmp=%2Fmobile%2Findex.php%3Findex%3DT52n2108_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc18c.html?index=T52n2108_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2108 集沙門不應拜俗等事 (6卷)<br/>【唐 彥悰纂錄】<br/>第 2 卷</p>
	<a href="indexe401.html?index=T52n2108_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2108" sutra_name="集沙門不應拜俗等事" sutra_juan="[卷2]">　
<a 
name="0448c15" id="0448c15"></a><a 
name="0448c16" id="0448c16"></a><a 
name="0448c17" id="0448c17"></a><p><span class="juanname">集沙門不應拜俗等事卷第二</span></p><a 
name="0448c18" id="0448c18"></a><a 
name="0448c19" id="0448c19"></a><p style="margin-left: 4em"><span class="byline">弘福寺沙門釋彥悰纂錄</span></p><a 
name="0448c20" id="0448c20"></a><p style="margin-left: 3em"><span class="headname">故事篇第一<span class="note">(下)</span></span></p><a 
name="0448c21" id="0448c21"></a><br><br><span class="headname">論</span><ul><li>晉廬山遠公沙門不敬王者論一首<span class="note">(并序)</span></li></ul><a 
name="0448c22" id="0448c22"></a><br><br><span class="headname">詔</span><ul><li>偽楚桓玄許沙門不致禮詔一首</li></ul><a 
name="0448c23" id="0448c23"></a><br><br><span class="headname">啟</span><ul><li>侍中卞嗣之等執沙門應敬奏四首<span class="note">(并桓楚答<a 
name="0448c24" id="0448c24"></a>三首)</span></li><a 
name="0448c25" id="0448c25"></a><li>夏赫連勃勃令沙門致拜事一首</li></ul><a 
name="0448c26" id="0448c26"></a><br><br><span class="headname">事</span><ul><li>宋孝武帝抑沙門致拜事一首</li><a 
name="0448c27" id="0448c27"></a><li>齊武帝論沙門抗禮事一首</li><a 
name="0448c28" id="0448c28"></a><li>隋煬帝<span class="gaiji">&#x52C5;<!--gaiji,敕,1[束*力],2&#x52C5;,3--></span>沙門致拜事一首<span class="note">(并大興善寺沙門明贍答)</span></li></ul><a 
name="0448c29" id="0448c29"></a><br><br><span class="headname">論</span><ul><li>洛濱翻經館沙門釋彥琮福田論一首<a 
name="0449a01" id="0449a01"></a><span class="note">(并序)</span></li></ul><a 
name="0449a02" id="0449a02"></a><p style="margin-left: 4em"><span class="headname">晉廬山釋慧遠沙門不敬王者論一首<span class="note">(并序)</span></span></p><a 
name="0449a03" id="0449a03"></a><p style="text-indent: 0em; margin-left: 0em"><span class="linehead"></span>昔咸康中。庾將軍疑諸沙門抗禮萬乘。至元<a 
name="0449a04" id="0449a04"></a>興中。桓太尉亦同此議。于時朝士名賢答者<a 
name="0449a05" id="0449a05"></a>甚眾。雖言未悟時並互有其美徒。咸盡所懷<a 
name="0449a06" id="0449a06"></a>而理蘊于情。遂令無上道服毀於塵俗。亮致<a 
name="0449a07" id="0449a07"></a>之心屈乎人事。悲夫。斯乃交喪之所由。千載<a 
name="0449a08" id="0449a08"></a>之否運。深懼大法之將淪。感前事之不忘。<a 
name="0449a09" id="0449a09"></a>故著五篇究敘其意。豈曰淵<span class="gaiji">壑<!--gaiji,壑,1[堅-臣+(虍-七+(一/谷))],2,3--></span>之待晨露。蓋<a 
name="0449a10" id="0449a10"></a>是申其罔極。亦庶後之君子崇敬佛教者。或<a 
name="0449a11" id="0449a11"></a>詳而覽焉。</p><a 
name="0449a12" id="0449a12"></a><p style="margin-left: 2em"><span class="headname">在家第一</span></p><a 
name="0449a13" id="0449a13"></a><p style="text-indent: 0em; margin-left: 0em"><span class="linehead"></span>原夫佛教所明大要。以出處為異。出家之人<a 
name="0449a14" id="0449a14"></a>凡有四科。其弘通利物則功侔帝王。化兼治<a 
name="0449a15" id="0449a15"></a>道。至於感俗悟時。亦無世不有。但所遇有行<a 
name="0449a16" id="0449a16"></a>藏。故以廢興為隱顯耳。其中可得論者。請略<a 
name="0449a17" id="0449a17"></a>而言。在家奉法則是順化之民。情未變俗<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0449a18" id="0449a18"></a>同方內。故有天屬之愛。奉主之禮。禮敬有本。<a 
name="0449a19" id="0449a19"></a>遂因之而成教本其所因則功由在昔。是故<a 
name="0449a20" id="0449a20"></a>因親以教愛。使民知有自然之恩。因嚴以教<a 
name="0449a21" id="0449a21"></a>敬。使民知有自然之重。二者之來寔由冥應。<a 
name="0449a22" id="0449a22"></a>應不在今則宜尋其本。故以罪對為刑罰。使<a 
name="0449a23" id="0449a23"></a>懼而後慎。以天堂為爵賞。使悅而後動。此皆<a 
name="0449a24" id="0449a24"></a>即其影響之報而明於教。以因順為通而不<a 
name="0449a25" id="0449a25"></a>革其自然也。何者夫厚身存生以有封為滯<a 
name="0449a26" id="0449a26"></a>累。根深因在我倒未忘。方將以情欲為苑囿<a 
name="0449a27" id="0449a27"></a>聲色為遊觀。沈湎世樂不能自勉而特出。是<a 
name="0449a28" id="0449a28"></a>故教之所檢以此為崖。而不明其外耳。其外<a 
name="0449a29" id="0449a29"></a>未明則大同於順化。故不可受其德而遺其<a 
name="0449b01" id="0449b01"></a>禮。霑其惠而廢其敬。是故悅釋迦之風者。輒<a 
name="0449b02" id="0449b02"></a>先奉親而獻君。變俗投簪者。必待命而順<a 
name="0449b03" id="0449b03"></a>動。若君親有疑。則退求其志以俟同悟。斯乃<a 
name="0449b04" id="0449b04"></a>佛教之所以重資生助王化於治道者也。論<a 
name="0449b05" id="0449b05"></a>者立言之旨。貌有所同。故位夫內外之分。<a 
name="0449b06" id="0449b06"></a>以明在三之志。略敘經意宜寄所懷。</p><a 
name="0449b07" id="0449b07"></a><p style="margin-left: 2em"><span class="headname">出家第二</span></p><a 
name="0449b08" id="0449b08"></a><p style="text-indent: 0em; margin-left: 0em"><span class="linehead"></span>出家則是方外之賓。<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>絕於物。其為教也。達<a 
name="0449b09" id="0449b09"></a>患累緣於有身。不存身以息患。知生生由於<a 
name="0449b10" id="0449b10"></a>稟化。不順化以求宗。求宗不由於順化。順化<a 
name="0449b11" id="0449b11"></a>則不重運通之資。息患不由於存身。存身則<a 
name="0449b12" id="0449b12"></a>不貴厚生之益。此理之與形乖。道之與俗反<a 
name="0449b13" id="0449b13"></a>者也。若斯人者自誓始於落簪。立志形乎變<a 
name="0449b14" id="0449b14"></a>服。是故凡在出家。皆遯世以求其志。變俗<a 
name="0449b15" id="0449b15"></a>以達其道。變俗則服章不得與世典同禮。遯<a 
name="0449b16" id="0449b16"></a>世則宜須高尚其跡。夫然。故能拯溺俗於沈<a 
name="0449b17" id="0449b17"></a>流。拔玄根於重劫。遠通三乘之津。廣開天人<a 
name="0449b18" id="0449b18"></a>之路。如令一夫全德。則道洽六親澤流天<a 
name="0449b19" id="0449b19"></a>下。雖不處王侯之位。亦已協契皇極在宥生<a 
name="0449b20" id="0449b20"></a>民矣。是故內乖天屬之重而不違其孝。外闕<a 
name="0449b21" id="0449b21"></a>奉主之恭而不失其敬。從此而觀。故知越化<a 
name="0449b22" id="0449b22"></a>表以求宗。則理深而義篤。照泰息以語仁。則<a 
name="0449b23" id="0449b23"></a>功末而惠淺。若然者雖將面冥山而旋步。猶<a 
name="0449b24" id="0449b24"></a>或恥聞其風。豈況與夫順化之民尸祿之賢。<a 
name="0449b25" id="0449b25"></a>同其孝敬者哉。</p><a 
name="0449b26" id="0449b26"></a><p style="margin-left: 2em"><span class="headname">求宗不順化第三</span></p><a 
name="0449b27" id="0449b27"></a><p style="text-indent: 0em; margin-left: 0em"><span class="linehead"></span>問曰。尋夫老氏之意。天地以得一為大。王侯<a 
name="0449b28" id="0449b28"></a>以體順為尊。得一故為萬化之本。體順故有<a 
name="0449b29" id="0449b29"></a>運通之功。然則明宗必存乎體極。求極必由<a 
name="0449c01" id="0449c01"></a>於順化。是故先賢以為美談。眾論所不能<a 
name="0449c02" id="0449c02"></a>異。夫眾論者則義無所取。而云不順化何耶。<a 
name="0449c03" id="0449c03"></a>答曰。凡在有方同稟生於大化。雖群品萬殊<a 
name="0449c04" id="0449c04"></a>精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>異貫。統極而言。唯有靈與無靈耳。有靈<a 
name="0449c05" id="0449c05"></a>則有情於化。無靈則無情於化。無情於化化<a 
name="0449c06" id="0449c06"></a>畢而生。盡生不由情故形朽而化滅。有情於<a 
name="0449c07" id="0449c07"></a>化感物而動。動必以情故其生不絕。其生不<a 
name="0449c08" id="0449c08"></a>絕。則其化彌廣而形彌積。情彌滯而累彌深。<a 
name="0449c09" id="0449c09"></a>其為患也。焉可勝言哉。是故經稱。泥洹不變<a 
name="0449c10" id="0449c10"></a>以化盡為宅。三界流動以罪苦為場。化盡則<a 
name="0449c11" id="0449c11"></a>因緣永息。流動則受苦無窮。何以明其然。夫<a 
name="0449c12" id="0449c12"></a>生以形為桎梏。而生由化有化以情感。則神<a 
name="0449c13" id="0449c13"></a>滯其本而智昏其照。介然有封。則所存唯已<a 
name="0449c14" id="0449c14"></a>所涉唯動。於是靈轡失御生塗日開。方隨貪<a 
name="0449c15" id="0449c15"></a>愛於長流。豈一受而已哉。是故反本求宗者。<a 
name="0449c16" id="0449c16"></a>不以生累其神。超落塵封者。不以情累其生。<a 
name="0449c17" id="0449c17"></a>不以情累其生則生可滅。不以生累其神則<a 
name="0449c18" id="0449c18"></a>神可冥。冥神絕境。故謂之泥洹。泥洹之名豈<a 
name="0449c19" id="0449c19"></a>虛稱也哉。請推而實之。天地雖以生生為大。<a 
name="0449c20" id="0449c20"></a>而未能令生者不化。王侯雖以存存為功。未<a 
name="0449c21" id="0449c21"></a>能令存者無患。是故前論云。達患累緣於有<a 
name="0449c22" id="0449c22"></a>身。不存身以息患。知生生由於稟化。不順化<a 
name="0449c23" id="0449c23"></a>以求宗。義存於此。義存於此。斯沙門之所以<a 
name="0449c24" id="0449c24"></a>抗禮萬乘高尚其事。不爵王侯而霑其惠者<a 
name="0449c25" id="0449c25"></a>也。</p><a 
name="0449c26" id="0449c26"></a><p style="margin-left: 2em"><span class="headname">體極不兼應第四</span></p><a 
name="0449c27" id="0449c27"></a><p style="text-indent: 0em; margin-left: 0em"><span class="linehead"></span>問曰。歷觀前史。上皇已來。在位居宗者。未始<a 
name="0449c28" id="0449c28"></a>異其原本。本不可二。是故百代同典咸一其<a 
name="0449c29" id="0449c29"></a>統。所謂唯天為大。唯堯則之。如此則非智有<a 
name="0450a01" id="0450a01"></a>所不照。自無外可照。非照有所不盡。自無理<a 
name="0450a02" id="0450a02"></a>可盡。以此推視聽之外。廓無所寄。理無所<a 
name="0450a03" id="0450a03"></a>寄。則宗可明。今諸沙門不悟文表之意。而惑<a 
name="0450a04" id="0450a04"></a>教表之文。其為謬也。固已全矣。若復顯然<a 
name="0450a05" id="0450a05"></a>有驗。此乃希世之聞。</p><a 
name="0450a06" id="0450a06"></a><p style="text-indent: 0em; margin-left: 0em"><span class="linehead"></span>答曰。夫幽宗曠邈神道精微。可以理尋。難以<a 
name="0450a07" id="0450a07"></a>事詰。既涉乎教則以因時為檢。雖應世之具<a 
name="0450a08" id="0450a08"></a>優劣萬差。至於曲成在用感。即民心而通其<a 
name="0450a09" id="0450a09"></a>分。分至則止其智之所不知。而不開其外者<a 
name="0450a10" id="0450a10"></a>也。若然則非體極者之所不兼。兼之者不可<a 
name="0450a11" id="0450a11"></a>並御耳。是以古之語大道者。五變而形名可<a 
name="0450a12" id="0450a12"></a>舉。九變而賞罰可言。此但方內之階差。而猶<a 
name="0450a13" id="0450a13"></a>不可頓設。況其外者乎。請復推而廣之。以遠<a 
name="0450a14" id="0450a14"></a>其類。六合之外存而不論者。非不可論。論之<a 
name="0450a15" id="0450a15"></a>或乖。六合之內論而不辯者。非不可辯。辯之<a 
name="0450a16" id="0450a16"></a>或疑。春秋經世先王之志。辯而不議者。非不<a 
name="0450a17" id="0450a17"></a>可議。議之惑亂。此三者皆即其身耳目之所<a 
name="0450a18" id="0450a18"></a>不至。以為關鍵。而不開視聽之外者也。因此<a 
name="0450a19" id="0450a19"></a>而求聖人之意。則內外之道可合而明矣。常<a 
name="0450a20" id="0450a20"></a>以為道法之與名教。如來之與堯孔。發致雖<a 
name="0450a21" id="0450a21"></a>殊潛相影響。出處誠異終期則同。詳而辯之<a 
name="0450a22" id="0450a22"></a>指歸可見。理或有先合而後乖。有先乖而後<a 
name="0450a23" id="0450a23"></a>合。先合而後乖者。諸佛如來則其人也。先乖<a 
name="0450a24" id="0450a24"></a>而後合者。歷代君王未體極之主。斯其流也。<a 
name="0450a25" id="0450a25"></a>何以明之。經云。佛有自然神妙之法。化物以<a 
name="0450a26" id="0450a26"></a>權廣隨所入。或為靈仙轉輪聖王。或為卿相<a 
name="0450a27" id="0450a27"></a>國師道士。若此之倫在所變現。諸王君子莫<a 
name="0450a28" id="0450a28"></a>知為誰。此所謂合而後乖者也。或有始創大<a 
name="0450a29" id="0450a29"></a>業而功化未就。<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>有參差。故所受不同。或期<a 
name="0450b01" id="0450b01"></a>功於身後。或顯應於當年。聖王師之而成教<a 
name="0450b02" id="0450b02"></a>者。亦不可稱算。雖援引無方。必歸塗有會。此<a 
name="0450b03" id="0450b03"></a>所謂乖而後合者也。若令乖而後合。則擬步<a 
name="0450b04" id="0450b04"></a>通塗者。必不自崖於一撿。若令合而後乖。<a 
name="0450b05" id="0450b05"></a>則釋迦之與堯孔歸致不殊。斷可知矣。是故<a 
name="0450b06" id="0450b06"></a>自乖而求其合。則知理會之必同自。合而求<a 
name="0450b07" id="0450b07"></a>其乖則悟體極之多方。但見形者之所不兼。<a 
name="0450b08" id="0450b08"></a>故惑眾塗而駭其異耳。因茲而觀。天地之道<a 
name="0450b09" id="0450b09"></a>功盡於運化。帝王之德理極於順通。若以對<a 
name="0450b10" id="0450b10"></a>夫獨絕之教不變之宗。固不得同年而語其<a 
name="0450b11" id="0450b11"></a>優劣。亦已明矣。</p><a 
name="0450b12" id="0450b12"></a><p style="margin-left: 2em"><span class="headname">神不滅第五</span></p><a 
name="0450b13" id="0450b13"></a><p style="text-indent: 0em; margin-left: 0em"><span class="linehead"></span>問曰。論旨以化盡為至極。故造極者。必違化<a 
name="0450b14" id="0450b14"></a>而求宗。求宗不由於順化。是以引歷代君王。<a 
name="0450b15" id="0450b15"></a>使同之佛教。令體極之至以權居統。此雅論<a 
name="0450b16" id="0450b16"></a>之所託。自必於大通者也。求之實當理則不<a 
name="0450b17" id="0450b17"></a>然。何者夫稟氣極於一生。生盡則消液而同<a 
name="0450b18" id="0450b18"></a>無。神雖妙物。故是陰陽之化耳。既化而為生。<a 
name="0450b19" id="0450b19"></a>又化而為死。既聚而為始。又散而為終。因此<a 
name="0450b20" id="0450b20"></a>而推。固知神形俱化原無異統。精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>一氣始<a 
name="0450b21" id="0450b21"></a>終同宅。宅全則氣聚而有靈。宅毀則氣散而<a 
name="0450b22" id="0450b22"></a>照滅。散則反所受於大本。滅則復歸於無物。<a 
name="0450b23" id="0450b23"></a>反覆終始窮皆自然之數耳。孰為之哉。若全<a 
name="0450b24" id="0450b24"></a>本則異氣。數合則同化。<span class="gaiji">爾<!--gaiji,爾,1[企-止+爾],2,3--></span>為神之處形。猶火<a 
name="0450b25" id="0450b25"></a>之在木。其生必並其毀必滅。形離則神散而<a 
name="0450b26" id="0450b26"></a>罔寄。木朽則火寂而靡託。理之然矣。假使同<a 
name="0450b27" id="0450b27"></a>異之分昧而難明。有無之說必存乎聚散。聚<a 
name="0450b28" id="0450b28"></a>散。氣變之總名。萬化之生滅。故莊子曰。人之<a 
name="0450b29" id="0450b29"></a>生氣之聚。聚則為生。散則為死。生為彼徒<a 
name="0450c01" id="0450c01"></a>苦。吾又何患。古之善言道者。必有以得之。<a 
name="0450c02" id="0450c02"></a>若異然邪。至理極於一生。生盡不化義可尋<a 
name="0450c03" id="0450c03"></a>也。</p><a 
name="0450c04" id="0450c04"></a><p style="text-indent: 0em; margin-left: 0em"><span class="linehead"></span>答曰。夫神者何耶。精極而為靈者也。精極<a 
name="0450c05" id="0450c05"></a>則非卦象之所圖。故聖人以妙物而為言。雖<a 
name="0450c06" id="0450c06"></a>有上智猶不能定其體狀窮其幽致而談者。<a 
name="0450c07" id="0450c07"></a>以常識生疑多同自亂。其為誣也。亦已深矣。<a 
name="0450c08" id="0450c08"></a>將言之是乃言夫不可言。今於不可之中。復<a 
name="0450c09" id="0450c09"></a>相與而依俙。神也者圓應無主妙盡無名。感<a 
name="0450c10" id="0450c10"></a>物而動。假數而行。感物而非物。故物化而不<a 
name="0450c11" id="0450c11"></a>滅。假數而非數。故數盡而不窮。有情則可以<a 
name="0450c12" id="0450c12"></a>物感。有識則可以數求。數有精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>故。其性各<a 
name="0450c13" id="0450c13"></a>異。智有明暗故。其照不同。推此而論。則知化<a 
name="0450c14" id="0450c14"></a>以情感神以化傳。情為化之母。神為情之根。<a 
name="0450c15" id="0450c15"></a>情有會物之道。神有冥移之功。但悟徹者反<a 
name="0450c16" id="0450c16"></a>本。惑理者逐物耳。古之論道者。亦未有所同。<a 
name="0450c17" id="0450c17"></a>請引而明之。莊子發玄音於太宗曰。大塊勞<a 
name="0450c18" id="0450c18"></a>我以生息我以死。又以生為人羈死為反真。<a 
name="0450c19" id="0450c19"></a>此所謂知生為大患。以無生為反本者也。文<a 
name="0450c20" id="0450c20"></a>子稱黃帝之言曰。形有靡而神不化。以不化<a 
name="0450c21" id="0450c21"></a>乘化。其變無窮。莊子亦云。特犯人之形而猶<a 
name="0450c22" id="0450c22"></a>喜若人之形。萬化而未始有極。此所謂知生<a 
name="0450c23" id="0450c23"></a>不盡於一化。方逐物而不反者也。二子之論<a 
name="0450c24" id="0450c24"></a>雖未究其實。亦嘗傍宗而有聞焉。論者不尋<a 
name="0450c25" id="0450c25"></a>方生方死之說。而或聚散於一化。不思神道<a 
name="0450c26" id="0450c26"></a>有妙物之靈。而謂精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>同盡。不亦悲乎。火木<a 
name="0450c27" id="0450c27"></a>之喻原自聖兼。失其流統。故幽興莫尋。微言<a 
name="0450c28" id="0450c28"></a>遂淪於常教。令談者資之以成疑。向使時無<a 
name="0450c29" id="0450c29"></a>悟宗之匠。則不知有先覺之明。冥傳之巧沒<a 
name="0451a01" id="0451a01"></a>世靡聞。何者夫情數相感其化無端。因緣密<a 
name="0451a02" id="0451a02"></a>構潛相傳寫。自非達觀孰識其變。請為論者<a 
name="0451a03" id="0451a03"></a>驗之以實。火之傳於薪。猶神之傳於形。火之<a 
name="0451a04" id="0451a04"></a>傳異薪。猶神之傳異形。前薪非後薪。則知指<a 
name="0451a05" id="0451a05"></a>窮之術妙。前形非後形。則悟情數之感深。惑<a 
name="0451a06" id="0451a06"></a>者見形朽於一生。便以為神情俱喪。猶<span class="gaiji">&#x89A9;<!--gaiji,睹,1[者*見],2&#x89A9;,3--></span>火<a 
name="0451a07" id="0451a07"></a>窮於一木。謂終期都盡耳。此曲從養生之談。<a 
name="0451a08" id="0451a08"></a>非遠尋其類者也。就如來論。假令神形俱化<a 
name="0451a09" id="0451a09"></a>始自天本愚智資生同稟所受問所受之於<a 
name="0451a10" id="0451a10"></a>形耶。為受之於神耶。若受之於形。凡在有形<a 
name="0451a11" id="0451a11"></a>皆化而為神矣。若受之於神。是為以神傳神。<a 
name="0451a12" id="0451a12"></a>則丹朱與帝堯齊聖。重華與瞽叟等靈。其可<a 
name="0451a13" id="0451a13"></a>然乎。其可然乎。如其不可。固知冥緣之構著<a 
name="0451a14" id="0451a14"></a>於在昔。明暗之分定於形初。雖靈鈞善運。猶<a 
name="0451a15" id="0451a15"></a>不能變性之自然。況降茲已還乎。驗之以理<a 
name="0451a16" id="0451a16"></a>則微言而有徵。<span class="gaiji">&#x52B9;<!--gaiji,效,1[交*力],2&#x52B9;,3--></span>之以事則無惑於大通。</p><a 
name="0451a17" id="0451a17"></a><p style="text-indent: 0em; margin-left: 0em"><span class="linehead"></span>論成。後有退居之賓。步朗月而宵遊。相與<a 
name="0451a18" id="0451a18"></a>共集法堂。因而問曰。敬尋雅論大歸可見。殆<a 
name="0451a19" id="0451a19"></a>無所聞。一日試重研究。蓋所未盡亦少許處<a 
name="0451a20" id="0451a20"></a>耳。意以為沙門德式。是變俗之殊制。道家之<a 
name="0451a21" id="0451a21"></a>名器。施於君親固宜略於形敬。今所疑者。謂<a 
name="0451a22" id="0451a22"></a>甫創難就之業。遠期化表之功。潛澤無現法<a 
name="0451a23" id="0451a23"></a>之<span class="gaiji">&#x52B9;<!--gaiji,效,1[交*力],2&#x52B9;,3--></span>。來報玄而未應。乃令王公獻供信士屈<a 
name="0451a24" id="0451a24"></a>體。得無坐受其德陷乎。早計之累虛霑其惠。<a 
name="0451a25" id="0451a25"></a>同夫素餐之譏耶。主人良久乃應曰。請為諸<a 
name="0451a26" id="0451a26"></a>賢近取其類。有人於此。奉宣時命遠通殊方<a 
name="0451a27" id="0451a27"></a>九譯之俗。問王者當資以<span class="gaiji">&#x7CC7;<!--gaiji,餱,1[米*侯],2&#x7CC7;,3--></span>糧錫以輿服不。<a 
name="0451a28" id="0451a28"></a>答曰然。主人曰。類可尋矣。夫稱沙門者何耶。<a 
name="0451a29" id="0451a29"></a>謂其能發蒙俗之幽昏。啟化表之玄路。方將<a 
name="0451b01" id="0451b01"></a>以兼忘之道。與天下同往。使希高者挹其遺<a 
name="0451b02" id="0451b02"></a>風。漱流者味其餘津。若然雖大業未就。觀其<a 
name="0451b03" id="0451b03"></a>超步之跡。所悟固以弘矣。然且袈裟非朝宗<a 
name="0451b04" id="0451b04"></a>之服。<span class="gaiji">&#x9262;<!--gaiji,缽,1[金*本],2&#x9262;,3--></span>盂非廊廟之器。沙門塵外之人。不應<a 
name="0451b05" id="0451b05"></a>致敬王者。然則運通之功。資存之益。尚未酬<a 
name="0451b06" id="0451b06"></a>其始誓之心。況答三業之勞乎。又斯人者形<a 
name="0451b07" id="0451b07"></a>雖有待情無近寄。視夫四事之供。若鷦蚊之<a 
name="0451b08" id="0451b08"></a>過乎其前者耳。濡沫之惠復焉足語哉。眾賓<a 
name="0451b09" id="0451b09"></a>於是始悟冥塗以開<span class="gaiji">[跳-兆+(轍-車)]<!--gaiji,,1[跳-兆+(轍-車)],2&#x2814A;,3--></span>為功。息心以淨畢為<a 
name="0451b10" id="0451b10"></a>道。乃欣然怡襟詠言而退。</p><a 
name="0451b11" id="0451b11"></a><p style="margin-left: 4em"><span class="headname">桓楚許沙門不致禮詔一首</span></p><a 
name="0451b12" id="0451b12"></a><p style="text-indent: 0em; margin-left: 0em"><span class="linehead"></span>桓楚得廬山遠公書及論。以太亨二年十<a 
name="0451b13" id="0451b13"></a>二月三日。乃下詔停沙門致敬事。詔曰。門下<a 
name="0451b14" id="0451b14"></a>佛法宏誕所未能了。推其篤至之情故。寧與<a 
name="0451b15" id="0451b15"></a>其敬耳。今事既在己苟所不了。且當寧從其<a 
name="0451b16" id="0451b16"></a>略。諸人勿復使禮也。便皆使聞知。</p><a 
name="0451b17" id="0451b17"></a><p style="margin-left: 4em"><span class="headname">侍中卞嗣之等執沙門應致敬啟四首<span class="note">(并桓楚<a 
name="0451b18" id="0451b18"></a>答三首)</span></span></p><a 
name="0451b19" id="0451b19"></a><p style="text-indent: 0em; margin-left: 0em"><span class="linehead"></span>初啟　侍中臣嗣之。給事黃門侍郎臣袁恪<a 
name="0451b20" id="0451b20"></a>之等言。詔書如右。神道冥昧聖詔幽遠　陛<a 
name="0451b21" id="0451b21"></a>下所弘者大爰逮道人奉佛者耳。率土之民<a 
name="0451b22" id="0451b22"></a>莫非王臣。而以向化法服。便抗禮萬乘之主。<a 
name="0451b23" id="0451b23"></a>愚情所未安。拜起之禮豈虧其道。尊卑大倫<a 
name="0451b24" id="0451b24"></a>不宜都廢。若許其名教之外闕其拜敬之儀<a 
name="0451b25" id="0451b25"></a>者。請一斷引見啟可紀識。謹啟。</p><a 
name="0451b26" id="0451b26"></a><p style="text-indent: 0em; margin-left: 0em"><span class="linehead"></span>桓玄一報曰。何緣<span class="gaiji">爾<!--gaiji,爾,1[企-止+爾],2,3--></span>。便宜奉詔。</p><a 
name="0451b27" id="0451b27"></a><p style="text-indent: 0em; margin-left: 0em"><span class="linehead"></span>二啟　侍中臣嗣之等啟事重被明詔。崇沖<a 
name="0451b28" id="0451b28"></a>挹之至。履謙光之道。愚情眷眷竊有未安。治<a 
name="0451b29" id="0451b29"></a>道雖殊理至同歸。尊親法教不乖老子。稱四<a 
name="0451c01" id="0451c01"></a>大者。其尊一也。沙門所乘雖異跡不超世。豈<a 
name="0451c02" id="0451c02"></a>得不同乎天民。陛下誠欲弘之於上。然卑高<a 
name="0451c03" id="0451c03"></a>之禮經治之典。愚謂宜俯順群心永為來式。<a 
name="0451c04" id="0451c04"></a>請如前啟。謹啟。</p><a 
name="0451c05" id="0451c05"></a><p style="text-indent: 0em; margin-left: 0em"><span class="linehead"></span>桓玄二報曰。置之使自己亦是兼愛九流。各<a 
name="0451c06" id="0451c06"></a>遂其道也。</p><a 
name="0451c07" id="0451c07"></a><p style="text-indent: 0em; margin-left: 0em"><span class="linehead"></span>三啟　侍中祭酒臣嗣之言。重被詔如右<a 
name="0451c08" id="0451c08"></a>　陛下至得圓虛使吹萬自己。九流各殉其<a 
name="0451c09" id="0451c09"></a>美。顯昧並極其致。靈澤幽流無思不懷。群方<a 
name="0451c10" id="0451c10"></a>所以資通。天人所以交暢。臣聞。佛教以神慧<a 
name="0451c11" id="0451c11"></a>為本。道達為功。自斯以還蓋是斂<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>之用<a 
name="0451c12" id="0451c12"></a>耳。神理緬邈。求之於自形。而上者虔肅拜起<a 
name="0451c13" id="0451c13"></a>無虧於持戒。若行道不失其為恭王法齊敬<a 
name="0451c14" id="0451c14"></a>於率土。道憲兼隆內外咸得矣。臣前受外任。<a 
name="0451c15" id="0451c15"></a>聽承<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>短。乃不知去春已有明論。近在直被<a 
name="0451c16" id="0451c16"></a>詔。便率其愚情不懼允合還此方見斯事。屢<a 
name="0451c17" id="0451c17"></a>經神筆。宗致悠邈理析微遠。非臣駑鈍所能<a 
name="0451c18" id="0451c18"></a>擊讚。沙門禮已行之前代。今大明既昇道化<a 
name="0451c19" id="0451c19"></a>無外。經國大倫不可有闕。請如先所啟。攝外<a 
name="0451c20" id="0451c20"></a>施行。謹啟。</p><a 
name="0451c21" id="0451c21"></a><p style="text-indent: 0em; margin-left: 0em"><span class="linehead"></span>桓玄三報曰。自有內外兼弘者。何其於用前<a 
name="0451c22" id="0451c22"></a>代理。卿區區惜此。更非讚其道也。</p><a 
name="0451c23" id="0451c23"></a><p style="text-indent: 0em; margin-left: 0em"><span class="linehead"></span>四啟　侍中祭酒臣嗣之言。重奉詔。自有內<a 
name="0451c24" id="0451c24"></a>外兼弘者。聖旨淵通道冠百王。伏讀仰歎所<a 
name="0451c25" id="0451c25"></a>愚淺所逮。尊主祇法臣下之節。是以拳拳頻<a 
name="0451c26" id="0451c26"></a>執所守。明詔超邈遠略常均。臣暗短不達。追<a 
name="0451c27" id="0451c27"></a>用愧悚。輒奉詔付外宣攝遵承。謹啟。永始元<a 
name="0451c28" id="0451c28"></a>年十二月二十四日上。</p><a 
name="0451c29" id="0451c29"></a><p style="margin-left: 4em"><span class="headname">宋孝武帝抑沙門致拜事一首</span></p><a 
name="0452a01" id="0452a01"></a><p style="text-indent: 0em; margin-left: 0em"><span class="linehead"></span>宋孝武。大明六年九月。有司奏曰。臣聞。邃拱<a 
name="0452a02" id="0452a02"></a>凝居非期宏峻。拳跪盤伏豈止敬恭。將以照<a 
name="0452a03" id="0452a03"></a>張四維締制八<span class="gaiji">宇<!--gaiji,宇,1[宋-木+禹],2&#x3762;,3--></span>。故雖儒法支<span class="corr" title='[泒&gt;派]'>派</span>名墨條分。<a 
name="0452a04" id="0452a04"></a>至於崇親嚴上厥繇靡爽。惟浮圖為教遏自<a 
name="0452a05" id="0452a05"></a>龍埠。反經提傳訓遐事遠。諫生鎣識恒俗稱<a 
name="0452a06" id="0452a06"></a>難。宗旨緬邈微言淪隔。拘文蔽道在未彌<a 
name="0452a07" id="0452a07"></a>扇。遂迺凌越典度偃倨尊戚。失隨方之眇<a 
name="0452a08" id="0452a08"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。迷襲化之淵義。夫佛法以謙儉自拘忠虔<a 
name="0452a09" id="0452a09"></a>為道。不輕比丘逢人必拜。目連桑門遇長則<a 
name="0452a10" id="0452a10"></a>禮。寧有屈膝四輩而間禮二親。稽首耆臘而<a 
name="0452a11" id="0452a11"></a>直骸萬乘者哉。故咸康創議元興載述。而事<a 
name="0452a12" id="0452a12"></a>屈偏黨道挫餘分。今鴻源遙洗群流仰鏡。萬<a 
name="0452a13" id="0452a13"></a>仙賮寶百神聳職。而畿輦之內含弗臣之甿。<a 
name="0452a14" id="0452a14"></a>階席之間延抗禮之客。懼非所以澄一風範<a 
name="0452a15" id="0452a15"></a>詳示景則者也。臣等參議。以為沙門接見皆<a 
name="0452a16" id="0452a16"></a>當盡禮。虔敬之容依其本制。則朝徽有序。乘<a 
name="0452a17" id="0452a17"></a>方兼遂矣。帝從之。</p><a 
name="0452a18" id="0452a18"></a><p style="text-indent: 0em; margin-left: 0em"><span class="linehead"></span>釋彥悰曰。孝武傳云。帝即位二三年間。方逞<a 
name="0452a19" id="0452a19"></a>其欲。拒諫足以敗德。令天下失望。有世祖<a 
name="0452a20" id="0452a20"></a>才明而少以禮度自蕭若思。武皇之節儉追<a 
name="0452a21" id="0452a21"></a>太祖之寬恕。則漢之文景曾何足云。從大明<a 
name="0452a22" id="0452a22"></a>六年至景明元年。凡四載令拜國主而僧竟<a 
name="0452a23" id="0452a23"></a>不行。豈非理勃天常固使綸言徒設耶。</p><a 
name="0452a24" id="0452a24"></a><p style="margin-left: 4em"><span class="headname">夏赫連勃勃令沙門致拜事一首</span></p><a 
name="0452a25" id="0452a25"></a><p style="text-indent: 0em; margin-left: 0em"><span class="linehead"></span>晉恭帝元熙中赫連勃勃據夏州。略二秦之<a 
name="0452a26" id="0452a26"></a>地。行五刑之虐。便言佛佛。謂已是人中之<a 
name="0452a27" id="0452a27"></a>佛。堪受僧禮。乃畫佛像披於背上。令沙門禮<a 
name="0452a28" id="0452a28"></a>像即為拜我。後為震死。葬後復震。出屍題為<a 
name="0452a29" id="0452a29"></a>無道之字。尋為北代所吞。為天下笑焉。</p><a 
name="0452b01" id="0452b01"></a><p style="margin-left: 4em"><span class="headname">齊武帝論沙門抗禮事一首</span></p><a 
name="0452b02" id="0452b02"></a><p style="text-indent: 0em; margin-left: 0em"><span class="linehead"></span>齊武帝。大明中<span class="gaiji">&#x52C5;<!--gaiji,敕,1[束*力],2&#x52C5;,3--></span>定林上寺僧法獻。長干寺<a 
name="0452b03" id="0452b03"></a>僧玄暢。於三吳沙簡僧尼。時暢獻二僧皆少<a 
name="0452b04" id="0452b04"></a>習律檢。不競當世。與武帝共語。每稱名而不<a 
name="0452b05" id="0452b05"></a>坐。後中興僧鍾於乾和殿見帝。帝問。鍾如宜<a 
name="0452b06" id="0452b06"></a>鍾。答貧道比苦氣。帝嫌之。迺問尚書王儉。北<a 
name="0452b07" id="0452b07"></a>地沙門與王共語。何所稱又正殿坐不。儉答。<a 
name="0452b08" id="0452b08"></a>漢魏佛法未是大興。不見記傳。自偽國稍盛<a 
name="0452b09" id="0452b09"></a>皆稱貧道亦預坐。及晉初亦然。中代有庾<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span><a 
name="0452b10" id="0452b10"></a>桓玄等。欲使沙門盡敬。朝議紛紜事皆休寢。<a 
name="0452b11" id="0452b11"></a>宋之中朝亦頗令致禮。而尋竟不行。自爾迄<a 
name="0452b12" id="0452b12"></a>今。多預坐而稱貧道。帝曰。暢獻二僧道業如<a 
name="0452b13" id="0452b13"></a>此。尚自稱名。況復餘者。挹拜則太甚稱名<a 
name="0452b14" id="0452b14"></a>亦無嫌。自爾沙門皆稱名於帝王。自暢獻始<a 
name="0452b15" id="0452b15"></a>也。</p><a 
name="0452b16" id="0452b16"></a><p style="margin-left: 4em"><span class="headname">隋煬帝<span class="gaiji">&#x52C5;<!--gaiji,敕,1[束*力],2&#x52C5;,3--></span>沙門致拜事一首<span class="note">(并興善寺沙門明贍<a 
name="0452b17" id="0452b17"></a>答)</span></span></p><a 
name="0452b18" id="0452b18"></a><p style="text-indent: 0em; margin-left: 0em"><span class="linehead"></span>隋煬帝。大業中改革前政。令沙門拜帝及諸<a 
name="0452b19" id="0452b19"></a>官長等。懸之雜令。至五年南郊謁帝。大張文<a 
name="0452b20" id="0452b20"></a>物廣位群僚。于時佛道二眾依前跱立。有<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0452b21" id="0452b21"></a>云。條式久行。何因不拜。黃老士女聞便致禮。<a 
name="0452b22" id="0452b22"></a>唯僧尼儼然。時興善寺沙門明贍答帝曰。僧<a 
name="0452b23" id="0452b23"></a>等據佛戒。不合禮俗。帝曰。宋武之時僧何致<a 
name="0452b24" id="0452b24"></a>拜。贍曰。宋武狂勃。不拜便有嚴誅。陛下有<a 
name="0452b25" id="0452b25"></a>道。不拜不懼顯戮。帝令問對。僧尼遂散。贍<a 
name="0452b26" id="0452b26"></a>明旦至闕重參有司。募敢死者對詔謝過。內<a 
name="0452b27" id="0452b27"></a>史為通昨不拜之罪。帝夷然不述。乃盡京僧<a 
name="0452b28" id="0452b28"></a>尼設齋。人別施錢帛。後帝至西郊。顧謂蘇威<a 
name="0452b29" id="0452b29"></a>曰。朕謂京師無僧。昨南郊中亦有人焉。拜事<a 
name="0452c01" id="0452c01"></a>因寢。</p><a 
name="0452c02" id="0452c02"></a><p style="margin-left: 4em"><span class="headname">洛濱翻經館沙門釋彥琮福田論一首<span class="note">(并序)</span></span></p><a 
name="0452c03" id="0452c03"></a><p style="text-indent: 0em; margin-left: 0em"><span class="linehead"></span>昔在東晉太尉桓玄議。令沙門敬於王者。廬<a 
name="0452c04" id="0452c04"></a>山法師高名碩德。傷智幢之欲屈。憂戒寶之<a 
name="0452c05" id="0452c05"></a>將沈。乃作沙門不敬王者論。論不設敬之儀。<a 
name="0452c06" id="0452c06"></a>當時遂寢。然以緝詞隱密援例杳深。後學披<a 
name="0452c07" id="0452c07"></a>覽難見文意。聊因暇日輒復申敘。更號福田<a 
name="0452c08" id="0452c08"></a>論云。</p><a 
name="0452c09" id="0452c09"></a><p style="text-indent: 0em; margin-left: 0em"><span class="linehead"></span>忽有嘉客來自遠方。遙附桓氏重述前議。主<a 
name="0452c10" id="0452c10"></a>人正念久之。抗聲應曰。客似未聞福田之要。<a 
name="0452c11" id="0452c11"></a>吾今相為論之。夫云福田者何也。三寶之謂<a 
name="0452c12" id="0452c12"></a>也。功成妙智道登圓覺。佛也。玄理幽寂正教<a 
name="0452c13" id="0452c13"></a>精誠。法也。禁戒守真威儀出俗。僧也。皆是四<a 
name="0452c14" id="0452c14"></a>生導首六趣舟航。高越天人重踰金石。譬乎<a 
name="0452c15" id="0452c15"></a>珍寶劣相擬議。佛以法主標尊。法以佛師居<a 
name="0452c16" id="0452c16"></a>本。僧為弟子崇是佛法。可謂尊卑同位本末<a 
name="0452c17" id="0452c17"></a>共門。語事三種論體一致。處五十之載。弘八<a 
name="0452c18" id="0452c18"></a>萬之典。所說指歸唯此至極。寢聲滅影。盡雙<a 
name="0452c19" id="0452c19"></a>林之運。刻檀書葉。留一化之軌。聖賢間起<a 
name="0452c20" id="0452c20"></a>稟學相承。和合為群住持是寄。金人照於漢<a 
name="0452c21" id="0452c21"></a>殿。像法通於洛浦。並宗先覺俱襲舊章。圖方<a 
name="0452c22" id="0452c22"></a>外以發心。棄世間而立德。官榮無以動其意。<a 
name="0452c23" id="0452c23"></a>親屬莫能累其報。衣則裁於壞色。髮則落<a 
name="0452c24" id="0452c24"></a>於毀容。不戴冠而作儀。豈束帶而為飾。上天<a 
name="0452c25" id="0452c25"></a>之帝猶恒設禮。下土之王固當致敬。有經有<a 
name="0452c26" id="0452c26"></a>律斯法未殊。若古若今其道無滯。推帝王之<a 
name="0452c27" id="0452c27"></a>重。亞神祇之大。八荒欽德四海歸仁。僧尼朝<a 
name="0452c28" id="0452c28"></a>拜非所聞也。如懷異旨請陳雅見。</p><a 
name="0452c29" id="0452c29"></a><p style="text-indent: 0em; margin-left: 0em"><span class="linehead"></span>客曰。周易云。天地之大德曰生。聖人之大寶<a 
name="0453a01" id="0453a01"></a>曰位。老子云。域中有四大。王居一焉。竊以。<a 
name="0453a02" id="0453a02"></a>莫非王土。建之以國。莫非王臣。繫之以主。則<a 
name="0453a03" id="0453a03"></a>天法地覆載兆民。方春比夏生長萬物。照以<a 
name="0453a04" id="0453a04"></a>日月之光。潤以雲雨之氣。六合則咸宗如海。<a 
name="0453a05" id="0453a05"></a>百姓則共仰如辰。戎夷革面馬牛迴首。蛇尚<a 
name="0453a06" id="0453a06"></a>荷於隋侯。魚猶感於漢帝。豈有免其編戶假<a 
name="0453a07" id="0453a07"></a>其法門忘度脫之寬仁。遺供養之弘造。高大<a 
name="0453a08" id="0453a08"></a>自許卑恭頓廢。譬諸禽獸將何別乎。必若能<a 
name="0453a09" id="0453a09"></a>獲神通得成聖果。道被天下理在言外。然今<a 
name="0453a10" id="0453a10"></a>空事剔除尚增三毒。虛改服飾猶染六<span class="corr" title='[麈&gt;塵]'>塵</span>。戒<a 
name="0453a11" id="0453a11"></a>忍弗修定智無取。有乖明誨不異凡俗。詎應<a 
name="0453a12" id="0453a12"></a>恃宣讀之勞而抗禮萬乘。藉形容之別而闕<a 
name="0453a13" id="0453a13"></a>敬一人。昔比丘接足於居士。菩薩稽首於慢<a 
name="0453a14" id="0453a14"></a>眾。斯文復彰其趣。安在如以權道難沿佛性<a 
name="0453a15" id="0453a15"></a>可尊。況是君論云。非神降伯陽開萬齡之<a 
name="0453a16" id="0453a16"></a>範。仲尼敷百王之則。至於謁拜必遵朝典。<a 
name="0453a17" id="0453a17"></a>猶有沙門敢為凌慢。此而可忍。孰可容乎。<a 
name="0453a18" id="0453a18"></a>弊風難革惡流易久。不遇明皇誰能刊正。忽<a 
name="0453a19" id="0453a19"></a>起非常之變。多招無信之譏。至言有憑。幸垂<a 
name="0453a20" id="0453a20"></a>詳覽。</p><a 
name="0453a21" id="0453a21"></a><p style="text-indent: 0em; margin-left: 0em"><span class="linehead"></span>主人曰。吾所立者內也。子所難者外也。內則<a 
name="0453a22" id="0453a22"></a>通於法理。外則局於人事。相望懸絕詎可同<a 
name="0453a23" id="0453a23"></a>年。斯謂學而未該聞而不洽。子之所惑吾當<a 
name="0453a24" id="0453a24"></a>為辯。試舉其要總有七條。無德不報一也。無<a 
name="0453a25" id="0453a25"></a>善不攝二也。方便無礙三也。寂滅無榮四也。<a 
name="0453a26" id="0453a26"></a>儀不可越五也。服不可亂六也。因不可忘七<a 
name="0453a27" id="0453a27"></a>也。初之四條對酬難意。後之三條引出成式。<a 
name="0453a28" id="0453a28"></a>吾聞天不言而四時行。王不言而萬國治。帝<a 
name="0453a29" id="0453a29"></a>有何力民無能名。成而不居為而不恃。斯乃<a 
name="0453b01" id="0453b01"></a>先王之盡善。大人之至德。同霑庶類齋預率<a 
name="0453b02" id="0453b02"></a>賓。幸殊草木差非蟲鳥。戴圓履方俯仰懷惠。<a 
name="0453b03" id="0453b03"></a>食粟飲水飽滿銜澤。況復矜許出家慈聽入<a 
name="0453b04" id="0453b04"></a>道。斷<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>業於已往。祈妙果於將來。既蒙重<a 
name="0453b05" id="0453b05"></a>恩還思厚答。方憑萬善之益。豈在一身之敬。<a 
name="0453b06" id="0453b06"></a>追以善答稱報乃深。微以身敬收利蓋淺。<a 
name="0453b07" id="0453b07"></a>良由僧失軌儀俗減餘慶。僧不拜俗佛已明<a 
name="0453b08" id="0453b08"></a>言。若知可信理當遵立。如謂難依事應除廢。<a 
name="0453b09" id="0453b09"></a>何容崇之欲求其福。卑之復責其禮。即令從<a 
name="0453b10" id="0453b10"></a>禮便同其俗。猶云請福未見其潤。此則存而<a 
name="0453b11" id="0453b11"></a>似棄僧而類民。非白非黑無所名也。是謂第<a 
name="0453b12" id="0453b12"></a>一無德不報。法既漸衰人亦稍末。罕有其聖。<a 
name="0453b13" id="0453b13"></a>誠如所言。雖處凡流仍持忍鎧。縱虧戒學尚<a 
name="0453b14" id="0453b14"></a>談智典。如塔之貴似佛之尊。歸之則善生。毀<a 
name="0453b15" id="0453b15"></a>之則罪積。猛心始發。割愛難而能捨。弘願終<a 
name="0453b16" id="0453b16"></a>期。成覺<span class="gaiji">&#x9008;<!--gaiji,迥,1[這-言+向],2&#x9008;,3--></span>而能趣。斯故剔髮之辰天魔遙<a 
name="0453b17" id="0453b17"></a>慴。染衣之日帝釋遠懽。妓女聊披無漏遂<a 
name="0453b18" id="0453b18"></a>滿。醉人暫剪有緣即結。龍子賴而息驚。象王<a 
name="0453b19" id="0453b19"></a>見而止怖。威靈斯在儀服是因。幼未受具對<a 
name="0453b20" id="0453b20"></a>揚佛旨。小不可輕光顯僧力。波離既度釋子<a 
name="0453b21" id="0453b21"></a>伏心。尼陀亦歸匿王屈意。乃知若老若少可<a 
name="0453b22" id="0453b22"></a>師者法。無賤無豪所存者道。然賢愚之際默<a 
name="0453b23" id="0453b23"></a>語之間。生熟相似去取非易。肉眼分別恐不<a 
name="0453b24" id="0453b24"></a>逢實。信心平等或有值真。纔滿四人即成一<a 
name="0453b25" id="0453b25"></a>眾。僧既弘納佛亦通在。食看沸水之異。方遣<a 
name="0453b26" id="0453b26"></a>施僧。衣見織金之奇。乃令奉眾。僧之威德不<a 
name="0453b27" id="0453b27"></a>亦大矣。足可以號良田之最為聖教之宗。是<a 
name="0453b28" id="0453b28"></a>謂第二無善不攝。若論淨名之功早昇雲地。<a 
name="0453b29" id="0453b29"></a>臥疾之意本超世境。久行神足咸歎辯才。新<a 
name="0453c01" id="0453c01"></a>學頂禮誠謝法施。事是權宜式非常准。隨時<a 
name="0453c02" id="0453c02"></a>暫變其例乃多。別有空藏弗恭如來無責。沙<a 
name="0453c03" id="0453c03"></a>彌志願和上推奉。一往直觀悉可驚怪。再尋<a 
name="0453c04" id="0453c04"></a>釋典莫匪通塗。不輕大士獨興高跡。驚彼上<a 
name="0453c05" id="0453c05"></a>慢之流。設茲下心之拜。偏行一道直用至誠。<a 
name="0453c06" id="0453c06"></a>既非三慧詎是恒式。因機作法足為希有。假<a 
name="0453c07" id="0453c07"></a>弘教化難著律儀。大聖發二智之明。制五篇<a 
name="0453c08" id="0453c08"></a>之約。廢其爵齒存其戒夏。始終通訓利鈍齊<a 
name="0453c09" id="0453c09"></a>仰。耆幼有序先後無雜。未以一士別業。而令<a 
name="0453c10" id="0453c10"></a>七眾普行。不然之理分明可見。昔妻死歌而<a 
name="0453c11" id="0453c11"></a>鼓盆。身葬瀛而<span class="gaiji">[打-丁+親]<!--gaiji,,1[打-丁+親],2,3--></span>土。此亦匹夫之節。豈概<a 
name="0453c12" id="0453c12"></a>明王之制乎。況復覺典沖邃聖言幽密。局<a 
name="0453c13" id="0453c13"></a>執一邊殊乖四辯。是謂第三方便無礎。且復<a 
name="0453c14" id="0453c14"></a>周之柱史久牽王役。魯之司冠已居國宰。宗<a 
name="0453c15" id="0453c15"></a>歸道德始曰無名。訓在詩書終云不作。祖述<a 
name="0453c16" id="0453c16"></a>堯舜憲章文武。<span class="gaiji">&#x6BF1;<!--gaiji,鞠,1[毯-炎+匊],2&#x6BF1;,3--></span>躬恭敬非此而誰。巢許之<a 
name="0453c17" id="0453c17"></a>風望古仍邁。夷齊之操擬今尚迫焉似高攀<a 
name="0453c18" id="0453c18"></a>十力遠度四流。厭斯有為之苦。欣彼無餘之<a 
name="0453c19" id="0453c19"></a>滅。不繫慮於公庭。未流情於王事。自然解脫。<a 
name="0453c20" id="0453c20"></a>固異儒老之儔矣。是謂第四寂滅無榮。至如<a 
name="0453c21" id="0453c21"></a>祭祀鬼神望秩川嶽。國容盛典書契美談。神<a 
name="0453c22" id="0453c22"></a>輩為王所敬。僧猶莫致於禮。僧眾為神所禮。<a 
name="0453c23" id="0453c23"></a>王寧反受於敬。上下參差翻違正法。衣裳顛<a 
name="0453c24" id="0453c24"></a>倒何足相方。令神擁護之來。在僧祈請之至。<a 
name="0453c25" id="0453c25"></a>會關<span class="gaiji">&#x546A;<!--gaiji,咒,1[口*兄],2&#x546A;,3--></span>力竟無拜理。是謂第五儀不可越。本<a 
name="0453c26" id="0453c26"></a>皇王之奮起。必真人之託生。上德雖祕於淨<a 
name="0453c27" id="0453c27"></a>心。外像仍標於俗狀。是以道彰緇服則情勤<a 
name="0453c28" id="0453c28"></a>宜猛業隱玄門則形恭應絕。求之故實備有前<a 
name="0453c29" id="0453c29"></a>聞。國主頻婆父王淨飯。昔之斯等咸已克聖。<a 
name="0454a01" id="0454a01"></a>專修信順每事歸依。縱見凡僧還想崇佛。不<a 
name="0454a02" id="0454a02"></a>以跪親為孝。許非不孝之罪。不以拜君為敬。<a 
name="0454a03" id="0454a03"></a>豈是不敬之愆。所法自殊所篤已別。體無混<a 
name="0454a04" id="0454a04"></a>雜制從於此。是謂第六服不可亂。謹案多羅<a 
name="0454a05" id="0454a05"></a>妙典釋迦真說。乃云。居剎利而稱尊。藉般若<a 
name="0454a06" id="0454a06"></a>而為護。四信不壞十善無虧。奉佛事僧積功<a 
name="0454a07" id="0454a07"></a>累德。然後日精月像之降。赤光白氣之感。<a 
name="0454a08" id="0454a08"></a>金輪既轉珠寶復懸。膺天順民御圖握鏡。始<a 
name="0454a09" id="0454a09"></a>開五常之術。終弘八政之道。亦宜覆觀宿命<a 
name="0454a10" id="0454a10"></a>追憶本因。敬佛教而崇僧寶。益戒香而增慧<a 
name="0454a11" id="0454a11"></a>力。自可天基轉高。比梵宮之遠大。聖壽恒固。<a 
name="0454a12" id="0454a12"></a>同劫石之長久。然則雷霆勢極龍虎威隆。慶<a 
name="0454a13" id="0454a13"></a>必賴兼赫便怒及。出言布令風行草偃。既抑<a 
name="0454a14" id="0454a14"></a>僧禮誰敢鱗張。但恐有損冥功無資盛業。竭<a 
name="0454a15" id="0454a15"></a>誠盡命如斯而已。是謂第七因不可忘。略宣<a 
name="0454a16" id="0454a16"></a>吾志粗除子惑。欲得博聞宜尋大典。</p><a 
name="0454a17" id="0454a17"></a><p style="text-indent: 0em; margin-left: 0em"><span class="linehead"></span>客曰。主人向之所引理例寔繁自雖庸暗頗<a 
name="0454a18" id="0454a18"></a>亦承覽。文總幽明辯包內外。所謂祭典尚有<a 
name="0454a19" id="0454a19"></a>餘惑。周易云。一陰一陽之謂道。陰陽不測之<a 
name="0454a20" id="0454a20"></a>謂神。竊以。昧隱神路隔絕人境。欲行祠法要<a 
name="0454a21" id="0454a21"></a>藉禮官。本置奉常專司太祝。縱知鬼事終入<a 
name="0454a22" id="0454a22"></a>臣伍。真佛已潛聖僧又滅。空信冥道全涉幽<a 
name="0454a23" id="0454a23"></a>神。季葉凡夫薄言迴向。共視閑逸相學剃<a 
name="0454a24" id="0454a24"></a>剪。職掌壇會。所以加其法衣。主守塔坊。所<a 
name="0454a25" id="0454a25"></a>以蠲其俗役。纔觸王網即墜民貫。既同典禮<a 
name="0454a26" id="0454a26"></a>詎合稱寶。朝敬天子固是恒儀。苦執強梁定<a 
name="0454a27" id="0454a27"></a>非通識。宋氏舊制其風不遠。唯應相襲。更欲<a 
name="0454a28" id="0454a28"></a>何辭。</p><a 
name="0454a29" id="0454a29"></a><p style="text-indent: 0em; margin-left: 0em"><span class="linehead"></span>主人曰。客但知其一。未曉其二。請息攀緣少<a 
name="0454b01" id="0454b01"></a>加聽採。吾聞鬼者歸也。死之所入。神者靈<a 
name="0454b02" id="0454b02"></a>也。形之所宗。鬼劣於人唯祇惡趣。神勝於色<a 
name="0454b03" id="0454b03"></a>普該情道。心有靈智。稱之曰神。隱而難知。謂<a 
name="0454b04" id="0454b04"></a>為不測。銓其體用或動或靜。品其性欲有陰<a 
name="0454b05" id="0454b05"></a>有陽。周易之旨。蓋此之故。殊塗類於一氣。微<a 
name="0454b06" id="0454b06"></a>言闕於六識。設教之漸斷可知焉。鬼報冥通<a 
name="0454b07" id="0454b07"></a>潛來密去。標以神號特用茲耳。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>試言之。<a 
name="0454b08" id="0454b08"></a>受父母之遺。稟乾坤之分。可以存乎氣。可以<a 
name="0454b09" id="0454b09"></a>立乎形。至若已之神道。必是我之心業。未曾<a 
name="0454b10" id="0454b10"></a>感之於乾坤得之於父母。識含胎藏彌<span class="gaiji">&#x4E98;<!--gaiji,,1[一/旦],2&#x4E98;,3--></span>虛<a 
name="0454b11" id="0454b11"></a>空。意帶熏習漫盈世界。去而復生。如火焰之<a 
name="0454b12" id="0454b12"></a>連出。來而更逝。若水波之續轉。根之莫見其<a 
name="0454b13" id="0454b13"></a>始。究之豈覿其終。濁之則為凡。澄之則為聖。<a 
name="0454b14" id="0454b14"></a>神理幽細固難詳矣。神之最高謂之大覺。思<a 
name="0454b15" id="0454b15"></a>議所弗得名相孰能窮。真身本無遷謝。生盲<a 
name="0454b16" id="0454b16"></a>自不瞻<span class="gaiji">&#x89A9;<!--gaiji,睹,1[者*見],2&#x89A9;,3--></span>。託想追於舊蹤。傾心翫於遺法。若<a 
name="0454b17" id="0454b17"></a>欲荷傳持之任。啟要妙之門。賴此僧徒膺茲<a 
name="0454b18" id="0454b18"></a>佛付。假慈雲為內影。憑帝威為外力。玄風遠<a 
name="0454b19" id="0454b19"></a>及。至於是乎。教通三世眾別四部。二從於道<a 
name="0454b20" id="0454b20"></a>二守於俗。從道則服像尊儀。守俗則務典供<a 
name="0454b21" id="0454b21"></a>事。像尊謂比丘比丘尼也。典供謂優婆塞優<a 
name="0454b22" id="0454b22"></a>婆夷也。所像者尊則未參神位。所典者供則<a 
name="0454b23" id="0454b23"></a>下預臣班。原典供之人。同主祭之役。吾非當<a 
name="0454b24" id="0454b24"></a>職子何錯引。由子切言發吾深趣。理既明矣。<a 
name="0454b25" id="0454b25"></a>勿復惑諸在宋之季。暫行此抑彼亦乖真不<a 
name="0454b26" id="0454b26"></a>煩涉論。邊鄙風俗未見其美忽遣同之可怪<a 
name="0454b27" id="0454b27"></a>之極。</p><a 
name="0454b28" id="0454b28"></a><p style="text-indent: 0em; margin-left: 0em"><span class="linehead"></span>客曰。有旨哉斯論也。蒙告善道。請從退歸<a 
name="0454b29" id="0454b29"></a>　論曰。桓庾二君之威權。可謂迴天轉日矣。而<a 
name="0454c01" id="0454c01"></a>何王執理終竟不屈。向使佛教有妖妄。二公<a 
name="0454c02" id="0454c02"></a>不體悟。孰能若此逆鱗耶。仲尼云。歲寒而<a 
name="0454c03" id="0454c03"></a>後知松柏之後凋。誠哉遠法師。骨梗罕輩望<a 
name="0454c04" id="0454c04"></a>重當年。向無雅論理舉。曷以傾桓楚之心乎。<a 
name="0454c05" id="0454c05"></a>觀其遺文。足知若人之命代必死而可作余<a 
name="0454c06" id="0454c06"></a>歸眾為之。宋孝武晚年。鳳德既衰百姓失望。<a 
name="0454c07" id="0454c07"></a>受臣下扇動。抑高尚之跡渙汗設而不行者。<a 
name="0454c08" id="0454c08"></a>何豈非悖理而然乎。偽夏政虐淫刑愈於商<a 
name="0454c09" id="0454c09"></a>紂。皇天降罰不亦宜哉。王儉獻讜言於齊君。<a 
name="0454c10" id="0454c10"></a>明贍陳切對於隋后。竟全方外之節。諒道藉<a 
name="0454c11" id="0454c11"></a>人弘者歟。琮上人福田論。理例宏博恢張教<a 
name="0454c12" id="0454c12"></a>義美矣。</p><a 
name="0454c13" id="0454c13"></a><p style="text-indent: 0em; margin-left: 0em"><span class="linehead"></span>余綿鏡前哲垂文。足為後賢准的。望古追慨。<a 
name="0454c14" id="0454c14"></a>因而編錄焉。</p><a 
name="0454c15" id="0454c15"></a><p style="text-indent: 0em; margin-left: 0em"><span class="linehead"></span>贊曰。猗歟何君。拔萃出群。危言輔政。克著<a 
name="0454c16" id="0454c16"></a>元勳。美哉王令歸心至極。不憚威權確乎秉<a 
name="0454c17" id="0454c17"></a>直。遠公孤潔不濇在涅。書論既陳桓楚屈<a 
name="0454c18" id="0454c18"></a>節。孝武縱欲赫連肆暴。拒諫淫刑詳諸雅<a 
name="0454c19" id="0454c19"></a>誥。王儉獻可齊后是思。贍僧切對隋君納<a 
name="0454c20" id="0454c20"></a>之。洛濱高士飛文擅美。見重當今良有以<a 
name="0454c21" id="0454c21"></a>矣。</p><a 
name="0454c22" id="0454c22"></a><p><span class="juanname">集沙門不應拜俗等事卷第二<span class="note">(故事下)</span></span></p>
<hr>【經文資訊】大正藏第 52 冊 No. 2108 集沙門不應拜俗等事<br>【版本記錄】CBETA 電子佛典 Rev. 1.19 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index53e6.html?index=T52n2108" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2108_002 by HTTrack Website Copier/3.x [XR&CO'2008], Mon, 02 Jun 2014 23:52:14 GMT -->
</html>
