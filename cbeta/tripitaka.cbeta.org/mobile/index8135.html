<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB223_012 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga32fb-2.gif?utmac=MO-30696269-4&amp;utmn=1844251576&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB223_012&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6511.html?index=J29nB223_011" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B223 山暉禪師語錄 (12卷)<br/>【清 璧說　如崇等錄　宗上編】<br/>第 12 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B223" sutra_name="山暉禪師語錄" sutra_juan="[卷12]">　
<a 
name="0082c01" id="0082c01"></a><p><span class="juanname">荊南開聖院山暉禪師語錄卷十二</span></p><a 
name="0082c02" id="0082c02"></a><p style="margin-left: 4em"><span class="byline">住臨江府新菴門人寂純錄</span></p><a 
name="0082c03" id="0082c03"></a><p style="margin-left: 4em"><span class="byline">嵩山首座龍光法孫宗上編</span></p><a 
name="0082c04" id="0082c04"></a><p style="margin-left: 2em"><span class="headname">尺牘</span></p><a 
name="0082c05" id="0082c05"></a><p style="margin-left: 3em"><span class="headname">寄德山裔禪師</span></p><a 
name="0082c06" id="0082c06"></a><p style="text-indent: 0em; margin-left: 0em"><span class="linehead"></span>行道於此世自非應真乘悲願力孰能為之湖海之<a 
name="0082c07" id="0082c07"></a>大土地之廣披緇者不下幾千萬數而千萬中得一<a 
name="0082c08" id="0082c08"></a>人半人維持大法寧非有願於昔乎客秋聞在會城<a 
name="0082c09" id="0082c09"></a>不勝傷感然去住亦有數實非強勉第此亂運正在<a 
name="0082c10" id="0082c10"></a>抱道之士補法門之失亦是我輩所切禱何期有此<a 
name="0082c11" id="0082c11"></a>小拂逆不能不一痛恨也聖恩佛事告圜欲行黔州<a 
name="0082c12" id="0082c12"></a>一會以退隱之地所羈不獲如念萬為保愛弗備。</p><a 
name="0082c13" id="0082c13"></a><p style="text-indent: 0em; margin-left: 0em"><span class="headname">　　　　又</span></p><a 
name="0082c14" id="0082c14"></a><p style="text-indent: 0em; margin-left: 0em"><span class="linehead"></span>過湄水大雲菴得佳集讀之見公深入祖室所以開<a 
name="0082c15" id="0082c15"></a>發衲子其精意宛有古人意不得不使人愛慕也邇<a 
name="0082c16" id="0082c16"></a>來病骨日見沈困不能即西山一夜話袪胸茅之塞<a 
name="0082c17" id="0082c17"></a>憶客秋貴門人至以先臥龍艸刻並小字不審達記<a 
name="0082c18" id="0082c18"></a>室不余自甲午春誅茅高藍諸方愈加憎嫉甚至記<a 
name="0082c19" id="0082c19"></a>載總不足憂所獨憂者法門一事耳方良之怪水石<a 
name="0082c20" id="0082c20"></a>之精作於今日是我輩羞雖公與余恐亦不能驅此<a 
name="0082c21" id="0082c21"></a>邪辟使斷也當永曆初我時開法平越有人毀之曰<a 
name="0082c22" id="0082c22"></a>此必教人學上堂語問畣如流然後為禪者然不知<a 
name="0082c23" id="0082c23"></a>己之不能而妒人之能實一狐媚流輩人也及我印<a 
name="0082c24" id="0082c24"></a>大雲之記又謂失眼戊戌春其人來不十日即惑大<a 
name="0082c25" id="0082c25"></a>雲使喪所守而即印為弟子烏乎初何見罪之深今<a 
name="0082c26" id="0082c26"></a>何謬為之甚也然十年苦心教訓之大雲承接我又<a 
name="0082c27" id="0082c27"></a>七年來一旦奪為<span class="corr" title='[已&gt;己]'>己</span>嗣即使踱蹻肆毒未必若是其<a 
name="0082c28" id="0082c28"></a>人何以為人師實可恥也前謂教人學上堂及瞎付<a 
name="0082c29" id="0082c29"></a>等事今又取斯人何首尾之亂邪烏乎其言正之於<a 
name="0082c30" id="0082c30"></a>前其亂繼之於後不知泥犁中將何以置此人也法<a 
name="0083a01" id="0083a01"></a>門如是亂規如是公又何以教我。</p><a 
name="0083a02" id="0083a02"></a><p style="text-indent: 0em; margin-left: 0em"><span class="headname">　　　　又</span></p><a 
name="0083a03" id="0083a03"></a><p style="text-indent: 0em; margin-left: 0em"><span class="linehead"></span>客秋不以溝壑巟昧廬室固陋辱我小菴誨教垂訓<a 
name="0083a04" id="0083a04"></a>能使人徙薪曲深則受賜多矣第窮居僻處禮節粗<a 
name="0083a05" id="0083a05"></a>疏惟盛德仁人不之震怒此我之榮也昔人云君子<a 
name="0083a06" id="0083a06"></a>致其道德則福祿歸之公不其人乎前至銅江將欲<a 
name="0083a07" id="0083a07"></a>東下為舊病所苦易曰不得遂不得退詩曰進退惟<a 
name="0083a08" id="0083a08"></a>谷我實念之。</p><a 
name="0083a09" id="0083a09"></a><div class="xu"><p style="margin-left: 3em"><span class="headname">寄興慶堂兩序</span></p><a 
name="0083a10" id="0083a10"></a><p style="text-indent: 0em; margin-left: 0em"><span class="linehead"></span>聖人之道貴誠信主端默能體是者可繼聖而法物<a 
name="0083a11" id="0083a11"></a>也是以衲子志不可小志小則狹狹則非盛道之器<a 
name="0083a12" id="0083a12"></a>盍所謂道者淵若滄海聳若泰山倘不以大志則道<a 
name="0083a13" id="0083a13"></a>不可得而握手也是故道行不毛實賴抱道者左右<a 
name="0083a14" id="0083a14"></a>之如此不患道不行而法不振前山僧挂笠平城見<a 
name="0083a15" id="0083a15"></a>公等志大見廣因放蒲團相談此事幸而諸事成就<a 
name="0083a16" id="0083a16"></a>實師資出於一時者也偶以猒讙往古雍尚留心在<a 
name="0083a17" id="0083a17"></a>公等公等若不深念法門則前據師子床皆虛事耳<a 
name="0083a18" id="0083a18"></a>秋涼腰包一來則與道慶幸不然百劫千生恐亦難<a 
name="0083a19" id="0083a19"></a>遇也。</p></div><a 
name="0083a20" id="0083a20"></a><p style="margin-left: 3em"><span class="headname">與虎丘況禪師</span></p><a 
name="0083a21" id="0083a21"></a><p style="text-indent: 0em; margin-left: 0em"><span class="linehead"></span>堅侍者行速未及裁复抱媿實多適聞法幢高樹江<a 
name="0083a22" id="0083a22"></a>外段煉衲子以慰吾門之望誠甚盛舉也極欲過看<a 
name="0083a23" id="0083a23"></a>因萬壽結夏不能別眾而行但望剎竿抱歎而已前<a 
name="0083a24" id="0083a24"></a>接禹門書與語錄見复燕公書不覺五內震裂想法<a 
name="0083a25" id="0083a25"></a>門寢盛賴作者以振燿之孰知其人有此妄誕則害<a 
name="0083a26" id="0083a26"></a>法不細也因走一緘以复禹門然末法時只合逆來<a 
name="0083a27" id="0083a27"></a>順受惡來慈受似此愚妄倘再縱之必視法門無人<a 
name="0083a28" id="0083a28"></a>也可惜其人歷年參學將謂是好禪和子原來未曾<a 
name="0083a29" id="0083a29"></a>徹見源頭故說話直逞鬼聰明於宗要焉有一豪若<a 
name="0083a30" id="0083a30"></a>不趁斯翦除則師狐並吼而石玉并稱將必有日。</p><a 
name="0083b01" id="0083b01"></a><p style="text-indent: 0em; margin-left: 0em"><span class="headname">　　　　又</span></p><a 
name="0083b02" id="0083b02"></a><p style="text-indent: 0em; margin-left: 0em"><span class="linehead"></span>法門故弊殆不堪言昨聞禹門遁跡不勝悲感盍川<a 
name="0083b03" id="0083b03"></a>東法道賴此老及虎丘維持之而禹門既隱則寂寥<a 
name="0083b04" id="0083b04"></a>之風將見吹人襟褱矣我雖行道於黔而力孱弱不<a 
name="0083b05" id="0083b05"></a>能張之惟覬有光明爍大者整刷之啟迪之是所願<a 
name="0083b06" id="0083b06"></a>耳四方載記有堪聞不堪聞然盡在適<span class="corr" title='[已&gt;己]'>己</span>之意而私<a 
name="0083b07" id="0083b07"></a>其心私其行不公乎道公乎言為法門觀瞻也近日<a 
name="0083b08" id="0083b08"></a>為法重人不私聞見在虎丘得之矣二月四日著笠<a 
name="0083b09" id="0083b09"></a>拄杖欲度江過虎丘又因初治長松事理未就不能<a 
name="0083b10" id="0083b10"></a>速行特專使想虎丘必為我察之。</p><a 
name="0083b11" id="0083b11"></a><p style="margin-left: 3em"><span class="headname">與湄水旵禪師</span></p><a 
name="0083b12" id="0083b12"></a><p style="text-indent: 0em; margin-left: 0em"><span class="linehead"></span>今人不以法尊乃以人尊是今不及古也悲夫客冬<a 
name="0083b13" id="0083b13"></a>茅坡使無臧僧送所刻雜錄二卷分布平越及觀之<a 
name="0083b14" id="0083b14"></a>皆非法門體裁害及者非細事也其以聚雲五百餘<a 
name="0083b15" id="0083b15"></a>年遠接大慧禪師為的據而以珽公手付雲腹諸人<a 
name="0083b16" id="0083b16"></a>為妄傳嗟乎於人甚重於法甚輕真不識尊法而不<a 
name="0083b17" id="0083b17"></a>尊人也不見之黃檗不嗣馬師法眼不承長慶觀傳<a 
name="0083b18" id="0083b18"></a>鐙不特此如斷際之几案禪板汾陽之拄杖手巾之<a 
name="0083b19" id="0083b19"></a>類不盡枚舉其人如此只不過欲抹殺我輩渠得以<a 
name="0083b20" id="0083b20"></a>獨步為快安知我輩豈其人能抹去之人邪倘見渠<a 
name="0083b21" id="0083b21"></a>語宜與法門垂援不可只是袖手。</p><a 
name="0083b22" id="0083b22"></a><p style="margin-left: 3em"><span class="headname">與雷水石谷禪師</span></p><a 
name="0083b23" id="0083b23"></a><p style="text-indent: 0em; margin-left: 0em"><span class="linehead"></span>傳持聖道在力行之不如是道將安寄故教人之要<a 
name="0083b24" id="0083b24"></a>惟以脫窠臼識大體而已即衲子遵道慕德相繼於<a 
name="0083b25" id="0083b25"></a>無窮豈外於此哉奈何今人竟以承事何人爭論先<a 
name="0083b26" id="0083b26"></a>後為得道淺深吾不知使末法衲子人我之心何由<a 
name="0083b27" id="0083b27"></a>而息邪有太平者稱得法萬峰老伯在雲天杜撰數<a 
name="0083b28" id="0083b28"></a>篇糾彈諸方無文學與象敏二公授受之言偶見不<a 
name="0083b29" id="0083b29"></a>勝悲痛然吾道竟在文學不須參寤邪烏乎狐精種<a 
name="0083b30" id="0083b30"></a>子溷稱師王此我萬峰老伯之過倘見杜撰之言宜<a 
name="0083c01" id="0083c01"></a>急屏之勿廁法門以亂正法不然其人亂跳不止也。</p><a 
name="0083c02" id="0083c02"></a><p style="margin-left: 3em"><span class="headname">寄仲維那</span></p><a 
name="0083c03" id="0083c03"></a><p style="text-indent: 0em; margin-left: 0em"><span class="linehead"></span>凡生天地總屬幻化況天地物之逆旅而爾我又一<a 
name="0083c04" id="0083c04"></a>兆形軀五七十年不可保邪不獨眼前金珠之美即<a 
name="0083c05" id="0083c05"></a>王天下而有時殂落推此爾我將安用哉不如一段<a 
name="0083c06" id="0083c06"></a>光明放教照天照地前不負佛祖以此付爾我後不<a 
name="0083c07" id="0083c07"></a>乏法海津梁誠在是也做禪和子尤當體會聖道不<a 
name="0083c08" id="0083c08"></a>可把目前虛幻認作真實用惑真心異日一旦遷流<a 
name="0083c09" id="0083c09"></a>孰能免此無常之苦吾徒聞之能不懼哉前已職重<a 
name="0083c10" id="0083c10"></a>任今又作此去就不獨眼前痛笑而諸方放作談柄<a 
name="0083c11" id="0083c11"></a>誰之過與山僧深念道脈淚溼袈裟吾徒幸勿以吾<a 
name="0083c12" id="0083c12"></a>言苦而不茹也不然老漁空守古澗將見擿釣而往<a 
name="0083c13" id="0083c13"></a>實為得計。</p><a 
name="0083c14" id="0083c14"></a><p style="margin-left: 3em"><span class="headname">复雲居世維那</span></p><a 
name="0083c15" id="0083c15"></a><p style="text-indent: 0em; margin-left: 0em"><span class="linehead"></span>省來書知維那將為我法門棟柱而黔地法運初轉<a 
name="0083c16" id="0083c16"></a>共結驢年道交有日矣不識持釣磯頭惡辣藥餌吞<a 
name="0083c17" id="0083c17"></a>吐為何如光景鐘奇歸先寄一頓拄杖頂門上倘七<a 
name="0083c18" id="0083c18"></a>華八裂可謂永劫不忘之事也秋後驗之。</p><a 
name="0083c19" id="0083c19"></a><p style="margin-left: 3em"><span class="headname">與端居長老</span></p><a 
name="0083c20" id="0083c20"></a><p style="text-indent: 0em; margin-left: 0em"><span class="linehead"></span>懷寶者輕身重道敬事忘勞雖萬里求人不以為遠<a 
name="0083c21" id="0083c21"></a>也餓腹凍膚困志待時雖持久得人不以為晚也二<a 
name="0083c22" id="0083c22"></a>十八祖知赤縣神州有大乘器自天篤來中間險阻<a 
name="0083c23" id="0083c23"></a>巟昧萬餘程獨不辭勞遠者此萬里外求人也自金<a 
name="0083c24" id="0083c24"></a>陵過魏中間梁魏之主不能合困九年於少室其後<a 
name="0083c25" id="0083c25"></a>神光之徒三拜受之此持久得人也烏乎區區覬道<a 
name="0083c26" id="0083c26"></a>一行何也盍不忘太祖昭祖遞相傳授之悲願耳昔<a 
name="0083c27" id="0083c27"></a>者吾從來山僧知是法器後於開聖一旦以吾受之<a 
name="0083c28" id="0083c28"></a>於報恩者舉以授之比尚有嗟歎不平之人側目視<a 
name="0083c29" id="0083c29"></a>吾吾含恥抱垢以待成立使彼嗟歎不平之心自消<a 
name="0083c30" id="0083c30"></a>而不辯可也近將見成立是彼嗟歎不平之口已合<a 
name="0084a01" id="0084a01"></a>而吾揚眉吐氣之時矣所謂羞媿頫伏車塵馬足之<a 
name="0084a02" id="0084a02"></a>間者洵然也然猶有少慮吾徒當以道德為本而文<a 
name="0084a03" id="0084a03"></a>學次之庶不墜先人之道是吾望於吾徒者。</p><a 
name="0084a04" id="0084a04"></a><p style="margin-left: 3em"><span class="headname">复野竹長老</span></p><a 
name="0084a05" id="0084a05"></a><p style="text-indent: 0em; margin-left: 0em"><span class="linehead"></span>堅孫來供物種種不惟濟山僧南行亦法門起色矣<a 
name="0084a06" id="0084a06"></a>孝子順孫異日獨不出女門下乎前遣梅孰再印之<a 
name="0084a07" id="0084a07"></a>以衣者長松衣缽或在女後可知也嵩山諸槁一一<a 
name="0084a08" id="0084a08"></a>看過第離師太早之過不無微瑕耳至於應對柬札<a 
name="0084a09" id="0084a09"></a>宜一依名人程式不可艸從昔百丈見叢林之難乃<a 
name="0084a10" id="0084a10"></a>立有學識者掌文翰應荅士大夫方丈提其大綱應<a 
name="0084a11" id="0084a11"></a>酬佛法而已不見之天童西山乎凡有字與人必酌<a 
name="0084a12" id="0084a12"></a>之再三閒一字未恰必易之此古人臨發又開封意<a 
name="0084a13" id="0084a13"></a>也統御大眾不可太剛亦不可太柔在剛柔間耳能<a 
name="0084a14" id="0084a14"></a>體是以臨眾眾自以德報此先聖之成規亦山僧取<a 
name="0084a15" id="0084a15"></a>而<span class="corr" title='[巳&gt;已]'>已</span>驗之事不可不聽山僧此言也江南還必上雲<a 
name="0084a16" id="0084a16"></a>南尋逸老地可代山僧覓之。</p><a 
name="0084a17" id="0084a17"></a><p style="margin-left: 3em"><span class="headname">與大雲長西堂</span></p><a 
name="0084a18" id="0084a18"></a><p style="text-indent: 0em; margin-left: 0em"><span class="linehead"></span>欲為人必先審可不然後行之始無委曲事近聞女<a 
name="0084a19" id="0084a19"></a>受燕公惑深用痛恨然昔者仝吾何如是之重厚今<a 
name="0084a20" id="0084a20"></a>者異吾何如是之涼薄夫好惡異仝道人之不取也<a 
name="0084a21" id="0084a21"></a>久矣吾奉先師之言一豪不設妄為實欲正法門之<a 
name="0084a22" id="0084a22"></a>不正何吾正之如此吾徒亂之如此眼前或可彊為<a 
name="0084a23" id="0084a23"></a>則百千年後將何以處其身也吾徒思之。</p><a 
name="0084a24" id="0084a24"></a><p style="margin-left: 3em"><span class="headname">與嵩目宗禪師</span></p><a 
name="0084a25" id="0084a25"></a><p style="text-indent: 0em; margin-left: 0em"><span class="linehead"></span>法門骨月幾人能致此熱腸如非嵩目高雅數數親<a 
name="0084a26" id="0084a26"></a>厚則冷語冰人難當也不及見法筵而北還今猶悵<a 
name="0084a27" id="0084a27"></a>然未卜滇行何時我<span class="corr" title='[巳&gt;已]'>已</span>束裝南邁明春及秋或可轉<a 
name="0084a28" id="0084a28"></a>高藍當又有字來胡護法及陳黎兩君煩致意之餘<a 
name="0084a29" id="0084a29"></a>不多白。</p><a 
name="0084a30" id="0084a30"></a><p style="margin-left: 3em"><span class="headname">與西竺主人</span></p><a 
name="0084b01" id="0084b01"></a><p style="text-indent: 0em; margin-left: 0em"><span class="linehead"></span>往省奉看返取惠並香積玅供感謝不盡然非十年<a 
name="0084b02" id="0084b02"></a>舊識而何能致此厚德也去冬有裁寄並申謝想達<a 
name="0084b03" id="0084b03"></a>上座矣目下束裝走吳越五月可抵金陵俟薄務畢<a 
name="0084b04" id="0084b04"></a>即回黃平倘頭上公假我數年又得相晤引白耳。</p><a 
name="0084b05" id="0084b05"></a><p style="margin-left: 3em"><span class="headname">與印心主人</span></p><a 
name="0084b06" id="0084b06"></a><p style="text-indent: 0em; margin-left: 0em"><span class="linehead"></span>客歲留上人房萬千盛惠筆舌難盡高雅也別來兩<a 
name="0084b07" id="0084b07"></a>有裁謝不卜到不想上人德望既孚自是清福常足<a 
name="0084b08" id="0084b08"></a>若我輩奔走不暇安望此樂乎二月初南行身上事<a 
name="0084b09" id="0084b09"></a>畢即回長松或仍到貴陽面謝前愛會城道舊煩致<a 
name="0084b10" id="0084b10"></a>意之。</p><a 
name="0084b11" id="0084b11"></a><p style="margin-left: 3em"><span class="headname">與石琴聞監寺</span></p><a 
name="0084b12" id="0084b12"></a><p style="text-indent: 0em; margin-left: 0em"><span class="linehead"></span>佛祖玅道祕在己躬不可舍此別覓以消時日也然<a 
name="0084b13" id="0084b13"></a>無始來只是者箇面孔人不能即惺者是當人自昧<a 
name="0084b14" id="0084b14"></a>非開道者之咎也若能頓然發深省識自家應物底<a 
name="0084b15" id="0084b15"></a>主人始知本來近而於為道者自遠耳然非得手應<a 
name="0084b16" id="0084b16"></a>心不能信是言古人云飯是米做火即是鐙詎虛言<a 
name="0084b17" id="0084b17"></a>哉上座天資可愛作事英靈十二時中勿為物使我<a 
name="0084b18" id="0084b18"></a>祖庭秋晚正賴抱道左右之上座勿自薶紫荊華也<a 
name="0084b19" id="0084b19"></a>可。</p><a 
name="0084b20" id="0084b20"></a><p style="text-indent: 0em; margin-left: 0em"><span class="headname">　　　　又</span></p><a 
name="0084b21" id="0084b21"></a><p style="text-indent: 0em; margin-left: 0em"><span class="linehead"></span>春王十日必於南行不知能到長松一敘別不想此<a 
name="0084b22" id="0084b22"></a>一別後會不可知也聞近日著悶以告者過也我此<a 
name="0084b23" id="0084b23"></a>行原為刻書定將分鐙偈收入集中以為萬古法系<a 
name="0084b24" id="0084b24"></a>豈以十年來父子一為燕居惑亂便不取邪倘應龍<a 
name="0084b25" id="0084b25"></a>不處汙池可明一言自不久羈門牆以辱上座。</p><a 
name="0084b26" id="0084b26"></a><p style="margin-left: 3em"><span class="headname">與岳樵長老</span></p><a 
name="0084b27" id="0084b27"></a><p style="text-indent: 0em; margin-left: 0em"><span class="linehead"></span>客歲四書來竟未見回音豈沈浮之過邪此時欲即<a 
name="0084b28" id="0084b28"></a>東下奈舊病仍作不能動履惟仰臥山囪望銅巖白<a 
name="0084b29" id="0084b29"></a>雲而已閏女別修靜室但不知山水佳不倘有蝸牛<a 
name="0084b30" id="0084b30"></a>之快雖筋力勞苦亦非分外事不然徒為耳又聞白<a 
name="0084c01" id="0084c01"></a>雲近亦改觀想規制自是如法他日山僧一至惟稱<a 
name="0084c02" id="0084c02"></a><span class="corr" title='[羡&gt;羨]'>羨</span>輪奐佳趣耳。</p><a 
name="0084c03" id="0084c03"></a><p style="text-indent: 0em; margin-left: 0em"><span class="headname">　　　　又</span></p><a 
name="0084c04" id="0084c04"></a><p style="text-indent: 0em; margin-left: 0em"><span class="linehead"></span>數欲東下不能一時就道何業牽引之深邪長松不<a 
name="0084c05" id="0084c05"></a>得人遂致破敗不堪雖<span class="corr" title='[巳&gt;已]'>已</span>逐去斯人又暫無出力牚<a 
name="0084c06" id="0084c06"></a>之者然已為眼中糞屑當任之而已我何苦長作馬<a 
name="0084c07" id="0084c07"></a>牛憂嗣宗來始得一帖少慰褱抱且云山僧覓一支<a 
name="0084c08" id="0084c08"></a>棲奈及門者有限當誰為我出隻手也雖然俟到時<a 
name="0084c09" id="0084c09"></a>再作商之。</p><a 
name="0084c10" id="0084c10"></a><p style="margin-left: 3em"><span class="headname">與白鹿裔禪師</span></p><a 
name="0084c11" id="0084c11"></a><p style="text-indent: 0em; margin-left: 0em"><span class="linehead"></span>毅廟癸未秋開州棲靈相別十七年魚鴻竟杳而思<a 
name="0084c12" id="0084c12"></a>慕之私發之欷歔不能洩又繼之詩歌亦不能洩辛<a 
name="0084c13" id="0084c13"></a>卯聞在卯陽因過酉谿相看又值禪師折蘆東邁將<a 
name="0084c14" id="0084c14"></a>欲挈囊以步後塵不意卯谿兵難作矣我四十日茹<a 
name="0084c15" id="0084c15"></a>糠秕混貔貅中始達平越平越人念廿載辛苦留下<a 
name="0084c16" id="0084c16"></a>蒲團不期仝儕推作化主今八年矣前莫侯府楚還<a 
name="0084c17" id="0084c17"></a>攜禪師住天寧語錄展閱之非我禪師不有此非楚<a 
name="0084c18" id="0084c18"></a>地人不知有禪師可謂天縱之聖也第以弱病難見<a 
name="0084c19" id="0084c19"></a>我禪師於法座上耳明歲下江南如因緣就便過武<a 
name="0084c20" id="0084c20"></a>陵不知禪師猶納我於迎仙寺之樂乎己亥九月十<a 
name="0084c21" id="0084c21"></a>九日附語嵩禪師侍者申侯道駕。</p><a 
name="0084c22" id="0084c22"></a><p style="text-indent: 0em; margin-left: 0em"><span class="headname">　　　　又</span></p><a 
name="0084c23" id="0084c23"></a><p style="text-indent: 0em; margin-left: 0em"><span class="linehead"></span>徒步千里得氐銅江將取銅江之舟順流而東尋我<a 
name="0084c24" id="0084c24"></a>故人於三月上巳引桃源為流觴曲水優游酣飲我<a 
name="0084c25" id="0084c25"></a>雖不慧一坐其次釃酉述韻獨不取主人色笑邪偶<a 
name="0084c26" id="0084c26"></a>舊病复作就枕簟呻吟者四十五日始得小愈嗟夫<a 
name="0084c27" id="0084c27"></a>少年壯志為病所困不覺轉為老騃也寧不痛哉。</p><a 
name="0084c28" id="0084c28"></a><p style="margin-left: 3em"><span class="headname">复開聖諸門人</span></p><a 
name="0084c29" id="0084c29"></a><p style="text-indent: 0em; margin-left: 0em"><span class="linehead"></span>今昔事舛人我相多不獨耳不靜舌亦勞矣吾徒留<a 
name="0084c30" id="0084c30"></a>心我宗能擔荷大任吾事畢也聞某人妄語排擠山<a 
name="0085a01" id="0085a01"></a>僧山僧知悅謗者無所不至安可與之面釋使俗人<a 
name="0085a02" id="0085a02"></a>掩鼻啞啞邪且斯人語言而醜態實有不可觀亦有<a 
name="0085a03" id="0085a03"></a>不可言於人者吾即言之何難但恐我法社耳烏乎<a 
name="0085a04" id="0085a04"></a>悼法門之不幸莫斯為甚也至於斯人欲置騰騰烈<a 
name="0085a05" id="0085a05"></a>焰中此累劫常事吾何懼哉昨有書复楊護法及丁<a 
name="0085a06" id="0085a06"></a>護法可親往面道一番足見平日與吾徒道及從來<a 
name="0085a07" id="0085a07"></a>事也居江外惟是思慕吾徒不識再得相會不種種<a 
name="0085a08" id="0085a08"></a>積衷如何可言。</p><a 
name="0085a09" id="0085a09"></a><p style="margin-left: 3em"><span class="headname">與岳樵崇侍者</span></p><a 
name="0085a10" id="0085a10"></a><p style="text-indent: 0em; margin-left: 0em"><span class="linehead"></span>黔中賴左右之教門始有觀光不然黔人何知有此<a 
name="0085a11" id="0085a11"></a>題目故以法器期之終不作黔驢待也客冬省親此<a 
name="0085a12" id="0085a12"></a>仁人之禮山僧豪無拒意何一往梓里便不來邪豈<a 
name="0085a13" id="0085a13"></a>不知欲作者家種艸實非一日便到休歇若里中一<a 
name="0085a14" id="0085a14"></a>為院子累終法門小伎也因留复治在此如聞而即<a 
name="0085a15" id="0085a15"></a>來天下老和尚不來天然之句有所歸也吾之動定<a 
name="0085a16" id="0085a16"></a>不可知爾亦不可不察。</p><a 
name="0085a17" id="0085a17"></a><p style="margin-left: 3em"><span class="headname">寄白齋菴靈師叔</span></p><a 
name="0085a18" id="0085a18"></a><p style="text-indent: 0em; margin-left: 0em"><span class="linehead"></span>崇禎己卯閒侍臥龍先子從夔州下荊南埽白齋祖<a 
name="0085a19" id="0085a19"></a>塔得與吾師叔相見雖別二十六年其音容宛在耳<a 
name="0085a20" id="0085a20"></a>目想師叔不能記我為誰也然猶憶辛巳复侍先子<a 
name="0085a21" id="0085a21"></a>回蜀甲申罹兵難賴先子道聲鳴於楚蜀即遘觸藩<a 
name="0085a22" id="0085a22"></a>之怨如游園觀耳先子睹此僇劫無留世意即戈戟<a 
name="0085a23" id="0085a23"></a>叢中集眾登座說法與示安武徐公諸人偈語畢遂<a 
name="0085a24" id="0085a24"></a>瞑目化去實毅廟崩之明年乙酉三月一日午時其<a 
name="0085a25" id="0085a25"></a>持兵殺人者皆知有佛吾蜀故藉此得全十一者皆<a 
name="0085a26" id="0085a26"></a>先子功也其後璧於千萬死中逃出如太倉遺一粒<a 
name="0085a27" id="0085a27"></a>始回視先子存日若隔幾十生今又幾一二十年不<a 
name="0085a28" id="0085a28"></a>覺齒落髮白形骸可憐矣元年從黔出楚欲過江陵<a 
name="0085a29" id="0085a29"></a>問吾菴中人知必猶有存者因涂路有阻不敢前蹤<a 
name="0085a30" id="0085a30"></a>故買舟遂入越矣上金粟會荊州人問菴中事云人<a 
name="0085b01" id="0085b01"></a>物皆故所幸存者惟吾師叔菴既<span class="corr" title='[巳&gt;已]'>已</span>成瓦礫燕麥兔<a 
name="0085b02" id="0085b02"></a>葵之感寧不對青天白日泫然下涕邪俟身上事完<a 
name="0085b03" id="0085b03"></a>一櫂溯流而上與吾師叔告二三十年苦師叔其待<a 
name="0085b04" id="0085b04"></a>我瓦礫閒何如。</p><a 
name="0085b05" id="0085b05"></a><p style="margin-left: 3em"><span class="headname">寄梁山和尚侍者西缽</span></p><a 
name="0085b06" id="0085b06"></a><p style="text-indent: 0em; margin-left: 0em"><span class="linehead"></span>梁山祖庭依違三十年閱人多矣而心眼孤明西缽<a 
name="0085b07" id="0085b07"></a>外不一二見也庚子春作詩留別還黔以為不复再<a 
name="0085b08" id="0085b08"></a>晤元年秋复舟遇於黃巧出意外亦复恍如夢裏第<a 
name="0085b09" id="0085b09"></a>以舟師促去不能竟作三日談悵矣來吳越三見霜<a 
name="0085b10" id="0085b10"></a>露每風晨月夕回首高梁如在天上而闌干只作銀<a 
name="0085b11" id="0085b11"></a>河落九天也昨春往金粟會有鄉師自出峽依雪竇<a 
name="0085b12" id="0085b12"></a>福巖金粟則處幾年矣每為人重獨是因緣不合因<a 
name="0085b13" id="0085b13"></a>詢老人興居將還蜀為老人一株樹蔭覆天下西缽<a 
name="0085b14" id="0085b14"></a>照拂可也我自廢放來只作長年行腳僧不知更有<a 
name="0085b15" id="0085b15"></a>餘緣說無聊話不方丈萬福不敢具啟便言為感臨<a 
name="0085b16" id="0085b16"></a>楮悵悵不一。</p><a 
name="0085b17" id="0085b17"></a><p style="margin-left: 3em"><span class="headname">复德山語嵩禪師</span></p><a 
name="0085b18" id="0085b18"></a><p style="text-indent: 0em; margin-left: 0em"><span class="linehead"></span>禪師不以萬里行倦破暑轉蘇顧我雙塔此法門念<a 
name="0085b19" id="0085b19"></a>重矣乃复鐙前榻上屬之如許我豈犬馬忘德本所<a 
name="0085b20" id="0085b20"></a>事者盍梁山不仁誤聽左右而燕居又彊取我二子<a 
name="0085b21" id="0085b21"></a>敏老亦取我一孫我故去之雖遭物議任之而<span class="corr" title='[巳&gt;已]'>已</span>嗟<a 
name="0085b22" id="0085b22"></a>嗟三十年法乳豈恰然一斬乎所以小隱古吳盍實<a 
name="0085b23" id="0085b23"></a>有去就良難之意禪師愛我如此我極思之不得<span class="corr" title='[巳&gt;已]'>已</span><a 
name="0085b24" id="0085b24"></a>為隱焉庶幾也如再欲我還梁山我則在汶上矣禪<a 
name="0085b25" id="0085b25"></a>師幸原之。</p><a 
name="0085b26" id="0085b26"></a><p style="margin-left: 3em"><span class="headname">上古南牧和尚</span></p><a 
name="0085b27" id="0085b27"></a><p style="text-indent: 0em; margin-left: 0em"><span class="linehead"></span>拜違函丈兩見飛霜每切瞻依其如仙蹤不定雖望<a 
name="0085b28" id="0085b28"></a>雲山隕涕亦徒千行耳總之我輩癡頑致有乇而逃<a 
name="0085b29" id="0085b29"></a>焉者良或然也昨夏來蘇僦居雙塔自念此生三十<a 
name="0085b30" id="0085b30"></a>年行腳即不能親承人之法印假此退居不失為善<a 
name="0085c01" id="0085c01"></a>其於計雖拙其於立身行己不其韙歟不意籌兄忽<a 
name="0085c02" id="0085c02"></a>顧巟寓因示和尚所止不過三十里之遙於是哀慕<a 
name="0085c03" id="0085c03"></a>之腸不幾萌而幾熱乎獨是冒寒未脫不能前蹤古<a 
name="0085c04" id="0085c04"></a>人有為法忘身然亦有身安道隆之說故先遣小孫<a 
name="0085c05" id="0085c05"></a>隨籌兄來代候萬安稍遲月日即躬親猊座和尚其<a 
name="0085c06" id="0085c06"></a>不吝弘慈在壁受賜之大天地何能為諭哉薄具香<a 
name="0085c07" id="0085c07"></a>儀聊以伴緘臨楮曷勝惶悚之至。</p><a 
name="0085c08" id="0085c08"></a><p style="margin-left: 3em"><span class="headname">复天隱禪師</span></p><a 
name="0085c09" id="0085c09"></a><p style="text-indent: 0em; margin-left: 0em"><span class="linehead"></span>貴筑晤後四年不奉吾友手教總之間關修阻非朝<a 
name="0085c10" id="0085c10"></a>遣夕至而可能者還樸至自梁城手持吾友三月四<a 
name="0085c11" id="0085c11"></a>日書拜讀數四見吾友愛我如昔未又勸勉懇懃若<a 
name="0085c12" id="0085c12"></a>非天隱厚道絕不至此也每自思之三十年方外心<a 
name="0085c13" id="0085c13"></a>還不歇此豈有所樂為也盍人皆笑我狂且愚而不<a 
name="0085c14" id="0085c14"></a>知我大為人棄並奪其所授甚至覆巢取子豪不容<a 
name="0085c15" id="0085c15"></a>置足其間顧此能不疾首痛心乎是有吳越之役雖<a 
name="0085c16" id="0085c16"></a>棲靈亦不得怪我常寂中矣今吾友猶不投卑返將<a 
name="0085c17" id="0085c17"></a>歸我梁山以續舊好而此情灑且渥矣然豈尾大不<a 
name="0085c18" id="0085c18"></a>掉之人奈何一入趙竟不能再奉德教於燕也用是<a 
name="0085c19" id="0085c19"></a>方命知吾友必察而原之。</p><a 
name="0085c20" id="0085c20"></a><p style="margin-left: 3em"><span class="headname">荅長洲靈壽履冰和尚</span></p><a 
name="0085c21" id="0085c21"></a><p style="text-indent: 0em; margin-left: 0em"><span class="linehead"></span>不奉教七閱月胸中鄙吝豈止复萌將瞿塘灩澦矣<a 
name="0085c22" id="0085c22"></a>忽雲函來讀之恍如促膝一室知仁兄愛我真不啻<a 
name="0085c23" id="0085c23"></a>骨肉獨是愚頑之質不能長侍座右領受切磋盡開<a 
name="0085c24" id="0085c24"></a>茅塞悵也何如聞有吳江之行不棄陋室便奉一茗<a 
name="0085c25" id="0085c25"></a>以消渴褱倘先示一音道左相侯。</p><a 
name="0085c26" id="0085c26"></a><p style="margin-left: 3em"><span class="headname">寄履冰和尚<span class="note">(附回書)</span></span></p><a 
name="0085c27" id="0085c27"></a><p style="text-indent: 0em; margin-left: 0em"><span class="linehead"></span>吳江返棹歲云莫矣室中一顧即茶灶煙冷匡床塵<a 
name="0085c28" id="0085c28"></a>生而岑寂不可言狀也雖欲揩拭須得六七日何能<a 
name="0085c29" id="0085c29"></a>放腳過靈壽與吾兄痛笑松谿梅塢為樂哉初八日<a 
name="0085c30" id="0085c30"></a>老人已將重擔累我然駑駘是力窮日幾里老人只<a 
name="0086a01" id="0086a01"></a>作略玄黃而取俊骨不顧人笑也雖然弟謹守之敢<a 
name="0086a02" id="0086a02"></a>負老人婆心以取識者譏邪餘不贅。</p><a 
name="0086a03" id="0086a03"></a><p style="text-indent: 0em; margin-left: 1em"><span class="linehead"></span>兄去報恩弟嘗私語曰者回水乳合矣昨令孫來<a 
name="0086a04" id="0086a04"></a>接讀手教果如所擬及訊其事云云令弟不勝慶<a 
name="0086a05" id="0086a05"></a>快且老人從未陞堂說法屬一人者吾兄今獲如<a 
name="0086a06" id="0086a06"></a>此則恩莫大也皆吾兄夙德敦厚所致非若今狂<a 
name="0086a07" id="0086a07"></a>小諂佞輩可能及矣奈弟室如縣磬無以為賀聊<a 
name="0086a08" id="0086a08"></a>成里語二章塵之一笑。</p><a 
name="0086a09" id="0086a09"></a><p style="margin-left: 3em"><span class="headname">寄嵩山野竹長老</span></p><a 
name="0086a10" id="0086a10"></a><p style="text-indent: 0em; margin-left: 0em"><span class="linehead"></span>元年六月二十六日始銅仁東下暑猛如虎舟中迫<a 
name="0086a11" id="0086a11"></a>窄待泊武陵疽節甚矣四十餘日少愈將買舟過湖<a 
name="0086a12" id="0086a12"></a>而江道略官舟雲帆頓斷無葦可渡積水者乃由石<a 
name="0086a13" id="0086a13"></a>首過江覓舟方達武昌而疽節又生淹留兩月未能<a 
name="0086a14" id="0086a14"></a>前蹤宏孫兄弟訪尋親舊尚存者眾且是至戚故留<a 
name="0086a15" id="0086a15"></a>彼以封二十年未封之骨九月中獨攜兩行者由漢<a 
name="0086a16" id="0086a16"></a>口長發一路苦辛至十一月初抵建業疽節复甚忽<a 
name="0086a17" id="0086a17"></a>山翁和尚來埽慈瑄兩祖塔因得瞻禮至蘇再謁本<a 
name="0086a18" id="0086a18"></a>師老人於報恩過越又得瞻覲古南和尚其他皆相<a 
name="0086a19" id="0086a19"></a>繼而化盡作古人也至於據源拂於今日者比比皆<a 
name="0086a20" id="0086a20"></a>是余不覺泫然痛我宗祖法門濫觴極矣即欲回舟<a 
name="0086a21" id="0086a21"></a>仍作山中主人完我殘喘奈何回首長松六千里如<a 
name="0086a22" id="0086a22"></a>在天上無翼能飛且值公令汰僧而平地上亦棘芒<a 
name="0086a23" id="0086a23"></a>侈矣因於蘇州雙塔僦一室暫住將先臥龍錄梓就<a 
name="0086a24" id="0086a24"></a>必欲收拾西還或由此直上梁城與吾徒坐一蓬子<a 
name="0086a25" id="0086a25"></a>痛說十三年離褱誠我意也餘不盡。</p><a 
name="0086a26" id="0086a26"></a><p style="text-indent: 0em; margin-left: 0em"><span class="headname">　　　　又</span></p><a 
name="0086a27" id="0086a27"></a><p style="text-indent: 0em; margin-left: 0em"><span class="linehead"></span>到吳越三年絕無可語者真入無人之竟每褱西還<a 
name="0086a28" id="0086a28"></a>輒不如意總之窮道人事多鈍置不能一快便耳前<a 
name="0086a29" id="0086a29"></a>年天童賢老人收余為法嗣此非去蜀歸吳盍不得<a 
name="0086a30" id="0086a30"></a>已也梁山既收回棲靈信具而燕公又奪我二子敏<a 
name="0086b01" id="0086b01"></a>公亦取我一孫十五六年苦訓之人皆為同門間絕<a 
name="0086b02" id="0086b02"></a>睹此能不痛心乎若只苦守後之人疑之則上負前<a 
name="0086b03" id="0086b03"></a>人所望下辜吾徒支牚即余一身罪大莫贖矣吾徒<a 
name="0086b04" id="0086b04"></a>其思之還撲來問吾徒無恙外又問嵩山集云已梓<a 
name="0086b05" id="0086b05"></a>行然固美矣但不可艸艸完事須深酌之可耳今天<a 
name="0086b06" id="0086b06"></a>下行者皆出古人一頭地若西南諸師是皆不能遠<a 
name="0086b07" id="0086b07"></a>傳況能開後人眼目哉吾徒當思之今秋不還即明<a 
name="0086b08" id="0086b08"></a>春必歸到家定有雞足之行吾徒當俟我梁城間可<a 
name="0086b09" id="0086b09"></a>也。</p><a 
name="0086b10" id="0086b10"></a><p style="text-indent: 0em; margin-left: 0em"><span class="headname">　　　　又</span></p><a 
name="0086b11" id="0086b11"></a><p style="text-indent: 0em; margin-left: 0em"><span class="linehead"></span>客吳越四年未嘗一日不繫念嵩山盍黔南苦心教<a 
name="0086b12" id="0086b12"></a>人止得此一席以慰吾望前歲五月一書去秋一書<a 
name="0086b13" id="0086b13"></a>冬又一書今夏又一書不知皆到不七月浮老人圜<a 
name="0086b14" id="0086b14"></a>寂於吳江聞訃即自高郵還蘇為奔喪之舉及送龕<a 
name="0086b15" id="0086b15"></a>上徑山適竹元孤身二千里來省吾雙塔此非嵩山<a 
name="0086b16" id="0086b16"></a>以孝法人何以壯元孫此行且眉孫留廣嗣元孫苦<a 
name="0086b17" id="0086b17"></a>遠涉吾又憐二人孤苦中猶不置吾此不獨二人孝<a 
name="0086b18" id="0086b18"></a>猶見二人珍重吾道未薄耳人得一夔足矣況雙珠<a 
name="0086b19" id="0086b19"></a>乎故吾願嵩山不如二人者勿收之以敗厥事近日<a 
name="0086b20" id="0086b20"></a>法門委付如市未見有如禪和子也不過取虛聲襲<a 
name="0086b21" id="0086b21"></a>虛名真可笑耳人或從滇來即問之嵩山即問之他<a 
name="0086b22" id="0086b22"></a>人為人何如或曰嵩山為人不減平越但委付微異<a 
name="0086b23" id="0086b23"></a>耳因書此言為嵩山誡明年吾不親來即當遣人慰<a 
name="0086b24" id="0086b24"></a>公於方丈。</p><a 
name="0086b25" id="0086b25"></a><p style="margin-left: 3em"><span class="headname">寄長松監院梅孰</span></p><a 
name="0086b26" id="0086b26"></a><p style="text-indent: 0em; margin-left: 0em"><span class="linehead"></span>師弟法乳一隔三秋每一思之五內寸斷床頭若無<a 
name="0086b27" id="0086b27"></a>古人兩卷書何能暫寬愁寂也前夏六月廿六自銅<a 
name="0086b28" id="0086b28"></a>巖舟發涂路苦辛如何可言在武陵病疽武昌建業<a 
name="0086b29" id="0086b29"></a>亦然且甚竹眉弟兄到江夏尋二十年喪亂後親朋<a 
name="0086b30" id="0086b30"></a>得一叔一胞妹其姻戚中猶存者盛因往崇陽省彼<a 
name="0086c01" id="0086c01"></a>父柩欲為八尺之封吾恐久留歲月易度遂撥煙霞<a 
name="0086c02" id="0086c02"></a>而前蹤身邊不過兩木頭人耳此行孤苦情實難堪<a 
name="0086c03" id="0086c03"></a>惟自怨自艾欲與誰言客秋逐僧不知長松與諸菴<a 
name="0086c04" id="0086c04"></a>作何去就銅仁幾處亦作何狀初到吳越如行異域<a 
name="0086c05" id="0086c05"></a>忽得鄉人李明府留寓蘇州雙塔不知將來何以了<a 
name="0086c06" id="0086c06"></a>我歸志睹此精神益困矣菴中事務女輩切宜勤理<a 
name="0086c07" id="0086c07"></a>不可怠吾歸來方與酬勞黔中道舊當以此帖傳聞。</p><a 
name="0086c08" id="0086c08"></a><p style="margin-left: 3em"><span class="headname">寄黔中開石監院及諸剎</span></p><a 
name="0086c09" id="0086c09"></a><p style="text-indent: 0em; margin-left: 0em"><span class="linehead"></span>春二月遣祖易歸止有祖年供灑埽寂莫甚矣望黔<a 
name="0086c10" id="0086c10"></a>中人來即議行李計奈何望眼幾穿竟未有至者昨<a 
name="0086c11" id="0086c11"></a>五月▆▆北訪張高郵公公以二十年相與之人不<a 
name="0086c12" id="0086c12"></a>可一見即別因留住城南福海八月朔方到院未幾<a 
name="0086c13" id="0086c13"></a>▆▆老人訃至因奔喪並送入徑山塔一連耽閣三<a 
name="0086c14" id="0086c14"></a>月不覺小春又寒矣前八月幸竹元不辭二千里孤<a 
name="0086c15" id="0086c15"></a>身來省我雙塔得以少慰岑寂明春或遣彼還武昌<a 
name="0086c16" id="0086c16"></a>耳諸徒聞此有意東來或遣人到廣陵再窮一日即<a 
name="0086c17" id="0086c17"></a>達福海矣一別四年如隔世人每一念來五內如擣<a 
name="0086c18" id="0086c18"></a>不能插翼與女輩樵山漁谿為樂苦也如何話長紙<a 
name="0086c19" id="0086c19"></a>限未能罄其衷哉。</p><a 
name="0086c20" id="0086c20"></a><p style="margin-left: 3em"><span class="headname">寄竹眉竹元兩孫</span></p><a 
name="0086c21" id="0086c21"></a><p style="text-indent: 0em; margin-left: 0em"><span class="linehead"></span>女弟兄往崇陽省二十餘年喪亂未封之▆吾以病<a 
name="0086c22" id="0086c22"></a>軀不能同去終為慊然後於漢口待之二十餘日竟<a 
name="0086c23" id="0086c23"></a>未有秏且既過江安能再緩是以九月十九日得便<a 
name="0086c24" id="0086c24"></a>舟長行矣一瞬三年音書杳絕女二人如念吾左右<a 
name="0086c25" id="0086c25"></a>無知事者可議一人前來助吾梓舊集諸槁即是女<a 
name="0086c26" id="0086c26"></a>二人報嵩和尚慈蔭也客歲汰僧女二人何策守之<a 
name="0086c27" id="0086c27"></a>吾為女慮想高蹈之人自有確守非仝淺淺者可仝<a 
name="0086c28" id="0086c28"></a>日而語也。</p><a 
name="0086c29" id="0086c29"></a><p style="text-indent: 0em; margin-left: 0em"><span class="headname">　　　　又</span></p><a 
name="0086c30" id="0086c30"></a><p style="text-indent: 0em; margin-left: 0em"><span class="linehead"></span>鄂渚相別三年過矣每念女兄弟初歸故里囊無一<a 
name="0087a01" id="0087a01"></a>物豈能封二十餘年未封之骨雖有戚氏恐亦不能<a 
name="0087a02" id="0087a02"></a>大助中夜深思情不能<span class="corr" title='[巳&gt;已]'>已</span>自入吳歷越所見名宿而<a 
name="0087a03" id="0087a03"></a>費亦不輕且久逸之人一旦服膺叢席動即勞極不<a 
name="0087a04" id="0087a04"></a>得已乃寓雙塔但先臥龍錄與開聖諸槁豪未付梓<a 
name="0087a05" id="0087a05"></a>萬里南來欲完此兩者將尋丘壑之樂而又因循若<a 
name="0087a06" id="0087a06"></a>此能不傷哉前冬往吳江報恩寺見浮老人即許入<a 
name="0087a07" id="0087a07"></a>室豈我無良而恧顏若此者總之是梁山父子之使<a 
name="0087a08" id="0087a08"></a>然女兄弟亦孰之矣烏乎寤窮達之有命窺崨徑之<a 
name="0087a09" id="0087a09"></a>無益我之謂也女兄弟可一下江南則吾事備矣夫<a 
name="0087a10" id="0087a10"></a>复何言。</p><a 
name="0087a11" id="0087a11"></a><p style="margin-left: 3em"><span class="headname">荅廣嗣眉孫</span></p><a 
name="0087a12" id="0087a12"></a><p style="text-indent: 0em; margin-left: 0em"><span class="linehead"></span>幾年不見有如隔生雖夢中翁孫一堂醒复如故也<a 
name="0087a13" id="0087a13"></a>八月從高郵還蘇扶浮老人龕上徑山入塔忽竹元<a 
name="0087a14" id="0087a14"></a>來令吾一喜一泣交並難況石公書中言廣嗣新之<a 
name="0087a15" id="0087a15"></a>陶瓦欲元弟早歸佐爾此理也但吾數年不會之人<a 
name="0087a16" id="0087a16"></a>何能一見即遣且初住高郵福海無人代筆須假今<a 
name="0087a17" id="0087a17"></a>冬明春當遣回女如念吾或不生惱其家事隨緣應<a 
name="0087a18" id="0087a18"></a>之勿困於心以巟爾志我後事惟爾兩人為寄餘非<a 
name="0087a19" id="0087a19"></a>切望也近日牚佛法非道德學問不能早譽爾自高<a 
name="0087a20" id="0087a20"></a>明不教可諭然吾亦不可不屬也。</p><a 
name="0087a21" id="0087a21"></a><p style="margin-left: 3em"><span class="headname">荅澤臞和尚</span></p><a 
name="0087a22" id="0087a22"></a><p style="text-indent: 0em; margin-left: 0em"><span class="linehead"></span>舊冬二之日方坐雪囪下兄書忽至即拜受讀之直<a 
name="0087a23" id="0087a23"></a>如面談令人忻感交集何啻愈病檄也曾憶到江南<a 
name="0087a24" id="0087a24"></a>來與人把握不可謂不眾獨是與兄有如骨肉非薄<a 
name="0087a25" id="0087a25"></a>與眾而厚與兄盍鸞鶴鳴舞當從其類耳兄還平陽<a 
name="0087a26" id="0087a26"></a>暑薄秋新矣正宜負瓢以從奈何鄉客枉顧談笑綿<a 
name="0087a27" id="0087a27"></a>連是以此意為之遏截然我心至今未滿昨過齊門<a 
name="0087a28" id="0087a28"></a>見華胎柳孕士人游也兄不遺棄舊人肯一過吳門<a 
name="0087a29" id="0087a29"></a>同上海涌峰不。</p><a 
name="0087a30" id="0087a30"></a><p style="margin-left: 3em"><span class="headname">寄明遠禪師</span></p><a 
name="0087b01" id="0087b01"></a><p style="text-indent: 0em; margin-left: 0em"><span class="linehead"></span>逖違道範四見霜華有褱伊人心旌如舞安得縮地<a 
name="0087b02" id="0087b02"></a>符子一瞚間向武陵谿口以晤言消之邪一源土木<a 
name="0087b03" id="0087b03"></a>或<span class="corr" title='[巳&gt;已]'>已</span>畢工禪師登堂說法而四眾怡然進道則其功<a 
name="0087b04" id="0087b04"></a>不在靈山下故我私心合十此古佛久矣俟秋涼時<a 
name="0087b05" id="0087b05"></a>一葦西來當與作三日談其無曰望州亭相見了。</p><a 
name="0087b06" id="0087b06"></a><p style="margin-left: 3em"><span class="headname">寄東山長老</span></p><a 
name="0087b07" id="0087b07"></a><p style="text-indent: 0em; margin-left: 0em"><span class="linehead"></span>去春二月遣人還長松報東山一帖尚在平江雙塔<a 
name="0087b08" id="0087b08"></a>夏五月因仝鄉朱孝廉北游遂仝舟到廣陵得觀淮<a 
name="0087b09" id="0087b09"></a>海故里留六十日將欲還蘇忽秦氏一菴名福海者<a 
name="0087b10" id="0087b10"></a>虛席郡守及紳士邀主方丈再辭不能脫今到院半<a 
name="0087b11" id="0087b11"></a>歲矣雖欲西還止屬空談然黔中化行十七年而相<a 
name="0087b12" id="0087b12"></a>信吾道者皆賴吾徒代為宣揚所謂若舌即吾舌矣<a 
name="0087b13" id="0087b13"></a>大耑明春整頓歸帆必從銅巖談風笑雨一洒五六<a 
name="0087b14" id="0087b14"></a>年離腸結耳空囊無物寄回俟面時方道苦衷。</p><a 
name="0087b15" id="0087b15"></a><p style="margin-left: 3em"><span class="headname">寄別菴長老</span></p><a 
name="0087b16" id="0087b16"></a><p style="text-indent: 0em; margin-left: 0em"><span class="linehead"></span>一別五六年始知離腸痛如刀錐然非仝人不知此<a 
name="0087b17" id="0087b17"></a>苦也去秋得元宗孫說話又覺稍不寂莫黔中諸友<a 
name="0087b18" id="0087b18"></a>自是無恙獨是念爾不置者緣爾病身子不識近日<a 
name="0087b19" id="0087b19"></a>得解脫不別菴完緝可以棲遲亦是爾福切不可有<a 
name="0087b20" id="0087b20"></a>一豪他念大約岳樵高見亦不須再屬也去夏因往<a 
name="0087b21" id="0087b21"></a>邗溝觀古人遺蹟遂為盂城檀越留主福海矣明春<a 
name="0087b22" id="0087b22"></a>得人代守必整歸帆與吾徒聽青猿煮白水為樂此<a 
name="0087b23" id="0087b23"></a>外無事事也。</p><a 
name="0087b24" id="0087b24"></a><p style="margin-left: 3em"><span class="headname">寄惺一照監院</span></p><a 
name="0087b25" id="0087b25"></a><p style="text-indent: 0em; margin-left: 0em"><span class="linehead"></span>思還白雲夢寐不置奈何一到吳越回首萬里雖鵬<a 
name="0087b26" id="0087b26"></a>摶也得六月息耳況要金盡而白髮新乎去春遣人<a 
name="0087b27" id="0087b27"></a>還有帖報女想<span class="corr" title='[巳&gt;已]'>已</span>到矣昨夏過淮南已住得一菴規<a 
name="0087b28" id="0087b28"></a>制頗稱思得監院為之住持不知肯舍山而就城槁<a 
name="0087b29" id="0087b29"></a>作鬧中主人不別菴病身子近日作何狀一切賴為<a 
name="0087b30" id="0087b30"></a>之外助始不負二三十年道友然亦是吾切望於賢<a 
name="0087c01" id="0087c01"></a>徒者家中法眷惟善待之餘不多屬。</p><a 
name="0087c02" id="0087c02"></a><p style="margin-left: 3em"><span class="headname">寄長松監院梅隱</span></p><a 
name="0087c03" id="0087c03"></a><p style="text-indent: 0em; margin-left: 0em"><span class="linehead"></span>去秋待家裏人來即載行李飄然西還奈何望眼幾<a 
name="0087c04" id="0087c04"></a>穿竟無至者要纏既盡何能葡萬里費只空對雲天<a 
name="0087c05" id="0087c05"></a>晨夕長歎耳計無出只得在秦郵小就一菴<span class="corr" title='[巳&gt;已]'>已</span>作半<a 
name="0087c06" id="0087c06"></a>年主人矣然每一西顧心神欲飛總之黔州十六七<a 
name="0087c07" id="0087c07"></a>載人竟既浹何異故里所謂遙望并州是故鄉豈獨<a 
name="0087c08" id="0087c08"></a>前人有此思邪不知茗鬻之餘亦念山僧孤身寂莫<a 
name="0087c09" id="0087c09"></a>不明歲若得人代守院子或可買舟溯流而上次第<a 
name="0087c10" id="0087c10"></a>尋諸友說五年離情也長松將來為我逸老地須留<a 
name="0087c11" id="0087c11"></a>心緝理無怠為屬。</p><a 
name="0087c12" id="0087c12"></a><p style="margin-left: 3em"><span class="headname">寄雲居長老</span></p><a 
name="0087c13" id="0087c13"></a><p style="text-indent: 0em; margin-left: 0em"><span class="linehead"></span>昆明有還樸者自吳門還里曾乇寄雲居與大來一<a 
name="0087c14" id="0087c14"></a>書知<span class="corr" title='[巳&gt;已]'>已</span>到矣原期今春歸黔其意已決奈何昨夏游<a 
name="0087c15" id="0087c15"></a>廣陵有少游公後人新建一菴近無主者張郡守仝<a 
name="0087c16" id="0087c16"></a>紳士邀主方丈義不能固卻八月朔到院已任事七<a 
name="0087c17" id="0087c17"></a>月日矣江南住持絕非黔中雖憚精力而服食器用<a 
name="0087c18" id="0087c18"></a>猶難事事如一大都明歲西還方細細說與雲居耳<a 
name="0087c19" id="0087c19"></a>黃甕僧俗近來何狀不及一一手書幸致意之。</p><a 
name="0087c20" id="0087c20"></a><p style="margin-left: 3em"><span class="headname">寄破一和尚</span></p><a 
name="0087c21" id="0087c21"></a><p style="text-indent: 0em; margin-left: 0em"><span class="linehead"></span>金粟出山欲買歸櫂不知東風不與我便遂僦一室<a 
name="0087c22" id="0087c22"></a>於平江今寒梅四白也貫上座來方知吾兄住四祖<a 
name="0087c23" id="0087c23"></a>道場心竊思之如明春還楚登堂稱賀晤期非遙奈<a 
name="0087c24" id="0087c24"></a>何又為高沙一菴羈住复不能如念也客秋七月先<a 
name="0087c25" id="0087c25"></a>師浮老人圜寂吳江九月始送全身上徑山其封龕<a 
name="0087c26" id="0087c26"></a>入塔一段光明全賴山翁老伯法語此亦先師平生<a 
name="0087c27" id="0087c27"></a>道力所致耳江南法運吾兄深知弟复何云元孫還<a 
name="0087c28" id="0087c28"></a>遣詣座下接足亦聊攄繾綣意耳。</p><a 
name="0087c29" id="0087c29"></a><p style="margin-left: 3em"><span class="headname">上梁山破和尚</span></p><a 
name="0087c30" id="0087c30"></a><p style="text-indent: 0em; margin-left: 0em"><span class="linehead"></span>丙戌間賓城脫難東下南賓得瞻拜前席實為再世<a 
name="0088a01" id="0088a01"></a>之逢不意巴東一別轉面即天涯矣六七年都亭施<a 
name="0088a02" id="0088a02"></a>南五履兵難此身幾不得脫若非祖宗有靈又隨父<a 
name="0088a03" id="0088a03"></a>老填溝壑也我生不辰逢此百憂當此之時可為流<a 
name="0088a04" id="0088a04"></a>涕太息誰為某相憐邪及卯陽兵入不得脫隨亂軍<a 
name="0088a05" id="0088a05"></a>四十日飲湯茹薇始解此苦南到平越以為可放蒲<a 
name="0088a06" id="0088a06"></a>團操瓢而食豈知亂猶未<span class="corr" title='[巳&gt;已]'>已</span>而楚吳兩越朝挈囊而<a 
name="0088a07" id="0088a07"></a>東莫挂瓢而西奔馳苦辛耽饑忍凍夜逃晝伏避虎<a 
name="0088a08" id="0088a08"></a>防狼則又四五白也既稍安堵每褱北還其如荒塞<a 
name="0088a09" id="0088a09"></a>迢遞萬里絕爨加某病骨日常發熱見風即嗽動履<a 
name="0088a10" id="0088a10"></a>維艱何能望夔州再覲慈顏於梁山之堂上乎某常<a 
name="0088a11" id="0088a11"></a>思之自崇禎初棲靈親近以來指導啟發和熊舐犢<a 
name="0088a12" id="0088a12"></a>之深恩雖肝腦塗地不能報萬一矣況欲伶俜四方<a 
name="0088a13" id="0088a13"></a>而忘父所乎實間關與病阻人之甚也某於臥龍有<a 
name="0088a14" id="0088a14"></a>師弟之重從臧骨金城之西負齒骨隨身已來十年<a 
name="0088a15" id="0088a15"></a>矣亦不能覓上峽船捧土封之樹片石於墓側就此<a 
name="0088a16" id="0088a16"></a>訪尋揆師遺骨及父母弟妹死所嗟嗟種種痛心如<a 
name="0088a17" id="0088a17"></a>何可言此某深厚莫贖之罪也頭上公肯假某數年<a 
name="0088a18" id="0088a18"></a>或可完此數事此實某之幸不審如心不臨楮意亂<a 
name="0088a19" id="0088a19"></a>神愴未能盡所私惟和尚憐之八月初七上書。</p><a 
name="0088a20" id="0088a20"></a><p style="margin-left: 3em"><span class="headname">與古余和尚</span></p><a 
name="0088a21" id="0088a21"></a><p style="text-indent: 0em; margin-left: 0em"><span class="linehead"></span>吳門舟別轉面閒一裘葛更矣咫尺禪範不得到七<a 
name="0088a22" id="0088a22"></a>寶几前接足雖仰慕如饑欲食亦徒有此褱耳昨育<a 
name="0088a23" id="0088a23"></a>兄和尚侍者來問兄無恙外擬小春月度積水問候<a 
name="0088a24" id="0088a24"></a>育和尚便過天長奉謁不期此月有姑蘇之役不獲<a 
name="0088a25" id="0088a25"></a>如我心也大耑來歲華朝仝肅兄專候道駕或得把<a 
name="0088a26" id="0088a26"></a>握蒼苔石上聽新鶯吐語看桃華獻笑竟作十日談<a 
name="0088a27" id="0088a27"></a>兄幸勿猒此惡神也。</p><a 
name="0088a28" id="0088a28"></a><p style="margin-left: 3em"><span class="headname">與佛日山和尚</span></p><a 
name="0088a29" id="0088a29"></a><p style="text-indent: 0em; margin-left: 0em"><span class="linehead"></span>五月拜違兄丈回首江天秋色平分矣每念雅況吟<a 
name="0088a30" id="0088a30"></a>褱對此佳竟不知增幾楓落吳江冷句弟素來福淺<a 
name="0088b01" id="0088b01"></a>弗獲為鄰常讀兄詩滌我煩襟悵也何如何如高沙<a 
name="0088b02" id="0088b02"></a>自六月湖水漭沆不惟廬室汆去即人半為鱉民矣<a 
name="0088b03" id="0088b03"></a>此時方思雙塔一室噬臍莫及水方兄事百為周之<a 
name="0088b04" id="0088b04"></a>而劉必欲水兄來方了此局正著人往返閒而湯湯<a 
name="0088b05" id="0088b05"></a>洪水即劉亦藉此狡猾矣不能了此一事心極不滿<a 
name="0088b06" id="0088b06"></a>因滇人欲隨喜四明諸名勝裁寄道履菊月後又得<a 
name="0088b07" id="0088b07"></a>拜教。</p><a 
name="0088b08" id="0088b08"></a><p style="margin-left: 3em"><span class="headname">與光孝玉和尚</span></p><a 
name="0088b09" id="0088b09"></a><p style="text-indent: 0em; margin-left: 0em"><span class="linehead"></span>吳興道中遽然一別不覺冬复春矣緬想道範不啻<a 
name="0088b10" id="0088b10"></a>子弟之仰父兄奈何姑蘇歸來初住一室不能擿此<a 
name="0088b11" id="0088b11"></a>牢騷東度淮海以晤言消我景慕之渴塵也苕上承<a 
name="0088b12" id="0088b12"></a>不鄙愚才要弟和霜葉紅於二月華比已草就未欲<a 
name="0088b13" id="0088b13"></a>上獻盍舟中無紙筆故也風便乃以獻侍者若蒙削<a 
name="0088b14" id="0088b14"></a>正弟受賜侈矣。</p><a 
name="0088b15" id="0088b15"></a><p style="margin-left: 3em"><span class="headname">复昭覺丈和尚</span></p><a 
name="0088b16" id="0088b16"></a><p style="text-indent: 0em; margin-left: 0em"><span class="linehead"></span>今夏虎丘人來得大教與禹門語錄讀之喜法門佛<a 
name="0088b17" id="0088b17"></a>日又中天也及見复燕居申公書未常言佛法事不<a 
name="0088b18" id="0088b18"></a>覺泫然涕下審梁山老人付人衣缽實為祖宗慧命<a 
name="0088b19" id="0088b19"></a>耳人不自重內蘊蛇心怒目攘臂與人從事識者不<a 
name="0088b20" id="0088b20"></a>無竊笑我平越結冬伊走僧將雲天所集糞屑遍散<a 
name="0088b21" id="0088b21"></a>平越取閱之始知脫空之極因而知以梁山示偈為<a 
name="0088b22" id="0088b22"></a>付偈諸方非浪傳也至敘行腳未見徹法源底與師<a 
name="0088b23" id="0088b23"></a>資叩激承接等事但節節自譽節節非人烏乎無惑<a 
name="0088b24" id="0088b24"></a>乎佛道之湮也伊立身行事自以為真殊不知祇誑<a 
name="0088b25" id="0088b25"></a>愚昧未見者當作實事如走雷霆驅閃電埽狐蹤抹<a 
name="0088b26" id="0088b26"></a>兔跡慰先德之門戶興末運之鉗錘伊未必夢見伊<a 
name="0088b27" id="0088b27"></a>常謂梁山不宜筆佛道聲價一書以病聚雲吹萬夫<a 
name="0088b28" id="0088b28"></a>梁山為一代宗盟主張大法自合典御四方權衡一<a 
name="0088b29" id="0088b29"></a>世有真當褒有偽當斥此賞罰與奪之柄在梁山誰<a 
name="0088b30" id="0088b30"></a>曰不宜吹萬既系大慧的裔病之為無師承是梁山<a 
name="0088c01" id="0088c01"></a>自心不公心不公何以服諸方口邪必不爾爾盍末<a 
name="0088c02" id="0088c02"></a>法時聰明多見道少不如此則記持文字口舌利辨<a 
name="0088c03" id="0088c03"></a>便向三家村裏作為人師如吹萬者故梁山一點苦<a 
name="0088c04" id="0088c04"></a>心以佛道聲價發明也宜矣我自戊寅春見吹萬集<a 
name="0088c05" id="0088c05"></a>約十八人打鼓上堂燒香願續大慧伊名已見在數<a 
name="0088c06" id="0088c06"></a>內矣及庚辰又見一集以朝陽為師溯源而上十代<a 
name="0088c07" id="0088c07"></a>至大慧自嬾菴需木菴永下偽作六代此見佛道聲<a 
name="0088c08" id="0088c08"></a>價畏而為之也然吹萬雖遙嗣大慧不過目前而道<a 
name="0088c09" id="0088c09"></a>統一亂相習成風終難撲息梁山不得不一垂援也<a 
name="0088c10" id="0088c10"></a>請觀夫二祖可知矣二祖得道後其意可已嵩少仍<a 
name="0088c11" id="0088c11"></a>用袈裟分付是欲天下後世遞相委付不致妄作以<a 
name="0088c12" id="0088c12"></a>亂世系其後黃檗屬臨濟几案禪板汾陽送龍潭拄<a 
name="0088c13" id="0088c13"></a>杖手巾付授之際豪不敢苟我後世欲妄接而稱聖<a 
name="0088c14" id="0088c14"></a>紹可乎人亦有言道由自寤證須見人又言寤了還<a 
name="0088c15" id="0088c15"></a>須見人古人誡語皇皇伊豈不耳而目之乎吹萬見<a 
name="0088c16" id="0088c16"></a>梁山斥之既極乃棄大慧近以朝陽念豆佛僧為師<a 
name="0088c17" id="0088c17"></a>此僧若系大慧兒孫則大慧一念豆佛和尚於宗門<a 
name="0088c18" id="0088c18"></a>何有深屈古人之罪其誰赦之又謂象崖珽公不見<a 
name="0088c19" id="0088c19"></a>吹萬然珽此時已承嗣人領眾又數歲是時在忠南<a 
name="0088c20" id="0088c20"></a>居說法位若使棄眾再見是麟龍之卑蛇兔之尊也<a 
name="0088c21" id="0088c21"></a>烏乎三尺童子指犬豕令拜尚見怒色況號為法王<a 
name="0088c22" id="0088c22"></a>而顛倒若此伊常稱吹萬如銀漢無極真大慧後不<a 
name="0088c23" id="0088c23"></a>須源流做得行即是雖永公下六代無語錄可考無<a 
name="0088c24" id="0088c24"></a>塔廟可據尚縣絲不斬不知何據為此分<span class="corr" title='[辦&gt;辨]'>辨</span>觀伊當<a 
name="0088c25" id="0088c25"></a>日在吹萬時數有爭論今日是假梁山為師實欲扶<a 
name="0088c26" id="0088c26"></a>吹萬真業種也我常言之如欲扶吹萬以吹萬為師<a 
name="0088c27" id="0088c27"></a>可也區區以梁山為師而又侮其師以扶他人意在<a 
name="0088c28" id="0088c28"></a>源源有據可以扶之不如此縱言之扶之不行也然<a 
name="0088c29" id="0088c29"></a>則何不責吹萬稟受一師承流行祖道何得謂吹萬<a 
name="0088c30" id="0088c30"></a>不消授手自然精確此倒置可笑又常誣雲腹假寫<a 
name="0089a01" id="0089a01"></a>來源謂象崖死者無對然雲腹嗣象崖有年而語錄<a 
name="0089a02" id="0089a02"></a>見有印證雲腹之語實象崖子無疑也卻以師承有<a 
name="0089a03" id="0089a03"></a>據為不是以吹萬無師妄接為是狂肆若此者乎嗟<a 
name="0089a04" id="0089a04"></a>嗟縱使吹萬見道真守道實只可作自了如欲出世<a 
name="0089a05" id="0089a05"></a>須待印證可也不見之古人乎閒有見道穩實師資<a 
name="0089a06" id="0089a06"></a>不確亦不收入傳鐙但曰未詳法嗣耳如此豈用學<a 
name="0089a07" id="0089a07"></a>解文字即無師而為紹繼種草邪種種狂肆難盡枚<a 
name="0089a08" id="0089a08"></a>舉姑俟後人褒斥也奉复不莊。</p><a 
name="0089a09" id="0089a09"></a><p style="margin-left: 3em"><span class="headname">复肅堂和尚</span></p><a 
name="0089a10" id="0089a10"></a><p style="text-indent: 0em; margin-left: 0em"><span class="linehead"></span>久不晤褱想無已祖易來獲手教種種愛言近日弟<a 
name="0089a11" id="0089a11"></a>兄如吾兩人外盍寡矣尊意謂弟諸槁▆先廣陵而<a 
name="0089a12" id="0089a12"></a>平城次第編入大約論之目前兄言極當若以身後<a 
name="0089a13" id="0089a13"></a>恐亦過慮也且黔州諸子見之未必不笑我倒置愈<a 
name="0089a14" id="0089a14"></a>深其罪也即靈壽履兄枉駕亦論弟槁當如舊編不<a 
name="0089a15" id="0089a15"></a>可迻置前後而嵩山首座亦必爭為原錄弟以為然<a 
name="0089a16" id="0089a16"></a>而從之矣徑山塔主丫兄在吳門問兄動定與江北<a 
name="0089a17" id="0089a17"></a>諸兄欲過江催所逋弟以兄清淨自守不事外緣告<a 
name="0089a18" id="0089a18"></a>之然明歲恐不能辭矣月映一菴如恰意可住幾日<a 
name="0089a19" id="0089a19"></a>亦是快事楚行雖好恐左右無得力人未免勞心祖<a 
name="0089a20" id="0089a20"></a>易杭歸言上生菴極好而守菴者欲癡老來交代聞<a 
name="0089a21" id="0089a21"></a>癡老欲與兄住此亦美意弟於虎林念之久矣恨無<a 
name="0089a22" id="0089a22"></a>紹介兄有此美似不可卻也囊空無物可寄賮儀一<a 
name="0089a23" id="0089a23"></a>函聊以犒從者餘不備。</p><a 
name="0089a24" id="0089a24"></a><p style="margin-left: 3em"><span class="headname">與光孝玉和尚</span></p><a 
name="0089a25" id="0089a25"></a><p style="text-indent: 0em; margin-left: 0em"><span class="linehead"></span>相去百里不能一拜方丈疏慢之罪江海不足為諭<a 
name="0089a26" id="0089a26"></a>會友人北上問江越諸兄大約皆無恙惟拳石百可<a 
name="0089a27" id="0089a27"></a>兩兄卒於去冬塔院事丫兄為之主聞之五內如割<a 
name="0089a28" id="0089a28"></a>子蓮來知兄近狀更佳若弟錄錄勞生無一可樂仰<a 
name="0089a29" id="0089a29"></a>視兄福德真天淵矣中秋後踵謁函丈始盡衷曲。</p><a 
name="0089a30" id="0089a30"></a><p><span class="juanname">荊南開聖院山暉禪師語錄卷十二<span class="note">(終)</span></span></p>
<hr>【經文資訊】嘉興藏第 29 冊 No. B223 山暉禪師語錄<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index18bc.html?index=J29nB223" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB223_012 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
</html>
