<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X54n0878_001 by HTTrack Website Copier/3.x [XR&CO'2008], Tue, 03 Jun 2014 02:26:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9e22-2.gif?utmac=MO-30696269-4&amp;utmn=2102636370&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX54&amp;utmp=%2Fmobile%2Findex.php%3Findex%3DX54n0878_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第54冊<br/>No.878 物不遷正量證 (1卷)<br/>【明 道衡述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X54">
<div class="root" id="0878" sutra_name="物不遷正量證" sutra_juan="[卷1]">　
<a 
name="0909b01" id="0909b01"></a><a 
name="0909b02" id="0909b02"></a><a 
name="0909b03" id="0909b03"></a><a 
name="0909b04" id="0909b04"></a><a 
name="0909b05" id="0909b05"></a><p style="margin-left: 2em"><span class="juannum">No. 878</span></p><a 
name="0909b06" id="0909b06"></a><p><span class="juanname">物不遷正量論證</span></p><a 
name="0909b07" id="0909b07"></a><a 
name="0909b08" id="0909b08"></a><p style="margin-left: 4em"><span class="byline">慧日永明寺　道衡　述</span></p><a 
name="0909b09" id="0909b09"></a><p style="text-indent: 0em; margin-left: 0em"><span class="linehead"></span>理固有讚歎無足以揚其休。務加彈駁以發其奧者。<a 
name="0909b10" id="0909b10"></a>肇師物不遷論意淵詞麗。文短義周。非徒學者之指<a 
name="0909b11" id="0909b11"></a>南。實海藏之精華也。而數千百年未有知其解者。盡<a 
name="0909b12" id="0909b12"></a>將性空不遷之旨認作確定死常之執。故有月川澄<a 
name="0909b13" id="0909b13"></a>禪師者。愍其精義之淪沒。悲彼聾俗之難喻。知詮釋<a 
name="0909b14" id="0909b14"></a>之無補於頹靡。故彈駁以揚其休奧。所謂正言若反<a 
name="0909b15" id="0909b15"></a>以楔出楔者也。雖然。是豈無說乎。請試為論之。蓋澄<a 
name="0909b16" id="0909b16"></a>師駁論雖不下數萬言。約其要不過以其因非也。今<a 
name="0909b17" id="0909b17"></a>論其要則餘可忽矣。所謂因非者無他。脩多羅以諸<a 
name="0909b18" id="0909b18"></a>法性空故不遷。而肇師以物各性住為不遷。據澄師<a 
name="0909b19" id="0909b19"></a>之駁意。則性空性住似同水火。其實性空之於性住。<a 
name="0909b20" id="0909b20"></a>但異其名非異其體也。所謂性空者。以色性自空非<a 
name="0909b21" id="0909b21"></a>推之使空。故謂之性空。即般若云。色即是空。空即是<a 
name="0909b22" id="0909b22"></a>色是也。所謂性住者。以諸法恒住於真空實性之中。<a 
name="0909b23" id="0909b23"></a>故謂之性住。即妙華云。是法住法位。世間相常住是<a 
name="0909b24" id="0909b24"></a>也。能如是見。則澄師能破之真因。即肇師能立之玅<a 
name="0909c01" id="0909c01"></a>趣。曷容有所異同其間哉。而澄師佯為不知。謬解性<a 
name="0909c02" id="0909c02"></a>住云。言性住者。即彼所謂昔物住昔不來於今。今物<a 
name="0909c03" id="0909c03"></a>住今不往於昔。乃至新故老少成壞因果等物各住<a 
name="0909c04" id="0909c04"></a>自位。故謂性住。嗚呼冤哉。性住之義若果如是。肇師<a 
name="0909c05" id="0909c05"></a>不遷之義且置。而玅華是法住法位實相常住之宗<a 
name="0909c06" id="0909c06"></a>豈亦同於外道死常之執。及勝宗六句定異之見耶。<a 
name="0909c07" id="0909c07"></a>是固近日人師之物不遷。非肇師之物不遷也。故澄<a 
name="0909c08" id="0909c08"></a>師曰。吾非駁肇公也。駁是肇公者也。良有以哉。雖然<a 
name="0909c09" id="0909c09"></a>昔物住昔不來於今。今物住今不往於昔等云云。皆<a 
name="0909c10" id="0909c10"></a>肇師本論之文。是乃即以不遷之語。用釋性住之理。<a 
name="0909c11" id="0909c11"></a>是何容間然而非之耶。蓋其言實未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>異。而其所以<a 
name="0909c12" id="0909c12"></a>言恐未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>同耳。夫肇師云。昔物自在昔。不從今以至<a 
name="0909c13" id="0909c13"></a>昔。今物自在今。不從昔以至今者。皆即相明空之玅<a 
name="0909c14" id="0909c14"></a>旨。而澄師悉誤作定異死常之偏執。又何怪夫所談<a 
name="0909c15" id="0909c15"></a>之不水火然也。又何怪夫性住之不違性空也。夫言<a 
name="0909c16" id="0909c16"></a>昔物自在昔。相有也。非從今以至昔。體寂也。體寂則<a 
name="0909c17" id="0909c17"></a>性空。相有則用妙用。妙故雖有而常寂。性空故雖寂<a 
name="0909c18" id="0909c18"></a>而恒照。斯皆會空有於同致。齊體用於一言。以是而<a 
name="0909c19" id="0909c19"></a>釋性住。則性住為不遷之真因也明矣。豈同澄師所<a 
name="0909c20" id="0909c20"></a>謂性住為定常而各住為定異哉。所以涅槃指化身<a 
name="0909c21" id="0909c21"></a>為即真。法華稱諸相而咸玅。本論亦云。言去不必去。<a 
name="0909c22" id="0909c22"></a>稱住不必住。可以神會。難以事求。則肇師明告之矣。<a 
name="0909c23" id="0909c23"></a>又安可滯於事跡而難性空不遷之理哉。澄師云。肇<a 
name="0909c24" id="0909c24"></a>公求向物。既曰於向未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>無。於今未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有。是則此物<a 
name="0910a01" id="0910a01"></a>向有今無也。冤哉澄師。此豈肇師之意耶。夫肇師但<a 
name="0910a02" id="0910a02"></a>曰於向未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>無。而不曰決定是有。但曰於今未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有。<a 
name="0910a03" id="0910a03"></a>而不云決定是無也。蓋言未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>無者。但遮空見．斷見<a 
name="0910a04" id="0910a04"></a>之無。非執有見．常見之有。言未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有者。但遮有見．常<a 
name="0910a05" id="0910a05"></a>見之有。非執斷見．空見之無。豈如駁家以有為有之<a 
name="0910a06" id="0910a06"></a>有。以無為無之無。所以論云。所造未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>異。所見未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span><a 
name="0910a07" id="0910a07"></a>同。逆之謂之塞。順之謂之通。然則論所謂昔物未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span><a 
name="0910a08" id="0910a08"></a>有無者。本無通塞。而通塞自在人情之逆順而<span class="corr" title='[巳&gt;已]'>已</span>。本<a 
name="0910a09" id="0910a09"></a>論又云。果不俱因。因因而果。因因而果。因不昔滅。果<a 
name="0910a10" id="0910a10"></a>不俱因。因不來今。不滅不來。不遷之致明矣。而澄師<a 
name="0910a11" id="0910a11"></a>非之曰。若昔因不滅不化。則眾生永無成佛之理。是<a 
name="0910a12" id="0910a12"></a>皆澄師左會論意以咎肇師耳。夫肇師云。果不俱因<a 
name="0910a13" id="0910a13"></a>者。謂正當果時。因相<span class="corr" title='[巳&gt;已]'>已</span>滅也。因因而果者。謂果雖非<a 
name="0910a14" id="0910a14"></a>因。因用不忘也。故曰因因而果因不昔滅。即淨名所<a 
name="0910a15" id="0910a15"></a>謂性雖空寂所作不忘也。以果不俱因。故雖有不有。<a 
name="0910a16" id="0910a16"></a>以因因而果。故雖空不空。不有不空而不遷之致明<a 
name="0910a17" id="0910a17"></a>矣。豈凝然有物不滅不化方謂之不遷也耶。又豈昔<a 
name="0910a18" id="0910a18"></a>因必定斷滅而謂之性空也耶。若必曰因滅故然後<a 
name="0910a19" id="0910a19"></a>果生。是何異索死雞之再鳴而求焦芽以結果也。既<a 
name="0910a20" id="0910a20"></a>知昔因不滅不化眾生永無成佛之理。然則昔因<span class="corr" title='[巳&gt;已]'>已</span><a 
name="0910a21" id="0910a21"></a>成斷滅者。眾生亦安有成佛之理耶。是皆澄師但知<a 
name="0910a22" id="0910a22"></a>錐頭利而不知鑿頭方也。又曰。既有因果即是無常。<a 
name="0910a23" id="0910a23"></a>無常則遷流轉變。何以謂之物不遷。蓋澄師不知常<a 
name="0910a24" id="0910a24"></a>與無常遷與不遷非犁然兩法。但昧者異之耳。苟能<a 
name="0910b01" id="0910b01"></a>的見無常之致。便可徹悟性空之理。既悟性空則恒<a 
name="0910b02" id="0910b02"></a>居性住而物不遷矣。如是則不遷．性住．無常．性空四<a 
name="0910b03" id="0910b03"></a>言一會。所以圓覺云。知是空華即無輪轉也。故知肇<a 
name="0910b04" id="0910b04"></a>師每發一言。必忘空有於機先。而融真俗於言外。且<a 
name="0910b05" id="0910b05"></a>章必寄言以簡其過。又安從而求其疵焉。澄師固欲<a 
name="0910b06" id="0910b06"></a>指鹿為馬。肇師豈肯心伏哉。雖然。此皆澄師大權方<a 
name="0910b07" id="0910b07"></a>便佯為不知。以賊攻賊用謬闢謬而<span class="corr" title='[巳&gt;已]'>已</span>。豈其實然也<a 
name="0910b08" id="0910b08"></a>哉。或曰澄師駁論以來。海內尊宿大老駁其駁者亡<a 
name="0910b09" id="0910b09"></a>慮數十家。何以皆不能杜澄師之口。每一議發徒資<a 
name="0910b10" id="0910b10"></a>其電辨之風。以益肇師之過。是豈諸尊宿識果不逮<a 
name="0910b11" id="0910b11"></a>澄師。抑不遷之義果有墮而決不可救耶。是皆非然<a 
name="0910b12" id="0910b12"></a>也。蓋此數尊宿者皆忘名大士。為法通人。見澄師駁<a 
name="0910b13" id="0910b13"></a>義有所不周。而人師之見有所未盡。故一一拈出與<a 
name="0910b14" id="0910b14"></a>澄師發揮之。豈誠學不足而識不逮也。豈不遷之義<a 
name="0910b15" id="0910b15"></a>果有墮也。不然諸尊宿何以徒有是肇之婆心。並無<a 
name="0910b16" id="0910b16"></a>匡肇之手眼。且因明乃破立之綱維。推邪之良範。澄<a 
name="0910b17" id="0910b17"></a>師方挾此以為破肇之本。諸師皆忽而不論。是何異<a 
name="0910b18" id="0910b18"></a>欲救長平之百萬而將空拳以拒強秦。又何異公輸<a 
name="0910b19" id="0910b19"></a>方執<span class="gaiji">&#x6AFD;<!--gaiji,,1[隱/木],2&#x6AFD;,3--></span>括以繩材而離婁恃<span class="corr" title='[巳&gt;己]'>己</span>明而橫諫。雖離婁之<a 
name="0910b20" id="0910b20"></a>明固無惑於材之美惡。要非公輸所心伏。亦非彼材<a 
name="0910b21" id="0910b21"></a>之知<span class="corr" title='[巳&gt;己]'>己</span>也。如是而救肇。非但數尊宿之所不能。正恐<a 
name="0910b22" id="0910b22"></a>將大千世界盡抹為塵。一塵一尊宿。每一尊宿復有<a 
name="0910b23" id="0910b23"></a>如塵之口。猶恐愈辯則愈增肇師之過而不足以伏<a 
name="0910b24" id="0910b24"></a>澄師之辯也。吾故知此皆非諸尊宿之本意。盡是裝<a 
name="0910c01" id="0910c01"></a>聾作啞。務欲互相發揮不遷之休奧而<span class="corr" title='[巳&gt;已]'>已</span>。夫澄師既<a 
name="0910c02" id="0910c02"></a>以因明破肇師之宗。吾今亦即借因明而立不遷之<a 
name="0910c03" id="0910c03"></a>義。是所謂借手行拳就路還家也。澄師破立之宗因<a 
name="0910c04" id="0910c04"></a>具在駁論。皆澄師佯為謬立。略引一條試為評之。其<a 
name="0910c05" id="0910c05"></a>一法自相相違。因云。求向物於向於向未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>無。責向<a 
name="0910c06" id="0910c06"></a>物於今於今未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有。是則向有今無。此因向異品上<a 
name="0910c07" id="0910c07"></a>轉。故犯法自相相違也。此甚不然。蓋因明之法自許<a 
name="0910c08" id="0910c08"></a>寄言簡過。肇師不曰是有而曰未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>無。不曰是無而<a 
name="0910c09" id="0910c09"></a>曰未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有。斯皆兩言一會空有雙融。言未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>無者但<a 
name="0910c10" id="0910c10"></a>釋人之斷見。豈執有而膠常。言未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有者但閑彼之<a 
name="0910c11" id="0910c11"></a>常執。豈墮無以明斷。乃知未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>之為語。正寄言以簡<a 
name="0910c12" id="0910c12"></a>過也。如是則肇師之三支本圓。而破家之諸過徒顯。<a 
name="0910c13" id="0910c13"></a>其他違因一皆類此。故不繁引。雖然此且就澄師所<a 
name="0910c14" id="0910c14"></a>立而施辨。要之皆非肇師之本意。若准論立。應云。物<a 
name="0910c15" id="0910c15"></a>是有法。不遷為宗。因云。各住真空即寂之性故。同喻。<a 
name="0910c16" id="0910c16"></a>如江河競注即濕之靜流。異喻。如洶涌奔波隨風之<a 
name="0910c17" id="0910c17"></a>動浪。斯論有明文。乃真能立也。是則物乃性家之物。<a 
name="0910c18" id="0910c18"></a>性乃即物之性。舉一物而全體即性。語斯性而無物<a 
name="0910c19" id="0910c19"></a>不備矣。所以布毛拈起則豁悟本心。吹息紙燈而大<a 
name="0910c20" id="0910c20"></a>千照破。如是而言性住。法華有法住法位之真詮。如<a 
name="0910c21" id="0910c21"></a>是而語性空。則般若有即色即空之明訓。華嚴譚各<a 
name="0910c22" id="0910c22"></a>不相到。淨名演業因不忘。是皆澄師引以駁不遷者<a 
name="0910c23" id="0910c23"></a>也。吾皆藉以證不遷而<span class="corr" title='[巳&gt;已]'>已</span>。此非所謂所造未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>異。所<a 
name="0910c24" id="0910c24"></a>見未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>同耶。雖然亦豈澄師實有所不同耶。蓋有是<a 
name="0911a01" id="0911a01"></a>論而無是駁。雖予亦必草草同近日人師而讀過矣。<a 
name="0911a02" id="0911a02"></a>故吾曰。理固有讚歎不如彈駁者。第顧所駁何如耳。<a 
name="0911a03" id="0911a03"></a>故知澄師之駁論。非駁不遷也。乃善於解不遷者也。<a 
name="0911a04" id="0911a04"></a>讀不遷者其可忽乎。是則不遷之義決是大乘性空<a 
name="0911a05" id="0911a05"></a>之妙理。何以清涼國師亦云。濫同小乘有見之常情。<a 
name="0911a06" id="0911a06"></a>此亦清涼語自昭然。讀者昧之耳。夫既曰濫同。決非<a 
name="0911a07" id="0911a07"></a>真同也。如曰<span class="gaiji">&#x73F7;<!--gaiji,碔,1[王*武],2&#x73F7;,3--></span><span class="gaiji">&#x739E;<!--gaiji,砆,1[王*夫],2&#x739E;,3--></span>之濫玉。魚目之濫珠。豈珠與玉即<a 
name="0911a08" id="0911a08"></a>魚目與<span class="gaiji">&#x73F7;<!--gaiji,碔,1[王*武],2&#x73F7;,3--></span><span class="gaiji">&#x739E;<!--gaiji,砆,1[王*夫],2&#x739E;,3--></span>耶。清涼語其濫同者。正恐學者誤同近<a 
name="0911a09" id="0911a09"></a>日人師也。安可反因是以證其謬哉。嗚呼。據斯眾義<a 
name="0911a10" id="0911a10"></a>則知觀國師之唱於前。澄禪師之和於後。以至諸尊<a 
name="0911a11" id="0911a11"></a>宿之交攻於傍。皆其言似相胡越。其意實相表裏。務<a 
name="0911a12" id="0911a12"></a>欲互相發揮不遷之休奧者也。予故為之證云。</p><a 
name="0911a13" id="0911a13"></a><a 
name="0911a14" id="0911a14"></a><a 
name="0911a15" id="0911a15"></a><a 
name="0911a16" id="0911a16"></a><a 
name="0911a17" id="0911a17"></a><div class="xu"><p style="margin-left: 2em"><span class="headname">No. 878-A<a 
name="0911a18" id="0911a18"></a> 正量論<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span></span></p><a 
name="0911a19" id="0911a19"></a><a 
name="0911a20" id="0911a20"></a><p style="text-indent: 0em; margin-left: 1em"><span class="linehead"></span>或曰肇公以物各住位立不遷。而澄僧駁之。何謂<a 
name="0911a21" id="0911a21"></a>也。曰據不遷義有五。曰剎那滅。曰性空。曰即真。曰<a 
name="0911a22" id="0911a22"></a>事理無礙。曰事事無礙。是五者各有聖經為據。即<a 
name="0911a23" id="0911a23"></a>為小．始．終．頓．圓之五教也。而物各住位之談。五教<a 
name="0911a24" id="0911a24"></a>不攝。是以駁之。香山子曰。咦唏。若果如是。則肇師<a 
name="0911b01" id="0911b01"></a><span class="gaiji">&#x9029;<!--gaiji,,1[這-言+奔],2&#x9029;,3--></span>逸絕塵不可以見也。以其超然獨見於五教三<a 
name="0911b02" id="0911b02"></a>乘之外。故昔者釋迦老子四十九年說法猶不能<a 
name="0911b03" id="0911b03"></a>於此敢措一辭。而況辯者乎。汝能於是體取少分<a 
name="0911b04" id="0911b04"></a>便得徹困。何用駁為。又曰。肇師因不昔滅而果得<a 
name="0911b05" id="0911b05"></a>生。澄僧引經曰。如食雖念念滅而能令饑得飽。藥<a 
name="0911b06" id="0911b06"></a>雖念念滅而能令病得瘥。乃至日月光明雖念念<a 
name="0911b07" id="0911b07"></a>滅而能生長草木。由是而知。一切有為生滅無性。<a 
name="0911b08" id="0911b08"></a>乃能轉變增長成辦眾事。若法不滅。其性常定。則<a 
name="0911b09" id="0911b09"></a>無因無果。世界不成安立矣。又如會楞伽金剛佛<a 
name="0911b10" id="0911b10"></a>舍利。非剎那之說可以破千古之疑。此等理趣甚<a 
name="0911b11" id="0911b11"></a>多。不能枚舉。使微澄公。吾恐終不得而釋耳。則正<a 
name="0911b12" id="0911b12"></a>量之作其大有功於聖教矣乎。香山子曰。不然。子<a 
name="0911b13" id="0911b13"></a>只見錐頭利不見鑿頭方也。譬之長風所吹。若無<a 
name="0911b14" id="0911b14"></a>百竅則異響焉生。肇公略開孔竅以俟知音久矣。<a 
name="0911b15" id="0911b15"></a>二千年來風恬浪靜。更無一人正眼覷著。邇來塞<a 
name="0911b16" id="0911b16"></a>上出一多口阿師。忍俊不禁。憤底一吹。而異響俱<a 
name="0911b17" id="0911b17"></a>聞。然則是響也。於竅有之乎。於風有之乎。即二有<a 
name="0911b18" id="0911b18"></a>之乎。離二有之乎。法本常寂。因緣適會耳。澄僧何<a 
name="0911b19" id="0911b19"></a>有焉。雖然如是。二俱不了。一則不合師悟一。則不<a 
name="0911b20" id="0911b20"></a>合泥經。若無事道人門下。更須買草鞋始得。至是<a 
name="0911b21" id="0911b21"></a>舉筆云。還委息麼。自是鳥棲林麓易。從來人出是<a 
name="0911b22" id="0911b22"></a>非難。</p><a 
name="0911b23" id="0911b23"></a><p style="text-indent: 0em; margin-left: 1em"><span class="linehead"></span><span class="gaiji">&#x65F9;<!--gaiji,時,1[ㄓ/日],2&#x65F9;,3--></span><br><a 
name="0911b24" id="0911b24"></a>皇明萬曆癸卯夏香醉山隱者無似道人書于獨寐<a 
name="0911c01" id="0911c01"></a>菴中。</p></div>
<hr>【經文資訊】卍續藏第 54 冊 No. 0878 物不遷正量證<br>【版本記錄】CBETA 電子佛典 Rev. 1.5 (UTF8)，完成日期：2009/04/22<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe788.html?index=X54n0878" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X54n0878_001 by HTTrack Website Copier/3.x [XR&CO'2008], Tue, 03 Jun 2014 02:26:01 GMT -->
</html>
