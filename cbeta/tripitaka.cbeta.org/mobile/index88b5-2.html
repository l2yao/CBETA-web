<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1471_001 by HTTrack Website Copier/3.x [XR&CO'2008], Mon, 02 Jun 2014 23:19:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gadea0.gif?utmac=MO-30696269-4&amp;utmn=722137621&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24&amp;utmp=%2Fmobile%2Findex.php%3Findex%3DT24n1471_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第24冊<br/>No.1471 沙彌十戒法并威儀 (1卷)<br/>【失譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1471" sutra_name="沙彌十戒法并威儀" sutra_juan="[卷1]">　
<a 
name="0926a19" id="0926a19"></a><a 
name="0926a20" id="0926a20"></a><p style="margin-left: 2em"><span class="juannum">No. 1471</span></p><a 
name="0926a21" id="0926a21"></a><div class="xu">◎<p style="margin-left: 2em"><span class="headname">沙彌十戒法并威儀序</span></p><a 
name="0926a22" id="0926a22"></a><a 
name="0926a23" id="0926a23"></a><p style="text-indent: 0em; margin-left: 0em"><span class="linehead"></span>夫乾坤覆載。以人為貴。立身處世。以禮儀之。<a 
name="0926a24" id="0926a24"></a>本君臣父子非禮不立。防邪止姦非禮不禁。<a 
name="0926a25" id="0926a25"></a>和國崇婚非禮不定。遜悌鄉邑。非禮不通。師<a 
name="0926a26" id="0926a26"></a>徒朋友非禮不敬。吊喪問疾非禮不行。昔先<a 
name="0926a27" id="0926a27"></a>賢垂範。永以為軌則。喪祭之儀世務之急。是<a 
name="0926a28" id="0926a28"></a>以信行之機旦夕之要。今世浮遊。或輕或重。<a 
name="0926a29" id="0926a29"></a>或深或淺。不諧法則。以致譏論。</p></div><a 
name="0926b01" id="0926b01"></a><a 
name="0926b02" id="0926b02"></a><p><span class="juanname">沙彌十戒法并威儀一卷</span></p><a 
name="0926b03" id="0926b03"></a><a 
name="0926b04" id="0926b04"></a><p style="margin-left: 4em"><span class="byline">失譯附東晉錄</span></p><a 
name="0926b05" id="0926b05"></a><p style="text-indent: 0em; margin-left: 0em"><span class="linehead"></span>佛語舍利弗。汝去度羅<span class="gaiji">&#x777A;<!--gaiji,,1[目*侯],2&#x777A;,3--></span>羅出家。舍利弗言。<a 
name="0926b06" id="0926b06"></a>我當云何度。佛教言。我羅<span class="gaiji">&#x777A;<!--gaiji,,1[目*侯],2&#x777A;,3--></span>羅。歸依佛歸依<a 
name="0926b07" id="0926b07"></a>法歸依僧<span class="note">(如是三說)</span>我某甲。歸依佛竟歸依法竟<a 
name="0926b08" id="0926b08"></a>歸依僧竟<span class="note">(如是三說)</span>盡形壽不殺生。盡形壽不盜。盡<a 
name="0926b09" id="0926b09"></a>形壽不邪婬。盡形壽不妄語。盡形壽不飲酒<a 
name="0926b10" id="0926b10"></a>佛婆伽婆出家。我某甲因和上某甲。隨佛<a 
name="0926b11" id="0926b11"></a>出家<span class="note">(如是三說)</span>佛婆伽婆出家。捨俗服著袈裟。我<a 
name="0926b12" id="0926b12"></a>某甲。因和上某甲。隨佛出家。捨俗服著袈裟。</p><a 
name="0926b13" id="0926b13"></a><p style="text-indent: 0em; margin-left: 0em"><span class="linehead"></span>盡形壽不殺生持沙彌戒。</p><p style="text-indent: 0em; margin-left: 0em"><span class="linehead"></span>盡形壽不盜持<a 
name="0926b14" id="0926b14"></a>沙彌戒。</p><p style="text-indent: 0em; margin-left: 0em"><span class="linehead"></span>盡形壽不婬持沙彌戒。</p><p style="text-indent: 0em; margin-left: 0em"><span class="linehead"></span>盡形壽不<a 
name="0926b15" id="0926b15"></a>妄語持沙彌戒。</p><p style="text-indent: 0em; margin-left: 0em"><span class="linehead"></span>盡形壽不飲酒持沙彌戒。</p><a 
name="0926b16" id="0926b16"></a><p style="text-indent: 0em; margin-left: 0em"><span class="linehead"></span>盡形壽不著香華鬘不香塗身持沙彌戒。</p><p style="text-indent: 0em; margin-left: 0em"><span class="linehead"></span>盡<a 
name="0926b17" id="0926b17"></a>形壽不歌舞倡妓不往觀聽持沙彌戒。</p><p style="text-indent: 0em; margin-left: 0em"><span class="linehead"></span>盡形<a 
name="0926b18" id="0926b18"></a>壽不坐高廣大床持沙彌戒。</p><p style="text-indent: 0em; margin-left: 0em"><span class="linehead"></span>盡形壽不非時<a 
name="0926b19" id="0926b19"></a>食持沙彌戒。</p><p style="text-indent: 0em; margin-left: 0em"><span class="linehead"></span>盡形壽不捉持生像金銀寶物<a 
name="0926b20" id="0926b20"></a>持沙彌戒。</p><p style="text-indent: 0em; margin-left: 0em"><span class="linehead"></span>汝今已受沙彌十戒竟。當盡形<a 
name="0926b21" id="0926b21"></a>壽頂戴奉持。終身不得犯。應供養三寶。和上<a 
name="0926b22" id="0926b22"></a>阿闍梨一切如法教。不得違逆。上中下坐心<a 
name="0926b23" id="0926b23"></a>常恭敬。勤求方便坐禪誦經學問勸助作福。<a 
name="0926b24" id="0926b24"></a>閉三惡道開涅槃門。於比丘法中增長正業。<a 
name="0926b25" id="0926b25"></a>得四道果。</p><p style="text-indent: 0em; margin-left: 0em"><span class="linehead"></span>沙彌之戒。盡形壽不得殘殺傷害<a 
name="0926b26" id="0926b26"></a>人物。當念所生及師友恩。精進行道欲度父<a 
name="0926b27" id="0926b27"></a>母。慎無慍訟。推直於人。引曲向己。蠉飛蠕動<a 
name="0926b28" id="0926b28"></a>蚑行之類。無所剋傷。施恩濟乏使其得安。<a 
name="0926b29" id="0926b29"></a>心念為人。言無及殺。見殺不食。聞聲不食。疑<a 
name="0926c01" id="0926c01"></a>殺不食。若見殺時當起慈心。誓吾得道國無<a 
name="0926c02" id="0926c02"></a>殺者。草木不用慎無毀傷。有犯斯戒非沙彌<a 
name="0926c03" id="0926c03"></a>也。</p><p style="text-indent: 0em; margin-left: 0em"><span class="linehead"></span>沙彌之戒。盡形壽不得偷盜。圭合銖兩<a 
name="0926c04" id="0926c04"></a>一無欺人。心存于義口不教取。販賣僕使奴<a 
name="0926c05" id="0926c05"></a>婢。借賃僮客。或有惠施一不得取。無服飾珍<a 
name="0926c06" id="0926c06"></a>玩高床幃帳。衣趣蔽形無以文綵。食趣支命<a 
name="0926c07" id="0926c07"></a>不得嗜味。無得貯畜穀糧。藏積穢寶人與不<a 
name="0926c08" id="0926c08"></a>受。受則不留轉濟窮乏。常為人說不貪之德。<a 
name="0926c09" id="0926c09"></a>寧就斷手不取非財。有犯斯戒非沙彌也。</p><a 
name="0926c10" id="0926c10"></a><p style="text-indent: 0em; margin-left: 0em"><span class="linehead"></span>沙彌之戒。盡形壽不得取婦畜養繼嗣。防遠<a 
name="0926c11" id="0926c11"></a>女色禁閉六情。莫<span class="gaiji">&#x89A9;<!--gaiji,睹,1[者*見],2&#x89A9;,3--></span>美色。目不瞻眄。心無<a 
name="0926c12" id="0926c12"></a>念婬。口無言調。華香脂粉無以近身。好聲邪<a 
name="0926c13" id="0926c13"></a>色一無視聽。寧破骨碎心焚燒身體不得為<a 
name="0926c14" id="0926c14"></a>婬。雖婬<span class="gaiji">&#x59B7;<!--gaiji,,1[女*失],2&#x59B7;,3--></span>而生垢穢。不如貞潔而死。有犯<a 
name="0926c15" id="0926c15"></a>斯戒非沙彌也。</p><p style="text-indent: 0em; margin-left: 0em"><span class="linehead"></span>沙彌之戒。盡形壽誠信為<a 
name="0926c16" id="0926c16"></a>本。不得兩舌惡罵妄言綺語。前譽後毀證人<a 
name="0926c17" id="0926c17"></a>入罪。徐言持政無宣人短。為人說法思合議<a 
name="0926c18" id="0926c18"></a>理。見有諍者兩說和善。夫士處世斧在口中。<a 
name="0926c19" id="0926c19"></a>所以斬身由其惡言。不慎言者非沙彌也。</p><a 
name="0926c20" id="0926c20"></a><p style="text-indent: 0em; margin-left: 0em"><span class="linehead"></span>沙彌之戒。盡形壽不得飲酒。無得嘗酒。無得<a 
name="0926c21" id="0926c21"></a>嗅酒。亦無粥酒。無以酒飲人。無飲藥酒。無止<a 
name="0926c22" id="0926c22"></a>酒舍。酒為毒水眾失之原。殘賢毀聖招致禍<a 
name="0926c23" id="0926c23"></a>殃。四等枯朽去福就罪。靡不由之。寧飲洋<a 
name="0926c24" id="0926c24"></a>銅。慎無犯酒。有犯斯戒非沙彌也。</p><a 
name="0926c25" id="0926c25"></a><p style="text-indent: 0em; margin-left: 0em"><span class="linehead"></span>沙彌之戒。盡形壽。不得習弄兵仗手執利<a 
name="0926c26" id="0926c26"></a>器。畜養六畜籠繫飛鳥。車輿騎乘快心恣意。<a 
name="0926c27" id="0926c27"></a>馳騁遊獵彈射禽獸。無得放火焚燒山林傷<a 
name="0926c28" id="0926c28"></a>害眾生。無得破決湖池堰塞<span class="corr" title='[泒&gt;派]'>派</span>瀆。鉤釣魚網<a 
name="0926c29" id="0926c29"></a>殘害水性。有犯斯戒非沙彌也。</p><p style="text-indent: 0em; margin-left: 0em"><span class="linehead"></span>沙彌之戒。<a 
name="0927a01" id="0927a01"></a>盡形壽不得習弄碁局摴蒲博塞。諍於勝負<a 
name="0927a02" id="0927a02"></a>弄舞調戲。吟<span class="gaiji">&#x548F;<!--gaiji,詠,1[口*永],2&#x548F;,3--></span>歌音手執樂器。琴瑟箜篌箏<a 
name="0927a03" id="0927a03"></a>笛竽笙。以亂道意。無得墾掘山澤耕犁田畝。<a 
name="0927a04" id="0927a04"></a>修治園圃種殖五穀。船車賈作於市販買。與<a 
name="0927a05" id="0927a05"></a>百姓諍利。有犯斯戒非沙彌也。</p><p style="text-indent: 0em; margin-left: 0em"><span class="linehead"></span>沙彌之戒。<a 
name="0927a06" id="0927a06"></a>盡形壽。不得學習奇技巫醫蠱道。時日卜<a 
name="0927a07" id="0927a07"></a>筮占相吉凶。仰觀曆數推步盈虛。日月薄蝕<a 
name="0927a08" id="0927a08"></a>星宿變怪。山崩地動風雨旱澇。歲熟不熟有<a 
name="0927a09" id="0927a09"></a>疫無疫。一不得知不得論說。國家政事平量<a 
name="0927a10" id="0927a10"></a>優劣。出軍行師攻伐勝負。有犯斯戒非沙彌<a 
name="0927a11" id="0927a11"></a>也。</p><p style="text-indent: 0em; margin-left: 0em"><span class="linehead"></span>沙彌之戒。盡形壽。男女有別居。不同寺<a 
name="0927a12" id="0927a12"></a>跡不相尋。無同船車俱載。逢無道談。若持異<a 
name="0927a13" id="0927a13"></a>物無察視之。遠嫌避疑。無書<span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>往來。假借裁<a 
name="0927a14" id="0927a14"></a>割浣濯衣服及所乞求。彼若惠己亦不宜受。<a 
name="0927a15" id="0927a15"></a>若欲往時必須耆年。慎無獨行。無止坐宿。有<a 
name="0927a16" id="0927a16"></a>犯斯戒非沙彌也。</p><p style="text-indent: 0em; margin-left: 0em"><span class="linehead"></span>沙彌之戒。盡形壽。非賢<a 
name="0927a17" id="0927a17"></a>不友。非聖不宗。不孝之子。屠兒獵者。偷盜嗜<a 
name="0927a18" id="0927a18"></a>酒之徒。志趣邪僻。履行凶嶮。不得交遊往來<a 
name="0927a19" id="0927a19"></a>之藝濁虧損道行。法服應器常與身俱。非時<a 
name="0927a20" id="0927a20"></a>不食。非法不言。食則無語臥則無談。精勤思<a 
name="0927a21" id="0927a21"></a>義溫故知新。坐則禪思。起則諷誦。戒行如是<a 
name="0927a22" id="0927a22"></a>真佛弟子<span class="note">(說戒已竟次說威儀)</span>。</p><a 
name="0927a23" id="0927a23"></a><p style="text-indent: 0em; margin-left: 0em"><span class="linehead"></span>已受沙彌十戒。為賢者道人。次教之當用。漸<a 
name="0927a24" id="0927a24"></a>漸稍從小起。當知威儀施行所應。當知和上<a 
name="0927a25" id="0927a25"></a>幾歲三師名字。當教識知初受戒時歲日月<a 
name="0927a26" id="0927a26"></a>數。當知事和上有幾事。亦當知隨事阿闍梨<a 
name="0927a27" id="0927a27"></a>有幾事。亦當知給楊枝澡水有幾事。亦當知<a 
name="0927a28" id="0927a28"></a>授袈裟攝袈裟及持<span class="gaiji">&#x9262;<!--gaiji,缽,1[金*本],2&#x9262;,3--></span>有幾事亦當知捉錫<a 
name="0927a29" id="0927a29"></a>杖持履有幾事。與和上阿闍梨俱應請時。若<a 
name="0927b01" id="0927b01"></a>至國王家時。若至迦羅越家時。若至婆羅門<a 
name="0927b02" id="0927b02"></a>家時。若連坐飯時。若別坐飯時。若俱入城乞<a 
name="0927b03" id="0927b03"></a>食時。若俱還時。至故處時。若日晚時。若止水<a 
name="0927b04" id="0927b04"></a>邊飯時。若道邊時。若樹下飯時。若自先去住<a 
name="0927b05" id="0927b05"></a>相待時。若合<span class="gaiji">&#x9262;<!--gaiji,缽,1[金*本],2&#x9262;,3--></span>食時。若轉貿<span class="gaiji">&#x9262;<!--gaiji,缽,1[金*本],2&#x9262;,3--></span>時。若俱共<a 
name="0927b06" id="0927b06"></a>對飯時。若前後飯時。若飯已澡漱時。若澡<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0927b07" id="0927b07"></a>去時。各當具知有幾事。當知給眾僧作直日<a 
name="0927b08" id="0927b08"></a>時。各當知有幾事。年滿二十欲受具足戒時。<a 
name="0927b09" id="0927b09"></a>皆悉當知設為賢者。比丘所問不具對者。不<a 
name="0927b10" id="0927b10"></a>應與受具足戒。何以故。作沙彌乃不知沙彌<a 
name="0927b11" id="0927b11"></a>事所應施行。沙門事大難作甚微妙。賢者沙<a 
name="0927b12" id="0927b12"></a>彌。卿且去熟學當悉聞知。乃應授與具足<a 
name="0927b13" id="0927b13"></a>戒。所以卿不知沙彌法者。但未諦知身苦故。<a 
name="0927b14" id="0927b14"></a>不伏意耳。而反欲受具足戒。今授卿具足戒<a 
name="0927b15" id="0927b15"></a>者。人謂佛法易行沙門易作。不知佛道至妙。<a 
name="0927b16" id="0927b16"></a>罪福運行法律交互。以是數日之中相之。是<a 
name="0927b17" id="0927b17"></a>故當先問。設能具對能如法者。三師易得耳<a 
name="0927b18" id="0927b18"></a>師教沙彌有五事。一者當敬大沙門。二者<a 
name="0927b19" id="0927b19"></a>不得呼大沙門名字。三者大沙門說戒經時<a 
name="0927b20" id="0927b20"></a>不得盜聽。四者不得求大沙門長短。五者大<a 
name="0927b21" id="0927b21"></a>沙門誤失時。不得轉行說。是為沙彌威儀。</p><a 
name="0927b22" id="0927b22"></a><p style="text-indent: 0em; margin-left: 0em"><span class="linehead"></span>又教沙彌有五事。一者不得屏處罵大沙門。<a 
name="0927b23" id="0927b23"></a>二者不得輕易大沙門於前戲笑。<span class="gaiji">&#x52B9;<!--gaiji,效,1[交*力],2&#x52B9;,3--></span>其語言<a 
name="0927b24" id="0927b24"></a>形相行步。三者見大沙門過。即當起住若讀<a 
name="0927b25" id="0927b25"></a>誦經。若飯時若作眾事。不應得起。四者行<a 
name="0927b26" id="0927b26"></a>與大沙門相逢。當下道止住避之。五者若調<a 
name="0927b27" id="0927b27"></a>戲時。若見大沙門即當止謝言不及。是為施<a 
name="0927b28" id="0927b28"></a>行所應爾。</p><p style="text-indent: 0em; margin-left: 0em"><span class="linehead"></span>沙彌事和上有十事。一者當早<a 
name="0927b29" id="0927b29"></a>起。二者欲入戶當先三彈指。三者具楊枝澡<a 
name="0927c01" id="0927c01"></a>水。四者當授袈裟<span class="gaiji">&#x5374;<!--gaiji,卻,1[去*ㄗ],2&#x5374;,3--></span>授履。五者當掃地益澡<a 
name="0927c02" id="0927c02"></a>水。六者當襞被<span class="gaiji">[木*尤]<!--gaiji,,1[木*尤],2&#x233DE;,3--></span>拂拭床席。七者師出未還<a 
name="0927c03" id="0927c03"></a>不得捨房中去。師還當逆取袈裟內襞之。八<a 
name="0927c04" id="0927c04"></a>者若有過和上阿闍梨教誡。不得還逆語。九<a 
name="0927c05" id="0927c05"></a>者當低頭受師語去。當思念行之。十者出戶<a 
name="0927c06" id="0927c06"></a>當還牽戶閉之。是為事和上法。教沙彌事<a 
name="0927c07" id="0927c07"></a>阿闍梨有五事。一者視阿闍梨。一切當如視<a 
name="0927c08" id="0927c08"></a>我。二者不得調戲。三者設呵罵汝。不得還語。<a 
name="0927c09" id="0927c09"></a>四者若使汝出不淨器。不得唾惡怒。五者暮<a 
name="0927c10" id="0927c10"></a>當按摩之。是為事阿闍梨法也。</p><p style="text-indent: 0em; margin-left: 0em"><span class="linehead"></span>事阿闍梨<a 
name="0927c11" id="0927c11"></a>法。沙彌事師。當早起具楊枝澡水。有六事。一<a 
name="0927c12" id="0927c12"></a>者斷楊枝當隨度數。二者當破頭。三者當洗<a 
name="0927c13" id="0927c13"></a>使令淨。四者當易故宿水。五者當淨澡軍持。<a 
name="0927c14" id="0927c14"></a>六者當滿中水。持入不得使有汙湔有聲。<a 
name="0927c15" id="0927c15"></a>是為具楊枝澡水法。</p><p style="text-indent: 0em; margin-left: 0em"><span class="linehead"></span>授袈裟有四事。一者<a 
name="0927c16" id="0927c16"></a>當徐徐一手排一手捉下授之。二者當次視<a 
name="0927c17" id="0927c17"></a>上下。三者當止住持師衣已。四者當上著師<a 
name="0927c18" id="0927c18"></a>肩上。是為授袈裟法。</p><p style="text-indent: 0em; margin-left: 0em"><span class="linehead"></span>攝袈裟有四事。一者<a 
name="0927c19" id="0927c19"></a>當視上下。二者不得使著地。三者當著安常<a 
name="0927c20" id="0927c20"></a>處。四者覆上。是為攝袈裟法。</p><p style="text-indent: 0em; margin-left: 0em"><span class="linehead"></span>持<span class="gaiji">&#x9262;<!--gaiji,缽,1[金*本],2&#x9262;,3--></span>有四事。<a 
name="0927c21" id="0927c21"></a>一者當洗令淨。二者拭令燥。三者帶令堅。四<a 
name="0927c22" id="0927c22"></a>者不得使有聲。是為持<span class="gaiji">&#x9262;<!--gaiji,缽,1[金*本],2&#x9262;,3--></span>法。</p><a 
name="0927c23" id="0927c23"></a><p style="text-indent: 0em; margin-left: 0em"><span class="linehead"></span>持錫杖有四事。一者取拭去生垢。二者不得<a 
name="0927c24" id="0927c24"></a>著地使有聲。三者師出戶乃當授。四者師出<a 
name="0927c25" id="0927c25"></a>還當受取。若俱行若入眾若禮佛。亦當取持。<a 
name="0927c26" id="0927c26"></a>是為持錫杖法。</p><p style="text-indent: 0em; margin-left: 0em"><span class="linehead"></span>持履有四事。一者當先抖<a 
name="0927c27" id="0927c27"></a>擻之。二者當視次比之。三者當澡手。不得<a 
name="0927c28" id="0927c28"></a>便持袈裟。四者師坐當取次比之。是為持履<a 
name="0927c29" id="0927c29"></a>法。</p><p style="text-indent: 0em; margin-left: 0em"><span class="linehead"></span>若俱應請連坐飯時。有四事。一者坐當<a 
name="0928a01" id="0928a01"></a>離師六尺。二者當視師達嚫竟乃應授<span class="gaiji">&#x9262;<!--gaiji,缽,1[金*本],2&#x9262;,3--></span>。三<a 
name="0928a02" id="0928a02"></a>者不得先師食飯。四者師飯已當起取<span class="gaiji">&#x9262;<!--gaiji,缽,1[金*本],2&#x9262;,3--></span>自<a 
name="0928a03" id="0928a03"></a>近。是為連坐飯時法也。</p><p style="text-indent: 0em; margin-left: 0em"><span class="linehead"></span>別坐飯時有四事。<a 
name="0928a04" id="0928a04"></a>一者當立住師邊。二者師教食去乃當坐去。<a 
name="0928a05" id="0928a05"></a>三者頭面著地作禮。四者食飯不得倨坐。上<a 
name="0928a06" id="0928a06"></a>戲飯已當至師邊住。師教還坐乃應坐。是為<a 
name="0928a07" id="0928a07"></a>別坐飯時法也。</p><a 
name="0928a08" id="0928a08"></a><p style="text-indent: 0em; margin-left: 0em"><span class="linehead"></span>入城乞食時有四事。一者當持師<span class="gaiji">&#x9262;<!--gaiji,缽,1[金*本],2&#x9262;,3--></span>。二者當<a 
name="0928a09" id="0928a09"></a>隨師後。不得以足蹈師影。三者於城外當取<a 
name="0928a10" id="0928a10"></a><span class="gaiji">&#x9262;<!--gaiji,缽,1[金*本],2&#x9262;,3--></span>授師。四者入城欲別行當報師。是為行乞<a 
name="0928a11" id="0928a11"></a>食時法。</p><p style="text-indent: 0em; margin-left: 0em"><span class="linehead"></span>俱行還至故處有四事。一者當先<a 
name="0928a12" id="0928a12"></a>徐開戶出坐具敷之。二者澡師手已乃<span class="gaiji">&#x5374;<!--gaiji,卻,1[去*ㄗ],2&#x5374;,3--></span>自<a 
name="0928a13" id="0928a13"></a>澡。三者當授師<span class="gaiji">&#x9262;<!--gaiji,缽,1[金*本],2&#x9262;,3--></span>自<span class="gaiji">&#x5374;<!--gaiji,卻,1[去*ㄗ],2&#x5374;,3--></span>叉手住。四者當豫具<a 
name="0928a14" id="0928a14"></a>澡豆手巾等。是為還歸飯時法。</p><p style="text-indent: 0em; margin-left: 0em"><span class="linehead"></span>過水邊飯<a 
name="0928a15" id="0928a15"></a>時有四事。一者當求淨地。二者當求草作坐。<a 
name="0928a16" id="0928a16"></a>三者當取水澡師手已還自洗手。已乃<span class="gaiji">&#x5374;<!--gaiji,卻,1[去*ㄗ],2&#x5374;,3--></span>授<a 
name="0928a17" id="0928a17"></a>師<span class="gaiji">&#x9262;<!--gaiji,缽,1[金*本],2&#x9262;,3--></span>。四者師教使飯。當作禮<span class="gaiji">&#x5374;<!--gaiji,卻,1[去*ㄗ],2&#x5374;,3--></span>坐。是為水<a 
name="0928a18" id="0928a18"></a>邊飯時法。</p><p style="text-indent: 0em; margin-left: 0em"><span class="linehead"></span>止陰樹下飯時法。有四事。一者<a 
name="0928a19" id="0928a19"></a>當持<span class="gaiji">&#x9262;<!--gaiji,缽,1[金*本],2&#x9262;,3--></span>掛著樹上採取葉作坐。二者取水澡<a 
name="0928a20" id="0928a20"></a>師手。設不得水。取淨草授與師。三者還取<a 
name="0928a21" id="0928a21"></a><span class="gaiji">&#x9262;<!--gaiji,缽,1[金*本],2&#x9262;,3--></span>授師四者當豫具淨草澡師<span class="gaiji">&#x9262;<!--gaiji,缽,1[金*本],2&#x9262;,3--></span>已。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>以草<a 
name="0928a22" id="0928a22"></a>熟拭<span class="gaiji">&#x9262;<!--gaiji,缽,1[金*本],2&#x9262;,3--></span>乃去。是為樹下飯時法。</p><p style="text-indent: 0em; margin-left: 0em"><span class="linehead"></span>道中相待<a 
name="0928a23" id="0928a23"></a>有三事。一者持<span class="gaiji">&#x9262;<!--gaiji,缽,1[金*本],2&#x9262;,3--></span>著淨地作禮如事說。二者<a 
name="0928a24" id="0928a24"></a>當視日早晚。可疾還歸若道止。三者當取<a 
name="0928a25" id="0928a25"></a>師<span class="gaiji">&#x9262;<!--gaiji,缽,1[金*本],2&#x9262;,3--></span>。并持隨師後去。是為道中相待時法。</p><a 
name="0928a26" id="0928a26"></a><p style="text-indent: 0em; margin-left: 0em"><span class="linehead"></span>合<span class="gaiji">&#x9262;<!--gaiji,缽,1[金*本],2&#x9262;,3--></span>飯時有二事。一者若師<span class="gaiji">&#x9262;<!--gaiji,缽,1[金*本],2&#x9262;,3--></span>中無酪酥漿。<a 
name="0928a27" id="0928a27"></a>當自取所得<span class="gaiji">&#x9262;<!--gaiji,缽,1[金*本],2&#x9262;,3--></span>飯授師。若師不取。旦當<span class="gaiji">&#x5374;<!--gaiji,卻,1[去*ㄗ],2&#x5374;,3--></span>住。<a 
name="0928a28" id="0928a28"></a>二者徐取師<span class="gaiji">&#x9262;<!--gaiji,缽,1[金*本],2&#x9262;,3--></span>中半飯。出著淨地樹葉上。<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0928a29" id="0928a29"></a>自取<span class="gaiji">&#x9262;<!--gaiji,缽,1[金*本],2&#x9262;,3--></span>中半飯。著師<span class="gaiji">&#x9262;<!--gaiji,缽,1[金*本],2&#x9262;,3--></span>中<span class="gaiji">&#x5374;<!--gaiji,卻,1[去*ㄗ],2&#x5374;,3--></span>住。是為合<span class="gaiji">&#x9262;<!--gaiji,缽,1[金*本],2&#x9262;,3--></span>飯<a 
name="0928b01" id="0928b01"></a>時法。</p><p style="text-indent: 0em; margin-left: 0em"><span class="linehead"></span>轉貿<span class="gaiji">&#x9262;<!--gaiji,缽,1[金*本],2&#x9262;,3--></span>飯時有三事。一者若師<span class="gaiji">&#x9262;<!--gaiji,缽,1[金*本],2&#x9262;,3--></span>中<a 
name="0928b02" id="0928b02"></a>得美膳者。自得不如者便當授師。二者師<a 
name="0928b03" id="0928b03"></a>欲貿<span class="gaiji">&#x9262;<!--gaiji,缽,1[金*本],2&#x9262;,3--></span>當讓不受。三者師堅呼貿<span class="gaiji">&#x9262;<!--gaiji,缽,1[金*本],2&#x9262;,3--></span>當取再<a 
name="0928b04" id="0928b04"></a><span class="gaiji">&#x98E1;<!--gaiji,餐,1[冰-水+食],2&#x98E1;,3--></span>。便當拭<span class="gaiji">&#x9262;<!--gaiji,缽,1[金*本],2&#x9262;,3--></span>還授師。是為貿<span class="gaiji">&#x9262;<!--gaiji,缽,1[金*本],2&#x9262;,3--></span>飯時法。</p><a 
name="0928b05" id="0928b05"></a><p style="text-indent: 0em; margin-left: 0em"><span class="linehead"></span>對飯時有三事。一者當授師<span class="gaiji">&#x9262;<!--gaiji,缽,1[金*本],2&#x9262;,3--></span>乃<span class="gaiji">&#x5374;<!--gaiji,卻,1[去*ㄗ],2&#x5374;,3--></span>坐飯。二<a 
name="0928b06" id="0928b06"></a>者當數視師所欲得。即當起取與。三者食不<a 
name="0928b07" id="0928b07"></a>得大疾亦不得後竟以起。當復問欲得何等。<a 
name="0928b08" id="0928b08"></a>師言持去乃當取去。是為對飯時法。</p><p style="text-indent: 0em; margin-left: 0em"><span class="linehead"></span>前後<a 
name="0928b09" id="0928b09"></a>飯時有三事。一者授師<span class="gaiji">&#x9262;<!--gaiji,缽,1[金*本],2&#x9262;,3--></span>具已。當<span class="gaiji">&#x5374;<!--gaiji,卻,1[去*ㄗ],2&#x5374;,3--></span>至屏處<a 
name="0928b10" id="0928b10"></a>住。聽師呼聲即當應之。二者當豫取澡水著<a 
name="0928b11" id="0928b11"></a>一邊。三者師飯畢當澡師手<span class="gaiji">&#x5374;<!--gaiji,卻,1[去*ㄗ],2&#x5374;,3--></span>住。師教去飯。<a 
name="0928b12" id="0928b12"></a>乃當作禮去飯。是為前後飯時法。</p><p style="text-indent: 0em; margin-left: 0em"><span class="linehead"></span>飯已<a 
name="0928b13" id="0928b13"></a>澡<span class="gaiji">&#x9262;<!--gaiji,缽,1[金*本],2&#x9262;,3--></span>有三事。一者澡漱已。當先取師<span class="gaiji">&#x9262;<!--gaiji,缽,1[金*本],2&#x9262;,3--></span>澡。令<a 
name="0928b14" id="0928b14"></a>淨已著樹葉上。二者<span class="gaiji">&#x5374;<!--gaiji,卻,1[去*ㄗ],2&#x5374;,3--></span>自澡<span class="gaiji">&#x9262;<!--gaiji,缽,1[金*本],2&#x9262;,3--></span>已。亦著樹葉<a 
name="0928b15" id="0928b15"></a>上。先取師<span class="gaiji">&#x9262;<!--gaiji,缽,1[金*本],2&#x9262;,3--></span>已手摩令淨。燥內著囊中付師。<a 
name="0928b16" id="0928b16"></a>三者還自取<span class="gaiji">&#x9262;<!--gaiji,缽,1[金*本],2&#x9262;,3--></span>拭令燥。亦內著囊中帶之止<a 
name="0928b17" id="0928b17"></a>住。是為燥<span class="gaiji">&#x9262;<!--gaiji,缽,1[金*本],2&#x9262;,3--></span>時法。</p><p style="text-indent: 0em; margin-left: 0em"><span class="linehead"></span>澡<span class="gaiji">&#x9262;<!--gaiji,缽,1[金*本],2&#x9262;,3--></span>去時法有三事。一<a 
name="0928b18" id="0928b18"></a>者師言我今欲過某許賢者某自先歸。二者<a 
name="0928b19" id="0928b19"></a>頭面著地作禮便去。三者獨還去。不得過餘<a 
name="0928b20" id="0928b20"></a>聚落中戲笑。直歸故處誦經。是為澡<span class="gaiji">&#x9262;<!--gaiji,缽,1[金*本],2&#x9262;,3--></span>去時<a 
name="0928b21" id="0928b21"></a>法。</p><p style="text-indent: 0em; margin-left: 0em"><span class="linehead"></span>沙彌入眾有五事。一者當明學。二者當<a 
name="0928b22" id="0928b22"></a>習事。三者當給眾。四者當授大沙門物。<a 
name="0928b23" id="0928b23"></a>五者欲受大戒時。三師易得耳。</p><p style="text-indent: 0em; margin-left: 0em"><span class="linehead"></span>復有五事。<a 
name="0928b24" id="0928b24"></a>一者當禮佛。二者當禮比丘僧。三者當問訊<a 
name="0928b25" id="0928b25"></a>上下坐。四者當留上座坐處。五者不得諍坐<a 
name="0928b26" id="0928b26"></a>處。</p><p style="text-indent: 0em; margin-left: 0em"><span class="linehead"></span>復有五事。一者不得於坐上遙相呼語<a 
name="0928b27" id="0928b27"></a>笑。二者不得數起出。三者若眾中呼沙彌某<a 
name="0928b28" id="0928b28"></a>甲。即當起應。四者當隨眾僧命。五者摩摩帝<a 
name="0928b29" id="0928b29"></a>呼有所作。當還白師。是名入眾時法用。</p><p style="text-indent: 0em; margin-left: 0em"><span class="linehead"></span>沙<a 
name="0928c01" id="0928c01"></a>彌作直日有五事。一者當惜眾僧物。二者不<a 
name="0928c02" id="0928c02"></a>得當道作事。三者作事未訖。不得中起捨去。<a 
name="0928c03" id="0928c03"></a>四者若和上阿闍梨呼不得便往。應當報摩<a 
name="0928c04" id="0928c04"></a>摩帝。五者當隨摩摩帝教令不得違戾。是為<a 
name="0928c05" id="0928c05"></a>作直日法。</p><a 
name="0928c06" id="0928c06"></a><p style="text-indent: 0em; margin-left: 0em"><span class="linehead"></span>擇菜有五事。一者當<span class="gaiji">&#x5374;<!--gaiji,卻,1[去*ㄗ],2&#x5374;,3--></span>根。二者當齊頭。三者<a 
name="0928c07" id="0928c07"></a>不得使有青黃合。四者洗菜。當三易水令淨。<a 
name="0928c08" id="0928c08"></a>已當三振去水。五者作事畢竟。當掃處令淨。</p><a 
name="0928c09" id="0928c09"></a><p style="text-indent: 0em; margin-left: 0em"><span class="linehead"></span>復有五事。一者不得私取眾僧物。二者若<a 
name="0928c10" id="0928c10"></a>有所欲取。當報摩摩帝。三者盡力作眾僧事。<a 
name="0928c11" id="0928c11"></a>四者當掃除食堂中。乃<span class="gaiji">&#x5374;<!--gaiji,卻,1[去*ㄗ],2&#x5374;,3--></span>布席空案。五者當<a 
name="0928c12" id="0928c12"></a>朝暮掃除舍後。益水棄灰土。</p><p style="text-indent: 0em; margin-left: 0em"><span class="linehead"></span>汲水有十<a 
name="0928c13" id="0928c13"></a>事。一者手不淨。不得便用汲水。當先澡手。二<a 
name="0928c14" id="0928c14"></a>者不得大投罐井中使有聲。三者當徐徐下<a 
name="0928c15" id="0928c15"></a>罐。不得大挑擊左右著使有聲。四者不得使<a 
name="0928c16" id="0928c16"></a>繩頭還入井中使有聲。五者不得持履覆井<a 
name="0928c17" id="0928c17"></a>欄上。六者不得持罐水著入釜中。七者不得<a 
name="0928c18" id="0928c18"></a>持罐置地。八者當洗澡器令淨。九者舉水入<a 
name="0928c19" id="0928c19"></a>當徐徐行。十者著屏處不得妨人道中。</p><p style="text-indent: 0em; margin-left: 0em"><span class="linehead"></span>澡釜<a 
name="0928c20" id="0928c20"></a>有五事。一者當澡釜緣口上。二者當澡釜緣<a 
name="0928c21" id="0928c21"></a>裏三者當洗腰腹。四者澡裏底。五者當三易<a 
name="0928c22" id="0928c22"></a>水。</p><p style="text-indent: 0em; margin-left: 0em"><span class="linehead"></span>吹<span class="gaiji">&#x7AC8;<!--gaiji,灶,1[穴/土/黽],2&#x7AC8;,3--></span>有五事。一者不得蹲吹火。二者不<a 
name="0928c23" id="0928c23"></a>得然生薪。三者不得倒然濕薪。四者不得然<a 
name="0928c24" id="0928c24"></a>腐薪。五者不得以熱湯澆火滅。</p><p style="text-indent: 0em; margin-left: 0em"><span class="linehead"></span>掃地有五<a 
name="0928c25" id="0928c25"></a>事。一者當順行。二者灑地不得有厚薄三者<a 
name="0928c26" id="0928c26"></a>不得有污湔四壁。四者不得蹈濕地壞。五者<a 
name="0928c27" id="0928c27"></a>掃已即當自撮草糞棄之。</p><p style="text-indent: 0em; margin-left: 0em"><span class="linehead"></span>比丘僧飯時沙彌<a 
name="0928c28" id="0928c28"></a>掃地。有五事。一者常<span class="gaiji">&#x5374;<!--gaiji,卻,1[去*ㄗ],2&#x5374;,3--></span>行。二者不得挑手持。<a 
name="0928c29" id="0928c29"></a>三者過六人土作聚。四者悉掃令遍為善。五<a 
name="0928c30" id="0928c30"></a>者即當自手掃除持出棄之。</p><p style="text-indent: 0em; margin-left: 0em"><span class="linehead"></span>持水澡罐瀉<a 
name="0929a01" id="0929a01"></a>水。有五事。一者一手持上。一手持下。不得轉<a 
name="0929a02" id="0929a02"></a>易二者當近左面堅持直視前。三者當視人<a 
name="0929a03" id="0929a03"></a>手澆下水。不得多不得少。正當投人手中。四<a 
name="0929a04" id="0929a04"></a>者下水當去人手四寸。不得高不得下。當相<a 
name="0929a05" id="0929a05"></a>視水多少。設水少不足一人。當益水不得住<a 
name="0929a06" id="0929a06"></a>人手。五者以澡手還著袈裟如法。</p><p style="text-indent: 0em; margin-left: 0em"><span class="linehead"></span>持當盤有<a 
name="0929a07" id="0929a07"></a>五事。一者不得曳盤使有聲。二者當兩手堅<a 
name="0929a08" id="0929a08"></a>持左面。三者當隨人手高下。不得左右顧視。<a 
name="0929a09" id="0929a09"></a>四者澡盤中水滿當出棄之。不得澆人前地。<a 
name="0929a10" id="0929a10"></a>五者已當過澡手還著袈裟如法。</p><p style="text-indent: 0em; margin-left: 0em"><span class="linehead"></span>持手巾有<a 
name="0929a11" id="0929a11"></a>五事。一者當左手持下頭右手持上頭授人。<a 
name="0929a12" id="0929a12"></a>二者去坐二尺。不得倚人膝。三者持手巾。不<a 
name="0929a13" id="0929a13"></a>得隨障人口。四者人拭手未放巾不得引去。<a 
name="0929a14" id="0929a14"></a>以下竟當持付主若著故處。五者已當澡手<a 
name="0929a15" id="0929a15"></a>還著袈裟如法。</p><p style="text-indent: 0em; margin-left: 0em"><span class="linehead"></span>布履有五事。一者當先抖擻<a 
name="0929a16" id="0929a16"></a>去中所有。二者當從上座起。三者當從澡盤<a 
name="0929a17" id="0929a17"></a>後示主令自識。四者不得持左著右。皆當下<a 
name="0929a18" id="0929a18"></a>意沙彌。五者已竟當還澡手著袈裟如法。</p><p style="text-indent: 0em; margin-left: 0em"><span class="linehead"></span>沙<a 
name="0929a19" id="0929a19"></a>彌澡<span class="gaiji">&#x9262;<!--gaiji,缽,1[金*本],2&#x9262;,3--></span>有七事。一者<span class="gaiji">&#x9262;<!--gaiji,缽,1[金*本],2&#x9262;,3--></span>中有餘飯。不得便取<a 
name="0929a20" id="0929a20"></a>棄之。二者欲棄中飯當著淨地。三者當用澡<a 
name="0929a21" id="0929a21"></a>豆若草葉。四者澡<span class="gaiji">&#x9262;<!--gaiji,缽,1[金*本],2&#x9262;,3--></span>不得於淨地當人道中。<a 
name="0929a22" id="0929a22"></a>五者澡<span class="gaiji">&#x9262;<!--gaiji,缽,1[金*本],2&#x9262;,3--></span>當使下有枝。六者當更益淨水。不<a 
name="0929a23" id="0929a23"></a>得遠棄污湔人。七者欲棄<span class="gaiji">&#x9262;<!--gaiji,缽,1[金*本],2&#x9262;,3--></span>中水。當去地四<a 
name="0929a24" id="0929a24"></a>寸。不得使有高下。</p><p style="text-indent: 0em; margin-left: 0em"><span class="linehead"></span>拭<span class="gaiji">&#x9262;<!--gaiji,缽,1[金*本],2&#x9262;,3--></span>有五事。一者當更澡<a 
name="0929a25" id="0929a25"></a>手拭令燥。二者當持淨手巾著膝上。三者當<a 
name="0929a26" id="0929a26"></a>拭裏使燥。四者手已拭表。不復得拭裏。五者<a 
name="0929a27" id="0929a27"></a><span class="gaiji">&#x9262;<!--gaiji,缽,1[金*本],2&#x9262;,3--></span>已燥。即當持淨手巾并覆。著囊中安常處。</p><a 
name="0929a28" id="0929a28"></a><p style="text-indent: 0em; margin-left: 0em"><span class="linehead"></span>行會飯時教沙彌持<span class="gaiji">&#x9262;<!--gaiji,缽,1[金*本],2&#x9262;,3--></span>。有五事。一者不得置<a 
name="0929a29" id="0929a29"></a>地。二者不得累使有聲。三者不得持楊枝著<a 
name="0929b01" id="0929b01"></a><span class="gaiji">&#x9262;<!--gaiji,缽,1[金*本],2&#x9262;,3--></span>中。四者人來授案。不得持<span class="gaiji">&#x9262;<!--gaiji,缽,1[金*本],2&#x9262;,3--></span>榰著人案<a 
name="0929b02" id="0929b02"></a>上。五者不得從人後授<span class="gaiji">&#x9262;<!--gaiji,缽,1[金*本],2&#x9262;,3--></span>。當正從前亦不行<a 
name="0929b03" id="0929b03"></a>眾中。視師飯已當起取<span class="gaiji">&#x9262;<!--gaiji,缽,1[金*本],2&#x9262;,3--></span>還坐。是為持<span class="gaiji">&#x9262;<!--gaiji,缽,1[金*本],2&#x9262;,3--></span>法。</p><a 
name="0929b04" id="0929b04"></a><p style="text-indent: 0em; margin-left: 0em"><span class="linehead"></span>為師遣行答謝人。有七事。一者當直往二者<a 
name="0929b05" id="0929b05"></a>當直還。三者當識師所語。亦當識人報語。<a 
name="0929b06" id="0929b06"></a>四者不得妄有所過。五者若所索不得止留<a 
name="0929b07" id="0929b07"></a>宿。六者不得調譺。七者出行當有法則。</p><p style="text-indent: 0em; margin-left: 0em"><span class="linehead"></span>沙彌<a 
name="0929b08" id="0929b08"></a>給比丘僧使未竟。不得妄入大沙門戶。有三<a 
name="0929b09" id="0929b09"></a>事得入。一者若和上阿闍梨暫使往。二者若<a 
name="0929b10" id="0929b10"></a>倩有所取。三者欲往問經應得入。</p><p style="text-indent: 0em; margin-left: 0em"><span class="linehead"></span>欲入門<a 
name="0929b11" id="0929b11"></a>戶有七事。一者當三彈指乃得入。二者不得<a 
name="0929b12" id="0929b12"></a>當人道住坐若障火光。三者不得妄語他事。<a 
name="0929b13" id="0929b13"></a>四者當叉手如法說。五者若教坐不得交<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。<a 
name="0929b14" id="0929b14"></a>六者不得調譺。七者不得障人先。欲出戶當<a 
name="0929b15" id="0929b15"></a>向戶出。迴面向戶<span class="gaiji">&#x5374;<!--gaiji,卻,1[去*ㄗ],2&#x5374;,3--></span>行而出。不得背去。</p><p style="text-indent: 0em; margin-left: 0em"><span class="linehead"></span>獨使<a 
name="0929b16" id="0929b16"></a>沙彌遠出行當教上頭。有三事。一者彼人問<a 
name="0929b17" id="0929b17"></a>卿和上名何等。便報言字某甲。二者復問卿<a 
name="0929b18" id="0929b18"></a>和上作沙門來幾歲。便報言若干歲。三者復<a 
name="0929b19" id="0929b19"></a>問卿和上是何許人。便報言某郡縣人。設復<a 
name="0929b20" id="0929b20"></a>問卿阿闍梨名何等人。便報言字某甲。復問<a 
name="0929b21" id="0929b21"></a>卿阿闍梨年幾許。便報言年若干。復問卿阿<a 
name="0929b22" id="0929b22"></a>闍梨是何許人。便報言是某國縣人。若復問<a 
name="0929b23" id="0929b23"></a>賢者名何等字。便報言字某甲。復問卿作沙<a 
name="0929b24" id="0929b24"></a>彌已來幾時。便報言若干歲若干月若干日<a 
name="0929b25" id="0929b25"></a>若干時。是為知和上阿闍梨亦自知時名字<a 
name="0929b26" id="0929b26"></a>歲日月數。</p><p style="text-indent: 0em; margin-left: 0em"><span class="linehead"></span>入浴室有五事。一者低頭入。二者<a 
name="0929b27" id="0929b27"></a>入當避上座處。三者上座讀經時不得狂語。<a 
name="0929b28" id="0929b28"></a>四者不得以水互相澆。五者不得以水澆火<a 
name="0929b29" id="0929b29"></a>滅。</p><p style="text-indent: 0em; margin-left: 0em"><span class="linehead"></span>復有五事。一者不得調譺。二者不得破中<a 
name="0929c01" id="0929c01"></a><span class="gaiji">&#x74EB;<!--gaiji,盆,1[分/瓦],2&#x74EB;,3--></span><span class="gaiji">盎<!--gaiji,盎,1[央/瓦],2&#x3F1C;,3--></span>。三者用水不得大費。四者不得潘中<a 
name="0929c02" id="0929c02"></a>澡豆麻油。五者當疾出去不得止中浣衣。</p><p style="text-indent: 0em; margin-left: 0em"><span class="linehead"></span>沙<a 
name="0929c03" id="0929c03"></a>彌至舍後行有十事。一者欲大小便即當行。<a 
name="0929c04" id="0929c04"></a>二者行不得左右顧視。三者至當三彈指。四<a 
name="0929c05" id="0929c05"></a>者不得迫促中人使出。五者已至上復三彈<a 
name="0929c06" id="0929c06"></a>指。六者不得大咽。七者不得低頭視陰。八者<a 
name="0929c07" id="0929c07"></a>不得弄上灰土。九者不得持水澆壁。十者已<a 
name="0929c08" id="0929c08"></a>還當澡手。未澡手不應持物。</p><a 
name="0929c09" id="0929c09"></a><p style="text-indent: 0em; margin-left: 0em"><span class="linehead"></span>復有五事。一者不得正唾前壁。二者不得左<a 
name="0929c10" id="0929c10"></a>右顧視望。三者不得持草畫壁地。四者不得<a 
name="0929c11" id="0929c11"></a>持火<span class="gaiji">[火*曹]<!--gaiji,,1[火*曹],2&#x3DEE;,3--></span>畫地及壁。五者不得久固圊廁上。當<a 
name="0929c12" id="0929c12"></a>自下去。設當逢人不得為作禮。當避道去。</p><a 
name="0929c13" id="0929c13"></a><p style="text-indent: 0em; margin-left: 0em"><span class="linehead"></span>說沙彌威儀式竟。</p><a 
name="0929c14" id="0929c14"></a><p style="text-indent: 0em; margin-left: 0em"><span class="linehead"></span>沙彌七十二威儀。總有十四事。</p><a 
name="0929c15" id="0929c15"></a><p style="text-indent: 0em; margin-left: 0em"><span class="linehead"></span>師與語有二事。一者不得報語。二者不得自<a 
name="0929c16" id="0929c16"></a>理。</p><a 
name="0929c17" id="0929c17"></a><p style="text-indent: 0em; margin-left: 0em"><span class="linehead"></span>沙彌為師作禮有十事。一者師頭前有盤不<a 
name="0929c18" id="0929c18"></a>應作禮。二者師坐禪不應作禮。三者師經行<a 
name="0929c19" id="0929c19"></a>不應作禮。四者師食不應作禮。五者師說經<a 
name="0929c20" id="0929c20"></a>不應作禮。六者與師相逢左面不應作禮。七<a 
name="0929c21" id="0929c21"></a>者師梳齒不應作禮。八者欲入戶。作禮應彈<a 
name="0929c22" id="0929c22"></a>指三返。師不應應去。九者不得離師七步。十<a 
name="0929c23" id="0929c23"></a>者師戶開應作禮。早起入戶有五事。一者整<a 
name="0929c24" id="0929c24"></a>理衣被。二者出甌。三者掃地。四者問經五者<a 
name="0929c25" id="0929c25"></a>與物。襞三衣有五事。一者不得當前。二者當<a 
name="0929c26" id="0929c26"></a>於左面。三者當識衣表裏。四者不得倒襞。<a 
name="0929c27" id="0929c27"></a>五者當置常處。隨師行有五事。一者不得過<a 
name="0929c28" id="0929c28"></a>歷人家。二者不得止住道與人共語。三者不<a 
name="0929c29" id="0929c29"></a>得左右顧視。四者當低頭隨師後。五者到檀<a 
name="0930a01" id="0930a01"></a>越家。當住一面師教應坐。</p><a 
name="0930a02" id="0930a02"></a><p style="text-indent: 0em; margin-left: 0em"><span class="linehead"></span>給師所須有五事。一者當得楊枝。二者當得<a 
name="0930a03" id="0930a03"></a>澡豆。三者不得宿水。四者當更汲。五者手巾<a 
name="0930a04" id="0930a04"></a>用應浣淨。沙彌洗有五事。一者不得向塔。<a 
name="0930a05" id="0930a05"></a>二者不得向和上。三者不得向阿闍梨。四者<a 
name="0930a06" id="0930a06"></a>當於屏處。五者當自取水。不得取他人成事<a 
name="0930a07" id="0930a07"></a>水。暮入戶有五事。一者當掃除床。二者當理<a 
name="0930a08" id="0930a08"></a>衣被。三者當內甌。四者當然燈。五者教臥<a 
name="0930a09" id="0930a09"></a>應去出者當背向。牽戶閉。沙彌從師受經。<a 
name="0930a10" id="0930a10"></a>有五事。一者整衣服。二者當叉手作禮。三者<a 
name="0930a11" id="0930a11"></a>不得前<span class="gaiji">&#x5374;<!--gaiji,卻,1[去*ㄗ],2&#x5374;,3--></span>。四者兩足當齊。五者當小僂。沙<a 
name="0930a12" id="0930a12"></a>彌授師三衣。有五事。一者當洗手。二者當與<a 
name="0930a13" id="0930a13"></a>安陀衛。三者當與憂多羅僧。四者當與僧<a 
name="0930a14" id="0930a14"></a>伽梨。五者當與手巾。沙彌洗<span class="gaiji">&#x9262;<!--gaiji,缽,1[金*本],2&#x9262;,3--></span>有五事。一<a 
name="0930a15" id="0930a15"></a>者當得牛糞灰。二者當得澡豆。三者去地七<a 
name="0930a16" id="0930a16"></a>寸。四者不得有聲三易水欲捐水不得灑<a 
name="0930a17" id="0930a17"></a>地。五者當令燥。沙彌掃地有五事。一者不得<a 
name="0930a18" id="0930a18"></a>背師。二者不得逆掃。三者當令淨。四者不得<a 
name="0930a19" id="0930a19"></a>有跡。五者當即時棄<span class="gaiji">&#x5374;<!--gaiji,卻,1[去*ㄗ],2&#x5374;,3--></span>。沙彌隨師至檀越家。<a 
name="0930a20" id="0930a20"></a>有五事。一者當持<span class="gaiji">&#x9262;<!--gaiji,缽,1[金*本],2&#x9262;,3--></span>。二者當持手巾。三者<a 
name="0930a21" id="0930a21"></a>當搏戶。四者到檀越家索淨水洗<span class="gaiji">&#x9262;<!--gaiji,缽,1[金*本],2&#x9262;,3--></span>。五者<a 
name="0930a22" id="0930a22"></a>師坐捉手巾<span class="gaiji">&#x9262;<!--gaiji,缽,1[金*本],2&#x9262;,3--></span>授與師。乃應還自坐。沙彌入<a 
name="0930a23" id="0930a23"></a>浴室。有五事。一者不得先師入。二者不得在<a 
name="0930a24" id="0930a24"></a>坐前。三者師未獲水不得動。四者設欲揩背<a 
name="0930a25" id="0930a25"></a>先當擬之。五者浴已當先取可著衣。沙彌<a 
name="0930a26" id="0930a26"></a>禮節威儀又朝晡。問訊禮敬。有十三事。一者<a 
name="0930a27" id="0930a27"></a>當早起澡漱。二者當整頓衣服。三者問訊起<a 
name="0930a28" id="0930a28"></a>居。四者師若在內欲進之法。當先脫頭上所<a 
name="0930a29" id="0930a29"></a>著物及足所著物。五者不得躡跡。六者當住<a 
name="0930b01" id="0930b01"></a>外立三彈指呼前乃進入。七者當頭面著地<a 
name="0930b02" id="0930b02"></a>稽首為禮。八者若命令坐三讓乃坐。九者坐<a 
name="0930b03" id="0930b03"></a>必端嚴。十者有問即對應聲分明。十一者無<a 
name="0930b04" id="0930b04"></a>云即默。十二者事必宜退稽首如初。十三<a 
name="0930b05" id="0930b05"></a>者欲出戶時。當迴身還向去。沙彌又持師澡<a 
name="0930b06" id="0930b06"></a>罐。有十五事。一者淨洗澡瓶。二者當有常<a 
name="0930b07" id="0930b07"></a>處。三者當令淨水滿器。四者不得宿水。五者<a 
name="0930b08" id="0930b08"></a>豫具楊枝。六者治楊枝當令如法。七者澡瓶<a 
name="0930b09" id="0930b09"></a>去膝一尺。八者執澡瓶。當左手持上右手捧<a 
name="0930b10" id="0930b10"></a>下。九者瀉水調適當得其多少。十者不得令<a 
name="0930b11" id="0930b11"></a>有聲。十一者手巾必有常處。十二者持巾左<a 
name="0930b12" id="0930b12"></a>執其手巾右以授師。十三者棄不淨水當有<a 
name="0930b13" id="0930b13"></a>常處。十四者無令澆灒淨地。十五者用巾已<a 
name="0930b14" id="0930b14"></a>當復常處。又灑掃拂拭床有八事。一者常向<a 
name="0930b15" id="0930b15"></a>於尊。二者不得背。三者灑地當輕手裁水多<a 
name="0930b16" id="0930b16"></a>少。四者用糞箕當以自向。五者棄糞當有常<a 
name="0930b17" id="0930b17"></a>處。六者掃拭床席。七者襞衣被<span class="gaiji">[木*尤]<!--gaiji,,1[木*尤],2&#x233DE;,3--></span>。八者掃拭<a 
name="0930b18" id="0930b18"></a>床不令有聲。又持師食有十四事。一者當具<a 
name="0930b19" id="0930b19"></a>淨巾。二者所欲進食皆當兩手捧下。三者當<a 
name="0930b20" id="0930b20"></a>直進。四者跪以授師。五者不得道中與人言<a 
name="0930b21" id="0930b21"></a>笑。六者進食不得有聲。七者凡所進飲食當<a 
name="0930b22" id="0930b22"></a>適其寒溫。八者匙<span class="gaiji">斫<!--gaiji,斫,1[木*著],2&#x236F0;,3--></span>當令淨潔。九者若有所<a 
name="0930b23" id="0930b23"></a>益必令調均。十者住必有常處。十一者宜端<a 
name="0930b24" id="0930b24"></a>嚴。十二者食畢斂器務令徐徐。十三者隨次<a 
name="0930b25" id="0930b25"></a>所舉。十四者掃灑澡器一如常法。又取法衣<a 
name="0930b26" id="0930b26"></a>及履。有十事。一者當左執其上右執其下。二<a 
name="0930b27" id="0930b27"></a>者當跪以授師。三者當襞袈裟。不得以口銜<a 
name="0930b28" id="0930b28"></a>之。四者不得振令有聲。五者還復其常處。六<a 
name="0930b29" id="0930b29"></a>者以巾覆上。七者取履當先抖擻之。八者不<a 
name="0930c01" id="0930c01"></a>得使有大聲。九者著地當令端正。十者還當<a 
name="0930c02" id="0930c02"></a>復其常處。若取應器及澡瓶。有八事。一者<a 
name="0930c03" id="0930c03"></a>先摩拭令淨。二者當兩手捧其下。三者跪取<a 
name="0930c04" id="0930c04"></a>師<span class="gaiji">&#x9262;<!--gaiji,缽,1[金*本],2&#x9262;,3--></span>。四者洗當用皂莢豆末。五者畢令於手<a 
name="0930c05" id="0930c05"></a>中澡。六者有急事當行宜著日中。七者若向<a 
name="0930c06" id="0930c06"></a>火令其燥。八者畢令復其常處。若取錫杖有<a 
name="0930c07" id="0930c07"></a>七事。一者當掃拭令淨。二者不得下拄地。三<a 
name="0930c08" id="0930c08"></a>者不得以有所指擬。四者無使有聲。五者當<a 
name="0930c09" id="0930c09"></a>兩手捧之。六者當跪以授師。七者畢還復<a 
name="0930c10" id="0930c10"></a>常處。又侍師沐浴剃頭朝當著法衣。有十<a 
name="0930c11" id="0930c11"></a>二事。一者務當恭敬執所宜作。二者隨時寒<a 
name="0930c12" id="0930c12"></a>溫。三者拂除浴室。四者具淨湯水。五者當先<a 
name="0930c13" id="0930c13"></a>具皂莢澡豆及麻油。六者豫取淨手巾。七者<a 
name="0930c14" id="0930c14"></a>寒具爐火。八者當端住於外無令人入。九者<a 
name="0930c15" id="0930c15"></a>若去髮必令有常處。十者若曝法衣當待乾<a 
name="0930c16" id="0930c16"></a>燥。十一者急事行當有所付。不得使忘去。十<a 
name="0930c17" id="0930c17"></a>二者執事必宜復其常處。又持香賦花有<a 
name="0930c18" id="0930c18"></a>七事。一者當淨拭香爐。二者當捨去宿花。三<a 
name="0930c19" id="0930c19"></a>者當裁火多少。四者賦香花從上座始。五者<a 
name="0930c20" id="0930c20"></a>賦香時手相離五寸。六者執香爐無以自薰。<a 
name="0930c21" id="0930c21"></a>七者畢竟當著常處。又然燈有八事。一者去<a 
name="0930c22" id="0930c22"></a>故炷。二者梳洗燈爐令淨。三者當調適盛油。<a 
name="0930c23" id="0930c23"></a>四者求淨炷。五者不令欲盡數往益之。六者<a 
name="0930c24" id="0930c24"></a>朝當早起視護。七者油未盡當扶出餘炷聚<a 
name="0930c25" id="0930c25"></a>著倚處別然令盡。八者畢竟徐還著本處。若<a 
name="0930c26" id="0930c26"></a>行採花及取楊枝。有九事。一者有主問其主。<a 
name="0930c27" id="0930c27"></a>二者無主當<span class="gaiji">&#x546A;<!--gaiji,咒,1[口*兄],2&#x546A;,3--></span>願山澤樹神。三者取花及楊<a 
name="0930c28" id="0930c28"></a>枝。不得拔其根株。四者於道路當直往還。<a 
name="0930c29" id="0930c29"></a>五者不得慢惰語戲。六者設為人所犯。慎無<a 
name="0931a01" id="0931a01"></a>與人交通。七者低頭內自剋責。勿令有恨心。<a 
name="0931a02" id="0931a02"></a>八者若欲賦花當於上座始。九者當去萎花。<a 
name="0931a03" id="0931a03"></a>凡所施行不得自用。有十八事。一者出入行<a 
name="0931a04" id="0931a04"></a>來當先白師。二者若欲宿行當先白師。三者<a 
name="0931a05" id="0931a05"></a>若作新法衣當先白師。四者若欲著新法衣。<a 
name="0931a06" id="0931a06"></a>當先白師從受。五者若欲浣法衣裳當先白<a 
name="0931a07" id="0931a07"></a>師。六者若欲剃頭先當白師。七者若疾病服<a 
name="0931a08" id="0931a08"></a>藥當先白師。八者若作眾僧事當先白師去。<a 
name="0931a09" id="0931a09"></a>九者若欲私有具紙筆之輩當先白師。十者<a 
name="0931a10" id="0931a10"></a>若諷起經唄當先白師。十一者若人以物惠<a 
name="0931a11" id="0931a11"></a>施。先白師已受取。十二者己物惠施人。當先<a 
name="0931a12" id="0931a12"></a>白師。師聽然後與。十三者人從己假借。一一<a 
name="0931a13" id="0931a13"></a>當先白師。師聽然後有與。十四者己欲從人<a 
name="0931a14" id="0931a14"></a>假借。皆當白師。師聽得去。十五者欲白之儀<a 
name="0931a15" id="0931a15"></a>先整衣服稽首為禮。十六者若其聽或不聽。<a 
name="0931a16" id="0931a16"></a>皆當恭敬稽首作禮。十七者陳所欲知。十八<a 
name="0931a17" id="0931a17"></a>者不得有恨意有所應辭報。又從師行先後<a 
name="0931a18" id="0931a18"></a>還。有十六事。一者當整衣服。二者識所言趣<a 
name="0931a19" id="0931a19"></a>常報應答。隨持錫杖手巾之輩。三者尋師後。<a 
name="0931a20" id="0931a20"></a>四者無躡其影。五者無錫杖戲其前。六者不<a 
name="0931a21" id="0931a21"></a>得道中與人語。七者不得惡師有過。八者師<a 
name="0931a22" id="0931a22"></a>若遣還有所取當尋其來道。九者即當如其<a 
name="0931a23" id="0931a23"></a>教行。十者慎無淹留。十一者師若使住為檀<a 
name="0931a24" id="0931a24"></a>越說經。即當稽首承受節度。十二者暮當早<a 
name="0931a25" id="0931a25"></a>還。十三者慎無留宿。十四者還到請禮問事<a 
name="0931a26" id="0931a26"></a>先整衣服。十五者當五體投地稽首作禮。十<a 
name="0931a27" id="0931a27"></a>六者禮師自如常法。若獨行送死問疾。有九<a 
name="0931a28" id="0931a28"></a>事。一者當主人門。當相進退之儀。有異座<a 
name="0931a29" id="0931a29"></a>當坐。設無異座不宜雜坐。二者當視其座席<a 
name="0931b01" id="0931b01"></a>無犯宜忌端坐。三者人若欲問經當宜知時。<a 
name="0931b02" id="0931b02"></a>四者慎無為非時之說。五者主人設食。雖非<a 
name="0931b03" id="0931b03"></a>時法會之食。無令失其儀軌。六者宜還及日。<a 
name="0931b04" id="0931b04"></a>七者無犯夜行。八者若逼暮疾風雨臨時制<a 
name="0931b05" id="0931b05"></a>宜。九者還畢如舊。若於道路與師相逢。有六<a 
name="0931b06" id="0931b06"></a>事。一者當先整衣服。二者當脫革屣。三者<a 
name="0931b07" id="0931b07"></a>禮師當稽首足下。四者身尋師後。五者師若<a 
name="0931b08" id="0931b08"></a>自別去當稽首承受節度。六者雖不與師相<a 
name="0931b09" id="0931b09"></a>隨。所行禮節必令如常。若眾僧食飯時。十六<a 
name="0931b10" id="0931b10"></a>事。一者聞揵稚聲即當整衣服。二者當務脫<a 
name="0931b11" id="0931b11"></a>革往住塔下。三者住必端嚴。四者若從師<a 
name="0931b12" id="0931b12"></a>後到便位住。慎勿言笑有所及。五者若上人<a 
name="0931b13" id="0931b13"></a>說經<span class="gaiji">&#x546A;<!--gaiji,咒,1[口*兄],2&#x546A;,3--></span>願。皆當恭敬慎無失儀。六者欲食之<a 
name="0931b14" id="0931b14"></a>初。當先瞻望上下。七者食無眾人前食止無<a 
name="0931b15" id="0931b15"></a>後眾。八者無訶食好惡。九者不得大<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>小<a 
name="0931b16" id="0931b16"></a><span class="gaiji">&#x98E1;<!--gaiji,餐,1[冰-水+食],2&#x98E1;,3--></span>。十者慎無大咽。十一者不得大撓刮<span class="gaiji">&#x9262;<!--gaiji,缽,1[金*本],2&#x9262;,3--></span>中。<a 
name="0931b17" id="0931b17"></a>十二者不得<span class="gaiji">斫<!--gaiji,斫,1[木*著],2&#x236F0;,3--></span>叩案上。十三者不得求益。十<a 
name="0931b18" id="0931b18"></a>四者不得以食私所與若摘與狗。十五者有<a 
name="0931b19" id="0931b19"></a>來益食不得言不用。十六者說已飽當以手<a 
name="0931b20" id="0931b20"></a>讓<span class="gaiji">&#x5374;<!--gaiji,卻,1[去*ㄗ],2&#x5374;,3--></span>之。又眾僧說經。有十三事。若法會說<a 
name="0931b21" id="0931b21"></a>經在溫室及清涼室若浴室。一者當整理衣<a 
name="0931b22" id="0931b22"></a>服。二者當平視直進。三者無得道中與人語<a 
name="0931b23" id="0931b23"></a>笑。四者以次禮所尊。五者<span class="gaiji">&#x5374;<!--gaiji,卻,1[去*ㄗ],2&#x5374;,3--></span>入偶坐席。六<a 
name="0931b24" id="0931b24"></a>者上座說經及位便坐。七者坐必端嚴。八者<a 
name="0931b25" id="0931b25"></a>慎無亂語。九者無大欬唾。十者無唾淨地違<a 
name="0931b26" id="0931b26"></a>禮律。十一者若次應說經即當說。十二者為<a 
name="0931b27" id="0931b27"></a>眾人所差上高座。當先審所舉措慎莫失儀。<a 
name="0931b28" id="0931b28"></a>十三者若坐中有失義。當遏惡揚善。慎無苟<a 
name="0931b29" id="0931b29"></a>且現之過。又眾僧說經十三事。若番次直日<a 
name="0931c01" id="0931c01"></a>朝晡行禮。一者聞揵稚聲豫具香火。二者<a 
name="0931c02" id="0931c02"></a>賦香如舊。三者整所宜次四者淨拂床席。<a 
name="0931c03" id="0931c03"></a>五者掃灑如法。六者若法會出所領分明付<a 
name="0931c04" id="0931c04"></a>授檀越諸宜用。七者事畢領受畢令如初。八<a 
name="0931c05" id="0931c05"></a>者門鑰相付。早關晚開一以為常。九者若<a 
name="0931c06" id="0931c06"></a>有異賓當師邊聽所須當付。十者若有賓<a 
name="0931c07" id="0931c07"></a>宿皆當整衣服住其常位。十一者有即對應<a 
name="0931c08" id="0931c08"></a>聲分明。十二者住必端嚴無令失儀。十三者<a 
name="0931c09" id="0931c09"></a>若欲暫出輒者。令人自代無令處空重呼。又<a 
name="0931c10" id="0931c10"></a>直日所領知後十事。若為直日宜軌所修。<a 
name="0931c11" id="0931c11"></a>其有眾事功夫。一者起塔。二者講堂設僧諸<a 
name="0931c12" id="0931c12"></a>事。三者若作佛像常早起憂識事。四者當選<a 
name="0931c13" id="0931c13"></a>所宜。用錯斧鋸必使常處。五者若所畫朱<a 
name="0931c14" id="0931c14"></a>彩膠墨豫具所得。無令臨時有乏。六者畢宜<a 
name="0931c15" id="0931c15"></a>選錄復有常處<span class="note">(經本元少七者)</span>八者數所領受。分明<a 
name="0931c16" id="0931c16"></a>付授無令差趺。九者居有所市求。皆問於<a 
name="0931c17" id="0931c17"></a>摩摩帝。十者出用令餘宣陳列令有本末。又<a 
name="0931c18" id="0931c18"></a>獨行分衛十六事。若行分衛。一者務與人俱。<a 
name="0931c19" id="0931c19"></a>二者若無人俱當知所可行處。三者應器常<a 
name="0931c20" id="0931c20"></a>在左<span class="gaiji">&#x8107;<!--gaiji,脅,1[月*劦],2&#x8107;,3--></span>。四者帶應器之宜出時當以外向。五<a 
name="0931c21" id="0931c21"></a>者以食來還當以內向。六者到人門戶宜審<a 
name="0931c22" id="0931c22"></a>舉措。七者家無男子慎無入門。八者若欲坐<a 
name="0931c23" id="0931c23"></a>當先瞻視座席。九者設座有刀兵不應坐。十<a 
name="0931c24" id="0931c24"></a>者設有寶物不應坐。十一者若設有婦女衣<a 
name="0931c25" id="0931c25"></a>被嚴具之輩不應坐。都無此者然有及坐。<a 
name="0931c26" id="0931c26"></a>十二者主人設食。十三所食者便當<span class="gaiji">&#x546A;<!--gaiji,咒,1[口*兄],2&#x546A;,3--></span>願。十<a 
name="0931c27" id="0931c27"></a>四者不得問食好醜。十五者不先食說經。十<a 
name="0931c28" id="0931c28"></a>六者雖欲說經。當知所應說時不宜說時。又<a 
name="0931c29" id="0931c29"></a>市所求有九事。一者當低頭直往直還。二者<a 
name="0932a01" id="0932a01"></a>若<span class="gaiji">&#x89A9;<!--gaiji,睹,1[者*見],2&#x89A9;,3--></span>異物慎無察視。三者無諍貴賤。四者無<a 
name="0932a02" id="0932a02"></a>坐女肆。五者若為人所犯方便避之。勿從求<a 
name="0932a03" id="0932a03"></a>直。六者賣買若於誠諦送直。無言來取致及<a 
name="0932a04" id="0932a04"></a>反覆。七者已許某甲物。雖復更賤。無捨彼<a 
name="0932a05" id="0932a05"></a>取此令主有恨。八者若見四輩人有賣買賤<a 
name="0932a06" id="0932a06"></a>直。不令己任如當言法不得爾。九者慎無保<a 
name="0932a07" id="0932a07"></a>任致愆負。又到比丘尼寺中有九事。若師使<a 
name="0932a08" id="0932a08"></a>到比丘尼寺中。一者當與俱。二者遶塔作禮<a 
name="0932a09" id="0932a09"></a>一如常法。三者若有異座訖無異座不得坐。<a 
name="0932a10" id="0932a10"></a>四者疾病欲問經。當說所宜說。五者不得為<a 
name="0932a11" id="0932a11"></a>非時之說。六者不得反人之非。七者若坐以<a 
name="0932a12" id="0932a12"></a>珍異衣服巾履施惠一不得受。八者若還不<a 
name="0932a13" id="0932a13"></a>得說其好醜。九者餘人不得言但用供養某。<a 
name="0932a14" id="0932a14"></a>又講經誦法有八事。一者必令詳審所見不<a 
name="0932a15" id="0932a15"></a>同。或左右各有所習。二者慎無專知據言此<a 
name="0932a16" id="0932a16"></a>是彼非。三者同學變諍務令和解無令頗。四<a 
name="0932a17" id="0932a17"></a>者眾事役勞。慎無自代顯己之功。五者大<a 
name="0932a18" id="0932a18"></a>沙門說戒慎無矚之。六者知己有過犯於眾<a 
name="0932a19" id="0932a19"></a>人。即當言悔與共和解。七者師若問言。某<a 
name="0932a20" id="0932a20"></a>說卿有過。即當如事道之。八者無得隱蔽以<a 
name="0932a21" id="0932a21"></a>成愆負。有論語有十事。常晝夜三時誦經行<a 
name="0932a22" id="0932a22"></a>道。一者整衣服。二者若經行必令有常處。三<a 
name="0932a23" id="0932a23"></a>者當於中。四者講堂中。五者或於塔下。六者<a 
name="0932a24" id="0932a24"></a>亦飯堂中。七者不得躡革屣。八者不得木<a 
name="0932a25" id="0932a25"></a>履。九者不得持杖。十者慎無臥誦經。又誦<a 
name="0932a26" id="0932a26"></a>經行有十事。房室中常法。一者寢息各異不<a 
name="0932a27" id="0932a27"></a>相涉入。二者受經句讀。三者論經義。四者問<a 
name="0932a28" id="0932a28"></a>訊疾病。五者或為便往。六者不得說不急之<a 
name="0932a29" id="0932a29"></a>事。七者不得示人之非。八者不得轉相評<a 
name="0932b01" id="0932b01"></a>論。九者借取與必分明。十者無違期約以失<a 
name="0932b02" id="0932b02"></a>道信。</p><a 
name="0932b03" id="0932b03"></a><p><span class="juanname">沙彌十戒法并威儀一卷</span></p><a 
name="0932b04" id="0932b04"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>五德者。一者發心離俗。懷佩道故。二者<a 
name="0932b05" id="0932b05"></a>毀其形好。應法服故。三者永割親愛。無適<a 
name="0932b06" id="0932b06"></a>莫故。四者委棄身命。遵崇道故。五者志求<a 
name="0932b07" id="0932b07"></a>大乘。為度人故。十數者。一者一切眾生皆<a 
name="0932b08" id="0932b08"></a>依飲食而存。二者名色。三者三受。四者四<a 
name="0932b09" id="0932b09"></a>諦。五者五陰。六者六入。七者七覺分。八者<a 
name="0932b10" id="0932b10"></a>八正道。九者九眾生居。十者十一切入。</p></div></div>
<hr>【經文資訊】大正藏第 24 冊 No. 1471 沙彌十戒法并威儀<br>【版本記錄】CBETA 電子佛典 Rev. 1.15 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61ed.html?index=T24n1471" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1471_001 by HTTrack Website Copier/3.x [XR&CO'2008], Mon, 02 Jun 2014 23:19:45 GMT -->
</html>
