<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0754_002 by HTTrack Website Copier/3.x [XR&CO'2008], Mon, 02 Jun 2014 22:39:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4164.gif?utmac=MO-30696269-4&amp;utmn=2033547821&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17&amp;utmp=%2Fmobile%2Findex.php%3Findex%3DT17n0754_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2399.html?index=T17n0754_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第17冊<br/>No.754 佛說未曾有因緣經 (2卷)<br/>【蕭齊 曇景譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0754" sutra_name="佛說未曾有因緣經" sutra_juan="[卷2]">　
<a 
name="0581c01" id="0581c01"></a><a 
name="0581c02" id="0581c02"></a><a 
name="0581c03" id="0581c03"></a><p><span class="juanname">佛說未曾有因緣經卷下</span></p><a 
name="0581c04" id="0581c04"></a><a 
name="0581c05" id="0581c05"></a><p style="margin-left: 4em"><span class="byline">蕭齊沙門釋曇景譯</span></p><a 
name="0581c06" id="0581c06"></a><p style="text-indent: 0em; margin-left: 0em"><span class="linehead"></span>佛復惟曰。今我法中。有諸比丘。言行不同。<a 
name="0581c07" id="0581c07"></a>心口相違。或為利養錢財飲食。或為名譽要<a 
name="0581c08" id="0581c08"></a>集眷屬。或有厭惡。王法役使出家為道。都<a 
name="0581c09" id="0581c09"></a>無有心向三脫門。度三有苦。以不淨心。貪受<a 
name="0581c10" id="0581c10"></a>信施。不知後世。彌劫受殃。償其宿債。為是等<a 
name="0581c11" id="0581c11"></a>故。豈得不說。佛告王曰。憶念過去。無數劫<a 
name="0581c12" id="0581c12"></a>時。有一大國。名裴扇闍。有一女人。名曰提<a 
name="0581c13" id="0581c13"></a>違。婆羅門種。夫喪守寡。其家大富。都無兒<a 
name="0581c14" id="0581c14"></a>息。又無父母。守孤抱窮。無所恃怙。婆羅門<a 
name="0581c15" id="0581c15"></a>法。若不如意。便生自燒身。諸婆羅門。時時共<a 
name="0581c16" id="0581c16"></a>往到提違所。教化之曰。今身之厄。莫不由汝<a 
name="0581c17" id="0581c17"></a>前身罪故何謂為罪。不敬奉事諸婆羅門。又<a 
name="0581c18" id="0581c18"></a>不孝順父母。夫婿復無慈心。養育兒子。有是<a 
name="0581c19" id="0581c19"></a>罪故。致令今身抱孤守厄。汝今若不修福滅<a 
name="0581c20" id="0581c20"></a>罪。後世轉劇。墮地獄中。當爾之時。悔無所<a 
name="0581c21" id="0581c21"></a>及。</p><a 
name="0581c22" id="0581c22"></a><p style="text-indent: 0em; margin-left: 0em"><span class="linehead"></span>提違問曰。當作何福。得滅罪耶。婆羅門曰。滅<a 
name="0581c23" id="0581c23"></a>罪二種。其罪輕者。手自<span class="gaiji">&#x9AE0;<!--gaiji,髡,1[髟/几],2&#x9AE0;,3--></span>頭。香湯洗浴。入天<a 
name="0581c24" id="0581c24"></a>廟中。懺悔辭謝那羅延天。請婆羅門。足一百<a 
name="0581c25" id="0581c25"></a>人。施設飲食。設飲食已。以乳牛百頭從犢子<a 
name="0581c26" id="0581c26"></a>者。嚫婆羅門。然後罪滅。所以者何。諸婆羅<a 
name="0581c27" id="0581c27"></a>門。修淨梵行。不食酒肉五辛<span class="gaiji">&#x8471;<!--gaiji,蔥,1[卄/匆/心],2&#x8471;,3--></span>蒜。唯仰牛乳。<a 
name="0581c28" id="0581c28"></a>以為食資。令施主檀越滅罪生福。世世所生。<a 
name="0581c29" id="0581c29"></a>所願從心。汝今罪重。應以家中一切所有諸<a 
name="0582a01" id="0582a01"></a>珍寶物。布施五百大婆羅門。諸婆羅門得布<a 
name="0582a02" id="0582a02"></a>施已。當為<span class="gaiji">&#x546A;<!--gaiji,咒,1[口*兄],2&#x546A;,3--></span>願。令汝後生常得大富。欲滅<a 
name="0582a03" id="0582a03"></a>罪者。於恒水邊。積薪自燒。諸婆羅門。當復<a 
name="0582a04" id="0582a04"></a><span class="gaiji">&#x546A;<!--gaiji,咒,1[口*兄],2&#x546A;,3--></span>願。令汝前身所造一切輕重過罪。一時滅<a 
name="0582a05" id="0582a05"></a>盡。後世更生。無復餘殃。父母兄弟夫婿兒子。<a 
name="0582a06" id="0582a06"></a>壽命無量。快樂無極。於是提違。便許可之。決<a 
name="0582a07" id="0582a07"></a>定開心。當自燒身。便<span class="gaiji">&#x52C5;<!--gaiji,敕,1[束*力],2&#x52C5;,3--></span>家奴。將十乘車。入山<a 
name="0582a08" id="0582a08"></a>伐樵。規以自燒。</p><a 
name="0582a09" id="0582a09"></a><p style="text-indent: 0em; margin-left: 0em"><span class="linehead"></span>爾時國中。有一道人。名<span class="gaiji">&#x9262;<!--gaiji,缽,1[金*本],2&#x9262;,3--></span>底婆<span class="note">(齊言辯才)</span>。精進<a 
name="0582a10" id="0582a10"></a>持戒。多聞智慧。常以慈心。教化天下。令改邪<a 
name="0582a11" id="0582a11"></a>就正捨惡修善。傳聞提違欲自燒身。心生憐<a 
name="0582a12" id="0582a12"></a>愍。往詣其所。問提違言。辦具薪火。欲何所<a 
name="0582a13" id="0582a13"></a>為。提違答言。欲自燒身滅除殃罪。辯才答曰。<a 
name="0582a14" id="0582a14"></a>汝身罪業。隨逐精神。不與身合。徒苦燒身。<a 
name="0582a15" id="0582a15"></a>安能滅罪。夫人禍福。隨心而起。心念善故。受<a 
name="0582a16" id="0582a16"></a>報亦善。心念惡故。受惡果報。心念苦樂。受報<a 
name="0582a17" id="0582a17"></a>亦爾。如人餓死。則作餓鬼。苦惱死者。受苦惱<a 
name="0582a18" id="0582a18"></a>報。歡喜死者。受歡喜報。安隱快樂。果報亦<a 
name="0582a19" id="0582a19"></a>爾。汝今云何。於苦惱中。求欲滅罪。望善報<a 
name="0582a20" id="0582a20"></a>也。幸可不須。於理不通。</p><a 
name="0582a21" id="0582a21"></a><p style="text-indent: 0em; margin-left: 0em"><span class="linehead"></span>復次提違。如困病人。為苦所逼。若有惡人。來<a 
name="0582a22" id="0582a22"></a>至其所。呵罵病人。以手摶耳。於意云何。爾時<a 
name="0582a23" id="0582a23"></a>病人。寧有善心。無忿惱不。提違答言。其人困<a 
name="0582a24" id="0582a24"></a>病。未見人時。常懷忿惱。況被摶耳。而當無<a 
name="0582a25" id="0582a25"></a>忿。辯才告曰。汝今如是。先身罪故。守窮抱<a 
name="0582a26" id="0582a26"></a>厄。常懷憂惱。復欲燒身。欲離憂惱。當可得<a 
name="0582a27" id="0582a27"></a>不。如困病人。得人呵罵。尚增苦惱。百千萬<a 
name="0582a28" id="0582a28"></a>倍。況自燒身。猛炎起時。身體焦爛。氣息未<a 
name="0582a29" id="0582a29"></a>絕。心未壞故。當爾之時。身心被煮。神識未<a 
name="0582b01" id="0582b01"></a>離。故受苦毒。煩悶心惱。從是命終。生地獄<a 
name="0582b02" id="0582b02"></a>中。地獄苦惱。尤轉增劇。百千萬倍。求免甚<a 
name="0582b03" id="0582b03"></a>難。況欲燒身求離苦也。復次提違譬如車牛<a 
name="0582b04" id="0582b04"></a>厭患車故。欲使車壞。前車若壞。續得後車。<a 
name="0582b05" id="0582b05"></a>扼其項領。罪未畢故。人亦如是。假令燒壞<a 
name="0582b06" id="0582b06"></a>百千萬身。罪業因緣相續不滅。如阿鼻獄。燒<a 
name="0582b07" id="0582b07"></a>諸罪人。一日之中。八萬過死。八萬更生。過一<a 
name="0582b08" id="0582b08"></a>劫已。其罪方畢。況復汝今。一過燒身。欲求滅<a 
name="0582b09" id="0582b09"></a>罪。何有得理。</p><a 
name="0582b10" id="0582b10"></a><p style="text-indent: 0em; margin-left: 0em"><span class="linehead"></span>爾時辯才。種種因緣。為說正法。提違女人。心<a 
name="0582b11" id="0582b11"></a>開意解。改志易操。燒身意息。白辯才言。當設<a 
name="0582b12" id="0582b12"></a>何意。令得滅罪。辯才答言。前心作惡。如雲<a 
name="0582b13" id="0582b13"></a>覆月。後心起善。如炬消闇。汝今幸有欲滅罪<a 
name="0582b14" id="0582b14"></a>意。自有方便。我能令汝不費一錢。乃至不<a 
name="0582b15" id="0582b15"></a>經毫分之苦。滅除殃罪。現世安隱。後更生處。<a 
name="0582b16" id="0582b16"></a>善願從心。提違聞已。心大歡喜。憂怖即除。如<a 
name="0582b17" id="0582b17"></a>重罪囚蒙赦欲。出即起修敬。禮拜問訊。即<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0582b18" id="0582b18"></a>婢使。為敷高座。<span class="gaiji">氍<!--gaiji,氍,1[毯-炎+瞿],2&#x23C3D;,3--></span><span class="gaiji">&#x6BFA;<!--gaiji,毹,1[毯-炎+俞],2&#x6BFA;,3--></span><span class="gaiji">毾<!--gaiji,毾,1[毯-炎+(日/羽)],2&#x3CA9;,3--></span><span class="gaiji">[毯-炎+登]<!--gaiji,,1[毯-炎+登],2&#x23C06;,3--></span>。錦繡綩綖。嚴<a 
name="0582b19" id="0582b19"></a>飾第一。散花燒香。勸請辯才。令登高座。辯才<a 
name="0582b20" id="0582b20"></a>受請。即昇高座。提違女人。即率家內奴婢眷<a 
name="0582b21" id="0582b21"></a>屬五百餘人。圍繞辯才。叩頭恭敬。合掌而<a 
name="0582b22" id="0582b22"></a>立。</p><a 
name="0582b23" id="0582b23"></a><p style="text-indent: 0em; margin-left: 0em"><span class="linehead"></span>提違女人。白辯才言。尊向所說。滅罪事由。雖<a 
name="0582b24" id="0582b24"></a>懷欣慶。猶有微疑。惟願為說。除罪之法。當<a 
name="0582b25" id="0582b25"></a>如法行。辯才答曰。起罪之由。出身口意。身業<a 
name="0582b26" id="0582b26"></a>不善。殺盜邪婬。口業不善。妄言兩舌惡口綺<a 
name="0582b27" id="0582b27"></a>語。意業不善。嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>瞋恚憍慢邪見。是為十惡。<a 
name="0582b28" id="0582b28"></a>受惡果報。今當一心丹誠懺悔。若於過去。若<a 
name="0582b29" id="0582b29"></a>於今身。有如是罪。今悉懺悔。出罪滅罪。當自<a 
name="0582c01" id="0582c01"></a>立誓。從今已往。不敢復犯。并為我等先人父<a 
name="0582c02" id="0582c02"></a>母夫婿兄弟。所有過罪。我今一心。代其懺悔。<a 
name="0582c03" id="0582c03"></a>我弟子提違。以今懺悔。改惡修善。福德因<a 
name="0582c04" id="0582c04"></a>緣。施與一切受苦眾生。令其得樂。眾生有罪。<a 
name="0582c05" id="0582c05"></a>我當代受。復立誓言。緣我今日改邪就正。悔<a 
name="0582c06" id="0582c06"></a>罪修福。從是因緣。捨身受身至成佛道。常<a 
name="0582c07" id="0582c07"></a>遭明師。遇善知識。壽無量命。常與父母夫婿<a 
name="0582c08" id="0582c08"></a>兒子六親眷屬。常相保守。不經苦患。莫如<a 
name="0582c09" id="0582c09"></a>今也。於是辯才。告提違言。悔過滅罪法皆如<a 
name="0582c10" id="0582c10"></a>是。</p><a 
name="0582c11" id="0582c11"></a><p style="text-indent: 0em; margin-left: 0em"><span class="linehead"></span>於是提違。及其眷屬。於辯才前。長跪合掌。白<a 
name="0582c12" id="0582c12"></a>辯才言。弟子之徒。奉尊教誨。如法懺已。願尊<a 
name="0582c13" id="0582c13"></a>更賜餘善法教。當勤奉行。增本功德。辯才告<a 
name="0582c14" id="0582c14"></a>曰。今當誠心歸佛歸法歸比丘僧。如是三說。<a 
name="0582c15" id="0582c15"></a>今當盡形受十善道。我弟子某甲。從今盡形。<a 
name="0582c16" id="0582c16"></a>不殺不盜不邪婬。是身善業。不妄言兩舌不<a 
name="0582c17" id="0582c17"></a>惡口綺語。是口善業。不嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>瞋恚憍慢邪見。<a 
name="0582c18" id="0582c18"></a>是意善業。是則名為十善戒法。爾時辯才。教<a 
name="0582c19" id="0582c19"></a>授提違十善法已。提違眷屬。歡喜踊躍。盡<a 
name="0582c20" id="0582c20"></a>心奉行。提違女人。為設種種百味飲食及諸<a 
name="0582c21" id="0582c21"></a>珍寶。長跪叉手。白辯才言。願尊留神。垂愍<a 
name="0582c22" id="0582c22"></a>教化。今當為尊造立宮室。隨所便宜。終身奉<a 
name="0582c23" id="0582c23"></a>事。辯才答曰。汝今以能捨邪就正。淨修十善。<a 
name="0582c24" id="0582c24"></a>為正法子。復以十善。教化天下。則為已報師<a 
name="0582c25" id="0582c25"></a>徒重恩。汝已得度。我不宜留。吾今復當往化<a 
name="0582c26" id="0582c26"></a>餘處。</p><a 
name="0582c27" id="0582c27"></a><p style="text-indent: 0em; margin-left: 0em"><span class="linehead"></span>爾時提違。知師不住。運輦庫藏諸珍寶物。以<a 
name="0582c28" id="0582c28"></a>奉上師。冀得留意。辯才不受。辭退便去。於是<a 
name="0582c29" id="0582c29"></a>提違。心自念言。今日之濟。莫不由我。尊師<a 
name="0583a01" id="0583a01"></a>和上。開悟成就。教授重恩。苦請不留。又復<a 
name="0583a02" id="0583a02"></a>不受珍寶之物。當如之何。悲感傷心。涕淚交<a 
name="0583a03" id="0583a03"></a>流。叩頭辭謝。於是別去。</p><a 
name="0583a04" id="0583a04"></a><p style="text-indent: 0em; margin-left: 0em"><span class="linehead"></span>辯才去後。提違女人。與其眷屬五百餘人。常<a 
name="0583a05" id="0583a05"></a>以十善法。展轉相化。經於多時。爾時國中。<a 
name="0583a06" id="0583a06"></a>忽遇穀貴。人民飢餓。時有五比丘。懶惰懈怠。<a 
name="0583a07" id="0583a07"></a>不修學問經書義理。又不專行持戒精進。世<a 
name="0583a08" id="0583a08"></a>人輕慢。不供養之。貧窮困苦。無復生理。五人<a 
name="0583a09" id="0583a09"></a>議曰。夫人生計。隨時形宜。人命至重。何宜<a 
name="0583a10" id="0583a10"></a>守死。各共乞索。辦具繩床。於曠野中。掃灑淨<a 
name="0583a11" id="0583a11"></a>潔。華幡莊嚴。依次而坐。外形似禪。內思邪<a 
name="0583a12" id="0583a12"></a>濁。世人見之。謂是聖人。齎持供養。百種飲<a 
name="0583a13" id="0583a13"></a>食。雲集供養。於是五人。飽足有餘。爾時提<a 
name="0583a14" id="0583a14"></a>違。聞是事已。遣人訪覓。信還報曰。有五聖<a 
name="0583a15" id="0583a15"></a>人。獨坐山澤。世人雲集。如事天神。提違歡<a 
name="0583a16" id="0583a16"></a>喜。而自慶言。我願果矣。明旦即<span class="gaiji">&#x52C5;<!--gaiji,敕,1[束*力],2&#x52C5;,3--></span>。嚴駕寶<a 
name="0583a17" id="0583a17"></a>車。香華伎樂。詣五比丘。提違到已。禮拜問<a 
name="0583a18" id="0583a18"></a>訊。施設供養。飲食畢已。提違眷屬。恭敬合<a 
name="0583a19" id="0583a19"></a>掌。白比丘曰。</p><a 
name="0583a20" id="0583a20"></a><p>　<span class="lg">尊德至重　　無上福田　　眾生蒙祐<a 
name="0583a21" id="0583a21"></a><br>　不宜自輕　　弟子愚意　　欲請尊靈<a 
name="0583a22" id="0583a22"></a><br>　臨顧貧舍　　展釋微誠　　唯願慈哀<a 
name="0583a23" id="0583a23"></a><br>　濟度群生　　弟子亦有　　清淨園林<a 
name="0583a24" id="0583a24"></a><br>　流泉浴池　　嚴飾光榮</span></p><a 
name="0583a25" id="0583a25"></a><p style="text-indent: 0em; margin-left: 0em"><span class="linehead"></span>提違眷屬。叩頭再三。時五比丘。知其意至。便<a 
name="0583a26" id="0583a26"></a>許可之。</p><a 
name="0583a27" id="0583a27"></a><p style="text-indent: 0em; margin-left: 0em"><span class="linehead"></span>提違歡喜。辭還家中。即遣使人。莊嚴寶車。迎<a 
name="0583a28" id="0583a28"></a>五比丘。還家供養。提違女人。有好園林。去舍<a 
name="0583a29" id="0583a29"></a>不遠。其園縱廣。足滿十頃。流泉浴池。奇雜<a 
name="0583b01" id="0583b01"></a>花果。鵁鶄鴛鴦。清淨嚴好。於其園中。造立堂<a 
name="0583b02" id="0583b02"></a>舍。眾寶莊校。其堂舍中。敷置床席。眾妙臥<a 
name="0583b03" id="0583b03"></a>具。香潔第一。令五比丘止住其中。提違女人。<a 
name="0583b04" id="0583b04"></a>終身奉事。隨時便宜。飲食湯藥。供給使令。<a 
name="0583b05" id="0583b05"></a>不失時節。時五比丘。既被主人恩厚供養。安<a 
name="0583b06" id="0583b06"></a>隱快樂。而自慶言。何忽如之。夫人生世。種<a 
name="0583b07" id="0583b07"></a>種方宜。求覓財利。以救貧乏。雖得如意。不如<a 
name="0583b08" id="0583b08"></a>我等。都不勞身。而食福祿。此豈不由智慧力<a 
name="0583b09" id="0583b09"></a>乎。其五比丘。察見主人慇懃意重。而共議言。<a 
name="0583b10" id="0583b10"></a>雖得主人隨宜供給。日富歲貧。不能濟人。歲<a 
name="0583b11" id="0583b11"></a>寒富樂。我等今宜更施方便。求覓錢財。充為<a 
name="0583b12" id="0583b12"></a>後時受五欲樂。作是論已。更相易代。差遣一<a 
name="0583b13" id="0583b13"></a>人。遊諸聚落。宣語諸人。唱如是言。彼四比<a 
name="0583b14" id="0583b14"></a>丘。閑居寂靜。護持禁戒。斷絕酒肉。不食<span class="gaiji">&#x8471;<!--gaiji,蔥,1[卄/匆/心],2&#x8471;,3--></span><a 
name="0583b15" id="0583b15"></a>蒜。稱於梵行。修禪止觀。證無漏業不久修行。<a 
name="0583b16" id="0583b16"></a>成阿羅漢。則為天下無上福田。眾人聞已。齎<a 
name="0583b17" id="0583b17"></a>持種種錢財飲食。運集來詣。恭敬供養。如是<a 
name="0583b18" id="0583b18"></a>多年。提違女人。直心敬信。隨宜供養。歡喜無<a 
name="0583b19" id="0583b19"></a>厭。壽盡命終。生化樂天。其五比丘。專行巧<a 
name="0583b20" id="0583b20"></a>偽。邪濁心故。福盡命終。生地獄中。八千億劫<a 
name="0583b21" id="0583b21"></a>受大苦報。地獄罪畢。受餓鬼形。魑魅魍魎。<a 
name="0583b22" id="0583b22"></a>如是展轉。經八千劫。餓鬼罪畢。受六畜身。償<a 
name="0583b23" id="0583b23"></a>其主人。先世供養。業報因緣。或作駱駝驢騾<a 
name="0583b24" id="0583b24"></a>牛馬。隨其主人所受福處。常以筋力。報償<a 
name="0583b25" id="0583b25"></a>主人。如是展轉。復八千世。畜生罪畢。雖獲人<a 
name="0583b26" id="0583b26"></a>身。諸根闇鈍。無男女根。名為石女。自爾以<a 
name="0583b27" id="0583b27"></a>來。八千世中。常以筋力。報償主人。於今不<a 
name="0583b28" id="0583b28"></a>息。佛告王曰。爾時提違者。皇后是也。爾時辯<a 
name="0583b29" id="0583b29"></a>才者。目連是也。時五比丘。即今皇后隨從擔<a 
name="0583c01" id="0583c01"></a>輿。扇提羅等。五人是也。王白佛言。如世尊<a 
name="0583c02" id="0583c02"></a>說。五人起因。今者唯見擔輿四人。其餘一人。<a 
name="0583c03" id="0583c03"></a>為何所在。佛告王曰。其一人者常在宮內。修<a 
name="0583c04" id="0583c04"></a>治廁溷除糞者是。皇后聞已。肅然毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>。心懷<a 
name="0583c05" id="0583c05"></a>怖懼。更起禮佛。倚立合掌。而白佛言。如世<a 
name="0583c06" id="0583c06"></a>尊說。扇提羅等。是我前世因緣。師者實懷憂<a 
name="0583c07" id="0583c07"></a>怖。恐犯逆罪。所以者何。夫人師者應修恭敬。<a 
name="0583c08" id="0583c08"></a>頂戴禮拜。是其宜也。而反使擔車輿隨從不<a 
name="0583c09" id="0583c09"></a>異牛馬。以是因緣。甚懷怖懼。願佛垂哀。聽我<a 
name="0583c10" id="0583c10"></a>懺悔。佛告之曰。皇后福德。自無過罪。何故疑<a 
name="0583c11" id="0583c11"></a>懼。眾生殊性。業行不同。善者受福。惡自受<a 
name="0583c12" id="0583c12"></a>殃。皇后本時。直心清淨。信樂修福。福德因<a 
name="0583c13" id="0583c13"></a>緣。自爾以來。世世所生。常遭明師。信受教<a 
name="0583c14" id="0583c14"></a>悔。從善入善。從祿入祿。至於今日。食福自<a 
name="0583c15" id="0583c15"></a>然。值佛出世。前身福德。因緣力故。復聞正<a 
name="0583c16" id="0583c16"></a>法。如說修行。以是因緣。無罪咎也。其扇提羅<a 
name="0583c17" id="0583c17"></a>五人因緣。由其本時。邪濁<span class="gaiji">&#x4FAB;<!--gaiji,佞,1[仁-二+妄],2&#x4FAB;,3--></span>諂。無有慈心。受<a 
name="0583c18" id="0583c18"></a>汝供養。罪業因緣。償其宿債。</p><a 
name="0583c19" id="0583c19"></a><p style="text-indent: 0em; margin-left: 0em"><span class="linehead"></span>皇后白曰。今聞佛說。本業因緣。弟子疑解。<a 
name="0583c20" id="0583c20"></a>更無憂懼也。此扇提羅。罪業果報。何當畢<a 
name="0583c21" id="0583c21"></a>也。弟子今者。放扇提羅。不敢驅使。隨意東<a 
name="0583c22" id="0583c22"></a>西。唯願世尊。說法開悟。令其心解。改惡修<a 
name="0583c23" id="0583c23"></a>善。速得免苦。佛告之曰。今欲令我開化其者。<a 
name="0583c24" id="0583c24"></a>喚彼宮內除糞者來。皇后即時。遣使令喚。扇<a 
name="0583c25" id="0583c25"></a>提羅來。使者受命。須臾將來。扇提羅等。五人<a 
name="0583c26" id="0583c26"></a>聚集。於佛前立。世尊大慈。先以善言。慰勞之<a 
name="0583c27" id="0583c27"></a>曰。汝等諸子。體氣康和。安隱快樂。無苦惱<a 
name="0583c28" id="0583c28"></a>不。五人怒曰。佛不知時。所以者何。晝夜勤<a 
name="0583c29" id="0583c29"></a>苦。鞭杖使役。不暇得息。有何樂哉。佛豈不<a 
name="0584a01" id="0584a01"></a>知如是事乎。而反問人快樂以不。佛告五人。<a 
name="0584a02" id="0584a02"></a>今身之苦。皆由前世邪濁諂曲。懷不善心。受<a 
name="0584a03" id="0584a03"></a>人供養。罪業因緣。展轉所生。至於今身。償罪<a 
name="0584a04" id="0584a04"></a>因緣。猶故未畢。汝若欲求免惡果報者。今<a 
name="0584a05" id="0584a05"></a>應至心丹誠悔過。改惡修善。從是因緣。可得<a 
name="0584a06" id="0584a06"></a>免苦。扇提羅等。聞佛語已。忿怒隆盛。反背<a 
name="0584a07" id="0584a07"></a>向佛。不欲聽聞。佛以神力。令一化佛對其前<a 
name="0584a08" id="0584a08"></a>立。方便慰喻。勸令懺悔。扇提羅等。又反面<a 
name="0584a09" id="0584a09"></a>向東。復有化佛。對前而立。復反向西。復有化<a 
name="0584a10" id="0584a10"></a>佛。四維上下。皆有佛對。扇提羅等。見佛圍<a 
name="0584a11" id="0584a11"></a>遶。五人即時。稱怨大喚。而作是言。我等今<a 
name="0584a12" id="0584a12"></a>者。是弊惡罪人。佛今何為苦見逼耶。爾時世<a 
name="0584a13" id="0584a13"></a>尊。還攝化佛。為一佛身。</p><a 
name="0584a14" id="0584a14"></a><p style="text-indent: 0em; margin-left: 0em"><span class="linehead"></span>佛告大眾。國王太后。諸比丘等。汝等見是扇<a 
name="0584a15" id="0584a15"></a>提羅不。咸言唯然。汝等當知。眾生罪業。有二<a 
name="0584a16" id="0584a16"></a>種障。一者業障。二者煩惱障。其罪輕者。有煩<a 
name="0584a17" id="0584a17"></a>惱障。重罪業障。扇提羅等。具有二障。重罪障<a 
name="0584a18" id="0584a18"></a>故。不得受化。非可如何。</p><a 
name="0584a19" id="0584a19"></a><p style="text-indent: 0em; margin-left: 0em"><span class="linehead"></span>爾時皇后。見扇提羅不受佛化。哀感傷心。語<a 
name="0584a20" id="0584a20"></a>五人曰。自今以後。永解因緣。隨意東西。無憂<a 
name="0584a21" id="0584a21"></a>快樂。扇提羅等。長跪涕淚。白皇后言。我等<a 
name="0584a22" id="0584a22"></a>五人。奉事大家。有何等愆。非意今日被驅棄<a 
name="0584a23" id="0584a23"></a>損。若有不稱。惟願弘恕使役如前。於是皇<a 
name="0584a24" id="0584a24"></a>后辭讓再三。扇提羅等。不欲離去。皇后白佛。<a 
name="0584a25" id="0584a25"></a>弟子至意。放扇提羅。不肯欲離。當如之何。佛<a 
name="0584a26" id="0584a26"></a>告之曰。扇提羅等。償債未畢。因緣繫縛。不令<a 
name="0584a27" id="0584a27"></a>得去。非可如何。且順其意。復其事業。償因緣<a 
name="0584a28" id="0584a28"></a>畢自當得脫。佛告王曰。夫人修福。謙虛敬<a 
name="0584a29" id="0584a29"></a>重。直心清淨。行於道業。功德無量。火不能<a 
name="0584b01" id="0584b01"></a>燒。水不能漂。偷劫盜賊。不能得便。國王強<a 
name="0584b02" id="0584b02"></a>力。不能動轉。如今皇后。受天福也。人行惡<a 
name="0584b03" id="0584b03"></a>心。貪現前利。如扇提羅。歷世受殃。於今不<a 
name="0584b04" id="0584b04"></a>息。雖遇聖化。如風過耳。罪業力故。反生怨<a 
name="0584b05" id="0584b05"></a>嫉。窈窈冥冥。何時當免。</p><a 
name="0584b06" id="0584b06"></a><p style="text-indent: 0em; margin-left: 0em"><span class="linehead"></span>爾時世尊。慈悲心故。告諸比丘。如我前說。人<a 
name="0584b07" id="0584b07"></a>身難得。值佛時難。法難得聞。終壽亦難。汝等<a 
name="0584b08" id="0584b08"></a>諸子。前身微善。得生人道。遇佛在世。聞法信<a 
name="0584b09" id="0584b09"></a>受。割斷恩愛。離別父母兄弟妻子六親眷屬。<a 
name="0584b10" id="0584b10"></a>出家為道。如囚免獄。應捨惡從善。中表相<a 
name="0584b11" id="0584b11"></a>應。言行無異。少欲知足。不貪世榮。忍飢耐<a 
name="0584b12" id="0584b12"></a>渴。志在無為。研精學問。棄捐眾惡。莊嚴智<a 
name="0584b13" id="0584b13"></a>慧。修無漏業。出生死海。復以智慧。順化天<a 
name="0584b14" id="0584b14"></a>下。使行十善。是則名為自度度人。應菩薩<a 
name="0584b15" id="0584b15"></a>業。爾時會中。有諸比丘。聞佛說已。自忖所<a 
name="0584b16" id="0584b16"></a>行。身口意業。不稱道法。五百餘人。即起修<a 
name="0584b17" id="0584b17"></a>敬。叩頭懺悔。叉手合掌。而白佛言。如世尊<a 
name="0584b18" id="0584b18"></a>教。三不善業。我等悉有。今於佛前。發露懺<a 
name="0584b19" id="0584b19"></a>悔。惟願天尊。表察其誠。從今以往。誓不為<a 
name="0584b20" id="0584b20"></a>非。當如法行。願佛證知。佛言諸子。三界聖<a 
name="0584b21" id="0584b21"></a>尊。眾生之父。子今悔惡修善甚是所欣。當隨<a 
name="0584b22" id="0584b22"></a>喜爾。</p><a 
name="0584b23" id="0584b23"></a><p style="text-indent: 0em; margin-left: 0em"><span class="linehead"></span>復有五百<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>行比丘。聞說是已。即起修敬。<a 
name="0584b24" id="0584b24"></a>叩頭向佛白言世尊。我等不堪修出家道。所<a 
name="0584b25" id="0584b25"></a>以者何。從昔以來。為利養故。行於邪濁。有<a 
name="0584b26" id="0584b26"></a>虛無實。受人供養。負債滋多。為是等故。實懷<a 
name="0584b27" id="0584b27"></a>憂懼。今欲捨道還歸俗緣。願佛垂聽。佛告比<a 
name="0584b28" id="0584b28"></a>丘。善哉善哉。吾助爾喜。所以者何。夫人入<a 
name="0584b29" id="0584b29"></a>行。如把刃持毒。不能堪者。不如不為。何以<a 
name="0584c01" id="0584c01"></a>故。執持不勤。反為害故。汝等今者。信於業<a 
name="0584c02" id="0584c02"></a>報。有慚愧心。慚愧因故。除滅過罪。增長善<a 
name="0584c03" id="0584c03"></a>根。彌勒菩薩。後成佛時。初會說法。當得上<a 
name="0584c04" id="0584c04"></a>度。又告比丘。寧割身肉。以用供口。不以邪<a 
name="0584c05" id="0584c05"></a>心受人施也。甚難甚難。慎之慎之。</p><a 
name="0584c06" id="0584c06"></a><p style="text-indent: 0em; margin-left: 0em"><span class="linehead"></span>爾時佛子羅<span class="gaiji">&#x777A;<!--gaiji,,1[目*侯],2&#x777A;,3--></span>羅等。五十沙彌。聞佛說彼扇<a 
name="0584c07" id="0584c07"></a>提羅等。禍所由起因緣本末。甚大憂懼。即各<a 
name="0584c08" id="0584c08"></a>修敬。頭面禮佛。叉手合掌白言。世尊。今聞說<a 
name="0584c09" id="0584c09"></a>此扇提羅等宿業因緣受苦果報。甚懷怖懼。<a 
name="0584c10" id="0584c10"></a>所以者何。和上舍利弗大智福德。為國中豪<a 
name="0584c11" id="0584c11"></a>族。所見知識。眾人競共雲集供養。餉致最上<a 
name="0584c12" id="0584c12"></a>甘珍美味。小兒愚癡。無有福德。食人如是妙<a 
name="0584c13" id="0584c13"></a>甘飲食。後世當復償其因緣。受苦果報如扇<a 
name="0584c14" id="0584c14"></a>提羅。是故我等實懷憂慮。彼諸長德。五百<a 
name="0584c15" id="0584c15"></a>比丘。尚不能堪。退道還俗。而況小兒。無智<a 
name="0584c16" id="0584c16"></a>慧者。願佛垂哀。賜聽我屬捨道還家冀免罪<a 
name="0584c17" id="0584c17"></a>酬不經苦厄。爾時世尊。告羅<span class="gaiji">&#x777A;<!--gaiji,,1[目*侯],2&#x777A;,3--></span>羅。汝今畏<a 
name="0584c18" id="0584c18"></a>罪。欲得還家。求離苦者。是事不然。何以故。<a 
name="0584c19" id="0584c19"></a>如有二人乏食飢餓。忽遇主人。為設種種肥<a 
name="0584c20" id="0584c20"></a>濃美味。其人飢餓。貪食過飽。然此二人。一者<a 
name="0584c21" id="0584c21"></a>有智。二者愚癡。有智之人。自知食過身體<a 
name="0584c22" id="0584c22"></a>沈重嚬呻欠呿。恐致苦患。即詣明醫。謙虛<a 
name="0584c23" id="0584c23"></a>下意。叩頭求救。請除苦患。良醫即賜摩檀<a 
name="0584c24" id="0584c24"></a>提藥。令其服之。其人即吐腹中宿食。吐宿食<a 
name="0584c25" id="0584c25"></a>已。令近暖火。禁節消息。其人因是。得免禍<a 
name="0584c26" id="0584c26"></a>患。終保年壽。安隱快樂。其無智者。不知食<a 
name="0584c27" id="0584c27"></a>過。謂是鬼魅。消費家財。橫殺生命。祠祭鬼<a 
name="0584c28" id="0584c28"></a>神。欲求濟命。唐費功夫。腹中宿食。遂成生<a 
name="0584c29" id="0584c29"></a>風。生氣轉筋。絞切心痛。因是死亡。生地獄<a 
name="0585a01" id="0585a01"></a>中。累世受苦。由無智焉。</p><a 
name="0585a02" id="0585a02"></a><p style="text-indent: 0em; margin-left: 0em"><span class="linehead"></span>佛言。汝羅<span class="gaiji">&#x777A;<!--gaiji,,1[目*侯],2&#x777A;,3--></span>羅。畏罪還家。如彼無智愚癡人<a 
name="0585a03" id="0585a03"></a>也。夫人求福。欲離罪者。當謙虛精勤。親近<a 
name="0585a04" id="0585a04"></a>明師。修習智慧。悔惡罪業。改往修來。從是漸<a 
name="0585a05" id="0585a05"></a>漸。智慧成就。慧成就故。消滅眾罪。如我前<a 
name="0585a06" id="0585a06"></a>說。日光威力。能除眾冥。人修智慧。亦復如<a 
name="0585a07" id="0585a07"></a>是。緣汝先有善根因緣遭值我。時舍利弗等。<a 
name="0585a08" id="0585a08"></a>如彼明醫能濟苦患。而得不死。子今何為捨<a 
name="0585a09" id="0585a09"></a>明入暗。沙彌羅<span class="gaiji">&#x777A;<!--gaiji,,1[目*侯],2&#x777A;,3--></span>白言。世尊。諸佛智慧。猶如<a 
name="0585a10" id="0585a10"></a>大海。羅<span class="gaiji">&#x777A;<!--gaiji,,1[目*侯],2&#x777A;,3--></span>等心。猶如毫末。豈能受持。如來<a 
name="0585a11" id="0585a11"></a>智慧。佛告羅<span class="gaiji">&#x777A;<!--gaiji,,1[目*侯],2&#x777A;,3--></span>。如天雨渧。後不及前。雖不<a 
name="0585a12" id="0585a12"></a>相及。能滿大器。修學智慧。亦復如是。從小微<a 
name="0585a13" id="0585a13"></a>起終成大器。成大器已。轉成餘器。如是<a 
name="0585a14" id="0585a14"></a>展轉。滿無量器。是則名為自利利人。自利利<a 
name="0585a15" id="0585a15"></a>人。名為大士。如我今也。羅<span class="gaiji">&#x777A;<!--gaiji,,1[目*侯],2&#x777A;,3--></span>羅等。聞佛說<a 
name="0585a16" id="0585a16"></a>已。心開意解。無復憂慮。如世尊教。當具奉<a 
name="0585a17" id="0585a17"></a>行。不敢疑也。</p><a 
name="0585a18" id="0585a18"></a><p style="text-indent: 0em; margin-left: 0em"><span class="linehead"></span>爾時會中。國王太子。名曰祇陀。聞佛所說。十<a 
name="0585a19" id="0585a19"></a>善道法。因緣果報。無有窮盡。長跪叉手。白天<a 
name="0585a20" id="0585a20"></a>尊曰。佛昔令我。受持五戒。今欲還捨受十善<a 
name="0585a21" id="0585a21"></a>法。所以者何。五戒法中。酒戒難持。畏得罪<a 
name="0585a22" id="0585a22"></a>故。世尊告曰。汝飲酒時。為何惡耶。祇陀白<a 
name="0585a23" id="0585a23"></a>佛。國中豪強。時時相率。齎持酒食。共相娛<a 
name="0585a24" id="0585a24"></a>樂。以致歡樂。自無惡也。何以故。得酒念戒。<a 
name="0585a25" id="0585a25"></a>無放逸故。是故飲酒。不行惡也。佛言善哉善<a 
name="0585a26" id="0585a26"></a>哉。祇陀汝今已得智慧方便。若世間人。能<a 
name="0585a27" id="0585a27"></a>如汝者。終身飲酒。有何惡哉。如是行者。乃應<a 
name="0585a28" id="0585a28"></a>生福。無有罪也。夫人行善。凡有二種。一者有<a 
name="0585a29" id="0585a29"></a>漏。二者無漏。有漏善者。常受人天快樂果報。<a 
name="0585b01" id="0585b01"></a>無漏善者。度生死苦。涅槃果報。若人飲酒。不<a 
name="0585b02" id="0585b02"></a>起惡業歡喜心故。不起煩惱。善心因緣。受善<a 
name="0585b03" id="0585b03"></a>果報。汝持五戒。何有失乎。飲酒念戒。益增其<a 
name="0585b04" id="0585b04"></a>福。先持五戒。今受十善。功德倍勝十善報也。<a 
name="0585b05" id="0585b05"></a>時波斯匿王白言。世尊。如佛所說。心歡喜<a 
name="0585b06" id="0585b06"></a>時。不起惡業。名有漏善者。是事不然。何以<a 
name="0585b07" id="0585b07"></a>故。人飲酒時。心則歡喜。歡喜心故。不起煩<a 
name="0585b08" id="0585b08"></a>惱。無煩惱故。不行惱害。不害物故。三業清<a 
name="0585b09" id="0585b09"></a>淨。清淨之道。即無漏業。世尊憶念。我昔遊<a 
name="0585b10" id="0585b10"></a>行獵戲忘將<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>宰。於深山中。覺飢欲食。左右<a 
name="0585b11" id="0585b11"></a>答言。王朝去時。不被命<span class="gaiji">&#x52C5;<!--gaiji,敕,1[束*力],2&#x52C5;,3--></span>令將<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>宰。即時無<a 
name="0585b12" id="0585b12"></a>食。我聞是語已。走馬還宮。教令索食。王家<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span><a 
name="0585b13" id="0585b13"></a>監。名修迦羅。修迦羅言。即無現食。今方當<a 
name="0585b14" id="0585b14"></a>作。我時飢逼。忿不思惟。瞋怒迷荒。教<span class="gaiji">&#x52C5;<!--gaiji,敕,1[束*力],2&#x52C5;,3--></span>傍<a 
name="0585b15" id="0585b15"></a>臣。斬殺<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>監。臣被王教。即共議言。簡括國中<a 
name="0585b16" id="0585b16"></a>唯此一人。忠良直事。今若殺者。更無有能為<a 
name="0585b17" id="0585b17"></a>王監<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>稱王意者。時末利夫人。聞王教<span class="gaiji">&#x52C5;<!--gaiji,敕,1[束*力],2&#x52C5;,3--></span>殺<a 
name="0585b18" id="0585b18"></a>修迦羅。情甚愛惜。知王飢乏。即令辦具好肉<a 
name="0585b19" id="0585b19"></a>美酒。沐浴名香。莊嚴身體。將諸伎女。往至我<a 
name="0585b20" id="0585b20"></a>所。我見夫人。莊束嚴麗。將從妓女。好酒肉<a 
name="0585b21" id="0585b21"></a>來。瞋心即歇。何以故。末利夫人。持佛五戒。<a 
name="0585b22" id="0585b22"></a>斷酒不飲。我心常恨。今日忽然。將酒肉來。共<a 
name="0585b23" id="0585b23"></a>相娛樂。展釋情故。即與夫人。飲酒食肉。作眾<a 
name="0585b24" id="0585b24"></a>伎樂。歡喜娛樂。恚心即滅。夫人知我忘失怒<a 
name="0585b25" id="0585b25"></a>意。即遣黃門。輒傳我命。令語外臣。莫殺<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span><a 
name="0585b26" id="0585b26"></a>監。即奉教旨。我至明旦。深自悔責。愁憂不<a 
name="0585b27" id="0585b27"></a>樂。顏色憔悴。夫人問我。何故憂愁。為何患<a 
name="0585b28" id="0585b28"></a>耶。我言吾因昨日為飢火所逼。瞋恚心故。殺<a 
name="0585b29" id="0585b29"></a>修迦羅。自計國中。更無有人堪監我<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>如修<a 
name="0585c01" id="0585c01"></a>迦羅者。為是之故悔恨愁耳。夫人笑曰。其人<a 
name="0585c02" id="0585c02"></a>猶在。願王莫愁。我重問曰。為實如是。為戲言<a 
name="0585c03" id="0585c03"></a>耶。答言實在。非虛言也。我令左右喚<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>監來。<a 
name="0585c04" id="0585c04"></a>使者往召。須臾將來。我大歡喜。憂恨即除。</p><a 
name="0585c05" id="0585c05"></a><p style="text-indent: 0em; margin-left: 0em"><span class="linehead"></span>王白佛言。末利夫人。持佛五戒。月行六齋。一<a 
name="0585c06" id="0585c06"></a>日之中。終身五戒。以犯飲酒妄語二戒。八齋<a 
name="0585c07" id="0585c07"></a>戒中。頓犯六戒。此事云何。所犯戒罪。輕耶重<a 
name="0585c08" id="0585c08"></a>耶。世尊答曰。如此犯戒。得大功德。無有罪<a 
name="0585c09" id="0585c09"></a>也。何以故。為利益故。如我前說。夫人修善。<a 
name="0585c10" id="0585c10"></a>凡有二種。一有漏善。二無漏善。末利夫人。所<a 
name="0585c11" id="0585c11"></a>犯戒者。入有漏善。不犯戒者。名無漏善。依語<a 
name="0585c12" id="0585c12"></a>義者。破戒修善。名有漏善。依義語者。凡心<a 
name="0585c13" id="0585c13"></a>所起善。皆無漏業。王白佛言。如世尊說。<a 
name="0585c14" id="0585c14"></a>末利夫人。飲酒破戒。不起惡心。而有功德。無<a 
name="0585c15" id="0585c15"></a>罪報者。一切人民。亦復皆然。何以故。我念近<a 
name="0585c16" id="0585c16"></a>昔。舍衛城中。有諸豪族。剎利王公因小諍<a 
name="0585c17" id="0585c17"></a>競。乃致大怨。各各結謀。興兵相罰。兩家並<a 
name="0585c18" id="0585c18"></a>是國中豪種。復是親戚。非可執錄。紛紜<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span><a 
name="0585c19" id="0585c19"></a>戰。不從理諫。深為憂之。復自念言。昔太子<a 
name="0585c20" id="0585c20"></a>時。先王大臣。名提違羅。恃其門宗。富貴豪<a 
name="0585c21" id="0585c21"></a>強。而見輕慢。形調戲弄。劇於畜生。當時忿<a 
name="0585c22" id="0585c22"></a>恚。情實不分。意欲誅滅。力所不堪。訴向父<a 
name="0585c23" id="0585c23"></a>王。復不聽省。懷毒抱恨。非可如何。以是因<a 
name="0585c24" id="0585c24"></a>緣。飲食損常。懊惱愁悴。爾時太后。見我愁<a 
name="0585c25" id="0585c25"></a>苦。種種諫曉。愁故不息。於是太后。愛子<a 
name="0585c26" id="0585c26"></a>情重。便遣使人。求覓好酒。勸我令飲。即白<a 
name="0585c27" id="0585c27"></a>母言。先祖相承。事那羅延天。奉婆羅門。今若<a 
name="0585c28" id="0585c28"></a>飲酒。懼恐天怒。為婆羅門之所嘖罰。太后<a 
name="0585c29" id="0585c29"></a>當時。懼子致命。於夜靜時。關閉宮門。不令異<a 
name="0586a01" id="0586a01"></a>人黃門婢使而得知者。太后語言。夫天神<a 
name="0586a02" id="0586a02"></a>者。有慈悲心。救一切苦。婆羅門者。皆應如<a 
name="0586a03" id="0586a03"></a>是。子今愁毒。唐自失命。天神豈能救子命耶。<a 
name="0586a04" id="0586a04"></a>寧當服藥。消散憂患。得全身命。諸婆羅門。未<a 
name="0586a05" id="0586a05"></a>得天眼。安能知子隱密事也。逼迫再三。俛仰<a 
name="0586a06" id="0586a06"></a>從之。既飲酒已。忘失愁恨。太后見子。還復顏<a 
name="0586a07" id="0586a07"></a>色。心即歡喜。召集宮女。作唱伎樂。三七日<a 
name="0586a08" id="0586a08"></a>中。受五欲樂。所追忿恨。從是得息。思惟是<a 
name="0586a09" id="0586a09"></a>已。即<span class="gaiji">&#x52C5;<!--gaiji,敕,1[束*力],2&#x52C5;,3--></span>忠臣。令辦好酒。及諸甘<span class="gaiji">&#x994D;<!--gaiji,膳,1[飢-几+善],2&#x994D;,3--></span>。又使宣令<a 
name="0586a10" id="0586a10"></a>國中豪族群臣士民。悉皆令集欲有所論。國<a 
name="0586a11" id="0586a11"></a>中大事。諸臣諍競。兩徒眷屬。各有五百應<a 
name="0586a12" id="0586a12"></a>召來集。於王殿上。莊嚴太樂。王<span class="gaiji">&#x52C5;<!--gaiji,敕,1[束*力],2&#x52C5;,3--></span>忠臣。辦<a 
name="0586a13" id="0586a13"></a>琉璃<span class="gaiji">&#x6900;<!--gaiji,碗,1[木*宛],2&#x6900;,3--></span>。受三升許。諸寶<span class="gaiji">&#x6900;<!--gaiji,碗,1[木*宛],2&#x6900;,3--></span>中。盛滿好酒。我<a 
name="0586a14" id="0586a14"></a>於眾前。先喫一<span class="gaiji">&#x6900;<!--gaiji,碗,1[木*宛],2&#x6900;,3--></span>。王曰今論國中大事。想<a 
name="0586a15" id="0586a15"></a>無異心。坐此會也。今當人人辦此一<span class="gaiji">&#x6900;<!--gaiji,碗,1[木*宛],2&#x6900;,3--></span>。甘露<a 
name="0586a16" id="0586a16"></a>良藥。然後論事。咸言唯諾。奉大王命。並<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0586a17" id="0586a17"></a>伎官。作唱太樂。諸人得酒。並聞音樂。心中<a 
name="0586a18" id="0586a18"></a>歡樂。忘失仇恨。沛然無憂。王復持<span class="gaiji">&#x6900;<!--gaiji,碗,1[木*宛],2&#x6900;,3--></span>。白諸君<a 
name="0586a19" id="0586a19"></a>曰。士夫修德。歷世相承。遵奉聖教。不應差<a 
name="0586a20" id="0586a20"></a>違。諸君何為。因於小事。忿諍如之。若不忍<a 
name="0586a21" id="0586a21"></a>者。恐亡國嗣。是故重諫。幸息諍事。諸臣白<a 
name="0586a22" id="0586a22"></a>曰。敬奉重命。不敢違也。因是和平。王白佛<a 
name="0586a23" id="0586a23"></a>言。諸人起諍。不因於酒。然因得酒。息忿諍<a 
name="0586a24" id="0586a24"></a>心。而得太平。此豈非是酒之功也。</p><a 
name="0586a25" id="0586a25"></a><p style="text-indent: 0em; margin-left: 0em"><span class="linehead"></span>復次世尊。察見世間。窮貧小人。奴客婢使。<a 
name="0586a26" id="0586a26"></a>夷蠻之人。或因節日。或於酒店。聚會飲酒。歡<a 
name="0586a27" id="0586a27"></a>樂心故。不須人教。各各起舞。未得酒時。都無<a 
name="0586a28" id="0586a28"></a>是事。是故當知。人因飲酒。則致歡樂。心歡樂<a 
name="0586a29" id="0586a29"></a>時。不起惡念。不起惡念。則是善心。善心因<a 
name="0586b01" id="0586b01"></a>緣。應受善報。復次世尊。獼猴得酒。尚能起<a 
name="0586b02" id="0586b02"></a>舞。況於世人。如世尊說。施善善報。施惡惡<a 
name="0586b03" id="0586b03"></a>報。如世間人。緣前布施福德因緣。今致大富。<a 
name="0586b04" id="0586b04"></a>貧者從乞慳惜不與。慳貪因緣。受餓鬼報。或<a 
name="0586b05" id="0586b05"></a>有世人。若男若女。受形端正。男人好者。為女<a 
name="0586b06" id="0586b06"></a>所愛。女人好者。男情所樂。若有強力。制斷男<a 
name="0586b07" id="0586b07"></a>女。不令會合。不得合故。則致憂苦。此之殃<a 
name="0586b08" id="0586b08"></a>罪。當歸何處。末利夫人。皆由前身以好施人<a 
name="0586b09" id="0586b09"></a>故。今得好報。世尊云何。令持五戒。月行六<a 
name="0586b10" id="0586b10"></a>齋。六齋之日。不得莊嚴香華服飾。又復不聽<a 
name="0586b11" id="0586b11"></a>作倡伎樂。又復不聽附近夫婿愛好之姿。竟<a 
name="0586b12" id="0586b12"></a>何所施。徒亡其功。豈非苦也。</p><a 
name="0586b13" id="0586b13"></a><p style="text-indent: 0em; margin-left: 0em"><span class="linehead"></span>佛告王曰。大王所難。非不如是。末利夫人。在<a 
name="0586b14" id="0586b14"></a>年少時。若我不<span class="gaiji">&#x52C5;<!--gaiji,敕,1[束*力],2&#x52C5;,3--></span>令受戒法修智慧者。云何<a 
name="0586b15" id="0586b15"></a>當有今日之德也。以能得度。復度王身。如<a 
name="0586b16" id="0586b16"></a>斯之功。復歸誰也。末利夫人。受我教故。如<a 
name="0586b17" id="0586b17"></a>說而行。故使今日成就智慧方便解脫。復次<a 
name="0586b18" id="0586b18"></a>大王。譬如世人家有一子。欲令成故。及其幼<a 
name="0586b19" id="0586b19"></a>年。將詣學堂。與師令教文藝書疏人望禮儀。<a 
name="0586b20" id="0586b20"></a>學堂之法。皆有制令。呵嘖杖罰。禁節飲食。<a 
name="0586b21" id="0586b21"></a>不得睡眠。出入行來。不失節度。有違犯者隨<a 
name="0586b22" id="0586b22"></a>罪輕重。計而行罰。兒畏杖故。專心就學。至年<a 
name="0586b23" id="0586b23"></a>大時。高才博聞。靡所不知。復以所知。轉教餘<a 
name="0586b24" id="0586b24"></a>人。末利夫人。奉齋持戒。亦復如是。復次大<a 
name="0586b25" id="0586b25"></a>王。如富樓那。<span class="gaiji">&#x59AC;<!--gaiji,妒,1[女*石],2&#x59AC;,3--></span>嫉心故。割斷恩愛。辭別父<a 
name="0586b26" id="0586b26"></a>母。捨離妻子。入山習學。被服草衣。忍寒耐<a 
name="0586b27" id="0586b27"></a>苦。自立誓言。要當諷誦九十六種經書記論。<a 
name="0586b28" id="0586b28"></a>悉令通達。不爾不還與父母相見。足二十年。<a 
name="0586b29" id="0586b29"></a>一切通達。還王舍城。頭戴炬火。以銅鍱腹。陌<a 
name="0586c01" id="0586c01"></a>上而行。而自唱言。我一切智。來至我所。而<a 
name="0586c02" id="0586c02"></a>謂我言。<span class="gaiji">&#x511E;<!--gaiji,你,1[仁-二+爾],2&#x511E;,3--></span>瞿曇沙門。竟何所知。我言癡人。<a 
name="0586c03" id="0586c03"></a>而說頌曰。</p><a 
name="0586c04" id="0586c04"></a><p>　<span class="lg">若多少有聞　　自大以憍人<a 
name="0586c05" id="0586c05"></a><br>　是如盲執燭　　照彼不自明</span></p><a 
name="0586c06" id="0586c06"></a><p style="text-indent: 0em; margin-left: 0em"><span class="linehead"></span>時富樓那。聞是語已霍然心悟。捨炬解腹。五<a 
name="0586c07" id="0586c07"></a>體投地。慚愧悔過。皆由多聞智慧。諸根利故。<a 
name="0586c08" id="0586c08"></a>未起之頃。斷三界漏。得羅漢道。智慧之力。譬<a 
name="0586c09" id="0586c09"></a>如調象隨鉤而轉。大王當知。夫習學者。皆由<a 
name="0586c10" id="0586c10"></a>禁制攝五情根。然後通達無所罣礙。名無礙<a 
name="0586c11" id="0586c11"></a>智。無礙智者。具四辯也。今富樓那。具四辯<a 
name="0586c12" id="0586c12"></a>才。皆由慊苦勤學所得。是故我說。夫慧解<a 
name="0586c13" id="0586c13"></a>者。有七德才。何謂為七。第一信才。二精進<a 
name="0586c14" id="0586c14"></a>戈。第三戒才。四慚愧才。第五聞才。六為捨才。<a 
name="0586c15" id="0586c15"></a>七定慧才。是為七才。末利夫人。具此七才。大<a 
name="0586c16" id="0586c16"></a>王當知。末利夫人。雖為女身。高才智博。非同<a 
name="0586c17" id="0586c17"></a>凡人。皆由少來。慎身口意。一心專念。修習<a 
name="0586c18" id="0586c18"></a>智慧。智慧力故。名為解脫。復以智慧。解悟<a 
name="0586c19" id="0586c19"></a>天下。爾時世尊。因羅<span class="gaiji">&#x777A;<!--gaiji,,1[目*侯],2&#x777A;,3--></span>沙彌。為諸大眾。說<a 
name="0586c20" id="0586c20"></a>頌曰。</p><a 
name="0586c21" id="0586c21"></a><p>　<span class="lg">聞為金翼鳥　　威勢武力強<a 
name="0586c22" id="0586c22"></a><br>　聞為行寶藏　　所在相利益<a 
name="0586c23" id="0586c23"></a><br>　聞為大橋梁　　濟度眾苦厄<a 
name="0586c24" id="0586c24"></a><br>　聞為大船師　　濟渡生死海<a 
name="0586c25" id="0586c25"></a><br>　多聞令志明　　以明智慧增<a 
name="0586c26" id="0586c26"></a><br>　智則博解義　　見聞行法安<a 
name="0586c27" id="0586c27"></a><br>　多聞能除憂　　能以定為歡<a 
name="0586c28" id="0586c28"></a><br>　善解甘露法　　從是得泥洹<a 
name="0586c29" id="0586c29"></a><br>　聞為知律法　　解疑亦見正<a 
name="0587a01" id="0587a01"></a><br>　從聞捨非法　　行到不死處<a 
name="0587a02" id="0587a02"></a><br>　仙人敬事聞　　諸天亦復然<a 
name="0587a03" id="0587a03"></a><br>　撿心不放逸　　積聞成聖智<a 
name="0587a04" id="0587a04"></a><br>　慧能散憂患　　亦除非邪衰<a 
name="0587a05" id="0587a05"></a><br>　欲求安隱吉　　當奉事明者<a 
name="0587a06" id="0587a06"></a><br>　盲從是得眼　　如暗中得燭<a 
name="0587a07" id="0587a07"></a><br>　開導世間人　　如明將無目<a 
name="0587a08" id="0587a08"></a><br>　是故應捨癡　　離慢豪富樂<a 
name="0587a09" id="0587a09"></a><br>　務學事明者　　是名積聚德</span></p><a 
name="0587a10" id="0587a10"></a><p style="text-indent: 0em; margin-left: 0em"><span class="linehead"></span>爾時世尊。說是偈已。復告王曰。王今福德。聰<a 
name="0587a11" id="0587a11"></a>朗博義。皆由前世親覲明師。慊苦奉侍。習<a 
name="0587a12" id="0587a12"></a>學所致。因緣果報。今為人王。智慧明達。陸宜<a 
name="0587a13" id="0587a13"></a>撫接。世間難有。是故我說。般若智慧有四種<a 
name="0587a14" id="0587a14"></a>義。是故當知。求三乘人。當學般若。苦欲離<a 
name="0587a15" id="0587a15"></a>三惡八難苦患。欲受人天快樂果報。以要<a 
name="0587a16" id="0587a16"></a>言之。求一切福德。皆應修學智慧方便。如我<a 
name="0587a17" id="0587a17"></a>前說。阿逸多王。勤苦習學。智慧力故。雖復失<a 
name="0587a18" id="0587a18"></a>行生惡趣中。常識宿命。識宿命故。改惡修善。<a 
name="0587a19" id="0587a19"></a>速得解脫。感致諸天。濟接供養。以智慧力為<a 
name="0587a20" id="0587a20"></a>諸天師。以是因緣。我說般若有四種義。爾時<a 
name="0587a21" id="0587a21"></a>波斯匿王。聞佛所說。智慧方便。功德因緣。甚<a 
name="0587a22" id="0587a22"></a>大歡喜。太子祇陀。夫人太后。群臣士民。一切<a 
name="0587a23" id="0587a23"></a>大眾。莫不解悟。各各修敬。為佛作禮。復座<a 
name="0587a24" id="0587a24"></a>如故。王叉手曰。如佛所言。世人修善。凡有二<a 
name="0587a25" id="0587a25"></a>種。一有漏善。二無漏善。有漏無漏。二義歸<a 
name="0587a26" id="0587a26"></a>一。世尊。云何說差別耶。佛告王曰。人有二<a 
name="0587a27" id="0587a27"></a>品。一者利根。二者鈍根。為鈍根人。說二種<a 
name="0587a28" id="0587a28"></a>善。利根之人。不說二也。所以者何。眾源<a 
name="0587a29" id="0587a29"></a>泉流。終歸一海。鈍根之人。諸根暗塞。是故為<a 
name="0587b01" id="0587b01"></a>說分別法耳。</p><a 
name="0587b02" id="0587b02"></a><p style="text-indent: 0em; margin-left: 0em"><span class="linehead"></span>爾時國王。太子祇陀白佛世尊。十善戒法。有<a 
name="0587b03" id="0587b03"></a>差別也。同一義耶。妄語戒義。一耶多耶。<a 
name="0587b04" id="0587b04"></a>若一義者終不可持。若差品者。願佛說之。佛<a 
name="0587b05" id="0587b05"></a>告之曰。妄語有二。一重二輕。何謂為重。若受<a 
name="0587b06" id="0587b06"></a>戒人。不修智慧。愚癡無智。不能教化興隆佛<a 
name="0587b07" id="0587b07"></a>法為是之故。人所輕慢。不得供養貧窮困苦<a 
name="0587b08" id="0587b08"></a>為供養故外現精進。內行邪濁。展轉相教。宣<a 
name="0587b09" id="0587b09"></a>向諸人。比丘苦行精進。得禪境界。或言見佛<a 
name="0587b10" id="0587b10"></a>見龍見鬼。如是之人名大妄語。犯是罪者墮<a 
name="0587b11" id="0587b11"></a>阿鼻獄。又復妄語。能令殺人破壞人家復有<a 
name="0587b12" id="0587b12"></a>妄語違失期契。令他瞋恨。如是名為下妄語<a 
name="0587b13" id="0587b13"></a>也。行如是者。名為犯戒。墮小地獄。其餘調<a 
name="0587b14" id="0587b14"></a>戲。及諸私理。匿禁之事。或有言無。或無言<a 
name="0587b15" id="0587b15"></a>有。不犯戒也。太子祇陀。聞說是已。即於佛<a 
name="0587b16" id="0587b16"></a>前。受十善道法。白佛言世尊。弟子今日疑<a 
name="0587b17" id="0587b17"></a>悔已除。發三菩提心。願佛證知。佛言善哉。甚<a 
name="0587b18" id="0587b18"></a>大隨喜宜知是時。王白佛言。如佛所說。十<a 
name="0587b19" id="0587b19"></a>方賢聖明達眾生。因緣果報者。我父先王。<a 
name="0587b20" id="0587b20"></a>奉事外道。隨持禁戒。絕於酒肉五辛<span class="gaiji">&#x8471;<!--gaiji,蔥,1[卄/匆/心],2&#x8471;,3--></span><a 
name="0587b21" id="0587b21"></a>蒜。供養梵天。日月水火。常行布施。求梵天<a 
name="0587b22" id="0587b22"></a>福。年年常用千頭乳牛。施婆羅門。計四十<a 
name="0587b23" id="0587b23"></a>年。四萬頭牛。諸婆羅門。食其乳酪生酥熟<a 
name="0587b24" id="0587b24"></a>酥醍醐等味。如斯功德。生何天也。願佛垂<a 
name="0587b25" id="0587b25"></a>哀分別教示。令諸行者普得聞知。佛告王曰。<a 
name="0587b26" id="0587b26"></a>前王果報。今在地獄。所以者何。不值善時。不<a 
name="0587b27" id="0587b27"></a>遇善友。無善方便。雖修功德。不得免罪。布施<a 
name="0587b28" id="0587b28"></a>之功不亡失也。罪後畢時。方當受福。大王當<a 
name="0587b29" id="0587b29"></a>知。夫人修福。不與罪合。不共合故。要須方<a 
name="0587c01" id="0587c01"></a>便。令得滅罪。何謂方便。謂善知識。何謂善<a 
name="0587c02" id="0587c02"></a>友。謂正見人。是為善友。常以正教。調伏其<a 
name="0587c03" id="0587c03"></a>心。何謂正教。謂觀無常苦空無我十二因緣。<a 
name="0587c04" id="0587c04"></a>纏著生死。修四真諦見苦斷習證滅修道。<a 
name="0587c05" id="0587c05"></a>行六波羅蜜。四無量心。是為方便。調伏諸根。<a 
name="0587c06" id="0587c06"></a>根調伏故。定慧成就慧成就故。其心正直。心<a 
name="0587c07" id="0587c07"></a>正直故。能起精進精進心故。能起戒慎。戒慎<a 
name="0587c08" id="0587c08"></a>究竟。定慧明了。慧明了故。遊諸萬行。通達無<a 
name="0587c09" id="0587c09"></a>礙。行無礙故。名為解脫。解脫心者。即涅槃<a 
name="0587c10" id="0587c10"></a>也。是則名為善知識也。大王當知。明師善導<a 
name="0587c11" id="0587c11"></a>是大因緣不可輕也。大王今者遭賢遇聖。皆<a 
name="0587c12" id="0587c12"></a>由前世因緣果報。聞法信解。復能解人。是故<a 
name="0587c13" id="0587c13"></a>我說。明人難值而不比有。其所生處。族親<a 
name="0587c14" id="0587c14"></a>蒙慶。是故當修般若智慧。</p><a 
name="0587c15" id="0587c15"></a><p style="text-indent: 0em; margin-left: 0em"><span class="linehead"></span>王白佛言。聞世尊說。智慧方便。皆已貫心。如<a 
name="0587c16" id="0587c16"></a>世尊說。禍福不同。我先帝大王。有何惡業。受<a 
name="0587c17" id="0587c17"></a>苦報耶。佛告王曰。先帝大王。有六種罪。何謂<a 
name="0587c18" id="0587c18"></a>六種。一者傲慢<span class="gaiji">&#x59AC;<!--gaiji,妒,1[女*石],2&#x59AC;,3--></span>弊。事無<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>細。便起鞭罰。<a 
name="0587c19" id="0587c19"></a>不忍辱故。二者貪愛寶貨。斷事不平。致令<a 
name="0587c20" id="0587c20"></a>天下懷怨恨故。三者遊獵嬉戲。苦困人民。傷<a 
name="0587c21" id="0587c21"></a>害眾生所愛命故。四者禁閉宮女。不得從意。<a 
name="0587c22" id="0587c22"></a>受大苦故。五者耽著女色。得新厭舊。撫接不<a 
name="0587c23" id="0587c23"></a>平。致怨恨故。六者畏婆羅門。偷食酒肉五辛<a 
name="0587c24" id="0587c24"></a><span class="gaiji">&#x8471;<!--gaiji,蔥,1[卄/匆/心],2&#x8471;,3--></span>蒜。恐被呵責。行詐偽故。是為六事。罪業<a 
name="0587c25" id="0587c25"></a>因緣。生地獄中。</p><a 
name="0587c26" id="0587c26"></a><p style="text-indent: 0em; margin-left: 0em"><span class="linehead"></span>王白佛言。若如是者。佛未出時。弟子亦有如<a 
name="0587c27" id="0587c27"></a>斯之罪。當如之何。修十善行。令得成就無滯<a 
name="0587c28" id="0587c28"></a>礙也。佛告王曰。如我先說。日光出時。眾冥悉<a 
name="0587c29" id="0587c29"></a>滅。有餘暗不。王曰燈火之光。尚能滅暗。況日<a 
name="0588a01" id="0588a01"></a>光明。威勢力也。今王福德。聞佛說法。成就智<a 
name="0588a02" id="0588a02"></a>慧。喻若日光滅一切暗。無餘罪也。王白佛言。<a 
name="0588a03" id="0588a03"></a>我父所事。婆羅門師。精進智慧。修習苦行。為<a 
name="0588a04" id="0588a04"></a>求福故。不惜身命。或有投巖。五熱炙身。或斷<a 
name="0588a05" id="0588a05"></a>飲食。求生梵天。或大積薪。生自燒身。或有<a 
name="0588a06" id="0588a06"></a>翹<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。張口向日。或於高樹。以繩繫<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。而自倒<a 
name="0588a07" id="0588a07"></a>懸。或臥刺棘。抱石<span class="gaiji">&#x78D3;<!--gaiji,,1[石*追],2&#x78D3;,3--></span>胸。有如是等種種苦<a 
name="0588a08" id="0588a08"></a>行。苦行之功。福德因緣。歸何所耶。佛答之<a 
name="0588a09" id="0588a09"></a>曰。如吾前說。行苦苦報。行樂樂報。汝不聞<a 
name="0588a10" id="0588a10"></a>乎。王言世尊。制諸弟子。令持禁戒。非為苦<a 
name="0588a11" id="0588a11"></a>耶。夫人飢時。不即得食。煩惱橫起。忿怒隆<a 
name="0588a12" id="0588a12"></a>盛。不自覺識。起瞋懷害。殺修迦羅。如斯之<a 
name="0588a13" id="0588a13"></a>事。累世受苦。豈非惡也。佛告王曰。吾前所<a 
name="0588a14" id="0588a14"></a>以制中前食者。為諸比丘。捨外道法。於我法<a 
name="0588a15" id="0588a15"></a>中。出家為道。先習苦行。飢餓心故。得諸弟<a 
name="0588a16" id="0588a16"></a>子。肥美飲食。貪食過飽。食不消故。則致眾<a 
name="0588a17" id="0588a17"></a>病。是故制食。非為飢苦。求福德也。又節食<a 
name="0588a18" id="0588a18"></a>者。見諸比丘。縱橫乞食。無有晝夜。食無時<a 
name="0588a19" id="0588a19"></a>節。為諸外道之所譏責。而作是言。瞿曇沙門。<a 
name="0588a20" id="0588a20"></a>自言道精。何以不如外道法也。是故節食。非<a 
name="0588a21" id="0588a21"></a>於飢苦。而求福也。以要言之。所制禁戒。正為<a 
name="0588a22" id="0588a22"></a>癡人無方便慧。非為智人知時宜也。如我前<a 
name="0588a23" id="0588a23"></a>說。般若智慧。即是解脫。智者所受。聖所行<a 
name="0588a24" id="0588a24"></a>處。王聞是已。益加歡喜。更起恭敬。為佛作<a 
name="0588a25" id="0588a25"></a>禮。一切大眾。皆亦如是。</p><a 
name="0588a26" id="0588a26"></a><p style="text-indent: 0em; margin-left: 0em"><span class="linehead"></span>波斯匿王。長跪合掌。白世尊曰。今此大眾。聞<a 
name="0588a27" id="0588a27"></a>佛所說。疑網結解。猶如日光消除暗冥。得見<a 
name="0588a28" id="0588a28"></a>大明。如此之功。其恩難報。諸弟子等。當以何<a 
name="0588a29" id="0588a29"></a>方施設供養。報今世尊斯重恩耶。佛告王<a 
name="0588b01" id="0588b01"></a>曰。及諸會眾。甘露法教。其功難報。假令有<a 
name="0588b02" id="0588b02"></a>人。於恒沙劫。盡心奉事。佛法聖眾。衣食臥<a 
name="0588b03" id="0588b03"></a>具。疾病醫藥。於意云何。其福多不。王曰甚<a 
name="0588b04" id="0588b04"></a>多。不可稱量。佛告王曰。甘露法者。精妙難<a 
name="0588b05" id="0588b05"></a>量。濟無<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>細。非天世人福德之力所能報<a 
name="0588b06" id="0588b06"></a>也。唯有一事。能報佛恩。何謂為一。常以慈<a 
name="0588b07" id="0588b07"></a>心。以其所解。一切善法。展轉開化。乃至<a 
name="0588b08" id="0588b08"></a>一人。令其信心成就智慧。展轉教化。無有<a 
name="0588b09" id="0588b09"></a>窮盡。譬如一燈燃無量燈。如是行者。乃名<a 
name="0588b10" id="0588b10"></a>為報師徒重恩。大王當知。欲報師徒解脫<a 
name="0588b11" id="0588b11"></a>恩者。以還智慧。解脫眾生。如是行者。則為<a 
name="0588b12" id="0588b12"></a>供養三世諸佛。非但供養報一師也。王叉手<a 
name="0588b13" id="0588b13"></a>白。宣傳聖教。開悟群生。令行正見。修習聖<a 
name="0588b14" id="0588b14"></a>道。其福云何。唯願垂哀。開導眾生。佛告王<a 
name="0588b15" id="0588b15"></a>曰。若善男子善女人。從師聞法。一句一義。展<a 
name="0588b16" id="0588b16"></a>轉教化。乃至一人。未信令信。未解令解。如是<a 
name="0588b17" id="0588b17"></a>功德。無量無邊。非是凡夫所能知也。大王。假<a 
name="0588b18" id="0588b18"></a>使有人。於千歲中。飲食醫藥上妙衣服。供養<a 
name="0588b19" id="0588b19"></a>恭敬佛法聖眾。其福多不。王言甚多。不可稱<a 
name="0588b20" id="0588b20"></a>量。佛言大王。善男子善女人。從師聞說諸<a 
name="0588b21" id="0588b21"></a>佛正教。展轉教化。乃至一人。令其信解。其所<a 
name="0588b22" id="0588b22"></a>得福。復過於彼。千萬億倍。不及其一。何以<a 
name="0588b23" id="0588b23"></a>故。法化之功。應無量故。</p><a 
name="0588b24" id="0588b24"></a><p style="text-indent: 0em; margin-left: 0em"><span class="linehead"></span>佛告阿難。如此法教。精勤宣化。一切人民。其<a 
name="0588b25" id="0588b25"></a>福無量。阿難我今。以此無上妙法。付囑於汝。<a 
name="0588b26" id="0588b26"></a>宣布教化。過度眾生。則為供養一切諸佛。阿<a 
name="0588b27" id="0588b27"></a>難叉手。白世尊曰。佛囑此經。當何名之。佛告<a 
name="0588b28" id="0588b28"></a>阿難。此經教者。名未曾有說因緣經。當勤修<a 
name="0588b29" id="0588b29"></a>行。爾時波斯匿王。祇陀太子。夫人後宮。四部<a 
name="0588c01" id="0588c01"></a>弟子。釋梵諸天。八部龍神。八十萬人。聞佛<a 
name="0588c02" id="0588c02"></a>所說。皆大歡喜。各各發心。向三脫門。禮佛辭<a 
name="0588c03" id="0588c03"></a>退。如法奉行。</p><a 
name="0588c04" id="0588c04"></a><p><span class="juanname">佛說未曾有因緣經卷下</span></p>
<hr>【經文資訊】大正藏第 17 冊 No. 0754 佛說未曾有因緣經<br>【版本記錄】CBETA 電子佛典 Rev. 1.13 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6308.html?index=T17n0754" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0754_002 by HTTrack Website Copier/3.x [XR&CO'2008], Mon, 02 Jun 2014 22:39:15 GMT -->
</html>
