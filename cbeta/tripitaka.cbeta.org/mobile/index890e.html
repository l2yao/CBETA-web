<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T24n1451_037 by HTTrack Website Copier/3.x [XR&CO'2008], Mon, 02 Jun 2014 23:19:31 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga28ad.gif?utmac=MO-30696269-4&amp;utmn=1905935294&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT24&amp;utmp=%2Fmobile%2Findex.php%3Findex%3DT24n1451_037&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdf70.html?index=T24n1451_036" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第24冊<br/>No.1451 根本說一切有部毘奈耶雜事 (40卷)<br/>【唐 義淨譯】<br/>第 37 卷</p>
	<a href="indexa06e.html?index=T24n1451_038" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T24">
<div class="root" id="1451" sutra_name="根本說一切有部毘奈耶雜事" sutra_juan="[卷37]">　
<a 
name="0389b13" id="0389b13"></a><a 
name="0389b14" id="0389b14"></a><a 
name="0389b15" id="0389b15"></a><p><span class="juanname">根本說一切有部毘奈耶雜事<a 
name="0389b16" id="0389b16"></a>卷第三十七<a 
name="0389b17" id="0389b17"></a><a 
name="0389b18" id="0389b18"></a><p style="margin-left: 4em"><span class="byline">三藏法師義淨奉　制譯</span></p><a 
name="0389b19" id="0389b19"></a><p style="margin-left: 2em"><span class="headname">第八門第十子攝頌之餘<span class="note">(說四黑四白法四種沙門次出廣嚴城向<a 
name="0389b20" id="0389b20"></a>涅槃處)</span></span></p></span></p><a 
name="0389b21" id="0389b21"></a><p style="text-indent: 0em; margin-left: 0em"><span class="linehead"></span>爾時世尊告阿難陀曰。如是應知教有真偽。<a 
name="0389b22" id="0389b22"></a>始從今日當依經教不依於人。云何依教不<a 
name="0389b23" id="0389b23"></a>依於人。若苾芻來作如是語。具壽。我從如來<a 
name="0389b24" id="0389b24"></a>親聞是語聞已憶持。說斯經典說此律教。真<a 
name="0389b25" id="0389b25"></a>是佛語。此苾芻聞彼說時。不應勸讚亦勿毀<a 
name="0389b26" id="0389b26"></a>訾。應聽其語善持文句。當歸住處檢閱經文<a 
name="0389b27" id="0389b27"></a>及以律教。若彼所說與經律相違者。應告彼<a 
name="0389b28" id="0389b28"></a>言。具壽。汝所說者非是佛語。是汝惡取不依<a 
name="0389b29" id="0389b29"></a>經律當須捨棄。</p><a 
name="0389c01" id="0389c01"></a><p style="text-indent: 0em; margin-left: 0em"><span class="linehead"></span>復次阿難陀。若苾芻來作如是語。具壽。我於<a 
name="0389c02" id="0389c02"></a>某住處見有大眾。多是耆宿善明律藏。我於<a 
name="0389c03" id="0389c03"></a>彼處親聞是語聞已憶持。皆依經律真是佛<a 
name="0389c04" id="0389c04"></a>語。此苾芻聞彼說時。不應勸讚亦不毀訾。應<a 
name="0389c05" id="0389c05"></a>聽其語。善持文句。當歸住處檢閱經文及以<a 
name="0389c06" id="0389c06"></a>律教。若彼所說與經律相違者。應告彼言。具<a 
name="0389c07" id="0389c07"></a>壽。汝所說者非是佛語。是汝惡取不依經<a 
name="0389c08" id="0389c08"></a>律當須捨棄。</p><a 
name="0389c09" id="0389c09"></a><p style="text-indent: 0em; margin-left: 0em"><span class="linehead"></span>復次阿難陀。若苾芻來作如是語。具壽。我於<a 
name="0389c10" id="0389c10"></a>某住處見有眾多苾芻。皆持經持律持母經。<a 
name="0389c11" id="0389c11"></a>我於彼處親聞是語聞已憶持。皆依經律真<a 
name="0389c12" id="0389c12"></a>是佛語。此苾芻聞彼說時。不應勸讚亦不毀<a 
name="0389c13" id="0389c13"></a>訾。應聽其語善持文句。當歸住處檢閱經文<a 
name="0389c14" id="0389c14"></a>及以律教。若彼所說與經律相違者。應告彼<a 
name="0389c15" id="0389c15"></a>言具壽。汝所說者非是佛語。是汝惡取不依<a 
name="0389c16" id="0389c16"></a>經律當須捨棄。</p><a 
name="0389c17" id="0389c17"></a><p style="text-indent: 0em; margin-left: 0em"><span class="linehead"></span>復次阿難陀。若苾芻來作如是語。具壽。我於<a 
name="0389c18" id="0389c18"></a>某住處見一苾芻。是尊宿智者。我於彼處親<a 
name="0389c19" id="0389c19"></a>聞是語聞已憶持。皆依經律真是佛語。此苾<a 
name="0389c20" id="0389c20"></a>芻聞彼說時。不應勸讚亦不毀訾。應聽其語<a 
name="0389c21" id="0389c21"></a>善持文句。當歸住處檢閱經文及以律教。若<a 
name="0389c22" id="0389c22"></a>彼所說與經律相違者。應告彼言。具壽。汝所<a 
name="0389c23" id="0389c23"></a>說者非是佛說。是汝惡取不依經律當須棄<a 
name="0389c24" id="0389c24"></a>捨。</p><a 
name="0389c25" id="0389c25"></a><p style="text-indent: 0em; margin-left: 0em"><span class="linehead"></span>復次阿難陀。若苾芻來作如是語。具壽。我從<a 
name="0389c26" id="0389c26"></a>如來親聞是語聞已憶持。說斯經典說此律<a 
name="0389c27" id="0389c27"></a>教。此苾芻聞彼說時。不應勸讚亦勿毀訾。應<a 
name="0389c28" id="0389c28"></a>聽其語善持文句。當歸住處檢閱經文及以<a 
name="0389c29" id="0389c29"></a>律教。若彼所說與經律不相違者。應告彼言。<a 
name="0390a01" id="0390a01"></a>具壽。汝所說者真是佛語。是汝善取依經律<a 
name="0390a02" id="0390a02"></a>教當可受持。</p><a 
name="0390a03" id="0390a03"></a><p style="text-indent: 0em; margin-left: 0em"><span class="linehead"></span>復次阿難陀。若苾芻來作如是語。具壽。我於<a 
name="0390a04" id="0390a04"></a>某住處見有大眾。多是耆宿善明律藏。我於<a 
name="0390a05" id="0390a05"></a>彼處親聞是語。聞已憶持。皆依經律真是佛<a 
name="0390a06" id="0390a06"></a>語。時此苾芻聞彼說時。不應勸讚亦勿毀訾。<a 
name="0390a07" id="0390a07"></a>應聽其語善持文句。當歸住處檢閱經文及<a 
name="0390a08" id="0390a08"></a>以律教。若彼所說與經律不相違者。應告彼<a 
name="0390a09" id="0390a09"></a>言。具壽。汝所說者真是佛語。是汝善取依經<a 
name="0390a10" id="0390a10"></a>律教當可受持。</p><a 
name="0390a11" id="0390a11"></a><p style="text-indent: 0em; margin-left: 0em"><span class="linehead"></span>復次阿難陀若苾芻來作如是語。具壽。我於<a 
name="0390a12" id="0390a12"></a>某住處見有眾多苾芻皆持經律持母經。我於<a 
name="0390a13" id="0390a13"></a>彼處親聞是語聞已憶持。皆依經律真是佛<a 
name="0390a14" id="0390a14"></a>語。此苾芻聞彼說時。不應勸讚亦勿毀訾。應<a 
name="0390a15" id="0390a15"></a>聽其語善持文句。當歸住處檢閱經文及以<a 
name="0390a16" id="0390a16"></a>律教。若彼所說與經律不相違者。應告彼言。<a 
name="0390a17" id="0390a17"></a>具壽。汝所說者真是佛語。是汝善取依經律<a 
name="0390a18" id="0390a18"></a>教當可受持。</p><a 
name="0390a19" id="0390a19"></a><p style="text-indent: 0em; margin-left: 0em"><span class="linehead"></span>復次阿難陀。若苾芻來作如是語。具壽。我於<a 
name="0390a20" id="0390a20"></a>某住處見一苾芻。是尊宿智者。我於彼處<a 
name="0390a21" id="0390a21"></a>親聞是語。聞已憶持。皆依經律是真佛語。<a 
name="0390a22" id="0390a22"></a>此苾芻聞彼說時。不應勸讚亦勿毀訾。應聽<a 
name="0390a23" id="0390a23"></a>其語善持文句。當歸住處撿閱經文及以律<a 
name="0390a24" id="0390a24"></a>教。若彼所說。與經律不相違者。應告彼言<a 
name="0390a25" id="0390a25"></a>具壽。汝所說者真是佛語。是汝善取依經律<a 
name="0390a26" id="0390a26"></a>教當可受持。</p><a 
name="0390a27" id="0390a27"></a><p style="text-indent: 0em; margin-left: 0em"><span class="linehead"></span>復次阿難陀。初之四種名大黑說。汝等苾芻<a 
name="0390a28" id="0390a28"></a>應可善思。至極觀察深知是惡。此非是經。此<a 
name="0390a29" id="0390a29"></a>非是律。非是佛教。當須捨棄。後之四種名大<a 
name="0390b01" id="0390b01"></a>白說。汝等苾芻應可善思。至極觀察深知是<a 
name="0390b02" id="0390b02"></a>善。此實是經。此實是律。真是佛教。當善受<a 
name="0390b03" id="0390b03"></a>持。阿難陀。是謂苾芻依於經教不依於人。如<a 
name="0390b04" id="0390b04"></a>是應學。若異此者非我所說。</p><a 
name="0390b05" id="0390b05"></a><p style="text-indent: 0em; margin-left: 0em"><span class="linehead"></span>爾時世尊告阿難陀曰。我今欲往波波聚落<a 
name="0390b06" id="0390b06"></a><span class="note">(波波此云罪惡)</span>答曰。如是世尊是時欲往俱尸那城<a 
name="0390b07" id="0390b07"></a>壯士生地。漸至波波邑。依折鹿迦林而住。諸<a 
name="0390b08" id="0390b08"></a>人聞已眾議同行出波波邑往詣佛所。到已<a 
name="0390b09" id="0390b09"></a>禮足在一面坐佛為說法示教利喜。時此眾<a 
name="0390b10" id="0390b10"></a>中有鍛師之子。名曰准陀。亦坐聽法。時諸大<a 
name="0390b11" id="0390b11"></a>眾既聞法已辭佛而去。准陀即便從座而起。<a 
name="0390b12" id="0390b12"></a>整衣服合掌向佛白言。世尊。唯願如來與諸<a 
name="0390b13" id="0390b13"></a>聖眾。明日就宅受我微供。佛默然受。知佛<a 
name="0390b14" id="0390b14"></a>受已。生大歡喜奉辭而去。即辦種種上妙香<a 
name="0390b15" id="0390b15"></a>美飲食。敷設座席置清淨水土屑齒木已。遣<a 
name="0390b16" id="0390b16"></a>使白佛。飲食已辦。願佛知時。世尊即於日初<a 
name="0390b17" id="0390b17"></a>分時。著衣持<span class="gaiji">&#x9262;<!--gaiji,缽,1[金*本],2&#x9262;,3--></span>。與諸大眾赴其食處。佛及<a 
name="0390b18" id="0390b18"></a>僧眾就座而坐。既見坐定。准陀自手持諸供<a 
name="0390b19" id="0390b19"></a>養奉佛聖眾。于時有一罪惡苾芻。遂竊銅<span class="gaiji">&#x6900;<!--gaiji,碗,1[木*宛],2&#x6900;,3--></span><a 
name="0390b20" id="0390b20"></a>藏著腋下。佛神力故不令人見。唯佛准陀見<a 
name="0390b21" id="0390b21"></a>此非法。准陀知佛及僧悉飽滿已。即行淨水<a 
name="0390b22" id="0390b22"></a>豆屑齒木屏<span class="gaiji">&#x9262;<!--gaiji,缽,1[金*本],2&#x9262;,3--></span>器澡漱已。是時准陀便持小<a 
name="0390b23" id="0390b23"></a>席在佛前坐。即以伽他請世尊曰。</p><a 
name="0390b24" id="0390b24"></a><p>　<span class="lg">我聞牟尼一切智　　已超彼岸無疑惑<a 
name="0390b25" id="0390b25"></a><br>　最勝導師調御士　　願說世有幾沙門</span></p><a 
name="0390b26" id="0390b26"></a><p style="text-indent: 0em; margin-left: 0em"><span class="linehead"></span>世尊亦以伽他答准陀曰。</p><a 
name="0390b27" id="0390b27"></a><p>　<span class="lg">有四沙門無第五　　我今為汝說次第<a 
name="0390b28" id="0390b28"></a><br>　應知勝道及示道　　淨道活命并污道</span></p><a 
name="0390b29" id="0390b29"></a><p style="text-indent: 0em; margin-left: 0em"><span class="linehead"></span>准陀復請曰。</p><a 
name="0390c01" id="0390c01"></a><p>　<span class="lg">世尊說何為勝道　　云何名為示道者<a 
name="0390c02" id="0390c02"></a><br>　何者名為淨活命　　并污道者願宣揚</span></p><a 
name="0390c03" id="0390c03"></a><p style="text-indent: 0em; margin-left: 0em"><span class="linehead"></span>世尊答曰。</p><a 
name="0390c04" id="0390c04"></a><p>　<span class="lg">能除疑箭斷諸惑　　唯希圓寂非餘處<a 
name="0390c05" id="0390c05"></a><br>　是謂天人之導師　　諸佛說斯為勝道<a 
name="0390c06" id="0390c06"></a><br>　善解第一最勝義　　方便顯了微妙法<a 
name="0390c07" id="0390c07"></a><br>　牟尼能破諸疑網　　是名第二示道師<a 
name="0390c08" id="0390c08"></a><br>　若於法句善宣說　　依法少欲而活命<a 
name="0390c09" id="0390c09"></a><br>　於無罪法善能修　　是名第三正道活<a 
name="0390c10" id="0390c10"></a><br>　身著沙門解脫衣　　常為污家不羞恥<a 
name="0390c11" id="0390c11"></a><br>　虛誑恒為不實語　　是名第四污道人<a 
name="0390c12" id="0390c12"></a><br>　於大聲聞真法眾　　諸在家人當善察<a 
name="0390c13" id="0390c13"></a><br>　非我弟子悉皆然　　是故當須起深信<a 
name="0390c14" id="0390c14"></a><br>　云何無罪共罪居　　淨與不淨同處住<a 
name="0390c15" id="0390c15"></a><br>　由彼愚人為惡行　　令於善士悉生疑<a 
name="0390c16" id="0390c16"></a><br>　勿以色相信前人　　少時同聚便委付<a 
name="0390c17" id="0390c17"></a><br>　<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>險人多詐形貌　　誑惑常行於世間<a 
name="0390c18" id="0390c18"></a><br>　如以少金飾耳璫　　體即是銅無所直<a 
name="0390c19" id="0390c19"></a><br>　內假外實如真相　　多攝門徒亂善人</span></p><a 
name="0390c20" id="0390c20"></a><p style="text-indent: 0em; margin-left: 0em"><span class="linehead"></span>爾時世尊見鍛師子設供養已。為說隨喜福<a 
name="0390c21" id="0390c21"></a>頌伽他曰。</p><a 
name="0390c22" id="0390c22"></a><p>　<span class="lg">若施福增長　　冤讎皆止息<a 
name="0390c23" id="0390c23"></a><br>　由善能除惡　　惑盡證涅槃</span></p><a 
name="0390c24" id="0390c24"></a><p style="text-indent: 0em; margin-left: 0em"><span class="linehead"></span>佛為說法示教利喜。作利益已從座而去。</p><a 
name="0390c25" id="0390c25"></a><p style="text-indent: 0em; margin-left: 0em"><span class="linehead"></span>內攝頌曰。</p><a 
name="0390c26" id="0390c26"></a><p>　<span class="lg">佛出廣嚴西　　迴願望城郭<a 
name="0390c27" id="0390c27"></a><br>　經遊十聚落　　最後至波波</span></p><a 
name="0390c28" id="0390c28"></a><p style="text-indent: 0em; margin-left: 0em"><span class="linehead"></span>爾時世尊告阿難陀。我今欲往拘尸那城。時<a 
name="0390c29" id="0390c29"></a>阿難陀聞佛告已。即隨佛後漸向波波邑。未<a 
name="0391a01" id="0391a01"></a>到金河於此中間路邊暫住。告阿難陀。我今<a 
name="0391a02" id="0391a02"></a>背痛。汝可以我嗢呾羅僧伽疊為四重。我<a 
name="0391a03" id="0391a03"></a>欲偃臥以自消息。時阿難陀聞佛教已。即疾<a 
name="0391a04" id="0391a04"></a>疊衣白言已作。願佛知時。于時世尊。自疊僧<a 
name="0391a05" id="0391a05"></a>伽胝枕頭右<span class="gaiji">&#x8107;<!--gaiji,脅,1[月*劦],2&#x8107;,3--></span>而臥。兩足相重作光明想。正<a 
name="0391a06" id="0391a06"></a>念安住念當速起。如是作意復告阿難陀曰。<a 
name="0391a07" id="0391a07"></a>汝可速往<span class="gaiji">&#x811A;<!--gaiji,腳,1[腳-谷+去],2&#x811A;,3--></span>俱多河取滿<span class="gaiji">&#x9262;<!--gaiji,缽,1[金*本],2&#x9262;,3--></span>水。吾欲須飲并<a 
name="0391a08" id="0391a08"></a>灑身體。時阿難陀聞已持<span class="gaiji">&#x9262;<!--gaiji,缽,1[金*本],2&#x9262;,3--></span>詣彼河邊。時有<a 
name="0391a09" id="0391a09"></a>五百乘車。纔新渡河水皆渾濁。便盛滿<span class="gaiji">&#x9262;<!--gaiji,缽,1[金*本],2&#x9262;,3--></span>來<a 
name="0391a10" id="0391a10"></a>至佛所。白言。大德。有五百乘車新渡此河。<a 
name="0391a11" id="0391a11"></a>水皆渾濁。唯願世尊將洗手足不堪飲用。金<a 
name="0391a12" id="0391a12"></a>河不遠清水可求。佛即受水洗足拭面。身稍<a 
name="0391a13" id="0391a13"></a>安隱即起加趺。正念現前端身而住。</p><a 
name="0391a14" id="0391a14"></a><p style="text-indent: 0em; margin-left: 0em"><span class="linehead"></span>爾時有一壯士大臣。名曰圓滿。從此而過。見<a 
name="0391a15" id="0391a15"></a>佛世尊在樹下坐。容儀端正眾所樂見。身心<a 
name="0391a16" id="0391a16"></a>寂靜極善調柔。如妙金幢光明赫奕。見已就<a 
name="0391a17" id="0391a17"></a>禮世尊雙足在一面坐。佛問彼曰。汝今愛樂<a 
name="0391a18" id="0391a18"></a>沙門清淨法耶。為樂婆羅門法耶。大臣答言。<a 
name="0391a19" id="0391a19"></a>大德。我樂迦羅摩淨法。佛告大臣。汝復何緣<a 
name="0391a20" id="0391a20"></a>樂彼淨法。答言。大德。其迦羅摩。曾隨路行住<a 
name="0391a21" id="0391a21"></a>一樹下。時有五百乘車於此而過。經少時間<a 
name="0391a22" id="0391a22"></a>餘有人來。問彼言曰。向見五百乘車於此過<a 
name="0391a23" id="0391a23"></a>不。答言。不見。又問。聞聲不。答言。不聞。又問。<a 
name="0391a24" id="0391a24"></a>仁豈睡耶。答言。不睡。若不睡者。五百乘車於<a 
name="0391a25" id="0391a25"></a>此而過。何不見聞。答言。我不眠睡心常覺悟。<a 
name="0391a26" id="0391a26"></a>而不見聞。由定力故。彼聞是說便作是念。希<a 
name="0391a27" id="0391a27"></a>有上人澄心寂慮乃能如是。又車行震響塵<a 
name="0391a28" id="0391a28"></a>坌驚飛。蒙彼身衣而不聞見。故我於彼發淨<a 
name="0391a29" id="0391a29"></a>信心愛樂其法。佛告大臣。汝意云何。五百乘<a 
name="0391b01" id="0391b01"></a>車所發音響。比虛空中雷震霹靂何者為大。<a 
name="0391b02" id="0391b02"></a>白言大德非但五百乘。假令百千萬車作大<a 
name="0391b03" id="0391b03"></a>音響。豈能大於雷震之聲。大臣當知。我於<a 
name="0391b04" id="0391b04"></a>先時。在此聚落住重閣內。於小食時執持衣<a 
name="0391b05" id="0391b05"></a><span class="gaiji">&#x9262;<!--gaiji,缽,1[金*本],2&#x9262;,3--></span>入村乞食。食已收衣<span class="gaiji">&#x9262;<!--gaiji,缽,1[金*本],2&#x9262;,3--></span>洗足竟。於重閣中<a 
name="0391b06" id="0391b06"></a>宴坐而住。忽然雷震降大霹靂。于時四牛及<a 
name="0391b07" id="0391b07"></a>二耕夫。并有長者兄弟二人。聞此大聲。因斯<a 
name="0391b08" id="0391b08"></a>怖懼俱時喪命。城中人民高聲大叫。我於爾<a 
name="0391b09" id="0391b09"></a>時從宴坐起出閣經行。時有一人從城出外。<a 
name="0391b10" id="0391b10"></a>來詣我所頂禮我足隨我經行。我便告曰。何<a 
name="0391b11" id="0391b11"></a>故城中共出大聲。有大喧鬧。彼白我言。城中<a 
name="0391b12" id="0391b12"></a>向來天忽雷震降大霹靂。四牛及二耕夫。并<a 
name="0391b13" id="0391b13"></a>長者兄弟二人。因斯怖懼俱時喪命因此城<a 
name="0391b14" id="0391b14"></a>內共出大聲。彼問我言。大德。豈可不聞此大<a 
name="0391b15" id="0391b15"></a>震聲。我報。不聞。彼復白言。世尊睡耶。報言。<a 
name="0391b16" id="0391b16"></a>不睡。我雖內覺而不外聞。彼作是念。希有<a 
name="0391b17" id="0391b17"></a>如來應正等覺寂靜而住。大雷震吼而不聞<a 
name="0391b18" id="0391b18"></a>聲。即於我所發淨信心。圓滿聞已。白言。大<a 
name="0391b19" id="0391b19"></a>德。豈有於佛不生敬信。我今於佛深起淨心。<a 
name="0391b20" id="0391b20"></a>是時圓滿告使者曰。汝可將我上新細縷黃<a 
name="0391b21" id="0391b21"></a>金色疊奉覆世尊。使者持來。圓滿白佛言。<a 
name="0391b22" id="0391b22"></a>世尊。此是上新細縷黃金色疊。唯願哀愍為<a 
name="0391b23" id="0391b23"></a>我納受。世尊欲令彼獲勝利即便為受。圓滿<a 
name="0391b24" id="0391b24"></a>復言。大德世尊。我當更欲供養佛僧。願見<a 
name="0391b25" id="0391b25"></a>聽許。佛言。斯為善事。見佛受已歡喜踊躍。頂<a 
name="0391b26" id="0391b26"></a>禮佛足奉辭而去。佛告具壽阿難陀。此金色<a 
name="0391b27" id="0391b27"></a>黃疊以刀截縷我今欲著。時阿難陀聞佛教<a 
name="0391b28" id="0391b28"></a>已。即便以刀截去縷<span class="gaiji">繢<!--gaiji,繢,1[糸*匱],2&#x261A0;,3--></span>持奉世尊。佛即為著。<a 
name="0391b29" id="0391b29"></a>佛身威光令衣金色無復光彩。時阿難陀白<a 
name="0391c01" id="0391c01"></a>言。大德世尊。我隨佛後二十餘年。未曾<span class="gaiji">&#x89A9;<!--gaiji,睹,1[者*見],2&#x89A9;,3--></span><a 
name="0391c02" id="0391c02"></a>佛如是顏容威光赫奕。何因緣故現斯光明<a 
name="0391c03" id="0391c03"></a>非常<span class="gaiji">&#x661E;<!--gaiji,,1[日*丙],2&#x661E;,3--></span>著。</p><a 
name="0391c04" id="0391c04"></a><p style="text-indent: 0em; margin-left: 0em"><span class="linehead"></span>佛告阿難陀。有二因緣。現其光相異於常日。<a 
name="0391c05" id="0391c05"></a>云何為二。一者若菩薩即於此夜證阿耨多<a 
name="0391c06" id="0391c06"></a>羅三藐三菩提。二者如來即於此夜入無餘<a 
name="0391c07" id="0391c07"></a>依大涅槃界。於此二時現斯勝相。又阿難陀。<a 
name="0391c08" id="0391c08"></a>我往金河。阿難陀聞佛教已。即隨佛後至彼<a 
name="0391c09" id="0391c09"></a>河所。佛即脫衣置於岸上。唯著洗衣入河洗<a 
name="0391c10" id="0391c10"></a>浴。出已拭身告阿難陀曰。准陀必當生追悔<a 
name="0391c11" id="0391c11"></a>心。汝可安慰。報言。准陀。汝今多獲善利。能<a 
name="0391c12" id="0391c12"></a>為最後供養。大師受斯施已入無餘涅槃<a 
name="0391c13" id="0391c13"></a>者甚為難遇。應知准陀有二種因心生追悔。<a 
name="0391c14" id="0391c14"></a>應為開解作如是語。准陀。我自於佛親聞是<a 
name="0391c15" id="0391c15"></a>語。有二種施所受果報無與等者。為菩薩時<a 
name="0391c16" id="0391c16"></a>受其食已。便證無上正等菩提。及以如來受<a 
name="0391c17" id="0391c17"></a>最後食。入無餘依妙涅槃界。阿難陀。此二種<a 
name="0391c18" id="0391c18"></a>施。所獲果報無與等者。阿難陀應知。准陀為<a 
name="0391c19" id="0391c19"></a>長壽業為多力業。美貌生天財食貴勝<a 
name="0391c20" id="0391c20"></a>眷屬等業悉皆增長。爾時具壽阿難陀白言。<a 
name="0391c21" id="0391c21"></a>世尊。闡陀苾芻性懷猛惡多瞋造次。於諸苾<a 
name="0391c22" id="0391c22"></a>芻常出不順<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡言詞。佛滅度後云何共住。<a 
name="0391c23" id="0391c23"></a>佛告阿難陀。我滅度後。闡陀惡性苾芻應默<a 
name="0391c24" id="0391c24"></a>擯治之。彼被治時若生憂悔起敬仰心。眾知<a 
name="0391c25" id="0391c25"></a>改者共施歡喜如常共語。</p><a 
name="0391c26" id="0391c26"></a><p style="text-indent: 0em; margin-left: 0em"><span class="linehead"></span>世尊復告阿難陀。我今欲往拘尸那城。阿難<a 
name="0391c27" id="0391c27"></a>陀言。如世尊教。即隨佛後往壯士生地。既渡<a 
name="0391c28" id="0391c28"></a>金河去城不遠。於路邊住告阿難陀曰。我今<a 
name="0391c29" id="0391c29"></a>背痛。汝可以我嗢呾羅僧伽疊為四重。我欲<a 
name="0392a01" id="0392a01"></a>偃臥以自消息。時阿難陀聞佛敬已。即疾疊<a 
name="0392a02" id="0392a02"></a>衣。白言已作。願佛知時。于時世尊自疊僧伽<a 
name="0392a03" id="0392a03"></a>胝枕頭右<span class="gaiji">&#x8107;<!--gaiji,脅,1[月*劦],2&#x8107;,3--></span>而臥。具說如前。</p><a 
name="0392a04" id="0392a04"></a><p style="text-indent: 0em; margin-left: 0em"><span class="linehead"></span>復告阿難陀。汝當宣說覺分之法。時阿難陀<a 
name="0392a05" id="0392a05"></a>白言。大德世尊於此覺分自證自覺親為我<a 
name="0392a06" id="0392a06"></a>說。依於閑靜。依於離欲。依於寂滅。斷諸緣<a 
name="0392a07" id="0392a07"></a>務。勤修於念擇法精進喜安定捨。此覺分<a 
name="0392a08" id="0392a08"></a>法。大德世尊自證自覺之所宣說阿難陀。汝<a 
name="0392a09" id="0392a09"></a>說如是七覺分法。依閑靜等若多修習勤精<a 
name="0392a10" id="0392a10"></a>進者。當得無上正等菩提。說是語已。佛即起<a 
name="0392a11" id="0392a11"></a>坐。正念思惟端身而住。時有苾芻。而說頌<a 
name="0392a12" id="0392a12"></a>曰。</p><a 
name="0392a13" id="0392a13"></a><p>　<span class="lg">世尊自勸喻　　令宣微妙法<a 
name="0392a14" id="0392a14"></a><br>　可為諸病人　　當說菩提分<a 
name="0392a15" id="0392a15"></a><br>　大師身有疾　　并為病苾芻<a 
name="0392a16" id="0392a16"></a><br>　於覺分法門　　敷演令開悟<a 
name="0392a17" id="0392a17"></a><br>　善哉阿難陀　　白法皆圓滿<a 
name="0392a18" id="0392a18"></a><br>　聰明有大智　　巧說牟尼法<a 
name="0392a19" id="0392a19"></a><br>　於正念擇法　　精勤喜覺分<a 
name="0392a20" id="0392a20"></a><br>　輕安及定捨　　善能分別說<a 
name="0392a21" id="0392a21"></a><br>　無上調御師　　樂聞覺分法<a 
name="0392a22" id="0392a22"></a><br>　雖身有疾苦　　無辭尚起聽<a 
name="0392a23" id="0392a23"></a><br>　佛為法主尊　　是能開導者<a 
name="0392a24" id="0392a24"></a><br>　為法尚殷重　　何況所餘人<a 
name="0392a25" id="0392a25"></a><br>　復有諸賢聖　　於十力教法<a 
name="0392a26" id="0392a26"></a><br>　假令遭病苦　　起聽不辭勞<a 
name="0392a27" id="0392a27"></a><br>　此等善持經　　及以明律論<a 
name="0392a28" id="0392a28"></a><br>　尚樂聞正法　　餘人何不聽<a 
name="0392a29" id="0392a29"></a><br>　世尊離染教　　聞已如說行<a 
name="0392b01" id="0392b01"></a><br>　繫念法精勤　　當得於喜分<a 
name="0392b02" id="0392b02"></a><br>　由心有喜故　　為此身輕安<a 
name="0392b03" id="0392b03"></a><br>　由安有樂生　　從樂生於定<a 
name="0392b04" id="0392b04"></a><br>　由有妙定捨　　了諸行無常<a 
name="0392b05" id="0392b05"></a><br>　能離三有生　　染著心不起<a 
name="0392b06" id="0392b06"></a><br>　能離諸有苦　　不樂於人天<a 
name="0392b07" id="0392b07"></a><br>　證無上涅槃　　如薪盡火滅<a 
name="0392b08" id="0392b08"></a><br>　如是大利益　　皆從聞法生<a 
name="0392b09" id="0392b09"></a><br>　是故勸臨終　　諦聽於妙法</span></p><a 
name="0392b10" id="0392b10"></a><p style="text-indent: 0em; margin-left: 0em"><span class="linehead"></span>爾時世尊告具壽阿難陀。今可進詣拘尸那<a 
name="0392b11" id="0392b11"></a>城。答言。如是。即隨佛後至於壯士生地。<a 
name="0392b12" id="0392b12"></a>住娑羅林將欲涅槃。告阿難陀曰。汝今為我<a 
name="0392b13" id="0392b13"></a>於雙樹間安置床敷。我當於彼北首而臥。今<a 
name="0392b14" id="0392b14"></a>日中夜必入涅槃。時阿難陀如教作已。詣世<a 
name="0392b15" id="0392b15"></a>尊所。頂禮佛足。在一面立合掌白言。如佛所<a 
name="0392b16" id="0392b16"></a>教並已安置。是時如來即往就床。右<span class="gaiji">&#x8107;<!--gaiji,脅,1[月*劦],2&#x8107;,3--></span>而臥。<a 
name="0392b17" id="0392b17"></a>兩足相重。作光明想。繫意正念。觀察而住。為<a 
name="0392b18" id="0392b18"></a>涅槃想。時阿難陀在佛背後憑床而立。悲啼<a 
name="0392b19" id="0392b19"></a>號哭出大音聲。作如是語。苦哉痛哉。何期如<a 
name="0392b20" id="0392b20"></a>來速般涅槃。何期善逝速般涅槃。何期疾哉<a 
name="0392b21" id="0392b21"></a>世間眼滅。每於先時諸方苾芻來詣佛所。佛<a 
name="0392b22" id="0392b22"></a>為說法初中後善。文義巧妙純一圓滿。清淨<a 
name="0392b23" id="0392b23"></a>鮮白梵行之相。我因得聞甚深妙法。彼於今<a 
name="0392b24" id="0392b24"></a>日聞佛涅槃不復更來。遂令如是殊勝妙法<a 
name="0392b25" id="0392b25"></a>隱沒於世。佛告諸苾芻。阿難陀今在何處。白<a 
name="0392b26" id="0392b26"></a>言。世尊。今在佛後憑床悲慟。作如是語。廣說<a 
name="0392b27" id="0392b27"></a>如前。乃至殊勝妙法隱沒於世。佛即告阿難<a 
name="0392b28" id="0392b28"></a>陀曰。汝勿憂愁悲泣懊惱。何以故。汝侍如<a 
name="0392b29" id="0392b29"></a>來。作身慈業獲大利樂。唯獨一身得無邊福。<a 
name="0392c01" id="0392c01"></a>作口慈業及意慈業。亦復如是得無邊福。阿<a 
name="0392c02" id="0392c02"></a>難陀。過去如來皆有如是供侍之人。如汝用<a 
name="0392c03" id="0392c03"></a>心供侍於我。未來諸佛亦有供侍。與汝無異。<a 
name="0392c04" id="0392c04"></a>阿難陀。世相如是皆不久停。畢歸磨滅無常<a 
name="0392c05" id="0392c05"></a>住者。以是義故。汝今不應悲啼涕泣生大苦<a 
name="0392c06" id="0392c06"></a>惱。不見世間從緣生法常住不壞。我曾為汝<a 
name="0392c07" id="0392c07"></a>廣說法要。諸有可愛稱意之事。並歸無常悉<a 
name="0392c08" id="0392c08"></a>皆離別。爾時世尊大悲所熏。為令阿難陀生<a 
name="0392c09" id="0392c09"></a>喜悅故。告諸苾芻。<span class="corr" title='[輪轉&gt;轉輪]'>轉輪</span>聖王成就四種希有<a 
name="0392c10" id="0392c10"></a>之事。云何為四。謂有剎帝利眾來詣王所。<a 
name="0392c11" id="0392c11"></a>既得見王深生慶悅。復聞妙法倍加歡喜。如<a 
name="0392c12" id="0392c12"></a>是復有婆羅門眾諸長者眾雜沙門眾。來詣<a 
name="0392c13" id="0392c13"></a>王所。如上所說。乃至倍加歡喜。汝等當知<a 
name="0392c14" id="0392c14"></a>如轉輪王四希有事。此阿難陀亦復如是有<a 
name="0392c15" id="0392c15"></a>四希有事。何等為四。謂有四方大苾芻眾。來<a 
name="0392c16" id="0392c16"></a>至其所情生欣慶。復聞妙法重增歡喜。如是<a 
name="0392c17" id="0392c17"></a>苾芻尼眾鄔波索迦鄔波斯迦。至阿難陀所<a 
name="0392c18" id="0392c18"></a>亦復如是倍加歡喜。汝等苾芻。此阿難陀復<a 
name="0392c19" id="0392c19"></a>有四種希有妙事。云何為四。若阿難陀與苾<a 
name="0392c20" id="0392c20"></a>芻眾說法之時。善能開解無有疑滯。諸苾芻<a 
name="0392c21" id="0392c21"></a>眾咸作是念。善哉善哉。此阿難陀宣說妙法。<a 
name="0392c22" id="0392c22"></a>幸勿默然。莫辭勞倦。然諸聽眾情無厭足。時<a 
name="0392c23" id="0392c23"></a>阿難陀既說法已默然而住。或為苾芻尼近<a 
name="0392c24" id="0392c24"></a>事男近事女說法亦復如是。時阿難陀聞是<a 
name="0392c25" id="0392c25"></a>語已。心便喜悅即白佛言。世尊。於此地中有<a 
name="0392c26" id="0392c26"></a>六大城。所謂室羅伐城。娑雞多城。占波城。<a 
name="0392c27" id="0392c27"></a>婆羅<span class="gaiji">&#x75C6;<!--gaiji,,1[病-丙+尼],2&#x75C6;,3--></span>斯城。廣嚴城。王舍城。何故世尊棄捨<a 
name="0392c28" id="0392c28"></a>如是形勝福地。就斯荒野磽确邊隅卑陋之<a 
name="0392c29" id="0392c29"></a>所而般涅槃。佛告阿難陀。勿作是語。拘尸那<a 
name="0393a01" id="0393a01"></a>城是邊鄙卑陋不可樂處。何以故。阿難陀。此<a 
name="0393a02" id="0393a02"></a>拘尸那城。乃往古昔。有聖王都城。名拘奢<a 
name="0393a03" id="0393a03"></a>伐底。安隱豐樂人民熾盛。縱十二踰繕那。廣<a 
name="0393a04" id="0393a04"></a>七踰繕那。城有七重垣院周匝圍繞。此等皆<a 
name="0393a05" id="0393a05"></a>以四寶所成。謂金銀琉璃水精。城門亦以四<a 
name="0393a06" id="0393a06"></a>寶合成。門門皆有大華表柱。亦以寶成。舉高<a 
name="0393a07" id="0393a07"></a>七人。城外渠塹深三人半。其渠邊畔砌以寶<a 
name="0393a08" id="0393a08"></a><span class="gaiji">&#x750E;<!--gaiji,,1[專*瓦],2&#x750E;,3--></span>。於七院中各有多羅樹而為行列。皆四寶<a 
name="0393a09" id="0393a09"></a>成。金多羅樹以銀為枝葉華果。銀樹金裝。琉<a 
name="0393a10" id="0393a10"></a>璃樹水精裝。水精樹琉璃裝。此等諸樹風吹<a 
name="0393a11" id="0393a11"></a>動時。出微妙響悅可眾心。於此樹間皆有浴<a 
name="0393a12" id="0393a12"></a>池。階基砌道亦四寶成。四邊欄楯亦四寶成。<a 
name="0393a13" id="0393a13"></a>池中多有可愛之華。嗢<span class="gaiji">&#x9262;<!--gaiji,缽,1[金*本],2&#x9262;,3--></span>羅<span class="gaiji">&#x9262;<!--gaiji,缽,1[金*本],2&#x9262;,3--></span>頭摩俱物頭<a 
name="0393a14" id="0393a14"></a>分陀利迦。極軟華極香華常生華。如是諸華<a 
name="0393a15" id="0393a15"></a>人無護者隨其受用。復於池岸有占博迦華<a 
name="0393a16" id="0393a16"></a>摩利迦華美意華。如是等華隨時開發。阿難<a 
name="0393a17" id="0393a17"></a>陀。於林樹間多諸美女。服妙瓔珞隨意遊從。<a 
name="0393a18" id="0393a18"></a>所須飲食皆能給與。又此城中所有耽著五<a 
name="0393a19" id="0393a19"></a>欲樂者。於此遊觀皆遂其心。又復常有種種<a 
name="0393a20" id="0393a20"></a>鼓樂。絲竹歌舞出妙音聲。皆悉勸讚修諸福<a 
name="0393a21" id="0393a21"></a>業持齋戒等。又阿難陀。於此城中。有王名大<a 
name="0393a22" id="0393a22"></a>善見。七寶具足具四希有。所謂輪寶象寶馬<a 
name="0393a23" id="0393a23"></a>寶珠寶女寶主藏寶主兵寶。四希有者。所謂<a 
name="0393a24" id="0393a24"></a>王壽命長遠。初為王子。次為太子。次登王位。<a 
name="0393a25" id="0393a25"></a>後修梵行。如是四位一一皆經八萬四千歲。<a 
name="0393a26" id="0393a26"></a>是名第一希有。復次其王儀容端正世間無<a 
name="0393a27" id="0393a27"></a>比。是為第二希有。又復少病少惱。所御飲食<a 
name="0393a28" id="0393a28"></a>安隱適時。是為第三希有。又諸人眾忠孝事<a 
name="0393a29" id="0393a29"></a>王皆生父想。王亦愛念猶如赤子。王出遊時<a 
name="0393b01" id="0393b01"></a>乘車而去。<span class="gaiji">&#x52C5;<!--gaiji,敕,1[束*力],2&#x52C5;,3--></span>馭者曰。汝今宜可徐徐引車令<a 
name="0393b02" id="0393b02"></a>眾見我。王於人庶常生愍念。是為第四希有。</p><a 
name="0393b03" id="0393b03"></a><p style="text-indent: 0em; margin-left: 0em"><span class="linehead"></span>復次阿難陀。時有國人持諸金銀末尼等寶。<a 
name="0393b04" id="0393b04"></a>來詣王所白言。大王。臣有此寶。謹奉大王。願<a 
name="0393b05" id="0393b05"></a>哀納受。時王告曰。卿等當知。如是諸寶我自<a 
name="0393b06" id="0393b06"></a>豐足誠無所須。諸人如是再三啟請。王竟不<a 
name="0393b07" id="0393b07"></a>受。時彼念曰。我持此物本希奉進。王既不<a 
name="0393b08" id="0393b08"></a>受將如之何。宜置王前各還本處。作是念已。<a 
name="0393b09" id="0393b09"></a>置寶而去。王作是念。今此珍寶是依法得非<a 
name="0393b10" id="0393b10"></a>是枉求。我今宜用修造法堂。時有八萬四千<a 
name="0393b11" id="0393b11"></a>諸城小王。聞大王將建法堂。咸詣王所白言。<a 
name="0393b12" id="0393b12"></a>唯願聖王。不煩神慮。臣等望欲為王營造。爾<a 
name="0393b13" id="0393b13"></a>時大王告諸臣曰。我足珍財無煩卿等。諸王<a 
name="0393b14" id="0393b14"></a>如是再三啟請。王不然許。時諸小王來捧王<a 
name="0393b15" id="0393b15"></a>足。或執衣襟合掌啟白。願天安住。臣等為<a 
name="0393b16" id="0393b16"></a>造。王見慇勤默然而許。諸王知已各還本<a 
name="0393b17" id="0393b17"></a>處。各持金銀等寶。又復人持一柱。皆以寶<a 
name="0393b18" id="0393b18"></a>成。來詣王所。白言。聖王。諸有所須悉已周<a 
name="0393b19" id="0393b19"></a>備。不知何處可欲興功其量大小。王曰。於此<a 
name="0393b20" id="0393b20"></a>城東簡形勝地。縱廣一踰繕那。可於彼作。諸<a 
name="0393b21" id="0393b21"></a>王聞已。即就其處。興建法堂如其量數。阿難<a 
name="0393b22" id="0393b22"></a>陀。其堂所須椽梁枅栱。閣道鉤楯軒廊周<a 
name="0393b23" id="0393b23"></a>匝。如是諸事皆用金銀琉璃水精等寶之所<a 
name="0393b24" id="0393b24"></a>成就。其床敷座席氈褥偃枕几案箱篋衣<a 
name="0393b25" id="0393b25"></a>服之流。皆以眾寶而為莊校。阿難陀。於堂<a 
name="0393b26" id="0393b26"></a>階下。一一柱間各種一樹。樹身各列四寶枝<a 
name="0393b27" id="0393b27"></a>葉華果。互以寶嚴。如前所說。微風吹動出和<a 
name="0393b28" id="0393b28"></a>雅音如奏天樂。堂內悉以金沙布地。栴檀香<a 
name="0393b29" id="0393b29"></a>水常為灑潤。金繩界道寶網四懸。垂諸寶鈴<a 
name="0393c01" id="0393c01"></a>盡世嚴飾。是時八萬四千諸王。同建法堂莊<a 
name="0393c02" id="0393c02"></a>嚴事畢。於此堂側多造浴池。皆方四十里。所<a 
name="0393c03" id="0393c03"></a>有階砌悉以四寶而為嚴飾。於其池中有四<a 
name="0393c04" id="0393c04"></a>種華。池外復有諸陸生華。並如前說。又於堂<a 
name="0393c05" id="0393c05"></a>前處處行列四寶多羅樹。枝葉華果皆互嚴<a 
name="0393c06" id="0393c06"></a>飾。風動發聲亦如前說。所在之地皆布金沙<a 
name="0393c07" id="0393c07"></a>灑以香水。寶鈴和響在處皆懸。是時諸王嚴<a 
name="0393c08" id="0393c08"></a>飾既畢。皆共白王。聖主當知。所建法堂及諸<a 
name="0393c09" id="0393c09"></a>林泉。備盡嚴麗。願親臨幸。王聞生念。此勝法<a 
name="0393c10" id="0393c10"></a>堂。我今不應先自受用。宜請一切沙門婆羅<a 
name="0393c11" id="0393c11"></a>門等有德行者。於此堂中備盡所有如法供<a 
name="0393c12" id="0393c12"></a>養。即隨所念設大施會。皆供給已。復作是<a 
name="0393c13" id="0393c13"></a>念。我今不應於此。法堂放逸著樂。遂將一人<a 
name="0393c14" id="0393c14"></a>以為執侍。躬自入堂淨修梵行。遂於金閣銀<a 
name="0393c15" id="0393c15"></a>座之上。結加趺坐正念思惟。遠離欲界諸<a 
name="0393c16" id="0393c16"></a>不善法。除去尋伺證入初禪。從金閣起次昇<a 
name="0393c17" id="0393c17"></a>銀閣。坐於金座及琉璃水精。皆悉綺互而為<a 
name="0393c18" id="0393c18"></a>莊飾。其王於上皆能次第證會深禪除諸障<a 
name="0393c19" id="0393c19"></a>累。爾時八萬四千宮人婇女。詣寶女所。白言。<a 
name="0393c20" id="0393c20"></a>大家。我等諸人承王恩念。久闕侍衛情甚渴<a 
name="0393c21" id="0393c21"></a>仰。咸願拜謁希垂聽許。時大夫人報主兵臣<a 
name="0393c22" id="0393c22"></a>曰。汝今應知。我等後宮久不見王情深戀慕。<a 
name="0393c23" id="0393c23"></a>將事朝謁宜時嚴駕。其臣白言。若如是者。伏<a 
name="0393c24" id="0393c24"></a>請大家<span class="gaiji">&#x52C5;<!--gaiji,敕,1[束*力],2&#x52C5;,3--></span>諸侍從。所有莊嚴皆為黃色。復<a 
name="0393c25" id="0393c25"></a>更白言。然我今者且命八萬四千小國王等<a 
name="0393c26" id="0393c26"></a>誡兵令集。諸王依命初令象駕。都八十千。<a 
name="0393c27" id="0393c27"></a>以長淨象王而為上首。次嚴馬駕。以騰雲馬<a 
name="0393c28" id="0393c28"></a>王而為上首。次嚴車駕以喜鳴輅車而為上<a 
name="0393c29" id="0393c29"></a>首。如是二類亦八十千。皆寶莊嚴殊妙第一。<a 
name="0394a01" id="0394a01"></a>國大夫人乘鳴輅車。所將婇女亦復如是。其<a 
name="0394a02" id="0394a02"></a>諸營從皆乘象馬。威容嚴肅旗鼓曜日。駭天<a 
name="0394a03" id="0394a03"></a>震地同往法堂。時王問曰。何因緣故。車馬<a 
name="0394a04" id="0394a04"></a>繁雜出大囂聲。謁者答曰。國大夫人。及小王<a 
name="0394a05" id="0394a05"></a>類并諸婇女悉著黃衣。華鬘幢蓋盡黃嚴飾。<a 
name="0394a06" id="0394a06"></a>其數繁廣不可勝言。同來至此方申拜謁。王<a 
name="0394a07" id="0394a07"></a>曰。汝可於此堂外敷設床座。吾將往觀。使者<a 
name="0394a08" id="0394a08"></a>奉命敷金座已。而白王言。敷設已畢。</p><a 
name="0394a09" id="0394a09"></a><p style="text-indent: 0em; margin-left: 0em"><span class="linehead"></span>時王從臺安詳而下。次半階路遙見黃色儀<a 
name="0394a10" id="0394a10"></a>駐嚴盛。遂作是念。是等威儀甚可愛樂。嚴<a 
name="0394a11" id="0394a11"></a>飾鮮異何其盛哉。王既坐已。國大夫人前致<a 
name="0394a12" id="0394a12"></a>敬訖。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>住一面。白言。大王。以此八萬四千<a 
name="0394a13" id="0394a13"></a>寶女嚴飾美麗敬奉大王。願時哀納勿為棄<a 
name="0394a14" id="0394a14"></a>捨。時小國王八萬四千眾。各以兵寶而為上<a 
name="0394a15" id="0394a15"></a>首。白言。大王。今此象馬車乘。及以八萬四<a 
name="0394a16" id="0394a16"></a>千城邑。拘奢跋底城而為上首。復有八萬<a 
name="0394a17" id="0394a17"></a>四千樓閣。悉皆嚴飾甚為殊妙。唯願大王。哀<a 
name="0394a18" id="0394a18"></a>憐納受而見覆護。王曰。姊妹當知。我先與<a 
name="0394a19" id="0394a19"></a>汝極為親密。誰謂今日有若怨家。以諸非法<a 
name="0394a20" id="0394a20"></a>勸喻於我。時夫人等聞彼大王喚為姊妹。泣<a 
name="0394a21" id="0394a21"></a>而言曰。今觀王意似棄我等。以衣拭淚重白<a 
name="0394a22" id="0394a22"></a>王言。何故大王。先於我輩意甚親密。今若<a 
name="0394a23" id="0394a23"></a>怨家。時王告曰。汝等應知。人命短促生者皆<a 
name="0394a24" id="0394a24"></a>死。我及諸人同歸滅壞。設有婇女無量百千。<a 
name="0394a25" id="0394a25"></a>如怨詐親必能害己。雖壞愛染終當離別。臣<a 
name="0394a26" id="0394a26"></a>佐車馬樓觀嚴飾。如是妙物無量無邊。一一<a 
name="0394a27" id="0394a27"></a>皆有八萬四千。終歸無常不得久住。是故智<a 
name="0394a28" id="0394a28"></a>者速宜遠離。勤修梵行勿生染著。時夫人<a 
name="0394a29" id="0394a29"></a>等聞王此語。知不採納不稱所願。時王如法<a 
name="0394b01" id="0394b01"></a>廣勸誡已。復歸金閣於銀座上結加趺坐。於<a 
name="0394b02" id="0394b02"></a>諸有情起大慈意。遍滿十方布無限量。普熏<a 
name="0394b03" id="0394b03"></a>修已端心而住。從慈定起次發悲心大喜大<a 
name="0394b04" id="0394b04"></a>捨。於諸有情亦復如是。周遍十方其閣及座<a 
name="0394b05" id="0394b05"></a>綺互眾寶。時王一一修習四梵住。諸欲皆斷。<a 
name="0394b06" id="0394b06"></a>壽將盡時。為死所逼情生憂悶。命終之後得<a 
name="0394b07" id="0394b07"></a>生梵天。</p><a 
name="0394b08" id="0394b08"></a><p style="text-indent: 0em; margin-left: 0em"><span class="linehead"></span>佛告阿難陀。拘尸那城至金河岸娑羅雙樹<a 
name="0394b09" id="0394b09"></a>壯士生地繫冠制底。於此周迴十二踰繕那。<a 
name="0394b10" id="0394b10"></a>如來昔為轉輪王。於此中間六度捨命。今復<a 
name="0394b11" id="0394b11"></a>於此而般涅槃。是為第七。又復如來應正等<a 
name="0394b12" id="0394b12"></a>覺。於十方界更無第八捨身命處。何以故。我<a 
name="0394b13" id="0394b13"></a>生已盡斷諸惑業。更不於餘受後有故。</p><a 
name="0394b14" id="0394b14"></a><p style="text-indent: 0em; margin-left: 0em"><span class="linehead"></span>爾時具壽鄔波摩那在佛前立。佛告鄔波摩<a 
name="0394b15" id="0394b15"></a>那。汝今不應對我前住。時此苾芻即離佛前。<a 
name="0394b16" id="0394b16"></a>時阿難陀白佛言。我侍世尊二十餘年。未曾<a 
name="0394b17" id="0394b17"></a>聞作<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>訶責言如鄔波摩那苾芻。佛告阿難<a 
name="0394b18" id="0394b18"></a>陀。無量百劫長壽諸天。共相嫌議作如是語。<a 
name="0394b19" id="0394b19"></a>世間唯有如來大師極難出世。時乃一現如<a 
name="0394b20" id="0394b20"></a>烏曇跋華。今日中夜定入無餘妙涅槃界。由<a 
name="0394b21" id="0394b21"></a>此威德苾芻當佛前住。我等無暇親近世尊<a 
name="0394b22" id="0394b22"></a>供養恭敬。阿難陀白言。諸來天眾其數幾何。<a 
name="0394b23" id="0394b23"></a>佛言。南自金河。至拘尸那城雙林之處。來至<a 
name="0394b24" id="0394b24"></a>繫冠制底。於此周環十二踰繕那。皆有大威<a 
name="0394b25" id="0394b25"></a>德天排肩而住。中間無有立杖之地。時諸苾<a 
name="0394b26" id="0394b26"></a>芻咸生疑心。請世尊曰。具壽鄔波摩那。先<a 
name="0394b27" id="0394b27"></a>作何業有大威德。佛告諸苾芻。鄔波摩那先<a 
name="0394b28" id="0394b28"></a>自作業今還自受。廣說如餘。乃至說頌。汝等<a 
name="0394b29" id="0394b29"></a>苾芻。乃往古昔此賢劫中人壽二萬歲時。有<a 
name="0394c01" id="0394c01"></a>佛出世名迦攝波十號具足。住婆羅<span class="gaiji">&#x75C6;<!--gaiji,,1[病-丙+尼],2&#x75C6;,3--></span>斯施<a 
name="0394c02" id="0394c02"></a>鹿林中仙人墮處。時鄔波摩那身為出家。時<a 
name="0394c03" id="0394c03"></a>諸苾芻著衣持<span class="gaiji">&#x9262;<!--gaiji,缽,1[金*本],2&#x9262;,3--></span>入城乞食。此人次當守寺。<a 
name="0394c04" id="0394c04"></a>時有黑風暴雨卒起。既屬嚴寒彼作是念。諸<a 
name="0394c05" id="0394c05"></a>梵行者遭此寒苦。衣服皆濕將欲來至。我今<a 
name="0394c06" id="0394c06"></a>宜應嚴辦相待。作此念已。入浴室中然火煖<a 
name="0394c07" id="0394c07"></a>湯敷設床席。於其廊下繫繩為架。詣寺門首<a 
name="0394c08" id="0394c08"></a>望諸苾芻。彼既至已屈入室中。取其濕衣淨<a 
name="0394c09" id="0394c09"></a>浣濯已安在架上。別將淨服與苾芻著。既解<a 
name="0394c10" id="0394c10"></a>勞乏身心溫煖。寒苦皆除歡喜適悅。其守寺<a 
name="0394c11" id="0394c11"></a>苾芻長跪合掌。向大眾前而發願言。我今為<a 
name="0394c12" id="0394c12"></a>諸同梵行者。除苦得樂。所生善根。如迦攝波<a 
name="0394c13" id="0394c13"></a>如來應正等覺授摩納婆記。於當來世人壽<a 
name="0394c14" id="0394c14"></a>百歲時。成等正覺號釋迦牟尼。願我於彼佛<a 
name="0394c15" id="0394c15"></a>法之中而得出家。斷諸煩惱證阿羅漢果。然<a 
name="0394c16" id="0394c16"></a>火功德當願身光天莫能近。汝等當知。由彼<a 
name="0394c17" id="0394c17"></a>願力。於我法中而得出家。斷諸煩惱證阿羅<a 
name="0394c18" id="0394c18"></a>漢果有大威德。為此諸天莫能逼近。</p><a 
name="0394c19" id="0394c19"></a><p style="text-indent: 0em; margin-left: 0em"><span class="linehead"></span>時具壽阿難陀而白佛言。大德世尊般涅槃<a 
name="0394c20" id="0394c20"></a>後。我當云何恭敬供養如來法身。佛告阿難<a 
name="0394c21" id="0394c21"></a>陀。汝宜且止。汝所問事。當有信心婆羅門長<a 
name="0394c22" id="0394c22"></a>者等自為施設。復白佛言。諸長者等。所有<a 
name="0394c23" id="0394c23"></a>施設其事云何。佛言。一一皆如轉輪王葬法。<a 
name="0394c24" id="0394c24"></a>又問。轉輪王法其事云何。佛言。汝今應知。轉<a 
name="0394c25" id="0394c25"></a>輪聖王命終之後。以五百斤上妙疊絮以<a 
name="0394c26" id="0394c26"></a>用纏身上下各有五百妙衣以為裝飾。於鐵<a 
name="0394c27" id="0394c27"></a>棺中滿盛香油。舁王置內然後蓋棺。以諸<a 
name="0394c28" id="0394c28"></a>香木焚燒其棺。次灑香乳以滅炎火。方收王<a 
name="0394c29" id="0394c29"></a>骨安置金瓶。於四衢道與建大塔。幡幢傘蓋<a 
name="0395a01" id="0395a01"></a>諸妙香華。恭敬供養尊重讚歎設大齋會。阿<a 
name="0395a02" id="0395a02"></a>難陀。如恭敬供養轉輪聖王。於我滅後人天<a 
name="0395a03" id="0395a03"></a>供養。當倍過此。</p><a 
name="0395a04" id="0395a04"></a><p style="text-indent: 0em; margin-left: 0em"><span class="linehead"></span>爾時世尊告阿難陀。汝今宜往拘尸那城。宣<a 
name="0395a05" id="0395a05"></a>我言告五百壯士。諸人當知。如來大師。必<a 
name="0395a06" id="0395a06"></a>定今日於中夜時。入無餘依妙涅槃界。所應<a 
name="0395a07" id="0395a07"></a>作者宜可速為勿招後悔。云此境內大師涅<a 
name="0395a08" id="0395a08"></a>槃。我等不知不為供養。時具壽阿難陀聞佛<a 
name="0395a09" id="0395a09"></a>教已。持僧伽胝將一侍者。即便往至拘尸那<a 
name="0395a10" id="0395a10"></a>城眾集堂所。五百壯士皆至於此共論餘事。<a 
name="0395a11" id="0395a11"></a>時阿難陀傳世尊命告諸壯士曰。汝等既集咸<a 
name="0395a12" id="0395a12"></a>應善聽。如來大師今日中夜。必入無餘大涅<a 
name="0395a13" id="0395a13"></a>槃界。所應作者皆可作之。勿招後悔。作如是<a 
name="0395a14" id="0395a14"></a>語。如來大師於我境內入般涅槃。我等不<a 
name="0395a15" id="0395a15"></a>能少興供養。時諸壯士既聞是語。各與妻子<a 
name="0395a16" id="0395a16"></a>眷屬朋友僕使之類。共相招引詣娑羅林。頂<a 
name="0395a17" id="0395a17"></a>禮佛足退坐一面。爾時世尊為說妙法示教<a 
name="0395a18" id="0395a18"></a>利喜。時諸壯士從座而起。整衣服偏袒右肩。<a 
name="0395a19" id="0395a19"></a>合掌瞻仰而白佛言。大德世尊。我某甲等。並<a 
name="0395a20" id="0395a20"></a>是拘尸那城尊貴壯士。願盡形壽歸依佛陀<a 
name="0395a21" id="0395a21"></a>歸依達摩歸依僧伽并受學處。時阿難陀作<a 
name="0395a22" id="0395a22"></a>如是念。彼諸壯士於世尊處。一一別受近事<a 
name="0395a23" id="0395a23"></a>學者。時既淹久妨廢圓寂。我今宜請與彼一<a 
name="0395a24" id="0395a24"></a>時受其學處。作是念已從坐而起。整衣合掌<a 
name="0395a25" id="0395a25"></a>而白佛言。大德世尊。諸壯士等。并諸眷屬<a 
name="0395a26" id="0395a26"></a>品類眾多。各有如是別別名號。欲歸三寶求<a 
name="0395a27" id="0395a27"></a>五學處。若各別受時恐淹遲。唯願大悲一時<a 
name="0395a28" id="0395a28"></a>為受。時阿難陀對世尊前。一時牒名為受歸<a 
name="0395a29" id="0395a29"></a>戒。時諸壯士聞佛說法復受學處。生大歡喜<a 
name="0395b01" id="0395b01"></a>頂禮佛足奉辭而去。</p><a 
name="0395b02" id="0395b02"></a><p style="text-indent: 0em; margin-left: 0em"><span class="linehead"></span>爾時世尊。為菩薩時在<span class="gaiji">&#x89A9;<!--gaiji,睹,1[者*見],2&#x89A9;,3--></span>史多天。以五種事<a 
name="0395b03" id="0395b03"></a>觀察世間。六欲天子三淨母腹。現白象相來<a 
name="0395b04" id="0395b04"></a>入母胎。時天帝釋告善愛健闥婆王。汝今<a 
name="0395b05" id="0395b05"></a>當知菩薩在<span class="gaiji">&#x89A9;<!--gaiji,睹,1[者*見],2&#x89A9;,3--></span>史多宮。以其五事觀察世間。<a 
name="0395b06" id="0395b06"></a>六欲天子三淨母腹。現白象相降神母胎。我<a 
name="0395b07" id="0395b07"></a>等宜往共為衛護。時健闥婆王白言。大天可<a 
name="0395b08" id="0395b08"></a>去我且於此奏諸音樂。是時菩薩出母胎時。<a 
name="0395b09" id="0395b09"></a>其天帝釋復告善愛音樂王曰。汝今當知。菩<a 
name="0395b10" id="0395b10"></a>薩從母胎出。我等宜往而為侍從。答乃如前。<a 
name="0395b11" id="0395b11"></a>與諸童子共遊戲時。其天帝釋復告音樂王<a 
name="0395b12" id="0395b12"></a>曰。汝今當知菩薩共諸童子遊戲可往侍從。<a 
name="0395b13" id="0395b13"></a>答乃如前。菩薩觀知老病死已。情生憂惱依<a 
name="0395b14" id="0395b14"></a>託林野修諸苦行後食二牧牛女十六轉乳糜。<a 
name="0395b15" id="0395b15"></a>氣力宣通食諸飲食。沐浴形體塗拭蘇油。爾<a 
name="0395b16" id="0395b16"></a>時帝釋復命樂神。令其侍衛。答亦如前。世尊<a 
name="0395b17" id="0395b17"></a>降彼三十六億天魔軍眾。成無上智。梵王來<a 
name="0395b18" id="0395b18"></a>請詣婆羅<span class="gaiji">&#x75C6;<!--gaiji,,1[病-丙+尼],2&#x75C6;,3--></span>斯。三轉十二行法輪制諸學處。<a 
name="0395b19" id="0395b19"></a>凡是有緣所應度者皆已度訖。詣拘尸那城<a 
name="0395b20" id="0395b20"></a>最後而臥。時天帝釋復命樂神廣如前說。乃<a 
name="0395b21" id="0395b21"></a>至可往聽法。答言。我且奏諸音樂。時天帝<a 
name="0395b22" id="0395b22"></a>釋復告樂神曰。汝今當知。大覺世尊最後而<a 
name="0395b23" id="0395b23"></a>臥。必般涅槃可興供養。答亦同前。爾時世<a 
name="0395b24" id="0395b24"></a>尊。作如是念。善賢外道能至我所而受調伏。<a 
name="0395b25" id="0395b25"></a>樂神善愛無自來法。又復念曰。凡是聲聞度<a 
name="0395b26" id="0395b26"></a>者如來亦度。應佛度者餘不能度。由待勝上<a 
name="0395b27" id="0395b27"></a>善巧方便。我今應可度彼善愛。作是念已。即<a 
name="0395b28" id="0395b28"></a>便入定。由定力故最後臥處化作一身。又復<a 
name="0395b29" id="0395b29"></a>化作千絃<span class="gaiji">&#x7460;<!--gaiji,琉,1[王*留],2&#x7460;,3--></span>璃箜篌。於臥處沒自持箜篌。詣<a 
name="0395c01" id="0395c01"></a>三十三天。至善愛健闥婆王宮門而住。其時<a 
name="0395c02" id="0395c02"></a>善愛自恃憍慢。於彈箜篌謂無過者。於自宮<a 
name="0395c03" id="0395c03"></a>中作樂歡戲情生愛著。爾時世尊。告守門者。<a 
name="0395c04" id="0395c04"></a>汝可往報善愛王言。有健闥婆來至門首欲<a 
name="0395c05" id="0395c05"></a>求相見。時守門者即入具報。其王高慢報曰。<a 
name="0395c06" id="0395c06"></a>除我更有健闥婆耶。答曰。更有今在門外。善<a 
name="0395c07" id="0395c07"></a>愛聞已情懷不忍。即自出門告言。丈夫。汝是<a 
name="0395c08" id="0395c08"></a>健闥婆耶。佛言。我今實是健闥婆王。若爾<a 
name="0395c09" id="0395c09"></a>可來對奏音樂。報言。大仙。甚善我能共作。<a 
name="0395c10" id="0395c10"></a>佛即對彼共彈箜篌。佛斷一絃彼亦斷一。然<a 
name="0395c11" id="0395c11"></a>二音聲並無闕處。佛又斷二彼亦斷二。然其<a 
name="0395c12" id="0395c12"></a>音韻一種相似。佛又斷三斷四彼亦如是。乃<a 
name="0395c13" id="0395c13"></a>至各留一絃然音聲不異。佛便總斷彼亦斷<a 
name="0395c14" id="0395c14"></a>之。佛於空中張手彈擊。然其雅韻倍勝於常。<a 
name="0395c15" id="0395c15"></a>彼便不能情生希有降伏傲慢。知彼音樂超<a 
name="0395c16" id="0395c16"></a>勝於我。世尊觀已。即便隱彼健闥婆身復本<a 
name="0395c17" id="0395c17"></a>形相。時彼樂神見佛世尊。身真金色三十二<a 
name="0395c18" id="0395c18"></a>相八十種好周匝莊嚴。赫奕光明超逾千日。<a 
name="0395c19" id="0395c19"></a>如寶山王觀者忘倦。見已欣悅深生敬仰。禮<a 
name="0395c20" id="0395c20"></a>佛足下坐聽法要。爾時世尊。觀彼根性。隨機<a 
name="0395c21" id="0395c21"></a>為說四聖諦法令得開悟。彼即能以智金剛<a 
name="0395c22" id="0395c22"></a>杵。摧二十種身見邪山。證預流果既見諦已。<a 
name="0395c23" id="0395c23"></a>深自慶幸而白佛言。大德世尊。我今所得。非<a 
name="0395c24" id="0395c24"></a>父非母非王非天。非我眷屬及諸知識。非餘<a 
name="0395c25" id="0395c25"></a>沙門婆羅門等。能為成辦如是勝事。唯獨世<a 
name="0395c26" id="0395c26"></a>尊慈念哀愍。令我今者枯竭血海超越骨山。<a 
name="0395c27" id="0395c27"></a>閉惡趣門開涅槃路置人天道。我今歸依佛<a 
name="0395c28" id="0395c28"></a>法僧寶為鄔波索迦。始從今日乃至盡形。不<a 
name="0395c29" id="0395c29"></a>殺生乃至不飲酒。受三歸依并五學處。爾時<a 
name="0396a01" id="0396a01"></a>世尊。復為說法示教利喜已。即便入定天宮<a 
name="0396a02" id="0396a02"></a>處沒。還至雙林最後臥處。</p><a 
name="0396a03" id="0396a03"></a><p><span class="juanname">根本說一切有部毘奈耶雜事卷第三十七</span></p>
<hr>【經文資訊】大正藏第 24 冊 No. 1451 根本說一切有部毘奈耶雜事<br>【版本記錄】CBETA 電子佛典 Rev. 1.28 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9818.html?index=T24n1451" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T24n1451_037 by HTTrack Website Copier/3.x [XR&CO'2008], Mon, 02 Jun 2014 23:19:31 GMT -->
</html>
