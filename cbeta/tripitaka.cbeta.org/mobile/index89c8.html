<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_075 by HTTrack Website Copier/3.x [XR&CO'2008], Mon, 02 Jun 2014 23:20:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gadc91-2.gif?utmac=MO-30696269-4&amp;utmn=2051697013&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29&amp;utmp=%2Fmobile%2Findex.php%3Findex%3DT29n1562_075&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6ffb.html?index=T29n1562_074" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 75 卷</p>
	<a href="index39ea-2.html?index=T29n1562_076" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷75]">　
<a 
name="0746a03" id="0746a03"></a><a 
name="0746a04" id="0746a04"></a><a 
name="0746a05" id="0746a05"></a><p><span class="juanname">阿毘達磨順正理論卷第七十五</span></p><a 
name="0746a06" id="0746a06"></a><a 
name="0746a07" id="0746a07"></a><p style="margin-left: 4em"><span class="byline">尊者眾賢造</span></p><a 
name="0746a08" id="0746a08"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0746a09" id="0746a09"></a><p style="margin-left: 3em"><span class="headname">辯智品第七之三</span></p><a 
name="0746a10" id="0746a10"></a><p style="text-indent: 0em; margin-left: 0em"><span class="linehead"></span>如是已辯諸智差別。智所成德今當顯示。於<a 
name="0746a11" id="0746a11"></a>中先辯佛不共德。且初成佛盡智位修不共<a 
name="0746a12" id="0746a12"></a>佛法有十八種。何謂十八。頌曰。</p><a 
name="0746a13" id="0746a13"></a><p>　<span class="lg">十八不共法　　謂佛十力等</span></p><a 
name="0746a14" id="0746a14"></a><p style="text-indent: 0em; margin-left: 0em"><span class="linehead"></span>論曰。佛十力四無畏三念住及大悲。如是合<a 
name="0746a15" id="0746a15"></a>名為十八不共法。唯於諸佛盡智時修。餘聖<a 
name="0746a16" id="0746a16"></a>所無。故名不共。且佛十力差別云何。頌曰。</p><a 
name="0746a17" id="0746a17"></a><p>　<span class="lg">力處非處十　　業八除滅道<a 
name="0746a18" id="0746a18"></a><br>　定根解界九　　遍趣九或十<a 
name="0746a19" id="0746a19"></a><br>　宿住死生俗　　盡六或十智<a 
name="0746a20" id="0746a20"></a><br>　宿住死生智　　依靜慮餘通<a 
name="0746a21" id="0746a21"></a><br>　贍部男佛身　　於境無礙故</span></p><a 
name="0746a22" id="0746a22"></a><p style="text-indent: 0em; margin-left: 0em"><span class="linehead"></span>論曰。佛十力者。一處非處智力具以如來十<a 
name="0746a23" id="0746a23"></a>智為性。為依何義立此力名。佛於經中自作<a 
name="0746a24" id="0746a24"></a>是說。苾芻諦聽。如來於處如實知處。如來於<a 
name="0746a25" id="0746a25"></a>非處如實知非處。乃至廣說。知一切法自性<a 
name="0746a26" id="0746a26"></a>功能理定是有。名為處智。知一切法自性功<a 
name="0746a27" id="0746a27"></a>能理定非有。名非處智。此智通緣情非情<a 
name="0746a28" id="0746a28"></a>境。與一切智皆不相違。恐於略說少功難悟。<a 
name="0746a29" id="0746a29"></a>故復此中析出餘九。如薄伽梵多界經中自<a 
name="0746b01" id="0746b01"></a>廣分別。處非處義身等惡行。感非愛果。定有<a 
name="0746b02" id="0746b02"></a>是處。感可愛果。必無是處。乃至廣說。於彼經<a 
name="0746b03" id="0746b03"></a>中所未說者我依餘教復略分別。謂諸如來<a 
name="0746b04" id="0746b04"></a>猶有誤失。諸應分別而一向記。無力無畏三<a 
name="0746b05" id="0746b05"></a>念住等不共功德。必無是處諸聖猶起見所<a 
name="0746b06" id="0746b06"></a>斷惑。覆罪墮惡。必無是處。造無間者現身<a 
name="0746b07" id="0746b07"></a>見法墮邪性者現入正性。外道法內有真沙<a 
name="0746b08" id="0746b08"></a>門。有雖受生而無有死。有不還者復欲界<a 
name="0746b09" id="0746b09"></a>生。有阿羅漢更受後有。有捨二種識猶現行<a 
name="0746b10" id="0746b10"></a>處。有十三界有十九蘊有第六世。有第四諦<a 
name="0746b11" id="0746b11"></a>有第五。必無是處。如來所使有能遮遏。世尊<a 
name="0746b12" id="0746b12"></a>使者事未究竟。正在慈定滅盡定中。隨信法<a 
name="0746b13" id="0746b13"></a>行者有能為損害。北俱盧死墮惡趣中。及有<a 
name="0746b14" id="0746b14"></a>中殀。必無是處。諸行不滅涅槃非常。異<a 
name="0746b15" id="0746b15"></a>生有能斷有頂惑於一相續二心俱行無漏為<a 
name="0746b16" id="0746b16"></a>因招異熟果。五識得與覺支相應。眠夢位中<a 
name="0746b17" id="0746b17"></a>有生有死。得果退等。必無是處。有五識身無<a 
name="0746b18" id="0746b18"></a>尋無伺。緣名過未離世為境。有鼻舌識有覆<a 
name="0746b19" id="0746b19"></a>無記。有生上界入現觀者。有耳見色有眼聞<a 
name="0746b20" id="0746b20"></a>聲。舌嗅香等。必無是處。如是等類得非處名。<a 
name="0746b21" id="0746b21"></a>與此相違皆名是處。豈不處智已知非處。諸<a 
name="0746b22" id="0746b22"></a>非處智亦已知處。何勞雙說處非處名。雖理<a 
name="0746b23" id="0746b23"></a>實然而雙說者。為欲遮止無因論故說是處<a 
name="0746b24" id="0746b24"></a>名。為欲遮止惡因論故說非處名。依一智體<a 
name="0746b25" id="0746b25"></a>雙說無失。寧知於一處非處力中。恐略難悟<a 
name="0746b26" id="0746b26"></a>析出餘九力。以餘皆有此力義故。謂如實知<a 
name="0746b27" id="0746b27"></a>惡行能感可愛異熟。妙行能感非愛異熟。必<a 
name="0746b28" id="0746b28"></a>無是處。與此相違定有是處又如實知順退<a 
name="0746b29" id="0746b29"></a>分定能逮勝德。順勝進分能引退墮。必無是<a 
name="0746c01" id="0746c01"></a>處。與此相違定有是處。又如實知若此品根<a 
name="0746c02" id="0746c02"></a>能證此果。此根未滿此界已證。必無是處。與<a 
name="0746c03" id="0746c03"></a>此相違定有是處。又如實知下劣勝解。鄙惡<a 
name="0746c04" id="0746c04"></a>喜樂能逮勝德。必無是處。與此相違定有是<a 
name="0746c05" id="0746c05"></a>處。又如實知諸有情類界性各別而情契合。<a 
name="0746c06" id="0746c06"></a>必無是處。與此相違定有是處。又如實知趣<a 
name="0746c07" id="0746c07"></a>生死行能證涅槃。趣涅槃行能招生死必無<a 
name="0746c08" id="0746c08"></a>是處。與此相違定有是處。又如實知前際有<a 
name="0746c09" id="0746c09"></a>始必無是處。與此相違定有是處。又如實知<a 
name="0746c10" id="0746c10"></a>未斷生結死已不生。或彼已生畢竟不死。或<a 
name="0746c11" id="0746c11"></a>彼不往善趣惡趣必無是處。與此相違定有<a 
name="0746c12" id="0746c12"></a>是處。又如實知非理作意能得漏盡必無是<a 
name="0746c13" id="0746c13"></a>處。與此相違定有是處。我於如是一一力中。<a 
name="0746c14" id="0746c14"></a>略舉方隅顯處非處。若盡其事言論無窮。故<a 
name="0746c15" id="0746c15"></a>應皆名處非處力。恐略難悟別立異名。二業<a 
name="0746c16" id="0746c16"></a>異熟智力。八智為性除滅道智。謂善分別如<a 
name="0746c17" id="0746c17"></a>是類業。感如是類諸異熟果。無罣礙智名業<a 
name="0746c18" id="0746c18"></a>異熟智力。或說名為自業智力。謂善分別如<a 
name="0746c19" id="0746c19"></a>是類果。是自所造業力所招。非妻子等所能<a 
name="0746c20" id="0746c20"></a>與奪。如是類業必招自果不可貿易。無罣礙<a 
name="0746c21" id="0746c21"></a>智名自業智力。又佛自說此力相言。苾芻諦<a 
name="0746c22" id="0746c22"></a>聽。佛於過去未來現在。諸業法受別處別因<a 
name="0746c23" id="0746c23"></a>別事別果皆如實知。乃至廣說。諸業有三法<a 
name="0746c24" id="0746c24"></a>受有四。業及法受故名為業。法受或業之法<a 
name="0746c25" id="0746c25"></a>故名業法。即是諸業之品類義。此顯如來於<a 
name="0746c26" id="0746c26"></a>過去等。諸業品類處等差別。及所受果能如<a 
name="0746c27" id="0746c27"></a>實知。此中別處者是別方所義。知於某處造<a 
name="0746c28" id="0746c28"></a>如是業。當於某處此業方熟。謂知此業天等<a 
name="0746c29" id="0746c29"></a>處造。此業當於人等處熟。是名如實了知別<a 
name="0747a01" id="0747a01"></a>處。言別因者。是別緣義。知如是業遇此緣熟。<a 
name="0747a02" id="0747a02"></a>或知此業由此緣造。是名如實了知別因。言<a 
name="0747a03" id="0747a03"></a>別事者。是別物義。知如是業至成熟時。力能<a 
name="0747a04" id="0747a04"></a>引生色等別物。或即知業自性不同名知別<a 
name="0747a05" id="0747a05"></a>事。謂知此業此物為性。餘則不然。是名如實<a 
name="0747a06" id="0747a06"></a>了知別事。言果別者。是別異熟義。知如是<a 
name="0747a07" id="0747a07"></a>業定感異熟果。此業不定能感異熟。此業異<a 
name="0747a08" id="0747a08"></a>熟經爾所時有不爾者。此業異熟尚有所餘<a 
name="0747a09" id="0747a09"></a>有無餘者。如是等類異熟差別。極細難了而<a 
name="0747a10" id="0747a10"></a>能了知。是名如實了知別果。三靜慮解脫等<a 
name="0747a11" id="0747a11"></a>持等至智力。四根上下智力。五種種勝解智<a 
name="0747a12" id="0747a12"></a>力。六種種界智力。如是四力皆九智性。唯除<a 
name="0747a13" id="0747a13"></a>滅智。謂如實知諸靜慮等自性名得。方便攝<a 
name="0747a14" id="0747a14"></a>持味淨無漏。順退住進決擇分等無罣礙智。<a 
name="0747a15" id="0747a15"></a>名靜慮等智力。又佛自說此力相言。苾芻諦<a 
name="0747a16" id="0747a16"></a>聽。佛於靜慮解脫等持等至。雜染清淨安立<a 
name="0747a17" id="0747a17"></a>皆如實知。乃至廣說。靜慮等相定品當辯。<a 
name="0747a18" id="0747a18"></a>雜染謂能障證靜慮等。清淨謂即此諸法清<a 
name="0747a19" id="0747a19"></a>淨。諸淨法住名為安立。或順退分名為雜染。<a 
name="0747a20" id="0747a20"></a>順勝進分順決擇分名為清淨。順住分名安<a 
name="0747a21" id="0747a21"></a>立。若如實知諸有情類能逮勝德根品差別<a 
name="0747a22" id="0747a22"></a>無罣礙智。名根上下智力。又佛自說此力相<a 
name="0747a23" id="0747a23"></a>言。苾芻諦聽。佛於有情諸根上下皆如實知。<a 
name="0747a24" id="0747a24"></a>乃至廣說。此意顯佛知諸有情諸根勝劣無<a 
name="0747a25" id="0747a25"></a>有謬誤。雖有中根而待勝劣。是劣勝攝故不<a 
name="0747a26" id="0747a26"></a>別顯。此中根名為目何法。謂目信等斷善根<a 
name="0747a27" id="0747a27"></a>者。總相續中亦有去來信等善法。或目意<a 
name="0747a28" id="0747a28"></a>等。若如實知諸有情類喜樂差別無罣礙智。<a 
name="0747a29" id="0747a29"></a>名種種勝解智力。又佛自說此力相言。苾芻<a 
name="0747b01" id="0747b01"></a>諦聽。佛於有情種種勝解皆如實知。乃至廣<a 
name="0747b02" id="0747b02"></a>說。此意顯佛知諸有情喜樂種種品類差別。<a 
name="0747b03" id="0747b03"></a>喜樂勝解名差別故。若如實知諸有情類。前<a 
name="0747b04" id="0747b04"></a>際無始數習所成。志性隨眠及諸法性。種種<a 
name="0747b05" id="0747b05"></a>差別無罣礙智。名種種界智力。又佛自說此<a 
name="0747b06" id="0747b06"></a>力相言。苾芻諦聽。佛於世間種種界非一界<a 
name="0747b07" id="0747b07"></a>皆如實知。乃至廣說。種種界者顯各別義。非<a 
name="0747b08" id="0747b08"></a>一界者顯眾多義。應知此中界與志性。隨眠<a 
name="0747b09" id="0747b09"></a>法性名之差別。如是四力並緣有為。故十智<a 
name="0747b10" id="0747b10"></a>中唯攝九智。七遍趣行智力。或聲顯此義有<a 
name="0747b11" id="0747b11"></a>二途。若謂但緣諸能趣道。九智除滅。若謂兼<a 
name="0747b12" id="0747b12"></a>緣道所趣果。十智為性。謂如實知生死因果。<a 
name="0747b13" id="0747b13"></a>及知盡道無罣礙智。名遍趣行智力。又佛自<a 
name="0747b14" id="0747b14"></a>說此力相言。苾芻諦聽。佛於一切遍趣行中<a 
name="0747b15" id="0747b15"></a>皆如實知。乃至廣說。此意顯佛能如實知趣<a 
name="0747b16" id="0747b16"></a>生死行趣涅槃行。趣生死中有趣地獄。乃至<a 
name="0747b17" id="0747b17"></a>趣天。趣一一中復有多種。趣涅槃行有三乘<a 
name="0747b18" id="0747b18"></a>別。趣一一中復有多種。依總說一遍趣行名。<a 
name="0747b19" id="0747b19"></a>八宿住隨念智力。九死生智力。如是二力皆<a 
name="0747b20" id="0747b20"></a>俗智性。此二力相有差別故。謂如實知自他<a 
name="0747b21" id="0747b21"></a>過去宿住差別無罣礙智。名第八力。若如實<a 
name="0747b22" id="0747b22"></a>知諸有情類於未來世諸有續生無罣礙智。<a 
name="0747b23" id="0747b23"></a>名第九力。又佛自說此二相言。苾芻諦聽。佛<a 
name="0747b24" id="0747b24"></a>於過去種種宿住一生二生。乃至廣說。佛天<a 
name="0747b25" id="0747b25"></a>眼淨超過於人見諸有情。乃至廣說。廣辯此<a 
name="0747b26" id="0747b26"></a>二如六通中。十漏盡智力。或聲亦顯義有二<a 
name="0747b27" id="0747b27"></a>途。若謂但緣漏盡為境。六智除道苦集他心。<a 
name="0747b28" id="0747b28"></a>若謂兼緣漏盡方便。十智為性。理應如是以<a 
name="0747b29" id="0747b29"></a>辯相中言於盡及為盡無罣礙。智二種俱名<a 
name="0747c01" id="0747c01"></a>漏盡智力。又佛自說此力相言。苾芻諦聽。佛<a 
name="0747c02" id="0747c02"></a>漏盡故於諸無漏心慧解脫。自現通達具證<a 
name="0747c03" id="0747c03"></a>領受。能正自知我生已盡。乃至廣說。此後三<a 
name="0747c04" id="0747c04"></a>力即是三通。以六通中此三殊勝。在無學位<a 
name="0747c05" id="0747c05"></a>立為三明。在如來身亦名為力。神境天耳設<a 
name="0747c06" id="0747c06"></a>在佛身。亦無大用故不名力。且如天眼能見<a 
name="0747c07" id="0747c07"></a>有情。善惡趣中異熟差別。由此能引殊勝智<a 
name="0747c08" id="0747c08"></a>生。亦正了知能感彼業。由此建立死生智名。<a 
name="0747c09" id="0747c09"></a>神境天耳無此大用。是故彼二不立為力。然<a 
name="0747c10" id="0747c10"></a>不別說他心力者。義已攝在根等力中。以他<a 
name="0747c11" id="0747c11"></a>根等中有心心所故。又薄伽梵具一切智。於<a 
name="0747c12" id="0747c12"></a>工論等亦得自在。而於佛事齊此已成。餘<a 
name="0747c13" id="0747c13"></a>智於中無別勝用。是故雖有亦不別說。唯依<a 
name="0747c14" id="0747c14"></a>遍覺十種所知。佛所應為皆圓滿故。何等名<a 
name="0747c15" id="0747c15"></a>曰十種所知。謂諸法中因非因義。多分散地<a 
name="0747c16" id="0747c16"></a>業果差別。定地功德品類不同。所化有情根<a 
name="0747c17" id="0747c17"></a>解界異。所治能治因果差別。前際後際經歷<a 
name="0747c18" id="0747c18"></a>不同。離染不續方便有異。但由覺此佛事已<a 
name="0747c19" id="0747c19"></a>成。餘設有無不致益損。故唯十種得名為力。<a 
name="0747c20" id="0747c20"></a>又佛觀察所化有情。設教應機唯須十智。謂<a 
name="0747c21" id="0747c21"></a>由初智觀所化生。於諸乘中堪無堪異。由第<a 
name="0747c22" id="0747c22"></a>二智觀所化生。於相續中業障差別。由第三<a 
name="0747c23" id="0747c23"></a>智觀所化生。於靜慮等有味無味。煩惱為障<a 
name="0747c24" id="0747c24"></a>輕重差別。由知此二因亦知異熟障。由第四<a 
name="0747c25" id="0747c25"></a>智觀所化生。趣清淨品功能差別。由第五智<a 
name="0747c26" id="0747c26"></a>觀所化生。於證淨品加行差別。由第六智觀<a 
name="0747c27" id="0747c27"></a>所化生。於證淨品稟志性別。由第七智觀所<a 
name="0747c28" id="0747c28"></a>化生。諸所施為有益無益。種種差別正觀<a 
name="0747c29" id="0747c29"></a>修止。由第八智觀所化生。過去世中所集差<a 
name="0748a01" id="0748a01"></a>別。由第九智觀所化生。當來世中結生差別。<a 
name="0748a02" id="0748a02"></a>由第十智觀所化生。所證解脫方便有異。於<a 
name="0748a03" id="0748a03"></a>此十智若隨闕一。便不具足化有情事。多復<a 
name="0748a04" id="0748a04"></a>無用故不增減。已辯自性依地別者。第八第<a 
name="0748a05" id="0748a05"></a>九依四靜慮。餘八通依十一地起。欲四靜慮<a 
name="0748a06" id="0748a06"></a>未至中間并四無色。名十一地。諸勝德地總<a 
name="0748a07" id="0748a07"></a>有爾所。已辯依地。依身別者。皆依贍部男子<a 
name="0748a08" id="0748a08"></a>佛身。唯此堪為力所依故。如是十智二乘亦<a 
name="0748a09" id="0748a09"></a>有。何故在佛方受力名。夫受力名謂無礙轉。<a 
name="0748a10" id="0748a10"></a>佛智於境無礙轉故。得名為力。餘則不然。以<a 
name="0748a11" id="0748a11"></a>諸二乘尚不能見諸有情相續順解脫分善。<a 
name="0748a12" id="0748a12"></a>況復能知所餘深細。如舍利子捨求度人。不<a 
name="0748a13" id="0748a13"></a>能觀知鷹所逐鴿。前後二際生多少等。大目<a 
name="0748a14" id="0748a14"></a>乾連不能觀見。業風所引諸鬼差別。是故二<a 
name="0748a15" id="0748a15"></a>乘天眼通等。觀界遠近與佛有殊。非無礙故<a 
name="0748a16" id="0748a16"></a>不名為力。二乘與佛漏盡既同。彼智何緣唯<a 
name="0748a17" id="0748a17"></a>佛名力。唯世尊有遍達有情。一切漏盡別相<a 
name="0748a18" id="0748a18"></a>智故。謂薄伽梵於諸有情。一切漏盡品類差<a 
name="0748a19" id="0748a19"></a>別。智無罣礙。二乘不然。是故力名唯屬於佛。<a 
name="0748a20" id="0748a20"></a>又唯諸佛智猛利故。如何猛利。佛智力能速<a 
name="0748a21" id="0748a21"></a>斷煩惱并習氣故。如強弱力補特伽羅。執利<a 
name="0748a22" id="0748a22"></a>鈍刀斬截草等。諸有情類蘊相無別。佛如何<a 
name="0748a23" id="0748a23"></a>觀有種種界。諸有情類蘊相雖同。而於其中<a 
name="0748a24" id="0748a24"></a>非無差別。謂彼諸蘊體雖無異。而有無量品<a 
name="0748a25" id="0748a25"></a>類不同。佛如量知都無罣礙。故世尊得有種<a 
name="0748a26" id="0748a26"></a>種界智力。或諸如來名稱高遠。希有智慧妙<a 
name="0748a27" id="0748a27"></a>用無邊。唯佛能知非餘所測。於餘所了無別<a 
name="0748a28" id="0748a28"></a>相中。何怪如來能知別相。已辯諸佛心力方<a 
name="0748a29" id="0748a29"></a>隅。當辯菩薩時亦所成身力。頌曰。</p><a 
name="0748b01" id="0748b01"></a><p>　<span class="lg">身那羅延力　　或節節皆然<a 
name="0748b02" id="0748b02"></a><br>　象等七十增　　此觸處為性</span></p><a 
name="0748b03" id="0748b03"></a><p style="text-indent: 0em; margin-left: 0em"><span class="linehead"></span>論曰。佛生身力等那羅延。有餘師言。佛身<a 
name="0748b04" id="0748b04"></a>支節一一皆具那羅延力。理實諸佛身力無<a 
name="0748b05" id="0748b05"></a>邊猶如心力。能持無上正等菩提大功德故。<a 
name="0748b06" id="0748b06"></a>大覺獨覺及轉輪王。支節相連如其次第。似<a 
name="0748b07" id="0748b07"></a>龍蟠結連<span class="gaiji">&#x93BB;<!--gaiji,鎖,1[錙-田+貝],2&#x93BB;,3--></span>相鉤。故三相望力有勝劣。那羅<a 
name="0748b08" id="0748b08"></a>延力其量云何。十十倍增象等七力。謂凡<a 
name="0748b09" id="0748b09"></a>象。香象。摩訶諾健那。<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建提。伐浪伽遮<a 
name="0748b10" id="0748b10"></a>怒羅。那羅延。後後力增前前十倍。有說前<a 
name="0748b11" id="0748b11"></a>六十十倍增。敵那羅延半身之力。此力一倍<a 
name="0748b12" id="0748b12"></a>成那羅延。有餘師說。此量如千藹羅伐拏天<a 
name="0748b13" id="0748b13"></a>象王力。此象王力其量云何。三十三天將遊<a 
name="0748b14" id="0748b14"></a>戲苑。象王知已化作諸頭種種莊嚴。往天宮<a 
name="0748b15" id="0748b15"></a>所。諸天眷屬數有多千。乘已騰空如持樺葉。<a 
name="0748b16" id="0748b16"></a>速至戲苑隨意歡娛。天大象王力勢如是。此<a 
name="0748b17" id="0748b17"></a>力千倍等那羅延。於諸說中唯多應理。如是<a 
name="0748b18" id="0748b18"></a>身力觸處為性。此應總是諸觸差別。有說。唯<a 
name="0748b19" id="0748b19"></a>是大種差別。有說。是造觸離七外有。有說。力<a 
name="0748b20" id="0748b20"></a>是重劣者是輕。如是名為佛生身力。佛四無<a 
name="0748b21" id="0748b21"></a>畏相別云何。頌曰。</p><a 
name="0748b22" id="0748b22"></a><p>　<span class="lg">四無畏如次　　初十二七力</span></p><a 
name="0748b23" id="0748b23"></a><p style="text-indent: 0em; margin-left: 0em"><span class="linehead"></span>論曰。佛四無畏如經廣說。一正等覺無畏。十<a 
name="0748b24" id="0748b24"></a>智為性。猶如初力。二漏永盡無畏。六十智性。<a 
name="0748b25" id="0748b25"></a>如第十力。三說障法無畏。八智為性。如第二<a 
name="0748b26" id="0748b26"></a>力。四說出道無畏。九十智性。如第七力。何緣<a 
name="0748b27" id="0748b27"></a>諸佛無畏唯四。但由此量顯佛世尊。自他圓<a 
name="0748b28" id="0748b28"></a>德俱究竟故。謂初無畏顯佛世尊自智圓德。<a 
name="0748b29" id="0748b29"></a>第二無畏顯佛世尊自斷圓德。此二顯佛自<a 
name="0748c01" id="0748c01"></a>利德滿。為顯世尊利他圓德。是故復說後二<a 
name="0748c02" id="0748c02"></a>無畏。第三無畏遮行邪道。第四無畏令趍正<a 
name="0748c03" id="0748c03"></a>道。謂佛處處為諸弟子。說障法令斷除即是<a 
name="0748c04" id="0748c04"></a>令修斷德方便。又於處處為諸弟子。說出道<a 
name="0748c05" id="0748c05"></a>令正行。即是令修智德方便。此二顯佛利他<a 
name="0748c06" id="0748c06"></a>德滿。但由此四隨其所應。顯佛自他智斷圓<a 
name="0748c07" id="0748c07"></a>德。至究竟故唯立四種。如何可說無畏即智。<a 
name="0748c08" id="0748c08"></a>應言無畏是智所成。理實應然。但為顯示無<a 
name="0748c09" id="0748c09"></a>畏以智為親近因。是故就智出無畏體。夫無<a 
name="0748c10" id="0748c10"></a>畏者謂不怯懼。由有智故不怯懼他。故智得<a 
name="0748c11" id="0748c11"></a>為無畏因性。唯佛四妙智是四無畏因。謂諸<a 
name="0748c12" id="0748c12"></a>如來於一切法一切相妙。智是初無畏因。若<a 
name="0748c13" id="0748c13"></a>諸如來一切煩惱并習氣斷妙智。是第二無<a 
name="0748c14" id="0748c14"></a>畏因。唯我世尊由具此故。侵毀不慼供讚不<a 
name="0748c15" id="0748c15"></a>歡。雖恒違拒而常饒益。雖加斫刺而深憐<a 
name="0748c16" id="0748c16"></a>愍。雖有殊勝輔翼神通智慧技能而不傲慢。<a 
name="0748c17" id="0748c17"></a>於欲離背不起瞋嫌。於樂親承不偏憐愛。雖<a 
name="0748c18" id="0748c18"></a>行攝事不求輔翼。雖行訶責不願乖離。雖暫<a 
name="0748c19" id="0748c19"></a>驅擯不以<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>語。雖永擯黜不令墮邪。雖無所<a 
name="0748c20" id="0748c20"></a>畏而不<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>獷。雖常親愛而不生貪。雖顯自德<a 
name="0748c21" id="0748c21"></a>不殉名利。雖顯他過不為恥辱。雖攝門徒不<a 
name="0748c22" id="0748c22"></a>成自黨。雖訶邪侶不壞他朋。族望有情數來<a 
name="0748c23" id="0748c23"></a>親附。但示正法不與交遊。此等皆由漏盡妙<a 
name="0748c24" id="0748c24"></a>智。故此妙智為第二因。若諸如來知弟子眾。<a 
name="0748c25" id="0748c25"></a>有損有益妙智。是後二無畏因。或無畏體即<a 
name="0748c26" id="0748c26"></a>四妙智。怯懼名畏。此即於法無所了達。懷<a 
name="0748c27" id="0748c27"></a>恐怖義。智於此畏有近治能。與畏相違故名<a 
name="0748c28" id="0748c28"></a>無畏。豈不非無智即是畏體。如何說智體即<a 
name="0748c29" id="0748c29"></a>是無畏。此責不然。智與多法為近治故如即<a 
name="0749a01" id="0749a01"></a>無疑。謂智如能近治無智。亦於怖畏有近治<a 
name="0749a02" id="0749a02"></a>能。故得智名。亦名無畏。如治無智亦能治疑。<a 
name="0749a03" id="0749a03"></a>故得智名。亦名決定。所治無智雖不即疑而<a 
name="0749a04" id="0749a04"></a>智無疑。名二體一。如是無智雖與畏殊。而無<a 
name="0749a05" id="0749a05"></a>畏名即目智體。一善能斷多惡法故。有說。無<a 
name="0749a06" id="0749a06"></a>智亦攝畏體。故於此中不應為難。力與無畏<a 
name="0749a07" id="0749a07"></a>有何差別。此無差別體俱智故。然於智體別<a 
name="0749a08" id="0749a08"></a>義名力。復依別義立無畏名。謂不屈因說名<a 
name="0749a09" id="0749a09"></a>為力。不怯懼因說名無畏。或初安立說名為<a 
name="0749a10" id="0749a10"></a>力。立已不動說名無畏。或非他伏說名為力。<a 
name="0749a11" id="0749a11"></a>能摧伏他說名無畏。有餘師說。譬如良醫遍<a 
name="0749a12" id="0749a12"></a>達醫方。說名為力。善療眾疾。說名無畏。有說<a 
name="0749a13" id="0749a13"></a>驍健。說名為力。勇悍不怯。說名無畏。如是二<a 
name="0749a14" id="0749a14"></a>種義亦有別。謂成辦事義是力義。不怯憚義<a 
name="0749a15" id="0749a15"></a>是無畏義。佛三念住相別云何。頌曰。</p><a 
name="0749a16" id="0749a16"></a><p>　<span class="lg">三念住念慧　　緣順違俱境</span></p><a 
name="0749a17" id="0749a17"></a><p style="text-indent: 0em; margin-left: 0em"><span class="linehead"></span>論曰。佛三念住如經廣說。諸弟子眾一向恭<a 
name="0749a18" id="0749a18"></a>敬能正受行。如來緣之不生歡喜。捨而安住<a 
name="0749a19" id="0749a19"></a>正念正知。是謂如來第一念住。諸弟子眾唯<a 
name="0749a20" id="0749a20"></a>不恭敬不正受行。如來緣之不生憂慼。捨而<a 
name="0749a21" id="0749a21"></a>安住正念正知。是謂如來第二念住。諸弟子<a 
name="0749a22" id="0749a22"></a>眾一類恭敬能正受行。一類不敬不正受行。<a 
name="0749a23" id="0749a23"></a>如來緣之不生欣慼。捨而安住正念正知。是<a 
name="0749a24" id="0749a24"></a>謂如來第三念住。雖有所化不敬受行。而佛<a 
name="0749a25" id="0749a25"></a>世尊亦雨法雨。由此方便彼於餘時或餘有<a 
name="0749a26" id="0749a26"></a>情入正法故。非前說四今復說三。可總說言<a 
name="0749a27" id="0749a27"></a>念住有七。今三攝在前四中故。謂在緣外法<a 
name="0749a28" id="0749a28"></a>念住攝。然此三種體通念慧。謂由安住正念<a 
name="0749a29" id="0749a29"></a>正知。於三境中不生歡慼。不可見有諸大聲<a 
name="0749b01" id="0749b01"></a>聞。於三境中不生歡慼。便謂此三種非佛不<a 
name="0749b02" id="0749b02"></a>共法。唯佛於此并習斷故。善達有情種性<a 
name="0749b03" id="0749b03"></a>別故。或弟子眾隨屬如來。有順違俱應甚歡<a 
name="0749b04" id="0749b04"></a>慼。佛能不起可謂希奇。非屬諸聲聞不起非<a 
name="0749b05" id="0749b05"></a>奇特。故唯在佛得不共名。諸佛大悲云何相<a 
name="0749b06" id="0749b06"></a>別。頌曰。</p><a 
name="0749b07" id="0749b07"></a><p>　<span class="lg">大悲唯俗智　　資糧行相境<a 
name="0749b08" id="0749b08"></a><br>　平等上品故　　異悲由八因</span></p><a 
name="0749b09" id="0749b09"></a><p style="text-indent: 0em; margin-left: 0em"><span class="linehead"></span>論曰。如來大悲俗智為性。普緣一切有情<a 
name="0749b10" id="0749b10"></a>為境。作苦苦等三行相故。非無漏智有如是<a 
name="0749b11" id="0749b11"></a>理。此大悲名依何義立。依五義故此立大名。<a 
name="0749b12" id="0749b12"></a>一由資糧故大。謂大福德智慧資糧所成辦<a 
name="0749b13" id="0749b13"></a>故。二由行相故大。謂此力能於三苦境作行<a 
name="0749b14" id="0749b14"></a>相故。三由所緣故大。謂此總以三界有情為<a 
name="0749b15" id="0749b15"></a>所緣故。四由平等故大。謂此等於一切有<a 
name="0749b16" id="0749b16"></a>情作利樂故。五由上品故大。謂最上品更無<a 
name="0749b17" id="0749b17"></a>餘悲能齊此故。有餘師說。由大加行所證得<a 
name="0749b18" id="0749b18"></a>故。唯大士身所成就故。入大功德珍寶數故。<a 
name="0749b19" id="0749b19"></a>能拔有情大苦惱故。立大悲名。悲與大悲有<a 
name="0749b20" id="0749b20"></a>何差別。此二差別由八種因。一由自性。無瞋<a 
name="0749b21" id="0749b21"></a>無礙自性異故。二由依身通餘。唯佛依身異<a 
name="0749b22" id="0749b22"></a>故。三由行相。一苦三苦行相異故。四由所<a 
name="0749b23" id="0749b23"></a>緣。一界三界所緣異故。五由依地。通餘第四<a 
name="0749b24" id="0749b24"></a>靜慮異故。六由證得。離欲有頂證得異故。又<a 
name="0749b25" id="0749b25"></a>悲為先離染時得。唯離染得有差別故。七由<a 
name="0749b26" id="0749b26"></a>救濟。希望事成救濟異故。八由哀愍。平等<a 
name="0749b27" id="0749b27"></a>不等哀愍異故。有餘師說。諸佛大悲遠細遍<a 
name="0749b28" id="0749b28"></a>隨。能普饒益。聲聞等類所起悲心。不能悲愍<a 
name="0749b29" id="0749b29"></a>色無色界。佛於上界起極悲愍。心過於二乘。<a 
name="0749c01" id="0749c01"></a>悲愍無間獄。已辯佛德異餘有情。諸佛相望<a 
name="0749c02" id="0749c02"></a>法皆等不。頌曰。</p><a 
name="0749c03" id="0749c03"></a><p>　<span class="lg">由資糧法身　　利他佛相似<a 
name="0749c04" id="0749c04"></a><br>　壽種姓量等　　諸佛有差別</span></p><a 
name="0749c05" id="0749c05"></a><p style="text-indent: 0em; margin-left: 0em"><span class="linehead"></span>論曰。由三事故諸佛皆等一。由資糧等圓滿<a 
name="0749c06" id="0749c06"></a>故。二由法身等成辦故。三由利他等究竟<a 
name="0749c07" id="0749c07"></a>故。由壽種姓身量等殊。諸佛相望容有差<a 
name="0749c08" id="0749c08"></a>別。壽異謂佛壽有短長。種異謂佛生剎帝利<a 
name="0749c09" id="0749c09"></a>婆羅門種。姓異謂佛姓喬答摩迦葉波等。量<a 
name="0749c10" id="0749c10"></a>異謂佛身有小大等。言顯諸佛法住久近等。<a 
name="0749c11" id="0749c11"></a>如是有異。由出世時所化有情機宜別故。諸<a 
name="0749c12" id="0749c12"></a>有智者思惟如來三種圓德深生愛敬。其三<a 
name="0749c13" id="0749c13"></a>者何。一因圓德。二果圓德。三恩圓德。初因圓<a 
name="0749c14" id="0749c14"></a>德復有四種。一無餘修。福德智慧二種資糧<a 
name="0749c15" id="0749c15"></a>修無遺故。二長時修。經三大劫阿僧企耶修<a 
name="0749c16" id="0749c16"></a>無倦故。三無間修。精勤勇猛剎那剎那修無<a 
name="0749c17" id="0749c17"></a>廢故。四尊重修。恭敬所學無所顧惜修無慢<a 
name="0749c18" id="0749c18"></a>故。次果圓德亦有四種。一智圓德。二斷圓德。<a 
name="0749c19" id="0749c19"></a>三威勢圓德。四色身圓德。智圓德有四種。一<a 
name="0749c20" id="0749c20"></a>無師智。二一切智。三一切種智。四無功用智。<a 
name="0749c21" id="0749c21"></a>斷圓德有四種。一一切煩惱斷。二一切定障<a 
name="0749c22" id="0749c22"></a>斷。三畢竟斷。四并習斷。威勢圓德有四種。一<a 
name="0749c23" id="0749c23"></a>於外境化變住持自在威勢。二於壽量若促<a 
name="0749c24" id="0749c24"></a>若延自在威勢。三於空障極遠速行。小大相<a 
name="0749c25" id="0749c25"></a>入自在威勢。四令世間種種本性。法爾轉勝<a 
name="0749c26" id="0749c26"></a>希奇威勢。威勢。圓德復有四種。一難化必能<a 
name="0749c27" id="0749c27"></a>化。二答難必決疑。三立教必出離。四惡黨必<a 
name="0749c28" id="0749c28"></a>能伏。色身圓德有四種。一具眾相。二具隨好。<a 
name="0749c29" id="0749c29"></a>三具大力。四內身骨堅越金剛。外發神光踰<a 
name="0750a01" id="0750a01"></a>百千日。後恩圓德亦有四種。謂令永解脫三<a 
name="0750a02" id="0750a02"></a>惡趣生死。或能安置善趣三乘。總說如來圓<a 
name="0750a03" id="0750a03"></a>德如是。若別分析則有無邊。唯佛世尊能知<a 
name="0750a04" id="0750a04"></a>能說。要留命行經多大劫。阿僧企耶說乃可<a 
name="0750a05" id="0750a05"></a>盡。如是則顯佛世尊身具有無邊。殊勝奇特<a 
name="0750a06" id="0750a06"></a>因果恩德如大寶山。有諸愚夫自乏眾德。雖<a 
name="0750a07" id="0750a07"></a>聞如是佛功德山及所說法。不能信重。諸有<a 
name="0750a08" id="0750a08"></a>智者聞說如斯。生信重心徹於骨髓。彼由一<a 
name="0750a09" id="0750a09"></a>念極信重心。轉滅無邊不定惡業。攝受殊勝<a 
name="0750a10" id="0750a10"></a>人天涅槃。故說如來出現於世。為諸智者無<a 
name="0750a11" id="0750a11"></a>上福田。依之引生不空可愛殊勝速疾究竟<a 
name="0750a12" id="0750a12"></a>果故。如薄伽梵自說。頌曰。</p><a 
name="0750a13" id="0750a13"></a><p>　<span class="lg">若於佛福田　　能殖少分善<a 
name="0750a14" id="0750a14"></a><br>　初獲勝善趣　　後必得涅槃</span></p><a 
name="0750a15" id="0750a15"></a><p style="text-indent: 0em; margin-left: 0em"><span class="linehead"></span>已說如來不共功德。共功德今當辯。頌曰。</p><a 
name="0750a16" id="0750a16"></a><p>　<span class="lg">復有餘佛法　　共餘聖異生<a 
name="0750a17" id="0750a17"></a><br>　謂無諍願智　　無礙解等德</span></p><a 
name="0750a18" id="0750a18"></a><p style="text-indent: 0em; margin-left: 0em"><span class="linehead"></span>論曰。世尊復有無量功德。與餘聖者及異生<a 
name="0750a19" id="0750a19"></a>共。謂無諍願智無礙解通。靜慮無色等至等<a 
name="0750a20" id="0750a20"></a>持。無量解脫勝處遍處等。隨其所應。謂前三<a 
name="0750a21" id="0750a21"></a>門唯共餘聖。通靜慮等亦共異生。雖佛身中<a 
name="0750a22" id="0750a22"></a>一切功德。行相清淨殊勝自在。與聲聞等功<a 
name="0750a23" id="0750a23"></a>德有殊。然依類同說名為共。且共餘聖。三功<a 
name="0750a24" id="0750a24"></a>德中。無諍云何。頌曰。</p><a 
name="0750a25" id="0750a25"></a><p>　<span class="lg">無諍世俗智　　後靜慮不動<a 
name="0750a26" id="0750a26"></a><br>　三洲緣未生　　欲界有事惑</span></p><a 
name="0750a27" id="0750a27"></a><p style="text-indent: 0em; margin-left: 0em"><span class="linehead"></span>論曰。有阿羅漢憶昔多生。受雜類身發自他<a 
name="0750a28" id="0750a28"></a>惑。由斯相續受非愛果。便作是念。有煩惱身<a 
name="0750a29" id="0750a29"></a>緣之起惑。尚招苦果。況離煩惱具勝德身。思<a 
name="0750b01" id="0750b01"></a>已發生如是相智。由此方便令他有情。不緣<a 
name="0750b02" id="0750b02"></a>己身生貪瞋等。此皆但以俗智為性。緣他未<a 
name="0750b03" id="0750b03"></a>來修斷惑故。非無漏智此行相轉。若無諍體<a 
name="0750b04" id="0750b04"></a>是智所攝。如何說習無諍等持。此不相違<a 
name="0750b05" id="0750b05"></a>一相應品。有多功德隨說一故。如一山中有<a 
name="0750b06" id="0750b06"></a>種種物。隨舉一種以標山名。理應無諍。是智<a 
name="0750b07" id="0750b07"></a>所攝護他相續。當來惑生巧便為先事方成<a 
name="0750b08" id="0750b08"></a>故。然一切諍總有三種。蘊言煩惱有差別故。<a 
name="0750b09" id="0750b09"></a>蘊諍謂死。言諍謂<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>。煩惱諍謂百八煩惱。由<a 
name="0750b10" id="0750b10"></a>此俗智力。能止息煩惱諍故得無諍名。此智<a 
name="0750b11" id="0750b11"></a>但依第四靜慮違苦因故。第四靜慮樂通行<a 
name="0750b12" id="0750b12"></a>中最為勝故。不動應果能起非餘。餘尚不能<a 
name="0750b13" id="0750b13"></a>自防起惑。況能止息他身煩惱。此唯依止三<a 
name="0750b14" id="0750b14"></a>洲人身。非北及餘性猛利故。緣欲未起有事<a 
name="0750b15" id="0750b15"></a>惑生。勿令他惑緣我生故。諸無事惑不可遮<a 
name="0750b16" id="0750b16"></a>防。內起隨應總緣境故。已辯無諍。願智云<a 
name="0750b17" id="0750b17"></a>何。頌曰。</p><a 
name="0750b18" id="0750b18"></a><p>　<span class="lg">願智能遍緣　　餘如無諍說</span></p><a 
name="0750b19" id="0750b19"></a><p style="text-indent: 0em; margin-left: 0em"><span class="linehead"></span>論曰。以願為先引妙智起。如願而了故名願<a 
name="0750b20" id="0750b20"></a>智。此智自性地種性身與無諍同。但所緣別。<a 
name="0750b21" id="0750b21"></a>以一切法為所緣故。如何願智能知未來。審<a 
name="0750b22" id="0750b22"></a>觀過現而比知故。如觀稼穡有盛有微。比知<a 
name="0750b23" id="0750b23"></a>其田有良有薄。若爾何故立願智名。有學異<a 
name="0750b24" id="0750b24"></a>生亦能知故。不爾所知定不定故。而聞傳說<a 
name="0750b25" id="0750b25"></a>諸大聲聞。記未來事有不定者。非起願智有<a 
name="0750b26" id="0750b26"></a>此謬知。餘俗智觀所記別故。惑彼所記無<a 
name="0750b27" id="0750b27"></a>不定失。但觀於始不觀終故。如先降雨未至<a 
name="0750b28" id="0750b28"></a>地間。為羅怙羅之所承棄。先所懷孕其實是<a 
name="0750b29" id="0750b29"></a>男。彼於後時轉形成女。王舍城鬼初戰得勝。<a 
name="0750c01" id="0750c01"></a>後為廣嚴諸鬼摧伏。人欲相伐鬼先戰故。或<a 
name="0750c02" id="0750c02"></a>實願智方見未來。然加行時先起比智。觀過<a 
name="0750c03" id="0750c03"></a>現世准度未來。引願智生方能真見。即由此<a 
name="0750c04" id="0750c04"></a>故能知無色。謂先觀彼因行等流。有比智生<a 
name="0750c05" id="0750c05"></a>引真願智。或觀欲色死生時心。比度而知所<a 
name="0750c06" id="0750c06"></a>生從處。引生願智方能實知。或比智知亦無<a 
name="0750c07" id="0750c07"></a>有失。以證比智所緣必同。若比不知如何能<a 
name="0750c08" id="0750c08"></a>證。是則願智應不可言。力能遍緣三界三世。<a 
name="0750c09" id="0750c09"></a>不時解脫諸阿羅漢。欲於彼境正了知時。先<a 
name="0750c10" id="0750c10"></a>作要期願我知彼。後入邊際第四靜慮。以<a 
name="0750c11" id="0750c11"></a>為加行。從此無間。如先願力引正智起。於所<a 
name="0750c12" id="0750c12"></a>期境皆如實知。邊際定言如後當釋。此願智<a 
name="0750c13" id="0750c13"></a>力能知過去。與宿住智差別云何。願智通知<a 
name="0750c14" id="0750c14"></a>自相共相。諸宿住智知共非餘。知共相中亦<a 
name="0750c15" id="0750c15"></a>有差別。願智明了宿住不然。於現所緣對他<a 
name="0750c16" id="0750c16"></a>心智。辯差別相如理應思。</p><a 
name="0750c17" id="0750c17"></a><p><span class="juanname">說一切有部順正理論卷第七十五</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 Rev. 1.21 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_075 by HTTrack Website Copier/3.x [XR&CO'2008], Mon, 02 Jun 2014 23:20:19 GMT -->
</html>
