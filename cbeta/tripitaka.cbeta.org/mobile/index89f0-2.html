<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB444_001 by HTTrack Website Copier/3.x [XR&CO'2008], Tue, 03 Jun 2014 01:11:31 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga227a-2.gif?utmac=MO-30696269-4&amp;utmn=1075640400&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB444_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第39冊<br/>No.B444 卓峰玨禪師語錄 (1卷)<br/>【清 性玨說　宗位編　超原序　藍理序　有塔銘　附冰玄法師語錄（依駒本印　塔銘有缺頁）】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B444" sutra_name="卓峰玨禪師語錄" sutra_juan="[卷1]">　
<a 
name="0339a01" id="0339a01"></a><div class="xu"><div class="xu"><p style="margin-left: 3em"><span class="headname">卓峰和尚語錄序</span></p><a 
name="0339a02" id="0339a02"></a><p style="text-indent: 0em; margin-left: 0em"><span class="linehead"></span>禪可語乎禪若可語因甚世尊云始於鹿苑終至跋<a 
name="0339a03" id="0339a03"></a>提中間未嘗說得一字禪不可語乎禪若不可語因<a 
name="0339a04" id="0339a04"></a>甚歷代祖師有一千七百則公案玅高頂上從來不<a 
name="0339a05" id="0339a05"></a>許商量第二峰頭諸祖略容話會夫為善知識者若<a 
name="0339a06" id="0339a06"></a>不垂一言半句則參學禪流如何得知入道之門哉<a 
name="0339a07" id="0339a07"></a>卓峰和尚法窟頭角宗門爪牙繼席慶雲恢弘祖道<a 
name="0339a08" id="0339a08"></a>拈椎豎拂說法談玄德行信於叢林聲價重於西蜀<a 
name="0339a09" id="0339a09"></a>其拈頌徵評可逮汾陽雪竇然和尚說法如雲不許<a 
name="0339a10" id="0339a10"></a>流布此乃法嗣几幻大師私錄其語不過耀赤水之<a 
name="0339a11" id="0339a11"></a>一珠露藍田之片璧耳和尚嗣衡山炳炳嗣鐵壁機<a 
name="0339a12" id="0339a12"></a>機嗣吹萬真歷溯源流即大慧十七世孫也自此燈<a 
name="0339a13" id="0339a13"></a>燈相續大慧之道必振赫千百世而未已也。</p><a 
name="0339a14" id="0339a14"></a><p style="text-indent: 1em; margin-left: 0em"><span class="linehead"></span>時<br><a 
name="0339a15" id="0339a15"></a>康熙乙亥王春龍池後裔閩莆超原澹崖氏拜撰</p></div><a 
name="0339a16" id="0339a16"></a><a 
name="0339a17" id="0339a17"></a><a 
name="0339a18" id="0339a18"></a><a 
name="0339a19" id="0339a19"></a><a 
name="0339a20" id="0339a20"></a><a 
name="0339a21" id="0339a21"></a><div class="xu"><p style="margin-left: 3em"><span class="headname">卓峰和尚語錄序</span></p><a 
name="0339a22" id="0339a22"></a><p style="text-indent: 0em; margin-left: 0em"><span class="linehead"></span>夫至大而不可測者莫如天地天地之外吾不得而<a 
name="0339a23" id="0339a23"></a>知之天地之內吾嘗得而見之景星慶雲驚雷閃電<a 
name="0339a24" id="0339a24"></a>見于天者也華嶽河海崢嶸浩森見于地者也凡此<a 
name="0339a25" id="0339a25"></a>者皆天地之精華示人以可見者也設使天而闇默<a 
name="0339a26" id="0339a26"></a>于景星慶雲驚雷閃電而無之地而坦夷于華嶽河<a 
name="0339a27" id="0339a27"></a>海崢嶸浩森而無之天地之高厚固未嘗不自若然<a 
name="0339a28" id="0339a28"></a>而精華不顯人尤何賴焉聖人亦有精華六經之文<a 
name="0339a29" id="0339a29"></a>章是也聖人之心法不可淺窺聖人之文章固嘗昭<a 
name="0339a30" id="0339a30"></a>垂然世之學者有終身誦聖人之文章而不能至堂<a 
name="0339b01" id="0339b01"></a>與者遂▆▆聖人之心法不可以文▆▆嗟乎若謂<a 
name="0339b02" id="0339b02"></a>聖人之心法▆在于文章因非吾之所敢出若謂聖<a 
name="0339b03" id="0339b03"></a>人之精華不在于文章又非吾之所▆出大經之文<a 
name="0339b04" id="0339b04"></a>章如日月之行天亙千古而不熄如河海之在地為<a 
name="0339b05" id="0339b05"></a>萬派之朝宗間有善學之士▆之▆▆若在前後高<a 
name="0339b06" id="0339b06"></a>山景行望洋興嗟其亦庶幾乎過之吾知聖人猶天<a 
name="0339b07" id="0339b07"></a>地也未嘗示人以至大為不可測故時出▆▆▆以<a 
name="0339b08" id="0339b08"></a>開萬古之群蒙使其共知有可見可至之▆▆非深<a 
name="0339b09" id="0339b09"></a>遠無據也吾聞西方亦有聖人其名曰佛其教▆▆<a 
name="0339b10" id="0339b10"></a>于空此其大旨也然其徒所以傳授垂訓者又有曰<a 
name="0339b11" id="0339b11"></a>經曰偈曰棒曰喝曰語錄夫既曰空矣則是萬象皆<a 
name="0339b12" id="0339b12"></a>空又何有于經于偈于棒于喝于語錄耶抑所謂空<a 
name="0339b13" id="0339b13"></a>者豈猶之乎吾聖人與天地之至大不可測耶其所<a 
name="0339b14" id="0339b14"></a>謂經偈棒喝語錄者亦如吾聖人與天地之精華示<a 
name="0339b15" id="0339b15"></a>人以可見耶余乃鈍根未窺其奧惟嘗與別公為方<a 
name="0339b16" id="0339b16"></a>外友見別公飛錫西來折葦東渡跨洛伽之絕頂宣<a 
name="0339b17" id="0339b17"></a>獅子之弘音非有深乎道者未易爾爾一日別公以<a 
name="0339b18" id="0339b18"></a>其法兄卓峰和尚語錄乞余一言為序余未嘗見卓<a 
name="0339b19" id="0339b19"></a>峰然別公如是則卓峰可知矣卓峰之語錄則卓峰<a 
name="0339b20" id="0339b20"></a>談道之精華不知卓峰之道者惟觀其語錄則思過<a 
name="0339b21" id="0339b21"></a>半矣。</p><a 
name="0339b22" id="0339b22"></a><p style="text-indent: 0em; margin-left: 0em"><span class="linehead"></span>康熙丙子孟春月上浣<br><a 
name="0339b23" id="0339b23"></a>鎮守浙江定海等處地方總兵官左都督藍理拜撰</p></div></div><a 
name="0339b24" id="0339b24"></a><a 
name="0339b25" id="0339b25"></a><a 
name="0339b26" id="0339b26"></a><a 
name="0339b27" id="0339b27"></a><a 
name="0339b28" id="0339b28"></a><a 
name="0339b29" id="0339b29"></a><a 
name="0339b30" id="0339b30"></a><a 
name="0339c01" id="0339c01"></a><p><span class="juanname">卓峰玨禪師語錄</span></p><a 
name="0339c02" id="0339c02"></a><p style="margin-left: 4em"><span class="byline">嗣法門人宗位編</span></p><a 
name="0339c03" id="0339c03"></a><p style="margin-left: 2em"><span class="headname">住四川忠州慶雲禪寺</span></p><a 
name="0339c04" id="0339c04"></a><p style="text-indent: 0em; margin-left: 0em"><span class="linehead"></span>康熙庚申七月廿三日值慶雲先老人四九本郡四<a 
name="0339c05" id="0339c05"></a>眾請師開法拈疏云自我先師脫去早已公驗嚴明<a 
name="0339c06" id="0339c06"></a>必欲曲彔床頭拋沙撒土成得甚麼邊事度疏云只<a 
name="0339c07" id="0339c07"></a>今難越眾情且聽維那宣讀讀畢師顧法座云千蹊<a 
name="0339c08" id="0339c08"></a>萬徑歷歷明明不動腳跟一步踏到猶是階下漢行<a 
name="0339c09" id="0339c09"></a>履處畢竟如何是向上行履喝一喝遂陞拈香云不<a 
name="0339c10" id="0339c10"></a>假功勳天然尊貴將此一瓣端祝<br><a 
name="0339c11" id="0339c11"></a>當今皇帝聖躬萬歲次拈云為于為城如霖如雨▆為<a 
name="0339c12" id="0339c12"></a>滿朝文武闔國公卿本郡宰官現前紳士將此一瓣<a 
name="0339c13" id="0339c13"></a>用酬護法次拈云債有主冤有頭歷這毒害無餘洗<a 
name="0339c14" id="0339c14"></a>雪即今不免以德報怨將此瓣爇向爐中供養傳臨<a 
name="0339c15" id="0339c15"></a>濟正宗第二十七世過去本師上衡下山老和尚用<a 
name="0339c16" id="0339c16"></a>酬法乳維那白槌師云山僧年來蓄得個無殿耳底<a 
name="0339c17" id="0339c17"></a>東西全不在見聞邊討些活討汝等諸人若以色見<a 
name="0339c18" id="0339c18"></a>若以聲求儱侗真如不以色見不以聲求瞞盰佛性<a 
name="0339c19" id="0339c19"></a>不以色見而見不以聲求而求▆恁麼見正恁麼求<a 
name="0339c20" id="0339c20"></a>嘉州打大象<span class="corr" title='[陜&gt;陝]'>陝</span>府灌鐵牛這些且置茲乃先師脫化<a 
name="0339c21" id="0339c21"></a>四九之期畢竟道個甚麼以應今時遂拈拄杖畫○<a 
name="0339c22" id="0339c22"></a>相云先師住世也是者箇垂手為人也是者箇寂滅<a 
name="0339c23" id="0339c23"></a>歸根也是者箇且道如何是者箇<span class="gaiji">&#x807B;<!--gaiji,,1[漸/耳],2&#x807B;,3--></span>良久云夜水金<a 
name="0339c24" id="0339c24"></a>波浮桂影秋風雪陣湧蘆花維那再白槌師下座。</p><a 
name="0339c25" id="0339c25"></a><p style="text-indent: 0em; margin-left: 0em"><span class="linehead"></span>上堂天不高地不厚水不冷火不燥木人特地走長<a 
name="0339c26" id="0339c26"></a>安石女傍觀拍掌笑笑箇甚麼到即不點點即不到<a 
name="0339c27" id="0339c27"></a>上堂一喝如金剛王寶劍斬草蛇頭落一喝如踞地<a 
name="0339c28" id="0339c28"></a>獅子聞風也食人一喝如探竿影草神出鬼沒一喝<a 
name="0339c29" id="0339c29"></a>不作一喝用聲前氣後山僧恁麼批判還恰臨濟意<a 
name="0339c30" id="0339c30"></a>麼連喝云太平世界莫訛言此地那容白拈賊。</p><a 
name="0340a01" id="0340a01"></a><p style="text-indent: 0em; margin-left: 0em"><span class="linehead"></span>慶雲老人畢九祗園檀越請上堂師指香云苾芻草<a 
name="0340a02" id="0340a02"></a>兮旃檀林相生相濟兩相成幾經風雨根愈固爇向<a 
name="0340a03" id="0340a03"></a>爐中佛祖欽因甚如斯告報只緣先老人於丙申歲<a 
name="0340a04" id="0340a04"></a>開創此山諸檀越捐金相助先師主之諸檀助之非<a 
name="0340a05" id="0340a05"></a>先師無以主張法席非諸檀無以備美祗園是以兩<a 
name="0340a06" id="0340a06"></a>相濟而互相成者即今先師脫去諸檀來山辦供特<a 
name="0340a07" id="0340a07"></a>請山僧陞座表揚法誼且作麼生表揚良久云八九<a 
name="0340a08" id="0340a08"></a>五十三扁舟泛鐵山九九八十一石輥穿雲去手長<a 
name="0340a09" id="0340a09"></a>袖短兩頭不管藏頭縮腳中間無著長長擺手出重<a 
name="0340a10" id="0340a10"></a>城直至於今無可說若道有說欺我過去先師若道<a 
name="0340a11" id="0340a11"></a>無說辜負現前來意畢竟如何展兩手下座。</p><a 
name="0340a12" id="0340a12"></a><p style="text-indent: 0em; margin-left: 0em"><span class="linehead"></span>上堂豎拄杖云見色明心喝一喝云聞聲悟道正是<a 
name="0340a13" id="0340a13"></a>第三句薦得自救不了欲得箇事相應須向空劫以<a 
name="0340a14" id="0340a14"></a>前承當佛未出世時會取所以世尊良久外道從茲<a 
name="0340a15" id="0340a15"></a>悟去維摩默然文殊極讚善哉箇中還有出古人一<a 
name="0340a16" id="0340a16"></a>頭地者麼。</p><a 
name="0340a17" id="0340a17"></a><p style="text-indent: 0em; margin-left: 0em"><span class="linehead"></span>慶雲老人期年設忌上堂去年此日此日今年脫去<a 
name="0340a18" id="0340a18"></a>一周模範凜然不肖且作麼生供養良久云冤冤<span class="corr" title='[巳&gt;已]'>已</span><a 
name="0340a19" id="0340a19"></a>含千古恨尟聞吐出野狐涎喝一喝。</p><a 
name="0340a20" id="0340a20"></a><p style="text-indent: 0em; margin-left: 0em"><span class="linehead"></span>說戒上堂豎拄杖云此是戒畫○相云此是定卓一<a 
name="0340a21" id="0340a21"></a>卓云此是慧雖然如是也要委悉得好設或未然還<a 
name="0340a22" id="0340a22"></a>須向自家屋裏仔細撿點。</p><a 
name="0340a23" id="0340a23"></a><p style="text-indent: 0em; margin-left: 0em"><span class="linehead"></span>佛誕上堂昔年今日四月八淨梵王宮生悉達今日<a 
name="0340a24" id="0340a24"></a>昔年四月八雲門心悻要打殺驚起朱明走忙忙東<a 
name="0340a25" id="0340a25"></a>村折柳西村插一年一度又逢渠渠家不上生死卦<a 
name="0340a26" id="0340a26"></a>還見麼行不出戶坐不當堂。</p><a 
name="0340a27" id="0340a27"></a><p style="text-indent: 0em; margin-left: 0em"><span class="linehead"></span>慶雲老人三周設忌安真上堂溫風忽至解炎天吾<a 
name="0340a28" id="0340a28"></a>師脫去<span class="corr" title='[巳&gt;已]'>已</span>三年於今撒去靈臺紙落寞無依甚可憐<a 
name="0340a29" id="0340a29"></a>雖然如是插香云且喜吾師真儀猶在。</p><a 
name="0340a30" id="0340a30"></a><p style="margin-left: 2em"><span class="headname">小參</span></p><a 
name="0340b01" id="0340b01"></a><p style="text-indent: 0em; margin-left: 0em"><span class="linehead"></span>小參參禪無別法只要端正下手工夫就明眼宗師<a 
name="0340b02" id="0340b02"></a>討箇話頭於話頭不明處猛著疑情行也如是疑住<a 
name="0340b03" id="0340b03"></a>也如是疑坐也如是疑臥也如是疑疑到妄想起時<a 
name="0340b04" id="0340b04"></a>自心警覺知是妄想亦不必去斷除他但將本參話<a 
name="0340b05" id="0340b05"></a>頭從舊清楚切切提起妄想自然消除妄想即是話<a 
name="0340b06" id="0340b06"></a>頭矣又若時久昏沉偶爾震惺知是昏沉亦不必去<a 
name="0340b07" id="0340b07"></a>排遣他但把本參話頭如舊切切急提昏沉自然解<a 
name="0340b08" id="0340b08"></a>散昏沉即是話頭矣或時歷歷明明見山是山水是<a 
name="0340b09" id="0340b09"></a>水僧是僧俗是俗或時恍恍忽忽見山非山水非水<a 
name="0340b10" id="0340b10"></a>僧非僧俗非俗歷歷明明時勿作歡喜想恍恍忽忽<a 
name="0340b11" id="0340b11"></a>時勿作懊惱想一味將箇話頭平平疑去勿論寒暑<a 
name="0340b12" id="0340b12"></a>勿分歲月遇好師友朝參暮請以決所疑或云錯處<a 
name="0340b13" id="0340b13"></a>即便改轍印證是處拼死前往一直做到飲不思飲<a 
name="0340b14" id="0340b14"></a>食不思食行也行不得坐也坐不得瞌睡也瞌睡不<a 
name="0340b15" id="0340b15"></a>得癡癡獃獃如箇有氣底死人一般到恁麼時節遇<a 
name="0340b16" id="0340b16"></a>著箇白拈賊把家事奪得竭竭盡盡又復朝打三千<a 
name="0340b17" id="0340b17"></a>暮打八百追取本命元辰真到那求生不得求死不<a 
name="0340b18" id="0340b18"></a>得田地忽爾穿衣摸著帶洗面摸著鼻纔曉自<span class="corr" title='[已&gt;己]'>己</span>眉<a 
name="0340b19" id="0340b19"></a>毛不在他人面上只得通身骨節粉碎山河大地一<a 
name="0340b20" id="0340b20"></a>切平沉更有甚麼佛道當成眾生一度天上天下惟<a 
name="0340b21" id="0340b21"></a>吾獨尊所謂大疑大悟也諸昆仲有如是境界方到<a 
name="0340b22" id="0340b22"></a>山僧前喫棒有分。</p><a 
name="0340b23" id="0340b23"></a><p style="text-indent: 0em; margin-left: 0em"><span class="linehead"></span>小參舉西堂智藏百丈懷海南泉普願侍馬祖翫月<a 
name="0340b24" id="0340b24"></a>次祖曰正恁麼時如何西堂云大好看經百丈云大<a 
name="0340b25" id="0340b25"></a>好供養南泉拂袖便行祖云經入藏禪歸海惟有普<a 
name="0340b26" id="0340b26"></a>願獨超物外師云唱和投機還他馬師父子向上關<a 
name="0340b27" id="0340b27"></a>捩未敢相許在何故荊棘林中下腳易月明簾外轉<a 
name="0340b28" id="0340b28"></a>身難。</p><a 
name="0340b29" id="0340b29"></a><p style="text-indent: 0em; margin-left: 0em"><span class="linehead"></span>小參通玄峰頂不是人間心外無法滿目青山韶國<a 
name="0340b30" id="0340b30"></a>師恁麼道只得一橛總不似汝溪灘流流滴滴演盡<a 
name="0340c01" id="0340c01"></a>無量妙義或有箇漢出來道長老恁麼說話也只得<a 
name="0340c02" id="0340c02"></a>一橛卻許他具一隻眼。</p><a 
name="0340c03" id="0340c03"></a><p style="text-indent: 0em; margin-left: 0em"><span class="linehead"></span>除夕小參古語云我若有錢時又肥又能白無事街<a 
name="0340c04" id="0340c04"></a>頭立被人請作客我要借十文忙言與一百我若無<a 
name="0340c05" id="0340c05"></a>錢時又瘦又能黑無事街頭立被人指作賊我要借<a 
name="0340c06" id="0340c06"></a>十文一文借不得大眾你看有錢底是客無錢底是<a 
name="0340c07" id="0340c07"></a>賊臘月三十日到來更是寬假一毫不得。</p><a 
name="0340c08" id="0340c08"></a><p style="margin-left: 2em"><span class="headname">佛事</span></p><a 
name="0340c09" id="0340c09"></a><p style="margin-left: 3em"><span class="headname">為慶雲老人安座</span></p><a 
name="0340c10" id="0340c10"></a><p style="text-indent: 0em; margin-left: 0em"><span class="linehead"></span>巍巍堂堂纖毫不動磊磊落落不動纖毫還見我慶<a 
name="0340c11" id="0340c11"></a>雲老人面目麼遂作禮。</p><a 
name="0340c12" id="0340c12"></a><p style="margin-left: 3em"><span class="headname">起龕</span></p><a 
name="0340c13" id="0340c13"></a><p style="text-indent: 0em; margin-left: 0em"><span class="linehead"></span>豎拂子云只者路頭從上佛祖都向者裏去大眾且<a 
name="0340c14" id="0340c14"></a>道吾師今向甚麼處去引龕遂行。</p><a 
name="0340c15" id="0340c15"></a><p style="margin-left: 3em"><span class="headname">舉火</span></p><a 
name="0340c16" id="0340c16"></a><p style="text-indent: 0em; margin-left: 0em"><span class="linehead"></span>失便宜處吾師和泥合水得便宜處吾師一滴不霑<a 
name="0340c17" id="0340c17"></a>即今又且如何兩頭俱坐斷火裏綻白蓮。</p><a 
name="0340c18" id="0340c18"></a><p style="margin-left: 3em"><span class="headname">收靈骨</span></p><a 
name="0340c19" id="0340c19"></a><p style="text-indent: 0em; margin-left: 0em"><span class="linehead"></span>團不聚拆不開先師靈骨等塵埃分付大家齊出手<a 
name="0340c20" id="0340c20"></a>河沙大地盡收來舉骨云還見麼。</p><a 
name="0340c21" id="0340c21"></a><p style="margin-left: 3em"><span class="headname">起靈骨</span></p><a 
name="0340c22" id="0340c22"></a><p style="text-indent: 0em; margin-left: 0em"><span class="linehead"></span>吾師行處佛祖難窺鬼神莫覷南北東西如何舉似<a 
name="0340c23" id="0340c23"></a>但觀時節因緣任汝諸人搬弄將去喝一喝。</p><a 
name="0340c24" id="0340c24"></a><p style="margin-left: 3em"><span class="headname">入塔</span></p><a 
name="0340c25" id="0340c25"></a><p style="text-indent: 0em; margin-left: 0em"><span class="linehead"></span>捧起骨瓶召眾云知麼此地乃是高峰法叔為如幻<a 
name="0340c26" id="0340c26"></a>之人作幻住之室塔成請我慶雲先師居左手足分<a 
name="0340c27" id="0340c27"></a>上道誼昭然今日將先師收拾不盡底骨董安向其<a 
name="0340c28" id="0340c28"></a>間只令不肖說出也不得說入也不得說去說住總<a 
name="0340c29" id="0340c29"></a>不得畢竟如何安骨瓶云長松下白雲鄉野鳥啼猿<a 
name="0340c30" id="0340c30"></a>伴道場株株嫩桂久昌昌。</p><a 
name="0341a01" id="0341a01"></a><p style="margin-left: 3em"><span class="headname">首九</span></p><a 
name="0341a02" id="0341a02"></a><p style="text-indent: 0em; margin-left: 0em"><span class="linehead"></span>拈香云一二是三三三是九狸奴白牯卻知有三不<a 
name="0341a03" id="0341a03"></a>是三九不是九三世諸佛不知有我慶雲老人不同<a 
name="0341a04" id="0341a04"></a>三世諸佛亦非白牯狸奴者九日又向甚麼處去來<a 
name="0341a05" id="0341a05"></a>顧左右云不妨疑著。</p><a 
name="0341a06" id="0341a06"></a><p style="margin-left: 3em"><span class="headname">百期拈香</span></p><a 
name="0341a07" id="0341a07"></a><p style="text-indent: 0em; margin-left: 0em"><span class="linehead"></span>百日以前水漲船高百日以後泥多佛大今朝正當<a 
name="0341a08" id="0341a08"></a>一百期凡來九十添十日瓠<span class="gaiji">[盧*瓜]<!--gaiji,,1[盧*瓜],2&#x24B1B;,3--></span>恁麼橫冬瓜恁麼直<a 
name="0341a09" id="0341a09"></a>歲月信遷流難逃萬年曆插香爐中云不腆芹蔬伏<a 
name="0341a10" id="0341a10"></a>惟茹納。</p><a 
name="0341a11" id="0341a11"></a><p style="margin-left: 3em"><span class="headname">▆治平鐵祖道影</span></p><a 
name="0341a12" id="0341a12"></a><p style="text-indent: 0em; margin-left: 0em"><span class="linehead"></span>假不假真不真睹無色聽無聲▆水汪頭歸去也十<a 
name="0341a13" id="0341a13"></a>方世界露全身諸昆仲還見我治平老祖本來面目<a 
name="0341a14" id="0341a14"></a>麼慶雲堂上依舊可憐生喝一喝。</p><a 
name="0341a15" id="0341a15"></a><p style="margin-left: 3em"><span class="headname">為治平鐵祖三九拈香</span></p><a 
name="0341a16" id="0341a16"></a><p style="text-indent: 0em; margin-left: 0em"><span class="linehead"></span>一二如三三三如九此是老人親切句三亦非三九<a 
name="0341a17" id="0341a17"></a>亦非九此是某甲轉身句且▆▆末後又作麼生若<a 
name="0341a18" id="0341a18"></a>有人道得一任山河大地草木叢林<span class="corr" title='[▆&gt;猿]'>猿</span>嘯鳥啼溪鳴<a 
name="0341a19" id="0341a19"></a>谷應滿眼滿耳都是現前愛用縱爾▆變日遷時更<a 
name="0341a20" id="0341a20"></a>月改於本分上何曾增減分毫今日乃我治平老祖<a 
name="0341a21" id="0341a21"></a>三九之期親切道底是轉身道底是良久插香爐中<a 
name="0341a22" id="0341a22"></a>云一二三四五木馬逐風舞六七八九十日日大吉<a 
name="0341a23" id="0341a23"></a>利信受奉行可知禮。</p><a 
name="0341a24" id="0341a24"></a><p style="margin-left: 3em"><span class="headname">為光明行者舉火</span></p><a 
name="0341a25" id="0341a25"></a><p style="text-indent: 0em; margin-left: 0em"><span class="linehead"></span>負舂四十年功滿行亦圓於今身向紅爐裏更須識<a 
name="0341a26" id="0341a26"></a>取未生前直下倒翻生死窟燁燁光明照大千。</p><a 
name="0341a27" id="0341a27"></a><p style="margin-left: 3em"><span class="headname">為寂現大德舉火</span></p><a 
name="0341a28" id="0341a28"></a><p style="text-indent: 0em; margin-left: 0em"><span class="linehead"></span>青山青綠水綠東西南北何拘束橫去豎來足天然<a 
name="0341a29" id="0341a29"></a>神出鬼沒天然足今日寂現大德未悟此機合作麼<a 
name="0341a30" id="0341a30"></a>生接引攛下火炬云南無阿彌陀佛。</p><a 
name="0341b01" id="0341b01"></a><p style="margin-left: 3em"><span class="headname">為▆行大德入塔</span></p><a 
name="0341b02" id="0341b02"></a><p style="text-indent: 0em; margin-left: 0em"><span class="linehead"></span>古德道若人識得心大地無寸土既無寸土於今▆<a 
name="0341b03" id="0341b03"></a>行大德者些絡索安向甚處置骨瓶云剎塵泥土皆<a 
name="0341b04" id="0341b04"></a>▆玉河沙遍界盡黃金。</p><a 
name="0341b05" id="0341b05"></a><p style="margin-left: 3em"><span class="headname">為素白禪人起龕</span></p><a 
name="0341b06" id="0341b06"></a><p style="text-indent: 0em; margin-left: 0em"><span class="linehead"></span>去即留住住即遣去不去不住渠無國土素白禪人<a 
name="0341b07" id="0341b07"></a>即今去也卓峰分上合作麼生以手引龕云恰。</p><a 
name="0341b08" id="0341b08"></a><p style="margin-left: 3em"><span class="headname">入塔</span></p><a 
name="0341b09" id="0341b09"></a><p style="text-indent: 0em; margin-left: 0em"><span class="linehead"></span>手托骨瓶云中間無汝藏身處顧左右云兩頭無▆<a 
name="0341b10" id="0341b10"></a>著腳處魚▆▆面自由鳥飛空而得意冷地▆灰▆<a 
name="0341b11" id="0341b11"></a>恰好轉身吐氣置骨瓶云碎。</p><a 
name="0341b12" id="0341b12"></a><p style="margin-left: 3em"><span class="headname">為密行化主舉火</span></p><a 
name="0341b13" id="0341b13"></a><p style="text-indent: 0em; margin-left: 0em"><span class="linehead"></span>一切菩薩道都從行門修汝名密行將謂戴笠披衲<a 
name="0341b14" id="0341b14"></a>為行門耶錯將謂鳴梆醒夜為行門耶錯將謂刺血<a 
name="0341b15" id="0341b15"></a>書經為行門耶錯畢竟如何得不錯底道理頂笠頻<a 
name="0341b16" id="0341b16"></a>將破衲披鳴梆醒夜苦相催數墨尋行無文字將龜<a 
name="0341b17" id="0341b17"></a>作鱉復何為投火炬云向者裏會。</p><a 
name="0341b18" id="0341b18"></a><p style="margin-left: 3em"><span class="headname">為玅月耆舊舉火</span></p><a 
name="0341b19" id="0341b19"></a><p style="text-indent: 0em; margin-left: 0em"><span class="linehead"></span>一二三三二一古今面目恒如是廣安州裏出頭來<a 
name="0341b20" id="0341b20"></a>敖山嶺上逍遙去玅耆舊還知麼攛下火炬。</p><a 
name="0341b21" id="0341b21"></a><p style="margin-left: 3em"><span class="headname">對靈</span></p><a 
name="0341b22" id="0341b22"></a><p style="text-indent: 0em; margin-left: 0em"><span class="linehead"></span>動時動中有靜靜時靜中有動打破動靜機關去來<a 
name="0341b23" id="0341b23"></a>全然無縫既是無縫畢竟機關打破作麼▆不因一<a 
name="0341b24" id="0341b24"></a><span class="corr" title='[▆&gt;番]'>番</span>寒徹骨怎得梅花噴鼻香。</p><a 
name="0341b25" id="0341b25"></a><p style="margin-left: 3em"><span class="headname">為國柱宗兄對靈</span></p><a 
name="0341b26" id="0341b26"></a><p style="text-indent: 0em; margin-left: 0em"><span class="linehead"></span>師豎拳云山秋月轉霜輪河澹斗垂夜柄嚼碎鐵牛<a 
name="0341b27" id="0341b27"></a>機關捩轉木人鼻準汝若於斯覷得見任汝生也得<a 
name="0341b28" id="0341b28"></a>死也得不生不死亦生亦死也得若覷不見未免從<a 
name="0341b29" id="0341b29"></a>頭與汝註破以手作書字勢云右具如前據款結案。</p><a 
name="0341b30" id="0341b30"></a><p style="margin-left: 3em"><span class="headname">為瑞雲禪宿對靈</span></p><a 
name="0341c01" id="0341c01"></a><p style="text-indent: 0em; margin-left: 0em"><span class="linehead"></span>瑞雲老宿▆▆▆師死生▆路▆▆▆▆▆▆▆▆<a 
name="0341c02" id="0341c02"></a>云還識者個東西麼空中石頭拱手樹上烏龜作▆<a 
name="0341c03" id="0341c03"></a>蟭螟尾長三丈須彌底闊八尺立地猶如水履水猶<a 
name="0341c04" id="0341c04"></a>如地生從恁麼來死向恁麼去生死與去來遊戲成<a 
name="0341c05" id="0341c05"></a>三昧飄飄流蕩信優然從茲不染煩惱氣。</p><a 
name="0341c06" id="0341c06"></a><p style="margin-left: 3em"><span class="headname">為玉印山鄧府淨德道人對靈</span></p><a 
name="0341c07" id="0341c07"></a><p style="text-indent: 0em; margin-left: 0em"><span class="linehead"></span>舉文殊問庵提遮女云生以何為義遮云生以不生<a 
name="0341c08" id="0341c08"></a>生為義死以何為義遮云死以不死死為義師震威<a 
name="0341c09" id="0341c09"></a>一喝者是甚麼義於斯會去則知生死不著來去何<a 
name="0341c10" id="0341c10"></a>關然雖如是要知猶有向上一路在聽吾偈玉印江<a 
name="0341c11" id="0341c11"></a>頭湧高岡輕煙濃淡露行藏滿目無非真淨界何須<a 
name="0341c12" id="0341c12"></a>向外覓西方。</p><a 
name="0341c13" id="0341c13"></a><p style="margin-left: 3em"><span class="headname">為本容尼大德對真</span></p><a 
name="0341c14" id="0341c14"></a><p style="text-indent: 0em; margin-left: 0em"><span class="linehead"></span>是相非相大道不分男女有生無生箇裏何殊去來<a 
name="0341c15" id="0341c15"></a>生死去來何相干涉會得海底泥牛吼月雲中木馬<a 
name="0341c16" id="0341c16"></a>嘶風即今容大德示現去來畢竟是生耶是死耶喝<a 
name="0341c17" id="0341c17"></a>一喝云三九原來二十七。</p><a 
name="0341c18" id="0341c18"></a><p style="margin-left: 3em"><span class="headname">為梵行大德對靈</span></p><a 
name="0341c19" id="0341c19"></a><p style="text-indent: 0em; margin-left: 0em"><span class="linehead"></span>上無片瓦蓋頭下無著錐之地於今寂滅歸根快便<a 
name="0341c20" id="0341c20"></a>東去西去作麼生是東去西去底道理<span class="gaiji">&#x807B;<!--gaiji,,1[漸/耳],2&#x807B;,3--></span>顧左右云<a 
name="0341c21" id="0341c21"></a>一真梵行隨緣顯記取童初雉髮時。</p><a 
name="0341c22" id="0341c22"></a><p style="margin-left: 3em"><span class="headname">入關</span></p><a 
name="0341c23" id="0341c23"></a><p style="text-indent: 0em; margin-left: 0em"><span class="linehead"></span>拈拄杖云盡虛空畫○相云遍法界卓一卓云一任<a 
name="0341c24" id="0341c24"></a>縱橫非內非外喝一喝便入。</p><a 
name="0341c25" id="0341c25"></a><p style="margin-left: 3em"><span class="headname">出關</span></p><a 
name="0341c26" id="0341c26"></a><p style="text-indent: 0em; margin-left: 0em"><span class="linehead"></span>拈拄杖敲門限云前此佛誕入關藏頭露面今朝重<a 
name="0341c27" id="0341c27"></a>九出關露面藏頭秪如入不由門出不由路又作麼<a 
name="0341c28" id="0341c28"></a>生擲下拄杖連喝三喝便出。</p><a 
name="0341c29" id="0341c29"></a><p style="margin-left: 2em"><span class="headname">頌古<span class="note">(著拈)</span></span></p><a 
name="0341c30" id="0341c30"></a><p style="text-indent: 0em; margin-left: 0em"><span class="linehead"></span>舉僧問鹿門<span class="note">(討甚麼碗)</span>如何是實際理地<span class="note">(有口說不得)</span>門云南<a 
name="0342a01" id="0342a01"></a>贍部洲<span class="note">(到來▆谷愁中月)</span>北鬱單越<span class="note">(歸去蟠溪夢裏山)</span>僧云恁麼則<a 
name="0342a02" id="0342a02"></a>事同一家<span class="note">(且莫匆匆草草)</span>門云隔須彌在<span class="note">(遠)</span>。</p><a 
name="0342a03" id="0342a03"></a><p style="text-indent: 0em; margin-left: 1em"><span class="linehead"></span>頌深深密意未可親北地南天任縱橫但得胸中<a 
name="0342a04" id="0342a04"></a>無罣礙何妨踏破鐵崑崙。</p><a 
name="0342a05" id="0342a05"></a><p style="text-indent: 0em; margin-left: 0em"><span class="linehead"></span>舉臨濟示眾云<span class="note">(平空捏謊)</span>有一人論劫在途中不離家舍<a 
name="0342a06" id="0342a06"></a><span class="note">(穿衣喫飯)</span>有一人離家舍不在途中<span class="note">(喫飯穿衣)</span>阿那個合受供<a 
name="0342a07" id="0342a07"></a>養<span class="note">(張三李四)</span>。</p><a 
name="0342a08" id="0342a08"></a><p style="text-indent: 0em; margin-left: 1em"><span class="linehead"></span>頌個事從來沒淺深何分家舍與途程一粒不餐<a 
name="0342a09" id="0342a09"></a>真應供是一人兮是二人。</p><a 
name="0342a10" id="0342a10"></a><p style="text-indent: 0em; margin-left: 0em"><span class="linehead"></span>舉乾峰上堂<span class="note">(屎沸作麼)</span>舉一不得舉二放過一著落在第<a 
name="0342a11" id="0342a11"></a>二<span class="note">(呸)</span>雲門出眾云<span class="note">(忍禁不過)</span>昨日有人從天臺來<span class="note">(落花有意隨流<a 
name="0342a12" id="0342a12"></a>水)</span>卻往徑山去<span class="note">(流水無心送落花)</span>峰云明日不得普請<span class="note">(謾得過阿<a 
name="0342a13" id="0342a13"></a>誰)</span>。</p><p style="text-indent: 0em; margin-left: 1em"><span class="linehead"></span>拈云一個八兩一個半斤卓峰分上如何即得<a 
name="0342a14" id="0342a14"></a>不道不道。</p><a 
name="0342a15" id="0342a15"></a><p style="text-indent: 0em; margin-left: 1em"><span class="linehead"></span>頌明傳暗令事非常纖去絲來鋒不傷當下了得<a 
name="0342a16" id="0342a16"></a>言前意落七落八有何妨。</p><a 
name="0342a17" id="0342a17"></a><p style="text-indent: 0em; margin-left: 0em"><span class="linehead"></span>舉紙衣道者問曹山云<span class="note">(多嘴生)</span>一靈真性不入胞胎時<a 
name="0342a18" id="0342a18"></a>如何<span class="note">(隔礙作麼)</span>山云未是玅<span class="note">(快馬更加鞭)</span>者云如何是玅<span class="note">(一月普現<a 
name="0342a19" id="0342a19"></a>一切水)</span>山云不借借一<span class="note">(切水月月再)</span>。</p><p style="text-indent: 0em; margin-left: 1em"><span class="linehead"></span>拈云盡大地是個胞<a 
name="0342a20" id="0342a20"></a>胎母腹向甚處著盡大地是個母腹胞胎向甚處著<a 
name="0342a21" id="0342a21"></a>良久云問取紙衣道者。</p><a 
name="0342a22" id="0342a22"></a><p style="text-indent: 0em; margin-left: 1em"><span class="linehead"></span>頌遍涉諸塵不著塵鼻繩斷後卻相應大洋海裏<a 
name="0342a23" id="0342a23"></a>翻鯨浪十方世界露全身。</p><a 
name="0342a24" id="0342a24"></a><p style="text-indent: 0em; margin-left: 0em"><span class="linehead"></span>舉保寧和尚云<span class="note">(切忌口快)</span>一是一<span class="note">(親切)</span>二是二<span class="note">(親切)</span>三是三<span class="note">(親切)</span><a 
name="0342a25" id="0342a25"></a>四是四<span class="note">(親切)</span>數目甚分明上下依資次<span class="note">(法爾如然)</span>依資次<a 
name="0342a26" id="0342a26"></a><span class="note">(作麼生)</span>有何事<span class="note">(窮則變)</span>以拄杖畫一畫云<span class="note">(千聖跳不出)</span>大眾一<a 
name="0342a27" id="0342a27"></a>時亂卻六十甲子了也<span class="note">(一任鑽龜打瓦)</span>。</p><a 
name="0342a28" id="0342a28"></a><p style="text-indent: 0em; margin-left: 1em"><span class="linehead"></span>頌見處分明用處親叨叨呾呾話分明個裏不須<a 
name="0342a29" id="0342a29"></a>重拈出直至而今理不伸。</p><a 
name="0342a30" id="0342a30"></a><p style="text-indent: 0em; margin-left: 0em"><span class="linehead"></span>舉興化在三聖處做首座<span class="note">(打鼓弄琶)</span>聖云<span class="note">(驗過始得)</span>我聞你在<a 
name="0342b01" id="0342b01"></a>南方行腳一遭拄杖頭邊不曾撥著一個半個<span class="note">(和尚記得<a 
name="0342b02" id="0342b02"></a>分明)</span>你具甚麼眼便恁麼道<span class="note">(不妨疑著)</span>化便喝<span class="note">(坐著即不可)</span>聖云<a 
name="0342b03" id="0342b03"></a>須是你始得<span class="note">(順風倒▆▆)</span>興化又在大覺處做監院<span class="note">(弄琶打鼓)</span><a 
name="0342b04" id="0342b04"></a>覺云<span class="note">(本分為人)</span>我聞你在南方行腳一遭拄杖頭邊不曾<a 
name="0342b05" id="0342b05"></a>撥著一個半個<span class="note">(和尚分明記得)</span>你具甚麼眼便恁麼道<span class="note">(疑著不妨)</span><a 
name="0342b06" id="0342b06"></a>化便喝<span class="note">(且莫匆匆草草)</span>覺便打<span class="note">(剜心刳腹)</span>化又喝<span class="note">(且莫草草匆匆)</span>覺又打<a 
name="0342b07" id="0342b07"></a><span class="note">(剖腹剜心)</span>次日在廊下相逢<span class="note">(冤家路窄)</span>覺云我直下疑著你昨<a 
name="0342b08" id="0342b08"></a>日那兩喝<span class="note">(殺人要見血)</span>化便喝<span class="note">(▆處▆▆)</span>覺便打<span class="note">(恁麼又爭得)</span>化又<a 
name="0342b09" id="0342b09"></a>喝<span class="note">(再來不直錢)</span>覺又打<span class="note">(不恁麼又爭得)</span>興化云某甲在三聖師兄<a 
name="0342b10" id="0342b10"></a>處學得個賓主句<span class="note">(將謂將謂)</span>總被師兄折倒了也<span class="note">(元來元來)</span>願<a 
name="0342b11" id="0342b11"></a>與某甲一個安樂法門<span class="note">(求人不如求<span class="corr" title='[巳&gt;己]'>己</span>)</span>覺云者瞎漢來者裏<a 
name="0342b12" id="0342b12"></a>納敗闕<span class="note">(如實通供)</span>脫下衲衣<span class="note">(不恁麼又爭得)</span>痛與一頓<span class="note">(婆心太切)</span>化當<a 
name="0342b13" id="0342b13"></a>下悟得<span class="note">(見個甚麼)</span>臨濟先師在黃蘗處喫痛棒道理<span class="note">(若不同床<a 
name="0342b14" id="0342b14"></a>睡焉知被底穿)</span>。</p><p style="text-indent: 0em; margin-left: 1em"><span class="linehead"></span>拈云放過底放過不放過底不放過還知<a 
name="0342b15" id="0342b15"></a>興化悟處麼。</p><a 
name="0342b16" id="0342b16"></a><p style="text-indent: 0em; margin-left: 1em"><span class="linehead"></span>頌不由舊路不從新唯人自肯乃方親不因若<span class="corr" title='[▆&gt;個]'>個</span><a 
name="0342b17" id="0342b17"></a>婆心重怎得蓮花臘月生。</p><a 
name="0342b18" id="0342b18"></a><p style="text-indent: 0em; margin-left: 0em"><span class="linehead"></span>舉僧問趙州狗子還有佛性也無<span class="note">(且恁麼問)</span>州云無<span class="note">(在▆▆)</span><a 
name="0342b19" id="0342b19"></a>僧云一切眾生俱有佛性因甚狗子卻無<span class="note">(莫管他▆屋上▆)</span><a 
name="0342b20" id="0342b20"></a>州云為伊有業識在<span class="note">(無)</span>又僧問趙州狗子還有佛性<a 
name="0342b21" id="0342b21"></a>也無<span class="note">(又恁麼問)</span>州云有<span class="note">(曲則全)</span>僧云既有因甚撞入者個皮<a 
name="0342b22" id="0342b22"></a>袋<span class="note">(各人自掃門前雪)</span>州云為他知而故犯<span class="note">(有)</span>。</p><p style="text-indent: 0em; margin-left: 1em"><span class="linehead"></span>拈云道有道<a 
name="0342b23" id="0342b23"></a>無且聽只是瞞我卓峰不得。</p><a 
name="0342b24" id="0342b24"></a><p style="text-indent: 0em; margin-left: 1em"><span class="linehead"></span>頌狗子佛性有走時抖擻口狗子佛性無相見不<a 
name="0342b25" id="0342b25"></a>識渠有則有也真個有無則無也真個無會不會<a 
name="0342b26" id="0342b26"></a>漫分疏還他佛性也之乎。</p><a 
name="0342b27" id="0342b27"></a><p style="text-indent: 0em; margin-left: 0em"><span class="linehead"></span>舉芭蕉示眾云你有拄杖子我與你拄杖子<span class="note">(以楔出楔)</span>你<a 
name="0342b28" id="0342b28"></a>無拄杖子我與你奪了拄杖子<span class="note">(以空投空)</span>。</p><a 
name="0342b29" id="0342b29"></a><p style="text-indent: 0em; margin-left: 1em"><span class="linehead"></span>頌有則便與無便奪與奪分明休錯過直饒拄杖<a 
name="0342b30" id="0342b30"></a>活如龍一一都來用不著。</p><a 
name="0342c01" id="0342c01"></a><p style="text-indent: 0em; margin-left: 0em"><span class="linehead"></span>舉曇華和尚上堂冬至節一陽生仲冬十五及節叮<a 
name="0342c02" id="0342c02"></a>嚀<span class="note">(休錯)</span>叮嚀個甚麼<span class="note">(婆心太切)</span>召大眾云<span class="note">(也要大家知)</span>汝自會得<a 
name="0342c03" id="0342c03"></a>好<span class="note">(答云不會不會)</span>。</p><a 
name="0342c04" id="0342c04"></a><p style="text-indent: 0em; margin-left: 1em"><span class="linehead"></span>頌剝盡群陰來復時天心乍見露真機當陽拈出<a 
name="0342c05" id="0342c05"></a>無消息報與東君獨自知。</p><a 
name="0342c06" id="0342c06"></a><p style="margin-left: 2em"><span class="headname">題讚</span></p><a 
name="0342c07" id="0342c07"></a><p style="margin-left: 3em"><span class="headname">讚觀音</span></p><a 
name="0342c08" id="0342c08"></a><p><span class="lg">紫竹林中觀音大士千手千眼非同非異磐石跏趺<a 
name="0342c09" id="0342c09"></a>無面無背一爐一瓶一楊枝甘露灑時澆天潑地</span></p><a 
name="0342c10" id="0342c10"></a><p style="margin-left: 3em"><span class="headname">讚渡江達磨</span></p><a 
name="0342c11" id="0342c11"></a><p><span class="lg">東土祖初西天祖尾遇帝不會白日弄鬼摘蘆作渡<a 
name="0342c12" id="0342c12"></a>水悠悠南北東西復何求只有卓峰謾不過半似贏<a 
name="0342c13" id="0342c13"></a>乖半似羞還委悉麼達磨老漢有甚冤讎</span></p><a 
name="0342c14" id="0342c14"></a><p style="text-indent: 0em; margin-left: 0em"><span class="headname">　　　　又</span></p><a 
name="0342c15" id="0342c15"></a><p><span class="lg">到梁不契摘蘆渡江放下蒲團粧模打樣巖後松古<a 
name="0342c16" id="0342c16"></a>今挺秀座下水隨時消漲爐香翀起五色雲經卷悉<a 
name="0342c17" id="0342c17"></a>包無盡藏非山非水水山間婉轉依然在紙上且道<a 
name="0342c18" id="0342c18"></a>紙上底是甚麼咄</span></p><a 
name="0342c19" id="0342c19"></a><p style="margin-left: 3em"><span class="headname">讚藥王</span></p><a 
name="0342c20" id="0342c20"></a><p><span class="lg">藥王大士坐虎鍼龍相逢易得吳道眼空傘上繫葫<a 
name="0342c21" id="0342c21"></a>石上栽松是則是不遇山僧驗過幾乎將屎澣當作<a 
name="0342c22" id="0342c22"></a>人中</span></p><a 
name="0342c23" id="0342c23"></a><p style="margin-left: 3em"><span class="headname">讚彌勒</span></p><a 
name="0342c24" id="0342c24"></a><p><span class="lg">兜率喚作彌勒明州喚作布袋赤頭跣足蒲團全無<a 
name="0342c25" id="0342c25"></a>威儀軌則鬧市街頭等個人不識當陽者一訣只緣<a 
name="0342c26" id="0342c26"></a>依樣畫瓠<span class="gaiji">[盧*瓜]<!--gaiji,,1[盧*瓜],2&#x24B1B;,3--></span>福城眼裏重添屑焚香禮讚是阿誰是<a 
name="0342c27" id="0342c27"></a>精識精是賊識賊</span></p><a 
name="0342c28" id="0342c28"></a><a 
name="0342c29" id="0342c29"></a><a 
name="0342c30" id="0342c30"></a><p><span class="juanname">卓峰玨禪師語錄終</span></p><a 
name="0343a01" id="0343a01"></a><div class="w"><div style="margin-left: 1em"><p style="margin-left: 2em"><span class="headname">附塔銘</span></p><a 
name="0343a02" id="0343a02"></a><p style="margin-left: 4em"><span class="byline">高峰法弟性統撰</span></p><a 
name="0343a03" id="0343a03"></a><p style="text-indent: 0em; margin-left: 0em"><span class="linehead"></span>卓峰性玨禪師本州成氏子生于天啟乙丑七月十<a 
name="0343a04" id="0343a04"></a>九日丑時十五歲祝髮于同族僧笑松座下松蘊教<a 
name="0343a05" id="0343a05"></a>典師習之既久聞衡老人道風揚溢遂皈禮焉一蒙<a 
name="0343a06" id="0343a06"></a>扣擊力究箇事晨昏不輟老人器之命號靈一苦參<a 
name="0343a07" id="0343a07"></a>二十餘載一日呈偈于老人老人曰今日始知吾不<a 
name="0343a08" id="0343a08"></a>汝欺也即將鐵師翁所傳沿流唱和歌拄杖拂子付<a 
name="0343a09" id="0343a09"></a>之更號卓峰暨後老人遊江浙帥即主慶雲兢兢繼<a 
name="0343a10" id="0343a10"></a>志罔敢怠逸無如時當像季運會日遷西來意陳年<a 
name="0343a11" id="0343a11"></a>糞埽祖師機現前糟粕提撕急于函丈討究怠于學<a 
name="0343a12" id="0343a12"></a>侶師之于此良多苦心矣及衡老人圓寂師任愈重<a 
name="0343a13" id="0343a13"></a>甲子春走高峰泣白先師云吾師大任玨忝承之諉<a 
name="0343a14" id="0343a14"></a>責無人實滋深慮幸有幻孫頗具靈機願祈別兄為<a 
name="0343a15" id="0343a15"></a>之提誨倘或沿流有托即先師亦當拜手啣慈先師<a 
name="0343a16" id="0343a16"></a>悲感命統錄焉今歲乙丑秋七月先師化去師極力<a 
name="0343a17" id="0343a17"></a>奔趨凄惋動人即先師弟子輩尚多不若也旬日後<a 
name="0343a18" id="0343a18"></a>師亦示微恙統<span class="gaiji">&#x8382;<!--gaiji,,1[卄/別],2&#x8382;,3--></span>來<span class="corr" title='[巳&gt;已]'>已</span>瞑然將脫矣急將紙筆陳前<a 
name="0343a19" id="0343a19"></a>師乃大書數行擲筆瞿瞿若有所未安也統告之曰<a 
name="0343a20" id="0343a20"></a>兄所未安者法門事耳統必終成之乃三額其首而。</p><a 
name="0343a21" id="0343a21"></a><p style="text-indent: 0em; margin-left: 0em"><span class="linehead"></span>原書闕</p></div></div><a 
name="0343a22" id="0343a22"></a><a 
name="0343a23" id="0343a23"></a><a 
name="0343a24" id="0343a24"></a><a 
name="0343a25" id="0343a25"></a><a 
name="0343a26" id="0343a26"></a><a 
name="0343a27" id="0343a27"></a><a 
name="0343a28" id="0343a28"></a><a 
name="0343a29" id="0343a29"></a><a 
name="0343a30" id="0343a30"></a><a 
name="0343b01" id="0343b01"></a><div class="w"><div style="margin-left: 1em"><p style="margin-left: 2em"><span class="headname">附水絃法禪師語錄</span></p><a 
name="0343b02" id="0343b02"></a><p style="text-indent: 0em; margin-left: 0em"><span class="linehead"></span>天寧本師和尚圓寂上堂拈香云此辦香無形無相<a 
name="0343b03" id="0343b03"></a>不卸不凋枝枝葉葉迥非常劫劫生生無更易爇向<a 
name="0343b04" id="0343b04"></a>爐中供養先師上玉下眉老和尚用酬法乳之恩白<a 
name="0343b05" id="0343b05"></a>搥畢師乃云小陽春已動黃菊綻籬金若問他家事<a 
name="0343b06" id="0343b06"></a>天上月正圓畫○相云見麼先師面目依然在匝地<a 
name="0343b07" id="0343b07"></a>普天咸照臨即今承先啟後一句又作麼生熊耳峰<a 
name="0343b08" id="0343b08"></a>高千樹碧天寧徑查萬松青。</p><a 
name="0343b09" id="0343b09"></a><p style="text-indent: 0em; margin-left: 0em"><span class="linehead"></span>囑笑旨上座眾檀信請上堂今朝中秋是十五桂綻<a 
name="0343b10" id="0343b10"></a>枝頭香馥郁就裡機關說向誰滿口含冤難舉出為<a 
name="0343b11" id="0343b11"></a>甚麼難舉出秪緣我巴掌師翁門庭遞代相傳累及<a 
name="0343b12" id="0343b12"></a>耳菴高峰二位老和尚一擔均分不意耳師翁脫去<a 
name="0343b13" id="0343b13"></a>之速遺命本師參隨高峰老和尚歷有多年乃將本<a 
name="0343b14" id="0343b14"></a>師囑付主席天寧豈期本師心行狼毒仍將所傳衣<a 
name="0343b15" id="0343b15"></a>缽源流一並委付山僧一擔擔著十有二年且喜笑<a 
name="0343b16" id="0343b16"></a>上座堪作克家種草兼承眾檀信及同門諸大師敦<a 
name="0343b17" id="0343b17"></a>誠啟請皆謂法在人傳勿宜久待山僧只得順水推<a 
name="0343b18" id="0343b18"></a>舟遂將所傳衣缽一並囑付聽吾偈萬松深處共同<a 
name="0343b19" id="0343b19"></a>棲出眾驚群獅子兒窠窟倒翻只這是推向人前作<a 
name="0343b20" id="0343b20"></a>導師善自護持珍重。</p><a 
name="0343b21" id="0343b21"></a><p style="text-indent: 0em; margin-left: 0em"><span class="linehead"></span>▆峰老和尚七九設供拈香此一瓣香根株挺秀性<a 
name="0343b22" id="0343b22"></a>地栽培小似須彌大如芥子茲當老和尚七九之期<a 
name="0343b23" id="0343b23"></a>信手拈出專申供養只因先師曾遭毒害雪恨未能<a 
name="0343b24" id="0343b24"></a>今朝不肖法孫隔世相酬未為分外雖然如是這些<a 
name="0343b25" id="0343b25"></a>蔬食菜羹老和尚還來鑑格也無插香爐中撫掌三<a 
name="0343b26" id="0343b26"></a>下云伏惟尚饗。</p><a 
name="0343b27" id="0343b27"></a><p style="text-indent: 0em; margin-left: 0em"><span class="linehead"></span>舉聚雲萬祖示眾撥塵見佛佛亦是塵問了答了直<a 
name="0343b28" id="0343b28"></a>下翻身請君再進一杯酒西出陽關無故人頌曰邀<a 
name="0343b29" id="0343b29"></a>得春風入畫宮橫吹短笛詠無窮依稀一曲纔堪聽<a 
name="0343b30" id="0343b30"></a>又被風吹別調中。</p></div></div>
<hr>【經文資訊】嘉興藏第 39 冊 No. B444 卓峰玨禪師語錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7791.html?index=J39nB444" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB444_001 by HTTrack Website Copier/3.x [XR&CO'2008], Tue, 03 Jun 2014 01:11:31 GMT -->
</html>
