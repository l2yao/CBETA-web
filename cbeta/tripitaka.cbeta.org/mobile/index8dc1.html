<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB135_002 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3b65.gif?utmac=MO-30696269-4&amp;utmn=539632813&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23&amp;utmp=%2Fmobile%2Findex.php%3Findex%3DJ23nB135_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4f3b-2.html?index=J23nB135_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第23冊<br/>No.B135 石門文字禪 (30卷)<br/>【宋 德洪著　原書缺　依民國十年常州天寧寺刻本印】<br/>第 2 卷</p>
	<a href="index0fbd.html?index=J23nB135_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B135" sutra_name="石門文字禪" sutra_juan="[卷2]">　
<a 
name="0581c01" id="0581c01"></a><p><span class="juanname">石門文字禪卷第二</span></p><a 
name="0581c02" id="0581c02"></a><p style="margin-left: 4em"><span class="byline">宋江西筠溪石門寺沙門釋德洪覺範著</span></p><a 
name="0581c03" id="0581c03"></a><p style="margin-left: 4em"><span class="byline">門人覺慈編錄</span></p><p style="margin-left: 4em"><span class="byline">毘陵天甯法雲堂校</span></p><a 
name="0581c04" id="0581c04"></a><p style="margin-left: 2em"><span class="headname">古詩</span></p><a 
name="0581c05" id="0581c05"></a><p style="margin-left: 3em"><span class="headname">高安會諒師出諸公所惠詩求予為賦用祖原<a 
name="0581c06" id="0581c06"></a>韻</span></p><a 
name="0581c07" id="0581c07"></a><p><span class="lg">黃塵踏遍江南岸矯首無言對河漢故山有屋埋深<a 
name="0581c08" id="0581c08"></a>雲一夜歸心掣不斷山舟日夜去無休挽繩欲繫慚<a 
name="0581c09" id="0581c09"></a>無由紛紛世態真一夢顧我所為如直鉤綠錦江頭<a 
name="0581c10" id="0581c10"></a>識諒禪傾坐高談象帝先疑君即是僧太白不然無<a 
name="0581c11" id="0581c11"></a>乃真彌天仙風襲人欲輕舉天容道氣出眉宇擁坐<a 
name="0581c12" id="0581c12"></a>衣裳墮不收山水懷雲輕百補我今老倦亦慵參去<a 
name="0581c13" id="0581c13"></a>死正如三眠蠶相看一笑有佳約他日同歸五老庵<a 
name="0581c14" id="0581c14"></a>人生真若屈伸肘萍浮梗泛因邂逅料君有膽大於<a 
name="0581c15" id="0581c15"></a>身未應搜索因詩瘦閒亭夏木初垂陰相逢還得同<a 
name="0581c16" id="0581c16"></a>攜手未見千首萬丈光先看七步才八斗</span></p><a 
name="0581c17" id="0581c17"></a><p style="margin-left: 3em"><span class="headname">次韻汪履道</span></p><a 
name="0581c18" id="0581c18"></a><p><span class="lg">老來漸覺朋儕少夜室孤禪還自照惟詩垢習未全<a 
name="0581c19" id="0581c19"></a>除賴有汪郎恰同調嘗聞從來以類從谷風忽作虎<a 
name="0581c20" id="0581c20"></a>應嘯交道今嗟張紙薄老人嘗乖少年約與君一笑<a 
name="0581c21" id="0581c21"></a>似三秋此道長令洞開廓</span></p><a 
name="0581c22" id="0581c22"></a><p style="margin-left: 3em"><span class="headname">次韻李商老匡山道中望天池</span></p><a 
name="0581c23" id="0581c23"></a><p><span class="lg">幽人修水上春漲冒陂田時時想見之笑頰微渦旋<a 
name="0581c24" id="0581c24"></a>往來柴桑間妙語生雲煙廬山自高寒青碧開晴天<a 
name="0581c25" id="0581c25"></a>倚藤望絕頂風味如斜川我思從之游子亦當勉旃<a 
name="0581c26" id="0581c26"></a>詩成聊假寐歸夢歷層顛</span></p><a 
name="0581c27" id="0581c27"></a><p style="margin-left: 3em"><span class="headname">至豐家市讀商老詩次韻</span></p><a 
name="0581c28" id="0581c28"></a><p><span class="lg">楊柳護橋春欲暗山茶出屋人未知冒田決決走流<a 
name="0581c29" id="0581c29"></a>水小夫鏟塍翁夾籬雪晴春巷生青草煙濕人家營<a 
name="0581c30" id="0581c30"></a>晚炊心疑輞川摩詰畫目誦匡山商老詩夜投村店<a 
name="0582a01" id="0582a01"></a>想清境蛙滿四鄰簷月移臥看孤燈心耿耿呼童覓<a 
name="0582a02" id="0582a02"></a>紙聊記之</span></p><a 
name="0582a03" id="0582a03"></a><p style="margin-left: 3em"><span class="headname">送子美友</span></p><a 
name="0582a04" id="0582a04"></a><p><span class="lg">曉痕翠浪行將遍掠面柔風初剪剪梅頰欺寒底死<a 
name="0582a05" id="0582a05"></a>香柳眼窺煙皺未展相看感此故意長欲別忍看春<a 
name="0582a06" id="0582a06"></a>尚淺離情惱人深造次撩我小詩弄清婉腸斷江頭<a 
name="0582a07" id="0582a07"></a>無語中謝郎匹馬嘶風遠</span></p><a 
name="0582a08" id="0582a08"></a><p style="margin-left: 3em"><span class="headname">謝安道花壇</span></p><a 
name="0582a09" id="0582a09"></a><p><span class="lg">三月江南春不淺謝家池上開花苑層壇迸破碧琉<a 
name="0582a10" id="0582a10"></a>璃嫩蕊簇成紅婉孌一枝兩枝和霧白素娥月下逢<a 
name="0582a11" id="0582a11"></a>姑射十朵五朵照水紅仙姝並立瑤池東人生遇景<a 
name="0582a12" id="0582a12"></a>須行樂莫使餘香散簾幕白雪難逃鬢上班金樽且<a 
name="0582a13" id="0582a13"></a>對花前酌醉則傲羲軒醒則歌堯舜榮辱是非都莫<a 
name="0582a14" id="0582a14"></a>問風雲際會自有時忠義果然天不困君今還作天<a 
name="0582a15" id="0582a15"></a>涯客憑闌正遇群芳拆不插群英醉上林人謂少年<a 
name="0582a16" id="0582a16"></a>真可惜明年再獻平戎策順風高舉摩天翼大手親<a 
name="0582a17" id="0582a17"></a>提卻日戈刈除天下閒荊棘古人養花如養賢我今<a 
name="0582a18" id="0582a18"></a>說花心亦然栽培直欲助真宰扶持造化工陶甄時<a 
name="0582a19" id="0582a19"></a>人莫以花為浼大都自是人情改若使人情長似花<a 
name="0582a20" id="0582a20"></a>相看顏色年年在謝安道輩真難得不容蒿艾生墻<a 
name="0582a21" id="0582a21"></a>側不勞巧手寫丹青不學世人畫墻壁靈苗自有天<a 
name="0582a22" id="0582a22"></a>然格門外溪光長瀉碧更向溪光種碧桃宛然便是<a 
name="0582a23" id="0582a23"></a>神仙宅謝家池館勝瑤臺淺白深紅次第開為報賞<a 
name="0582a24" id="0582a24"></a>花君子道何須東海覓蓬萊</span></p><a 
name="0582a25" id="0582a25"></a><p style="margin-left: 3em"><span class="headname">送覺海大師還廬陵省親</span></p><a 
name="0582a26" id="0582a26"></a><p><span class="lg">老蹤滄海珠道價壓千古莫年還東吳豈不以親故<a 
name="0582a27" id="0582a27"></a>世衰道陵夷學者例頑魯處處如塵沙紛然不容數<a 
name="0582a28" id="0582a28"></a>但誇謝公子乃翁墮江渚坐令乳臭兒高論不少懼<a 
name="0582a29" id="0582a29"></a>安知覆漁舟甚媿編蒲履大師京國來秀色見眉宇<a 
name="0582a30" id="0582a30"></a>笑談出流輩亦自有佳處懷親不能休飲食忘匙箸<a 
name="0582b01" id="0582b01"></a>醉翁鄉里賢安角誦翁語人老尚康健春寒與秋暑<a 
name="0582b02" id="0582b02"></a>念之憑高樓白雲入瞻顧浩然有歸興掣肘徑馳去<a 
name="0582b03" id="0582b03"></a>遙知到螺江杜林聞布穀迎門一調笑讙極但摩拊<a 
name="0582b04" id="0582b04"></a>童頭想懷橘衣椹應戲舞聊用慰其心高追古人步<a 
name="0582b05" id="0582b05"></a>此詩語散緩細讀有奇趣譬如食橄欖入口便酸苦<a 
name="0582b06" id="0582b06"></a>勿示癡道人被罵吾累汝</span></p><a 
name="0582b07" id="0582b07"></a><p style="margin-left: 3em"><span class="headname">送瑜上人歸筠乞食</span></p><a 
name="0582b08" id="0582b08"></a><p><span class="lg">蜂房蟻穴天魔宮青蓮忽生樓閣重升堂撾鼓集衲<a 
name="0582b09" id="0582b09"></a>子爭看掣電飛機鋒耆年過憂食時至欲學遣化毗<a 
name="0582b10" id="0582b10"></a>耶翁瑜禪聞之粲一笑此老變怪驚兒童我當乞行<a 
name="0582b11" id="0582b11"></a>等貧富欲使勝利傳無窮出門掌缽何所詣胡馬舊<a 
name="0582b12" id="0582b12"></a>聞嘶北風霜清月冷動歸思<span class="corr" title='[巳&gt;已]'>已</span>覺荷山生眼中會看<a 
name="0582b13" id="0582b13"></a>對眾捧瓔珞平等心華含太空</span></p><a 
name="0582b14" id="0582b14"></a><p style="margin-left: 3em"><span class="headname">仇彥和佐邑崇仁有白蓮雙葩並幹芝草叢生<a 
name="0582b15" id="0582b15"></a>於縣齋之旁作堂名曰瑞應且求詩敬為賦<a 
name="0582b16" id="0582b16"></a>之</span></p><a 
name="0582b17" id="0582b17"></a><p><span class="lg">宰肉杜樹陰豈無天下志用材樸楔間已有經綸意<a 
name="0582b18" id="0582b18"></a>欲觀臨大事必自小者耳彭侯偉傑姿要是千乘器<a 
name="0582b19" id="0582b19"></a>小邑試牛刀不滿一笑喟仇亦何所為睡足時隱几<a 
name="0582b20" id="0582b20"></a>原多深夜耕門有晝眠吏三年愛等毋百里平如水<a 
name="0582b21" id="0582b21"></a>政化不自知草木發奇瑞論人或多舛唯天不容偽<a 
name="0582b22" id="0582b22"></a>耿泉豈知忠元乳豈知義應之捷影響物有固然理<a 
name="0582b23" id="0582b23"></a>此堂濕青紅賓從時畢至應為文字飲硯席生佳氣<a 
name="0582b24" id="0582b24"></a>崇仁有白蓮雙葩並幹柢芝草而叢生應時華裾翠<a 
name="0582b25" id="0582b25"></a>吏民起獻觴願酬太平醉</span></p><a 
name="0582b26" id="0582b26"></a><p style="margin-left: 3em"><span class="headname">居上人自雲居來訪白蓮社話明日告歸作此<a 
name="0582b27" id="0582b27"></a>送之</span></p><a 
name="0582b28" id="0582b28"></a><p><span class="lg">浮雲山盡際花木迎春暉佳人殊方來見之消渴飢<a 
name="0582b29" id="0582b29"></a>藉草坐松影粉香時落衣氣貌秀可掬出語超幽微<a 
name="0582b30" id="0582b30"></a>巖壁鐘聲寂山陰花發稀去袂挽莫留又作甌峰歸</span></p><a 
name="0582c01" id="0582c01"></a><p style="margin-left: 3em"><span class="headname">次韻汪履道</span></p><a 
name="0582c02" id="0582c02"></a><p><span class="lg">君去中秋猶一缺爽氣洗開倍明徹昨夜宵晴獨倚<a 
name="0582c03" id="0582c03"></a>欄露冷鳴廊卷風葉百年客舍熟黃梁夢境偶逢還<a 
name="0582c04" id="0582c04"></a>偶別寒霜擁鼻公豈免百年死灰我何說故國天涯<a 
name="0582c05" id="0582c05"></a>眼力衰飛鳥當還倦始知可憐此別秋方壯未審重<a 
name="0582c06" id="0582c06"></a>來是幾時</span></p><a 
name="0582c07" id="0582c07"></a><p style="margin-left: 3em"><span class="headname">予與故人別因得寄詩三十韻走筆荅之</span></p><a 
name="0582c08" id="0582c08"></a><p><span class="lg">天不逸群君獨立洞徹心胸秋色入於中堆積萬卷<a 
name="0582c09" id="0582c09"></a>餘筆力至處風雷集刃游理窟無全牛端與腐儒到<a 
name="0582c10" id="0582c10"></a>固執昔年囊綻露微鋩<span class="corr" title='[巳&gt;已]'>已</span>陟雲梯最高級縱令大醉<a 
name="0582c11" id="0582c11"></a>賦凌雲玄珠閉眼從頭拾森張秀骨真神駒顧盻絕<a 
name="0582c12" id="0582c12"></a>塵那可縶然予亦是個中流恨不識君只依悒西園<a 
name="0582c13" id="0582c13"></a>道人工文章覽詩愧歎不復習野僧頑鈍誰比數而<a 
name="0582c14" id="0582c14"></a>得聽君論軻伋別來三月鄙吝萌鬧聞傳習新詩什<a 
name="0582c15" id="0582c15"></a>翻瀾妙語驚倒人氣燄霜鋒光熠熠此詩初得喜未<a 
name="0582c16" id="0582c16"></a>展烏鳴下啄雞得粒初如積水窺落霞淺碧穠紅相<a 
name="0582c17" id="0582c17"></a>間輯又如霜曉聽邊風十萬軍聲何翕翕筆鋒正銳<a 
name="0582c18" id="0582c18"></a>物象貧降旌狼藉詩魔泣嶔崎太白不得儔倔強退<a 
name="0582c19" id="0582c19"></a>之自莫及蠅頭細字好生書為君卷<span class="corr" title='[朿&gt;束]'>束</span>藏幽笈嗟予<a 
name="0582c20" id="0582c20"></a>衰老百無能園圃自鋤瓶自汲人間萬事一笑空流<a 
name="0582c21" id="0582c21"></a>年忽忽將三十形骸念念非昔人暗中負去何其急<a 
name="0582c22" id="0582c22"></a>朅來蹇剝猶可哂兩眼欲昏愁淚澀擎盂專作口腹<a 
name="0582c23" id="0582c23"></a>謀骨立侯門聽與給舊山歸去成蹉跎半年飄泊留<a 
name="0582c24" id="0582c24"></a>城邑詩源荒涸如廢池淺穴敗隄微有濕不量更擬<a 
name="0582c25" id="0582c25"></a>和陽春枯木鑽膏竹瀝汁夜樓無語立西風月華如<a 
name="0582c26" id="0582c26"></a>水清堪挹君居若耶溪水東我舍秋河半山隰露冷<a 
name="0582c27" id="0582c27"></a>亦應思故人篋有緹衣餘十襲碧光當戶應可掬頑<a 
name="0582c28" id="0582c28"></a>翠撐天空嶪岌撚須落日意無窮片片催詩暮雲歙<a 
name="0582c29" id="0582c29"></a>知君今作蟠泥翁頭角那能久埋戢妙齡素有廊廟<a 
name="0582c30" id="0582c30"></a>具破袞煩君重補緝我亦東西南北人從今預可揩<a 
name="0583a01" id="0583a01"></a>杖笠早晚風雲際會時雷震一聲龍起蟄</span></p><a 
name="0583a02" id="0583a02"></a><p style="margin-left: 3em"><span class="headname">蒲元亨畫四時扇圖</span></p><a 
name="0583a03" id="0583a03"></a><p><span class="lg">畫工妙物無不可誰能筆端自忘我醉蒲睡著呼不<a 
name="0583a04" id="0583a04"></a>聞但見解衣磐礡贏起來漱墨滋破硯霜綃只尺開<a 
name="0583a05" id="0583a05"></a>紈扇點綴四時無不有但覺眼前紅綠眩雲破連峰<a 
name="0583a06" id="0583a06"></a>青碧開林梢時復見樓臺斷橋落日空流水為問秦<a 
name="0583a07" id="0583a07"></a>人安在哉春山杳靄知何處夏木森森蔽雲雨秋陰<a 
name="0583a08" id="0583a08"></a>未破雪滿山笑指千峰欲歸去看山對客憶蛾眉客<a 
name="0583a09" id="0583a09"></a>去愁多自不知滿眼匡廬看畫軸平生坐媿虎頭癡<a 
name="0583a10" id="0583a10"></a>萬事浮雲定何有白鶴歸來千載後江山長在身世<a 
name="0583a11" id="0583a11"></a>忙歲月不移舟壑走對此未歸心欲折借君玉斧修<a 
name="0583a12" id="0583a12"></a>圓月會看談笑滿清風詎使人間畏炎熱</span></p><a 
name="0583a13" id="0583a13"></a><p style="margin-left: 3em"><span class="headname">贈閻資欽</span></p><a 
name="0583a14" id="0583a14"></a><p><span class="lg">名都大藩地英俊蔚如林烏靴青衫中時見閻資欽<a 
name="0583a15" id="0583a15"></a>風度若英特杳然自清深借無軒冕意功名亦相尋<a 
name="0583a16" id="0583a16"></a>合是廊廟具下僚那敢沉郵亭款夜語霜清特攜衾<a 
name="0583a17" id="0583a17"></a>篝燈伴清對商略雜古今譬如武庫開錯粲森球琳<a 
name="0583a18" id="0583a18"></a>詩工出奇麗寫物意在琴絕如歐陽公但欠雪滿簪<a 
name="0583a19" id="0583a19"></a>句法本嚴甚頗遭韓柳侵願為匿盆麝恥作躍爐金<a 
name="0583a20" id="0583a20"></a>世無子期耳廣陵誰賞音何當學梅福九江歸雲岑</span></p><a 
name="0583a21" id="0583a21"></a><p style="margin-left: 3em"><span class="headname">次韻見寄二首</span></p><a 
name="0583a22" id="0583a22"></a><p><span class="lg">心親出傾蓋氣合論夙因久<span class="corr" title='[巳&gt;已]'>已</span>仰高誼竊伏淮海濱<a 
name="0583a23" id="0583a23"></a>夫子真自重不減南國珍笑談帶富貴翰墨生精神<a 
name="0583a24" id="0583a24"></a>譬如千江月處處能分身而予續高韻坐客譏效顰<a 
name="0583a25" id="0583a25"></a>安知磁石針妙處無陳新思君欲夜話痛嗟隔城闉</span></p><a 
name="0583a26" id="0583a26"></a><p><span class="lg">熟讀寄來詩秀色摩清春便覺海棠雨圓吭爭滑唇<a 
name="0583a27" id="0583a27"></a>游絲登百尺飛絮沾泥塵要當為設榻敷以白疊巾<a 
name="0583a28" id="0583a28"></a>看君把麈尾抑氣思舊申涼肝藉苦語激烈敢不遵</span></p><a 
name="0583a29" id="0583a29"></a><p style="margin-left: 3em"><span class="headname">次後韻</span></p><a 
name="0583a30" id="0583a30"></a><p><span class="lg">平生邁往氣醞造次公狂才高簿書縛貌和無歎傷<a 
name="0583b01" id="0583b01"></a>君看此風味自是萬夫望利害方焚和唾笑皆清涼<a 
name="0583b02" id="0583b02"></a>穎皋舊廬在頃稻連畝桑時以笏拄頰阻隔如澗岡<a 
name="0583b03" id="0583b03"></a>少陵功名念看鏡毛髮蒼長哦和秋雨旁林更聞螿<a 
name="0583b04" id="0583b04"></a>人生行樂耳萬事付一觴淮南謫天廚大言忘巽床<a 
name="0583b05" id="0583b05"></a>吾儕本疏拙閱世忘否臧願言置此喙無咎持括囊<a 
name="0583b06" id="0583b06"></a>桂賢供火浴龜虛得刳腸一蓑煙雨蝸兩角我耕南<a 
name="0583b07" id="0583b07"></a>畝君開荒</span></p><a 
name="0583b08" id="0583b08"></a><p style="margin-left: 3em"><span class="headname">送通上人游廬山</span></p><a 
name="0583b09" id="0583b09"></a><p><span class="lg">少年四方志一杖餘疊巾朝來過微雨扁舟買南津<a 
name="0583b10" id="0583b10"></a>廬山冠天下況復當青春遙知泊星渚雲開蒼翠新<a 
name="0583b11" id="0583b11"></a>相看發一笑瀑布垂天紳虛漢清月上山空無四鄰<a 
name="0583b12" id="0583b12"></a>應懷千載姿坐榻空埋塵興來得好語錄寄北山人</span></p><a 
name="0583b13" id="0583b13"></a><p style="margin-left: 3em"><span class="headname">夏日西園</span></p><a 
name="0583b14" id="0583b14"></a><p><span class="lg">晚庭一霎過暑雨高林相應山蟬鳴南窗夢斷意索<a 
name="0583b15" id="0583b15"></a>寞床頭書卷空縱橫蔬畦日涉已成趣起來扶杖園<a 
name="0583b16" id="0583b16"></a>中行葵英豆莢小堪摘矮榆高柳陰初成野禽啄果<a 
name="0583b17" id="0583b17"></a>時落地池塘蓋水新荷平歸來西屋斜陽在原舍尚<a 
name="0583b18" id="0583b18"></a>聞春簸聲</span></p><a 
name="0583b19" id="0583b19"></a><p style="margin-left: 3em"><span class="headname">廓然送僧之邵武頗敘宗族以自激勸次韻</span></p><a 
name="0583b20" id="0583b20"></a><p><span class="lg">道人秀傑僧中龍揮斤八極轉蒼穹雖然削弱不勝<a 
name="0583b21" id="0583b21"></a>服童稚亦可揕其胸世人徒見例禿髮安知璞玉混<a 
name="0583b22" id="0583b22"></a>鈆銅顧君自是無營者千山何事來忽忽山衣一披<a 
name="0583b23" id="0583b23"></a>出松際蕭然自有清散風我狂如君不知恥駑力亦<a 
name="0583b24" id="0583b24"></a>須追高蹤作詩頗亦敘宗祖秀氣傑句爭豪雄讀之<a 
name="0583b25" id="0583b25"></a>吐舌頸為縮忠義能爾形於中初如迷徑失向背忽<a 
name="0583b26" id="0583b26"></a>得車首分西東從來惷直失計置蝟頭但可衲帔蒙<a 
name="0583b27" id="0583b27"></a>飯餘便寢百無事可以傲視金蓋重乃今得名齊物<a 
name="0583b28" id="0583b28"></a>志激快如鳥初出籠願君勿復忘此語他年吾欲觀<a 
name="0583b29" id="0583b29"></a>事功</span></p><a 
name="0583b30" id="0583b30"></a><p style="margin-left: 3em"><span class="headname">自豫章至南山月下望廬山</span></p><a 
name="0583c01" id="0583c01"></a><p><span class="lg">扁舟秋晚離南浦片席搖風望星渚揚瀾大浪晴拍<a 
name="0583c02" id="0583c02"></a>天南山窈窕開蓮宇倒墻散策一登臨便擬掩關深<a 
name="0583c03" id="0583c03"></a>處住吾生飽食隨東南去亦無求住無取江山得意<a 
name="0583c04" id="0583c04"></a>且題詩從游況復皆真侶青燈灼灼夜窗深對床臥<a 
name="0583c05" id="0583c05"></a>聽風甌語忽驚憂患一笑空便覺此生真逆旅隔岸<a 
name="0583c06" id="0583c06"></a>廬山金碧開月明尚記曾游處何當乘興更一游興<a 
name="0583c07" id="0583c07"></a>闌卻向鍾山去</span></p><a 
name="0583c08" id="0583c08"></a><p style="margin-left: 3em"><span class="headname">送德上人之歸宗</span></p><a 
name="0583c09" id="0583c09"></a><p><span class="lg">湓江萬朵真藍潑寒空翔舞狂如活白龍擘開蒼翠<a 
name="0583c10" id="0583c10"></a>飛爛銀鱗甲千尋發春巖觸石聲震山金石谼洞奏<a 
name="0583c11" id="0583c11"></a>深壑野風吹斷蒙山雲松端彷彿遺樓閣中有道人<a 
name="0583c12" id="0583c12"></a>如嬰兒頹然一身無所為而今妙譽走天下衲子向<a 
name="0583c13" id="0583c13"></a>風爭奔馳自嗟匏繫天一角睫交去夢渺難追何時<a 
name="0583c14" id="0583c14"></a>再拜覲珠玉激昂吐我胸中奇上人今向山中去明<a 
name="0583c15" id="0583c15"></a>年應到雲生處紫霄峰下如相逢持我此詩煩寄語</span></p><a 
name="0583c16" id="0583c16"></a><p style="margin-left: 3em"><span class="headname">夏日陪楊邦基彭思禹訪德莊烹茶分韻得嘉<a 
name="0583c17" id="0583c17"></a>字</span></p><a 
name="0583c18" id="0583c18"></a><p><span class="lg">炎炎三伏過中伏秋光先到幽人家閉門積雨蘚封<a 
name="0583c19" id="0583c19"></a>徑寒塘白藕晴開花吾儕酷愛真樂妙笑談相對興<a 
name="0583c20" id="0583c20"></a>無涯山童解烹蟹眼湯先生自試鷹爪芽清香玉乳<a 
name="0583c21" id="0583c21"></a>沃詩脾抨紙落筆驚龍蛇源長浩與春漲激力健清<a 
name="0583c22" id="0583c22"></a>將秋氣嘉須臾沓幅亂書几環觀朗誦交驚誇一聲<a 
name="0583c23" id="0583c23"></a>漁笛意不盡夕陽歸去還西斜</span></p><a 
name="0583c24" id="0583c24"></a><p style="margin-left: 3em"><span class="headname">贈李敬修</span></p><a 
name="0583c25" id="0583c25"></a><p><span class="lg">荷山錦水靈秀鍾半千嘉運生英雄李郎年少韻酒<a 
name="0583c26" id="0583c26"></a>落天容道骨軒仙風下帷默與賢聖對鉤深索隱皆<a 
name="0583c27" id="0583c27"></a>旁通肝腸盤屈疊麗錦心胸洞徹光玲瓏文章氣燄<a 
name="0583c28" id="0583c28"></a>長萬丈那應筆夢生春虹桂枝未折白月窟麻衣尚<a 
name="0583c29" id="0583c29"></a>走紅塵中巖僧素有孝基眼觀人雖眾無如公昂霄<a 
name="0583c30" id="0583c30"></a>聳壑跬可待行行不用啼途窮</span></p><a 
name="0584a01" id="0584a01"></a><p style="margin-left: 3em"><span class="headname">贈王性之</span></p><a 
name="0584a02" id="0584a02"></a><p><span class="lg">性之自是英特人唯恐富貴來逼身我非寶公亦識<a 
name="0584a03" id="0584a03"></a>子地上復見天麒麟眉間爽氣照秋色山水頓覺生<a 
name="0584a04" id="0584a04"></a>精神胸中撐拄萬卷讀對客傾瀉如崩雲不恨子未<a 
name="0584a05" id="0584a05"></a>識和仲但恨和仲未識君道山歸計儻可緩且復白<a 
name="0584a06" id="0584a06"></a>帢拖紅塵他年攜我渡弱水僥倖一看瀛洲春詩成<a 
name="0584a07" id="0584a07"></a>笑荅千巖響東崦峰頭湧玉輪</span></p><a 
name="0584a08" id="0584a08"></a><p style="margin-left: 3em"><span class="headname">次韻性之送其伯氏西上</span></p><a 
name="0584a09" id="0584a09"></a><p><span class="lg">乃翁純孝曾種玉一雙秀榦森如束憶昨同舟游鄴<a 
name="0584a10" id="0584a10"></a>都鬢鬚尚帶廬山綠只今追想如夢魂更堪哦子陽<a 
name="0584a11" id="0584a11"></a>關曲霜蹄暫蹶堪一笑連壁終當照金屋且醉山中<a 
name="0584a12" id="0584a12"></a>浩蕩春錦繡誰同賞雲谷</span></p><a 
name="0584a13" id="0584a13"></a><p style="margin-left: 3em"><span class="headname">次韻余慶長春夢</span></p><a 
name="0584a14" id="0584a14"></a><p><span class="lg">阿環夢回如墮雲硯中玉纖如醉文香囊翠被不復<a 
name="0584a15" id="0584a15"></a>見華清草木猶醺醺仙郎春光洗懷抱柔情不斷如<a 
name="0584a16" id="0584a16"></a>芳草軟風細漲玉橫斜一尾追風北山道詞鋒落紙<a 
name="0584a17" id="0584a17"></a>磨秋霜千首今餘萬丈光從來支遁識神駿歲月不<a 
name="0584a18" id="0584a18"></a>知君意長</span></p><a 
name="0584a19" id="0584a19"></a><p style="margin-left: 3em"><span class="headname">讀慶長詩軸</span></p><a 
name="0584a20" id="0584a20"></a><p><span class="lg">韻如春水初含風秀如蘭芽新出叢人間何從有此<a 
name="0584a21" id="0584a21"></a>客坐令衰老忘龍鍾新詞鏘金紛滿眼妙語屑玉霏<a 
name="0584a22" id="0584a22"></a>無窮讀之置卷欲仙去風度絕似歐陽公儒生寒酸<a 
name="0584a23" id="0584a23"></a>不上眼江南風流翻手空那知此郎蹶然起筆端五<a 
name="0584a24" id="0584a24"></a>色回春工只今陛下固天縱文章星斗懸高穹天生<a 
name="0584a25" id="0584a25"></a>堯舜稷契主君宜置在明光宮雪中呵手研破硯詩<a 
name="0584a26" id="0584a26"></a>成一笑天開容</span></p><a 
name="0584a27" id="0584a27"></a><p style="margin-left: 3em"><span class="headname">同慶長游草堂</span></p><a 
name="0584a28" id="0584a28"></a><p><span class="lg">萬株蒼煙間杳然出微徑相逢知有得一笑洗孤憤<a 
name="0584a29" id="0584a29"></a>蕭蕭半窗雨終日滿風聽綠雲到巉絕小立銳清興<a 
name="0584a30" id="0584a30"></a>約公我輩人發此一區勝春工自無私風力亦強敏<a 
name="0584b01" id="0584b01"></a>柳垂拂掠黃溪作揩磨淨籬間殿寒梅吳姬發微哂<a 
name="0584b02" id="0584b02"></a><span class="corr" title='[巳&gt;已]'>已</span>忻鳥聲樂更愛游絲迴余郎妙天下氣與山嶽峻<a 
name="0584b03" id="0584b03"></a>春光纏肺腸霽月磨風韻詩如畫好馬落筆得神駿<a 
name="0584b04" id="0584b04"></a>日斜興未闌山窮春不盡更為明日游踏遍鍾山頂<a 
name="0584b05" id="0584b05"></a>旋汲一人泉峰頭煮春茗</span></p><a 
name="0584b06" id="0584b06"></a><p style="margin-left: 3em"><span class="headname">慶長出仲宣詩語意有及者作此寄之</span></p><a 
name="0584b07" id="0584b07"></a><p><span class="lg">我有忘年生氣韻亦秀拔豈惟有詩癖亦醉凌波襪<a 
name="0584b08" id="0584b08"></a>平生慎許可期期不忍發但餘說仲宣十常在七八<a 
name="0584b09" id="0584b09"></a>袖中出清詩韻字清到骨遙知亦說我喜氣見鬚髮<a 
name="0584b10" id="0584b10"></a>相思一水間楚岫出毫末昨夜西風高憑欄暮天闊<a 
name="0584b11" id="0584b11"></a>識君定何時目送孤鴻沒</span></p><a 
name="0584b12" id="0584b12"></a><p style="margin-left: 3em"><span class="headname">送慶長兼簡仲宣</span></p><a 
name="0584b13" id="0584b13"></a><p><span class="lg">君詩秀氣終不沒長吉精神義山骨諸公貴人亦識<a 
name="0584b14" id="0584b14"></a>面想見宗之雙鬢綠嗟予棄置臥空山索寞何人著<a 
name="0584b15" id="0584b15"></a>眼看高軒一日肯過我誇聲萬口鋒刃攢當時見君<a 
name="0584b16" id="0584b16"></a>喜不徹喜中便知有此別秋風雲帆十幅開石城浩<a 
name="0584b17" id="0584b17"></a>蕩天水接淮南不獨江山勝國士英才從古盛期與<a 
name="0584b18" id="0584b18"></a>高人馮仲宣小字同聯寄我篇</span></p><a 
name="0584b19" id="0584b19"></a><p style="margin-left: 3em"><span class="headname">吳子副送性之詩有老子只堪持蟹螯之句因<a 
name="0584b20" id="0584b20"></a>寄之</span></p><a 
name="0584b21" id="0584b21"></a><p><span class="lg">秋來殘暑猶頑賴推擠不去吁可怪哦君妙語齒頰<a 
name="0584b22" id="0584b22"></a>清冰壺照人吐精彩絕知此公風味高想見尊前持<a 
name="0584b23" id="0584b23"></a>蟹螯說蟬不用朱藤杖看月卻披宮錦袍大藩衣冠<a 
name="0584b24" id="0584b24"></a>蔚城市君所過從天下士忘懷一笑餞年華醉裏千<a 
name="0584b25" id="0584b25"></a>篇是生計相知何必蓋須傾此語荒唐卻甚真人生<a 
name="0584b26" id="0584b26"></a>懷抱要磊落他年相逢是故人</span></p><a 
name="0584b27" id="0584b27"></a><p style="margin-left: 3em"><span class="headname">高氏釣魚臺</span></p><a 
name="0584b28" id="0584b28"></a><p><span class="lg">當時呂望要周室渭水垂綸恣遺佚後來嚴陵傲漢<a 
name="0584b29" id="0584b29"></a>家七里灘頭釣月華二賢一旦辭隱淪當年平步升<a 
name="0584b30" id="0584b30"></a>青雲至今蹤跡耀經史千載何人能繼此宜陽高人<a 
name="0584c01" id="0584c01"></a>真賢族構亭仍以釣魚目時人盡詠釣魚詩獨我來<a 
name="0584c02" id="0584c02"></a>歌釣魚曲君不見吳山青湘水綠唯愛夏絃春誦聲<a 
name="0584c03" id="0584c03"></a>相續以軻雄百氏為絲綸以周孔六經為餌屬遇時<a 
name="0584c04" id="0584c04"></a>伸不時縮人言君釣魚我言君釣祿盛代兒孫滿場<a 
name="0584c05" id="0584c05"></a>屋前春舉手得鯨鼇猶恐主人心不足</span></p><a 
name="0584c06" id="0584c06"></a><p style="margin-left: 3em"><span class="headname">李德修以烏蘭河石見示<span class="note">(并序)</span></span></p><a 
name="0584c07" id="0584c07"></a><p style="text-indent: 0em; margin-left: 1em"><span class="linehead"></span>予友李德修少豪逸有美才工文章一時輩流推<a 
name="0584c08" id="0584c08"></a>之聲稱著場屋紹聖初選於廣文至禮部好惡不<a 
name="0584c09" id="0584c09"></a>合有司棄去游邊往來蘭會甚久晚屏跡田園然<a 
name="0584c10" id="0584c10"></a>視其氣貌精特功名一念未置也政和七年上元<a 
name="0584c11" id="0584c11"></a>前四日過予袖中出美石一掬大小二十八枚有<a 
name="0584c12" id="0584c12"></a>紅青碧綠色細視之有旋螺紋如人指紋以誇予<a 
name="0584c13" id="0584c13"></a>曰吾嘗與諸將至古烏蘭大河河中有洲鄰夏國<a 
name="0584c14" id="0584c14"></a>此石得於大河洲中其為我賦之予為大笑曰君<a 
name="0584c15" id="0584c15"></a>同時輩流皆踐清華為顯仕躍馬食肉久矣獨從<a 
name="0584c16" id="0584c16"></a>予山中食脫粟玩朽石不亦大迂闊哉然德修以<a 
name="0584c17" id="0584c17"></a>予言為非作詩以還其石。</p><a 
name="0584c18" id="0584c18"></a><p><span class="lg">烏蘭洲塞夏國口大河天來箭激溜排空但聞地喘<a 
name="0584c19" id="0584c19"></a>吼勢撞石壁欲穿透石堅捍之不肯受<span class="gaiji">&#x6527;<!--gaiji,,1[搷*頁],2&#x6527;,3--></span>雷濺雪喧<a 
name="0584c20" id="0584c20"></a>夜晝千年石骨亦不朽碎為青紅雜怪醜疆場久空<a 
name="0584c21" id="0584c21"></a>爛甲冑舉觴天子千萬壽李侯橫槊千騎後望雲賦<a 
name="0584c22" id="0584c22"></a>詩劍礙肘徐涉河流馬俯嗅下馬得之等瓊玖萬里<a 
name="0584c23" id="0584c23"></a>來歸亦何有出以示我為拊手笑君兒嬉忘白首李<a 
name="0584c24" id="0584c24"></a>侯氣如春在柳大河西虜置懷袖君徒自珍世不售<a 
name="0584c25" id="0584c25"></a>敲門那能易升斗功名偶然夢豈久道人乃爾自薄<a 
name="0584c26" id="0584c26"></a>厚此石笑汝汝慚否</span></p><a 
name="0584c27" id="0584c27"></a><p style="margin-left: 3em"><span class="headname">次韻君武中秋月下</span></p><a 
name="0584c28" id="0584c28"></a><p><span class="lg">秋光一半去無跡萬里陰晴占此夕書生醉語哦月<a 
name="0584c29" id="0584c29"></a>詩想見看朱眩成碧白公初攜佳句歸便覺草露寒<a 
name="0584c30" id="0584c30"></a>霑衣夜晴蘭室亦懷古領略太白懷玄暉千字一揮<a 
name="0585a01" id="0585a01"></a>纔瞬息流珠走盤紛的皪故應奇韻自天成此詩如<a 
name="0585a02" id="0585a02"></a>女有正色風鑒從來別俗氛吐詞句句含煙雲坐令<a 
name="0585a03" id="0585a03"></a>一日傳萬口不減長吉題高軒君家客皆天下士放<a 
name="0585a04" id="0585a04"></a>意高談飲文字江左風流掃地空今日追游可無媿<a 
name="0585a05" id="0585a05"></a>嗟予禿鬢欲逃名朅來百慮霜雪凝世間垢習揩磨<a 
name="0585a06" id="0585a06"></a>盡但餘猿鶴哀吟聲劉生餐痂亦何美玄德結<span class="gaiji">[月*毛]<!--gaiji,,1[月*毛],2&#x26664;,3--></span>應<a 
name="0585a07" id="0585a07"></a>有旨平生清境吾所嗜正如翔鸞飲須醴君看清河<a 
name="0585a08" id="0585a08"></a>夜升鏡微雲滅盡如磨瑩定當先生度青冥思冷魂<a 
name="0585a09" id="0585a09"></a>澄亦幽興笑中筆陣橫詞鋒照人秀色煙茸茸調高<a 
name="0585a10" id="0585a10"></a>未數紫芝曲酒美且臥黃金鍾人生一笑如電掣豈<a 
name="0585a11" id="0585a11"></a>特山舟藏歲月自慚陋句類無鹽敢並高人天下白</span></p><a 
name="0585a12" id="0585a12"></a><p style="margin-left: 3em"><span class="headname">七月七日晚步至齊雲樓走筆贈吳邦直</span></p><a 
name="0585a13" id="0585a13"></a><p><span class="lg">錦江風晚吹征裘幽人詩思遏不休心知無處可告<a 
name="0585a14" id="0585a14"></a>訴掉臂直上齊雲樓憑欄展目時一快萬山奔走趨<a 
name="0585a15" id="0585a15"></a>簾鉤回頭下視茫茫者龜囚蠶縛令人愁樓中夫子<a 
name="0585a16" id="0585a16"></a>神仙流道容玉頰紅光浮少年讀書浩江海回春妙<a 
name="0585a17" id="0585a17"></a>語生筆頭致君終使堯舜上大作一雨蘇林丘深山<a 
name="0585a18" id="0585a18"></a>野僧拙筆語作詩欲贈煩冥搜艱苦思索得箇字謹<a 
name="0585a19" id="0585a19"></a>用持上君牢收謝安昔與支遁游及其貴也加綢繆<a 
name="0585a20" id="0585a20"></a>高風氣識正相侔他年身退百無憂復來把臂登此<a 
name="0585a21" id="0585a21"></a>樓軒渠一笑三千秋</span></p><a 
name="0585a22" id="0585a22"></a><p style="margin-left: 3em"><span class="headname">王表臣忘機堂次蔡德符韻</span></p><a 
name="0585a23" id="0585a23"></a><p><span class="lg">風埃九陌吹冠巾凍蟻旋磨無富貧憂患著人骨肉<a 
name="0585a24" id="0585a24"></a>隔奔勢熏天吳楚親何妨社擽神其拙壑舟不暇供<a 
name="0585a25" id="0585a25"></a>歲月句法不醫霜鬢秋邇來覽鏡莖莖雪蔡侯大家<a 
name="0585a26" id="0585a26"></a>言不誣筆端五色圖空虛酒闌耳熱題詩處豪放超<a 
name="0585a27" id="0585a27"></a>逸先鋒車古來百局坐奇智並頭暗中爭射利對人<a 
name="0585a28" id="0585a28"></a>含笑真含沙幻影浮屠同一世世味甘於涴蜜刀舐<a 
name="0585a29" id="0585a29"></a>之割利那可逃癡兒坐守忘啼哭乃欲避就空勤勞<a 
name="0585a30" id="0585a30"></a>君看秋風秀江叟枯木形骸外塵垢屋下沙鷗交友<a 
name="0585b01" id="0585b01"></a>同耳邊勝利蚊雷吼水光綠靜山青蔥意行回反遭<a 
name="0585b02" id="0585b02"></a>路窮莞然一笑荅山谷忽見幽林小徑通我詩贈君<a 
name="0585b03" id="0585b03"></a>無傑句碧灣明月不可取游人欲上忘機堂請哦蔡<a 
name="0585b04" id="0585b04"></a>侯醉時語</span></p><a 
name="0585b05" id="0585b05"></a><p style="margin-left: 3em"><span class="headname">贈巽中</span></p><a 
name="0585b06" id="0585b06"></a><p><span class="lg">道人少小來廬山水光山色供盤餐坐令山水秀傑<a 
name="0585b07" id="0585b07"></a>氣繚繞胸中成塊摶我初未識<span class="corr" title='[巳&gt;已]'>已</span>嗟駭誇聲萬口鋒<a 
name="0585b08" id="0585b08"></a>刃攢故人坐上適相值妙語生我世間歡新詩脫口<a 
name="0585b09" id="0585b09"></a>劃如霓奮毫狂赴龍蛇鑽翩翩奕奕出意外慓然茅<a 
name="0585b10" id="0585b10"></a>屋翻狂瀾切疑湯休蹲舌底又疑醉素戲筆端作詩<a 
name="0585b11" id="0585b11"></a>問君覓奇字留待老年偎日看</span></p><a 
name="0585b12" id="0585b12"></a><p style="margin-left: 3em"><span class="headname">寄巽中</span></p><a 
name="0585b13" id="0585b13"></a><p><span class="lg">熏風度南枝餘芳委紅綠微雲生晚陰梅雨淨林麓<a 
name="0585b14" id="0585b14"></a>穿花鵬語遲翻泥燕飛速遐想幽人居夢過倓溪曲<a 
name="0585b15" id="0585b15"></a>清聲久絕耳斯懷抱煩燠仰道思彌高哦詩出凡俗<a 
name="0585b16" id="0585b16"></a>脫屨滿戶外輪蹄日相逐吾徒不得人大法世陵叔<a 
name="0585b17" id="0585b17"></a>智刃剪蒿蓬利鋒揮樸樕念往造前席初筮不我卜<a 
name="0585b18" id="0585b18"></a>別來空相思徙倚蒼山木懸知清興多銀鉤墮盈軸<a 
name="0585b19" id="0585b19"></a>願得三百篇遺我藏諸櫝如彼知音知價不低金玉</span></p><a 
name="0585b20" id="0585b20"></a><p style="margin-left: 3em"><span class="headname">次韻聖任病中作</span></p><a 
name="0585b21" id="0585b21"></a><p><span class="lg">君詩素雄放出語秀不俗更讀病中吟清婉猶可錄<a 
name="0585b22" id="0585b22"></a>自愧魯鈍者文字每見辱有取定鄉閭餘事亦何足<a 
name="0585b23" id="0585b23"></a>夫子飽書史屢曬便便腹蓄深故發遠詩成驚眾目<a 
name="0585b24" id="0585b24"></a>我詩雖不少俗馬空多肉賴遇禿毛髮苟仕安得祿<a 
name="0585b25" id="0585b25"></a>所至有青山是處堪藏育行當拂衣去此志吾<span class="corr" title='[巳&gt;已]'>已</span>卜<a 
name="0585b26" id="0585b26"></a>君須更勉旃當以謙自牧功成還故鄉竹杖巾一幅<a 
name="0585b27" id="0585b27"></a>永從林下游此詩無厭讀</span></p><a 
name="0585b28" id="0585b28"></a><p style="margin-left: 3em"><span class="headname">何忠孺家有石如硯以水灌之有枝葉出石間<a 
name="0585b29" id="0585b29"></a>如巖桂狀為作此</span></p><a 
name="0585b30" id="0585b30"></a><p><span class="lg">君不見海門比丘海為家說法光明生齒牙坐令十<a 
name="0585c01" id="0585c01"></a>二緣生浪幻出定慧青蓮華又不見佛圖澄師氣邁<a 
name="0585c02" id="0585c02"></a>往披拳山川俱在掌從來身世無二法勿作情與無<a 
name="0585c03" id="0585c03"></a>情想何如巴丘老居士聲名雷霆喧一世邇來趣味<a 
name="0585c04" id="0585c04"></a>等頭陀山中兒嬉雜童稚宅相天藏公發之卷簾萬<a 
name="0585c05" id="0585c05"></a>山登睫眉糞除得石大如硯中有傲霜巖桂枝婆娑<a 
name="0585c06" id="0585c06"></a>望之花六出熟視直氣終不屈言不得意以象傳桂<a 
name="0585c07" id="0585c07"></a>枝馨香石介然</span></p><a 
name="0585c08" id="0585c08"></a><p style="margin-left: 3em"><span class="headname">余方登列岫愛西山思欲一游時皋上人來覓<a 
name="0585c09" id="0585c09"></a>詩作此</span></p><a 
name="0585c10" id="0585c10"></a><p><span class="lg">西山層翠長倚天我來正及社燕前城中高閣時縱<a 
name="0585c11" id="0585c11"></a>倚妙語<span class="corr" title='[巳&gt;已]'>已</span>復凌芳鮮方將結伴未有侶而子乃敢犯<a 
name="0585c12" id="0585c12"></a>眾先會當披雲亂峰頂卻下濯足寒澗邊遙知笑語<a 
name="0585c13" id="0585c13"></a>山荅響詩句時作何必編就巖折桂亦細事海棠爛<a 
name="0585c14" id="0585c14"></a>熳燒晴川歸來仰屋念清境夜未央兮猶不眠此詩<a 
name="0585c15" id="0585c15"></a>未到已如見戲為圖畫人間傳</span></p><a 
name="0585c16" id="0585c16"></a><p style="margin-left: 3em"><span class="headname">饒德操營中客世與淵才友善有詩送之予偶<a 
name="0585c17" id="0585c17"></a>讀想見其為人時聞已薙髮出家矣因次其<a 
name="0585c18" id="0585c18"></a>韻</span></p><a 
name="0585c19" id="0585c19"></a><p><span class="lg">吾聞彼上人不惰不精進觀其吐詞氣人品極爽俊<a 
name="0585c20" id="0585c20"></a>邇來效丹霞裂冠鏟須鬢高才固難容世議久迫窘<a 
name="0585c21" id="0585c21"></a>想於龍象群眉宇發奇韻淵才幹國器美若兵廚醞<a 
name="0585c22" id="0585c22"></a>平生至孝節初不愧虞舜相逢大梁城連榻盡底蘊<a 
name="0585c23" id="0585c23"></a>如開衡嶽雲仰此摩天峻此詩為渠作崖略見筆陣<a 
name="0585c24" id="0585c24"></a>把玩立東風料峭應花信明窗小字臨握管腕不運<a 
name="0585c25" id="0585c25"></a>愛君透真境邁往無顧徇脫身索寞濱洗我岑寂憤<a 
name="0585c26" id="0585c26"></a>掉頭一長哦語卒意未盡</span></p><a 
name="0585c27" id="0585c27"></a><p style="margin-left: 3em"><span class="headname">次韻平無等歲暮有懷</span></p><a 
name="0585c28" id="0585c28"></a><p><span class="lg">文章有神驚穎脫風雷先聽毫端落窮年秀氣不知<a 
name="0585c29" id="0585c29"></a>休此蓋道餘德之粕大人見世當有馭一枝區區何<a 
name="0585c30" id="0585c30"></a>足托此語令君意自消雙眸新退重重膜鼻端餘地<a 
name="0586a01" id="0586a01"></a>大於天揮斤請看無沾堊吟詩寫字到骨清寓意乃<a 
name="0586a02" id="0586a02"></a>佳工折莫我年十五恃豪偉廢食忘眠專製作人令<a 
name="0586a03" id="0586a03"></a>瑕玷混吞聲將使駭世驅時惡那知任已返吾病邇<a 
name="0586a04" id="0586a04"></a>來猛省能自薄默唇僻處兀聾癡十問煩人慵一荅<a 
name="0586a05" id="0586a05"></a>聚呵隨罵嗟愚狂不詳乃背初心約我不怪君亦不<a 
name="0586a06" id="0586a06"></a>嗔君獨何心惟喜躍人生異趣各有謀分定那可相<a 
name="0586a07" id="0586a07"></a>更博君不見謫仙歷落解全真月下一尊堂獨酌又<a 
name="0586a08" id="0586a08"></a>不見淵明坦率從所好悶遭五斗相纏縛矧予於世<a 
name="0586a09" id="0586a09"></a>百無求紛紛固可俱拋卻歲月更如秋晚池草木向<a 
name="0586a10" id="0586a10"></a>枯泉欲涸行看東風顛沛來又麗繁紅入斜萼</span></p><a 
name="0586a11" id="0586a11"></a><p style="margin-left: 3em"><span class="headname">送濟上人歸漳南</span></p><a 
name="0586a12" id="0586a12"></a><p><span class="lg">密林影群陰露葉光翻夕幽人獨經行滿院許秋色<a 
name="0586a13" id="0586a13"></a>幾年涉嶺海頗亦歷佳席邇來寄江寺癡坐室生白<a 
name="0586a14" id="0586a14"></a>吾家在漳南萬頃蒼玉璧何當附舶歸重拂林下石<a 
name="0586a15" id="0586a15"></a>此生一夢耳夢覺試尋繹倚笻作長嘯萬事付烏跡<a 
name="0586a16" id="0586a16"></a>若有閒中吟無惜寄飛翼</span></p><a 
name="0586a17" id="0586a17"></a><p style="margin-left: 3em"><span class="headname">送能上人參源禪師</span></p><a 
name="0586a18" id="0586a18"></a><p><span class="lg">我昔游東吳曾過南山寺一識山中人知是黃龍子<a 
name="0586a19" id="0586a19"></a>超然精悍姿曉日出塵滓坐令平生懷未吐心已死<a 
name="0586a20" id="0586a20"></a>別來今十載歲月乃如此近聞歸南都老色更豐美<a 
name="0586a21" id="0586a21"></a>遙知君見時機妙乳生水道眼真鵝王揀辨不容擬<a 
name="0586a22" id="0586a22"></a>應怪納飯師<span class="corr" title='[[題-頁+旱]&gt;趕]'>趕</span>逐倒脫履萬象爭驚吁虛空笑啟齒<a 
name="0586a23" id="0586a23"></a>卻歸下板頭破衲蒙凍耳他日重相逢煩君再指似</span></p><a 
name="0586a24" id="0586a24"></a><p style="margin-left: 3em"><span class="headname">夏日雨晴過宗上人房</span></p><a 
name="0586a25" id="0586a25"></a><p><span class="lg">仲夏林木深古寺雨初足殿閣風甌鳴閒庭草空綠<a 
name="0586a26" id="0586a26"></a>小軒試憑几解籜愛新竹點筆記題詩粉色不受觸<a 
name="0586a27" id="0586a27"></a>道人有佳處面數良以熟翛然亦無營來往相追逐<a 
name="0586a28" id="0586a28"></a>此時偶相值一笑天宇局何當烹壑源看此粟米粥</span></p><a 
name="0586a29" id="0586a29"></a><p style="margin-left: 3em"><span class="headname">次韻權巽中送太上人謁道鄉居士</span></p><a 
name="0586a30" id="0586a30"></a><p><span class="lg">我讀瘦權詩起舞忘華顛疑與霅溪畫句法爭後先<a 
name="0586b01" id="0586b01"></a>遙知清嘯處逸氣生雲泉聊將笑時語乞與人間傳<a 
name="0586b02" id="0586b02"></a>思君發遐想瘦坐如癡禪便覺香爐峰青碧開連天<a 
name="0586b03" id="0586b03"></a>太禪十年舊生計良蕭然清辰一缽外臥有三根椽<a 
name="0586b04" id="0586b04"></a>偷笑癡種子夢幻供肥鮮鍾山領略游相值衡門前<a 
name="0586b05" id="0586b05"></a>將謁道鄉老巨浪翻吳船想見笑撫掌衣裾雪花湔</span></p><a 
name="0586b06" id="0586b06"></a><p style="margin-left: 3em"><span class="headname">南昌重會汪彥章</span></p><a 
name="0586b07" id="0586b07"></a><p><span class="lg">彥章退然才中人譏訶唾笑皆奇偉看君落筆挾風<a 
name="0586b08" id="0586b08"></a>雷渙然成文風行水坐令前輩作九原子固精神老<a 
name="0586b09" id="0586b09"></a>坡氣儒生寒酸不上眼此郎要是天下士嗟予生計<a 
name="0586b10" id="0586b10"></a>等飛鳥翩翩吳頭復楚尾去年興發看京華笑傲清<a 
name="0586b11" id="0586b11"></a>狂人背指君獨折簡坐致我迎門歡笑自挈履舊聞<a 
name="0586b12" id="0586b12"></a>牛鳴馬不仰女逐臭夫那有理今年黃花南浦岸忽<a 
name="0586b13" id="0586b13"></a>然見君失聲喜僧房借榻營夜語燈火照人如夢寐<a 
name="0586b14" id="0586b14"></a>懷中卿相且袖手翰墨風流聊戲耳行看上書苫塊<a 
name="0586b15" id="0586b15"></a>中凜凜范公只君是</span></p><a 
name="0586b16" id="0586b16"></a><p style="margin-left: 3em"><span class="headname">贈王敦素兼簡正平</span></p><a 
name="0586b17" id="0586b17"></a><p><span class="lg">空山無人舟壑移坐看香燒行篆畦兄弟華軒肯過<a 
name="0586b18" id="0586b18"></a>我墮甑與帚生光輝著屐登山亦不惡攜被假宿良<a 
name="0586b19" id="0586b19"></a>幽期燈前綠髮映玉頰風流未數崔宗之夜談詞辯<a 
name="0586b20" id="0586b20"></a>出神駿頓塵赤兔真權奇我欲置君帥河朔軍前千<a 
name="0586b21" id="0586b21"></a>騎紅粧隨望雲題詩付橫槊玉帶錦袍英特姿又欲<a 
name="0586b22" id="0586b22"></a>置君玉堂臥霧窗棐几春晝遲醉中草制敏風雨諸<a 
name="0586b23" id="0586b23"></a>公堵立相嗟咨微吟擁鼻笑不語恐未免爾無多辭<a 
name="0586b24" id="0586b24"></a>為君張燈掃東壁他日重來讀此詩</span></p><a 
name="0586b25" id="0586b25"></a><p style="margin-left: 3em"><span class="headname">贈黃得運神童</span></p><a 
name="0586b26" id="0586b26"></a><p><span class="lg">君初髮齊眉玉頰照秋光誦詩巨萬紙一目俱五行<a 
name="0586b27" id="0586b27"></a>不信同舍兒所閱隨廢忘姓名入清禁詔落銅山陽<a 
name="0586b28" id="0586b28"></a>十三見天子奏對允且詳翻瀾誦五經如水傳觥觴<a 
name="0586b29" id="0586b29"></a>環觀共嗟異朱紫如堵墻華裾小旋製初掛煩宮粧<a 
name="0586b30" id="0586b30"></a>歸來汝水濆夾道萬夫望指目無雙裔吟嗄有此郎<a 
name="0586c01" id="0586c01"></a>異態懸睿想行看登廟堂那知事齟齬放浪魚稻鄉<a 
name="0586c02" id="0586c02"></a>顧我與君別忽忽移十霜更逢石門下美髯如許長<a 
name="0586c03" id="0586c03"></a>抵掌話夙昔夜語響山房古人當大謬噪索失其常<a 
name="0586c04" id="0586c04"></a>夫子獨何得坦率追羲皇乃為任重器愈抑道愈昌<a 
name="0586c05" id="0586c05"></a>作詩以壽君他日未易量功成徑歸來復此山水傍<a 
name="0586c06" id="0586c06"></a>幅巾青杖竹卒歲以徜徉</span></p><a 
name="0586c07" id="0586c07"></a><p><span class="juanname">石門文字禪卷第二</span></p>
<hr>【經文資訊】嘉興藏第 23 冊 No. B135 石門文字禪<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1497.html?index=J23nB135" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB135_002 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
</html>
