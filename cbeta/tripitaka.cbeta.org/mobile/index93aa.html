<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB187_019 by HTTrack Website Copier/3.x [XR&CO'2008], Tue, 03 Jun 2014 00:32:24 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3a75.gif?utmac=MO-30696269-4&amp;utmn=732334879&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB187_019&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe497-2.html?index=J26nB187_018" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B187 天岸昇禪師語錄 (20卷)<br/>【清 昇說　元玉等記錄】<br/>第 19 卷</p>
	<a href="index11a1.html?index=J26nB187_020" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B187" sutra_name="天岸昇禪師語錄" sutra_juan="[卷19]">　
<a 
name="0739c01" id="0739c01"></a><p><span class="juanname">天岸昇禪師語錄卷第十九</span></p><a 
name="0739c02" id="0739c02"></a><p style="margin-left: 4em"><span class="byline">侍者一誠記錄</span></p><a 
name="0739c03" id="0739c03"></a><p style="margin-left: 2em"><span class="headname">偈</span></p><a 
name="0739c04" id="0739c04"></a><p style="margin-left: 3em"><span class="headname">次韻酬二願居士</span></p><a 
name="0739c05" id="0739c05"></a><p><span class="lg">不昧當人理君有智無師明如日普炤疾如風普吹<a 
name="0739c06" id="0739c06"></a>不從疑悟得何處立根基緣子不自返故為說悟疑<a 
name="0739c07" id="0739c07"></a>悟疑程限說慧刃實君持當斷直須斷起倒莫人隨<a 
name="0739c08" id="0739c08"></a>說食終不飽畫餅亦安宜服藥不瞑眩病乃在心脾<a 
name="0739c09" id="0739c09"></a>古人汲汲志辦道如渴饑此事貴猛烈智識不及推<a 
name="0739c10" id="0739c10"></a>能了一切了處處逢大悲</span></p><a 
name="0739c11" id="0739c11"></a><p style="margin-left: 3em"><span class="headname">恭祝本師老和尚六旬壽旦</span></p><a 
name="0739c12" id="0739c12"></a><p><span class="lg">聖賢不徒生生則必為命世英佛祖不徒出出則度<a 
name="0739c13" id="0739c13"></a>生心汲汲尼山木鐸萬古新曹溪一滴化巨渤千派<a 
name="0739c14" id="0739c14"></a>萬派悉朝宗滔天洶涌源不竭世殊代異窒其源一<a 
name="0739c15" id="0739c15"></a>線支分太白前禹門三汲浪重涌嶺南古佛得真傳<a 
name="0739c16" id="0739c16"></a>嶺南自古無佛性選官選佛俱嫌病萬指叢叢奪錦<a 
name="0739c17" id="0739c17"></a>標大地宗風歸一柄道場七坐法筵開不轉法輪動<a 
name="0739c18" id="0739c18"></a>地雷雨露均沾艸木潤無私春色大方該師之說法<a 
name="0739c19" id="0739c19"></a>法不說赤心片片皆成血是以其言金石貞雨洗風<a 
name="0739c20" id="0739c20"></a>磨光不滅師之機用用非機掣電徒勞人佇思是以<a 
name="0739c21" id="0739c21"></a>其機逸群格龍睛鶻眼莫能窺師之肺腑江漢濯澄<a 
name="0739c22" id="0739c22"></a>之不清攪不濁是以魔外莫能侵逆順境緣長安樂<a 
name="0739c23" id="0739c23"></a>師之文章得天真風雷走舌如有神是以雲煙生紙<a 
name="0739c24" id="0739c24"></a>上筆下全無半點塵我欲誦師之德兮天之覆地之<a 
name="0739c25" id="0739c25"></a>載終無以望其門閾我欲誦師之道兮嶽之高海之<a 
name="0739c26" id="0739c26"></a>闊終無以喻其閫奧而況誦其生緣甲子節令佳辰<a 
name="0739c27" id="0739c27"></a>黃華翠竹松柏鶴齡則又何異病目生華望空而禱<a 
name="0739c28" id="0739c28"></a>告豈不聞佛真法身水中月光炤人間無欠闕一念<a 
name="0739c29" id="0739c29"></a>無私空合空佛與眾生無間髮我願眾生刮卻眼中<a 
name="0739c30" id="0739c30"></a>塵共證無生生不生眾生同慶師亦慶共玩良辰百<a 
name="0740a01" id="0740a01"></a>億春</span></p><a 
name="0740a02" id="0740a02"></a><p style="margin-left: 3em"><span class="headname">次韻答韓媧石進士</span></p><a 
name="0740a03" id="0740a03"></a><p><span class="lg">蟬影薰風動夕陽維摩對榻譚不二何從天外賞心<a 
name="0740a04" id="0740a04"></a>人扇頭幻出如珠字玄言高致水成文松風拂月韻<a 
name="0740a05" id="0740a05"></a>堪比我本柴林枕石翁挹君丰度能驅睡儀形想像<a 
name="0740a06" id="0740a06"></a><span class="corr" title='[己&gt;已]'>已</span>多時玉骨擬來謫僊類寥寥海內幾人知枯椿死<a 
name="0740a07" id="0740a07"></a>守成何義斯道昭昭亙古今共由人莫知其意十方<a 
name="0740a08" id="0740a08"></a>廓落本無拘麻纏紙褁自成累攃手那邊無一物豈<a 
name="0740a09" id="0740a09"></a>容描模窺其位迷中無悟悟成迷異中有同同有異<a 
name="0740a10" id="0740a10"></a>悟迷同異透重關把手共行不思議因思黃帝失玄<a 
name="0740a11" id="0740a11"></a>珠無心罔象安能致因思朕兆未分時承誰恩力生<a 
name="0740a12" id="0740a12"></a>天地此言人口<span class="corr" title='[己&gt;已]'>已</span>多年究竟無能識其自肯究根源<a 
name="0740a13" id="0740a13"></a>眼豁開何人不是曹谿嗣須信居塵不染塵何礙市<a 
name="0740a14" id="0740a14"></a>廛作山寺此事從來貴決烈英靈曠代真難遇此事<a 
name="0740a15" id="0740a15"></a>從來貴信根醍醐承接須佳器鳳凰飛鳥不同倫我<a 
name="0740a16" id="0740a16"></a>待其人從出類三軍帥可奪其威匹夫不可奪其志<a 
name="0740a17" id="0740a17"></a>志堅入道我獨醒我獨醒兮人共醉真如握劍敵萬<a 
name="0740a18" id="0740a18"></a>人此中豪釐不容偽覓玄覓法岐路多生公顯異宗<a 
name="0740a19" id="0740a19"></a>風墜皮髓瓜分亦浪傳此中幽遠無人至心印從來<a 
name="0740a20" id="0740a20"></a>不覆藏覓之無處理難遂珊瑚撐月影團團直指己<a 
name="0740a21" id="0740a21"></a>曲子深愧蘇黃逸格未風流知君自有無師智葛滕<a 
name="0740a22" id="0740a22"></a>舊案不須拈劍出鐔津憑一試此事奇搆并奇逢萬<a 
name="0740a23" id="0740a23"></a>載優曇一現瑞茫茫匝地火生蓮如君氣骨真不易<a 
name="0740a24" id="0740a24"></a>荊山抱玉人未歸簪纓歷代荒郊寄朱夏炎炎日正<a 
name="0740a25" id="0740a25"></a>長珍重予言無可記</span></p><a 
name="0740a26" id="0740a26"></a><p style="margin-left: 3em"><span class="headname">達法禪師道行碑銘詩</span></p><a 
name="0740a27" id="0740a27"></a><p><span class="lg">大國洋洋山海錯雲蒸霞蔚英靈拓道尊竺法王公<a 
name="0740a28" id="0740a28"></a>孚德重支曇神鬼愕象法垂秋賢聖厄好音響絕南<a 
name="0740a29" id="0740a29"></a>陽席疏星曉漢奪晨光炎岡何地求崑璧誇詐功利<a 
name="0740a30" id="0740a30"></a>染日深交咻眾楚默齊音祇見青蓮沉火宅誰知焦<a 
name="0740b01" id="0740b01"></a>尾富佳琴應是異人乘願來五濁波中一挽回鐵骨<a 
name="0740b02" id="0740b02"></a>橫撐東海月證心冷地爆寒灰卓卓氣宇逸群翮艸<a 
name="0740b03" id="0740b03"></a>鞋費盡渾不惜三千里外絕淆訛黃金再煆重生色<a 
name="0740b04" id="0740b04"></a>歸揚法化意非輕重得法王勉有成心絕貪求艸可<a 
name="0740b05" id="0740b05"></a>茹情忘愛憎虎同行天人協贊寶坊就傑礎畫梁空<a 
name="0740b06" id="0740b06"></a>自繡規模宏麗狀天童如斯功業六年奏人情仰羨<a 
name="0740b07" id="0740b07"></a>己如飢相國張公更過之兩寺住持不說法意中欲<a 
name="0740b08" id="0740b08"></a>待南禪師追模大智有深衷叢林巨細可為風如雲<a 
name="0740b09" id="0740b09"></a>行舉生平一收養遺孤喪亂中至人導物在一誠幽<a 
name="0740b10" id="0740b10"></a>冥相去不多爭一紙能安伯有鬼祇園夢感國王情<a 
name="0740b11" id="0740b11"></a>不怒而威魔膽慄神訶鬼運候不失唐鐸何人一死<a 
name="0740b12" id="0740b12"></a>生豈固鬻香普化匹是知不奮士不發何地無才多<a 
name="0740b13" id="0740b13"></a>淪沒龍門萬仞壁嵯峨透過自然化巨渤因其所法<a 
name="0740b14" id="0740b14"></a>益崚嶒胸襟浩蕩自清澄毗嵐風起難搖動榮辱情<a 
name="0740b15" id="0740b15"></a>如火裏冰哲人其逝梁木摧遠近皆聞動地雷慈心<a 
name="0740b16" id="0740b16"></a>一片無存沒為喚愚蒙夢眼開光昭日月共爭明雨<a 
name="0740b17" id="0740b17"></a>洗風磨光益清我語非石石非語師之行業金石貞</span></p><a 
name="0740b18" id="0740b18"></a><p style="margin-left: 3em"><span class="headname">贈葦燈禪師</span></p><a 
name="0740b19" id="0740b19"></a><p><span class="lg">葦兄質稟若子路兼人氣奪西江怒身才椰大吞廬<a 
name="0740b20" id="0740b20"></a>峰壯志如雲天不住臨濟未喝喝先來德山大棒棒<a 
name="0740b21" id="0740b21"></a>不懼掀倒禪床何足云堂前筋斗不知數幾回鬥劣<a 
name="0740b22" id="0740b22"></a>趙州前幾回決勝龍舟渡人言斗大膽姜維我言此<a 
name="0740b23" id="0740b23"></a>子膽莫喻膽大庸人心易麤此子胸中若武庫有時<a 
name="0740b24" id="0740b24"></a>賦出帝京篇有時詩吐春山句浩浩瀚瀚望無涯纖<a 
name="0740b25" id="0740b25"></a>纖簇簇覓無路吁嗟乎少年人奇不足奇奇如我公<a 
name="0740b26" id="0740b26"></a>真異度陵伽在鷇<span class="corr" title='[己&gt;已]'>已</span>先聲何須向後看儀羽莫怪胸<a 
name="0740b27" id="0740b27"></a>中磊落多英雄安肯隨人步</span></p><a 
name="0740b28" id="0740b28"></a><p style="margin-left: 3em"><span class="headname">即韻酬沈秀才</span></p><a 
name="0740b29" id="0740b29"></a><p><span class="lg">展轉讀君辭不寘知君胸臆非文字誦堯法舜為醇<a 
name="0740b30" id="0740b30"></a>儒畢志孔孟一生事立身行己貴大端入世綱常無<a 
name="0740c01" id="0740c01"></a>可避但思電拂百年身向後茫茫何所據生死海中<a 
name="0740c02" id="0740c02"></a>沒了期一息不來誰再至去路分明<span class="corr" title='[己&gt;已]'>已</span>不知禮樂文<a 
name="0740c03" id="0740c03"></a>章皆幻寄手握黃金指是鋀孰窺鞭影同良驥斯道<a 
name="0740c04" id="0740c04"></a>昭昭亙古今不必多方求巧譬樹有本根泉有源人<a 
name="0740c05" id="0740c05"></a>孰無心口空肆識得心時寸土無目前由我生天地<a 
name="0740c06" id="0740c06"></a>多怪漁翁不放舟一漚便作全潮視君是儒門傑出<a 
name="0740c07" id="0740c07"></a>人埜夫饒舌深增媿</span></p><a 
name="0740c08" id="0740c08"></a><p style="margin-left: 3em"><span class="headname">村居</span></p><a 
name="0740c09" id="0740c09"></a><p><span class="lg">一菴卓此地穩僻勝山居水泛經年綠窗仍四面虛<a 
name="0740c10" id="0740c10"></a>忘機情自闊安嬾習成疏誰解浮生理同茲學荷鉏<a 
name="0740c11" id="0740c11"></a>埽徑非緣客編籬雲自穿鳩鳴疏雨後磬響夕陽邊<a 
name="0740c12" id="0740c12"></a>物物皆真趣頭頭合性圓自非同道者那得坐忘筌<a 
name="0740c13" id="0740c13"></a><span class="corr" title='[己&gt;已]'>已</span>謝榮枯事軒窗納柳風無舟塵客遠有徑白雲通<a 
name="0740c14" id="0740c14"></a>岐路休悲路忘弓人得弓須知無別理達本識還空<a 
name="0740c15" id="0740c15"></a>一方開別墅種竹<span class="corr" title='[己&gt;已]'>已</span>成龍小摘尋園圃香粳倩水春<a 
name="0740c16" id="0740c16"></a>辰昏勞宿雁陰雨課新農純樸存吾道羲皇不願逢<a 
name="0740c17" id="0740c17"></a>聞說菴前路人言嶮與夷到門知不遠迴望卻多岐<a 
name="0740c18" id="0740c18"></a>漁篴風吹斷版橋人度危頻將華葉露聊償蜨蜂饑<a 
name="0740c19" id="0740c19"></a>一戶竹光綠千村煙火微孤雲無侶伴白鳥與同歸<a 
name="0740c20" id="0740c20"></a>樹密日忘午波平月更輝且于盂缽裏古佛示全機<a 
name="0740c21" id="0740c21"></a>形骸我<span class="corr" title='[己&gt;已]'>已</span>外禮貌莫吾拘得意常知足忘言自不誣<a 
name="0740c22" id="0740c22"></a>淺深隨揭厲名字任賢愚試看區區者何年達帝都<a 
name="0740c23" id="0740c23"></a>當戶田華遠空階綠影齊風前聊縱目煙外又聞雞<a 
name="0740c24" id="0740c24"></a>聲色無它共威光<span class="corr" title='[己&gt;已]'>已</span>顯提祇緣人自委不覺滯封迷<a 
name="0740c25" id="0740c25"></a>春前三尺雪臘後一聲雷石筍初生子寒梅<span class="corr" title='[己&gt;已]'>已</span>脫胎<a 
name="0740c26" id="0740c26"></a>破苔惟鶴跡茂艸少人來剃髮經冬嬾胡鬚<span class="corr" title='[己&gt;已]'>已</span>滿腮<a 
name="0740c27" id="0740c27"></a>東鄰有隱者高簡不言文智養桑麻性仁同鳥獸群<a 
name="0740c28" id="0740c28"></a>力耕知稼穡訪道語殷勤自得東村住往還只此君<a 
name="0740c29" id="0740c29"></a>曳杖經行處幽華開滿園人情無瑣細鶯語解寒溫<a 
name="0740c30" id="0740c30"></a>炤戶雲光靜吹池風色喧遲遲聊縱目松火一村村<a 
name="0741a01" id="0741a01"></a>入夏火雲近柳谿當戶寒川流情不竭新燕翼初乾<a 
name="0741a02" id="0741a02"></a>岸靜立漁子交貧絕羽翰身閒無所事日日看風湍<a 
name="0741a03" id="0741a03"></a>良辰黃鳥至喬木鳴喈喈一枕羲皇夢半窗華雨懷<a 
name="0741a04" id="0741a04"></a>不彈雪嶺曲卻笑祕魔叉公案人人現勞生可活埋</span></p><a 
name="0741a05" id="0741a05"></a><p style="margin-left: 3em"><span class="headname">答侯秀才</span></p><a 
name="0741a06" id="0741a06"></a><p><span class="lg">駿骨驚千里寒灰埜衲心登途非一轍異響乃同音<a 
name="0741a07" id="0741a07"></a>懷客月常好呼秋雁獨深相如勤作賦何事病泉林<a 
name="0741a08" id="0741a08"></a>中秋昨歲訪昨歲復中秋月宛當時月遊同昔日遊<a 
name="0741a09" id="0741a09"></a>往還情了了今古人悠悠莫悵經年別徒憐江上鷗</span></p><a 
name="0741a10" id="0741a10"></a><p style="margin-left: 3em"><span class="headname">壽止水禪師得桃字</span></p><a 
name="0741a11" id="0741a11"></a><p><span class="lg">和風感百物雨露發新條瑞應元宵節願乘華柳朝<a 
name="0741a12" id="0741a12"></a>無瑕人是玉有美佛能超不羨三春月靈雲悟碧桃</span></p><a 
name="0741a13" id="0741a13"></a><p style="margin-left: 3em"><span class="headname">送善長禪師之淮上</span></p><a 
name="0741a14" id="0741a14"></a><p><span class="lg">焚卻青龍鈔遂輕良遂知虛空信有口萬象答無時<a 
name="0741a15" id="0741a15"></a><span class="corr" title='[己&gt;已]'>已</span>奪群龍席能恢舊祖基應知三楚地久矣望君儀</span></p><a 
name="0741a16" id="0741a16"></a><p style="margin-left: 3em"><span class="headname">遊海廟次壁韻贈邊涯上人</span></p><a 
name="0741a17" id="0741a17"></a><p><span class="lg">乘驢初出郭綠樹有禽鳴引我入山寺寒華炤眼明<a 
name="0741a18" id="0741a18"></a>魚龍沈海黑鐘磬出林清應是歸依處朝朝佛念生<a 
name="0741a19" id="0741a19"></a>僧閒愛習靜潮似雨聲鳴即悟聲非色何愁空不明<a 
name="0741a20" id="0741a20"></a>波搖疑日動龍躍見天清更有怡情處無聞理亂生</span></p><a 
name="0741a21" id="0741a21"></a><p style="margin-left: 3em"><span class="headname">恭祝本師老和尚壽旦</span></p><a 
name="0741a22" id="0741a22"></a><p><span class="lg">杲杲秋暘曝桂辰相傳古佛示全身擎來太白峰頭<a 
name="0741a23" id="0741a23"></a>月撥轉曹谿浪裏春何止法門謝太傅直為濟北漢<a 
name="0741a24" id="0741a24"></a>真人風高華嶽難稱頌石筍抽條歷劫新</span></p><a 
name="0741a25" id="0741a25"></a><p style="margin-left: 3em"><span class="headname">次韻答遠菴禪師</span></p><a 
name="0741a26" id="0741a26"></a><p><span class="lg">履雪衣霜走越城相逢喜見步猶輕懷中風雨歸何<a 
name="0741a27" id="0741a27"></a>處客裏谿山賦<span class="corr" title='[己&gt;已]'>已</span>成楓落滿江空瘦影月臨斷壑別<a 
name="0741a28" id="0741a28"></a>生情愛君磊落負奇骨目對秋空處處明</span></p><a 
name="0741a29" id="0741a29"></a><p><span class="lg">蒙莊物類大難齊兄處城南弟復西月午怕看潮後<a 
name="0741a30" id="0741a30"></a>白鴉寒愁聽曉初啼縱知垂手塵無滯終歎行廛面<a 
name="0741b01" id="0741b01"></a>有泥何日壤居真定卜君前曳耙我牽犁</span></p><a 
name="0741b02" id="0741b02"></a><p><span class="lg">千里常懷寄素書萍蹤咫尺轉無如媿同作客仍憐<a 
name="0741b03" id="0741b03"></a>客笑以貧軀惜病軀嘉植候君成大蔭活埋念我應<a 
name="0741b04" id="0741b04"></a>無餘狂瀾末年如何挽日坐寒潮有望舒</span></p><a 
name="0741b05" id="0741b05"></a><p><span class="lg">門開不見故人車目縱霞紅海色餘蜃市幻看非世<a 
name="0741b06" id="0741b06"></a>界茆廬縛就且安居風霜<span class="corr" title='[己&gt;已]'>已</span>飽人情後面目存真利<a 
name="0741b07" id="0741b07"></a>害初且喜歲寒呈晚節同條時寄有鴻魚</span></p><a 
name="0741b08" id="0741b08"></a><p><span class="lg">於今安望鑒雄雌<span class="gaiji">[斥*(鳥-(烈-列)+(米-木))]<!--gaiji,,1[斥*(鳥-(烈-列)+(米-木))],2&#x29FEA;,3--></span>鷃依巢便鵠欺<span class="corr" title='[己&gt;已]'>已</span>卜丘山雲可<a 
name="0741b09" id="0741b09"></a>種任呼牛馬世安疑金雖沙聚終存價梅不春須別<a 
name="0741b10" id="0741b10"></a>露姿<span class="corr" title='[己&gt;已]'>已</span>識虛舟天地共不妨逆順有風吹</span></p><a 
name="0741b11" id="0741b11"></a><p style="margin-left: 3em"><span class="headname">即原韻酬故崇明侯杜文煥</span></p><a 
name="0741b12" id="0741b12"></a><p><span class="lg">深慚埜叟媿非才此日逢君在釣臺江海無家情自<a 
name="0741b13" id="0741b13"></a>遠風雷有舌句全該論心早<span class="corr" title='[己&gt;已]'>已</span>消塵夢學道應須盡<a 
name="0741b14" id="0741b14"></a>法財肯到縣崖方攃手梅華不在別枝開</span></p><a 
name="0741b15" id="0741b15"></a><p style="margin-left: 3em"><span class="headname">止檀越修菴之舉</span></p><a 
name="0741b16" id="0741b16"></a><p><span class="lg">風葉蟲音滿四鄰苔封蘚碧稱閒身只憐多病容藏<a 
name="0741b17" id="0741b17"></a>拙莫猒清貧易告人竹戶艸連雲日靜版橋路斷水<a 
name="0741b18" id="0741b18"></a>恆新況聞征稅民苛甚勿為山僧種苦因</span></p><a 
name="0741b19" id="0741b19"></a><p style="margin-left: 3em"><span class="headname">送森鑒禪師歸江西</span></p><a 
name="0741b20" id="0741b20"></a><p><span class="lg">相去依然不隔天春風秋雨又經年祇堪越巘吾埋<a 
name="0741b21" id="0741b21"></a>骨何事江西子種田掘強克賓難折項攃顛普化善<a 
name="0741b22" id="0741b22"></a>揮拳南能庾嶺如相見直使獦獠舌路乾</span></p><a 
name="0741b23" id="0741b23"></a><p><span class="lg">葛藤相續<span class="corr" title='[己&gt;已]'>已</span>如毛那得乘風有利刀為愛逃名先我<a 
name="0741b24" id="0741b24"></a>去誰憐泣玉是人豪月行峴首千山寂秋到潯陽一<a 
name="0741b25" id="0741b25"></a>雁高莫怪送君惜寸步<span class="corr" title='[己&gt;已]'>已</span>曾卻埽杜煩囂</span></p><a 
name="0741b26" id="0741b26"></a><p style="margin-left: 3em"><span class="headname">送友人還歸宗</span></p><a 
name="0741b27" id="0741b27"></a><p><span class="lg">家本潯陽五老西歸時重看白雲低采薇路熟灣灣<a 
name="0741b28" id="0741b28"></a>谷種樹春藏曲曲谿遠水明帆開夕炤青藜撥霧聽<a 
name="0741b29" id="0741b29"></a>天雞入門問訊歸宗老蛇死而今產狻猊</span></p><a 
name="0741b30" id="0741b30"></a><p style="margin-left: 3em"><span class="headname">除夕示諸禪</span></p><a 
name="0741c01" id="0741c01"></a><p><span class="lg">歲月茫茫安可期飄零此際共棲遲一年聚首成何<a 
name="0741c02" id="0741c02"></a>事漸覺蹉跎過好時幾撥寒爐騰赤燄誰遭毒棒拂<a 
name="0741c03" id="0741c03"></a>蒿枝青春不惜如流水白首當知<span class="corr" title='[己&gt;已]'>已</span>在茲</span></p><a 
name="0741c04" id="0741c04"></a><p style="margin-left: 3em"><span class="headname">辭老人大覺之命</span></p><a 
name="0741c05" id="0741c05"></a><p><span class="lg">缾缽追隨十五年恩深何止戴如天切磋有志追先<a 
name="0741c06" id="0741c06"></a>哲荷擔無能起後賢三十名聞非我福四方風動散<a 
name="0741c07" id="0741c07"></a>云緣逢人不出吾家事豈羨逃名著祖鞭</span></p><a 
name="0741c08" id="0741c08"></a><p style="margin-left: 3em"><span class="headname">次韻答萬開來副使</span></p><a 
name="0741c09" id="0741c09"></a><p><span class="lg">胸藏春谷渙凝冰應是玉樓謫未升天或妒才何可<a 
name="0741c10" id="0741c10"></a>問人其憐我不如憎醒中聞見真難識醉裏乾坤較<a 
name="0741c11" id="0741c11"></a>易能翫世即今同阮子襟懷瀟灑豈輸僧</span></p><a 
name="0741c12" id="0741c12"></a><p><span class="lg">此身煉就火中冰一任熱輪頂上升白璧何妨塵眼<a 
name="0741c13" id="0741c13"></a>摘青蓮不礙淤泥憎榮枯意外看雲幻險惡波中驗<a 
name="0741c14" id="0741c14"></a>己能我自無心物自擾古來蛇虎伴山僧</span></p><a 
name="0741c15" id="0741c15"></a><p style="margin-left: 3em"><span class="headname">壽聞聞老師</span></p><a 
name="0741c16" id="0741c16"></a><p><span class="lg">擿去閒名等一毛胸中所證絕絲豪琴留雅道門常<a 
name="0741c17" id="0741c17"></a>掩鶴放秋空天愈高齒德推尊君子社威儀約束小<a 
name="0741c18" id="0741c18"></a>兒曹清風瑟瑟標千古不似東方學竊桃</span></p><a 
name="0741c19" id="0741c19"></a><p><span class="lg">千崖冰雪凍無痕春長桃谿綠遶門得意滄浪高自<a 
name="0741c20" id="0741c20"></a>詠會心飲水默無言靈禽語細幽堪譜菡萏華開香<a 
name="0741c21" id="0741c21"></a>可餐如幻身心觀物化何須庭下更栽萱</span></p><a 
name="0741c22" id="0741c22"></a><p><span class="lg">赤貧所到<span class="corr" title='[己&gt;已]'>已</span>無錐險處抽身不立危鶯喚上林春有<a 
name="0741c23" id="0741c23"></a>舌月移空界樹無枝逶迤能作斯人主泥水何妨以<a 
name="0741c24" id="0741c24"></a>類隨潦倒生緣師了了插竿高揭信風吹</span></p><a 
name="0741c25" id="0741c25"></a><p style="margin-left: 3em"><span class="headname">菴居</span></p><a 
name="0741c26" id="0741c26"></a><p><span class="lg">支公何必買山居著處無喧即我廬放眼直看天接<a 
name="0741c27" id="0741c27"></a>水欹窗時聽烏呼閭望中古木雲從起靜裏孤村峰<a 
name="0741c28" id="0741c28"></a>儼如卻笑住來誰主伴半床明月半床書</span></p><a 
name="0741c29" id="0741c29"></a><p style="margin-left: 3em"><span class="headname">菴居聞亂有憂予無垣扉者戲為賦此</span></p><a 
name="0741c30" id="0741c30"></a><p><span class="lg">孤村行盡更孤村村盡橋南小築存自笑冰霜籬有<a 
name="0742a01" id="0742a01"></a>燄不慚風雨舍無門一燈耿耿搖寒影數犬嘮嘮吠<a 
name="0742a02" id="0742a02"></a>夜昏斗室從來餘壁立諸君知我可無喧</span></p><a 
name="0742a03" id="0742a03"></a><p style="margin-left: 3em"><span class="headname">菴居有僧懼亂辭行因歎之</span></p><a 
name="0742a04" id="0742a04"></a><p><span class="lg">蘊魔未破目沈沈在處生陰孰可禁人我聚頭胸有<a 
name="0742a05" id="0742a05"></a>膽風雷起處舌無音數年林下逞予智半載菴居見<a 
name="0742a06" id="0742a06"></a>道心謾說亂離離此地前途戈戟更森森</span></p><a 
name="0742a07" id="0742a07"></a><p style="margin-left: 3em"><span class="headname">絕糧募緣</span></p><a 
name="0742a08" id="0742a08"></a><p><span class="lg">曾聞受厄有先賢我亦何人共此緣自笑生平真儉<a 
name="0742a09" id="0742a09"></a>德可知恰好遇飢年一人易守固窮志眾口難成辟<a 
name="0742a10" id="0742a10"></a>穀仙周急從前君子事況令福海更綿綿</span></p><a 
name="0742a11" id="0742a11"></a><p style="margin-left: 3em"><span class="headname">水心菴化修造</span></p><a 
name="0742a12" id="0742a12"></a><p><span class="lg">屋角雨催聲欲折幾番撐拄力難勝通身泥水堂前<a 
name="0742a13" id="0742a13"></a>佛滿目風煙爨下僧屢空自知還自遣出門人告恐<a 
name="0742a14" id="0742a14"></a>人憎豈無樹德求滋者似此空疏見未曾</span></p><a 
name="0742a15" id="0742a15"></a><p style="margin-left: 3em"><span class="headname">武林金剛菴募修佛殿磚瓦</span></p><a 
name="0742a16" id="0742a16"></a><p><span class="lg">精藍久<span class="corr" title='[己&gt;已]'>已</span>擅錢塘鸞鳳鏘鏘此地翔坐視佛頭招雨<a 
name="0742a17" id="0742a17"></a>打忍看殿腳砌雲涼楊岐有智徒吁壁雲蓋無謀獨<a 
name="0742a18" id="0742a18"></a>遶廊為報賢于大長者嘉聲好與共流芳</span></p><a 
name="0742a19" id="0742a19"></a><p style="margin-left: 3em"><span class="headname">席三道者同室人堅修淨業乞偈賦此志美亦志<a 
name="0742a20" id="0742a20"></a>勉也</span></p><a 
name="0742a21" id="0742a21"></a><p><span class="lg">東土西方不隔天一心清淨便超然孟光乘願勤求<a 
name="0742a22" id="0742a22"></a>法甘贄忘緣愛學禪德必有鄰今<span class="corr" title='[己&gt;已]'>已</span>見華開並蔕古<a 
name="0742a23" id="0742a23"></a>難全盡空諸相如來見此是當年佛口宣</span></p><a 
name="0742a24" id="0742a24"></a><p style="margin-left: 3em"><span class="headname">衝虛上座七旬初度乞偈</span></p><a 
name="0742a25" id="0742a25"></a><p><span class="lg">甲子人間論大椿我云古佛坐微塵鶯華鬧市年年<a 
name="0742a26" id="0742a26"></a>換風月長安歲歲新除境只因心未遣忘緣方與道<a 
name="0742a27" id="0742a27"></a>為鄰居廛行解能相應歷劫何曾有二人</span></p><a 
name="0742a28" id="0742a28"></a><p style="margin-left: 3em"><span class="headname">梅道者六旬初度乞偈</span></p><a 
name="0742a29" id="0742a29"></a><p><span class="lg">卻愛青蓮火裏開信知賦性自天來氣同玄度雅相<a 
name="0742a30" id="0742a30"></a>許人似孤山又姓梅道價每傳非一口德容乍見識<a 
name="0742b01" id="0742b01"></a>多才儻能世諦全空相甲子難將劫數推</span></p><a 
name="0742b02" id="0742b02"></a><p style="margin-left: 3em"><span class="headname">夢中對菊閒吟有世味盡於濃處薄詩情也覺澹<a 
name="0742b03" id="0742b03"></a>中長之句朝起足成</span></p><a 
name="0742b04" id="0742b04"></a><p><span class="lg">金螢遶屋曬寒香獨與幽期夢不忘世味盡於濃處<a 
name="0742b05" id="0742b05"></a>薄詩情也覺澹中長雲容漸老蒼山骨鴈字分題丹<a 
name="0742b06" id="0742b06"></a>葉霜瓢笠只今神自健名華招隱正相當</span></p><a 
name="0742b07" id="0742b07"></a><p style="margin-left: 3em"><span class="headname">再題雲門</span></p><a 
name="0742b08" id="0742b08"></a><p><span class="lg">次第雄分泰岱邊蘿垣薜戶日高縣青霄有路登金<a 
name="0742b09" id="0742b09"></a>闕下界何人學睡僊鼓角一城春艸綠風雷萬壑洞<a 
name="0742b10" id="0742b10"></a>龍眠我來天外尋知己直欲藏身北斗前</span></p><a 
name="0742b11" id="0742b11"></a><p style="margin-left: 3em"><span class="headname">將赴匡廬留贈僧裔</span></p><a 
name="0742b12" id="0742b12"></a><p><span class="lg">錦谷冰華六月麤石龕僧老聽高梧年來未買匡廬<a 
name="0742b13" id="0742b13"></a>舍何事殘宵雨雪俱</span></p><a 
name="0742b14" id="0742b14"></a><p><span class="lg">寥寥祖道不堪秋年少如君豈等儔冰雪肯埋青嶂<a 
name="0742b15" id="0742b15"></a>骨濺人梅子出常流</span></p><a 
name="0742b16" id="0742b16"></a><p style="margin-left: 3em"><span class="headname">別友</span></p><a 
name="0742b17" id="0742b17"></a><p><span class="lg">雞聲帶雨雜江煙分袂依依春水漣本自與君同意<a 
name="0742b18" id="0742b18"></a>氣千山迢遞豈殊天</span></p><a 
name="0742b19" id="0742b19"></a><p style="margin-left: 3em"><span class="headname">復唐夢賚太史<span class="note">(次韻)</span></span></p><a 
name="0742b20" id="0742b20"></a><p><span class="lg">飄飄僊客骨如梅鶴立風前玉一堆欲問生前真面<a 
name="0742b21" id="0742b21"></a>目須將心眼著寒灰</span></p><a 
name="0742b22" id="0742b22"></a><p><span class="lg">盡知泉水出高原大施橫開不二門但識入塵原不<a 
name="0742b23" id="0742b23"></a>染名場利鎖總家園</span></p><a 
name="0742b24" id="0742b24"></a><p><span class="lg">箇事如同入戰場一人戰退萬兒郎若能勇敢如斯<a 
name="0742b25" id="0742b25"></a>去不致楊朱岐路傷</span></p><a 
name="0742b26" id="0742b26"></a><p><span class="lg"><span class="corr" title='[己&gt;已]'>已</span>去光陰少水魚百年彈指剩無餘腳跟活計能知<a 
name="0742b27" id="0742b27"></a>足諸葛何曾出艸廬</span></p><a 
name="0742b28" id="0742b28"></a><p><span class="lg">不須禮誦覓安禪靜坐閒看爐上煙香盡煙消空了<a 
name="0742b29" id="0742b29"></a>了眼前何物更循還</span></p><a 
name="0742b30" id="0742b30"></a><p style="margin-left: 3em"><span class="headname">贈海南寺繼光法師</span></p><a 
name="0742c01" id="0742c01"></a><p><span class="lg">何年得兔盡忘筌日對閒雲埜寺眠弟子執經來問<a 
name="0742c02" id="0742c02"></a>義老來無法與人傳</span></p><a 
name="0742c03" id="0742c03"></a><p><span class="lg">有時不借虛空口譚盡河沙數<span class="corr" title='[己&gt;已]'>已</span>周今作海山無事<a 
name="0742c04" id="0742c04"></a>客天華猶自雨床頭</span></p><a 
name="0742c05" id="0742c05"></a><p style="margin-left: 3em"><span class="headname">贈毗盧閣印潭禪人</span></p><a 
name="0742c06" id="0742c06"></a><p><span class="lg">毗盧閣架三乂口為眾勤劬<span class="corr" title='[己&gt;已]'>已</span>數秋若欲更窮千里<a 
name="0742c07" id="0742c07"></a>目百城回望在高樓</span></p><a 
name="0742c08" id="0742c08"></a><p><span class="lg">珠米桂薪行路難蹌蹌雲水競頭攢慈心一片海東<a 
name="0742c09" id="0742c09"></a>月夜夜清光炤百灘</span></p><a 
name="0742c10" id="0742c10"></a><p style="margin-left: 3em"><span class="headname">別唐人韋蟾贈商山隱者詩<span class="note">(附原韻)</span></span></p><a 
name="0742c11" id="0742c11"></a><p style="margin-left: 3em"><span class="headname">商嶺東西路欲分半間茆屋一谿雲師言耳重知<a 
name="0742c12" id="0742c12"></a>師意人是人非不欲聞</span></p><a 
name="0742c13" id="0742c13"></a><p><span class="lg">渭清涇濁不須分空際何曾有礙雲若怕是非來入<a 
name="0742c14" id="0742c14"></a>耳胸中<span class="corr" title='[己&gt;已]'>已</span>涉是非聞</span></p><a 
name="0742c15" id="0742c15"></a><p><span class="lg">木雞煉就境何分蛇虎同眠石上雲縱使風雷鳴大<a 
name="0742c16" id="0742c16"></a>地眼中逆順總無聞</span></p><a 
name="0742c17" id="0742c17"></a><p><span class="lg">山色蒼蒼午不分紫羅帳裏半堆雲不知身在千峰<a 
name="0742c18" id="0742c18"></a>上只覺天低罕見聞</span></p><a 
name="0742c19" id="0742c19"></a><p><span class="lg">月色平鋪白不分菴前萬竹埽晴雲興來高唱無生<a 
name="0742c20" id="0742c20"></a>曲崖石點頭箇箇聞</span></p><a 
name="0742c21" id="0742c21"></a><p><span class="lg">身前身後一無分折腳鐺中煮白雲佛法尚然言不<a 
name="0742c22" id="0742c22"></a>會那來餘事得堪聞</span></p><a 
name="0742c23" id="0742c23"></a><p><span class="lg">百川到海水無分萬族魚龍欲攫雲待得春雷鳴大<a 
name="0742c24" id="0742c24"></a>地為霖為雨普天聞</span></p><a 
name="0742c25" id="0742c25"></a><p><span class="lg">綠樹春迷曉不分一枝桃發悟靈雲嵒華吹落紅無<a 
name="0742c26" id="0742c26"></a>數消息知師<span class="corr" title='[己&gt;已]'>已</span>熟聞</span></p><a 
name="0742c27" id="0742c27"></a><p><span class="lg">飄飄桂子落秋分香透嵒前石上雲山谷虛空曾著<a 
name="0742c28" id="0742c28"></a>耳好音不斷與君聞</span></p><a 
name="0742c29" id="0742c29"></a><p><span class="lg">天入鸛群高不分青霄目視看流雲挂瓢豈欲爭清<a 
name="0742c30" id="0742c30"></a>節佛字猶來不喜聞</span></p><a 
name="0743a01" id="0743a01"></a><p><span class="lg">蜀魄連宵叫不分鵽<span class="gaiji">[刁*鳥]<!--gaiji,,1[刁*鳥],2&#x29F97;,3--></span>終夜又啼雲圓通門啟全無<a 
name="0743a02" id="0743a02"></a>礙若箇醒醒不共聞</span></p><a 
name="0743a03" id="0743a03"></a><p><span class="lg">空階月色晝無分雪積千峰石上雲煙島雲林俱是<a 
name="0743a04" id="0743a04"></a>口莫將耳聽自能聞</span></p><a 
name="0743a05" id="0743a05"></a><p><span class="lg">佛音遍界擬何分華柳叢生菩薩雲記得酒樓歌妓<a 
name="0743a06" id="0743a06"></a>曲至今千載悅人聞</span></p><a 
name="0743a07" id="0743a07"></a><p><span class="lg">鞭影纔窺緇素分崖崩石裂破迷雲可憐滯<span class="gaiji">[穀-禾+卵]<!--gaiji,,1[穀-禾+卵],2&#x3C89;,3--></span>迷封<a 
name="0743a08" id="0743a08"></a>者淵默雷聲總不聞</span></p><a 
name="0743a09" id="0743a09"></a><p><span class="lg">熾然無間說無分隔葉黃鸝喚白雲迷子未歸春又<a 
name="0743a10" id="0743a10"></a>老斷猿聲在隔谿聞</span></p><a 
name="0743a11" id="0743a11"></a><p><span class="lg">艸深一丈路難分相識惟餘谷口雲百鳥不來華自<a 
name="0743a12" id="0743a12"></a>落此時此景與誰聞</span></p><a 
name="0743a13" id="0743a13"></a><p><span class="lg">青苔鹿過徑初分細補袈裟剪碎雲時語沖霄鶴止<a 
name="0743a14" id="0743a14"></a>止莫教煙外有人聞</span></p><a 
name="0743a15" id="0743a15"></a><p><span class="lg">舉頭天外目無分何止青霄絕翳雲萬象森羅俱是<a 
name="0743a16" id="0743a16"></a>口聾人無耳也應聞</span></p><a 
name="0743a17" id="0743a17"></a><p><span class="lg">谷口煙迷樹不分一重山盡一重雲千峰獨立舒長<a 
name="0743a18" id="0743a18"></a>嘯只許松梢鶴共聞</span></p><a 
name="0743a19" id="0743a19"></a><p><span class="lg">火燒黃獨意何分榮辱無干只臥雲莫把閒名撩齒<a 
name="0743a20" id="0743a20"></a>頰又成佳話廣傳聞</span></p><a 
name="0743a21" id="0743a21"></a><p style="margin-left: 3em"><span class="headname">示天池禪人</span></p><a 
name="0743a22" id="0743a22"></a><p><span class="lg">一筇煙雨度淄河山舍無塵有薜蘿且喜住菴人再<a 
name="0743a23" id="0743a23"></a>見滿庭花藥影扶娑</span></p><a 
name="0743a24" id="0743a24"></a><p><span class="lg">昨歲到菴秋瑟瑟今來郊埜夏雲屯天池識得源頭<a 
name="0743a25" id="0743a25"></a>活始見曹谿出一門</span></p><a 
name="0743a26" id="0743a26"></a><p style="margin-left: 3em"><span class="headname">知浴慧光募建甘露菩薩像乞偈</span></p><a 
name="0743a27" id="0743a27"></a><p><span class="lg">僧繇昔日描難得浴主而今欲立身借得龍王些少<a 
name="0743a28" id="0743a28"></a>便朝朝甘露洗紅塵</span></p><a 
name="0743a29" id="0743a29"></a><p style="margin-left: 3em"><span class="headname">進水心菴午齋次缶華有新蛛百餘結縷如珠貫<a 
name="0743a30" id="0743a30"></a>申甫徐文學以二偈見寄因口占四偈酬之</span></p><a 
name="0743b01" id="0743b01"></a><p><span class="lg">主賓相見絕疏親媿我無能指一真不謂蜘蛛太饒<a 
name="0743b02" id="0743b02"></a>舌空中拋下玉絲綸</span></p><a 
name="0743b03" id="0743b03"></a><p><span class="lg">說有說無渾是夢知之一字禍之門須向聲前明的<a 
name="0743b04" id="0743b04"></a>旨方知大地悉承恩</span></p><a 
name="0743b05" id="0743b05"></a><p><span class="lg">有無不涉作何觀迸出虛空玉一團猶憶龐公見馬<a 
name="0743b06" id="0743b06"></a>祖西江一吸至今乾</span></p><a 
name="0743b07" id="0743b07"></a><p><span class="lg">空中樓閣紛紛布何似天華雨滿庭識此幻成如幻<a 
name="0743b08" id="0743b08"></a>理石頭說法老僧聽</span></p><a 
name="0743b09" id="0743b09"></a><p style="margin-left: 3em"><span class="headname">示王思山居士</span></p><a 
name="0743b10" id="0743b10"></a><p><span class="lg">箇中原不假思惟直下承當第二機推倒面前案山<a 
name="0743b11" id="0743b11"></a>子雙眸炯炯絕離微</span></p><a 
name="0743b12" id="0743b12"></a><p style="margin-left: 3em"><span class="headname">贈東剡禪師<span class="note">(為昇受業高原和尚法嗣也)</span></span></p><a 
name="0743b13" id="0743b13"></a><p><span class="lg">秋風秋雨謁同門形影相看爾我存數日共君燈下<a 
name="0743b14" id="0743b14"></a>語可憐無處著寒溫</span></p><a 
name="0743b15" id="0743b15"></a><p><span class="lg">且喜門庭仍肅肅舊時泉石洗新秋先師靈骨依然<a 
name="0743b16" id="0743b16"></a>在傳語諸方莫浪求</span></p><a 
name="0743b17" id="0743b17"></a><p><span class="lg">祖燈寥落久支離拾得巴歌作雪辭提唱見君多古<a 
name="0743b18" id="0743b18"></a>調令人有路憶楊岐</span></p><a 
name="0743b19" id="0743b19"></a><p style="margin-left: 3em"><span class="headname">送萬緣知客住菴</span></p><a 
name="0743b20" id="0743b20"></a><p><span class="lg">常憶先賢撥死灰騰空烈燄走風雷嘉聲應爾追先<a 
name="0743b21" id="0743b21"></a>哲不負吾門有俊才</span></p><a 
name="0743b22" id="0743b22"></a><p style="margin-left: 3em"><span class="headname">送曇燄煖禪人</span></p><a 
name="0743b23" id="0743b23"></a><p><span class="lg">秋風索索去何之桂子飄香正此時要見聯芳曇燄<a 
name="0743b24" id="0743b24"></a>發好看華煖最高枝</span></p><a 
name="0743b25" id="0743b25"></a><p style="margin-left: 3em"><span class="headname">梵慧禪人為三際闍黎造壽塔既成乞偈以志不<a 
name="0743b26" id="0743b26"></a>朽因為賦此</span></p><a 
name="0743b27" id="0743b27"></a><p><span class="lg">齒德俱尊有幾人戒珠更爾淨無塵逍遙重整來時<a 
name="0743b28" id="0743b28"></a>路一塔長縣劫外春</span></p><a 
name="0743b29" id="0743b29"></a><p><span class="lg">人間何物最堅牢德潤身時第一高行解應同石不<a 
name="0743b30" id="0743b30"></a>朽千霜永永壽兒曹</span></p><a 
name="0743c01" id="0743c01"></a><p style="margin-left: 3em"><span class="headname">贈馬織造</span></p><a 
name="0743c02" id="0743c02"></a><p><span class="lg">誰信居塵不染塵金剛歷劫種多因而今上國稱良<a 
name="0743c03" id="0743c03"></a>弼允作佛心補袞人</span></p><a 
name="0743c04" id="0743c04"></a><p style="margin-left: 3em"><span class="headname">楚公</span></p><a 
name="0743c05" id="0743c05"></a><p><span class="lg">親捧丹書下玉京勤勞全不憚艱辛若非慧業多生<a 
name="0743c06" id="0743c06"></a>種安得白雲深處行</span></p><a 
name="0743c07" id="0743c07"></a><p style="margin-left: 3em"><span class="headname">馮公</span></p><a 
name="0743c08" id="0743c08"></a><p><span class="lg">摩尼手握布千珍梵行聞君不可倫尤憶西江都吸<a 
name="0743c09" id="0743c09"></a>盡莫教輸與姓龐人</span></p><a 
name="0743c10" id="0743c10"></a><p style="margin-left: 3em"><span class="headname">張居士</span></p><a 
name="0743c11" id="0743c11"></a><p><span class="lg">華柳叢中有佛身笙歌宛轉喚歸人何緣門第君偏<a 
name="0743c12" id="0743c12"></a>好雙鳳爭銜鹿苑春</span></p><a 
name="0743c13" id="0743c13"></a><p style="margin-left: 3em"><span class="headname">示楊鍾秀居士</span></p><a 
name="0743c14" id="0743c14"></a><p><span class="lg">微塵內有空王佛幾箇男兒見得親欲識家山千古<a 
name="0743c15" id="0743c15"></a>秀嶺梅玉破一枝新</span></p><a 
name="0743c16" id="0743c16"></a><p style="margin-left: 3em"><span class="headname">示李完初居士</span></p><a 
name="0743c17" id="0743c17"></a><p><span class="lg">生死崖頭浪潑天隨波古佛有千千但能識得元初<a 
name="0743c18" id="0743c18"></a>面烈燄堆中開白蓮</span></p><a 
name="0743c19" id="0743c19"></a><p style="margin-left: 3em"><span class="headname">贈大慱禪師</span></p><a 
name="0743c20" id="0743c20"></a><p><span class="lg">高騎玉象下峨嵋步步凌空絕後隨拾得蒼龍頭上<a 
name="0743c21" id="0743c21"></a>角長安價重幾人知</span></p><a 
name="0743c22" id="0743c22"></a><p style="margin-left: 3em"><span class="headname">送徹眉知客歸江南</span></p><a 
name="0743c23" id="0743c23"></a><p><span class="lg">千里來歸信有由江南江北沒同儔從今當作龍門<a 
name="0743c24" id="0743c24"></a>客淺水澄波莫浪遊</span></p><a 
name="0743c25" id="0743c25"></a><p><span class="lg">門庭六月肅如霜愛子相從<span class="corr" title='[己&gt;已]'>已</span>備嘗此去滔滔皆熱<a 
name="0743c26" id="0743c26"></a>浪恐于冷眼不相當</span></p><a 
name="0743c27" id="0743c27"></a><p style="margin-left: 3em"><span class="headname">募建普同塔</span></p><a 
name="0743c28" id="0743c28"></a><p><span class="lg">珊瑚林裏福身入意躁天中淨信生充國黃金隨意<a 
name="0743c29" id="0743c29"></a>取湘南潭北路分明</span></p><a 
name="0743c30" id="0743c30"></a><p style="margin-left: 3em"><span class="headname">贈丘子羽守備</span></p><a 
name="0744a01" id="0744a01"></a><p><span class="lg">異地相逢亦偶然芝蘭之契是前緣丈夫夙具英雄<a 
name="0744a02" id="0744a02"></a>骨選佛當為第一員</span></p><a 
name="0744a03" id="0744a03"></a><p style="margin-left: 3em"><span class="headname">贈丘蓬萊居士</span></p><a 
name="0744a04" id="0744a04"></a><p><span class="lg">生成俊骨邁常流急水抽迴破浪舟驀入青蓮國裏<a 
name="0744a05" id="0744a05"></a>坐萬人爭仰五君丘</span></p><a 
name="0744a06" id="0744a06"></a><p style="margin-left: 3em"><span class="headname">次擬將韻答房沆菴方伯</span></p><a 
name="0744a07" id="0744a07"></a><p><span class="lg">擬將蘿薜挂鶉衣萬仞崖前坐石磯目視流雲足底<a 
name="0744a08" id="0744a08"></a>過那知越瘠與秦肥</span></p><a 
name="0744a09" id="0744a09"></a><p><span class="lg">擬將香芷結蓑衣柔櫓輕舠明月磯直釣釣鼇稱意<a 
name="0744a10" id="0744a10"></a>得歸來江柳綠陰肥</span></p><a 
name="0744a11" id="0744a11"></a><p><span class="lg">擬將雪鬢臥峰頭茅屋如拳傍斗牛六月雪封山徑<a 
name="0744a12" id="0744a12"></a>斷天荒地老任悠悠</span></p><a 
name="0744a13" id="0744a13"></a><p><span class="lg">擬將清嘯付重阿孤木寒雲一鳥窩誰識香山心夙<a 
name="0744a14" id="0744a14"></a>契紅嵐翠雨入新歌</span></p><a 
name="0744a15" id="0744a15"></a><a 
name="0744a16" id="0744a16"></a><a 
name="0744a17" id="0744a17"></a><a 
name="0744a18" id="0744a18"></a><a 
name="0744a19" id="0744a19"></a><a 
name="0744a20" id="0744a20"></a><p><span class="juanname">天岸禪師語錄卷第十九</span></p>
<hr>【經文資訊】嘉興藏第 26 冊 No. B187 天岸昇禪師語錄<br>【版本記錄】CBETA 電子佛典 Rev. 1.12 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index59cd.html?index=J26nB187" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB187_019 by HTTrack Website Copier/3.x [XR&CO'2008], Tue, 03 Jun 2014 00:32:24 GMT -->
</html>
