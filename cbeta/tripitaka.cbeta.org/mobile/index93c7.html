<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T49n2035_015 by HTTrack Website Copier/3.x [XR&CO'2008], Mon, 02 Jun 2014 23:48:49 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6846.gif?utmac=MO-30696269-4&amp;utmn=1226683166&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT49&amp;utmp=%2Fmobile%2Findex.php%3Findex%3DT49n2035_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa2ba.html?index=T49n2035_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第49冊<br/>No.2035 佛祖統紀 (54卷)<br/>【宋 志磐撰】<br/>第 15 卷</p>
	<a href="index36d1.html?index=T49n2035_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T49">
<div class="root" id="2035" sutra_name="佛祖統紀" sutra_juan="[卷15]">　
<a 
name="0225a01" id="0225a01"></a><a 
name="0225a02" id="0225a02"></a><p><span class="juanname">佛祖統紀卷第十五</span></p><a 
name="0225a03" id="0225a03"></a><a 
name="0225a04" id="0225a04"></a><p style="margin-left: 4em"><span class="byline">宋景定四明東湖沙門志磐撰</span></p><a 
name="0225a05" id="0225a05"></a><p style="margin-left: 2em"><span class="headname">諸師列傳第六之五</span></p><a 
name="0225a06" id="0225a06"></a><p style="text-indent: 0em; margin-left: 0em"><span class="linehead"></span>明智立法師法嗣<span class="note">(廣智下第四世)</span></p><a 
name="0225a07" id="0225a07"></a><ul><li>澄照覺先法師</li><li>慧照法<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>法師</li><a 
name="0225a08" id="0225a08"></a><li>圓澄智謙法師</li><li>四明法維法師<span class="note">(明智<span class="corr" title='[[01]&gt;]'></span>惠)</span></li><a 
name="0225a09" id="0225a09"></a><li>定慧介然法師</li><li>待制晁說之</li><a 
name="0225a10" id="0225a10"></a><li>諫議忠肅公陳瓘</li></ul><a 
name="0225a11" id="0225a11"></a><p style="text-indent: 0em; margin-left: 0em"><span class="linehead"></span>草堂元法師法嗣</p><a 
name="0225a12" id="0225a12"></a><ul><li>息菴道淵法師</li></ul><a 
name="0225a13" id="0225a13"></a><p style="text-indent: 0em; margin-left: 0em"><span class="linehead"></span>安國惠法師法嗣<span class="note">(神照下第四世)</span></p><a 
name="0225a14" id="0225a14"></a><ul><li>智涌了然法師</li><li>真教智僊法師</li><a 
name="0225a15" id="0225a15"></a><li>白蓮梵章首座</li></ul><a 
name="0225a16" id="0225a16"></a><p style="text-indent: 0em; margin-left: 0em"><span class="linehead"></span>白蓮卿法師法嗣</p><a 
name="0225a17" id="0225a17"></a><ul><li>天台淨侁法師</li></ul><a 
name="0225a18" id="0225a18"></a><p style="text-indent: 0em; margin-left: 0em"><span class="linehead"></span>北禪梵法主法嗣</p><a 
name="0225a19" id="0225a19"></a><ul><li>北禪惠深法師</li><li>飛英智忱法師</li><a 
name="0225a20" id="0225a20"></a><li>頂山子文法師</li><li>通照慧明法師</li><a 
name="0225a21" id="0225a21"></a><li>超果惠道法師</li></ul><a 
name="0225a22" id="0225a22"></a><p style="text-indent: 0em; margin-left: 0em"><span class="linehead"></span>德藏瑛法師法嗣</p><a 
name="0225a23" id="0225a23"></a><ul><li>北關思淨法師</li></ul><a 
name="0225a24" id="0225a24"></a><p style="text-indent: 0em; margin-left: 0em"><span class="linehead"></span>壽安弼法師法嗣</p><a 
name="0225a25" id="0225a25"></a><ul><li>教藏有全法師</li></ul><a 
name="0225a26" id="0225a26"></a><p style="text-indent: 0em; margin-left: 0em"><span class="linehead"></span>車溪卿法師法嗣<span class="note">(南屏下第四世)</span></p><a 
name="0225a27" id="0225a27"></a><ul><li>竹菴可觀法師</li><li>牧菴有朋法師</li><a 
name="0225a28" id="0225a28"></a><li>祥符道忻法師</li></ul><a 
name="0225a29" id="0225a29"></a><p style="text-indent: 0em; margin-left: 0em"><span class="linehead"></span>慧覺玉法師法嗣</p><a 
name="0225b01" id="0225b01"></a><ul><li>清修法久法師</li><li>澄覺神煥法師</li><a 
name="0225b02" id="0225b02"></a><li>假名如湛法師</li><li>密印修慧法師<span class="note">(慧覺傳)</span></li><a 
name="0225b03" id="0225b03"></a><li>慧解曇應法師<span class="note">(車溪傳)</span></li><li>慧照道倫法師</li><a 
name="0225b04" id="0225b04"></a><li>北禪法榮法師</li><li>北禪文俊法師</li><a 
name="0225b05" id="0225b05"></a><li>圓覺淨圭法師</li></ul><a 
name="0225b06" id="0225b06"></a><p style="text-indent: 0em; margin-left: 0em"><span class="linehead"></span>圓覺慈法師法嗣</p><a 
name="0225b07" id="0225b07"></a><ul><li>法照中皎法師</li><li>神慧敏齊法師</li><a 
name="0225b08" id="0225b08"></a><li>能仁文首座</li><li>能仁能行人</li></ul><a 
name="0225b09" id="0225b09"></a><p style="text-indent: 0em; margin-left: 0em"><span class="linehead"></span>普明靖法師法嗣</p><a 
name="0225b10" id="0225b10"></a><ul><li>圓通思梵法師</li><li>普圓善期法師</li></ul><a 
name="0225b11" id="0225b11"></a><p style="text-indent: 0em; margin-left: 0em"><span class="linehead"></span>天竺如法師法嗣</p><a 
name="0225b12" id="0225b12"></a><ul><li>崇先懷志法師</li><li>宣祕慧僊法師</li><a 
name="0225b13" id="0225b13"></a><li>音圓普證法師</li><li>法燈道遵法師</li><a 
name="0225b14" id="0225b14"></a><li>餘姚行澄法師</li></ul><a 
name="0225b15" id="0225b15"></a><p style="text-indent: 0em; margin-left: 0em"><span class="linehead"></span>法雲敏法師法嗣</p><a 
name="0225b16" id="0225b16"></a><ul><li>樞密蔣之奇</li></ul><a 
name="0225b17" id="0225b17"></a><p style="text-indent: 0em; margin-left: 0em"><span class="linehead"></span>佛智雲法師法嗣</p><a 
name="0225b18" id="0225b18"></a><ul><li>法照淨通法師</li></ul><a 
name="0225b19" id="0225b19"></a><p style="text-indent: 0em; margin-left: 0em"><span class="linehead"></span>佛照堅法師法嗣</p><a 
name="0225b20" id="0225b20"></a><ul><li>神辯覺寧法師</li><li>等慈慧序法師</li></ul><a 
name="0225b21" id="0225b21"></a><p style="text-indent: 0em; margin-left: 0em"><span class="linehead"></span>梵慈普法師法嗣</p><a 
name="0225b22" id="0225b22"></a><ul><li>圓照梵光法師</li><li>東靈智欽法主</li></ul><a 
name="0225b23" id="0225b23"></a><p style="text-indent: 0em; margin-left: 0em"><span class="linehead"></span>憲章閔法師法嗣</p><a 
name="0225b24" id="0225b24"></a><ul><li>餘慶道存法師</li></ul><a 
name="0225b25" id="0225b25"></a><p style="text-indent: 0em; margin-left: 0em"><span class="linehead"></span>清辯齋法師法嗣</p><a 
name="0225b26" id="0225b26"></a><ul><li>景德法雲法師</li><li>上方法清法師<span class="note">(清辯傳)</span></li></ul><a 
name="0225b27" id="0225b27"></a><p style="margin-left: 3em"><span class="headname">明智立法師法嗣</span></p><a 
name="0225b28" id="0225b28"></a><p style="text-indent: 0em; margin-left: 0em"><span class="linehead"></span>法師覺先。四明之慈溪陳氏。號澄照。七歲受<a 
name="0225b29" id="0225b29"></a>經一讀成誦。初稟教於明智。既得其傳。復<a 
name="0225c01" id="0225c01"></a>請益於慈辯清辯。所詣益深。靖康初主奉化<a 
name="0225c02" id="0225c02"></a>之寶林。會奉旱邑請講金光明。終卷而雨<a 
name="0225c03" id="0225c03"></a>三日。因勉邑人建光明幢。誦經萬部為邑<a 
name="0225c04" id="0225c04"></a>境之護。遷主延慶大弘宗教。久之復歸寶<a 
name="0225c05" id="0225c05"></a>林。築室曰妙蓮。復誦滿萬部。持淨土佛號。<a 
name="0225c06" id="0225c06"></a>四十八藏。摘經疏名言以資觀行。目曰心<a 
name="0225c07" id="0225c07"></a>要。紹興十六年正月十四日。說法安坐而逝。<a 
name="0225c08" id="0225c08"></a>塔於寢室之側。他日有夜聞誦經聲。<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>所<a 
name="0225c09" id="0225c09"></a>自出塔中。後月堂居南湖。謂師於延慶有<a 
name="0225c10" id="0225c10"></a>傳持之功。而塔在草莽。乃令遷之祖壟。及<a 
name="0225c11" id="0225c11"></a>開土見栓索不朽。骨若青銅<span class="note">(栓山圓反木丁)</span>。</p><a 
name="0225c12" id="0225c12"></a><p style="text-indent: 0em; margin-left: 0em"><span class="linehead"></span>法師法<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>。賜號慧照。早為明智高第。屢居<a 
name="0225c13" id="0225c13"></a>座端。道業詞章眾所推服。高麗義天至。首<a 
name="0225c14" id="0225c14"></a>入南湖。師明智而友慧照。請跋所受教<a 
name="0225c15" id="0225c15"></a>乘歸國。師援筆立成。有古史風。義天嘉歎<a 
name="0225c16" id="0225c16"></a>不已<span class="note">(文見名文光教志)</span>郡命主三學。講演之盛亞於南<a 
name="0225c17" id="0225c17"></a>湖。嘗謂門人曰。余嘗勸人以二戒。三十已<a 
name="0225c18" id="0225c18"></a>前未可念阿彌陀。七十已後不得持消災<a 
name="0225c19" id="0225c19"></a><span class="gaiji">&#x546A;<!--gaiji,咒,1[口*兄],2&#x546A;,3--></span>。謂少不知進。老不知止也。時人然之。</p><a 
name="0225c20" id="0225c20"></a><p style="text-indent: 0em; margin-left: 0em"><span class="linehead"></span>法師智謙。賜號圓澄。學於明智。紹興庚辰<a 
name="0225c21" id="0225c21"></a>主寶雲。每念寶雲為四明傳道師。自遷骨<a 
name="0225c22" id="0225c22"></a>烏石。其<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>寖晦。乃力搜訪。得正法師所撰<a 
name="0225c23" id="0225c23"></a>石塔記。重刻於烏石菴。又於寺闢堂。設像<a 
name="0225c24" id="0225c24"></a>表示後世。</p><a 
name="0225c25" id="0225c25"></a><p style="text-indent: 0em; margin-left: 0em"><span class="linehead"></span>法師介然。四明鄞人。受業福泉山之延壽。明<a 
name="0225c26" id="0225c26"></a>智居南湖。從其學遂悟境觀之旨。元豐初。<a 
name="0225c27" id="0225c27"></a>專修淨業三載。期滿謂同修慧觀仲章宗悅<a 
name="0225c28" id="0225c28"></a>曰。念佛三昧往生要法也。乃然三指。誓建<a 
name="0225c29" id="0225c29"></a>十六觀堂。中設西方三聖殿。環以池蓮。功<a 
name="0226a01" id="0226a01"></a>成復然三指以報佛恩。於是修觀之士。有<a 
name="0226a02" id="0226a02"></a>所依託焉。</p><a 
name="0226a03" id="0226a03"></a><p style="text-indent: 0em; margin-left: 0em"><span class="linehead"></span>建炎四年正月七日。金虜犯明州。寺眾奔散<a 
name="0226a04" id="0226a04"></a>師獨不去。虜奄至訶之曰。不畏死耶。師曰。<a 
name="0226a05" id="0226a05"></a>貧道一生願力建此觀堂。今老矣。不忍舍<a 
name="0226a06" id="0226a06"></a>去以求生也虜酋義之謂曰。為我歸北地。<a 
name="0226a07" id="0226a07"></a>作觀堂似此規制。遂逼師以行。後人悲思。<a 
name="0226a08" id="0226a08"></a>乃以去日為之忌<span class="note">(相傳。正月五日。若依本朝通鑑。則云七日)</span>而尊<a 
name="0226a09" id="0226a09"></a>之曰定慧尊者。立像陪位於觀室之隅<span class="note">(志磐受業<a 
name="0226a10" id="0226a10"></a>福泉。定慧是草堂一派。極有高行。去志磐為五世)</span>。</p><a 
name="0226a11" id="0226a11"></a><p style="text-indent: 0em; margin-left: 0em"><span class="linehead"></span>晁說之。字以道。自號景迂。官至待制。文元<a 
name="0226a12" id="0226a12"></a>公<span class="gaiji">&#x9008;<!--gaiji,迥,1[這-言+向],2&#x9008;,3--></span>四世孫也。監明州船場。常往南湖訪<a 
name="0226a13" id="0226a13"></a>明智。聞三千境觀之說。欣然願學通其旨。<a 
name="0226a14" id="0226a14"></a>晚年日誦法華。自號天台教僧。或曰洧上<a 
name="0226a15" id="0226a15"></a>老法華。明智沒為撰碑而論之。時稱高作<a 
name="0226a16" id="0226a16"></a><span class="note">(碑見名文光教志)</span>。</p><a 
name="0226a17" id="0226a17"></a><p style="text-indent: 0em; margin-left: 0em"><span class="linehead"></span>陳瓘。字瑩中。南劍人。自號了翁。幼登甲科<a 
name="0226a18" id="0226a18"></a>官至正言。親亡之日。廬墓三年。天降甘露。<a 
name="0226a19" id="0226a19"></a>有芝草生於冢上。嘗留意禪宗頗有省發。<a 
name="0226a20" id="0226a20"></a>觀華嚴了法界之旨。因上疏論宰相章惇。<a 
name="0226a21" id="0226a21"></a>謫四明。日與明智會。因問天台宗旨。明智<a 
name="0226a22" id="0226a22"></a>舉止觀不思議境。示以性奪修成無作行<a 
name="0226a23" id="0226a23"></a>之義。公曰。乃知此宗性本現成。又問。現前<a 
name="0226a24" id="0226a24"></a>色身如何觀察。明智曰。法本不生今則無<a 
name="0226a25" id="0226a25"></a>滅。公曰。世人言。其死如歸。不知如歸。乃<a 
name="0226a26" id="0226a26"></a>失家者。自是深達境智之妙。作三千有門<a 
name="0226a27" id="0226a27"></a>頌以示明智。智可之<span class="note">(文見名文光教志)</span>晚年刻意西<a 
name="0226a28" id="0226a28"></a>歸。為明智作觀堂淨土院記。發揮寂光淨<a 
name="0226a29" id="0226a29"></a>土之旨。宗門韙其說<span class="note">(石刻南湖觀堂)</span>公既貶。諸子<a 
name="0226b01" id="0226b01"></a>皆白衣未嘗懷不滿意。宣和六年冬。無疾<a 
name="0226b02" id="0226b02"></a>別家人而逝。紹興中。贈諫議大夫。<span class="corr" title='[謚&gt;諡]'>諡</span>忠肅。</p><a 
name="0226b03" id="0226b03"></a><p style="text-indent: 0em; margin-left: 1em"><span class="linehead"></span>述曰。智者之為道也。廣大悉備。為其徒<a 
name="0226b04" id="0226b04"></a>者。自尊信之。未足以信於人。惟名儒士<a 
name="0226b05" id="0226b05"></a>夫信而學焉。則其道斯為可信也。智者之<a 
name="0226b06" id="0226b06"></a>世。有徐陵柳顧言。荊溪之世。有梁肅李<a 
name="0226b07" id="0226b07"></a>華。慈雲之時。有王文穆馬亮。明智之時。<a 
name="0226b08" id="0226b08"></a>有晁以道陳瑩中。是數君子。不特知道。<a 
name="0226b09" id="0226b09"></a>又能立言以贊之。智者之道。於是愈有<a 
name="0226b10" id="0226b10"></a>光焉。</p><a 
name="0226b11" id="0226b11"></a><p style="margin-left: 3em"><span class="headname">草堂元法師法嗣</span></p><a 
name="0226b12" id="0226b12"></a><p style="text-indent: 0em; margin-left: 0em"><span class="linehead"></span>法師道淵。永嘉人。自號息菴。久依扶宗深<a 
name="0226b13" id="0226b13"></a>達觀道。居西湖永明講授有法。嘗謂修性<a 
name="0226b14" id="0226b14"></a>離合之旨。指要雖示其妙。後人或戒異說<a 
name="0226b15" id="0226b15"></a>師收束諸文立為二義。一者約修三性三。<a 
name="0226b16" id="0226b16"></a>與修性對論三以明離合。二者約修九性<a 
name="0226b17" id="0226b17"></a>九。與修性對論三以明離合。初修三性三<a 
name="0226b18" id="0226b18"></a>者。如不二門。性指三障。是故具三。修從<a 
name="0226b19" id="0226b19"></a>性成。成三法爾。又云。一念心因既具三軌。<a 
name="0226b20" id="0226b20"></a>此因成果名三涅槃。又金錍云。本有三種。<a 
name="0226b21" id="0226b21"></a>三理元遍。達性成修。修三亦遍。此皆性三<a 
name="0226b22" id="0226b22"></a>修三六法明離合也。言修性對論三者。以<a 
name="0226b23" id="0226b23"></a>修為能對。性為所對。如不二門云。為對<a 
name="0226b24" id="0226b24"></a>性明修。故合為二。則修二性一。三法明合<a 
name="0226b25" id="0226b25"></a>也。次義言修九者。如不二門云。是則修雖<a 
name="0226b26" id="0226b26"></a>具九則法身般若解脫各各具三。此乃修中<a 
name="0226b27" id="0226b27"></a>自論九法以明離也。然法身中三。雖本屬<a 
name="0226b28" id="0226b28"></a>性。指要判云。雖兼性三咸為所發。故皆屬<a 
name="0226b29" id="0226b29"></a>修。言性九者。如光明句釋金鼓。具有圓<a 
name="0226b30" id="0226b30"></a>空鳴三法。即是一境三諦。又於圓空鳴中各<a 
name="0226c01" id="0226c01"></a>各自具姝大等三。遂有九法既得鼓體。性<a 
name="0226c02" id="0226c02"></a>德中論未涉起修。此則就性中自論九法。<a 
name="0226c03" id="0226c03"></a>以明離也。修性對論九者。如涅槃疏明。體<a 
name="0226c04" id="0226c04"></a>宗用各有三義。體有禮底達。宗有本要助。<a 
name="0226c05" id="0226c05"></a>用有本當自在。此約修六性三以明離也<span class="note">(云<a 
name="0226c06" id="0226c06"></a>云)</span>。師示寂當盛暑。停龕旬日體色不變。白乳<a 
name="0226c07" id="0226c07"></a>流涌香若蓮華。人取乳可塗面。將葬路經<a 
name="0226c08" id="0226c08"></a>一菴。紼斷不進。異香徹菴中。易紼重不能<a 
name="0226c09" id="0226c09"></a>舉。菴主舊有微憾。乃悔謝曰。曾有小犯故<a 
name="0226c10" id="0226c10"></a>蒙見誡。乃隨眾舁之遂行。葬及三年。忽大<a 
name="0226c11" id="0226c11"></a>風折木壞其塔。滿龕舍利。若天彰其德云。</p><a 
name="0226c12" id="0226c12"></a><p style="margin-left: 3em"><span class="headname">安國惠法師法嗣<span class="note">(神照下第四世)</span></span></p><a 
name="0226c13" id="0226c13"></a><p style="text-indent: 0em; margin-left: 0em"><span class="linehead"></span>法師了然。臨海薛氏。母禱山兵寺石像前。<a 
name="0226c14" id="0226c14"></a>夢至佛殿見僧持蓮華令食之。且曰。汝<a 
name="0226c15" id="0226c15"></a>生子當出家。後十三月而孕。四歲母念出<a 
name="0226c16" id="0226c16"></a>家。則誰當為嗣。夢神人叱之曰。何爽前囑。<a 
name="0226c17" id="0226c17"></a>遂諾之。十六具戒。從安國學教觀。慧解驟<a 
name="0226c18" id="0226c18"></a>發。嘗夢坐盤石泛大海。望大士坐山上竹<a 
name="0226c19" id="0226c19"></a>林間。師曰。平生持尊號今得見之。遂正立<a 
name="0226c20" id="0226c20"></a>說百偈以讚。覺憶其半。自是頓發辨才。<a 
name="0226c21" id="0226c21"></a>侍安國遷白蓮。未幾去謁明智。智問華嚴<a 
name="0226c22" id="0226c22"></a>十法界。大論三世間。法華十如是。三處文義。<a 
name="0226c23" id="0226c23"></a>共成三千。荊溪何云指的妙境出自法華。<a 
name="0226c24" id="0226c24"></a>師曰。華嚴大論。是死法門。法華十如是。是活<a 
name="0226c25" id="0226c25"></a>法門。智首肯之。時晁說之。嘗謁明智。因與<a 
name="0226c26" id="0226c26"></a>師論此道。待之如同學。四明講者道如。辭<a 
name="0226c27" id="0226c27"></a>氣毅然時號如虎。與師難問必為之屈。明<a 
name="0226c28" id="0226c28"></a>智舉主廣嚴。師曰。吾不當負所得。卒為安<a 
name="0226c29" id="0226c29"></a>國嗣。六年遷白蓮。居山二十四年。學者常<a 
name="0227a01" id="0227a01"></a>五六百人。紹興戊午。寧海建大會請師說<a 
name="0227a02" id="0227a02"></a>法。有使者持牒來曰。兜率天請師說法。師<a 
name="0227a03" id="0227a03"></a>曰。此間法會未散。使曰。符不可緩當先。其<a 
name="0227a04" id="0227a04"></a>次者即毀師名而去。紹興辛酉五月。夢兩龍<a 
name="0227a05" id="0227a05"></a>戲空中。一化為神人。袖出書曰。師七日當<a 
name="0227a06" id="0227a06"></a>行。師唯唯。既寤集眾說法。復大書曰。因念<a 
name="0227a07" id="0227a07"></a>佛力得歸極樂。凡在吾徒宜當力學。即沐<a 
name="0227a08" id="0227a08"></a>浴更衣。與眾同誦阿彌陀經。至西方世界<a 
name="0227a09" id="0227a09"></a>而逝。能仁行人。聞天樂音。祥光屬天。眾謂<a 
name="0227a10" id="0227a10"></a>師報居淨土。而先赴兜率之請也。八月葬<a 
name="0227a11" id="0227a11"></a>東岡。錫號智涌。郡祈雨於玉溪。眾苦路險。<a 
name="0227a12" id="0227a12"></a>師<span class="gaiji">&#x546A;<!--gaiji,咒,1[口*兄],2&#x546A;,3--></span>龍使移之。是夜風雨大作。旦見潭在<a 
name="0227a13" id="0227a13"></a>所指夷坦處。述宗圓記五卷。釋南岳止觀<a 
name="0227a14" id="0227a14"></a>樞要二卷。釋十不二門。虎溪集八卷。</p><a 
name="0227a15" id="0227a15"></a><p style="text-indent: 0em; margin-left: 0em"><span class="linehead"></span>法師智仙。仙居李氏。號真教。幼不樂世俗。<a 
name="0227a16" id="0227a16"></a>常曰。世間榮富何能免我一生清志耶。遂<a 
name="0227a17" id="0227a17"></a>服方袍。遊學至天竺。得觀道於明義首座。<a 
name="0227a18" id="0227a18"></a>還鄉依白蓮惠師聽止觀大有發明。久之<a 
name="0227a19" id="0227a19"></a>章嗣其席。常時繫念唯在淨土。或曰。法華<a 
name="0227a20" id="0227a20"></a>三昧。一土一切土。一身一切身。一佛一切佛。<a 
name="0227a21" id="0227a21"></a>何不依止觀修法華三昧而為往生之因。<a 
name="0227a22" id="0227a22"></a>師曰。荊溪云。分別功德品中。直觀此土四<a 
name="0227a23" id="0227a23"></a>土具足。故此佛身即三佛身。此大眾即一切<a 
name="0227a24" id="0227a24"></a>眾。以惑未斷故。安樂行是同居淨土行之氣<a 
name="0227a25" id="0227a25"></a>分故不離同居穢見同居淨。問者曰。同居<a 
name="0227a26" id="0227a26"></a>類多何必極樂。師曰。教說多故。宿緣厚故。<a 
name="0227a27" id="0227a27"></a>令專注故。是攝生故。師當結制稍覺微<a 
name="0227a28" id="0227a28"></a>恙。乃詣辭郡縣。還寺杜門絕客。眾請用<a 
name="0227a29" id="0227a29"></a>醫。令厚贐謝去之。即易床西向。設彌陀<a 
name="0227b01" id="0227b01"></a>像。請行人諷經。終卷而化。時能仁聞念佛<a 
name="0227b02" id="0227b02"></a>聲沸天仙樂盈耳。塔於院東北隅。</p><a 
name="0227b03" id="0227b03"></a><p style="text-indent: 0em; margin-left: 0em"><span class="linehead"></span>首座梵章。學惠法師悉通其旨。屢居白蓮<a 
name="0227b04" id="0227b04"></a>座端。講唱有法學者宗尚。謙抑不肯出世<a 
name="0227b05" id="0227b05"></a>人高其風。著圓覺經疏一卷。時稱簡正。</p><a 
name="0227b06" id="0227b06"></a><p style="margin-left: 3em"><span class="headname">北禪梵法主法嗣</span></p><a 
name="0227b07" id="0227b07"></a><p style="text-indent: 0em; margin-left: 0em"><span class="linehead"></span>法師惠深。幼遍歷講席。及見北禪洞悟觀<a 
name="0227b08" id="0227b08"></a>道。後法王歸寂。師繼踵行化。當建炎兵燬<a 
name="0227b09" id="0227b09"></a>之餘。極力土木卒還舊制。領徒說法未嘗<a 
name="0227b10" id="0227b10"></a>一日以事廢。將建大殿。眾勉見巨室。師曰。<a 
name="0227b11" id="0227b11"></a>若使出門干施主。不如閉戶禱諸天。精<a 
name="0227b12" id="0227b12"></a>意所感施者自至。師正席二十九年。有僧善<a 
name="0227b13" id="0227b13"></a>居。為知事亦如之。清儉勤力輔贊有理。人<a 
name="0227b14" id="0227b14"></a>或與錢。即腰纏手捥。自<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>以歸。慮費<span class="gaiji">&#x811A;<!--gaiji,腳,1[腳-谷+去],2&#x811A;,3--></span>金<a 
name="0227b15" id="0227b15"></a>損施福也。</p><a 
name="0227b16" id="0227b16"></a><p style="margin-left: 3em"><span class="headname">德藏瑛法師法嗣</span></p><a 
name="0227b17" id="0227b17"></a><p style="text-indent: 0em; margin-left: 0em"><span class="linehead"></span>法師思淨。錢唐喻氏。受法華於瑛師。既悟<a 
name="0227b18" id="0227b18"></a>厥旨。復深研淨土之觀。專志念佛日課觀<a 
name="0227b19" id="0227b19"></a>經大觀初。於郡城北關創精舍。扁曰妙行。<a 
name="0227b20" id="0227b20"></a>領徒乞食。期飯僧百萬。不二十年竟踰八<a 
name="0227b21" id="0227b21"></a>倍。建十蓮華藏。規制巧妙。為天下輪藏之<a 
name="0227b22" id="0227b22"></a>冠。尤精畫佛。每運筆先於靜室念佛觀想。<a 
name="0227b23" id="0227b23"></a>一日畫丈六像。見佛光良久。眾皆瞻禮。師<a 
name="0227b24" id="0227b24"></a>於是時頓悟筆法之妙。於是人間咸稱為<a 
name="0227b25" id="0227b25"></a>喻彌陀。嘗於西湖北山鑿石作彌勒像露<a 
name="0227b26" id="0227b26"></a>半軀於嚴。識者以為深谷為陵之日。必有繼<a 
name="0227b27" id="0227b27"></a>成全身如三生石像者。宣和初。盜起清溪<a 
name="0227b28" id="0227b28"></a>犯錢唐。師告渠魁。願以身代一城人命。賊<a 
name="0227b29" id="0227b29"></a>義之。妖鋒為戢。紹興庚申冬。端坐想佛七<a 
name="0227c01" id="0227c01"></a>日不廢。忽起然香供佛歸座趺坐而化。旬<a 
name="0227c02" id="0227c02"></a>日頂上溫煖面體紅潤。見者謂其猶生葬於<a 
name="0227c03" id="0227c03"></a>法堂之右。</p><a 
name="0227c04" id="0227c04"></a><p style="margin-left: 3em"><span class="headname">車溪卿法師法嗣<span class="note">(南屏下第四世)</span></span></p><a 
name="0227c05" id="0227c05"></a><p style="text-indent: 0em; margin-left: 0em"><span class="linehead"></span>法師可觀。字宜翁。華亭戚氏。年十六具戒。依<a 
name="0227c06" id="0227c06"></a>南屏精微。師聞車溪聲振江浙。負笈從之。<a 
name="0227c07" id="0227c07"></a>一日聞舉唱曰。般若寂寥。忽有悟入。如服<a 
name="0227c08" id="0227c08"></a>一杯降氣湯。玉慧覺有橫山命。師偕行讀指<a 
name="0227c09" id="0227c09"></a>要。至若不謂實鐵床非苦變易非遷。歎曰。<a 
name="0227c10" id="0227c10"></a>語言文字皆<span class="gaiji">&#x7A45;<!--gaiji,糠,1[禾*康],2&#x7A45;,3--></span>秕耳。建炎初主嘉禾壽聖。遷<a 
name="0227c11" id="0227c11"></a>當湖德藏。居閱世堂。為楞嚴補注。以祥<a 
name="0227c12" id="0227c12"></a>符延閃兩載。以疾反當湖南林。一室蕭然人<a 
name="0227c13" id="0227c13"></a>不堪之。則曰。松風山月。此我無盡衣<span class="gaiji">&#x9262;<!--gaiji,缽,1[金*本],2&#x9262;,3--></span>也。<a 
name="0227c14" id="0227c14"></a>乾道七年。丞相魏<span class="corr" title='[[木*巳]&gt;杞]'>杞</span>出鎮姑蘇。請主北禪。<a 
name="0227c15" id="0227c15"></a>入門適當九日。指座云胸中一寸灰已冷。<a 
name="0227c16" id="0227c16"></a>頭上千莖雪未消。老步只宜平地去。不知<a 
name="0227c17" id="0227c17"></a>何事又登高。魏公擊節不已。及得所遺法<a 
name="0227c18" id="0227c18"></a>語謝曰。當日卷卷斯道。不敢孤負竹菴。淳<a 
name="0227c19" id="0227c19"></a>熙七年。皇子魏王牧四明<span class="note">(諱愷諡惠憲王孝宗次子)</span>用月<a 
name="0227c20" id="0227c20"></a>堂遺書之薦。請主延慶。時已八十九歲。抵<a 
name="0227c21" id="0227c21"></a>行在所而聞王薨師在天竺受請曰。王旨<a 
name="0227c22" id="0227c22"></a>如生。豈當有辭。遂行至南湖眾見行李寂<a 
name="0227c23" id="0227c23"></a>寂莫不歎服。不二載復歸當湖竹菴。九年<a 
name="0227c24" id="0227c24"></a>二月十九無疾而逝。壽九十一。荼毘舌根不<a 
name="0227c25" id="0227c25"></a>壞舍利莫知其算。塔德藏之觀堂。師五住<a 
name="0227c26" id="0227c26"></a>當湖。皆退隱於竹菴。因以為目。杲大慧自<a 
name="0227c27" id="0227c27"></a>徑山行化。來訪當湖對語終日。敬之曰教<a 
name="0227c28" id="0227c28"></a>海老龍也。師見齋房安像即誡之曰。汝起<a 
name="0227c29" id="0227c29"></a>居無禮說無益語。少時焚香之敬。不補終<a 
name="0228a01" id="0228a01"></a>日媟嫚之罪也。著楞嚴說題集解。補注共<a 
name="0228a02" id="0228a02"></a>四卷。蘭盆補注二卷。金剛通論事說各一卷。<a 
name="0228a03" id="0228a03"></a>圓覺手鑑。竹菴錄各一卷。山家義苑二卷。</p><a 
name="0228a04" id="0228a04"></a><p style="text-indent: 0em; margin-left: 0em"><span class="linehead"></span>法師有朋。金華人。自號牧菴。一家教文背誦<a 
name="0228a05" id="0228a05"></a>幾半。初學於慈圓覺。復往謁車溪。晝夜扣<a 
name="0228a06" id="0228a06"></a>請盡得其道。主僊譚講止觀。天衣持師分<a 
name="0228a07" id="0228a07"></a>衛至境<span class="note">(梵語分衛此云乞食)</span>入寺就聽。至破法遍。橫破<a 
name="0228a08" id="0228a08"></a>九種禪那。皆非圓頓行人入道之門。持竦然<a 
name="0228a09" id="0228a09"></a>曰。我所未聞之說也設禮而去。湖人薛氏<a 
name="0228a10" id="0228a10"></a>婦早喪不得脫。其家齋千僧誦金剛般若<a 
name="0228a11" id="0228a11"></a>請師演說經旨。婦憑語曰。謝翁婆一卷經<a 
name="0228a12" id="0228a12"></a>今得解脫。翁問千僧同誦。何言一卷。答曰。<a 
name="0228a13" id="0228a13"></a>朋法師所誦者。蓋師誦時不接世語。兼解<a 
name="0228a14" id="0228a14"></a>義為勝也。徙能仁。講道日盛。晚主延慶。初<a 
name="0228a15" id="0228a15"></a>升座敘謝云。有朋自遠方來。聞者莫不<a 
name="0228a16" id="0228a16"></a>心悅。於方丈扁一室。曰六經堂。中設一<a 
name="0228a17" id="0228a17"></a>几。而初無文字。士夫怪其誕。眾至寺欲屈<a 
name="0228a18" id="0228a18"></a>之。師令侍者先語之曰。諸賢欲何相見。若<a 
name="0228a19" id="0228a19"></a>賓禮則對坐商略。若請益則侍立發問。若索<a 
name="0228a20" id="0228a20"></a>難則容先伸三問。咸曰。乞從賓禮。及對<a 
name="0228a21" id="0228a21"></a>語援引不已。乃知六經在胸中也。每臨講<a 
name="0228a22" id="0228a22"></a>不預觀文。嘗曰。我七番講止觀。於正修中<a 
name="0228a23" id="0228a23"></a>未嘗道著一字。又曰。大部中欲作一難。如<a 
name="0228a24" id="0228a24"></a>片紙大亦不成。所謂文字性離皆解脫也。故<a 
name="0228a25" id="0228a25"></a>今教苑略無義目。唯十不二門口義。纔露一<a 
name="0228a26" id="0228a26"></a>班耳。或問十境十乘方成觀法。荊溪何云<a 
name="0228a27" id="0228a27"></a>不待觀境方名修觀。師曰。向伊道。攝事成<a 
name="0228a28" id="0228a28"></a>理了也。又問。圓頓教中為立陰否。師高聲<a 
name="0228a29" id="0228a29"></a>一喝云。陰入重擔常自現前。何更問立不立。<a 
name="0228b01" id="0228b01"></a>一日講調御丈夫。數士人至。師曰。若在儒<a 
name="0228b02" id="0228b02"></a>教論丈夫事。如忠臣事君不顧身。勇士赴<a 
name="0228b03" id="0228b03"></a>難不畏死。立天下之大事。成百世之顯名。<a 
name="0228b04" id="0228b04"></a>不為聲色名利之所惑溺。皆名丈夫。若在<a 
name="0228b05" id="0228b05"></a>吾教。則一心三觀為舟杭。六時五悔為艣<a 
name="0228b06" id="0228b06"></a>棹。降伏諸魔制外道。不為分段變易生死<a 
name="0228b07" id="0228b07"></a>之所籠檻者。方名丈夫耳。士人為之畏服。<a 
name="0228b08" id="0228b08"></a>師御眾厲而簡。左右或欲師白堂整眾者。師<a 
name="0228b09" id="0228b09"></a>曰。我所以不數數告眾者是有意也。不見<a 
name="0228b10" id="0228b10"></a>道頻雷天失威。乾道四年十二月三日。坐<a 
name="0228b11" id="0228b11"></a>青玉軒。請行人諷觀經。至真法身觀集<a 
name="0228b12" id="0228b12"></a>大眾念佛。留偈坐亡。葬於崇法之祖塔。稟<a 
name="0228b13" id="0228b13"></a>法者。顯菴法昌月溪法輝等甚眾。師自恃強<a 
name="0228b14" id="0228b14"></a>記不畜科策。嘗謂同學竹菴曰。天下秖一<a 
name="0228b15" id="0228b15"></a><span class="gaiji">&#x4E2A;<!--gaiji,個,1[企-止+〡],2&#x4E2A;,3--></span>半座主。老兄秖半<span class="gaiji">&#x4E2A;<!--gaiji,個,1[企-止+〡],2&#x4E2A;,3--></span>。問何為半<span class="gaiji">&#x4E2A;<!--gaiji,個,1[企-止+〡],2&#x4E2A;,3--></span>。師曰。<a 
name="0228b16" id="0228b16"></a>不合多幾<span class="gaiji">&#x4E2A;<!--gaiji,個,1[企-止+〡],2&#x4E2A;,3--></span>紙策也。在僊潭日。竹菴來訪。<a 
name="0228b17" id="0228b17"></a>為上講師讀大科竟即收帙曰。宗師在座<a 
name="0228b18" id="0228b18"></a>不敢文文。其對尊宿之禮。尚謙若此。</p><a 
name="0228b19" id="0228b19"></a><p style="margin-left: 3em"><span class="headname">慧覺玉法師法嗣</span></p><a 
name="0228b20" id="0228b20"></a><p style="text-indent: 0em; margin-left: 0em"><span class="linehead"></span>法師法久。餘姚邵氏。受業龍泉。十五試蓮<a 
name="0228b21" id="0228b21"></a>經中選得度。初依智涌於廣嚴。後去從<a 
name="0228b22" id="0228b22"></a>慧覺。赴天竺。師隨往。旦夜為學卒成其業。<a 
name="0228b23" id="0228b23"></a>大慧居徑山。往咨心要。嘗令師舉境觀之<a 
name="0228b24" id="0228b24"></a>旨。必擊節歎賞。有王侍御女早喪。每附語<a 
name="0228b25" id="0228b25"></a>令請高僧誦法華。大慧令師往方升座<a 
name="0228b26" id="0228b26"></a>演經。侍御忽有感悟。夜中亡女夢於父曰。<a 
name="0228b27" id="0228b27"></a>承法師講經力已得生處。侍御因作一乘<a 
name="0228b28" id="0228b28"></a>感應記。大慧一日謂師曰。教苑人稀宜勉<a 
name="0228b29" id="0228b29"></a>力弘傳以光祖道。師遂歸。既而慈溪羅氏。以<a 
name="0228c01" id="0228c01"></a>圓湛菴延之。學者四集共仰師法。紹興十<a 
name="0228c02" id="0228c02"></a>三年。郡命居清修。泉清石潔人境俱勝。常<a 
name="0228c03" id="0228c03"></a>患後生單寮多弊。乃闢眾堂作連床蒲褥<a 
name="0228c04" id="0228c04"></a>如禪林之規。以身率先眾莫敢怠。說法機<a 
name="0228c05" id="0228c05"></a>辯有大慧之風。有不能領者。謂師談禪於<a 
name="0228c06" id="0228c06"></a>教苑。寺左曰師子巖。創一堂名無畏。日住<a 
name="0228c07" id="0228c07"></a>其中誦法華楞嚴七經。十九年不輟。一日<a 
name="0228c08" id="0228c08"></a>忽告眾。無疾而化。塔於寺西。雪溪晞顏為<a 
name="0228c09" id="0228c09"></a>撰銘。門人妙雲繼主其席。</p><a 
name="0228c10" id="0228c10"></a><p style="text-indent: 0em; margin-left: 0em"><span class="linehead"></span>法師神煥。湖之安吉人。早學慧覺時稱出<a 
name="0228c11" id="0228c11"></a>類。紹興中主思溪覺悟。自昔教門諸師立義<a 
name="0228c12" id="0228c12"></a>未盡者。悉辨論之得百篇。世號煥百章。嘗<a 
name="0228c13" id="0228c13"></a>論諸天位次不正。乃考尋藏典。撰為天傳。<a 
name="0228c14" id="0228c14"></a>其序云。案百錄。安功德天座在佛左。道場<a 
name="0228c15" id="0228c15"></a>若寬。更安大辯及四天王在右。則知世人。<a 
name="0228c16" id="0228c16"></a>或十二。或十六。或十八。皆準鬼神品。增減<a 
name="0228c17" id="0228c17"></a>無拘也。今欲定尊卑亦良為難。如鬼子母<a 
name="0228c18" id="0228c18"></a>羅剎也。豈當與大梵同列。有女名功德。男<a 
name="0228c19" id="0228c19"></a>名散脂。今以功德居上。梵釋次之。後列<a 
name="0228c20" id="0228c20"></a>散脂鬼母。豈非失序。因檢討大藏作諸天<a 
name="0228c21" id="0228c21"></a>傳。隨位釋之。蓋天有主客。有男女。有本<a 
name="0228c22" id="0228c22"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。有顯晦。大梵為三界主。帝釋為忉利主。<a 
name="0228c23" id="0228c23"></a>四王為八部主。若功德大辯。但客寄耳。功德<a 
name="0228c24" id="0228c24"></a>寄北天。大辯寄山澤。初無主領。茲所謂主<a 
name="0228c25" id="0228c25"></a>客也。功德大辯樹神地神鬼母並女質。餘則<a 
name="0228c26" id="0228c26"></a>男身。所謂男女也。金剛密<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>五百徒黨。皆大<a 
name="0228c27" id="0228c27"></a>菩薩本也。現居神像<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>也。所謂本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>也。大<a 
name="0228c28" id="0228c28"></a>辯對佛宣揚正法。雖位處密寄身示女<a 
name="0228c29" id="0228c29"></a>質。而言行則顯。或但作影響不事敷揚。縱<a 
name="0229a01" id="0229a01"></a>權有統王現丈夫形。而言行則晦。所謂顯<a 
name="0229a02" id="0229a02"></a>晦也。知此四端可與言天矣。竹菴見之曰。<a 
name="0229a03" id="0229a03"></a>大略數百字。囊括殆盡<span class="note">(天傳未見其本。志磐嘗撰諸天禮讚文。正用煥師立說。<a 
name="0229a04" id="0229a04"></a>詳見法門光顯志)</span>嘗著圓覺疏二卷。安樂記一卷。</p><a 
name="0229a05" id="0229a05"></a><p style="text-indent: 0em; margin-left: 0em"><span class="linehead"></span>法師如湛。永嘉焦氏。母夢寶塔而生。幼年<a 
name="0229a06" id="0229a06"></a>試經得度。首謁東靈欽師及普慈暉師。所<a 
name="0229a07" id="0229a07"></a>學未就。乃與楊尖淵空相融之車溪依卿<a 
name="0229a08" id="0229a08"></a>師。時眾已多無所容。唯小室如斗不以為<a 
name="0229a09" id="0229a09"></a>隘。劇暑埋大甕實以塞泉。與四友背甕環<a 
name="0229a10" id="0229a10"></a>坐。以挹其爽。如此數載。眾戲目為五瘟堂。<a 
name="0229a11" id="0229a11"></a>後參慧覺於橫山。晝夜潛心盡得教觀之妙。<a 
name="0229a12" id="0229a12"></a>初主車溪壽聖。講餘課法華一部。佛號二萬<a 
name="0229a13" id="0229a13"></a>聲。有求為知事者。以非器不見用。憾之<a 
name="0229a14" id="0229a14"></a>夜懷刃入室。則見官客滿座。次夜復入。則<a 
name="0229a15" id="0229a15"></a>昏暗失路。又一夕往得入室。見十數人皆<a 
name="0229a16" id="0229a16"></a>同師形。其人媿恐而遁。平時少睡。夏月坐<a 
name="0229a17" id="0229a17"></a>草莽中口誦法華。袒身施蚊。門人謂。師年<a 
name="0229a18" id="0229a18"></a>高宜息苦行。師曰。<span class="gaiji">[(罩-卓+(一/水))*羽]<!--gaiji,,1[(罩-卓+(一/水))*羽],2,3--></span>。飛之類。安得妙乘。<a 
name="0229a19" id="0229a19"></a>所冀啖我血聞我經。以此為緣耳。後人因<a 
name="0229a20" id="0229a20"></a>表其處為餧蚊臺。晚歲謝事。閒居小菴日<a 
name="0229a21" id="0229a21"></a>薰淨業。紹興庚申七月。端坐念佛結印而<a 
name="0229a22" id="0229a22"></a>逝。闍維得五色舍利。著淨業記釋觀經疏。<a 
name="0229a23" id="0229a23"></a>護國記釋光明疏。又述金剛會解假名集。<a 
name="0229a24" id="0229a24"></a>建炎初。述聲聞會異。其末題云匈奴去杭入<a 
name="0229a25" id="0229a25"></a>秀。兵火沿塘。劫掠蜂起。命在不測。聊書<a 
name="0229a26" id="0229a26"></a>此為記時事。人以為與章安當寇盜縱橫<a 
name="0229a27" id="0229a27"></a>而著涅槃玄義。其事相類。</p><a 
name="0229a28" id="0229a28"></a><p style="text-indent: 0em; margin-left: 1em"><span class="linehead"></span>述曰。法智之記觀經光明也。當時同宗之<a 
name="0229a29" id="0229a29"></a>輩親炙之徒。如孤山淨覺<span class="gaiji">&#x9919;<!--gaiji,飾,1[飢-几+希],2&#x9919;,3--></span>辭抗辨。卒<a 
name="0229b01" id="0229b01"></a>莫能勝。謂之陽擠陰助。猶可為說。至於<a 
name="0229b02" id="0229b02"></a>假名以天資之高德業之美為四明四世<a 
name="0229b03" id="0229b03"></a>孫。當教觀中興後。不思光贊乃祖之功。<a 
name="0229b04" id="0229b04"></a>而反事筆削忍為淨業護國之記。白晝操<a 
name="0229b05" id="0229b05"></a>戈。背宗破祖。自墮山外之侶。可悲也<a 
name="0229b06" id="0229b06"></a>夫。</p><a 
name="0229b07" id="0229b07"></a><p style="margin-left: 3em"><span class="headname">圓覺慈法師法嗣</span></p><a 
name="0229b08" id="0229b08"></a><p style="text-indent: 0em; margin-left: 0em"><span class="linehead"></span>法師中皎。四明之慈溪張氏。賜號法照。母<a 
name="0229b09" id="0229b09"></a>夢月墮懷而生。受業永明。初依南湖明智。<a 
name="0229b10" id="0229b10"></a>未幾去謁圓覺於天竺。久之盡得法奧。靖<a 
name="0229b11" id="0229b11"></a>康初。能仁虛席。郡太守劉光。囑智涌舉所<a 
name="0229b12" id="0229b12"></a>知。以師應命。圓音一演學徒四集。以粥飯<a 
name="0229b13" id="0229b13"></a>不給。闢海田為二十頃。香積乃裕。紹興乙<a 
name="0229b14" id="0229b14"></a>卯夏旱。郡守以龍湫昔受智者戒。遣僚屬<a 
name="0229b15" id="0229b15"></a>屈師臨湫施以戒法。即日雨洽。以年老退<a 
name="0229b16" id="0229b16"></a>處藏密菴。紹興乙丑。沐浴易新衣。書偈別<a 
name="0229b17" id="0229b17"></a>眾。正坐西向而化。</p><a 
name="0229b18" id="0229b18"></a><p style="text-indent: 0em; margin-left: 0em"><span class="linehead"></span>行人能師。嘉禾人。少學能仁。入懺室四十<a 
name="0229b19" id="0229b19"></a>載。六時行道雖病不廢。唯不食數日其病<a 
name="0229b20" id="0229b20"></a>自愈。行人之名遂聞江浙。年既老讀文如<a 
name="0229b21" id="0229b21"></a>初學。草菴戲之曰。未忘筌耶。師曰筌何所<a 
name="0229b22" id="0229b22"></a>忘。菴大慚。嘗暑中曬衣。歎曰。慷慨丈夫反<a 
name="0229b23" id="0229b23"></a>同臧獲。於是散去餘長。唯留一弊絮袍。夏<a 
name="0229b24" id="0229b24"></a>則束梁相間。夏日入林施蚊。一日逢二虎<a 
name="0229b25" id="0229b25"></a>以身就之。虎俛首而去。山神興供一方。常<a 
name="0229b26" id="0229b26"></a>與交接。香積有乏。知事來告。則力拒之。明<a 
name="0229b27" id="0229b27"></a>旦施自至。皆曰。昨夜行人巡門相報。始知<a 
name="0229b28" id="0229b28"></a>山神荷師以往圓覺有能仁之命。師與文<a 
name="0229b29" id="0229b29"></a>首座。然指以請。及其至晝夜請益大有開<a 
name="0229c01" id="0229c01"></a>悟。</p><a 
name="0229c02" id="0229c02"></a><p style="margin-left: 3em"><span class="headname">普明靖法師法嗣</span></p><a 
name="0229c03" id="0229c03"></a><p style="text-indent: 0em; margin-left: 0em"><span class="linehead"></span>法師思梵。杭之臨平湛氏。賜號圓通。依淨<a 
name="0229c04" id="0229c04"></a>社普明學教觀盡通其旨。久之擢居座首。<a 
name="0229c05" id="0229c05"></a>普明遷覺悟。師與偕行。及再遷上竺。謂師<a 
name="0229c06" id="0229c06"></a>曰。覺悟之席無以易子。行道十年大振法道。<a 
name="0229c07" id="0229c07"></a>後退處西山歸雲菴。杜門著書。嘗以經疏<a 
name="0229c08" id="0229c08"></a>語錄。商確禪教之旨。名曰會宗。侍郎晁公<a 
name="0229c09" id="0229c09"></a>武。一見契心。為之序曰。予聞世父景迂先<a 
name="0229c10" id="0229c10"></a>生之言曰<span class="note">(晁說之號景迂)</span>浙江東西有天台之學。<a 
name="0229c11" id="0229c11"></a>通其說者無禪教之病。可以為人天眼目。<a 
name="0229c12" id="0229c12"></a>小子識之。自予聞此三終星矣。今見會宗<a 
name="0229c13" id="0229c13"></a>之所述。其有合於世父景迂之言乎。師平<a 
name="0229c14" id="0229c14"></a>生以戒法力。夢寐嘗與聖賢接。凡禬禳災<a 
name="0229c15" id="0229c15"></a>凶。驅逐妖厲。一為說戒無不通感。乾道四<a 
name="0229c16" id="0229c16"></a>年五月。有星者謂師曰。六月之望師其亡<a 
name="0229c17" id="0229c17"></a>乎。師笑曰。造物焉能制我耶。汝謂六月亡。<a 
name="0229c18" id="0229c18"></a>我且八月往。至期沐浴更衣趺坐龕中。召<a 
name="0229c19" id="0229c19"></a>眾誦佛<span class="corr" title='[暝&gt;瞑]'>瞑</span>目而化。塔於方丈之室。</p><a 
name="0229c20" id="0229c20"></a><p style="margin-left: 3em"><span class="headname">梵慈普法師法嗣</span></p><a 
name="0229c21" id="0229c21"></a><p style="text-indent: 0em; margin-left: 0em"><span class="linehead"></span>法師梵光。四明鄞之陽氏。賜號圓照。母夢異<a 
name="0229c22" id="0229c22"></a>僧入其室。十二月乃生。異香盈室。十六具<a 
name="0229c23" id="0229c23"></a>戒。始學律於湖心通照。復習教於南湖神<a 
name="0229c24" id="0229c24"></a>智。慨然遊方裴回西浙。乃之白牛見海慧<a 
name="0229c25" id="0229c25"></a>普師。聞講法華壽量品。廣談三身。言下大<a 
name="0229c26" id="0229c26"></a>悟。將還鄉。海慧撫其背曰。汝必大振法智<a 
name="0229c27" id="0229c27"></a>之席。及歸郡守王資深命主廣壽。政和四年<a 
name="0229c28" id="0229c28"></a>春。太守呂淙以南湖請。時廣壽之眾。願從<a 
name="0229c29" id="0229c29"></a>者百二十人。自是南湖眾及五百。法智之世<a 
name="0230a01" id="0230a01"></a>未若是之盛也。宣和四年大旱。郡請講雲<a 
name="0230a02" id="0230a02"></a>雨經。依法結壇緇素畢集。披軸則雲興。下<a 
name="0230a03" id="0230a03"></a>席而雨注。靖康初。高麗貢使。及境來謁云。<a 
name="0230a04" id="0230a04"></a>國王問訊法師。翹仰道德無從瞻禮。謹遣<a 
name="0230a05" id="0230a05"></a>使獻法衣一襲。及本國曉法師。所著華嚴<a 
name="0230a06" id="0230a06"></a>疏論二百卷。建炎三年以老謝去。寓奉化之<a 
name="0230a07" id="0230a07"></a>福聖。南湖自罹兵燬積年未復。郡守仇愈。<a 
name="0230a08" id="0230a08"></a>謂非師不能振。遂迎師再還。群僚畢集。佇<a 
name="0230a09" id="0230a09"></a>聞講演。仇公臨筵讚之曰。微言發覆吾生何<a 
name="0230a10" id="0230a10"></a>幸。紹興十二年。舉門人道琛自代。遂退處<a 
name="0230a11" id="0230a11"></a>於擇陽。與漕使陸寘<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>居。往來結方外友。<a 
name="0230a12" id="0230a12"></a>明年春與陸君辭曰。老病既久將以後事<a 
name="0230a13" id="0230a13"></a>託延慶。乃舟行至南湖。沐浴更衣。集眾諷<a 
name="0230a14" id="0230a14"></a>觀經。書遺訓。付悟真義誠。諷安樂行。至深<a 
name="0230a15" id="0230a15"></a>入禪定見十方佛寂然而逝。時十三年二月<a 
name="0230a16" id="0230a16"></a>八日也。壽八十。葬崇法之祖塔。師天資朴<a 
name="0230a17" id="0230a17"></a>素。待貴賤以均禮。或問其故則曰。吾法<a 
name="0230a18" id="0230a18"></a>以平等為心。不輕為行。昌國戴氏。為鬼<a 
name="0230a19" id="0230a19"></a>物所擾。請師誦<span class="gaiji">&#x546A;<!--gaiji,咒,1[口*兄],2&#x546A;,3--></span>。及門而崇滅。其在福<a 
name="0230a20" id="0230a20"></a>聖。道俗請增戒法。有鄔氏子附語曰。吾汝之<a 
name="0230a21" id="0230a21"></a>先也。久處幽冥。聞人間光法師為眾施戒。<a 
name="0230a22" id="0230a22"></a>此日冥中異類多得解脫。故吾得以暫歸<a 
name="0230a23" id="0230a23"></a>法主智欽。姑蘇常熟人。才辯超卓舉世知敬。<a 
name="0230a24" id="0230a24"></a>主東靈聚徒至五百。行梵慈之道不少異。<a 
name="0230a25" id="0230a25"></a>恪勤講懺日未嘗怠。時人尊稱法主。以比<a 
name="0230a26" id="0230a26"></a>北禪梵云。</p><a 
name="0230a27" id="0230a27"></a><p style="margin-left: 3em"><span class="headname">清辯齊法師法嗣</span></p><a 
name="0230a28" id="0230a28"></a><p style="text-indent: 0em; margin-left: 0em"><span class="linehead"></span>法師法雲。受業姑蘇景德。賜號普潤。學教<a 
name="0230a29" id="0230a29"></a>觀於清辯為得旨。紹興十三年。撰翻譯名<a 
name="0230b01" id="0230b01"></a>義七卷。以釋藏典之梵語。援引疏記有所<a 
name="0230b02" id="0230b02"></a>論辯甚為學者之益咸澤山嘉其作。為贊<a 
name="0230b03" id="0230b03"></a>化刻梓云。</p><a 
name="0230b04" id="0230b04"></a><p><span class="juanname">佛祖統紀卷第十五<span class="note">(終)</span></span></p>
<hr>【經文資訊】大正藏第 49 冊 No. 2035 佛祖統紀<br>【版本記錄】CBETA 電子佛典 Rev. 1.55 (UTF8)，完成日期：2010/10/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0b43.html?index=T49n2035" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T49n2035_015 by HTTrack Website Copier/3.x [XR&CO'2008], Mon, 02 Jun 2014 23:48:49 GMT -->
</html>
