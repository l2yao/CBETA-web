<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB239_015 by HTTrack Website Copier/3.x [XR&CO'2008], Tue, 03 Jun 2014 00:40:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga32e4-2.gif?utmac=MO-30696269-4&amp;utmn=1842887579&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB239_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexec7d.html?index=J29nB239_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B239 吹萬禪師語錄 (20卷)<br/>【明 廣真說　燈來重編（依駒本印）】<br/>第 15 卷</p>
	<a href="index5729.html?index=J29nB239_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B239" sutra_name="吹萬禪師語錄" sutra_juan="[卷15]">　
<a 
name="0529c01" id="0529c01"></a><p><span class="juanname">吹萬禪師語錄卷之十五</span></p><a 
name="0529c02" id="0529c02"></a><p style="margin-left: 4em"><span class="byline">嗣法孫燈來重編</span></p><a 
name="0529c03" id="0529c03"></a><div class="xu"><p style="margin-left: 2em"><span class="headname">序</span></p><a 
name="0529c04" id="0529c04"></a><div class="xu"><p style="margin-left: 3em"><span class="headname">楞嚴夢釋序</span></p><a 
name="0529c05" id="0529c05"></a><p style="text-indent: 0em; margin-left: 0em"><span class="linehead"></span>竊聞三界蘧廬一生旦宅牽纏繳于古槐之穴逐幻<a 
name="0529c06" id="0529c06"></a>遺真豎柴柵于華胥之塗將清換濁豈謂迷其珠而<a 
name="0529c07" id="0529c07"></a>非醉烏知魅其首而自狂觀夫脫粘之猿則勞息之<a 
name="0529c08" id="0529c08"></a>絆盡矣旋及奔燄之鹿何貪妄之懆如之故我薄伽<a 
name="0529c09" id="0529c09"></a>之寶筏欣開易攪溟而變酪乃爾族姓之蓬心太蔽<a 
name="0529c10" id="0529c10"></a>難握土以成金象墜兜天後覺引先覺而俱夢鐘鳴<a 
name="0529c11" id="0529c11"></a>祇樹無言借有言以齊瘳弗假幻身焉趨聖域雖編<a 
name="0529c12" id="0529c12"></a>百門九部之內典為五千餘卷之梯航要在八還七<a 
name="0529c13" id="0529c13"></a>處之靈章繞四大六根之命脈所以楞嚴末轉鴻福<a 
name="0529c14" id="0529c14"></a>匪翻既遠那爛之藏更新般<span class="corr" title='[刺&gt;剌]'>剌</span>之願顯音輪于慶喜<a 
name="0529c15" id="0529c15"></a>壯華筆于房融獅乳未乾擬獻玻璃之盞牛血不濺<a 
name="0529c16" id="0529c16"></a>合任庖丁之刀欲全備行之頭陀應探發光之海印<a 
name="0529c17" id="0529c17"></a>詎依滿腹之偃鼠而肯飽瑤池寧效馳河之商蚷而<a 
name="0529c18" id="0529c18"></a>甘汩性水始徵辯而剖析諸相繼解忘而會歸一源<a 
name="0529c19" id="0529c19"></a>過選擇之圓通且停鋒而反視履持誦之妙用方縱<a 
name="0529c20" id="0529c20"></a>轡以前驅地位進修頃刻超善財彌勒區宇直破須<a 
name="0529c21" id="0529c21"></a>更滅外道陰魔登高之想極詳湛入之境最細曩叨<a 
name="0529c22" id="0529c22"></a>囑累今獲招提建巴國之雞園就居龍屋續嵩山之<a 
name="0529c23" id="0529c23"></a>熊岫以紹虎溪黃侯再出于浯江正受重逢于蘭若<a 
name="0529c24" id="0529c24"></a>乘禪教並行之職闡宗說同暢之標字字擊響敲空<a 
name="0529c25" id="0529c25"></a>卻聽聲來寒雁送行行擒風捉月遍隨影去落花飛<a 
name="0529c26" id="0529c26"></a>嗚呼了義離詞玄談杜舌紙上若留活計鬼窟仍舊<a 
name="0529c27" id="0529c27"></a>家常。</p></div><a 
name="0529c28" id="0529c28"></a><div class="xu"><p style="margin-left: 3em"><span class="headname">太極圖說序</span></p><a 
name="0529c29" id="0529c29"></a><p style="text-indent: 0em; margin-left: 0em"><span class="linehead"></span>道學之所從來也始自國一禪師傳于壽涯禪師涯<a 
name="0529c30" id="0529c30"></a>傳麻衣衣傳陳摶摶<span class="corr" title='[傅&gt;傳]'>傳</span>种放放傳穆修修傳李挺之<a 
name="0530a01" id="0530a01"></a>之傳邵子穆修又以所傳太極圖授之濂溪<span class="corr" title='[巳&gt;已]'>已</span>而濂<a 
name="0530a02" id="0530a02"></a>溪初叩黃龍南教外別傳之旨南諭之曰只消向你<a 
name="0530a03" id="0530a03"></a>自家屋裏打點孔子謂朝聞道夕死可矣畢竟以何<a 
name="0530a04" id="0530a04"></a>為道夕死可耶顏子不改其樂所樂者何事但于此<a 
name="0530a05" id="0530a05"></a>究竟久久自然有箇契合處次扣佛印元禪師曰畢<a 
name="0530a06" id="0530a06"></a>竟以何為道元曰滿目青山一任看濂擬議元呵呵<a 
name="0530a07" id="0530a07"></a>笑而<span class="corr" title='[巳&gt;已]'>已</span>濂脫然有省又扣東林總禪師太極圖之所<a 
name="0530a08" id="0530a08"></a>繇總曰壽涯禪師得國一禪師之心傳其來遠矣非<a 
name="0530a09" id="0530a09"></a>言事物而言至理當時見圖之意據吾教中依空立<a 
name="0530a10" id="0530a10"></a>世界以無為萬有為祖以無為因以有為▆以真為<a 
name="0530a11" id="0530a11"></a>體以假為用故曰無極之真妙合而凝濂溪諭學者<a 
name="0530a12" id="0530a12"></a>曰吾此妙心實得啟迪于南老發明于佛印易道義<a 
name="0530a13" id="0530a13"></a>理廓達之說若不得東林開遮拂拭斷不能表裏洞<a 
name="0530a14" id="0530a14"></a>然該貫宏博矣陳后山曰余觀周程推<span class="corr" title='[已&gt;己]'>己</span>教人之所<a 
name="0530a15" id="0530a15"></a>以反觀孔孟以來實未嘗有此寂然危坐做工夫尋<a 
name="0530a16" id="0530a16"></a>樂處以為斯文之究信乎周程體道之源蓋有所別<a 
name="0530a17" id="0530a17"></a>流矣余以此而觀之自後世之學信儒者謂釋不如<a 
name="0530a18" id="0530a18"></a>儒之正崇釋者謂儒不如釋之尊是皆未能了達木<a 
name="0530a19" id="0530a19"></a>源而互相憎愛也如濂溪太極圖說雖得真傳不敢<a 
name="0530a20" id="0530a20"></a>盡泄其所顯者惟指天地萬物之陰陽動靜而言未<a 
name="0530a21" id="0530a21"></a>嘗說出天地萬物之所以陰陽動靜耳余故特出太<a 
name="0530a22" id="0530a22"></a>極圖說以為向上者知焉。</p></div><a 
name="0530a23" id="0530a23"></a><div class="xu"><p style="margin-left: 3em"><span class="headname">原易說序</span></p><a 
name="0530a24" id="0530a24"></a><p style="text-indent: 0em; margin-left: 0em"><span class="linehead"></span>恣夏之月羽霄氏過我祗園干我坐塌余欣剖之以<a 
name="0530a25" id="0530a25"></a>自止即馬駒風味拾得關頭亦悉檀而弗吝遂與蹉<a 
name="0530a26" id="0530a26"></a>跎小嶂共踏月暉之霞徙倚疏林齊探三庚之色一<a 
name="0530a27" id="0530a27"></a>日跏趺于清涼之上羽霄前而白椎曰和尚知道安<a 
name="0530a28" id="0530a28"></a>禪師之逃玄耶抑知慧遠大師之訪儒耶余曰若故<a 
name="0530a29" id="0530a29"></a>何以是為異也玄之守一也儒之精一也亦何以異<a 
name="0530a30" id="0530a30"></a>于釋之歸一者乎羽霄則淡淡然退且復伸而揭之<a 
name="0530b01" id="0530b01"></a>曰精一守一之說今之人有言之者若道堯舜于戴<a 
name="0530b02" id="0530b02"></a>晉人之前者也不亦吷乎是必以一之所未然而衍<a 
name="0530b03" id="0530b03"></a>其兩儀變化之隱括以一之所已然而參其二五錯<a 
name="0530b04" id="0530b04"></a>綜之精神方得謂之儒與玄也和尚莫示以黃葉代<a 
name="0530b05" id="0530b05"></a>金錢耶曰善哉羽霄乎善哉羽霄乎真一之妙若三<a 
name="0530b06" id="0530b06"></a>月聚糧之程非果腹遊莽蒼者造次也余始謁希孟<a 
name="0530b07" id="0530b07"></a>先生于小峨眉先生見余有孚初示之以邵子數余<a 
name="0530b08" id="0530b08"></a>為性命學而不之受又示之以靈<span class="gaiji">[匚@金]<!--gaiji,,1[匚@金],2,3--></span>錄余為精性命<a 
name="0530b09" id="0530b09"></a>學而不暇入先生曰子之志一也可專易矣余聞天<a 
name="0530b10" id="0530b10"></a>隱子有言曰吾生子易而死于易故此面而侍先生<a 
name="0530b11" id="0530b11"></a>三年但得其皮膚耳先生囑累曰子後極于性命則<a 
name="0530b12" id="0530b12"></a>骨髓自生若之揭我兩儀變化二五錯綜者然盡載<a 
name="0530b13" id="0530b13"></a>易乎夫易者變也若蠦<span class="gaiji">[蠣-萬+(田/坴)]<!--gaiji,,1[蠣-萬+(田/坴)],2&#x274CB;,3--></span>之有十二變也故先王借<a 
name="0530b14" id="0530b14"></a>之以為名易有三始自庖羲氏王天下而河馬出圖<a 
name="0530b15" id="0530b15"></a>彼則觀天察地而畫八卦因而重之以六十四卦至<a 
name="0530b16" id="0530b16"></a>烈山氏出則以艮卦敘之首而名之曰連山此一易<a 
name="0530b17" id="0530b17"></a>也至軒轅氏則以坤卦敘之首而名之曰歸藏此二<a 
name="0530b18" id="0530b18"></a>易也連山貯于蘭臺歸藏貯于太卜至大禹氏治洪<a 
name="0530b19" id="0530b19"></a>水而神龜負圖禹則衍文而列之洪範九疇蓋三才<a 
name="0530b20" id="0530b20"></a>之道備矣圖書出不一時而其象自相合符若書之<a 
name="0530b21" id="0530b21"></a>有圖而圖之有書亦庖羲之有大禹而大禹之有庖<a 
name="0530b22" id="0530b22"></a>羲也至文王以周室得名方其時<span class="corr" title='[巳&gt;已]'>已</span>知天地之交而<a 
name="0530b23" id="0530b23"></a>為泰水火之交而為既濟故畫後天八卦以乾坤為<a 
name="0530b24" id="0530b24"></a>首而名之曰周易此三易也卦體之辭乃文王之所<a 
name="0530b25" id="0530b25"></a>繫而六爻之辭周公之所繫也彖傳象傳六爻之小<a 
name="0530b26" id="0530b26"></a>象繫辭諸傳則孔子贊之焉然諸老之動變參窮亦<a 
name="0530b27" id="0530b27"></a>不外乎未然之一為體已然之一為推也矧余詎昧<a 
name="0530b28" id="0530b28"></a>斯一而肯以黃葉止啼耶因著原易說而效夫螳螂<a 
name="0530b29" id="0530b29"></a>也螳螂之所當者世路轍也余則所當白牛車也。</p></div><a 
name="0530b30" id="0530b30"></a><div class="xu"><p style="margin-left: 3em"><span class="headname">心經序</span></p><a 
name="0530c01" id="0530c01"></a><p style="text-indent: 0em; margin-left: 0em"><span class="linehead"></span>夫心經何為而說也曰為心而說也心譬之山當其<a 
name="0530c02" id="0530c02"></a>凡聖未分佛生未有時一切根源俱在絕頂上繼而<a 
name="0530c03" id="0530c03"></a>轉為業果矣眾生矣世界矣一箇箇皆從是山之中<a 
name="0530c04" id="0530c04"></a>路而下來若云流浪生死更不回頭轉腦者則是心<a 
name="0530c05" id="0530c05"></a>迷矣有導師者曰回光返照復歸云無何舊路茅塞<a 
name="0530c06" id="0530c06"></a>莫可下足是又不可無智慧刀也刀在手修之一步<a 
name="0530c07" id="0530c07"></a>直行一步修之一丈直行一丈正恁麼時不知有六<a 
name="0530c08" id="0530c08"></a>根六塵六識也不知有四諦十二因緣也亦不知有<a 
name="0530c09" id="0530c09"></a>信住行向四加行也唯知驀直頂上為休耳是故止<a 
name="0530c10" id="0530c10"></a>於麓者凡夫乘也進麓之上而止者聲聞乘也更進<a 
name="0530c11" id="0530c11"></a>而居於中者緣覺乘也復上而處於山之額者菩薩<a 
name="0530c12" id="0530c12"></a>乘也又復至頂之平原望四山而自遠者最上之佛<a 
name="0530c13" id="0530c13"></a>乘也玄奘法師云修習空花萬行晏坐水月道場降<a 
name="0530c14" id="0530c14"></a>伏鏡像天魔證得夢中佛果這裡會得依然只是一<a 
name="0530c15" id="0530c15"></a>個凡聖未分佛生未有底東西故曰揭諦揭諦波羅<a 
name="0530c16" id="0530c16"></a>揭諦<span class="note">(云云)</span>。</p></div><a 
name="0530c17" id="0530c17"></a><p style="margin-left: 3em"><span class="headname">心經跋</span></p><a 
name="0530c18" id="0530c18"></a><p style="text-indent: 0em; margin-left: 0em"><span class="linehead"></span>余自著緇脫槐安國但見花飛鳥語牧唱樵歌莫不<a 
name="0530c19" id="0530c19"></a>是心之注腳無何讚唄按豆者終日行而不自覺知<a 
name="0530c20" id="0530c20"></a>良可悲夫海龍行雨舉念則滂霈而澍老母齧指兒<a 
name="0530c21" id="0530c21"></a>則心痛而返童子入定密室化為水池是心也人胡<a 
name="0530c22" id="0530c22"></a>不為之經也古皇先生曰十方薄伽梵一路涅槃門<a 
name="0530c23" id="0530c23"></a>果得斯路矣無量億經皆從此經出。</p><a 
name="0530c24" id="0530c24"></a><p style="margin-left: 3em"><span class="headname">簡易集題辭</span></p><a 
name="0530c25" id="0530c25"></a><p style="text-indent: 0em; margin-left: 0em"><span class="linehead"></span>憨山道人謂不讀春秋不知涉世不讀老莊不知忘<a 
name="0530c26" id="0530c26"></a>世不讀楞嚴不知出世蓋世有三過去未來現在也<a 
name="0530c27" id="0530c27"></a>既有是世必有是事有是事必有是心矣惡得不用<a 
name="0530c28" id="0530c28"></a>游衍之法乎山野昔居少峨峰一日思履簡履易之<a 
name="0530c29" id="0530c29"></a>道良久不得旨夜夢淨光童子發樂曰簡易之說如<a 
name="0530c30" id="0530c30"></a>子思之素位庖丁之解牛輪扁之斷輪三子進乎技<a 
name="0531a01" id="0531a01"></a>矣以而用之何心不素哉覺而記諸錄今觀中如居<a 
name="0531a02" id="0531a02"></a>士簡易集始而名若弗名則不知其世之所以也故<a 
name="0531a03" id="0531a03"></a>有名世之萃章世既見矣務必懸鑑於腔物我頻炤<a 
name="0531a04" id="0531a04"></a>故有醒世之語焉然醒以警為則也豫若冬涉川猶<a 
name="0531a05" id="0531a05"></a>若畏四鄰即周行而不殆矣故又受之以經世之言<a 
name="0531a06" id="0531a06"></a>夫所謂經者徑也若大路然荊棘茅茨自我脩之貞<a 
name="0531a07" id="0531a07"></a>吉憂虞自我履之縱一言一行一理一事莫不為後<a 
name="0531a08" id="0531a08"></a>世之楷故又受之以涉世之策也世一涉矣即形而<a 
name="0531a09" id="0531a09"></a>鏡即事而心鏡無其鏡桂輪引金璧之波心無其心<a 
name="0531a10" id="0531a10"></a>蜃氣傳煙霞之閣出世之辭迥脫無繫矣居士先得<a 
name="0531a11" id="0531a11"></a>憨老之見先聆童子之云故獵其古人函蓋之句類<a 
name="0531a12" id="0531a12"></a>而編之正所謂借他傀儡敲我機關實趙州渡世津<a 
name="0531a13" id="0531a13"></a>梁也善讀者請勿以遮睛按豆蔽其心始與是集少<a 
name="0531a14" id="0531a14"></a>分相應耳人間世奚足以盡諸。</p><a 
name="0531a15" id="0531a15"></a><p style="margin-left: 3em"><span class="headname">無量金聲序跋</span></p><a 
name="0531a16" id="0531a16"></a><p style="text-indent: 0em; margin-left: 0em"><span class="linehead"></span>昔人謂至心稱念阿彌陀佛一聲如倚一座須彌山<a 
name="0531a17" id="0531a17"></a>搖撼不動余曰不然稱念既至心矣則全體須彌寶<a 
name="0531a18" id="0531a18"></a>座金焰赫奕何更倚之與有又謂娑婆世界以音聲<a 
name="0531a19" id="0531a19"></a>為佛事者此一說多令人妄生臆度乃云佛事止音<a 
name="0531a20" id="0531a20"></a>聲耳於諸禪宗旨趣又何得殊不知靈荒未形太音<a 
name="0531a21" id="0531a21"></a>範圍於殼外湫盤始結希聲陶冶於域中所謂威音<a 
name="0531a22" id="0531a22"></a>雷音梵音者皆繇是希聲轉變一月千江也況復舌<a 
name="0531a23" id="0531a23"></a>底機輪迦陵頻伽共語唇間清韻潮汐河漢齊吟在<a 
name="0531a24" id="0531a24"></a>在光明處處相好庸詎知世音即出世之音也歟哉<a 
name="0531a25" id="0531a25"></a>庸詎知有念即非有之念也歟哉中如居士自筆華<a 
name="0531a26" id="0531a26"></a>夢曉覷破塵緣欲效春山之釣則羊裘惡足銷雙鼠<a 
name="0531a27" id="0531a27"></a>欲追煙波之游則篛笠焉能避四蛇且稚聞木魚聲<a 
name="0531a28" id="0531a28"></a>而心醉是樂天之知無者也暮棲好音亭而念快是<a 
name="0531a29" id="0531a29"></a>堯夫之安樂者也猶較尼父蔬水中果其樂之否乎<a 
name="0531a30" id="0531a30"></a>一日掀翻多羅了義簡擇諸宗匠諸名公偈撰為小<a 
name="0531b01" id="0531b01"></a>集而自為之金聲引參同頌大都以念佛為捷徑脫<a 
name="0531b02" id="0531b02"></a>生死者纔見余不覺忠城<span class="corr" title='[巳&gt;已]'>已</span>毘耶中如即維摩矣倩<a 
name="0531b03" id="0531b03"></a>余亦饒舌以劂其傳若問殼外太音域中希聲幸勿<a 
name="0531b04" id="0531b04"></a>輟此彌陀始得。</p><a 
name="0531b05" id="0531b05"></a><p style="text-indent: 0em; margin-left: 0em"><span class="linehead"></span>中如居士不持缽不落髮乃與抖擻輩常相軼駕人<a 
name="0531b06" id="0531b06"></a>詫之曰雞窗唱語彀中便見豪人路柳彈聲洲上仍<a 
name="0531b07" id="0531b07"></a>窺學士居士胡為而偃蹇驕悍不圖祿栗欣欣然攢<a 
name="0531b08" id="0531b08"></a>眉於香社此其故何居士曰是非爾所知儒之任重<a 
name="0531b09" id="0531b09"></a>者非三錫命也仁也為政者非滅耳滅趾也德也矧<a 
name="0531b10" id="0531b10"></a>這瞿曇老子等萬象為一體變森羅為淨土醉使之<a 
name="0531b11" id="0531b11"></a>醒狂使之清愚使之智濁使之澄復令人隨聲住寶<a 
name="0531b12" id="0531b12"></a>所遇相識真如是則至仁至德矣夫何為而不趣哉<a 
name="0531b13" id="0531b13"></a>抑何憚而不速哉說是語人聞之杜舌余聞之快暢<a 
name="0531b14" id="0531b14"></a>似不可與歌麥取珠者同論故贅其辭以跋是書。</p><a 
name="0531b15" id="0531b15"></a><div class="xu"><p style="margin-left: 3em"><span class="headname">廛隱草序</span></p><a 
name="0531b16" id="0531b16"></a><p style="text-indent: 0em; margin-left: 0em"><span class="linehead"></span>夫詩何以稱也發聖賢之奧竅影君子之規模寫騷<a 
name="0531b17" id="0531b17"></a>客之清狂摹隱逸之雅況所以皎靈二沙門打破鐵<a 
name="0531b18" id="0531b18"></a>瓮之餘挑商刻羽歐蘇兩夫子開了關鑰之後賡韻<a 
name="0531b19" id="0531b19"></a>聯吟即寒山寫谿岫之影相舡子賦釣竿之浮沉要<a 
name="0531b20" id="0531b20"></a>皆不在詩而在遊戲三昧也遊戲三昧之妙得之心<a 
name="0531b21" id="0531b21"></a>而寄之詩也余嘗讀法華歌至我亦當年好吟詠將<a 
name="0531b22" id="0531b22"></a>謂冥搜亂禪定今日親聞誦此經何妨筆硯資真性<a 
name="0531b23" id="0531b23"></a>之句不覺精神舒展手足舞蹈呻之曰是先得我心<a 
name="0531b24" id="0531b24"></a>也得不以山花啼鳥松聲草色而賞吾之般若法身<a 
name="0531b25" id="0531b25"></a>耶有忠南任維摩魯揭云座下無事日靜坐有事時<a 
name="0531b26" id="0531b26"></a>應酬內守一外處和步伍徹顛謳歌讚詠其隱括容<a 
name="0531b27" id="0531b27"></a>儀吾莫知其所以然惟願授之何若余曰公自桂林<a 
name="0531b28" id="0531b28"></a>中來秋月猶存蒲珠玉運風雷雖假託於毘耶城而<a 
name="0531b29" id="0531b29"></a>囂壤塵坌<span class="corr" title='[巳&gt;已]'>已</span>卓越久矣其風雅賦頌興觀群怨之工<a 
name="0531b30" id="0531b30"></a>亦不思而自得焉余不過以廛隱草之名而為公引<a 
name="0531c01" id="0531c01"></a>鷓鴣號意耳又何必區區青蓮拈之於指上也哉。</p></div><a 
name="0531c02" id="0531c02"></a><p style="margin-left: 3em"><span class="headname">艾語題辭</span></p><a 
name="0531c03" id="0531c03"></a><p style="text-indent: 0em; margin-left: 0em"><span class="linehead"></span>中如居士住白飲洞嘗語古人相敷於怛闥經籍裡<a 
name="0531c04" id="0531c04"></a>蓋惜跛鱉盲龜而喬詰卓鷙於愚法之中者甘勞騷<a 
name="0531c05" id="0531c05"></a>於彘乳之宅也湎寂擔板而秉羽弄九於面牆之下<a 
name="0531c06" id="0531c06"></a>者不究其無言之旨也負薪宵織而家忙內煮外食<a 
name="0531c07" id="0531c07"></a>而欠後居士乃以一片婆心作一灸艾欲墮鶖子之<a 
name="0531c08" id="0531c08"></a>花使天下之人揚其搉欲滅波離之光使天下之人<a 
name="0531c09" id="0531c09"></a>活其圓欲揭維摩之日使天下之人周其遍故一偈<a 
name="0531c10" id="0531c10"></a>一頌一論一說皆出大醫王手非若巫咸扁鵲以之<a 
name="0531c11" id="0531c11"></a>為頹靡波流縱之為膏肓豎子走而弗顧也余少讀<a 
name="0531c12" id="0531c12"></a>陰符經有曰天發殺機移星易宿地發殺機龍蛇起<a 
name="0531c13" id="0531c13"></a>陸人發殺機天地反覆若蚤得居士之艾於機上一<a 
name="0531c14" id="0531c14"></a>灸又惡用殺哉又惡用殺哉。</p><a 
name="0531c15" id="0531c15"></a><p style="margin-left: 3em"><span class="headname">敘如藍禪那二草</span></p><a 
name="0531c16" id="0531c16"></a><p style="text-indent: 0em; margin-left: 0em"><span class="linehead"></span>東旭禪人自楚發足蚕叢地不拈搥不豎拂不拗拄<a 
name="0531c17" id="0531c17"></a>杖子要做個圓陀陀光灼灼底漢問水尋山看是如<a 
name="0531c18" id="0531c18"></a>來藏妙真如性不覺不知帶得尖頂老倉頭來也剛<a 
name="0531c19" id="0531c19"></a>到聚雲被老僧眉毛一喝即見出如藍草禪那草二<a 
name="0531c20" id="0531c20"></a>本雅有些氣息但未審揮灑運用時東旭禪人在否<a 
name="0531c21" id="0531c21"></a>若在放他三十棒得不為神通三昧遊戲耶雖然竹<a 
name="0531c22" id="0531c22"></a>裡金鱗千萬點月中玉兔一輪孤。</p><a 
name="0531c23" id="0531c23"></a><p style="margin-left: 3em"><span class="headname">無量金聲題辭</span></p><a 
name="0531c24" id="0531c24"></a><p style="text-indent: 0em; margin-left: 0em"><span class="linehead"></span>宣聖謂西方有大聖人不治而不亂不言而自行蓋<a 
name="0531c25" id="0531c25"></a>金聲早<span class="corr" title='[巳&gt;已]'>已</span>播於華夏矣然曰無量者何梵語阿彌陀<a 
name="0531c26" id="0531c26"></a>此云無量壽彼佛最初成道時發四十八種廣大行<a 
name="0531c27" id="0531c27"></a>願願云稱我名者定生我國若不爾者終不取證菩<a 
name="0531c28" id="0531c28"></a>提況復彼國道侶皆是阿鞞跋致周流行樹仙音唱<a 
name="0531c29" id="0531c29"></a>於迦陵朗映德池佛光同於優缽晝夜六時轉無量<a 
name="0531c30" id="0531c30"></a>音宣無量法放無量光挕受無量眾生是故號為無<a 
name="0532a01" id="0532a01"></a>量也古尊宿云無禪有淨土萬修萬人去但得見彌<a 
name="0532a02" id="0532a02"></a>陀何愁不開悟此以意念往生也又云行住坐臥之<a 
name="0532a03" id="0532a03"></a>間一句彌陀莫斷須信因深果深但要不念自念此<a 
name="0532a04" id="0532a04"></a>以心念往生也又云若能念念不空管取念成一片<a 
name="0532a05" id="0532a05"></a>當念認得念人彌陀與我同現此以性念往生也如<a 
name="0532a06" id="0532a06"></a>志在無量之國了是金聲之旨亦有年矣乃以尊崇<a 
name="0532a07" id="0532a07"></a>貧賤歲月日時直以一法印之而成偈則何地非金<a 
name="0532a08" id="0532a08"></a>何響非聲正所謂音輪勝會也倘能以一勸百以千<a 
name="0532a09" id="0532a09"></a>勸萬無量導師又當居士稱諸。</p><a 
name="0532a10" id="0532a10"></a><p style="margin-left: 3em"><span class="headname">唐詩響韻聯珠題辭</span></p><a 
name="0532a11" id="0532a11"></a><p style="text-indent: 0em; margin-left: 0em"><span class="linehead"></span>伶倫取蟹谷之竹為籥音律成而鸞鳳皆舞善知童<a 
name="0532a12" id="0532a12"></a>子唱四十二字厥義串三賢十聖薩埵位曹子建遊<a 
name="0532a13" id="0532a13"></a>魚山聆穴中之音而作梵則東西兩土韻響始相協<a 
name="0532a14" id="0532a14"></a>矣或謂詩者歌詠性情也何拘拘於響韻哉山野紲<a 
name="0532a15" id="0532a15"></a>而示之曰怛闥老子大聖人也尚美頻伽未出之卵<a 
name="0532a16" id="0532a16"></a>蓋重其音也夫音借韻以成句續句以成章章之長<a 
name="0532a17" id="0532a17"></a>短即言之長短也是而有風焉有雅焉有三頌焉復<a 
name="0532a18" id="0532a18"></a>又稽之樂經<span class="gaiji">[糸*息]<!--gaiji,,1[糸*息],2,3--></span>之五音也析顯剛柔之聲一之六律<a 
name="0532a19" id="0532a19"></a>也潛通歲時之氣故音變則聲變律變則氣變所以<a 
name="0532a20" id="0532a20"></a>毛詩之後有離騷離騷之後有十九首十九首之後<a 
name="0532a21" id="0532a21"></a>變辭為絕敲樂為律殆捋龍門積石之源湧於唐海<a 
name="0532a22" id="0532a22"></a>金波玉浪大地皆響矣譬之尼俱樹蔭覆五十由旬<a 
name="0532a23" id="0532a23"></a>實有數十萬石究其根種則如芥子許噫世界一希<a 
name="0532a24" id="0532a24"></a>聲也布而為音為律為辭可令人念茲在茲詠茲在<a 
name="0532a25" id="0532a25"></a>茲惺惺成大丈夫相時而擊竹唱易水之歌時而飯<a 
name="0532a26" id="0532a26"></a>牛作南山之韻時而執爨題問影之詩時而躡屏調<a 
name="0532a27" id="0532a27"></a>天衢之句優哉游哉誠眾甫中之真逍遙也中如居<a 
name="0532a28" id="0532a28"></a>士既聆▆谷之音又聽童子之唱梵唄華音若指諸<a 
name="0532a29" id="0532a29"></a>掌乃取唐人之語編為上下六冊彷彿古樂俾爾識<a 
name="0532a30" id="0532a30"></a>韻歸響矣善觀者不可泥於韻而求義當於韻而求<a 
name="0532b01" id="0532b01"></a>響斯可與言詩並可與語道。</p><a 
name="0532b02" id="0532b02"></a><p style="margin-left: 3em"><span class="headname">本行錄序跋</span></p><a 
name="0532b03" id="0532b03"></a><p style="text-indent: 0em; margin-left: 0em"><span class="linehead"></span>從來老和尚打破藥罐搗通桶底個個家醜外揚老<a 
name="0532b04" id="0532b04"></a>僧則不然山河大地森羅萬象總在自<span class="corr" title='[巳&gt;己]'>己</span>眉毛上你<a 
name="0532b05" id="0532b05"></a>向那個說去當知凡夫心中佛祖說法是佛祖心中<a 
name="0532b06" id="0532b06"></a>凡夫聽又當知凡夫心中佛祖無法說佛祖心中凡<a 
name="0532b07" id="0532b07"></a>夫無法聽這裡會得我也只是個銅鈴兒也何以故<a 
name="0532b08" id="0532b08"></a>言外百千三昧法因風說與個中人。</p><a 
name="0532b09" id="0532b09"></a><p style="text-indent: 0em; margin-left: 0em"><span class="linehead"></span>吹萬和尚為人一生只在擒風弄影不知實落在甚<a 
name="0532b10" id="0532b10"></a>麼處雖註如許經書說如許閑語問曰非我也燈籠<a 
name="0532b11" id="0532b11"></a>與露柱為之也當注說時普賢送紙文殊傳墨猶與<a 
name="0532b12" id="0532b12"></a>三十棒趁出去在。</p></div><a 
name="0532b13" id="0532b13"></a><p style="margin-left: 2em"><span class="headname">文</span></p><a 
name="0532b14" id="0532b14"></a><p style="margin-left: 3em"><span class="headname">錫杖寢蝸文</span></p><a 
name="0532b15" id="0532b15"></a><p style="text-indent: 0em; margin-left: 0em"><span class="linehead"></span>蒙莊謂觸蠻有攘地之戰伏屍萬里其說果真乎果<a 
name="0532b16" id="0532b16"></a>幻乎吹萬子曰唐虞推讓湯武奪征亦蝸角之墟也<a 
name="0532b17" id="0532b17"></a>何區區蒙莊之真幻哉蘇子瞻題蝸之說云蝸涎不<a 
name="0532b18" id="0532b18"></a>蒲殼聊足以自濡升高不知疲竟作黏壁枯後人又<a 
name="0532b19" id="0532b19"></a>指為知進而不知退者道也遯之月吹萬子揭慈氏<a 
name="0532b20" id="0532b20"></a>毘曇法於東窗之下以消焚暑因倦則掉臂而睨之<a 
name="0532b21" id="0532b21"></a>見一蝸晏寂於錫杖環股之上異哉物也何緣而至<a 
name="0532b22" id="0532b22"></a>此耶且彼蟋蟀床下入之以時也細鳥襲人進之於<a 
name="0532b23" id="0532b23"></a>外也況夫欲路師馬欲水師螻彼何人師而有若是<a 
name="0532b24" id="0532b24"></a>之委蛇也姑以渠之質而揆之凝泥滑壤若之體也<a 
name="0532b25" id="0532b25"></a>浸潤綿柔若之攖也縱裹腹聚糧莫知孰為彼之莽<a 
name="0532b26" id="0532b26"></a>蒼而且步階越限踰閫穿幃不顧艱險拔乎層危之<a 
name="0532b27" id="0532b27"></a>顛是役也何異迷七聖而知大隗之山是寂也何異<a 
name="0532b28" id="0532b28"></a>▆四時而抱綿上之樹是脫也又何異過慈雲而處<a 
name="0532b29" id="0532b29"></a>金剛之定若是則觸蠻之戰歸之烏有也唐虞之讓<a 
name="0532b30" id="0532b30"></a>付之三杯也湯武之征破之一局也於是乎涎枯矣<a 
name="0532c01" id="0532c01"></a>黏壁矣蘇子之說殆不可執矣。</p><a 
name="0532c02" id="0532c02"></a><p style="margin-left: 3em"><span class="headname">吊灼然辭</span></p><a 
name="0532c03" id="0532c03"></a><p style="text-indent: 0em; margin-left: 0em"><span class="linehead"></span>天不足兮石可煉地不蒲兮鰲可斷子之歸兮固乘<a 
name="0532c04" id="0532c04"></a>風對月談兮誰與同想余之始姤也隨郴水之無端<a 
name="0532c05" id="0532c05"></a>起瀟湘之宿鴈運斧斤於湖東鼓蘭楫於書院子之<a 
name="0532c06" id="0532c06"></a>冰寒藍深余豈愧大緣之許可子之衲綴囊空余豈<a 
name="0532c07" id="0532c07"></a>愧瞿塘之敷座疇昔哉灩澦江頭共歌芙蓉之曲南<a 
name="0532c08" id="0532c08"></a>賓河下相釣華鱗之絲遂卻四愁於屏岫展六震於<a 
name="0532c09" id="0532c09"></a>玉溪扣我琵琶唯子之手啟我咳唾唯子之口雖更<a 
name="0532c10" id="0532c10"></a>一枝於枳水於我何功於子何咎嗟兮嗟兮無止我<a 
name="0532c11" id="0532c11"></a>心之傷悲兮悲兮悲兮孰比世路之情愛兮乃余之<a 
name="0532c12" id="0532c12"></a>慟也易何東痛余之授也道何南朱恪轉素火鏡無<a 
name="0532c13" id="0532c13"></a>炯禾露泣時天濕淚花顏墮處水痕斑赴茶毘之三<a 
name="0532c14" id="0532c14"></a>昧忘乎螻蟻背夫鴟鳶灼然汝之陀那不可以御夫<a 
name="0532c15" id="0532c15"></a>鹿車彼鹿車兮鼠毒逢雷群使作遮灼然汝之末那<a 
name="0532c16" id="0532c16"></a>不可以陟夫臺山彼臺山兮四住雖除二愚未參灼<a 
name="0532c17" id="0532c17"></a>然汝之幽見不可以趣夫膩吒彼膩吒兮八萬劫後<a 
name="0532c18" id="0532c18"></a>復染塵沙惟我泥洹子可以登惟我淨德子可以臨<a 
name="0532c19" id="0532c19"></a>漏殘天曉崑崙色鐘鳴雞唱海潮聲子有不昧之昭<a 
name="0532c20" id="0532c20"></a>昭先入昊昊之旻旻。</p><a 
name="0532c21" id="0532c21"></a><p style="margin-left: 3em"><span class="headname">贈脩齋會茶文</span></p><a 
name="0532c22" id="0532c22"></a><p style="text-indent: 0em; margin-left: 0em"><span class="linehead"></span>維摩以舉足下足為大道場淨信以莊嚴聲教為大<a 
name="0532c23" id="0532c23"></a>道場然則聲教與舉足世諦所謂形者也而淨信之<a 
name="0532c24" id="0532c24"></a>至所貴使其形者也人天交接<span class="gaiji">[糸*息]<!--gaiji,,1[糸*息],2,3--></span>不越這一著吉祥<a 
name="0532c25" id="0532c25"></a>餘慶又豈外這一著哉翠屏氏無以鳴夫樂善之美<a 
name="0532c26" id="0532c26"></a>乃丐余一言而為之辭。</p><a 
name="0532c27" id="0532c27"></a><p style="margin-left: 3em"><span class="headname">避亂問</span></p><a 
name="0532c28" id="0532c28"></a><p style="text-indent: 0em; margin-left: 0em"><span class="linehead"></span>暮春日余出錫聚雲泛字江訪碧空於白巖寺是時<a 
name="0532c29" id="0532c29"></a>通郡伊蒲皆為秦晉趙代之賊擊破夔關盡涉岸南<a 
name="0532c30" id="0532c30"></a>以避而江干葦葉悉空余得扁舟於石硤而舟子招<a 
name="0533a01" id="0533a01"></a>之甚速蓋恐隸人之刷取也使余匆匆然登之不亦<a 
name="0533a02" id="0533a02"></a>舟子之迫乎有見余而議之者曰釋氏之子得無怖<a 
name="0533a03" id="0533a03"></a>矣何乃亦笑其百步耶余則聞而悅之此深知我者<a 
name="0533a04" id="0533a04"></a>也避亂真矣而以訪友為諱人焉得而廋之哉雖然<a 
name="0533a05" id="0533a05"></a>訪友不過一交接人事也避亂竊得為至人君子之<a 
name="0533a06" id="0533a06"></a>事矣聞而悅之所以乃時有輝侍者啟余曰和尚飛<a 
name="0533a07" id="0533a07"></a>錫渡江得得為碧公而來也自耽臨難苟免之夫所<a 
name="0533a08" id="0533a08"></a>謂竊得為至人君子之事者有是哉惜乎愚昧之不<a 
name="0533a09" id="0533a09"></a>知也立吾語女昔瞿曇氏遭亂世而潛隱養馬院食<a 
name="0533a10" id="0533a10"></a>馬麥三月伯陽氏避七雄之亂駕青牛於西域孔子<a 
name="0533a11" id="0533a11"></a>之晉及河聞趙簡子殺竇舜二大夫乃曰吾聞之剖<a 
name="0533a12" id="0533a12"></a>胎殺夭麒麟不至其郊覆巢破卵鳳凰不翔其邑何<a 
name="0533a13" id="0533a13"></a>也君子諱傷其類也故回車而返此至人避亂之跡<a 
name="0533a14" id="0533a14"></a>也曾子遇寇至且曰無寓人於我室毀傷其薪木寇<a 
name="0533a15" id="0533a15"></a>去則曰修我牆屋我將返陳文子避崔子之亂棄馬<a 
name="0533a16" id="0533a16"></a>干駟而違之他邦此君子避亂之跡也況復萬菴禪<a 
name="0533a17" id="0533a17"></a>師被李成兵拘繫適大雪埋屋倒壁幸而逃之浮山<a 
name="0533a18" id="0533a18"></a>遠公橫羅於蜀先自以智脫之此古人處困窮之權<a 
name="0533a19" id="0533a19"></a>也故曰窮則變變則通通則化然非至人君子何以<a 
name="0533a20" id="0533a20"></a>當之今余過矣冒惠知我者之良譽矣小子記之輝<a 
name="0533a21" id="0533a21"></a>又曰坰聞所說非今有而昔無也乃執古以御今之<a 
name="0533a22" id="0533a22"></a>有也然則避亂者多矣果人人皆得為至人君子之<a 
name="0533a23" id="0533a23"></a>事乎曰非也余方外之流也無官守也無言責也左<a 
name="0533a24" id="0533a24"></a>右逢原心天之江月自普東西任運宗鏡之物我恒<a 
name="0533a25" id="0533a25"></a>新若夫眾人之趨避也抱胡茄之塞聲驚沙場之戰<a 
name="0533a26" id="0533a26"></a>氣負釜荷甑嗟怨譫譫耳尚至人君子云乎哉噫余<a 
name="0533a27" id="0533a27"></a>願得孫叔敖之寢扇市南宜僚之弄丸鄧隱峰之擲<a 
name="0533a28" id="0533a28"></a>錫俾綠林之眾賣刀買牛守劍得布則方內幸甚方<a 
name="0533a29" id="0533a29"></a>外亦幸甚矣又何避。</p><a 
name="0533a30" id="0533a30"></a><p style="margin-left: 3em"><span class="headname">代作賀石柱總戎文</span></p><a 
name="0533b01" id="0533b01"></a><p style="text-indent: 0em; margin-left: 0em"><span class="linehead"></span>嘗聞善建者不拔善抱者不脫子孫祭祀不輟觀我<a 
name="0533b02" id="0533b02"></a>大總戎之襲裔也繼金壇於建武續玉帳於東漢其<a 
name="0533b03" id="0533b03"></a>源以良工不示朴訓為矍鑠之豪大材當晚成竟作<a 
name="0533b04" id="0533b04"></a>堅壯之本所以割茅土於十有六朝而錫馬蕃庶晝<a 
name="0533b05" id="0533b05"></a>日三接者得不為善建善抱乎抑又觀我大總戎之<a 
name="0533b06" id="0533b06"></a>雄鎮也兩車得夫靈<span class="gaiji">[匚@金]<!--gaiji,,1[匚@金],2,3--></span>奇師受夫玄圃洗蕩藺巢之<a 
name="0533b07" id="0533b07"></a>塵煙巴水重新月粲揮滅遠塞之臭穢燕城依舊衢<a 
name="0533b08" id="0533b08"></a>謠故荊山之璧宜圍朱紱之衣宜繡子孫之廕宜榮<a 
name="0533b09" id="0533b09"></a>矣得不為子孫祭祀不輟乎<span class="note">(某)</span>與令子有雉壇交願<a 
name="0533b10" id="0533b10"></a>如芝蘭之室則不異白頭如新領蓋如故也敬聆錫<a 
name="0533b11" id="0533b11"></a>命歸師敢擬日重光之行而晉諸辭其辭曰日重光<a 
name="0533b12" id="0533b12"></a>兮玉馬燦月重輪兮金牛煥奪崑崙兮大樹雄定天<a 
name="0533b13" id="0533b13"></a>山兮幃幄算胡為而愷歌兮獻慶雲之遍彩斂夜行<a 
name="0533b14" id="0533b14"></a>之錦而歸兮受恩榮于鼎鼐歡九如之自麗兮酌以<a 
name="0533b15" id="0533b15"></a>兕觥享五福之頻增兮綿以庚長余安得不佩夫青<a 
name="0533b16" id="0533b16"></a>雲而與之徬徨。</p><a 
name="0533b17" id="0533b17"></a><p style="margin-left: 3em"><span class="headname">壽徹菴耆舊九十文</span></p><a 
name="0533b18" id="0533b18"></a><p style="text-indent: 0em; margin-left: 0em"><span class="linehead"></span>華封人祝堯曰願祝聖人壽堯曰辭莊生云壽莫壽<a 
name="0533b19" id="0533b19"></a>于殤子而彭祖為天中郎先生奠子曰子生則為吾<a 
name="0533b20" id="0533b20"></a>兒今去異日則為吾兄矣故朝圂之與大椿不同年<a 
name="0533b21" id="0533b21"></a>也斥鸚之與大鵬不同知也此易見也非特見也余<a 
name="0533b22" id="0533b22"></a>嘗試論于海人曰一葉之舟可御風而泛諸海聞者<a 
name="0533b23" id="0533b23"></a>曰是我則曰一葉之舟能載滄溟而泛之天聞者曰<a 
name="0533b24" id="0533b24"></a>否山人曰鷦鷯小鳥鼓兩翼而之蒼蒼之極聞者曰<a 
name="0533b25" id="0533b25"></a>是我則曰鷦鷯小鳥衲蒼蒼之極而入人之腹聞者<a 
name="0533b26" id="0533b26"></a>曰否是今之所謂壽者庸詎妄祝于大德之耆年哉<a 
name="0533b27" id="0533b27"></a>蓋理與跡之不齊也德與形之匪一也惡惡可惡惡<a 
name="0533b28" id="0533b28"></a>可且觀大德之刱據拓提也而枌榆之園翁溪友黃<a 
name="0533b29" id="0533b29"></a>口白眉悉皆蔽蒙之屬蓬心未開疇卻異鵲之慕而<a 
name="0533b30" id="0533b30"></a>鞭策木叉耶奚法伊蒲之饌而曲跪乘門耶然一旦<a 
name="0533c01" id="0533c01"></a>而歸奉三尊止猿狙之躁動回風火之不足皆賴大<a 
name="0533c02" id="0533c02"></a>德之力也經云有四相即非菩薩離四相是名菩薩<a 
name="0533c03" id="0533c03"></a>值茲懸弧之辰而不敢以壽壽者不壽之以跡而壽<a 
name="0533c04" id="0533c04"></a>之以理也不祝之以形而祝之以德也堯之辭彭之<a 
name="0533c05" id="0533c05"></a>天袁之兄與夫山海之互論得不謂離相之說乎然<a 
name="0533c06" id="0533c06"></a>則大德之壽也必傳矣余因受請而會諸禪人于菊<a 
name="0533c07" id="0533c07"></a>隱菴皆稱大德今年有五百四十甲子矣乃白余成<a 
name="0533c08" id="0533c08"></a>文焉。</p><a 
name="0533c09" id="0533c09"></a><p style="margin-left: 3em"><span class="headname">代作祭馬太公文</span></p><a 
name="0533c10" id="0533c10"></a><p style="text-indent: 0em; margin-left: 0em"><span class="linehead"></span>嘗謂安時處順而不拘拘者天之則也窮薪傳火而<a 
name="0533c11" id="0533c11"></a>吹累眾甫者天之倪也全是二者聽瑩烏能逮竟哉<a 
name="0533c12" id="0533c12"></a>如我太公之神生也再命三命奚獨僂且俯避在厥<a 
name="0533c13" id="0533c13"></a>真不在土苴也況復分衛我公奪瓊枝于棘圍頌南<a 
name="0533c14" id="0533c14"></a>山于巴國澤及鮮規而威持竺梵使三十二相重新<a 
name="0533c15" id="0533c15"></a>千七百則更唱是何翅傳帶留衣即傅大士來也故<a 
name="0533c16" id="0533c16"></a>我太公雖近也真也而不拘拘也護囑我公天也火<a 
name="0533c17" id="0533c17"></a>傳也而吹累眾甫也吾儕詎敢三號而往弔宜效子<a 
name="0533c18" id="0533c18"></a>桑戶子而歌矣聿為之歌曰天不足兮勞媧皇以煉<a 
name="0533c19" id="0533c19"></a>石兮地不滿兮藉鰲<span class="gaiji">[寧*頁]<!--gaiji,,1[寧*頁],2&#x29573;,3--></span>以為足兮何如采真以遨遊<a 
name="0533c20" id="0533c20"></a>兮上與日月合明兮傳清白于家國兮美德宿于難<a 
name="0533c21" id="0533c21"></a>兄難弟兮吁嗟吾儕之十幻兮而今猶是苾芻兮。</p><a 
name="0533c22" id="0533c22"></a><p style="margin-left: 3em"><span class="headname">徵心文</span></p><a 
name="0533c23" id="0533c23"></a><p style="text-indent: 0em; margin-left: 0em"><span class="linehead"></span>傳云今人乍見孺子將入于井皆有怵惕惻隱之心<a 
name="0533c24" id="0533c24"></a>論孺子將入于井見者無不驚徹世所謂惻隱之心<a 
name="0533c25" id="0533c25"></a>者也獨不知未見孺子時此心又在甚麼處若在其<a 
name="0533c26" id="0533c26"></a>視聽言動也則孺子未交孤根何以自照若在其行<a 
name="0533c27" id="0533c27"></a>住坐臥也則忽于尋常誰是乍見之機若在其無舉<a 
name="0533c28" id="0533c28"></a>無措也則頑空無作疇為惻隱之心所以靈雲有桃<a 
name="0533c29" id="0533c29"></a>花之悟燭吾燭也洞山有過水之惺見無見也此二<a 
name="0533c30" id="0533c30"></a>者較之惻隱何若哉故知視聽言動惻隱之由者也<a 
name="0534a01" id="0534a01"></a>行住坐臥由于惻隱也無舉無措由與未由之間也<a 
name="0534a02" id="0534a02"></a>噫天地一惻隱也萬物一孺子也其乍見夫何容心<a 
name="0534a03" id="0534a03"></a>耶。</p><a 
name="0534a04" id="0534a04"></a><a 
name="0534a05" id="0534a05"></a><a 
name="0534a06" id="0534a06"></a><a 
name="0534a07" id="0534a07"></a><a 
name="0534a08" id="0534a08"></a><a 
name="0534a09" id="0534a09"></a><a 
name="0534a10" id="0534a10"></a><p><span class="juanname">吹萬禪師語錄卷之十五終</span></p>
<hr>【經文資訊】嘉興藏第 29 冊 No. B239 吹萬禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7236.html?index=J29nB239" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB239_015 by HTTrack Website Copier/3.x [XR&CO'2008], Tue, 03 Jun 2014 00:40:27 GMT -->
</html>
