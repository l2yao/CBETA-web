<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X51n0830_001 by HTTrack Website Copier/3.x [XR&CO'2008], Tue, 03 Jun 2014 02:24:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga191d-2.gif?utmac=MO-30696269-4&amp;utmn=1046374931&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX51&amp;utmp=%2Fmobile%2Findex.php%3Findex%3DX51n0830_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第51冊<br/>No.830 觀所緣緣論會釋 (1卷)<br/>【明 明昱會釋】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X51">
<div class="root" id="0830" sutra_name="觀所緣緣論會釋" sutra_juan="[卷1]">　
<a 
name="0810b01" id="0810b01"></a><a 
name="0810b02" id="0810b02"></a><a 
name="0810b03" id="0810b03"></a><a 
name="0810b04" id="0810b04"></a><a 
name="0810b05" id="0810b05"></a><p style="margin-left: 2em"><span class="juannum">No. 830</span></p><a 
name="0810b06" id="0810b06"></a><p><span class="juanname">觀所緣緣論會釋</span></p><a 
name="0810b07" id="0810b07"></a><a 
name="0810b08" id="0810b08"></a><p style="margin-left: 4em"><span class="byline">陳那菩薩　造</span></p><a 
name="0810b09" id="0810b09"></a><p style="margin-left: 4em"><span class="byline">唐三藏法師　玄奘　譯</span></p><a 
name="0810b10" id="0810b10"></a><p style="margin-left: 4em"><span class="byline">明蜀沙門　明昱　會釋</span></p><a 
name="0810b11" id="0810b11"></a><p style="text-indent: 0em; margin-left: 1em"><span class="linehead"></span>觀者察義。所緣者有境義。緣者能引生識義。謂觀<a 
name="0810b12" id="0810b12"></a>察所緣之境。亦能引生於識。方是所緣緣也。故論<a 
name="0810b13" id="0810b13"></a>中云。帶彼相起。及從彼生。釋論云。凡是境者。理須<a 
name="0810b14" id="0810b14"></a>生其似自相識。隨境之識。彼是能生。彼是所緣。故<a 
name="0810b15" id="0810b15"></a>知所緣緣者。唯一色等法。具足有境引生二義。而<a 
name="0810b16" id="0810b16"></a>餘乘別執極微者。縱許引生。闕有境義。別執和合<a 
name="0810b17" id="0810b17"></a>者。縱許有境。又無引生。故論主令彼觀察二義斯<a 
name="0810b18" id="0810b18"></a>備。方可立宗。</p><a 
name="0810b19" id="0810b19"></a><p style="text-indent: 0em; margin-left: 0em"><span class="linehead"></span>諸有欲令眼等五識。以外色作所緣緣者。或執極微<a 
name="0810b20" id="0810b20"></a>許有實體能生識故。或執和合以識生時。帶彼相故。</p><a 
name="0810b21" id="0810b21"></a><p style="text-indent: 0em; margin-left: 1em"><span class="linehead"></span>餘乘所執。心境兩分。謂離識外。別有色等五塵。與<a 
name="0810b22" id="0810b22"></a>眼等識作所緣緣。非意識故。以彼意識。唯緣假故。<a 
name="0810b23" id="0810b23"></a>釋論謂餘乘意云。縱許意識緣實事境。有其片分。<a 
name="0810b24" id="0810b24"></a>亦能將識相似之相。離無其境。於眼等識。境不相<a 
name="0810c01" id="0810c01"></a>離。是知彼執外色等法。唯與五識作所緣緣。或執<a 
name="0810c02" id="0810c02"></a>下。彼許極微體無轉變。是實有義。體既實有。則能<a 
name="0810c03" id="0810c03"></a>生識。故執極微作所緣緣。釋論云。或許極微。雖復<a 
name="0810c04" id="0810c04"></a>極微。唯共聚<span class="corr" title='[巳&gt;已]'>已</span>。而見生滅。然而實體。一一皆緣。不<a 
name="0810c05" id="0810c05"></a>緣總聚。猶如色等。設自諸根悉皆現前。境不雜亂。<a 
name="0810c06" id="0810c06"></a>彼根功能各決定故。而於實事。斷割有能。一一極<a 
name="0810c07" id="0810c07"></a>微。成所緣境。彼因性故。彼眼等識之因性故。是彼<a 
name="0810c08" id="0810c08"></a>生起親友分義。然而有說。其所緣境。是識生因。在<a 
name="0810c09" id="0810c09"></a>諸緣故。引此以證極微為所緣緣也。或執和合者。<a 
name="0810c10" id="0810c10"></a>彼許極微。合聚為相。而有所緣。所緣實有。必能生<a 
name="0810c11" id="0810c11"></a>識。故識生時。帶彼相起。是執和合為所緣緣也。釋<a 
name="0810c12" id="0810c12"></a>論云。或復於彼為總聚者。彼諸論者。執眾極微。所<a 
name="0810c13" id="0810c13"></a>有合聚。為此所緣。相識生故。由於總聚而生其智。<a 
name="0810c14" id="0810c14"></a>是故定知彼為所緣。如有說云。若識有彼相。彼是<a 
name="0810c15" id="0810c15"></a>此之境。亦引此以證和合為所緣緣也。</p><a 
name="0810c16" id="0810c16"></a><p style="text-indent: 0em; margin-left: 0em"><span class="linehead"></span>二俱非理。所以者何。</p><a 
name="0810c17" id="0810c17"></a><p>　<span class="lg">極微於五識　　設緣非所緣　　彼相識無故<a 
name="0810c18" id="0810c18"></a><br>　猶如眼根等</span></p><a 
name="0810c19" id="0810c19"></a><p style="text-indent: 0em; margin-left: 1em"><span class="linehead"></span>論主總破前執極微和合。為前五識所緣緣者。俱<a 
name="0810c20" id="0810c20"></a>非理也。所以者何者。徵釋非理之義。極微下。立比<a 
name="0810c21" id="0810c21"></a>量破之。極微是前陳有法。於五識設緣非所緣為<a 
name="0810c22" id="0810c22"></a>宗。彼相識無故為因。猶如眼根等為喻。謂彼所執<a 
name="0810c23" id="0810c23"></a>極微之體。無轉變故。許是實有。於五識上。設若許<a 
name="0810c24" id="0810c24"></a>有生識之緣。非是所緣之境。以極微相。眼等識上<a 
name="0811a01" id="0811a01"></a>無故。猶如眼等五根。於眼等五識上。無有所緣義<a 
name="0811a02" id="0811a02"></a>故。以眼不自見。耳不自聞。鼻不自<span class="gaiji">&#x9F45;<!--gaiji,嗅,1[鼻*臭],2&#x9F45;,3--></span>。舌不自嘗。身<a 
name="0811a03" id="0811a03"></a>不自觸。是謂五識上無五根之相。以喻五識上無<a 
name="0811a04" id="0811a04"></a>極微相狀者。由彼極微。至極微細名色邊際。於眼<a 
name="0811a05" id="0811a05"></a>等識。力不能對。故於極微。說有生識緣。而無所緣<a 
name="0811a06" id="0811a06"></a>境也。</p><a 
name="0811a07" id="0811a07"></a><p style="text-indent: 0em; margin-left: 0em"><span class="linehead"></span>所緣緣者。謂能緣識。帶彼相起。及有實體。令能緣識。<a 
name="0811a08" id="0811a08"></a>託彼而生。色等極微。設有實體。能生五識。容有緣義。<a 
name="0811a09" id="0811a09"></a>然非所緣。如眼根等。於眼等識。無彼相故。如是極微。<a 
name="0811a10" id="0811a10"></a>於眼等識。無所緣義。</p><a 
name="0811a11" id="0811a11"></a><p style="text-indent: 0em; margin-left: 1em"><span class="linehead"></span>將釋頌詞。先明所緣緣正義。謂能緣識。帶彼相起<a 
name="0811a12" id="0811a12"></a>者。釋有所緣境也。及有實體。令能緣識託彼而生<a 
name="0811a13" id="0811a13"></a>者。釋有生識緣也。以能緣見分。及所緣相分。同依<a 
name="0811a14" id="0811a14"></a>自證分生。不前不後。同時起故。應知識不自生。生<a 
name="0811a15" id="0811a15"></a>必帶相為所緣境。相不自起。起必引識作能緣心。<a 
name="0811a16" id="0811a16"></a>由此一法。有二功能。一能引識。一作所緣。故名所<a 
name="0811a17" id="0811a17"></a>緣。而又名緣也。色等下。正釋頌詞。色等極微。至然<a 
name="0811a18" id="0811a18"></a>非所緣者。釋前二句所立之宗。如眼根等。至無彼<a 
name="0811a19" id="0811a19"></a>相故者。釋後二句因喻之義。如是極微。至無所緣<a 
name="0811a20" id="0811a20"></a>義者。結顯緣義容有。必無所緣境也。</p><a 
name="0811a21" id="0811a21"></a><p>　<span class="lg">和合於五識　　設所緣非緣　　彼體實無故<a 
name="0811a22" id="0811a22"></a><br>　猶如第二月</span></p><a 
name="0811a23" id="0811a23"></a><p style="text-indent: 0em; margin-left: 1em"><span class="linehead"></span>論主立量。破第二執義。和合是前陳有法。於五識<a 
name="0811a24" id="0811a24"></a>設所緣非緣為宗。彼體實無故為因。猶如第二月<a 
name="0811b01" id="0811b01"></a>為喻。謂彼所執和合之法。合聚為相。形顯現故。說<a 
name="0811b02" id="0811b02"></a>為有境。於五識上。設若許有所緣之境。非是生識<a 
name="0811b03" id="0811b03"></a>之緣。以彼和合體無實故。如第二月者。以是<span class="gaiji">&#x63D1;<!--gaiji,捏,1[掜-儿+工],2&#x63D1;,3--></span>目<a 
name="0811b04" id="0811b04"></a>錯亂現故。以喻和合元非實有。眾微合聚。有假相<a 
name="0811b05" id="0811b05"></a>生。故說設許所緣。而非緣義。</p><a 
name="0811b06" id="0811b06"></a><p style="text-indent: 0em; margin-left: 0em"><span class="linehead"></span>色等和合於眼識等。有彼相故。設作所緣。然無緣義。<a 
name="0811b07" id="0811b07"></a>如眼錯亂。見第二月。彼無實體。不能生故。如是和合<a 
name="0811b08" id="0811b08"></a>於眼等識。無有緣義。</p><a 
name="0811b09" id="0811b09"></a><p style="text-indent: 0em; margin-left: 1em"><span class="linehead"></span>釋上頌意。謂執色等諸和合相。於眼識等。設許有<a 
name="0811b10" id="0811b10"></a>彼和合相現。有是所緣。然而和合。其體非實。無有<a 
name="0811b11" id="0811b11"></a>緣義。如於眼中錯亂。見有第二月相。彼非實有。以<a 
name="0811b12" id="0811b12"></a>喻和合。亦非實有。不能生識。故無緣義。</p><a 
name="0811b13" id="0811b13"></a><p style="text-indent: 0em; margin-left: 0em"><span class="linehead"></span>故外二事。於所緣緣。互闕一支。俱不應理。</p><a 
name="0811b14" id="0811b14"></a><p style="text-indent: 0em; margin-left: 1em"><span class="linehead"></span>結成前執二義非理。外二事者。即前所執極微和<a 
name="0811b15" id="0811b15"></a>合。離識別有。故云外事。於所緣緣。互闕一支者。謂<a 
name="0811b16" id="0811b16"></a>於極微。闕所緣境。於彼和合。闕生識緣。故外二事。<a 
name="0811b17" id="0811b17"></a>俱不應理。釋論云。離識之外。執有二種極微總聚。<a 
name="0811b18" id="0811b18"></a>此皆闕其一分義故。自體相現。及能生性。具斯二<a 
name="0811b19" id="0811b19"></a>分。方是所緣。於極微處。即闕初支<span class="note">(即前自體相現)</span>。於第二<a 
name="0811b20" id="0811b20"></a>通。便亡第二<span class="note">(即前及能生性)</span>。若如是者。如向所論二種過<a 
name="0811b21" id="0811b21"></a>失。重更收攝。令使無差。論釋記云。此乃警其勿犯<a 
name="0811b22" id="0811b22"></a>耳。</p><a 
name="0811b23" id="0811b23"></a><p style="text-indent: 0em; margin-left: 0em"><span class="linehead"></span>有執色等。各有多相。於中一分。是現量境。故諸極微<a 
name="0811b24" id="0811b24"></a>相資。各有一和集相。此相實有。各能發生似<span class="corr" title='[巳&gt;已]'>已</span>相識。<a 
name="0811c01" id="0811c01"></a>故與五識。作所緣緣。</p><a 
name="0811c02" id="0811c02"></a><p style="text-indent: 0em; margin-left: 1em"><span class="linehead"></span>由前論主於極微處。許能生識。於和合處。許作所<a 
name="0811c03" id="0811c03"></a>緣。故餘乘轉計云。前許極微有生識緣。又許和合<a 
name="0811c04" id="0811c04"></a>為所緣境。今推極微體中具和集義。故諸極微有<a 
name="0811c05" id="0811c05"></a>和合相。即將極微。能引生識。體具和集。即作所緣。<a 
name="0811c06" id="0811c06"></a>二義斯備。其必無失。今言有執色等者。等於聲香<a 
name="0811c07" id="0811c07"></a>味觸五塵也。各有多相者。謂色有青黃等相。聲有<a 
name="0811c08" id="0811c08"></a>清濁等相。香有好惡等相。味有甜苦等相。觸有冷<a 
name="0811c09" id="0811c09"></a>煖等相。於中一分是現量境者。謂於五塵極微體<a 
name="0811c10" id="0811c10"></a>中。各具一分和集。是現量境。故諸下。謂由極微體<a 
name="0811c11" id="0811c11"></a>具和集。故諸極微。彼此相資。於五塵中。各有一分<a 
name="0811c12" id="0811c12"></a>和集相現。此相實有。各能發生似<span class="corr" title='[巳&gt;已]'>已</span>相識者。是說<a 
name="0811c13" id="0811c13"></a>極微體具和集。能與五識作所緣緣。</p><a 
name="0811c14" id="0811c14"></a><p style="text-indent: 0em; margin-left: 0em"><span class="linehead"></span>此亦非理。所以者何。</p><a 
name="0811c15" id="0811c15"></a><p>　<span class="lg">和集如堅等　　設於眼等識　　是緣非所緣<a 
name="0811c16" id="0811c16"></a><br>　許極微相故</span></p><a 
name="0811c17" id="0811c17"></a><p style="text-indent: 0em; margin-left: 1em"><span class="linehead"></span>論主復立比量。破彼轉計。和集是前陳有法。設於<a 
name="0811c18" id="0811c18"></a>眼等識。是緣非所緣為宗。許極微相故為因。如堅<a 
name="0811c19" id="0811c19"></a>等為喻。謂彼所執極微體具和集相者。猶如堅濕<a 
name="0811c20" id="0811c20"></a>煖動等相。非眼所見。無所緣義。故立宗云。設於眼<a 
name="0811c21" id="0811c21"></a>等識上。許是生識之緣。無所緣性。以許極微體具<a 
name="0811c22" id="0811c22"></a>和集。元是極微一體相故。</p><a 
name="0811c23" id="0811c23"></a><p style="text-indent: 0em; margin-left: 0em"><span class="linehead"></span>如堅等相。雖是實有。於眼等識。容有緣義。而非所緣。<a 
name="0811c24" id="0811c24"></a>眼等識上。無彼相故。色等極微。諸和集相。理亦應爾。<a 
name="0812a01" id="0812a01"></a>彼俱執為極微相故。</p><a 
name="0812a02" id="0812a02"></a><p style="text-indent: 0em; margin-left: 1em"><span class="linehead"></span>釋上頌意。堅濕煖動。四大性也。地水火風。四大相<a 
name="0812a03" id="0812a03"></a>也。堅等能造。地等方現。故知堅等性之相狀。是實<a 
name="0812a04" id="0812a04"></a>有體。於眼等識。容有緣義。而非所緣。眼等識上。無<a 
name="0812a05" id="0812a05"></a>彼堅等相狀性故者。以堅濕等。唯住性位。不同地<a 
name="0812a06" id="0812a06"></a>等相貌顯現。色等下。以法合喻。謂非極微體具和<a 
name="0812a07" id="0812a07"></a>集。許是實有。容有緣義。而非所緣。眼等識上。無極<a 
name="0812a08" id="0812a08"></a>微體具和集相故。故云亦爾。由執和集不離極微。<a 
name="0812a09" id="0812a09"></a>故復責云。彼俱執為極微相故。</p><a 
name="0812a10" id="0812a10"></a><p style="text-indent: 0em; margin-left: 0em"><span class="linehead"></span>執眼等識。能緣極微。諸和集相。復有別生。</p><a 
name="0812a11" id="0812a11"></a><p style="text-indent: 0em; margin-left: 1em"><span class="linehead"></span>由前轉計極微體具和集之相為所緣緣。論主以<a 
name="0812a12" id="0812a12"></a>如堅等喻破之。謂彼所執俱是極微相狀性故。無<a 
name="0812a13" id="0812a13"></a>所緣義。故復轉計和集之相。即是極微。相顯現故。<a 
name="0812a14" id="0812a14"></a>有是所緣。體是極微。復能生識。今言執眼等識能<a 
name="0812a15" id="0812a15"></a>緣極微諸和集相者。謂諸五塵。和集之相。皆是極<a 
name="0812a16" id="0812a16"></a>微合聚為體。體能生識故。緣彼極微和集差別之<a 
name="0812a17" id="0812a17"></a>相。復能引生差別識者。識生似境故。故云復有別<a 
name="0812a18" id="0812a18"></a>生。</p><a 
name="0812a19" id="0812a19"></a><p>　<span class="lg">瓶甌等覺相　　彼執應無別　　非形別故別<a 
name="0812a20" id="0812a20"></a><br>　形別非實故</span></p><a 
name="0812a21" id="0812a21"></a><p style="text-indent: 0em; margin-left: 1em"><span class="linehead"></span>論主說頌。破前執意。初句。牒彼執意。彼謂瓶甌等<a 
name="0812a22" id="0812a22"></a>形有別。所生覺相亦有差別。第二句。總破。謂所緣<a 
name="0812a23" id="0812a23"></a>瓶甌雖有差別。能緣覺相。應無有別。以前唯許極<a 
name="0812a24" id="0812a24"></a>微能生識故。後二句。釋成。謂瓶甌之形既非實有。<a 
name="0812b01" id="0812b01"></a>不能引生能緣覺相。故云。非形別故。覺相亦別。以<a 
name="0812b02" id="0812b02"></a>彼形別。非實有故。</p><a 
name="0812b03" id="0812b03"></a><p style="text-indent: 0em; margin-left: 0em"><span class="linehead"></span>瓶甌等物。大小等者。能成極微。多少同故。緣彼覺相<a 
name="0812b04" id="0812b04"></a>應無差別。若謂彼形物相別故。覺相別者。理亦不然。<a 
name="0812b05" id="0812b05"></a>瓨等別形。唯在瓶等假法上有。非極微故。</p><a 
name="0812b06" id="0812b06"></a><p style="text-indent: 0em; margin-left: 1em"><span class="linehead"></span>釋上頌意。瓶甌等者。等物之多。大小等者。等形之<a 
name="0812b07" id="0812b07"></a>別。此釋所緣有差別也。能成極微。多少同故者。多<a 
name="0812b08" id="0812b08"></a>能成大。少能成小。極微本同。此釋生識緣無差別。<a 
name="0812b09" id="0812b09"></a>緣彼覺相應無差別者。彼執和集為境。極微生識。<a 
name="0812b10" id="0812b10"></a>極微既同。所生覺相。應無差別。若謂下。牒彼執意。<a 
name="0812b11" id="0812b11"></a>以釋第三句為破詞。故云理亦不然。瓨等下。釋第<a 
name="0812b12" id="0812b12"></a>四句。成上第三句義。瓨字音缸。長頸瓶也。譯師以<a 
name="0812b13" id="0812b13"></a>瓨瓶二字互用。</p><a 
name="0812b14" id="0812b14"></a><p style="text-indent: 0em; margin-left: 0em"><span class="linehead"></span>彼不應執極微亦有差別形相。所以者何。</p><a 
name="0812b15" id="0812b15"></a><p>　<span class="lg">極微量等故　　形別唯在假　　析彼至極微<a 
name="0812b16" id="0812b16"></a><br>　彼覺定捨故</span></p><a 
name="0812b17" id="0812b17"></a><p style="text-indent: 0em; margin-left: 1em"><span class="linehead"></span>恐彼轉計極微亦有差別形相。故先抑云。彼不應<a 
name="0812b18" id="0812b18"></a>等。所以者何。徵釋極微無別之義。頌中初句。謂能<a 
name="0812b19" id="0812b19"></a>成極微。隨有多少。其量皆等。無差別故。次句破彼<a 
name="0812b20" id="0812b20"></a>形別唯假。不能生識。後二句。釋成次句。謂析彼形<a 
name="0812b21" id="0812b21"></a>至於極微。緣彼別形所生覺相。決定捨故。</p><a 
name="0812b22" id="0812b22"></a><p style="text-indent: 0em; margin-left: 0em"><span class="linehead"></span>非瓶甌等。能成極微。有形量別。捨微圓相。故知別形。<a 
name="0812b23" id="0812b23"></a>在假非實。又形別物。析至極微。彼覺定捨。非青等物。<a 
name="0812b24" id="0812b24"></a>析至極微。彼覺可捨。由此形別。唯世俗有。非如青等。<a 
name="0812c01" id="0812c01"></a>亦在實物。是故五識所緣緣體。非外色等。其理極成。</p><a 
name="0812c02" id="0812c02"></a><p style="text-indent: 0em; margin-left: 1em"><span class="linehead"></span>釋上頌意。謂非瓶甌有形量別。即捨能成極微圓<a 
name="0812c03" id="0812c03"></a>滿之相。以彼極微。無轉變故。故知別形。在假非實<a 
name="0812c04" id="0812c04"></a>者。釋次句。又形別物。析至極微。彼覺定捨者。釋後<a 
name="0812c05" id="0812c05"></a>二句。非青等物。析至極微。彼覺可捨者。例顯。謂形<a 
name="0812c06" id="0812c06"></a>猶可析。色不可分。猶可析故。應知是假。不可分故。<a 
name="0812c07" id="0812c07"></a>亦在實物。是故下。結顯內色為所緣緣。其理極成。</p><a 
name="0812c08" id="0812c08"></a><p style="text-indent: 0em; margin-left: 0em"><span class="linehead"></span>彼所緣緣。豈全不有。非全不有。若爾云何。</p><a 
name="0812c09" id="0812c09"></a><p>　<span class="lg">內色如外現　　為識所緣緣　　許彼相在識<a 
name="0812c10" id="0812c10"></a><br>　及能生識故</span></p><a 
name="0812c11" id="0812c11"></a><p style="text-indent: 0em; margin-left: 1em"><span class="linehead"></span>前破外執之非。此明內色為正。故復問云。彼前五<a 
name="0812c12" id="0812c12"></a>識所緣緣法。豈全不有。答云。非全不有。若爾云何<a 
name="0812c13" id="0812c13"></a>者。牒徵非全不有之義。頌中依內色立宗。顯示大<a 
name="0812c14" id="0812c14"></a>乘所緣緣義。內色為前陳有法。為識所緣緣為宗。<a 
name="0812c15" id="0812c15"></a>許彼相在識。及能生識故為因。如外現為喻。頌中<a 
name="0812c16" id="0812c16"></a>前二句。謂內相分。如彼所執心外有法而顯現故。<a 
name="0812c17" id="0812c17"></a>與前五識作所緣緣。釋論云。此中內聲。為顯不離<a 
name="0812c18" id="0812c18"></a>於識。而有所緣。由諸世俗。共許於境。在外而住。應<a 
name="0812c19" id="0812c19"></a>云如外。此不離識。應知色無內外。執者自外。以對<a 
name="0812c20" id="0812c20"></a>外故。復有內名。若不執外。內亦不名。內外俱泯。成<a 
name="0812c21" id="0812c21"></a>唯識義。後二句。如次釋成所緣緣義。許彼相在識<a 
name="0812c22" id="0812c22"></a>者。有所緣也。及能生識故者。有緣義也。</p><a 
name="0812c23" id="0812c23"></a><p style="text-indent: 0em; margin-left: 0em"><span class="linehead"></span>外境雖無。而有內色似外境現。為所緣緣。許眼等識。<a 
name="0812c24" id="0812c24"></a>帶彼相起。及從彼生。具二義故。</p><a 
name="0813a01" id="0813a01"></a><p style="text-indent: 0em; margin-left: 1em"><span class="linehead"></span>外境雖無者。牒前<span class="corr" title='[巳&gt;已]'>已</span>破極微和合。理非有也。而有<a 
name="0813a02" id="0813a02"></a>內色。似外境現。為所緣緣者。釋頌中前二句。許眼<a 
name="0813a03" id="0813a03"></a>等識。帶彼相起。及從彼生者。釋後二句。帶彼相起。<a 
name="0813a04" id="0813a04"></a>釋所緣。及從彼生。釋緣義。故云具二義故。</p><a 
name="0813a05" id="0813a05"></a><p style="text-indent: 0em; margin-left: 0em"><span class="linehead"></span>此內境相。既不離識。如何俱起能作識緣。</p><a 
name="0813a06" id="0813a06"></a><p style="text-indent: 0em; margin-left: 1em"><span class="linehead"></span>餘乘問。內境相分。既不離識。與識俱起。如何俱起。<a 
name="0813a07" id="0813a07"></a>能作識緣。何則。要前引後。方有緣義。</p><a 
name="0813a08" id="0813a08"></a><p>　<span class="lg">決定相隨故　　俱時亦作緣　　或前為後緣<a 
name="0813a09" id="0813a09"></a><br>　引彼功能故</span></p><a 
name="0813a10" id="0813a10"></a><p style="text-indent: 0em; margin-left: 1em"><span class="linehead"></span>論主答。謂境與識。決定相隨。雖俱時起。亦能作緣。<a 
name="0813a11" id="0813a11"></a>引生於識。若不引生。不名俱起。及相隨義。後二句。<a 
name="0813a12" id="0813a12"></a>就問中前後義答。謂或能引前識功能。即為引生<a 
name="0813a13" id="0813a13"></a>後識緣故。如眼緣色。色中功能引識同起。識即緣<a 
name="0813a14" id="0813a14"></a>色。前眼識滅。後識生時。亦是能引前識功能。即能<a 
name="0813a15" id="0813a15"></a>引生後識緣境。故說前為後緣。引彼識起。是功能<a 
name="0813a16" id="0813a16"></a>故。</p><a 
name="0813a17" id="0813a17"></a><p style="text-indent: 0em; margin-left: 0em"><span class="linehead"></span>境相與識。定相隨故。雖俱時起。亦作識緣。因明者說。<a 
name="0813a18" id="0813a18"></a>若此與彼。有無相隨。雖俱時生。而亦得有因果相故。<a 
name="0813a19" id="0813a19"></a>或前識相。為後識緣。引本識中。生似自果功能令起。<a 
name="0813a20" id="0813a20"></a>不違理故。</p><a 
name="0813a21" id="0813a21"></a><p style="text-indent: 0em; margin-left: 1em"><span class="linehead"></span>境相下。釋頌中前二句。因明下。引證。謂彼說言。若<a 
name="0813a22" id="0813a22"></a>此相分。與彼見分。有無相隨。雖俱時生。而亦得有<a 
name="0813a23" id="0813a23"></a>相分為因。見分為果的義。言有無相隨者。有即相<a 
name="0813a24" id="0813a24"></a>見二分住現行時。無即相見二分居種子時。住現<a 
name="0813b01" id="0813b01"></a>行時。彼彼有用。種子位中。彼彼用無。此說相分見<a 
name="0813b02" id="0813b02"></a>分。若現若種。決定相隨。是不離義。或前下。釋後二<a 
name="0813b03" id="0813b03"></a>句。本識。即第八識。似自果者。謂眼根引生眼識。乃<a 
name="0813b04" id="0813b04"></a>至身根引生身識。名為自果。是以眼等為因。生識<a 
name="0813b05" id="0813b05"></a>為果。意謂引本識中生似自果者。乃是五根功能<a 
name="0813b06" id="0813b06"></a>令起。不違理故。</p><a 
name="0813b07" id="0813b07"></a><p style="text-indent: 0em; margin-left: 0em"><span class="linehead"></span>若五識生。唯緣內色。如何亦說。眼等為緣。</p><a 
name="0813b08" id="0813b08"></a><p style="text-indent: 0em; margin-left: 1em"><span class="linehead"></span>餘乘問。謂若五識唯緣內色。即得生起。如何餘處。<a 
name="0813b09" id="0813b09"></a>亦說眼等五根為緣。方得生識。</p><a 
name="0813b10" id="0813b10"></a><p>　<span class="lg">識上色功能　　名五根應理　　功能與境色<a 
name="0813b11" id="0813b11"></a><br>　無始互為因</span></p><a 
name="0813b12" id="0813b12"></a><p style="text-indent: 0em; margin-left: 1em"><span class="linehead"></span>論主答。前二句。以明根境俱屬色故。故言色時。根<a 
name="0813b13" id="0813b13"></a>境俱彰。謂本識上。有相分色。五識所緣。名五塵境。<a 
name="0813b14" id="0813b14"></a>色中功能。引生五識名為五根。應當正理。後二句。<a 
name="0813b15" id="0813b15"></a>明互為因。謂五根功能。與五境色。從無始來。更互<a 
name="0813b16" id="0813b16"></a>為因。功能為因。引生境色。境色為因。引起功能。是<a 
name="0813b17" id="0813b17"></a>更互為因的義。</p><a 
name="0813b18" id="0813b18"></a><p style="text-indent: 0em; margin-left: 0em"><span class="linehead"></span>以能發識。比知有根。此<span class="corr" title='[&#x4F39;&gt;但]'>但</span>功能。非外所造。故本識上。<a 
name="0813b19" id="0813b19"></a>五色功能。名眼等根。亦不違理。功能發識。理無別故。<a 
name="0813b20" id="0813b20"></a>在識在餘。雖不可說。而外諸法。理非有故。定應許此。<a 
name="0813b21" id="0813b21"></a>在識非餘。此根功能。與前境色。從無始際。展轉為因。<a 
name="0813b22" id="0813b22"></a>謂此功能。至成熟位。生現識上。五內境色。此內境色。<a 
name="0813b23" id="0813b23"></a>復能引起。異熟識上。五根功能。根境二色。與識一異。<a 
name="0813b24" id="0813b24"></a>或非一異。隨樂應說。如是諸識。唯內境相。為所緣緣。<a 
name="0813c01" id="0813c01"></a>理善成立。</p><a 
name="0813c02" id="0813c02"></a><p style="text-indent: 0em; margin-left: 1em"><span class="linehead"></span>以能發識比知有根者。謂根非現量。唯比量可知。<a 
name="0813c03" id="0813c03"></a>此但功能。非外所造者。謂根與境。不同處故。發識<a 
name="0813c04" id="0813c04"></a>功能。名為內處。即是五根。所緣之境。名為外處。即<a 
name="0813c05" id="0813c05"></a>是五塵。以外所造。名為塵義。故本下。正釋前二句。<a 
name="0813c06" id="0813c06"></a>功能發識理無別故者。謂發識功能。名勝義根。但<a 
name="0813c07" id="0813c07"></a>取發識。即名為根。更無別義。在識在餘雖不可說<a 
name="0813c08" id="0813c08"></a>者。謂色不離識。名為在識。心外有法。名為在餘。不<a 
name="0813c09" id="0813c09"></a>論內色外色。唯取發識。名勝義根。故云雖不可說。<a 
name="0813c10" id="0813c10"></a>然而心外執有極微和合諸法。以理推之。既非實<a 
name="0813c11" id="0813c11"></a>有。定應許此。發識之色。在識非餘。此根下。釋後二<a 
name="0813c12" id="0813c12"></a>句。謂此下。釋成展轉為因的義。成熟位者。即此果<a 
name="0813c13" id="0813c13"></a>報<span class="corr" title='[巳&gt;已]'>已</span>熟位也。謂由五根功能。於果報位。生起現識<a 
name="0813c14" id="0813c14"></a>體上五內境色。名相分色。由內境色。復能引起當<a 
name="0813c15" id="0813c15"></a>來異熟果上五根功能。名勝義根。前云外所造。今<a 
name="0813c16" id="0813c16"></a>云內境色者。前分根境。故說外造。此不離識。故名<a 
name="0813c17" id="0813c17"></a>內境。釋論云。此中內聲。言不離識。本無其外。望誰<a 
name="0813c18" id="0813c18"></a>為內。故知內外之名。隨情假立。根境下。顯示唯識<a 
name="0813c19" id="0813c19"></a>義。謂根境識三。即相見分。同自證分。故名為一。色<a 
name="0813c20" id="0813c20"></a>心各別。復名為異。同體用別。名為非一。用別體同。<a 
name="0813c21" id="0813c21"></a>又名非異。諦了唯識隨樂應說。苟非諦了。逐觸成<a 
name="0813c22" id="0813c22"></a>邪。如是下。結顯內色為所緣緣。理善成立。意破餘<a 
name="0813c23" id="0813c23"></a>乘妄執心外極微和合為所緣緣。俱非理也。</p><a 
name="0813c24" id="0813c24"></a><p><span class="juanname">觀所緣緣論會釋<span class="note">(終)</span></span></p>
<hr>【經文資訊】卍續藏第 51 冊 No. 0830 觀所緣緣論會釋<br>【版本記錄】CBETA 電子佛典 Rev. 1.2 (UTF8)，完成日期：2009/04/22<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2a07.html?index=X51n0830" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X51n0830_001 by HTTrack Website Copier/3.x [XR&CO'2008], Tue, 03 Jun 2014 02:24:20 GMT -->
</html>
