<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T19n0945_005 by HTTrack Website Copier/3.x [XR&CO'2008], Mon, 02 Jun 2014 22:47:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae85f.gif?utmac=MO-30696269-4&amp;utmn=174310763&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT19&amp;utmp=%2Fmobile%2Findex.php%3Findex%3DT19n0945_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd388.html?index=T19n0945_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第19冊<br/>No.945 大佛頂如來密因修證了義諸菩薩萬行首楞嚴經 (10卷)<br/>【唐 般剌蜜帝譯】<br/>第 5 卷</p>
	<a href="index73ac.html?index=T19n0945_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T19">
<div class="root" id="0945" sutra_name="大佛頂如來密因修證了義諸菩薩萬行首楞嚴經" sutra_juan="[卷5]">　
<a 
name="0124b07" id="0124b07"></a><a 
name="0124b08" id="0124b08"></a><a 
name="0124b09" id="0124b09"></a><p><span class="juanname">大佛頂如來密因修證了義諸菩<a 
name="0124b10" id="0124b10"></a>薩萬行首楞嚴經卷第五<span class="note">(一名中印度那蘭陀大道<a 
name="0124b11" id="0124b11"></a>場經，於灌頂部錄出別行)</span></span></p><a 
name="0124b12" id="0124b12"></a><a 
name="0124b13" id="0124b13"></a><p style="margin-left: 4em"><span class="byline">唐天竺沙門般<span class="corr" title='[刺&gt;剌]'>剌</span>蜜諦譯</span></p><a 
name="0124b14" id="0124b14"></a><p style="text-indent: 0em; margin-left: 0em"><span class="linehead"></span>阿難白佛言：「世尊！如來雖說第二義門，今觀<a 
name="0124b15" id="0124b15"></a>世間解結之人，若不知其所結之元，我信是<a 
name="0124b16" id="0124b16"></a>人終不能解。世尊！我及會中有學聲聞亦復<a 
name="0124b17" id="0124b17"></a>如是，從無始際與諸無明俱滅俱生，雖得如<a 
name="0124b18" id="0124b18"></a>是多聞善根名為出家，猶隔日瘧。唯願大慈<a 
name="0124b19" id="0124b19"></a>哀愍淪溺，今日身心云何是結？從何名解？亦<a 
name="0124b20" id="0124b20"></a>令未來苦難眾生，得免輪迴，不落三有。」作是<a 
name="0124b21" id="0124b21"></a>語已，普及大眾五體投地雨淚翹誠，佇佛如<a 
name="0124b22" id="0124b22"></a>來無上開示。</p><a 
name="0124b23" id="0124b23"></a><p style="text-indent: 0em; margin-left: 0em"><span class="linehead"></span>爾時，世尊憐愍阿難及諸會中諸有學者，亦<a 
name="0124b24" id="0124b24"></a>為未來一切眾生為出世因、作將來眼，以閻<a 
name="0124b25" id="0124b25"></a>浮檀紫光金手摩阿難頂，即時十方普佛世<a 
name="0124b26" id="0124b26"></a>界六種振動，微塵如來住世界者各有寶<a 
name="0124b27" id="0124b27"></a>光從其頂出，其光同時於彼世界來祇陀林<a 
name="0124b28" id="0124b28"></a>灌如來頂，是諸大眾得未曾有。於是阿難及<a 
name="0124b29" id="0124b29"></a>諸大眾，俱聞十方微塵如來異口同音告阿<a 
name="0124c01" id="0124c01"></a>難言：「善哉，阿難！汝欲識知俱生無明，使汝輪<a 
name="0124c02" id="0124c02"></a>轉生死結根，唯汝六根更無他物。汝復欲知<a 
name="0124c03" id="0124c03"></a>無上菩提，令汝速登安樂解脫寂靜妙常，亦<a 
name="0124c04" id="0124c04"></a>汝六根更非他物。」</p><p style="text-indent: 0em; margin-left: 0em"><span class="linehead"></span>阿難雖聞如是法音心猶<a 
name="0124c05" id="0124c05"></a>未明，稽首白佛：「云何令我生死輪迴、安樂妙<a 
name="0124c06" id="0124c06"></a>常同是六根，更非他物。」</p><p style="text-indent: 0em; margin-left: 0em"><span class="linehead"></span>佛告阿難：「根塵同源，<a 
name="0124c07" id="0124c07"></a>縛脫無二，識性虛妄猶如空花。阿難！由塵發<a 
name="0124c08" id="0124c08"></a>知，因根有相，相見無性，同於交蘆。是故汝今，<a 
name="0124c09" id="0124c09"></a>知見立知，即無明本；知見無見，斯即涅槃、無<a 
name="0124c10" id="0124c10"></a>漏真淨。云何是中，更容他物？」</p><p style="text-indent: 0em; margin-left: 0em"><span class="linehead"></span>爾時，世尊欲重<a 
name="0124c11" id="0124c11"></a>宣此義，而說偈言：</p><a 
name="0124c12" id="0124c12"></a><p><span class="lg">「真性有為空，　　緣生故如幻；<a 
name="0124c13" id="0124c13"></a><br>　無為無起滅，　　不實如空花。<a 
name="0124c14" id="0124c14"></a><br>　言妄顯諸真，　　妄真同二妄，<a 
name="0124c15" id="0124c15"></a><br>　猶非真非真，　　云何見所見？<a 
name="0124c16" id="0124c16"></a><br>　中間無實性，　　是故若交蘆；<a 
name="0124c17" id="0124c17"></a><br>　結解同所因，　　聖凡無二路。<a 
name="0124c18" id="0124c18"></a><br>　汝觀交中性，　　空有二俱非；<a 
name="0124c19" id="0124c19"></a><br>　迷晦即無明，　　發明便解脫。<a 
name="0124c20" id="0124c20"></a><br>　解結因次第，　　六解一亦亡；<a 
name="0124c21" id="0124c21"></a><br>　根選擇圓通，　　入流成正覺。<a 
name="0124c22" id="0124c22"></a><br>　陀那微細識，　　習氣成暴流；<a 
name="0124c23" id="0124c23"></a><br>　真非真恐迷，　　我常不開演。<a 
name="0124c24" id="0124c24"></a><br>　自心取自心，　　非幻成幻法，<a 
name="0124c25" id="0124c25"></a><br>　不取無非幻，　　非幻尚不生，<a 
name="0124c26" id="0124c26"></a><br>　幻法云何立？　　是名妙蓮華，<a 
name="0124c27" id="0124c27"></a><br>　金剛王寶覺，　　如幻三摩提，<a 
name="0124c28" id="0124c28"></a><br>　彈指超無學。　　此阿毘達磨，<a 
name="0124c29" id="0124c29"></a><br>　十方薄伽梵，　　一路涅槃門。」</span></p><a 
name="0125a01" id="0125a01"></a><p style="text-indent: 0em; margin-left: 0em"><span class="linehead"></span>於是阿難及諸大眾，聞佛如來無上慈誨祇<a 
name="0125a02" id="0125a02"></a>夜、伽陀，雜糅精瑩妙理清徹，心目開明歎未<a 
name="0125a03" id="0125a03"></a>曾有。阿難合掌頂禮白佛：「我今聞佛無遮大<a 
name="0125a04" id="0125a04"></a>悲，性淨妙常真實法句，心猶未達六解一亡<a 
name="0125a05" id="0125a05"></a>舒結倫次。惟垂大慈再愍斯會及與將來，施<a 
name="0125a06" id="0125a06"></a>以法音洗滌沈垢。」</p><a 
name="0125a07" id="0125a07"></a><p style="text-indent: 0em; margin-left: 0em"><span class="linehead"></span>即時，如來於師子座，整涅槃僧、<span class="corr" title='[歛&gt;斂] cf.【麗】'>斂</span>僧伽梨，覽<a 
name="0125a08" id="0125a08"></a>七寶机，引手於机，取劫波羅天所奉花巾，<a 
name="0125a09" id="0125a09"></a>於大眾前綰成一結，示阿難言：「此名何等？」</p><p style="text-indent: 0em; margin-left: 0em"><span class="linehead"></span>阿<a 
name="0125a10" id="0125a10"></a>難大眾俱白佛言：「此名為結。」</p><p style="text-indent: 0em; margin-left: 0em"><span class="linehead"></span>於是如來綰疊<a 
name="0125a11" id="0125a11"></a>花巾又成一結，重問阿難：「此名何等？」</p><p style="text-indent: 0em; margin-left: 0em"><span class="linehead"></span>阿難大<a 
name="0125a12" id="0125a12"></a>眾又白佛言：「此亦名結。」如是倫次綰疊花巾<a 
name="0125a13" id="0125a13"></a>總成六結，一一結成，皆取手中所成之結持<a 
name="0125a14" id="0125a14"></a>問阿難此名何等？阿難大眾亦復如是，次第<a 
name="0125a15" id="0125a15"></a>酬佛此名為結。</p><p style="text-indent: 0em; margin-left: 0em"><span class="linehead"></span>佛告阿難：「我初綰巾，汝名為<a 
name="0125a16" id="0125a16"></a>結，此疊花巾先實一條，第二第三云何汝曹<a 
name="0125a17" id="0125a17"></a>復名為結？」</p><p style="text-indent: 0em; margin-left: 0em"><span class="linehead"></span>阿難白佛言：「世尊！此寶疊花緝績<a 
name="0125a18" id="0125a18"></a>成巾，雖本一體，如我思惟：『如來一綰得一<a 
name="0125a19" id="0125a19"></a>結名，若百綰成終名百結，何況此巾秖有六<a 
name="0125a20" id="0125a20"></a>結，終不至七亦不停五。』云何如來秖許初時，<a 
name="0125a21" id="0125a21"></a>第二第三不名為結？」</p><p style="text-indent: 0em; margin-left: 0em"><span class="linehead"></span>佛告阿難：「此寶花巾，汝<a 
name="0125a22" id="0125a22"></a>知此巾元止一條，我六綰時名有六結，汝審<a 
name="0125a23" id="0125a23"></a>觀察，巾體是同因結有異。於意云何，初綰結<a 
name="0125a24" id="0125a24"></a>成名為第一，如是乃至第六結生，吾今欲將<a 
name="0125a25" id="0125a25"></a>第六結名成第一不？」</p><p style="text-indent: 0em; margin-left: 0em"><span class="linehead"></span>「不也，世尊！六結若存，斯<a 
name="0125a26" id="0125a26"></a>第六名終非第一，縱我歷生盡其明辯，如何<a 
name="0125a27" id="0125a27"></a>令是六結亂名。」</p><p style="text-indent: 0em; margin-left: 0em"><span class="linehead"></span>佛言：「六結不同，循顧本因一<a 
name="0125a28" id="0125a28"></a>巾所造，令其雜亂終不得成，則汝六根亦復<a 
name="0125a29" id="0125a29"></a>如是，畢竟同中生畢竟異。」</p><p style="text-indent: 0em; margin-left: 0em"><span class="linehead"></span>佛告阿難：「汝必嫌<a 
name="0125b01" id="0125b01"></a>此六結不成，願樂一成，復云何得？」</p><p style="text-indent: 0em; margin-left: 0em"><span class="linehead"></span>阿難言：「此<a 
name="0125b02" id="0125b02"></a>結若存，是非鋒起於中自生，此結非彼彼結<a 
name="0125b03" id="0125b03"></a>非此，如來今日若總解除，結若不生則無彼<a 
name="0125b04" id="0125b04"></a>此，尚不名一，六云何成？」</p><p style="text-indent: 0em; margin-left: 0em"><span class="linehead"></span>佛言：「六解一亡亦復<a 
name="0125b05" id="0125b05"></a>如是。由汝無始心性狂亂，知見妄發發妄不<a 
name="0125b06" id="0125b06"></a>息，勞見發塵如勞目睛，則有狂花於湛精明，<a 
name="0125b07" id="0125b07"></a>無因亂起一切世間山河、大地、生死、涅槃，皆<a 
name="0125b08" id="0125b08"></a>即狂勞顛倒花相。」</p><p style="text-indent: 0em; margin-left: 0em"><span class="linehead"></span>阿難言：「此勞同結，云何解<a 
name="0125b09" id="0125b09"></a>除？」</p><p style="text-indent: 0em; margin-left: 0em"><span class="linehead"></span>如來以手將所結巾偏掣其左，問阿難言：<a 
name="0125b10" id="0125b10"></a>「如是解不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>旋復以手偏牽右邊，又<a 
name="0125b11" id="0125b11"></a>問阿難：「如是解不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>佛告阿難：「吾今<a 
name="0125b12" id="0125b12"></a>以手左右各牽竟不能解，汝設方便，云何成<a 
name="0125b13" id="0125b13"></a>解？」</p><p style="text-indent: 0em; margin-left: 0em"><span class="linehead"></span>阿難白佛言：「世尊！當於結心解即分散。」</p><p style="text-indent: 0em; margin-left: 0em"><span class="linehead"></span>佛<a 
name="0125b14" id="0125b14"></a>告阿難：「如是，如是！若欲除結，當於結心。阿難！<a 
name="0125b15" id="0125b15"></a>我說佛法從因緣生，非取世間和合<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相，如<a 
name="0125b16" id="0125b16"></a>來發明世出世法，知其本因隨所緣出，如是<a 
name="0125b17" id="0125b17"></a>乃至恒沙界外，一滴之雨亦知頭數，現前種<a 
name="0125b18" id="0125b18"></a>種松直、棘曲、鵠白、烏玄皆了元由。是故，阿難！<a 
name="0125b19" id="0125b19"></a>隨汝心中選擇六根，根結若除塵相自滅，諸<a 
name="0125b20" id="0125b20"></a>妄銷亡不真何待。阿難！吾今問汝，此劫波羅<a 
name="0125b21" id="0125b21"></a>巾六結現前，同時解縈得同除不？」</p><p style="text-indent: 0em; margin-left: 0em"><span class="linehead"></span>「不也，世尊！<a 
name="0125b22" id="0125b22"></a>是結本以次第綰生，今日當須次第而解，六<a 
name="0125b23" id="0125b23"></a>結同體結不同時，則結解時云何同除？」</p><p style="text-indent: 0em; margin-left: 0em"><span class="linehead"></span>佛言：<a 
name="0125b24" id="0125b24"></a>「六根解除亦復如是。此根初解先得人空，空<a 
name="0125b25" id="0125b25"></a>性圓明成法解脫，解脫法已俱空不生，是名<a 
name="0125b26" id="0125b26"></a>菩薩從三摩地得無生忍。」</p><a 
name="0125b27" id="0125b27"></a><p style="text-indent: 0em; margin-left: 0em"><span class="linehead"></span>阿難及諸大眾蒙佛開示，慧覺圓通得無疑<a 
name="0125b28" id="0125b28"></a>惑。一時，合掌頂禮雙足而白佛言：「我等今日<a 
name="0125b29" id="0125b29"></a>身心皎然快得無礙，雖復悟知一六亡義，然<a 
name="0125c01" id="0125c01"></a>猶未達圓通本根。世尊！我輩飄零積劫孤露，<a 
name="0125c02" id="0125c02"></a>何心何慮預佛天倫，如失乳兒忽遇慈母，若<a 
name="0125c03" id="0125c03"></a>復因此際會道成，所得密言還同本悟，則與<a 
name="0125c04" id="0125c04"></a>未聞無有差別。惟垂大悲惠我祕嚴，成就如<a 
name="0125c05" id="0125c05"></a>來最後開示。」作是語已，五體投地，退藏密機<a 
name="0125c06" id="0125c06"></a>冀佛冥授。</p><a 
name="0125c07" id="0125c07"></a><p style="text-indent: 0em; margin-left: 0em"><span class="linehead"></span>爾時，世尊普告眾中諸大菩薩及諸漏盡大<a 
name="0125c08" id="0125c08"></a>阿羅漢：「汝等菩薩及阿羅漢，生我法中得成<a 
name="0125c09" id="0125c09"></a>無學。吾今問汝，最初發心悟十八界誰為圓<a 
name="0125c10" id="0125c10"></a>通？從何方便入三摩地？」</p><a 
name="0125c11" id="0125c11"></a><p style="text-indent: 0em; margin-left: 0em"><span class="linehead"></span>驕陳那五比丘即從座起，頂禮佛足而白佛<a 
name="0125c12" id="0125c12"></a>言：「我在鹿苑及於雞園，觀見如來最初成道，<a 
name="0125c13" id="0125c13"></a>於佛音聲悟明四諦。佛問比丘，我初稱解，如<a 
name="0125c14" id="0125c14"></a>來印我名阿若多。妙音密圓，我於音聲得阿<a 
name="0125c15" id="0125c15"></a>羅漢。佛問圓通，如我所證，音聲為上！」</p><a 
name="0125c16" id="0125c16"></a><p style="text-indent: 0em; margin-left: 0em"><span class="linehead"></span>優波尼沙陀即從座起，頂禮佛足而白佛言：<a 
name="0125c17" id="0125c17"></a>「我亦觀佛最初成道，觀不淨相生大厭離，悟<a 
name="0125c18" id="0125c18"></a>諸色性以從不淨，白骨微塵歸於虛空，空色<a 
name="0125c19" id="0125c19"></a>二無成無學道，如來印我名尼沙陀。塵色既<a 
name="0125c20" id="0125c20"></a>盡妙色密圓，我從色相得阿羅漢。佛問圓通，<a 
name="0125c21" id="0125c21"></a>如我所證，色因為上！」</p><a 
name="0125c22" id="0125c22"></a><p style="text-indent: 0em; margin-left: 0em"><span class="linehead"></span>香嚴童子即從座起，頂禮佛足而白佛言：「我<a 
name="0125c23" id="0125c23"></a>聞如來教我諦觀諸有為相。我時辭佛宴晦<a 
name="0125c24" id="0125c24"></a>清齋，見諸比丘燒沈水香，香氣寂然來入鼻<a 
name="0125c25" id="0125c25"></a>中，我觀此氣非木、非空、非煙、非火，去無所著<a 
name="0125c26" id="0125c26"></a>來無所從，由是意銷發明無漏，如來印我得<a 
name="0125c27" id="0125c27"></a>香嚴號。塵氣倏滅妙香密圓，我從香嚴得阿<a 
name="0125c28" id="0125c28"></a>羅漢。佛問圓通，如我所證，香嚴為上！」</p><a 
name="0125c29" id="0125c29"></a><p style="text-indent: 0em; margin-left: 0em"><span class="linehead"></span>藥王、藥上二法王子并在會中五百梵天即<a 
name="0126a01" id="0126a01"></a>從座起，頂禮佛足而白佛言：「我無始劫為世<a 
name="0126a02" id="0126a02"></a>良醫，口中嘗此娑婆世界草木金石，名數凡<a 
name="0126a03" id="0126a03"></a>有十萬八千，如是悉知苦醋鹹淡甘辛等味，<a 
name="0126a04" id="0126a04"></a>并諸和合俱生變異，是冷是熱有毒無毒悉<a 
name="0126a05" id="0126a05"></a>能遍知。承事如來了知味性非空、非有、非<a 
name="0126a06" id="0126a06"></a>即身心、非離身心，分別味因從是開悟，蒙佛<a 
name="0126a07" id="0126a07"></a>如來印我昆季藥王、藥上二菩薩名。今於會<a 
name="0126a08" id="0126a08"></a>中為法王子，因味覺明位登菩薩。佛問圓通，<a 
name="0126a09" id="0126a09"></a>如我所證，味因為上！」</p><a 
name="0126a10" id="0126a10"></a><p style="text-indent: 0em; margin-left: 0em"><span class="linehead"></span>跋陀婆羅并其同伴十六開士即從座起，頂<a 
name="0126a11" id="0126a11"></a>禮佛足而白佛言：「我等先於威音王佛聞法<a 
name="0126a12" id="0126a12"></a>出家，於浴僧時隨例入室，忽悟水因既不洗<a 
name="0126a13" id="0126a13"></a>塵亦不洗體，中間安然，得無所有。宿習無忘<a 
name="0126a14" id="0126a14"></a>乃至今時從佛出家，今得無學，彼佛名我跋<a 
name="0126a15" id="0126a15"></a>陀婆羅。妙觸宣明，成佛子住。佛問圓通，如我<a 
name="0126a16" id="0126a16"></a>所證，觸因為上！」</p><a 
name="0126a17" id="0126a17"></a><p style="text-indent: 0em; margin-left: 0em"><span class="linehead"></span>摩訶迦葉及紫金光比丘尼等即從座起，頂<a 
name="0126a18" id="0126a18"></a>禮佛足而白佛言：「我於往劫於此界中，有佛<a 
name="0126a19" id="0126a19"></a>出世名日月燈，我得親近聞法修學，佛滅度<a 
name="0126a20" id="0126a20"></a>後供養舍利、然燈續明，以紫光金塗佛形像，<a 
name="0126a21" id="0126a21"></a>自爾已來世世生生身常圓滿紫金光聚，此<a 
name="0126a22" id="0126a22"></a>紫金光比丘尼者，即我眷屬，同時發心，我觀<a 
name="0126a23" id="0126a23"></a>世間六塵變壞，唯以空寂修於滅盡，身心乃<a 
name="0126a24" id="0126a24"></a>能度百千劫猶如彈指。我以空法，成阿羅漢。<a 
name="0126a25" id="0126a25"></a>世尊說我頭陀為最，妙法開明銷滅諸漏。佛<a 
name="0126a26" id="0126a26"></a>問圓通，如我所證，法因為上！」</p><a 
name="0126a27" id="0126a27"></a><p style="text-indent: 0em; margin-left: 0em"><span class="linehead"></span>阿那律陀即從座起，頂禮佛足而白佛言：「我<a 
name="0126a28" id="0126a28"></a>初出家常樂睡眠，如來訶我為畜生類，我聞<a 
name="0126a29" id="0126a29"></a>佛訶啼泣自責，七日不眠失其雙目，世尊示<a 
name="0126b01" id="0126b01"></a>我樂見照明金剛三昧，我不因眼觀見十方，<a 
name="0126b02" id="0126b02"></a>精真洞然如觀掌果，如來印我成阿羅漢。佛<a 
name="0126b03" id="0126b03"></a>問圓通，如我所證，旋見循元斯為第一！」</p><a 
name="0126b04" id="0126b04"></a><p style="text-indent: 0em; margin-left: 0em"><span class="linehead"></span>周利槃特迦即從座起，頂禮佛足而白佛言：<a 
name="0126b05" id="0126b05"></a>「我闕誦持無多聞性，最初值佛聞法出家，憶<a 
name="0126b06" id="0126b06"></a>持如來一句伽陀，於一百日得前遺後、得後<a 
name="0126b07" id="0126b07"></a>遺前，佛愍我愚教我安居調出入息。我時觀<a 
name="0126b08" id="0126b08"></a>息微細窮盡，生住異滅諸行剎那，其心豁然<a 
name="0126b09" id="0126b09"></a>得大無礙，乃至漏盡成阿羅漢，住佛座下印<a 
name="0126b10" id="0126b10"></a>成無學。佛問圓通，如我所證，返息循空斯為<a 
name="0126b11" id="0126b11"></a>第一！」</p><a 
name="0126b12" id="0126b12"></a><p style="text-indent: 0em; margin-left: 0em"><span class="linehead"></span>驕梵<span class="gaiji">&#x9262;<!--gaiji,缽,1[金*本],2&#x9262;,3--></span>提即從座起，頂禮佛足而白佛言：「我<a 
name="0126b13" id="0126b13"></a>有口業，於過去劫輕弄沙門，世世生生有牛<a 
name="0126b14" id="0126b14"></a><span class="gaiji">&#x545E;<!--gaiji,齝,1[口*司],2&#x545E;,3--></span>病，如來示我一味清淨心地法門，我得滅<a 
name="0126b15" id="0126b15"></a>心入三摩地，觀味之知非體非物，應念得超<a 
name="0126b16" id="0126b16"></a>世間諸漏，內脫身心外遺世界，遠離三有如<a 
name="0126b17" id="0126b17"></a>鳥出籠，離垢銷塵法眼清淨成阿羅漢，如來<a 
name="0126b18" id="0126b18"></a>親印登無學道。佛問圓通，如我所證，還味旋<a 
name="0126b19" id="0126b19"></a>知斯為第一！」</p><a 
name="0126b20" id="0126b20"></a><p style="text-indent: 0em; margin-left: 0em"><span class="linehead"></span>畢陵伽婆蹉即從座起，頂禮佛足而白佛言：<a 
name="0126b21" id="0126b21"></a>「我初發心從佛入道，數聞如來說諸世間不<a 
name="0126b22" id="0126b22"></a>可樂事，乞食城中心思法門，不覺路中毒刺<a 
name="0126b23" id="0126b23"></a>傷足，舉身疼痛我念有知，知此深痛雖覺覺<a 
name="0126b24" id="0126b24"></a>痛，覺清淨心無痛痛覺，我又思惟如是一身<a 
name="0126b25" id="0126b25"></a>寧有雙覺？攝念未久身心忽空，三七日中諸<a 
name="0126b26" id="0126b26"></a>漏虛盡成阿羅漢，得親印記發明無學。佛問<a 
name="0126b27" id="0126b27"></a>圓通，如我所證，純覺遺身斯為第一！」</p><a 
name="0126b28" id="0126b28"></a><p style="text-indent: 0em; margin-left: 0em"><span class="linehead"></span>須菩提即從座起，頂禮佛足而白佛言：「我曠<a 
name="0126b29" id="0126b29"></a>劫來心得無礙，自憶受生如恒河沙，初在母<a 
name="0126c01" id="0126c01"></a>胎即知空寂，如是乃至十方成空，亦令眾生<a 
name="0126c02" id="0126c02"></a>證得空性，蒙如來發性覺真空，空性圓明得<a 
name="0126c03" id="0126c03"></a>阿羅漢，頓入如來寶明空海，同佛知見印成<a 
name="0126c04" id="0126c04"></a>無學，解脫性空我為無上。佛問圓通，如我所<a 
name="0126c05" id="0126c05"></a>證，諸相入非非所非盡，旋法歸無斯為第一！」</p><a 
name="0126c06" id="0126c06"></a><p style="text-indent: 0em; margin-left: 0em"><span class="linehead"></span>舍利弗即從座起，頂禮佛足而白佛言：「我曠<a 
name="0126c07" id="0126c07"></a>劫來心見清淨，如是受生如恒河沙，世出世<a 
name="0126c08" id="0126c08"></a>間種種變化，一見則通獲無障礙，我於路<a 
name="0126c09" id="0126c09"></a>中逢迦葉波，兄弟相逐宣說因緣，悟心無際<a 
name="0126c10" id="0126c10"></a>從佛出家，見覺明圓得大無畏，成阿羅漢為<a 
name="0126c11" id="0126c11"></a>佛長子，從佛口生從法化生。佛問圓通，如我<a 
name="0126c12" id="0126c12"></a>所證，心見發光光極知見斯為第一！」</p><a 
name="0126c13" id="0126c13"></a><p style="text-indent: 0em; margin-left: 0em"><span class="linehead"></span>普賢菩薩即從座起，頂禮佛足而白佛言：「我<a 
name="0126c14" id="0126c14"></a>已曾與恒沙如來為法王子，十方如來教其<a 
name="0126c15" id="0126c15"></a>弟子，菩薩根者修普賢行，從我立名。世尊！我<a 
name="0126c16" id="0126c16"></a>用心聞，分別眾生所有知見，若於他方恒沙<a 
name="0126c17" id="0126c17"></a>界外，有一眾生心中發明普賢行者，我於爾<a 
name="0126c18" id="0126c18"></a>時乘六牙象，分身百千皆至其處，縱彼障深<a 
name="0126c19" id="0126c19"></a>未合見我，我與其人暗中摩頂，擁護安慰令<a 
name="0126c20" id="0126c20"></a>其成就。佛問圓通，我說本因，心聞發明分別<a 
name="0126c21" id="0126c21"></a>自在斯為第一！」</p><a 
name="0126c22" id="0126c22"></a><p style="text-indent: 0em; margin-left: 0em"><span class="linehead"></span>孫陀羅難陀即從座起，頂禮佛足而白佛言：<a 
name="0126c23" id="0126c23"></a>「我初出家從佛入道，雖具戒律，於三摩提，心<a 
name="0126c24" id="0126c24"></a>常散動未獲無漏。世尊教我及俱絺羅觀鼻<a 
name="0126c25" id="0126c25"></a>端白，我初諦觀經三七日，見鼻中氣出入如<a 
name="0126c26" id="0126c26"></a>煙，身心內明圓洞世界，遍成虛淨猶如<span class="gaiji">&#x7460;<!--gaiji,琉,1[王*留],2&#x7460;,3--></span>璃，<a 
name="0126c27" id="0126c27"></a>煙相漸銷鼻息成白，心開漏盡，諸出入息化<a 
name="0126c28" id="0126c28"></a>為光明，照十方界得阿羅漢，世尊記我當得<a 
name="0126c29" id="0126c29"></a>菩提。佛問圓通，我以銷息息久發明，明圓滅<a 
name="0127a01" id="0127a01"></a>漏斯為第一！」</p><a 
name="0127a02" id="0127a02"></a><p style="text-indent: 0em; margin-left: 0em"><span class="linehead"></span>富樓那彌多羅尼子即從座起，頂禮佛足而<a 
name="0127a03" id="0127a03"></a>白佛言：「我曠劫來辯才無礙，宣說苦空深達<a 
name="0127a04" id="0127a04"></a>實相，如是乃至恒沙如來祕密法門，我於眾<a 
name="0127a05" id="0127a05"></a>中微妙開示得無所畏。世尊知我有大辯才，<a 
name="0127a06" id="0127a06"></a>以音聲輪教我發揚，我於佛前助佛轉輪，因<a 
name="0127a07" id="0127a07"></a>師子吼成阿羅漢，世尊印我說法無上。佛問<a 
name="0127a08" id="0127a08"></a>圓通，我以法音降伏魔怨銷滅諸漏斯為第<a 
name="0127a09" id="0127a09"></a>一！」</p><a 
name="0127a10" id="0127a10"></a><p style="text-indent: 0em; margin-left: 0em"><span class="linehead"></span>優波離即從座起，頂禮佛足而白佛言：「我親<a 
name="0127a11" id="0127a11"></a>隨佛踰城出家，親觀如來六年勤苦，親見如<a 
name="0127a12" id="0127a12"></a>來降伏諸魔制諸外道，解脫世間貪欲諸漏，<a 
name="0127a13" id="0127a13"></a>承佛教戒如是乃至三千威儀、八萬微細，性<a 
name="0127a14" id="0127a14"></a>業、遮業悉皆清淨，身心寂滅成阿羅漢，我是<a 
name="0127a15" id="0127a15"></a>如來眾中綱紀，親印我心持戒修身眾推無<a 
name="0127a16" id="0127a16"></a>上。佛問圓通，我以執身身得自在，次第執心<a 
name="0127a17" id="0127a17"></a>心得通達，然後身心一切通利斯為第一！」</p><a 
name="0127a18" id="0127a18"></a><p style="text-indent: 0em; margin-left: 0em"><span class="linehead"></span>大目犍連即從座起，頂禮佛足而白佛言：「我<a 
name="0127a19" id="0127a19"></a>初於路乞食逢遇優樓頻螺、伽耶、那提三迦葉<a 
name="0127a20" id="0127a20"></a>波，宣說如來因緣深義，我頓發心得大通達，<a 
name="0127a21" id="0127a21"></a>如來惠我袈裟著身鬚髮自落，我遊十方得<a 
name="0127a22" id="0127a22"></a>無罣礙，神通發明推為無上，成阿羅漢。寧唯<a 
name="0127a23" id="0127a23"></a>世尊，十方如來歎我神力，圓明清淨自在無<a 
name="0127a24" id="0127a24"></a>畏。佛問圓通，我以旋湛心光發宣，如澄濁流<a 
name="0127a25" id="0127a25"></a>久成清瑩斯為第一！」</p><a 
name="0127a26" id="0127a26"></a><p style="text-indent: 0em; margin-left: 0em"><span class="linehead"></span>烏芻瑟摩於如來前，合掌頂禮佛之雙足而<a 
name="0127a27" id="0127a27"></a>白佛言：「我常先憶，久遠劫前性多貪欲，有佛<a 
name="0127a28" id="0127a28"></a>出世名曰空王，說多婬人成猛火聚，教我遍<a 
name="0127a29" id="0127a29"></a>觀百骸四<span class="gaiji">肢<!--gaiji,肢,1[身*支],2&#x2821B;,3--></span>，諸冷暖氣神光內凝，化多婬心<a 
name="0127b01" id="0127b01"></a>成智慧火，從是諸佛皆呼召我名為火頭，我<a 
name="0127b02" id="0127b02"></a>以火光三昧力故成阿羅漢。心發大願，諸佛成<a 
name="0127b03" id="0127b03"></a>道，我為力士親伏魔怨。佛問圓通，我以諦觀<a 
name="0127b04" id="0127b04"></a>身心暖觸無礙流通，諸漏既銷生大寶焰登<a 
name="0127b05" id="0127b05"></a>無上覺斯為第一！」</p><a 
name="0127b06" id="0127b06"></a><p style="text-indent: 0em; margin-left: 0em"><span class="linehead"></span>持地菩薩即從座起，頂禮佛足而白佛言：「我<a 
name="0127b07" id="0127b07"></a>念往昔普光如來出現於世，我為比丘，常於<a 
name="0127b08" id="0127b08"></a>一切要路、津口、田地、險隘，有不如法妨損車<a 
name="0127b09" id="0127b09"></a>馬，我皆平填，或作橋梁、或負沙土，如是勤苦<a 
name="0127b10" id="0127b10"></a>經無量佛出現於世，或有眾生於闤闠處，要<a 
name="0127b11" id="0127b11"></a>人擎物我先為擎，至其所詣放物即行不取<a 
name="0127b12" id="0127b12"></a>其直。毘舍浮佛現在世時，世多饑荒，我為負<a 
name="0127b13" id="0127b13"></a>人，無問遠近唯取一錢，或有車牛被於陷<a 
name="0127b14" id="0127b14"></a>溺，我有神力為其推輪拔其苦惱，時國大王<a 
name="0127b15" id="0127b15"></a>筵佛設齋，我於爾時平地待佛，毘舍如來摩<a 
name="0127b16" id="0127b16"></a>頂謂我：『當平心地，則世界地一切皆平。』我即<a 
name="0127b17" id="0127b17"></a>心開，見身微塵與造世界所有微塵等無差<a 
name="0127b18" id="0127b18"></a>別，微塵自性不相觸摩，乃至刀兵亦無所觸，<a 
name="0127b19" id="0127b19"></a>我於法性悟無生忍成阿羅漢。迴心今入菩<a 
name="0127b20" id="0127b20"></a>薩位中，聞諸如來宣妙蓮華佛知見地，我先<a 
name="0127b21" id="0127b21"></a>證明而為上首。佛問圓通，我以諦觀身界二<a 
name="0127b22" id="0127b22"></a>塵等無差別，本如來藏虛妄發塵，塵銷智圓<a 
name="0127b23" id="0127b23"></a>成無上道斯為第一！」</p><a 
name="0127b24" id="0127b24"></a><p style="text-indent: 0em; margin-left: 0em"><span class="linehead"></span>月光童子即從座起，頂禮佛足而白佛言：「我<a 
name="0127b25" id="0127b25"></a>憶往昔恒河沙劫，有佛出世名為水天，教諸<a 
name="0127b26" id="0127b26"></a>菩薩修習水精入三摩地，觀於身中水性無<a 
name="0127b27" id="0127b27"></a>奪，初從涕唾如是窮盡津液、精血、大小便利，<a 
name="0127b28" id="0127b28"></a>身中漩澓水性一同，見水身中與世界外浮<a 
name="0127b29" id="0127b29"></a>幢王剎諸香水海等無差別。我於是時初成<a 
name="0127c01" id="0127c01"></a>此觀，但見其水未得無身，當為比丘室中安<a 
name="0127c02" id="0127c02"></a>禪，我有弟子窺<span class="gaiji">&#x7A93;<!--gaiji,窗,1[穴/ㄙ/心],2&#x7A93;,3--></span>觀室，唯見清水遍在屋<a 
name="0127c03" id="0127c03"></a>中了無所見，童稚無知取一瓦礫投於水內，<a 
name="0127c04" id="0127c04"></a>激水作聲顧盻而去，我出定後頓覺心痛，如<a 
name="0127c05" id="0127c05"></a>舍利弗遭違害鬼，我自思惟：『今我已得阿羅<a 
name="0127c06" id="0127c06"></a>漢道久離病緣，云何今日忽生心痛，將無退<a 
name="0127c07" id="0127c07"></a>失？』</p><a 
name="0127c08" id="0127c08"></a><p style="text-indent: 0em; margin-left: 0em"><span class="linehead"></span>「爾時，童子捷來我前說如上事，我則告言：『汝<a 
name="0127c09" id="0127c09"></a>更見水，可即開門入此水中除去瓦礫。』童子<a 
name="0127c10" id="0127c10"></a>奉教，後入定時還復見水瓦礫宛然，開門除<a 
name="0127c11" id="0127c11"></a>出，我後出定身質如初，逢無量佛如是至於<a 
name="0127c12" id="0127c12"></a>山海自在通王如來，方得亡身，與十方界諸<a 
name="0127c13" id="0127c13"></a>香水海，性合真空無二無別，今於如來得童<a 
name="0127c14" id="0127c14"></a>真名預菩薩會。佛問圓通，我以水性一味流<a 
name="0127c15" id="0127c15"></a>通，得無生忍圓滿菩提斯為第一！」</p><a 
name="0127c16" id="0127c16"></a><p style="text-indent: 0em; margin-left: 0em"><span class="linehead"></span><span class="gaiji">&#x7460;<!--gaiji,琉,1[王*留],2&#x7460;,3--></span>璃光法王子即從座起，頂禮佛足而白佛<a 
name="0127c17" id="0127c17"></a>言：「我憶往昔經恒沙劫，有佛出世名無量聲，<a 
name="0127c18" id="0127c18"></a>開示菩薩本覺妙明，觀此世界及眾生身，皆<a 
name="0127c19" id="0127c19"></a>是妄緣風力所轉。我於爾時，觀界安立、觀世<a 
name="0127c20" id="0127c20"></a>動時、觀身動止、觀心動念，諸動無二等無差<a 
name="0127c21" id="0127c21"></a>別，我時了覺此群動性，來無所從去無所<a 
name="0127c22" id="0127c22"></a>至，十方微塵顛倒眾生同一虛妄，如是乃至<a 
name="0127c23" id="0127c23"></a>三千大千，一世界內所有眾生，如一器中貯<a 
name="0127c24" id="0127c24"></a>百蚊蚋啾啾亂鳴，於分寸中鼓發狂鬧。逢佛<a 
name="0127c25" id="0127c25"></a>未幾得無生忍，爾時心開，乃見東方不動佛<a 
name="0127c26" id="0127c26"></a>國，為法王子事十方佛，身心發光洞徹無礙。<a 
name="0127c27" id="0127c27"></a>佛問圓通，我以觀察風力無依，悟菩提心入<a 
name="0127c28" id="0127c28"></a>三摩地，合十方佛傳一妙心斯為第一！」</p><a 
name="0127c29" id="0127c29"></a><p style="text-indent: 0em; margin-left: 0em"><span class="linehead"></span>虛空藏菩薩即從座起，頂禮佛足而白佛言：<a 
name="0128a01" id="0128a01"></a>「我與如來定光佛所得無邊身，爾時手執四<a 
name="0128a02" id="0128a02"></a>大寶珠，照明十方微塵佛剎化成虛空，又於<a 
name="0128a03" id="0128a03"></a>自心現大圓鏡，內放十種微妙寶光流灌十<a 
name="0128a04" id="0128a04"></a>方，盡虛空際諸幢王剎來入鏡內涉入我身，<a 
name="0128a05" id="0128a05"></a>身同虛空不相妨礙，身能善入微塵國土，廣<a 
name="0128a06" id="0128a06"></a>行佛事得大隨順，此大神力由我諦觀，四大<a 
name="0128a07" id="0128a07"></a>無依妄想生滅，虛空無二佛國本同，於同發<a 
name="0128a08" id="0128a08"></a>明得無生忍。佛問圓通，我以觀察虛空無邊<a 
name="0128a09" id="0128a09"></a>入三摩地妙力圓明斯為第一！」</p><a 
name="0128a10" id="0128a10"></a><p style="text-indent: 0em; margin-left: 0em"><span class="linehead"></span>彌勒菩薩即從座起，頂禮佛足而白佛言：「我<a 
name="0128a11" id="0128a11"></a>憶往昔經微塵劫，有佛出世名日月燈明，我<a 
name="0128a12" id="0128a12"></a>從彼佛而得出家，心重世名好遊族姓。爾時，<a 
name="0128a13" id="0128a13"></a>世尊教我修習唯心識定入三摩地，歷劫已<a 
name="0128a14" id="0128a14"></a>來以此三昧事恒沙佛，求世名心歇滅無有，<a 
name="0128a15" id="0128a15"></a>至然燈佛出現於世，我乃得成無上妙圓識<a 
name="0128a16" id="0128a16"></a>心三昧，乃至盡空如來國土淨穢有無，皆是<a 
name="0128a17" id="0128a17"></a>我心變化所現。世尊！我了如是唯心識故，識<a 
name="0128a18" id="0128a18"></a>性流出無量如來，今得授記次補佛處。佛問<a 
name="0128a19" id="0128a19"></a>圓通，我以諦觀十方唯識，識心圓明入圓成<a 
name="0128a20" id="0128a20"></a>實，遠離依他及遍計執得無生忍斯為第一！」</p><a 
name="0128a21" id="0128a21"></a><p style="text-indent: 0em; margin-left: 0em"><span class="linehead"></span>大勢至法王子與其同倫五十二菩薩即從<a 
name="0128a22" id="0128a22"></a>座起，頂禮佛足而白佛言：「我憶往昔恒河沙<a 
name="0128a23" id="0128a23"></a>劫，有佛出世名無量光，十二如來相繼一劫，<a 
name="0128a24" id="0128a24"></a>其最後佛名超日月光，彼佛教我念佛三昧。<a 
name="0128a25" id="0128a25"></a>譬如有人，一專為憶一人專忘，如是二人若<a 
name="0128a26" id="0128a26"></a>逢不逢、或見非見，二人相憶二憶念深，如是<a 
name="0128a27" id="0128a27"></a>乃至從生至生，同於形影不相乖異，十方如<a 
name="0128a28" id="0128a28"></a>來憐念眾生如母憶子，若子逃逝雖憶何為？<a 
name="0128a29" id="0128a29"></a>子若憶母如母憶時，母子歷生不相違遠，若<a 
name="0128b01" id="0128b01"></a>眾生心憶佛念佛，現前當來必定見佛去佛<a 
name="0128b02" id="0128b02"></a>不遠，不假方便自得心開，如染香人身有香<a 
name="0128b03" id="0128b03"></a>氣，此則名曰香光莊嚴。我本因地以念佛心<a 
name="0128b04" id="0128b04"></a>入無生忍，今於此界攝念佛人歸於淨土。佛<a 
name="0128b05" id="0128b05"></a>問圓通，我無選擇，都攝六根，淨念相繼得三<a 
name="0128b06" id="0128b06"></a>摩地斯為第一！」</p><a 
name="0128b07" id="0128b07"></a><p><span class="juanname">大佛頂萬行首楞嚴經卷第五</span></p>
<hr>【經文資訊】大正藏第 19 冊 No. 0945 大佛頂如來密因修證了義諸菩薩萬行首楞嚴經<br>【版本記錄】CBETA 電子佛典 Rev. 1.43 (UTF8)，完成日期：2011/02/15<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，中華佛教百科文獻基金會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index07ba.html?index=T19n0945" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T19n0945_005 by HTTrack Website Copier/3.x [XR&CO'2008], Mon, 02 Jun 2014 22:47:15 GMT -->
</html>
