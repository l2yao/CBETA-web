<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0327_001 by HTTrack Website Copier/3.x [XR&CO'2008], Mon, 02 Jun 2014 22:38:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaec9b.gif?utmac=MO-30696269-4&amp;utmn=1104479748&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12&amp;utmp=%2Fmobile%2Findex.php%3Findex%3DT12n0327_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.327 發覺淨心經 (2卷)<br/>【隋 闍那崛多譯】<br/>第 1 卷</p>
	<a href="index1b97.html?index=T12n0327_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0327" sutra_name="發覺淨心經" sutra_juan="[卷1]">　
<a 
name="0043b07" id="0043b07"></a><a 
name="0043b08" id="0043b08"></a><p style="margin-left: 2em"><span class="juannum">No. 327 [No. 310(25)]</span></p><a 
name="0043b09" id="0043b09"></a><p><span class="juanname">發覺淨心經卷上</span></p><a 
name="0043b10" id="0043b10"></a><a 
name="0043b11" id="0043b11"></a><p style="margin-left: 4em"><span class="byline">隋北印度健陀羅國三藏<a 
name="0043b12" id="0043b12"></a>闍那崛多隋言志德　譯</span></p><a 
name="0043b13" id="0043b13"></a><p style="text-indent: 0em; margin-left: 0em"><span class="linehead"></span>爾時婆伽婆，復於一時遊波羅<span class="gaiji">[木*奈]<!--gaiji,,1[木*奈],2&#x3B88;,3--></span>城諸仙住<a 
name="0043b14" id="0043b14"></a>處鹿野苑中，與大比丘眾足滿千人，復有五<a 
name="0043b15" id="0043b15"></a>百諸菩薩眾，於其眾中，多有諸根未成熟者，<a 
name="0043b16" id="0043b16"></a>有減少善根者，有諸業障者。爾時彼處諸菩<a 
name="0043b17" id="0043b17"></a>薩中，復有諸菩薩，樂多世事，樂於談話，樂<a 
name="0043b18" id="0043b18"></a>於睡眠，樂於雜業，樂於戲論，樂於染著種種<a 
name="0043b19" id="0043b19"></a>文詞散亂之業，不合禪行，於諸善事嬾惰懈<a 
name="0043b20" id="0043b20"></a>怠，破精進行，忘失正念，無所能知，常行亂<a 
name="0043b21" id="0043b21"></a>行。</p><a 
name="0043b22" id="0043b22"></a><p style="text-indent: 0em; margin-left: 0em"><span class="linehead"></span>爾時眾中有一菩薩摩訶薩名曰彌勒，在彼<a 
name="0043b23" id="0043b23"></a>會坐，知彼眾中諸菩薩等有如是行已，即作<a 
name="0043b24" id="0043b24"></a>是念：「此諸菩薩減損道分。然我今者，應當<a 
name="0043b25" id="0043b25"></a>發覺此菩薩等，令彼憶念發起道意。」</p><p style="text-indent: 0em; margin-left: 0em"><span class="linehead"></span>爾時彌<a 
name="0043b26" id="0043b26"></a>勒菩薩摩訶薩作是念已，於日晡時，從禪定<a 
name="0043b27" id="0043b27"></a>起，往詣諸<span class="corr" title='[諸&gt;]'></span>菩薩所。到已，與彼諸菩薩共相<a 
name="0043b28" id="0043b28"></a>慰喻，為作歡喜，令彼樂欲求聞法故。因而告<a 
name="0043b29" id="0043b29"></a>彼諸菩薩言：「長老！汝等頗於菩提分中不損<a 
name="0043c01" id="0043c01"></a>減乎？」</p><p style="text-indent: 0em; margin-left: 0em"><span class="linehead"></span>彌勒菩薩作是語已，彼諸菩薩語彌勒<a 
name="0043c02" id="0043c02"></a>菩薩言：「長老彌勒！我等道分唯有損減，無有<a 
name="0043c03" id="0043c03"></a>增長。何以故然？我等輩取住疑心：『我等為<a 
name="0043c04" id="0043c04"></a>當得作佛耶？不得佛耶？我等為當墮落法耶？<a 
name="0043c05" id="0043c05"></a>不墮落耶？於諸善根為欲生耶？為不生耶？』<a 
name="0043c06" id="0043c06"></a>作於惡心，我等住取是相。」</p><p style="text-indent: 0em; margin-left: 0em"><span class="linehead"></span>作是語已，彌勒<a 
name="0043c07" id="0043c07"></a>菩薩告彼菩薩眾言：「汝長老輩，今可共往詣<a 
name="0043c08" id="0043c08"></a>佛世尊、如來、應供、等正覺所。然彼世尊一<a 
name="0043c09" id="0043c09"></a>切智見，無礙解脫知見具足，巧知一切眾生<a 
name="0043c10" id="0043c10"></a>心行。彼佛世尊量汝等行，當為說法。」</p><p style="text-indent: 0em; margin-left: 0em"><span class="linehead"></span>時彼眾<a 
name="0043c11" id="0043c11"></a>中六十菩薩，共彌勒菩薩往詣佛所。到已，五<a 
name="0043c12" id="0043c12"></a>體頭面禮佛足已，於地未起，悲啼雨淚。其彌<a 
name="0043c13" id="0043c13"></a>勒菩薩，頂禮佛足<span class="gaiji">&#x5374;<!--gaiji,卻,1[去*ㄗ],2&#x5374;,3--></span>坐一面。</p><a 
name="0043c14" id="0043c14"></a><p style="text-indent: 0em; margin-left: 0em"><span class="linehead"></span>爾時世尊告諸菩薩言：「諸善男子！汝等應起，<a 
name="0043c15" id="0043c15"></a>莫啼莫歎，勿生熱惱。汝等過去作此業障，汝<a 
name="0043c16" id="0043c16"></a>等於時歡喜踊躍，罵詈毀辱破壞他人，不信<a 
name="0043c17" id="0043c17"></a>業報，不能分別業障，纏繞不合善故。」</p><p style="text-indent: 0em; margin-left: 0em"><span class="linehead"></span>爾時彼六<a 
name="0043c18" id="0043c18"></a>十菩薩，偏袒右肩，右膝著地，向佛合掌，而<a 
name="0043c19" id="0043c19"></a>作是言：「善哉，世尊！我等業障願分別說，令<a 
name="0043c20" id="0043c20"></a>我等輩自清淨心勿復更造。」</p><p style="text-indent: 0em; margin-left: 0em"><span class="linehead"></span>時彼菩薩作是<a 
name="0043c21" id="0043c21"></a>語已，佛告彼菩薩言：「諸善男子！汝等過去，<a 
name="0043c22" id="0043c22"></a>於拘留孫如來教中出家學道，既出家已，住<a 
name="0043c23" id="0043c23"></a>於禁戒於戒放逸，住於多聞於多聞放逸，於<a 
name="0043c24" id="0043c24"></a>頭陀功德皆悉損減。於時有二法師比丘，汝<a 
name="0043c25" id="0043c25"></a>於彼所誹謗婬欲；為多利養、名聞因緣，於<a 
name="0043c26" id="0043c26"></a>彼親友施主之家嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>慳貪；於二法師所親<a 
name="0043c27" id="0043c27"></a>友檀越，汝復破壞離散，兩舌毀辱令生疑<a 
name="0043c28" id="0043c28"></a>惑，不生信心，信不具足，說非善事。時二法<a 
name="0043c29" id="0043c29"></a>師所有眾生，心生敬信隨順之者，令彼等輩<a 
name="0044a01" id="0044a01"></a>斷諸善根作諸障礙。汝等以此業障緣故，遂<a 
name="0044a02" id="0044a02"></a>於六十二百千歲，墮於阿鼻大地獄中；復於<a 
name="0044a03" id="0044a03"></a>四萬歲，墮於活地獄中；復於二萬歲中，墮黑<a 
name="0044a04" id="0044a04"></a>繩地獄；復於八百千歲，墮熱地獄；復於彼處<a 
name="0044a05" id="0044a05"></a>捨命已後還得人身，於五百世中生盲無目。<a 
name="0044a06" id="0044a06"></a>以業障故，所生之處一切闇鈍，忘失本心，善<a 
name="0044a07" id="0044a07"></a>根閉塞，少於威力，眾皆棄捨，恒被欺陵。為<a 
name="0044a08" id="0044a08"></a>人憎惡，毀呰誹謗。常生邊地貧賤之處下種<a 
name="0044a09" id="0044a09"></a>姓家，少利養、少名聞，不為他人恭敬供養，<a 
name="0044a10" id="0044a10"></a>亦不尊重，人所不喜，眾所厭惡。汝等從此捨<a 
name="0044a11" id="0044a11"></a>身命已，於後五百歲中正法滅時，還生於<a 
name="0044a12" id="0044a12"></a>惡國惡人之處下種姓家，貧窮下賤，被他誹<a 
name="0044a13" id="0044a13"></a>謗，忘失本心，不欲善根，常有障礙，雖暫遇<a 
name="0044a14" id="0044a14"></a>明，還被翳闇。汝等於彼五百歲後，一切業障<a 
name="0044a15" id="0044a15"></a>爾乃滅盡，於後得生阿彌陀國極樂世界，時<a 
name="0044a16" id="0044a16"></a>彼如來方授汝等阿耨多羅三藐三菩提記。」</p><a 
name="0044a17" id="0044a17"></a><p style="text-indent: 0em; margin-left: 0em"><span class="linehead"></span>爾時彼等六十菩薩乘富伽羅等，既聞此已，<a 
name="0044a18" id="0044a18"></a>捫淚恐怖毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>，合掌向佛而作是言：</p><p style="text-indent: 0em; margin-left: 0em"><span class="linehead"></span>「世尊！<a 
name="0044a19" id="0044a19"></a>我等從今若於菩薩乘富伽羅所，若生瞋恚<a 
name="0044a20" id="0044a20"></a>過失，而復更造自餘業障，我等今日於世尊<a 
name="0044a21" id="0044a21"></a>前皆悉懺悔。</p><p style="text-indent: 0em; margin-left: 0em"><span class="linehead"></span>「世尊！我等今者於如來前發實<a 
name="0044a22" id="0044a22"></a>誓願：</p><a 
name="0044a23" id="0044a23"></a><p style="text-indent: 0em; margin-left: 0em"><span class="linehead"></span>「世尊！我等從今日已，若於菩薩乘富伽羅輩，<a 
name="0044a24" id="0044a24"></a>於犯罪之中發覺言說，我等則為欺誑如來。</p><a 
name="0044a25" id="0044a25"></a><p style="text-indent: 0em; margin-left: 0em"><span class="linehead"></span>「世尊！我等從今日已，若於行菩薩乘富伽羅<a 
name="0044a26" id="0044a26"></a>所，戲弄惡賤而輕慢者，我等則為欺誑如來。</p><a 
name="0044a27" id="0044a27"></a><p style="text-indent: 0em; margin-left: 0em"><span class="linehead"></span>「世尊！我等從今日已，若於行菩薩乘富伽羅<a 
name="0044a28" id="0044a28"></a>所而起我慢，說彼惡事若實若虛，我等則為<a 
name="0044a29" id="0044a29"></a>欺誑如來。</p><a 
name="0044b01" id="0044b01"></a><p style="text-indent: 0em; margin-left: 0em"><span class="linehead"></span>「世尊！我等從今日已，見菩薩乘富伽羅者，<a 
name="0044b02" id="0044b02"></a>若在家若出家，受五欲果報富樂遊戲娛樂。<a 
name="0044b03" id="0044b03"></a>見是事已，生不信心，取彼過失，不生敬心，不<a 
name="0044b04" id="0044b04"></a>作師想者，我等則為欺誑如來。</p><a 
name="0044b05" id="0044b05"></a><p style="text-indent: 0em; margin-left: 0em"><span class="linehead"></span>「世尊！我等從今日已，於親友家乞<span class="gaiji">&#x5303;<!--gaiji,,1[曷-曰],2&#x5303;,3--></span>家因緣，<a 
name="0044b06" id="0044b06"></a>行菩薩乘富伽羅所，若逼切身心者，我等則<a 
name="0044b07" id="0044b07"></a>為欺誑如來。</p><a 
name="0044b08" id="0044b08"></a><p style="text-indent: 0em; margin-left: 0em"><span class="linehead"></span>「世尊！我等從今日已，行菩薩乘富伽羅所，<a 
name="0044b09" id="0044b09"></a>出不喜聲及罵詈聲，我等則為欺誑如來。</p><a 
name="0044b10" id="0044b10"></a><p style="text-indent: 0em; margin-left: 0em"><span class="linehead"></span>「世尊！我等從今日已，於晝三時及夜三時，<a 
name="0044b11" id="0044b11"></a>一切菩薩乘富伽羅所不禮拜者，我等則為<a 
name="0044b12" id="0044b12"></a>欺誑如來。</p><a 
name="0044b13" id="0044b13"></a><p style="text-indent: 0em; margin-left: 0em"><span class="linehead"></span>「世尊！我等從今日已，為護此受故，若身若命<a 
name="0044b14" id="0044b14"></a>而不捨者，我等則為欺誑如來。</p><a 
name="0044b15" id="0044b15"></a><p style="text-indent: 0em; margin-left: 0em"><span class="linehead"></span>「世尊！我等從今日已，若聲聞乘、若辟支佛乘<a 
name="0044b16" id="0044b16"></a>富伽羅所，若起勝念自大非彼，我等則為欺<a 
name="0044b17" id="0044b17"></a>誑如來。</p><a 
name="0044b18" id="0044b18"></a><p style="text-indent: 0em; margin-left: 0em"><span class="linehead"></span>「世尊！我等從今日已，於遊行時，若不作卑下<a 
name="0044b19" id="0044b19"></a>心，如旃陀羅及如狗犬，若不作如是行者，我<a 
name="0044b20" id="0044b20"></a>等則為欺誑如來。</p><a 
name="0044b21" id="0044b21"></a><p style="text-indent: 0em; margin-left: 0em"><span class="linehead"></span>「世尊！我等從今日已，若自稱譽，毀謗於他，我<a 
name="0044b22" id="0044b22"></a>等則為欺誑如來。</p><a 
name="0044b23" id="0044b23"></a><p style="text-indent: 0em; margin-left: 0em"><span class="linehead"></span>「世尊！我等從今日已，怖瞋<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>故，若不離彼去<a 
name="0044b24" id="0044b24"></a>百由旬猶如風吹者，我等則為欺誑如來。</p><a 
name="0044b25" id="0044b25"></a><p style="text-indent: 0em; margin-left: 0em"><span class="linehead"></span>「世尊！我等從今日已，於持戒者我應敬念，若<a 
name="0044b26" id="0044b26"></a>多聞者、若頭陀功德及省事者并餘功德，若<a 
name="0044b27" id="0044b27"></a>不讚說，我等則為欺誑如來。</p><a 
name="0044b28" id="0044b28"></a><p style="text-indent: 0em; margin-left: 0em"><span class="linehead"></span>「世尊！我等從今日已，若不覆藏己之功德，開<a 
name="0044b29" id="0044b29"></a>示己惡，我等則為欺誑如來。」</p><a 
name="0044c01" id="0044c01"></a><p style="text-indent: 0em; margin-left: 0em"><span class="linehead"></span>爾時世尊讚彼六十行菩薩乘富伽羅言：「善<a 
name="0044c02" id="0044c02"></a>哉，善哉！諸善男子！汝等善說此諸誓願，能<a 
name="0044c03" id="0044c03"></a>自發覺，善作是願。汝等如是住者，當盡一切<a 
name="0044c04" id="0044c04"></a>業障，當得善根淨。」</p><a 
name="0044c05" id="0044c05"></a><p style="text-indent: 0em; margin-left: 0em"><span class="linehead"></span>爾時世尊復告彌勒菩薩摩訶薩言：「彌勒！若<a 
name="0044c06" id="0044c06"></a>有菩薩欲淨業障，當作是願。」</p><a 
name="0044c07" id="0044c07"></a><p style="text-indent: 0em; margin-left: 0em"><span class="linehead"></span>爾時彌勒菩薩摩訶薩復白佛言：「世尊！頗<a 
name="0044c08" id="0044c08"></a>有善男子等護持此願，當得滿足不退轉不？」</p><a 
name="0044c09" id="0044c09"></a><p style="text-indent: 0em; margin-left: 0em"><span class="linehead"></span>佛告彌勒：「有諸菩薩受行是願，彼善男子、善<a 
name="0044c10" id="0044c10"></a>女人，寧捨身命不缺此行，亦不退捨。」</p><p style="text-indent: 0em; margin-left: 0em"><span class="linehead"></span>爾時<a 
name="0044c11" id="0044c11"></a>彌勒菩薩復白佛言：「世尊！行菩薩乘富伽羅<a 
name="0044c12" id="0044c12"></a>等，具足幾法，於後五百歲法欲壞時，無損<a 
name="0044c13" id="0044c13"></a>無害而得免脫？」</p><p style="text-indent: 0em; margin-left: 0em"><span class="linehead"></span>爾時佛告彌勒菩薩言：「其具<a 
name="0044c14" id="0044c14"></a>足有四種法，於後五百歲法欲壞時，不損不<a 
name="0044c15" id="0044c15"></a>害而得免脫。何等為四？不求他過；於菩薩<a 
name="0044c16" id="0044c16"></a>乘富伽羅所有犯罪處而不發覺；於善友<a 
name="0044c17" id="0044c17"></a>家及施主家不生<span class="gaiji">&#x608B;<!--gaiji,吝,1[怡-台+吝],2&#x608B;,3--></span>惜；捨離惡言。彌勒！是為<a 
name="0044c18" id="0044c18"></a>行菩薩乘富伽羅等具足四法，於後未來五<a 
name="0044c19" id="0044c19"></a>百歲時，不損不害當得免脫。」</p><p style="text-indent: 0em; margin-left: 0em"><span class="linehead"></span>爾時世尊欲重<a 
name="0044c20" id="0044c20"></a>宣此義，而說偈言：</p><a 
name="0044c21" id="0044c21"></a><p><span class="lg">「莫於他邊見過失，　　勿說他人是與非，<a 
name="0044c22" id="0044c22"></a><br>　不著他家淨活命，　　諸所惡言當棄捨。</span></p><a 
name="0044c23" id="0044c23"></a><p style="text-indent: 0em; margin-left: 0em"><span class="linehead"></span>「復有四法，行菩薩乘富伽羅等，後五百歲法<a 
name="0044c24" id="0044c24"></a>欲壞時、比丘壞時，無損無害而得免脫。何<a 
name="0044c25" id="0044c25"></a>等為四？所謂不相應眾生應當棄捨；遠離大<a 
name="0044c26" id="0044c26"></a>眾；常修蘭若；降伏己身與此相應。彌勒！行菩<a 
name="0044c27" id="0044c27"></a>薩乘富伽羅等具四法者，於彼後時五百歲<a 
name="0044c28" id="0044c28"></a>中法欲滅時，能於自身不損不害，安隱解脫。」</p><a 
name="0044c29" id="0044c29"></a><p style="text-indent: 0em; margin-left: 0em"><span class="linehead"></span>爾時世尊而說偈言：</p><a 
name="0045a01" id="0045a01"></a><p><span class="lg">「棄捨眾<span class="gaiji">&#x9599;<!--gaiji,鬧,1[門@市],2&#x9599;,3--></span>極遠離，　　無法比丘勿親近，<a 
name="0045a02" id="0045a02"></a><br>　當修蘭若佛所讚，　　不著利故得涅槃。</span></p><a 
name="0045a03" id="0045a03"></a><p style="text-indent: 0em; margin-left: 0em"><span class="linehead"></span>「是故，彌勒！菩薩於後五百歲時，欲自不損不<a 
name="0045a04" id="0045a04"></a>害而得解脫，一切業障欲得免者，勿親穢<span class="gaiji">&#x9599;<!--gaiji,鬧,1[門@市],2&#x9599;,3--></span>，<a 
name="0045a05" id="0045a05"></a>應住蘭若空閑園林，離不相應諸眾生等，常<a 
name="0045a06" id="0045a06"></a>自省察莫求他過，愛樂默然，當與般若波羅<a 
name="0045a07" id="0045a07"></a>蜜相應，於諸眾生起慈愍心，而為說法勿求<a 
name="0045a08" id="0045a08"></a>恩報。」</p><a 
name="0045a09" id="0045a09"></a><p style="text-indent: 0em; margin-left: 0em"><span class="linehead"></span>爾時世尊復告彌勒菩薩言：</p><p style="text-indent: 0em; margin-left: 0em"><span class="linehead"></span>「善男子！法施有<a 
name="0045a10" id="0045a10"></a>二十功德，不求果報、不著利養及與名聞<a 
name="0045a11" id="0045a11"></a>而為說法。何等二十？得正憶念；得勝妙趣；<a 
name="0045a12" id="0045a12"></a>得好正意；得強志力；得多智慧；覺悟出世般<a 
name="0045a13" id="0045a13"></a>若波羅蜜；當得少欲；當滅瞋恚；當滅愚癡；<a 
name="0045a14" id="0045a14"></a>一切諸魔不得其便；諸佛護念；非人守護；<a 
name="0045a15" id="0045a15"></a>諸天與力；一切冤家不得其便；凡所親友<a 
name="0045a16" id="0045a16"></a>無人能壞；凡所出言人必信受；得無所畏；<a 
name="0045a17" id="0045a17"></a>凡有行處恒常歡喜；智者讚歎；所行法施恒<a 
name="0045a18" id="0045a18"></a>為他念。彌勒！是為法施不求果報得二十功<a 
name="0045a19" id="0045a19"></a>德，棄捨利養及與名聞，衣服、飲食無所希望，<a 
name="0045a20" id="0045a20"></a>饒益為首常行法施。</p><a 
name="0045a21" id="0045a21"></a><p style="text-indent: 0em; margin-left: 0em"><span class="linehead"></span>「復次，彌勒！菩薩復有二十種功德，不求果報，<a 
name="0045a22" id="0045a22"></a>菩薩為他行法施時，不著利養名聞，饒益為<a 
name="0045a23" id="0045a23"></a>首數行法施。何者二十？彼未生辯才則能令<a 
name="0045a24" id="0045a24"></a>生；生已不失；得陀羅尼；當得密動；不用多<a 
name="0045a25" id="0045a25"></a>力廣益群生；少用功力多所利益；於眾生邊<a 
name="0045a26" id="0045a26"></a>恭敬尊重；常應供養；當得身密；當得口密；<a 
name="0045a27" id="0045a27"></a>當得意密；超越惡道及諸恐怖；於命終時心<a 
name="0045a28" id="0045a28"></a>得歡欣；如法正說能伏他論；具大威德勝<a 
name="0045a29" id="0045a29"></a>人敬仰，況餘凡庶；諸根成就，無能及者；深<a 
name="0045b01" id="0045b01"></a>心具足，得舍摩他、毘婆舍那；能行難行精進<a 
name="0045b02" id="0045b02"></a>不減；守護正法速能超度不退轉地；一切行<a 
name="0045b03" id="0045b03"></a>中得隨順住。彌勒！是名復有二十種功德，<a 
name="0045b04" id="0045b04"></a>菩薩法施不求果報，不著利養及與名聞、衣<a 
name="0045b05" id="0045b05"></a>服、飲食，饒益為先，數行法施。</p><p style="text-indent: 0em; margin-left: 0em"><span class="linehead"></span>「彌勒！汝觀未<a 
name="0045b06" id="0045b06"></a>來後五百歲中，有幾所無智菩薩乘富伽羅<a 
name="0045b07" id="0045b07"></a>等，行法施時，望報歡喜，非不望報？彼作是心<a 
name="0045b08" id="0045b08"></a>為他說法，增多親友及乞<span class="gaiji">&#x5303;<!--gaiji,,1[曷-曰],2&#x5303;,3--></span>所故行於法施。<a 
name="0045b09" id="0045b09"></a>又作是念：『云何當令出家在家生淨信心，供<a 
name="0045b10" id="0045b10"></a>養於我衣服、飲食、臥具、湯藥所須，以是緣故<a 
name="0045b11" id="0045b11"></a>為他說法。』</p><p style="text-indent: 0em; margin-left: 0em"><span class="linehead"></span>「彌勒！譬如死蛇、死狗及死人等，<a 
name="0045b12" id="0045b12"></a>其實臭穢可惡膿爛不淨，眾人厭惡捨離遠<a 
name="0045b13" id="0045b13"></a>去。</p><p style="text-indent: 0em; margin-left: 0em"><span class="linehead"></span>「如是，如是！彌勒！於後末世諸法師等，<a 
name="0045b14" id="0045b14"></a>唯求果報為他說法，若無財利，厭惡生苦，<a 
name="0045b15" id="0045b15"></a>疲倦捨去：『我等無利，如此法施無有利潤。』既<a 
name="0045b16" id="0045b16"></a>不與我衣服、飲食、臥具床鋪，作如是念：『我<a 
name="0045b17" id="0045b17"></a>何因緣於中疲苦？』彼人為重供養承事己身，<a 
name="0045b18" id="0045b18"></a>畜於侍者及弟子等，而不為法，都無利益他<a 
name="0045b19" id="0045b19"></a>人之事，而口詐現如是慰喻教導眾人：『我<a 
name="0045b20" id="0045b20"></a>有慈悲如法攝眾，不為財利、為利益故，至<a 
name="0045b21" id="0045b21"></a>彼城邑聚落王家，為成熟眾生故。』彼雖作<a 
name="0045b22" id="0045b22"></a>是語，心常唯為衣服、飲食、臥具、湯藥等事。</p><p style="text-indent: 0em; margin-left: 0em"><span class="linehead"></span>「彌<a 
name="0045b23" id="0045b23"></a>勒！我不說彼求財物者法施清淨。何以故？<a 
name="0045b24" id="0045b24"></a>夫求報者法不平等。</p><p style="text-indent: 0em; margin-left: 0em"><span class="linehead"></span>「彌勒！我不說彼希望<a 
name="0045b25" id="0045b25"></a>報者成熟眾生。何以故？若自未成熟能成熟<a 
name="0045b26" id="0045b26"></a>他，無有是處。</p><p style="text-indent: 0em; margin-left: 0em"><span class="linehead"></span>「彌勒！我不說重承事愛供養<a 
name="0045b27" id="0045b27"></a>身，攝取種種物者為利益他事。何以故？為<a 
name="0045b28" id="0045b28"></a>承事者唯為身樂故，不能攝眾建立修行故。</p><a 
name="0045b29" id="0045b29"></a><p style="text-indent: 0em; margin-left: 0em"><span class="linehead"></span>「彌勒！我不說詐稱善者為住蘭若。</p><p style="text-indent: 0em; margin-left: 0em"><span class="linehead"></span>「彌勒！我<a 
name="0045c01" id="0045c01"></a>不說薄福人者為少欲行。</p><p style="text-indent: 0em; margin-left: 0em"><span class="linehead"></span>「彌勒！我不說追<a 
name="0045c02" id="0045c02"></a>求好飲食者為行乞食。</p><p style="text-indent: 0em; margin-left: 0em"><span class="linehead"></span>「彌勒！我不說少利<a 
name="0045c03" id="0045c03"></a>養者為知足行；我不說求好衣服者為持糞<a 
name="0045c04" id="0045c04"></a>掃衣；我不說道俗不識而獨住者為不雜行；<a 
name="0045c05" id="0045c05"></a>我不說好諂曲者值佛興世；我不說求他短<a 
name="0045c06" id="0045c06"></a>者能與法合；我不說多瞋怒者為戒聚清淨；<a 
name="0045c07" id="0045c07"></a>我不說我慢貢高者為多聞；我不說好朋黨<a 
name="0045c08" id="0045c08"></a>者為持律師；我不說威儀濁者為善敬說法；<a 
name="0045c09" id="0045c09"></a>我不說多綺語調弄者為善說法師；我不說<a 
name="0045c10" id="0045c10"></a>染著家者為清淨梵行導師；我不說求福田<a 
name="0045c11" id="0045c11"></a>施者為不希報；我不說求報恩者以為善攝<a 
name="0045c12" id="0045c12"></a>事；我不說求利養名聞者為內心清淨；我<a 
name="0045c13" id="0045c13"></a>不說無信多分別者以為出家；我不說信他<a 
name="0045c14" id="0045c14"></a>教者為好持戒；我不說不尊重者以為聽法；<a 
name="0045c15" id="0045c15"></a>我不說著世典<span class="gaiji">&#x546A;<!--gaiji,咒,1[口*兄],2&#x546A;,3--></span>咀者以為愛法；我不說不<a 
name="0045c16" id="0045c16"></a>信空者而得解脫；我不說染著者以為修行<a 
name="0045c17" id="0045c17"></a>淨；我不說染著行者為滿菩提分；我不說<a 
name="0045c18" id="0045c18"></a>住所得者以為證智；我不說羸弱者為忍辱<a 
name="0045c19" id="0045c19"></a>滿足；我不說無人觸者為忍力鎧；我不說<a 
name="0045c20" id="0045c20"></a>本性少煩惱者為戒清淨；我不說多語者為<a 
name="0045c21" id="0045c21"></a>依教行；我不說樂言語者以為一心；我不說<a 
name="0045c22" id="0045c22"></a>樂作世業者為法不減少；我不說內心淨者<a 
name="0045c23" id="0045c23"></a>當墮惡趣；我不說依智行者以為雜行；我不<a 
name="0045c24" id="0045c24"></a>說方便相應行者以為諂曲；我不說不求名<a 
name="0045c25" id="0045c25"></a>利者以為妄語；我不說無戲論者以為謗法；<a 
name="0045c26" id="0045c26"></a>我不說喜護正法者為愛身命；我不說恐怖<a 
name="0045c27" id="0045c27"></a>行者為發精進。</p><p style="text-indent: 0em; margin-left: 0em"><span class="linehead"></span>「彌勒！如是等種種諸過，諂<a 
name="0045c28" id="0045c28"></a>曲顛倒貪恣等，於未來世五百年後，菩薩<a 
name="0045c29" id="0045c29"></a>乘輩住此惡行，當須護之。」</p><p style="text-indent: 0em; margin-left: 0em"><span class="linehead"></span>爾時彌勒菩薩摩<a 
name="0046a01" id="0046a01"></a>訶薩白佛言：「世尊！唯此六十菩薩，於未來<a 
name="0046a02" id="0046a02"></a>世五百歲後有諸業障，為當更有其餘菩薩<a 
name="0046a03" id="0046a03"></a>耶？」</p><p style="text-indent: 0em; margin-left: 0em"><span class="linehead"></span>佛言：</p><p style="text-indent: 0em; margin-left: 0em"><span class="linehead"></span>「彌勒！於五百歲後更有其餘菩薩，當<a 
name="0046a04" id="0046a04"></a>為業障所纏，其中亦有能盡業障或增長者。</p><a 
name="0046a05" id="0046a05"></a><p style="text-indent: 0em; margin-left: 0em"><span class="linehead"></span>「復次，彌勒！於彼時此五百菩薩眾中，當有二<a 
name="0046a06" id="0046a06"></a>十菩薩，於未來世能少有業障微細業障。後<a 
name="0046a07" id="0046a07"></a>五百歲，當生村落城邑險難國土大豪姓家，<a 
name="0046a08" id="0046a08"></a>聰明多智巧解方便，心意調柔多有潤澤，<a 
name="0046a09" id="0046a09"></a>利益弘廣端正可喜，巧妙辯才覆藏己德，<a 
name="0046a10" id="0046a10"></a>住在頭陀功德之行。已於無數億劫阿僧祇，<a 
name="0046a11" id="0046a11"></a>集聚阿耨多羅三藐三菩提。護持正法棄捨<a 
name="0046a12" id="0046a12"></a>身命，在蘭若處遠離聚落，不求名利常樂精<a 
name="0046a13" id="0046a13"></a>勤，入眾生行善能言論，通達世典少聞多解，<a 
name="0046a14" id="0046a14"></a>於毘婆舍那悉能巧知，具得辯才善能分別，<a 
name="0046a15" id="0046a15"></a>隨問能答與義相應，得無礙辯才。或復有<a 
name="0046a16" id="0046a16"></a>得無盡陀羅尼者，為四部眾演說法時，佛威<a 
name="0046a17" id="0046a17"></a>神力故、佛住持故，於如來所說修多羅、祇夜、<a 
name="0046a18" id="0046a18"></a>受記、伽陀、憂陀那、尼陀那、阿波陀那、伊帝<a 
name="0046a19" id="0046a19"></a>越多伽、闍多迦、毘佛略、阿浮陀達摩、優波提<a 
name="0046a20" id="0046a20"></a>舍，能自辯說。</p><p style="text-indent: 0em; margin-left: 0em"><span class="linehead"></span>「彌勒！彼時二十巧方便菩薩，<a 
name="0046a21" id="0046a21"></a>從阿闍梨和上等邊，受此法本無量百千修<a 
name="0046a22" id="0046a22"></a>多羅句，皆悉誦持解說。以誦持此法本故，<a 
name="0046a23" id="0046a23"></a>彼善男子於諸辯才心無疑悔，攝受而住。</p><a 
name="0046a24" id="0046a24"></a><p style="text-indent: 0em; margin-left: 0em"><span class="linehead"></span>「復次，彌勒！於彼時中復有無方便菩薩，若在<a 
name="0046a25" id="0046a25"></a>家俗人、若出家人，於彼持正法者、教法行<a 
name="0046a26" id="0046a26"></a>者、真實行者彼諸法師邊所說法教，悉不<a 
name="0046a27" id="0046a27"></a>受持，欺誑調弄：『汝等自造此法，所說法句<a 
name="0046a28" id="0046a28"></a>非如來說；汝等隨自意集作此文飾，迭相<a 
name="0046a29" id="0046a29"></a>繫縛，我等於此法中不生敬重，不生信樂難<a 
name="0046b01" id="0046b01"></a>遭之想。』</p><p style="text-indent: 0em; margin-left: 0em"><span class="linehead"></span>「彌勒！於彼時中多有眾生，誹謗此<a 
name="0046b02" id="0046b02"></a>法、破壞此法、不受此法，猶如伎兒調戲之法，<a 
name="0046b03" id="0046b03"></a>與彼同行：『是諸比丘不依修多羅，不依毘尼<a 
name="0046b04" id="0046b04"></a>演說法句。汝等莫生敬信希有之心，此非正<a 
name="0046b05" id="0046b05"></a>法也。』</p><p style="text-indent: 0em; margin-left: 0em"><span class="linehead"></span>「彌勒！彼等癡人，不知所有一切善言<a 
name="0046b06" id="0046b06"></a>皆是如來所說，彼諸人等為魔所持，當生<a 
name="0046b07" id="0046b07"></a>誹謗彼諸法師所說之法，當作謗法業因緣。<a 
name="0046b08" id="0046b08"></a>以作謗法業因緣故，當墮惡道。是故，彌勒！<a 
name="0046b09" id="0046b09"></a>若欲護正法菩薩，當作方便，覆藏己德，於<a 
name="0046b10" id="0046b10"></a>種種有行眾生應須護持，勿令彼等生障礙<a 
name="0046b11" id="0046b11"></a>想。」</p><a 
name="0046b12" id="0046b12"></a><p style="text-indent: 0em; margin-left: 0em"><span class="linehead"></span>爾時彌勒菩薩摩訶薩白佛言：</p><p style="text-indent: 0em; margin-left: 0em"><span class="linehead"></span>「希有，世尊！婆<a 
name="0046b13" id="0046b13"></a>伽婆！於彼時中菩薩乘人，無有智慧不求辯<a 
name="0046b14" id="0046b14"></a>才，而於人法不能生信，乃於誰邊求生善根？<a 
name="0046b15" id="0046b15"></a>當求陀羅尼以自護。若不如是，於彼持法諸<a 
name="0046b16" id="0046b16"></a>法師邊，起於誹謗生於穢污。</p><p style="text-indent: 0em; margin-left: 0em"><span class="linehead"></span>「世尊！譬如有<a 
name="0046b17" id="0046b17"></a>人渴欲飲水，若至泉池若陂若井，未飲其<a 
name="0046b18" id="0046b18"></a>水，先擲糞穢置中，擲糞置已還欲飲水，聞<a 
name="0046b19" id="0046b19"></a>水臭穢憎惡不飲，不說自污因緣，反說彼過：<a 
name="0046b20" id="0046b20"></a>『奇哉！此水甚大臭穢。』自過不曉，而與彼水作<a 
name="0046b21" id="0046b21"></a>其過咎。</p><p style="text-indent: 0em; margin-left: 0em"><span class="linehead"></span>「如是，如是！世尊！彼癡人輩長夜求<a 
name="0046b22" id="0046b22"></a>法欲察法行，先於人法求其過已，還從聞法<a 
name="0046b23" id="0046b23"></a>憎惡法師及所說法，如彼癡人嫌惡泉池陂<a 
name="0046b24" id="0046b24"></a>井泊等，持法比丘應如是知。若復有人能<a 
name="0046b25" id="0046b25"></a>說是法，當知皆是佛威神力。</p><p style="text-indent: 0em; margin-left: 0em"><span class="linehead"></span>「如是，世尊！於<a 
name="0046b26" id="0046b26"></a>五百歲後有無智菩薩，而污彼法及持法比<a 
name="0046b27" id="0046b27"></a>丘已，還於其邊欲飲法味，彼不自覺己之過<a 
name="0046b28" id="0046b28"></a>惡，當復調弄彼等法師，於眾人前說其過<a 
name="0046b29" id="0046b29"></a>咎，起染污已，覓其過失，生厭想已，便欲捨<a 
name="0046c01" id="0046c01"></a>離。」</p><a 
name="0046c02" id="0046c02"></a><p style="text-indent: 0em; margin-left: 0em"><span class="linehead"></span>爾時世尊讚歎彌勒菩薩言：</p><p style="text-indent: 0em; margin-left: 0em"><span class="linehead"></span>「善哉，善哉！彌勒！<a 
name="0046c03" id="0046c03"></a>汝善說此言。若能不求他過失短者，當知<a 
name="0046c04" id="0046c04"></a>己不離一切過惡。彌勒！有四因緣，一切辯才<a 
name="0046c05" id="0046c05"></a>諸佛所說，應如是知。彌勒，復有四因緣，當知<a 
name="0046c06" id="0046c06"></a>四辯即一切諸佛如來所說毀呰，一切諸佛<a 
name="0046c07" id="0046c07"></a>而不許可。彌勒！何者四辯因緣？當知諸佛<a 
name="0046c08" id="0046c08"></a>所說。彌勒！其辯者，義具足非不義具足，法<a 
name="0046c09" id="0046c09"></a>具足非不法具足，當盡煩惱不增煩惱，說涅<a 
name="0046c10" id="0046c10"></a>槃功德示生死過惡。彌勒！是為四辯，當知<a 
name="0046c11" id="0046c11"></a>諸佛所說。</p><p style="text-indent: 0em; margin-left: 0em"><span class="linehead"></span>「彌勒！若有比丘、比丘尼、優婆塞、<a 
name="0046c12" id="0046c12"></a>優婆夷，與此四辯和合相應能辯說者，若善<a 
name="0046c13" id="0046c13"></a>男子、若善女人於彼人邊，當如佛想、作教師<a 
name="0046c14" id="0046c14"></a>想而聽法義。何以故？彌勒！彼所有說者，當知<a 
name="0046c15" id="0046c15"></a>皆是如來所說，應如是見。</p><p style="text-indent: 0em; margin-left: 0em"><span class="linehead"></span>「彌勒！若有謗此四<a 
name="0046c16" id="0046c16"></a>辯，言：『非佛說。』不生尊重恭敬之心，憎嫉人故，<a 
name="0046c17" id="0046c17"></a>彼即誹謗一切諸佛所說辯才。誹謗法已，作<a 
name="0046c18" id="0046c18"></a>滅法過業；作滅法行已，墮於惡趣。是故，彌勒！<a 
name="0046c19" id="0046c19"></a>若有信心善男子等，欲得遠離滅法業障因<a 
name="0046c20" id="0046c20"></a>緣者，不可以憎嫉人故而憎嫉於法，不可以<a 
name="0046c21" id="0046c21"></a>不愛人故於彼法邊不生愛心。</p><p style="text-indent: 0em; margin-left: 0em"><span class="linehead"></span>「彌勒！何者辯<a 
name="0046c22" id="0046c22"></a>說為諸佛毀呰而不許可。彌勒！或有辯說，<a 
name="0046c23" id="0046c23"></a>無有利益，不依實法，增長煩惱，不盡煩惱，增<a 
name="0046c24" id="0046c24"></a>長生死，不讚涅槃功德利益。彌勒！如此辯<a 
name="0046c25" id="0046c25"></a>者，一切諸佛之所呵責，一切諸佛而不許<a 
name="0046c26" id="0046c26"></a>可。」</p><a 
name="0046c27" id="0046c27"></a><p style="text-indent: 0em; margin-left: 0em"><span class="linehead"></span>爾時彌勒菩薩白佛言：「世尊！若有辯說增長<a 
name="0046c28" id="0046c28"></a>生死，非佛辯才。云何世尊說諸煩惱為諸菩<a 
name="0046c29" id="0046c29"></a>薩而作利益？亦復讚說生死流轉滿足菩提<a 
name="0047a01" id="0047a01"></a>分法耶？世尊！如是辯者豈非如來說乎？」</p><a 
name="0047a02" id="0047a02"></a><p style="text-indent: 0em; margin-left: 0em"><span class="linehead"></span>佛告彌勒言：「於汝意云何？此煩惱為滿菩提<a 
name="0047a03" id="0047a03"></a>分故，為作利益諸菩薩故說者，復當說讚歎<a 
name="0047a04" id="0047a04"></a>受生死流轉。然此事為當合義？為當不合<a 
name="0047a05" id="0047a05"></a>義？為當合法？為當不合法？」</p><p style="text-indent: 0em; margin-left: 0em"><span class="linehead"></span>答言：「世尊！若有正<a 
name="0047a06" id="0047a06"></a>言者言合義合法，若有此語者是名正言。」</p><p style="text-indent: 0em; margin-left: 0em"><span class="linehead"></span>佛<a 
name="0047a07" id="0047a07"></a>言：「彌勒！以是義故，汝當知一切佛所說皆是<a 
name="0047a08" id="0047a08"></a>佛辯，應如是見。若有所說言諸煩惱，滿足菩<a 
name="0047a09" id="0047a09"></a>提分故，為菩薩說當作利益，讚歎取生死流<a 
name="0047a10" id="0047a10"></a>轉者，為利益菩薩故。所以者何？彌勒！被煩<a 
name="0047a11" id="0047a11"></a>惱菩薩應如是見，此菩薩不犯此煩惱罪，以<a 
name="0047a12" id="0047a12"></a>於義自在，以於法亦得自在故。此是諸菩薩<a 
name="0047a13" id="0047a13"></a>善巧方便於彼處，非是聲聞、辟支佛地。彌勒！<a 
name="0047a14" id="0047a14"></a>若有煩惱無有利益，不滿菩提分因緣，不為<a 
name="0047a15" id="0047a15"></a>善根門因。於中彼菩薩不應惜身命，亦不得<a 
name="0047a16" id="0047a16"></a>隨彼煩惱。所以者何？彌勒！得智力菩薩別有<a 
name="0047a17" id="0047a17"></a>攀緣者，見有煩惱別著有為者。」</p><p style="text-indent: 0em; margin-left: 0em"><span class="linehead"></span>彌勒菩薩復<a 
name="0047a18" id="0047a18"></a>白佛言：「世尊！如我解佛所說義，若有菩薩，不<a 
name="0047a19" id="0047a19"></a>欲造業障、欲盡業障，不缺不損欲解脫者，彼<a 
name="0047a20" id="0047a20"></a>於未來世三摩耶時，應當信菩薩行，當須思<a 
name="0047a21" id="0047a21"></a>惟，莫求他過，常求功德之事，求真正處。」</p><p style="text-indent: 0em; margin-left: 0em"><span class="linehead"></span>佛告<a 
name="0047a22" id="0047a22"></a>言：「如是，如是！彌勒！其菩薩於後世時，應當思<a 
name="0047a23" id="0047a23"></a>惟於菩薩行，應知方便。所以者何？方便智<a 
name="0047a24" id="0047a24"></a>行菩薩，善巧方便難可得知。彌勒！譬如須<a 
name="0047a25" id="0047a25"></a>陀洹人，於凡夫行中現其須陀洹地，別於凡<a 
name="0047a26" id="0047a26"></a>夫別患，彼欲過瞋癡諸凡夫等，當墮惡道，還<a 
name="0047a27" id="0047a27"></a>彼諸過惡，諸聖聲聞不墮惡道，如彼證知故。<a 
name="0047a28" id="0047a28"></a>彌勒！如是，如是！智行菩薩污染習迷未盡<a 
name="0047a29" id="0047a29"></a>故，彼別有地，初行菩薩別有地。所以者何？<a 
name="0047b01" id="0047b01"></a>其心不住於諸使，而諸凡夫染著諸使，愚癡<a 
name="0047b02" id="0047b02"></a>因緣不能巧知解脫之處。</p><p style="text-indent: 0em; margin-left: 0em"><span class="linehead"></span>「彌勒！智行菩薩雖<a 
name="0047b03" id="0047b03"></a>有重罪，以智力故當盡如灰，亦不因彼墮於<a 
name="0047b04" id="0047b04"></a>惡道。彌勒！譬如熾火將大木薪擲置其中，如<a 
name="0047b05" id="0047b05"></a>是數數擲中，其火轉增熾盛不滅。如是如<a 
name="0047b06" id="0047b06"></a>是，彌勒！智行菩薩智火熾盛時，將有為煩惱<a 
name="0047b07" id="0047b07"></a>擲智火中，如是智火熾盛而不能滅，以智<a 
name="0047b08" id="0047b08"></a>力故。</p><p style="text-indent: 0em; margin-left: 0em"><span class="linehead"></span>「彌勒！以是汝應當知，智行諸菩薩其<a 
name="0047b09" id="0047b09"></a>行難知。」</p><p style="text-indent: 0em; margin-left: 0em"><span class="linehead"></span>爾時彌勒菩薩白佛言：「世尊！初行<a 
name="0047b10" id="0047b10"></a>菩薩未得智力者、捨家出家者，何等諸法當<a 
name="0047b11" id="0047b11"></a>須捨離？何等諸法當須親近？若親近彼菩薩，<a 
name="0047b12" id="0047b12"></a>未生智力令生，已生者令增長不減。」</p><p style="text-indent: 0em; margin-left: 0em"><span class="linehead"></span>佛言：「彌<a 
name="0047b13" id="0047b13"></a>勒！其初行菩薩捨家出家未得智力者，雖捨<a 
name="0047b14" id="0047b14"></a>資財供養之事，應須觀利養名聞諸患，應<a 
name="0047b15" id="0047b15"></a>疾須捨世間言話，須觀世間言話過患，應<a 
name="0047b16" id="0047b16"></a>捨樂多說，應觀多說過患，應捨樂睡眠，應<a 
name="0047b17" id="0047b17"></a>觀睡眠過患，應捨樂作諸業，應觀世間諸業<a 
name="0047b18" id="0047b18"></a>過患，應捨樂戲，應觀樂戲過患。然彼捨利養<a 
name="0047b19" id="0047b19"></a>名聞已，應須行少欲知足，應須親近少欲知<a 
name="0047b20" id="0047b20"></a>足者；捨世言話已，應須親近樂獨行者；捨<a 
name="0047b21" id="0047b21"></a>多言話已，應須觀真實義；捨睡眠已，初夜<a 
name="0047b22" id="0047b22"></a>後夜長須驚覺；捨樂造業已，當須親近出世<a 
name="0047b23" id="0047b23"></a>之法；捨戲樂已，應須修習樂無眾生慈。彌<a 
name="0047b24" id="0047b24"></a>勒！初行菩薩捨家出家，未得智力者欲得智<a 
name="0047b25" id="0047b25"></a>力，如是等諸法應須捨離，如是等諸法當須<a 
name="0047b26" id="0047b26"></a>親近。</p><p style="text-indent: 0em; margin-left: 0em"><span class="linehead"></span>「彌勒！彼初行菩薩捨家出家，未到智力<a 
name="0047b27" id="0047b27"></a>者，未捨利養名聞時，未親近少欲知足時，<a 
name="0047b28" id="0047b28"></a>若未生智力能令生，若已生能令增長者，無<a 
name="0047b29" id="0047b29"></a>有是處。未離世間話，未親近獨行，不捨離<a 
name="0047c01" id="0047c01"></a>樂睡眠，初夜後夜不近驚覺樂習作業，於<a 
name="0047c02" id="0047c02"></a>此時中不能修習出世間法，不捨嬉戲，不親<a 
name="0047c03" id="0047c03"></a>近無眾生慈想，未生智力令生，生者令增長，<a 
name="0047c04" id="0047c04"></a>無有是處。</p><p style="text-indent: 0em; margin-left: 0em"><span class="linehead"></span>「彌勒！是故若有菩薩欲生智力，<a 
name="0047c05" id="0047c05"></a>彼菩薩應捨諸法當捨者，應須修習諸法當<a 
name="0047c06" id="0047c06"></a>習近者。所以者何？彌勒！智從因生，無因<a 
name="0047c07" id="0047c07"></a>智不可生；因不和合，不可易得生。」</p><p style="text-indent: 0em; margin-left: 0em"><span class="linehead"></span>爾時彌勒<a 
name="0047c08" id="0047c08"></a>菩薩白佛言：「世尊！云何菩薩當觀利養名<a 
name="0047c09" id="0047c09"></a>聞過患？何者是利養名聞諸患，菩薩觀時，<a 
name="0047c10" id="0047c10"></a>當樂知足而無有悔？」</p><p style="text-indent: 0em; margin-left: 0em"><span class="linehead"></span>佛告彌勒：「菩薩於中當<a 
name="0047c11" id="0047c11"></a>觀利養不令生欲。作如是觀，因利養故生欲，<a 
name="0047c12" id="0047c12"></a>損自己行，心生瞋恨諸患。應當觀利養生<a 
name="0047c13" id="0047c13"></a>癡愚，生我慢故；當觀利養生<span class="gaiji">&#x59AC;<!--gaiji,妒,1[女*石],2&#x59AC;,3--></span>嫉故；當觀<a 
name="0047c14" id="0047c14"></a>利養生妖幻成就愛味故；當觀利養生諂曲<a 
name="0047c15" id="0047c15"></a>故；當觀利養離四聖種故；當觀利養無所羞<a 
name="0047c16" id="0047c16"></a>愧，一切諸佛不許可故；當觀利養生於我慢<a 
name="0047c17" id="0047c17"></a>貢高，尊者邊不生愛敬，一切人所不記錄<a 
name="0047c18" id="0047c18"></a>故；當觀利養是助眾魔，一向放逸根本故；<a 
name="0047c19" id="0047c19"></a>當觀利養摧折諸善根，猶如雨雹故；當觀利<a 
name="0047c20" id="0047c20"></a>養多諸雜穢故；當觀利養失知識朋友家故；<a 
name="0047c21" id="0047c21"></a>當觀利養能生愛憎及憂惱故；當觀利養亂<a 
name="0047c22" id="0047c22"></a>正念處，多污染故；當觀利養令白法羸弱，缺<a 
name="0047c23" id="0047c23"></a>正勤故；當觀利養最有障礙，不得諸神通<a 
name="0047c24" id="0047c24"></a>故；當觀利養欺<span class="gaiji">&#x8AB7;<!--gaiji,,1[言*罔],2&#x8AB7;,3--></span>，各說不善事故；當觀<a 
name="0047c25" id="0047c25"></a>利養多有分別，思量造業故；當觀利養遠離<a 
name="0047c26" id="0047c26"></a>諸樂，失禪定三摩跋提故；當觀利養猶如婬<a 
name="0047c27" id="0047c27"></a>女，智慧寂靖遠離故；當觀利養墮地獄、餓<a 
name="0047c28" id="0047c28"></a>鬼、畜生等惡道，如提婆達多、優陀羅迦聞行<a 
name="0047c29" id="0047c29"></a>故。</p><p style="text-indent: 0em; margin-left: 0em"><span class="linehead"></span>「彌勒！菩薩應當如是觀察利養，觀察利<a 
name="0048a01" id="0048a01"></a>養已。如是觀時，意樂少欲，能無有悔。所以者<a 
name="0048a02" id="0048a02"></a>何？彌勒！少欲菩薩無有如是等諸過患，當為<a 
name="0048a03" id="0048a03"></a>諸佛法器，不隨出家及在家之所欺慢，能無<a 
name="0048a04" id="0048a04"></a>恐畏得清淨信，一切惡道皆無恐怖不被降<a 
name="0048a05" id="0048a05"></a>伏，遠離一切愛味，離諸魔境當得解脫，一切<a 
name="0048a06" id="0048a06"></a>諸佛所歎，天人所愛念，不染著諸禪定。親近<a 
name="0048a07" id="0048a07"></a>故，當生歡喜離於諂曲，當不放逸觀五慾諸<a 
name="0048a08" id="0048a08"></a>患，如出言不異住於諸聖種性梵行者常<a 
name="0048a09" id="0048a09"></a>觀。彌勒！智者菩薩觀如是諸功德，當應須<a 
name="0048a10" id="0048a10"></a>遠離利養名聞，正心住於知足，應當滅一切<a 
name="0048a11" id="0048a11"></a>貪欲。」</p><p style="text-indent: 0em; margin-left: 0em"><span class="linehead"></span>作是語已，彌勒菩薩白佛言：「世尊！菩<a 
name="0048a12" id="0048a12"></a>薩云何觀於世間言說過患？何者是世間言<a 
name="0048a13" id="0048a13"></a>說諸患？然菩薩觀已樂獨行，然無有悔。」</p><p style="text-indent: 0em; margin-left: 0em"><span class="linehead"></span>佛<a 
name="0048a14" id="0048a14"></a>答言：「彌勒！世間言說有二十種諸患，應當須<a 
name="0048a15" id="0048a15"></a>觀，菩薩觀時樂獨行。何者二十？不護身行；<a 
name="0048a16" id="0048a16"></a>不護口行；不護意行；當有雜欲行；多有瞋恚；<a 
name="0048a17" id="0048a17"></a>多有愚癡；彼於世間多有言說；於出世間減<a 
name="0048a18" id="0048a18"></a>損言說；親近不敬法；遠離正法；魔得其便；<a 
name="0048a19" id="0048a19"></a>當行放逸；令向放逸；多有分別；觀減於多聞；<a 
name="0048a20" id="0048a20"></a>當不得奢摩他、毘婆舍那；當速成非梵行；於<a 
name="0048a21" id="0048a21"></a>信佛中減；於信法僧減。彌勒！此等二十諸患<a 
name="0048a22" id="0048a22"></a>世間言說，若菩薩觀如是等已，樂獨行而不<a 
name="0048a23" id="0048a23"></a>疲倦。」</p><p style="text-indent: 0em; margin-left: 0em"><span class="linehead"></span>爾時世尊，欲重宣此義，而說偈言：</p><a 
name="0048a24" id="0048a24"></a><p><span class="lg">「捨戒遠離於寂靜，　　若有喜樂世間話，<a 
name="0048a25" id="0048a25"></a><br>　彼雜染著向破戒。　　復有如是諸過患，<a 
name="0048a26" id="0048a26"></a><br>　調戲多笑及分別。　　彼有如是世間話，<a 
name="0048a27" id="0048a27"></a><br>　當有雜行無攝撿。　　若作世間親近話，<a 
name="0048a28" id="0048a28"></a><br>　愚癡世間樂智法，　　無智損減上談話，<a 
name="0048a29" id="0048a29"></a><br>　增長放逸饒分別。　　若作世間親近話。<a 
name="0048b01" id="0048b01"></a><br>　此亦不增於多聞。　　不合言說彼生樂。<a 
name="0048b02" id="0048b02"></a><br>　恒常減損諸禪定。　　獨坐世間心思惟，<a 
name="0048b03" id="0048b03"></a><br>　世間思惟何有定，　　不得寂定無正觀，<a 
name="0048b04" id="0048b04"></a><br>　是故彼無勝梵行。　　若作親近世間話，<a 
name="0048b05" id="0048b05"></a><br>　彼於佛邊無敬心，　　亦於聖僧不崇仰，<a 
name="0048b06" id="0048b06"></a><br>　捨彼最上最勝法。　　若當親近世間話，<a 
name="0048b07" id="0048b07"></a><br>　我昔捨身數千分，　　為求無上菩提緣，<a 
name="0048b08" id="0048b08"></a><br>　不曾厭離聞正法。　　彼等當捨不勤劬，<a 
name="0048b09" id="0048b09"></a><br>　不樂男女及婦妾。　　我昔捨位及資財，<a 
name="0048b10" id="0048b10"></a><br>　為於一偈四句故，　　智者何故不聞法？<a 
name="0048b11" id="0048b11"></a><br>　一切一切處當捨，　　亦不和合染語言，<a 
name="0048b12" id="0048b12"></a><br>　彼於勝法無娛樂，　　難得百劫成就者。<a 
name="0048b13" id="0048b13"></a><br>　欲當解脫修功德，　　莫問世間所作者，<a 
name="0048b14" id="0048b14"></a><br>　不為自利無涅槃，　　若有所問為衣食，<a 
name="0048b15" id="0048b15"></a><br>　以此為勝可稱讚。　　若見比丘言善來，<a 
name="0048b16" id="0048b16"></a><br>　為汝設座汝來坐，　　各各當話於法事，<a 
name="0048b17" id="0048b17"></a><br>　善得難得人身已，　　汝頗增長白法不？<a 
name="0048b18" id="0048b18"></a><br>　讀誦及諸禪定中，　　比丘應作如是問。<a 
name="0048b19" id="0048b19"></a><br>　如來涅槃去已後，　　當有法教破壞毀。<a 
name="0048b20" id="0048b20"></a><br>　有諸比丘無威儀，　　愛樂眾中捨蘭若，<a 
name="0048b21" id="0048b21"></a><br>　利養錢財衣服等，　　晝夜恒常共論說。<a 
name="0048b22" id="0048b22"></a><br>　睡眠不動於夢中，　　見於耕犁及苗稼，<a 
name="0048b23" id="0048b23"></a><br>　此等凡夫知失已，　　向於惡道三趣生。<a 
name="0048b24" id="0048b24"></a><br>　當生歡喜踊躍已，　　應住樹林如犀牛，<a 
name="0048b25" id="0048b25"></a><br>　住於蘭若求樂故，　　於時勿見他過失。<a 
name="0048b26" id="0048b26"></a><br>　我是最勝眾第一，　　應當莫生如是心，<a 
name="0048b27" id="0048b27"></a><br>　此是憍慢放逸本，　　如是比丘莫輕賤。<a 
name="0048b28" id="0048b28"></a><br>　次第於此法教中，　　不可一時即解脫，<a 
name="0048b29" id="0048b29"></a><br>　雖見比丘破禁戒，　　但信諸佛法及僧。<a 
name="0048c01" id="0048c01"></a><br>　於彼莫求他過患，　　此為彼作解脫因，<a 
name="0048c02" id="0048c02"></a><br>　難攝諸欲及瞋恚，　　於中自在莫放逸。<a 
name="0048c03" id="0048c03"></a><br>　諸法熏修未得時，　　莫以破戒棄捨彼，<a 
name="0048c04" id="0048c04"></a><br>　若息勤心不精進，　　此最名為不進者。<a 
name="0048c05" id="0048c05"></a><br>　修勤不見他過失，　　思惟正道脫苦故，<a 
name="0048c06" id="0048c06"></a><br>　是故比丘欲求德，　　應須當捨非法語，<a 
name="0048c07" id="0048c07"></a><br>　勤劬歡喜踊躍已，　　猶如犀牛住空閑。」</span></p><a 
name="0048c08" id="0048c08"></a><p><span class="juanname">發覺淨心經卷上</span></p>
<hr>【經文資訊】大正藏第 12 冊 No. 0327 發覺淨心經<br>【版本記錄】CBETA 電子佛典 Rev. 1.14 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc5c0.html?index=T12n0327" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0327_001 by HTTrack Website Copier/3.x [XR&CO'2008], Mon, 02 Jun 2014 22:38:21 GMT -->
</html>
