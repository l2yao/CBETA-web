<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X31n0610_001 by HTTrack Website Copier/3.x [XR&CO'2008], Tue, 03 Jun 2014 01:47:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4693.gif?utmac=MO-30696269-4&amp;utmn=1839166146&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX31&amp;utmp=%2Fmobile%2Findex.php%3Findex%3DX31n0610_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第31冊<br/>No.610 法華經擊節 (1卷)<br/>【明 德清述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X31">
<div class="root" id="0610" sutra_name="法華經擊節" sutra_juan="[卷1]">　
<a 
name="0516a01" id="0516a01"></a><a 
name="0516a02" id="0516a02"></a><p style="margin-left: 2em"><span class="juannum">No. 610</span></p><a 
name="0516a03" id="0516a03"></a><p><span class="juanname">妙法蓮華經擊節</span></p><a 
name="0516a04" id="0516a04"></a><a 
name="0516a05" id="0516a05"></a><p style="margin-left: 4em"><span class="byline">明海印沙門釋　德清　述</span></p><a 
name="0516a06" id="0516a06"></a><p style="text-indent: 0em; margin-left: 0em"><span class="linehead"></span>原夫世尊唯以此一大事因緣故出現於世。所謂開<a 
name="0516a07" id="0516a07"></a>示一切眾生各各本有佛之知見。令其悟入。即得現<a 
name="0516a08" id="0516a08"></a>前實證。唯此一事。更無餘事。悟此知見即登佛地。故<a 
name="0516a09" id="0516a09"></a>名一乘。既如來出世唯為此一大事。故所說之法唯<a 
name="0516a10" id="0516a10"></a>有一乘。更無餘乘。而一代時教其所顯者。唯一乘理<a 
name="0516a11" id="0516a11"></a>行因果而<span class="corr" title='[巳&gt;已]'>已</span>。由前四十年中根機未熟。故所開示者<a 
name="0516a12" id="0516a12"></a>特三乘理行。由顯理未圓。故行匪真行。而果非真果。<a 
name="0516a13" id="0516a13"></a>皆非究竟佛慧。但為資發前導。皆為方便權設。以為<a 
name="0516a14" id="0516a14"></a>入佛智慧之門耳。然言雖方便。而意實指歸一乘寂<a 
name="0516a15" id="0516a15"></a>滅場地。如標月指。故云我今知諸眾生有種種欲深<a 
name="0516a16" id="0516a16"></a>心所著。隨其本性。以種種因緣譬喻言詞方便力而<a 
name="0516a17" id="0516a17"></a>為說法。如此皆為得一佛乘一切種智故。是則凡所<a 
name="0516a18" id="0516a18"></a>言說皆為一乘。奈彼劣解之機。如言取執。不得離言<a 
name="0516a19" id="0516a19"></a>之旨。故佛於般若會上。多方淘汰。根機漸熟。故前此<a 
name="0516a20" id="0516a20"></a>於楞伽會上。說離心意識自覺聖智境界。以破外道<a 
name="0516a21" id="0516a21"></a>妄想之見。以袪小乘名言之執。直示究竟一乘實相<a 
name="0516a22" id="0516a22"></a>離言之道。直欲眾生現前頓證諸佛自覺聖智之地。<a 
name="0516a23" id="0516a23"></a>今則<span class="corr" title='[巳&gt;已]'>已</span>蒙直指人人本有佛之知見。即是諸佛自覺<a 
name="0516a24" id="0516a24"></a>聖智。則諸聞者易信易入。根機<span class="corr" title='[巳&gt;已]'>已</span>熟。故於此法華會<a 
name="0516b01" id="0516b01"></a>上。依前智境。直示妙行以為真因。將欲依此真因。頓<a 
name="0516b02" id="0516b02"></a>契真果。故最初建言即云說無量義經。入無量義處<a 
name="0516b03" id="0516b03"></a>三昧。於無量義者。殊非多多之謂也。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>顯示此一乘<a 
name="0516b04" id="0516b04"></a>自覺聖智境界。離心意識限量故。此則頓以離言之<a 
name="0516b05" id="0516b05"></a>智。直示眾生。令其默識而悟入之。可謂先以定動者<a 
name="0516b06" id="0516b06"></a>矣。然此智境。非中道妙智不能入。故放眉間白毫相<a 
name="0516b07" id="0516b07"></a>光。要顯示眾生日用根塵識界。即諸佛自覺聖智境<a 
name="0516b08" id="0516b08"></a>界。故光照萬八千土。然生死涅槃。本來平等。故光中<a 
name="0516b09" id="0516b09"></a>圓現法界事相。生佛始終。昭然在目。意在顯此實相<a 
name="0516b10" id="0516b10"></a>心境。乃諸佛所證。眾生所迷。即今欲令眾生現證。故<a 
name="0516b11" id="0516b11"></a>直指現前。纖毫不昧。至若天雨四華。地搖六震。可謂<a 
name="0516b12" id="0516b12"></a>通身吐露。徹底掀翻。意要人人不言而悟。當下薦取。<a 
name="0516b13" id="0516b13"></a>由吾人未離心識。依然眼鈍頭迷。難免分別。不能諦<a 
name="0516b14" id="0516b14"></a>信。以依識分別。故彌勒騰疑。所以必問文殊者。意顯<a 
name="0516b15" id="0516b15"></a>此實相妙境。非智莫證故也。及啟問文殊。<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>引燈明<a 
name="0516b16" id="0516b16"></a>之本始。證今日之瑞相。此則曲唱傍通。<span class="corr" title='[巳&gt;已]'>已</span>為指點分<a 
name="0516b17" id="0516b17"></a>明說破。可謂後以智拔者矣。奈何吾人知見未忘。故<a 
name="0516b18" id="0516b18"></a>於不言之道。終難領會。仍須復以言說而開導之。是<a 
name="0516b19" id="0516b19"></a>則凡涉語言。皆方便也。故世尊出定。不得<span class="corr" title='[巳&gt;已]'>已</span>而又假<a 
name="0516b20" id="0516b20"></a>言說以<span class="gaiji">窾<!--gaiji,窾,1[窾-士+上],2,3--></span>啟之。爾<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>明告之曰。諸佛智慧甚深無量。<a 
name="0516b21" id="0516b21"></a>其智慧門難解難入。不獨一往四十年中所說皆為<a 
name="0516b22" id="0516b22"></a>智慧之門。即今日入定放光現瑞之事皆入智慧之<a 
name="0516b23" id="0516b23"></a>門也。惟此離言之道。唯佛與佛乃能究盡。殊非心識<a 
name="0516b24" id="0516b24"></a>思量分別可到。既曰無量。豈心量可知耶。昔時曲說。<a 
name="0516c01" id="0516c01"></a>容可不悟。今特直示。尚爾瞢然。信乎。此智慧門真難<a 
name="0516c02" id="0516c02"></a>解入也。何者。以前無量無邊方便。譬喻因緣。種種言<a 
name="0516c03" id="0516c03"></a>詞。皆為顯示一乘。欲令究竟皆得佛智慧故。奈何聞<a 
name="0516c04" id="0516c04"></a>者隨語生解。畢竟不能悟入今日之事。以化緣將畢。<a 
name="0516c05" id="0516c05"></a>涅槃時至。勢不容<span class="corr" title='[巳&gt;己]'>己</span>。故如來極盡神力。而大發揚之。<a 
name="0516c06" id="0516c06"></a>直欲眾生明見自心。了悟實相。見本法身。各各現證。<a 
name="0516c07" id="0516c07"></a>盡捨如言之執。究竟自覺聖智離言之處。故始於一<a 
name="0516c08" id="0516c08"></a>光東照。顯法界之真機。終於四法成就。證普賢之常<a 
name="0516c09" id="0516c09"></a>德。由是觀之。則全經二十八品。通為發揮開示悟入<a 
name="0516c10" id="0516c10"></a>佛之知見四字而所敷演者。皆光中境界而<span class="corr" title='[巳&gt;已]'>已</span>。此外<a 
name="0516c11" id="0516c11"></a>何有剩法耶。所以然者。由眾生本是佛之知見。奈何<a 
name="0516c12" id="0516c12"></a>本有而不知。觸目而不見。今欲返妄歸真。必須先悟<a 
name="0516c13" id="0516c13"></a>本妙明心。故先示理境。然後依理起行。淨治塵沙無<a 
name="0516c14" id="0516c14"></a>明之惑。方能證入。然此真理。非智莫照。故先依文殊<a 
name="0516c15" id="0516c15"></a>大智以創始。非行莫證。故後以普賢妙行以成終。故<a 
name="0516c16" id="0516c16"></a>前二十二品。皆顯示一乘圓理。意將依此圓理而為<a 
name="0516c17" id="0516c17"></a>真因。後六品。皆顯示一乘妙行。意將依圓理而起妙<a 
name="0516c18" id="0516c18"></a>行。依妙行而成妙德。智行冥合。理智一如。方證妙果。<a 
name="0516c19" id="0516c19"></a>故以普賢四行以收功。所謂無不從此法界流。無不<a 
name="0516c20" id="0516c20"></a>還歸此法界。故華嚴以信解行證為成佛之基。此經<a 
name="0516c21" id="0516c21"></a>以開示悟入為成佛之本。由方便言說開示而發信。<a 
name="0516c22" id="0516c22"></a>從信而發解。依解而起行。行成解絕。方能證入。二經<a 
name="0516c23" id="0516c23"></a>始終一貫。意實相符。由是觀之。其顯理之文。皆信解<a 
name="0516c24" id="0516c24"></a>之旨也。</p><a 
name="0517a01" id="0517a01"></a><p style="text-indent: 0em; margin-left: 0em"><span class="linehead"></span>然顯理有二十二品。其序品者。乃總示法界之真機。<a 
name="0517a02" id="0517a02"></a>令其開悟而證入者也。其從方便至法師。九品經文。<a 
name="0517a03" id="0517a03"></a>雖曰三周說法。授三根記。其實別為大開一切眾生<a 
name="0517a04" id="0517a04"></a>平等佛慧也。以此佛慧各各具足。無欠無餘。但能知<a 
name="0517a05" id="0517a05"></a>此。無不頓證。故曰凡有聞法者。無一不成佛。若有以<a 
name="0517a06" id="0517a06"></a>此法而教人者。即為大法師。意顯此事雖則人人具<a 
name="0517a07" id="0517a07"></a>足。故如高原。凡有鑿者無不得水。此但正因佛性耳。<a 
name="0517a08" id="0517a08"></a>是須必藉緣因方能顯了。而法師者即緣因也。但能<a 
name="0517a09" id="0517a09"></a>心契佛心。行契佛行。所謂入如來室。著如來衣。坐如<a 
name="0517a10" id="0517a10"></a>來座。意顯能信解受持此等法者。即是法師也。故曰。<a 
name="0517a11" id="0517a11"></a>隨順是師學。得見恒沙佛。是則緣緣之中。慧命不斷。<a 
name="0517a12" id="0517a12"></a>則可終期實證。至若譬喻因緣種種之說者。皆欲顯<a 
name="0517a13" id="0517a13"></a>此常住佛性。第一義諦。一心之妙。皆光中之境。吾人<a 
name="0517a14" id="0517a14"></a>日用之事耳。故但有能信此法者。即入法位。所以乃<a 
name="0517a15" id="0517a15"></a>至持一偈一句一念隨喜者。我亦與授菩提之記。故<a 
name="0517a16" id="0517a16"></a>皆一一授記成佛。唯是但因方便開曉令生信耳。非<a 
name="0517a17" id="0517a17"></a>由解行而證入也。故唯授記而<span class="corr" title='[巳&gt;已]'>已</span>。然雖授記。而又經<a 
name="0517a18" id="0517a18"></a>多劫者。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>顯理則頓悟乘悟併消。事非頓除因次第<a 
name="0517a19" id="0517a19"></a>盡。所謂頓悟漸修者也。以一念頓悟自心與佛無二。<a 
name="0517a20" id="0517a20"></a>即名見性成佛。尚有無始以來歷劫塵沙煩惱無明。<a 
name="0517a21" id="0517a21"></a>未能頓淨。故須經歷多劫。方能究竟。苟能當下一念。<a 
name="0517a22" id="0517a22"></a>頓斷無始無明。即名歷多劫矣。所謂觀彼久遠猶若<a 
name="0517a23" id="0517a23"></a>今日。以此法中一念不生。三際頓斷。古今一際。凡聖<a 
name="0517a24" id="0517a24"></a>齊平。故法師<span class="corr" title='[巳&gt;已]'>已</span>前十品經文。總為大開眾生佛之知<a 
name="0517b01" id="0517b01"></a>見也。</p><a 
name="0517b02" id="0517b02"></a><p style="text-indent: 0em; margin-left: 0em"><span class="linehead"></span>然但以言開曉。聞者唯信其言而<span class="corr" title='[巳&gt;已]'>已</span>。未能明見自心<a 
name="0517b03" id="0517b03"></a>之妙。即有所悟。乃應化之跡耳。非見法身境界也。所<a 
name="0517b04" id="0517b04"></a>謂猶處門外。止宿草菴。終滯權跡。故須宣示法身實<a 
name="0517b05" id="0517b05"></a>報真境。使令頓見自心之妙。方為實證。是則現寶塔<a 
name="0517b06" id="0517b06"></a>品。乃頓示自心。以顯法身之象也。所謂開方便門。示<a 
name="0517b07" id="0517b07"></a>真實相。欲令眾生知此見此實相真境耳。吾人苟破<a 
name="0517b08" id="0517b08"></a>無明。頓開心地。即此五蘊身心。便見法身真佛。故見<a 
name="0517b09" id="0517b09"></a>七寶妙塔。湧現其前。高五百由旬。此真實相妙法。乃<a 
name="0517b10" id="0517b10"></a>法身所演。以說無所說。故於塔中出大音聲。以妙契<a 
name="0517b11" id="0517b11"></a>法身。故多寶印證。宗本無住故塔處<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。聞無所聞。<a 
name="0517b12" id="0517b12"></a>故怪未曾有。以此佛性常住不滅。故塔中有如來全<a 
name="0517b13" id="0517b13"></a>身。以體即無生。故凡有說此經處即皆現證。以淨智<a 
name="0517b14" id="0517b14"></a>妙圓。故白毫光照十方。以此智性人人本具。各各不<a 
name="0517b15" id="0517b15"></a>無。故分身諸佛一一蒙光照燭。以心心寂滅。故徹照<a 
name="0517b16" id="0517b16"></a>十方世界。盡是寂滅道場。以法法皆真。故三變八百<a 
name="0517b17" id="0517b17"></a>萬億多國。通為一佛淨土。到此則根境雙亡。善惡齊<a 
name="0517b18" id="0517b18"></a>泯。故三途頓空。天人不見。恒沙性德。本自圓成。依正<a 
name="0517b19" id="0517b19"></a>互融。自他無礙。故十方分身諸佛。齊集其中。然雖如<a 
name="0517b20" id="0517b20"></a>是。猶在半途。以生滅之見未忘。取捨之心未泯。此所<a 
name="0517b21" id="0517b21"></a>以願見多寶而未及見也。此正古德所謂直饒做到<a 
name="0517b22" id="0517b22"></a>如寒潭皎月。靜夜鍾聲。隨扣擊以無虧。逐波瀾而不<a 
name="0517b23" id="0517b23"></a>散。猶是生死岸頭事。何以故。由生死幽關未能迸裂。<a 
name="0517b24" id="0517b24"></a>是須以無依智。隨順覺性而開發之。此所以釋迦住<a 
name="0517c01" id="0517c01"></a><span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空中以右手指開七寶塔戶也。直使無始無明一<a 
name="0517c02" id="0517c02"></a>念頓破。<span class="gaiji">[囗@力]<!--gaiji,,1[囗@力],2&#x361E;,3--></span>地一聲。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空粉粹。故如<span class="gaiji">&#x5374;<!--gaiji,卻,1[去*ㄗ],2&#x5374;,3--></span>關鑰開大城門。<a 
name="0517c03" id="0517c03"></a>如此。則本有法身。一念頓現。故多寶如來。全身不散。<a 
name="0517c04" id="0517c04"></a>如入禪定。以感應道交。故為聽是經而來至此。以生<a 
name="0517c05" id="0517c05"></a>滅情亡。真應不二。故釋迦多寶。共同一座。惟此因緣。<a 
name="0517c06" id="0517c06"></a>人人本具。各各不無。故大眾願見多寶。第以生本無<a 
name="0517c07" id="0517c07"></a>生。非情識可到。故佛座高遠。以住本無住。故接大眾<a 
name="0517c08" id="0517c08"></a>皆在<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。此乃眾生之性德。故直示如此。令其共知<a 
name="0517c09" id="0517c09"></a>共見。現證不疑。斯則諸佛之本懷<span class="corr" title='[巳&gt;已]'>已</span>露。利生之能事<a 
name="0517c10" id="0517c10"></a><span class="corr" title='[巳&gt;已]'>已</span>畢。然雖如是。<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>空華佛事。水月道場。豈實法耶。故<a 
name="0517c11" id="0517c11"></a>即便唱言如來不久當入涅槃。欲令此法常住。終古<a 
name="0517c12" id="0517c12"></a>同遵。意在得人。期慧命無窮。永永無盡。故曰。佛欲以<a 
name="0517c13" id="0517c13"></a>此妙法。付囑有在。由是觀之。則現寶塔一品。正乃直<a 
name="0517c14" id="0517c14"></a>示一切眾生日用現前佛之知見也。</p><a 
name="0517c15" id="0517c15"></a><p style="text-indent: 0em; margin-left: 0em"><span class="linehead"></span>然此甚深妙法。乃諸佛自證境界無上第一秘密之<a 
name="0517c16" id="0517c16"></a>藏。所謂諸佛智慧甚深無量。其智慧門難解難入者<a 
name="0517c17" id="0517c17"></a>此也。故偈文廣讚此經。最為第一。若有持者。即得佛<a 
name="0517c18" id="0517c18"></a>道。方是真佛弟子。且曰能解其義者。則為人天眼目。<a 
name="0517c19" id="0517c19"></a>況實證乎。斯則由信發解。因開示而了悟此心。故此<a 
name="0517c20" id="0517c20"></a><span class="corr" title='[巳&gt;已]'>已</span>下。從提婆達多。至如來壽量。五品經文。皆發悟自<a 
name="0517c21" id="0517c21"></a>心之象也。然其此法<span class="corr" title='[巳&gt;已]'>已</span>蒙開示。人人本具。各各不無。<a 
name="0517c22" id="0517c22"></a>奈何迷之<span class="corr" title='[巳&gt;已]'>已</span>久。煩惱根深。我法纏眠。頓難悟入。是必<a 
name="0517c23" id="0517c23"></a>借因緣而悟。苦求而得。是則提婆達多品。乃顯悟無<a 
name="0517c24" id="0517c24"></a>易難。亦無愚智。至若如來大智。尚從多劫勤苦中來。<a 
name="0518a01" id="0518a01"></a>此悟之難也。若龍女八歲。當下頓證。又何易易。意顯<a 
name="0518a02" id="0518a02"></a>有求者徒勞多劫。亡心者悟在剎那。只於生死海中<a 
name="0518a03" id="0518a03"></a>一念轉變之力耳。唯在法愛情忘。分別念息。自然了<a 
name="0518a04" id="0518a04"></a>悟。便登不退。故龍女獻珠之頃。即往南方無垢世界。<a 
name="0518a05" id="0518a05"></a>坐寶蓮華。成等正覺也。若夫憎愛之念未忘。取捨之<a 
name="0518a06" id="0518a06"></a>心未泯。斯皆法執未盡。我見未消。是故不能悟淨圓<a 
name="0518a07" id="0518a07"></a>覺。此其鶖子智慧。難免懷疑。故說持品。以顯上乘不<a 
name="0518a08" id="0518a08"></a>堪受持此法。難於涉俗利生。意須上根利智。廣大悲<a 
name="0518a09" id="0518a09"></a>心。難行能行。難忍能忍。妙契無生。不言而喻者。方堪<a 
name="0518a10" id="0518a10"></a>涉俗。故如來默視八十萬億那由佗菩薩。此正激發<a 
name="0518a11" id="0518a11"></a>小機。昭廓大見耳。而此菩薩頓契佛心。便師子吼。而<a 
name="0518a12" id="0518a12"></a>願往返十方世界。如法修行。種種苦行。皆當能忍。且<a 
name="0518a13" id="0518a13"></a>曰。佛自知我心。所謂師資雅合。水乳相投。是則<span class="corr" title='[巳&gt;已]'>已</span>得<a 
name="0518a14" id="0518a14"></a>其人矣。雖有堪荷之人。若求而不得其方。亦不能悟。<a 
name="0518a15" id="0518a15"></a>以煩惱根深。最難調伏。故說四安樂行。以示悟之之<a 
name="0518a16" id="0518a16"></a>方。意令悟此法者。先以三業清淨性戒為尊。必須心<a 
name="0518a17" id="0518a17"></a>契佛心。以大悲為首。故要入如來室。行合佛行。以忍<a 
name="0518a18" id="0518a18"></a>辱為先。故要著如來衣。然佛智如空無所依。是必住<a 
name="0518a19" id="0518a19"></a>依佛住。安住法空。故欲坐如來座。方能頓悟此法。故<a 
name="0518a20" id="0518a20"></a>涉俗無難。煩惱方能易破。故如戰勝有功。而得髻珠<a 
name="0518a21" id="0518a21"></a>之賞也。是須自信自心。自參自悟。方堪紹佛家風。故<a 
name="0518a22" id="0518a22"></a>從地湧出品。乃顯自心開發之象也。所謂從門入者。<a 
name="0518a23" id="0518a23"></a>不是家珍。向自<span class="corr" title='[巳&gt;己]'>己</span>胸中流出。方始<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>天<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>地。所以他<a 
name="0518a24" id="0518a24"></a>方來者。雖是菩薩。猶尚不堪。故云。不須汝等護持此<a 
name="0518b01" id="0518b01"></a>經。我自有六萬恒河沙眾。是時大千國土。應聲震裂。<a 
name="0518b02" id="0518b02"></a>而無數菩薩。同時湧出。惟此恒沙性德。本自圓成。只<a 
name="0518b03" id="0518b03"></a>在人人六根門頭。放光動地。應用不缺。故有六萬恒<a 
name="0518b04" id="0518b04"></a>河沙眾。身有無量光明。以根塵同源。縛脫無二。故先<a 
name="0518b05" id="0518b05"></a>盡在此世界之下。以中間無實。故若交蘆。故云<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空<a 
name="0518b06" id="0518b06"></a>中住。以現前煩惱皆從法性所流。故云先所教化。以<a 
name="0518b07" id="0518b07"></a>事事皆真。頭頭盡妙。故云。大眾皆是唱導之首。以一<a 
name="0518b08" id="0518b08"></a>行<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>融一切行。一法<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>含一切法。故一一皆有多多<a 
name="0518b09" id="0518b09"></a>眷屬。凡有所作。皆回向法身。故各詣<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。奉覲多寶<a 
name="0518b10" id="0518b10"></a>釋迦二佛。頭面禮足。以此妙契佛心。故問訊世尊。種<a 
name="0518b11" id="0518b11"></a>種安慰。而世尊印許。如此方能得聞是經。入於佛慧<a 
name="0518b12" id="0518b12"></a>也。斯乃法身邊事。非心識可到。故彌勒與八千恒沙<a 
name="0518b13" id="0518b13"></a>大士皆起疑心。而如來至此。方大開秘密。直示本元<a 
name="0518b14" id="0518b14"></a>常住心地。故云。如來今欲顯發宣說諸佛智慧。諸佛<a 
name="0518b15" id="0518b15"></a>自在神通之力。諸佛師子奮迅之力。故說壽量一品。<a 
name="0518b16" id="0518b16"></a>以示法身壽量竭盡本懷。以顯妙明常住真心不動<a 
name="0518b17" id="0518b17"></a>周圓<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>十方界。隨緣普應。妙化無方。修短隨緣。隱顯<a 
name="0518b18" id="0518b18"></a>無礙。以明如來智慧甚深無量。以種種方便示現利<a 
name="0518b19" id="0518b19"></a>生。以明其智慧門難解難入之意也。且云我處靈山<a 
name="0518b20" id="0518b20"></a>常在不滅。大火所燒此土安隱。以顯實相真境。此非<a 
name="0518b21" id="0518b21"></a>佛之知見。又何能知此見此哉。此佛之真知見力自<a 
name="0518b22" id="0518b22"></a>覺聖智境界。所以大地三乘以思量心不能測度也<a 
name="0518b23" id="0518b23"></a>宜矣。是則提婆達多。持品。安樂行。從地湧出。如來壽<a 
name="0518b24" id="0518b24"></a>量。五品經文。皆令眾生悟佛知見也明矣。若夫分別<a 
name="0518c01" id="0518c01"></a>功德。以極顯妙悟自心無為功德之勝益也。然持經<a 
name="0518c02" id="0518c02"></a>功德勝剎寶施福者。此激勵小乘起慕大之心也。多<a 
name="0518c03" id="0518c03"></a>劫修行五波羅蜜。不如聞如來壽量之功德者。此<span class="gaiji">策<!--gaiji,策,1[竺-二+束],2&#x41FF;,3--></span><a 
name="0518c04" id="0518c04"></a>進權教菩薩。令其捨權證實也。其有一念隨喜功德<a 
name="0518c05" id="0518c05"></a>福報難思者。正顯此法以信得入也。其有一念毀謗<a 
name="0518c06" id="0518c06"></a>之罪窮劫不盡者。所謂不信之罪眾罪之上。此勸發<a 
name="0518c07" id="0518c07"></a>闡提外道。令發大乘正信也。若有修行之功。其福又<a 
name="0518c08" id="0518c08"></a>不可量者。意在專令凡夫一生取辦。不生佛道長遠<a 
name="0518c09" id="0518c09"></a>之怖也若。能精持流通此經之法師。則得六根清淨<a 
name="0518c10" id="0518c10"></a>之功德者。此<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>揭示現證之一班。以明精持利益。又<a 
name="0518c11" id="0518c11"></a>過於一念隨喜者也。若常不輕。可謂了悟平等真如<a 
name="0518c12" id="0518c12"></a>深造而自得者。故以佛性種子。普觀四眾。而授記也。<a 
name="0518c13" id="0518c13"></a>到此揀擇情忘。是非執謝。可謂妙悟之極。如此方能<a 
name="0518c14" id="0518c14"></a>堪荷大事。故說神力品。以顯悟心功德難思之象也。<a 
name="0518c15" id="0518c15"></a>故地湧之眾。至此方誓持經。如來極盡神力。而大發<a 
name="0518c16" id="0518c16"></a>揚之。以顯悟心功德廣大不可思議也。吾人苟能到<a 
name="0518c17" id="0518c17"></a>此徹悟。唯心境界。則無一事而非佛法。故如來於大<a 
name="0518c18" id="0518c18"></a>眾前。現大神力。出廣長舌。上至梵天也。無一色而非<a 
name="0518c19" id="0518c19"></a>佛身。故遍身毛孔放無數色光。遍照十方諸佛之身<a 
name="0518c20" id="0518c20"></a>也。至此境界。則依正互融。自他不二矣。所謂無邊剎<a 
name="0518c21" id="0518c21"></a>海自他不隔於毫端。故十方諸佛亦復如是放無量<a 
name="0518c22" id="0518c22"></a>光也。十世古今始終不離於當念。故諸佛亦現神力<a 
name="0518c23" id="0518c23"></a>滿百千歲也。如我按指海印發光。咳唾掉臂皆冥真<a 
name="0518c24" id="0518c24"></a>際。故謦欬彈指之聲。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>至十方世界也。到此則一切<a 
name="0519a01" id="0519a01"></a>眾生皆證圓覺。有情無情齊成佛道。故彼十方八部<a 
name="0519a02" id="0519a02"></a>天人皆遙見佛說此妙法華經也。苟能了悟自心。則<a 
name="0519a03" id="0519a03"></a>轉煩惱之具皆作成佛之真因。故所脫嚴身之具皆<a 
name="0519a04" id="0519a04"></a>成寶帳。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>覆此間諸佛之上也。心境廓徹。限量消忘。<a 
name="0519a05" id="0519a05"></a>故十方國土通達無礙。如一佛土也。然吾佛極廣大<a 
name="0519a06" id="0519a06"></a>之神力。盡眾生之界門。若欲以此顯示妙悟之功德。<a 
name="0519a07" id="0519a07"></a>經無量劫。猶不能盡者。以顯自覺聖智殊非心識之<a 
name="0519a08" id="0519a08"></a>境界也。以如來一切所有之法。一切自在神力。一切<a 
name="0519a09" id="0519a09"></a>秘要之藏。一切甚深之事。皆於此經宣示顯說。此所<a 
name="0519a10" id="0519a10"></a>以極言一切有為莊嚴功德。總不若受持此經之勝<a 
name="0519a11" id="0519a11"></a>也。然所心廣讚持經功德之勝如此者。言雖顯法勝<a 
name="0519a12" id="0519a12"></a>妙。其實發起二乘樂大之心也。直欲人人極證心源。<a 
name="0519a13" id="0519a13"></a>方堪荷負大法耳。故云是人於佛道決定無有疑。故<a 
name="0519a14" id="0519a14"></a>此以後即說囑累品。以終如來出世說法之本意焉。<a 
name="0519a15" id="0519a15"></a>然世尊從法座起。即以右手摩從地湧出無量諸菩<a 
name="0519a16" id="0519a16"></a>薩頂。安慰而囑之曰。我於無量百千萬億阿僧祇劫。<a 
name="0519a17" id="0519a17"></a>修習是難得阿耨多羅三藐三菩提法。今以付囑汝<a 
name="0519a18" id="0519a18"></a>等。汝等應當一心流布此法廣令增益。如是三摩諸<a 
name="0519a19" id="0519a19"></a>菩薩頂囑當受持廣宣此法。令一切眾生普得聞知<a 
name="0519a20" id="0519a20"></a>者。以一切眾生各各本具佛之智慧。如來智慧。自然<a 
name="0519a21" id="0519a21"></a>智慧。一向迷而不知。今如來於此經中盡與開示無<a 
name="0519a22" id="0519a22"></a>所秘吝。所謂如來是一切眾生之大施主也。且云未<a 
name="0519a23" id="0519a23"></a>來世中若有一人能信如來智慧者。即當演說此經<a 
name="0519a24" id="0519a24"></a>使得聞知者。為令其人即得佛慧故也。苟能如此方<a 
name="0519b01" id="0519b01"></a>便度生。可謂報佛深恩矣。由如來叮嚀之意也殷。菩<a 
name="0519b02" id="0519b02"></a>薩奉持之心也切。故菩薩各各歡喜益加恭敬。乃至<a 
name="0519b03" id="0519b03"></a>三反俱發聲言。如世尊<span class="gaiji">&#x52D1;<!--gaiji,敕,1[來*力],2&#x52D1;,3--></span>當具奉行。願不有慮也。是<a 
name="0519b04" id="0519b04"></a>則如來出世。本為開示眾生佛之知見令其悟入而<a 
name="0519b05" id="0519b05"></a><span class="corr" title='[巳&gt;已]'>已</span>。今重重開示<span class="corr" title='[巳&gt;已]'>已</span>至忘言。而聞者解悟之心亦<span class="corr" title='[巳&gt;已]'>已</span>洞<a 
name="0519b06" id="0519b06"></a>徹。此則眾生悟解之心<span class="corr" title='[巳&gt;已]'>已</span>極。在如來之能事<span class="corr" title='[巳&gt;已]'>已</span>周。若<a 
name="0519b07" id="0519b07"></a>夫起行造修。是在各人自<span class="gaiji">&#x808E;<!--gaiji,肯,1[冗-几+月],2&#x808E;,3--></span>耳。故令十方諸佛各還<a 
name="0519b08" id="0519b08"></a>本土各隨所安也。尚有行證未圓。故留多寶佛塔還<a 
name="0519b09" id="0519b09"></a>可如故也。此其二十二品通擬開示悟門。以成信解<a 
name="0519b10" id="0519b10"></a>之資。故後六品通是以行成德。是所謂先依圓理以<a 
name="0519b11" id="0519b11"></a>發圓行。後依圓行以證圓理。解行相資。方克究竟之<a 
name="0519b12" id="0519b12"></a>果。以顯入佛知見之極致也。</p><a 
name="0519b13" id="0519b13"></a><p style="text-indent: 0em; margin-left: 0em"><span class="linehead"></span>藥王菩薩本事<span class="corr" title='[巳&gt;已]'>已</span>下。至普賢勸發六品經文。皆明以<a 
name="0519b14" id="0519b14"></a>行成德。以顯入佛知見之象也。然發行之初必以藥<a 
name="0519b15" id="0519b15"></a>王發揮者。以觀智之藥治煩惱之病。智起惑亡。應念<a 
name="0519b16" id="0519b16"></a>化成無上知覺。得大自在。故稱藥王。眾生所以不自<a 
name="0519b17" id="0519b17"></a>在者。以有我法二執為礙故也。二執有二。一分別。二<a 
name="0519b18" id="0519b18"></a>俱生。今既悟妙心。以即心止觀之力。淨破分別我法<a 
name="0519b19" id="0519b19"></a>二障。即登初地。故藥王然身。破我執之象也。喜見然<a 
name="0519b20" id="0519b20"></a>臂。破法執之象也。欲破二障。非淨智不能。故所師之<a 
name="0519b21" id="0519b21"></a>佛。名日月淨明德。了悟本有法身。證平等真如。故得<a 
name="0519b22" id="0519b22"></a>現一切色身三昧。此從初地以至七地之象也。以此<a 
name="0519b23" id="0519b23"></a>真如內熏。故服諸香油。以頓捨藏識。故光照八十萬<a 
name="0519b24" id="0519b24"></a>億恒河沙世界。其中諸佛同時讚歎。如此方名是真<a 
name="0519c01" id="0519c01"></a>精進。是名真法供養也。然前七轉識既消。則根塵俱<a 
name="0519c02" id="0519c02"></a>泯。故其身火然千百二歲。此則入正法位不離佛家。<a 
name="0519c03" id="0519c03"></a>故復生於日月淨明德佛國中。以常光照明。故云彼<a 
name="0519c04" id="0519c04"></a>佛今故現在。此入八地之象也。然而至此雖破俱生<a 
name="0519c05" id="0519c05"></a>我執。尚有俱生法執未忘。而法身之見未泯。故白言<a 
name="0519c06" id="0519c06"></a>世尊猶故在世。以法身不許彼此迭相見故。雲門云。<a 
name="0519c07" id="0519c07"></a>直饒透過得到法身邊。若法執未忘<span class="corr" title='[巳&gt;己]'>己</span>見猶存。亦是<a 
name="0519c08" id="0519c08"></a>光不透脫。此亦須泯。故本佛於夜後分入於涅槃。而<a 
name="0519c09" id="0519c09"></a>喜見菩薩即捨兩臂。此分破俱生法執之象也。所謂<a 
name="0519c10" id="0519c10"></a>分別二障極喜無。法執俱生地地除。以但破其執。不<a 
name="0519c11" id="0519c11"></a>破其法。故兩臂還復如故。此皆資法華實相三昧之<a 
name="0519c12" id="0519c12"></a>力。故廣讚此經功德真實妙利。凡有修者無不獲益。<a 
name="0519c13" id="0519c13"></a>故如寒得火。如裸得衣。如病得醫也。</p><a 
name="0519c14" id="0519c14"></a><p style="text-indent: 0em; margin-left: 0em"><span class="linehead"></span>若此法華三昧止觀之力。深進不<span class="corr" title='[巳&gt;已]'>已</span>。從八地出。當九<a 
name="0519c15" id="0519c15"></a>地十地居法師位。說法利生。妙應無方。所謂清淨妙<a 
name="0519c16" id="0519c16"></a>法身湛然應一切。故說妙音菩薩品。以示現一切色<a 
name="0519c17" id="0519c17"></a>身三昧之實證。此示妙行出真入俗之象也。問曰。說<a 
name="0519c18" id="0519c18"></a>此品時。釋迦牟尼佛放大人相肉髻光明。及放眉間<a 
name="0519c19" id="0519c19"></a>白毫相光。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>照東方百八萬億那由陀恒河沙等諸<a 
name="0519c20" id="0519c20"></a>佛世界。過是數<span class="corr" title='[巳&gt;已]'>已</span>有世界。名淨光莊嚴。其國有佛。號<a 
name="0519c21" id="0519c21"></a>淨華宿王智者何耶。</p><p style="text-indent: 0em; margin-left: 0em"><span class="linehead"></span>答曰。此舉果以驗一乘真因<a 
name="0519c22" id="0519c22"></a>之象也。按楞伽說如來最上一乘禪<span class="corr" title='[巳&gt;已]'>已</span>。乃云。若聲聞<a 
name="0519c23" id="0519c23"></a>緣覺能除一切過習。覺法無我。是時乃離三昧所醉。<a 
name="0519c24" id="0519c24"></a>於無漏界而得覺悟。既覺悟<span class="corr" title='[巳&gt;已]'>已</span>復入出世間上上無<a 
name="0520a01" id="0520a01"></a>漏界。滿足眾具。當得如來不思議自在法身。此法身<a 
name="0520a02" id="0520a02"></a>即意生身也。又云有三種意生身。一三昧樂正受意<a 
name="0520a03" id="0520a03"></a>生身。謂初地乃至八地盡真如際。<span class="corr" title='[巳&gt;已]'>已</span>捨藏識。斷俱生<a 
name="0520a04" id="0520a04"></a>我執。安住心海。起識浪不生。自心寂靜。住三昧樂。知<a 
name="0520a05" id="0520a05"></a>自心現境界無性。是則前喜見者。乃住三昧樂意生<a 
name="0520a06" id="0520a06"></a>身之象也。而彼現一切色身三昧者。乃了唯心境界<a 
name="0520a07" id="0520a07"></a>之象。證三昧樂之意生身也。此但能受三昧中樂。故<a 
name="0520a08" id="0520a08"></a>不能現一切身。二覺法自性性意生身。謂從八地觀<a 
name="0520a09" id="0520a09"></a>察覺了如幻等法悉無所有。身心得如幻三昧。及餘<a 
name="0520a10" id="0520a10"></a>三昧門無量相力自在明。如妙華莊嚴。迅疾如意。猶<a 
name="0520a11" id="0520a11"></a>如幻夢水月鏡像。非造所造。如造所造一切色種種<a 
name="0520a12" id="0520a12"></a>支分具足莊嚴。隨入一切佛剎大眾。通達自性法故。<a 
name="0520a13" id="0520a13"></a>是名覺法自性性意生身。三謂種類俱生無行作意<a 
name="0520a14" id="0520a14"></a>生身。所謂覺一切佛法。緣自得樂相。是名種類俱生<a 
name="0520a15" id="0520a15"></a>無行作意生身。由是觀之。而妙音菩薩品。乃示第二<a 
name="0520a16" id="0520a16"></a>覺法自性性意生身之象也。然眉間白毫者。表中道<a 
name="0520a17" id="0520a17"></a>妙智。乃因心之象也。頂上肉髻。乃無見頂相。無上果<a 
name="0520a18" id="0520a18"></a>覺之象也。以八地菩薩證一心真如。進至九地發真<a 
name="0520a19" id="0520a19"></a>如用。得如幻三昧。現身說法。居法師位。故名妙音。以<a 
name="0520a20" id="0520a20"></a>真因心契會果覺。故肉髻白毫二光齊放。以入出世<a 
name="0520a21" id="0520a21"></a>間上上無漏界。故光<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>照東方百八萬億那由陀恒<a 
name="0520a22" id="0520a22"></a>河沙等諸佛世界。以法報齊證。故名淨光莊嚴。以清<a 
name="0520a23" id="0520a23"></a>淨真因妙契果體。故其國有佛號淨華宿王智。因果<a 
name="0520a24" id="0520a24"></a>冥會。則能以一音演無量法。得十無盡句。故此國菩<a 
name="0520b01" id="0520b01"></a>薩名妙音也。此位得如幻三昧及餘三昧門。故得妙<a 
name="0520b02" id="0520b02"></a>幢相三昧等百千萬億恒河沙等諸大三昧也。以果<a 
name="0520b03" id="0520b03"></a>地覺為本因心。故釋迦牟尼佛光照其身也。以此位<a 
name="0520b04" id="0520b04"></a>菩薩。能憶念本願。隨入一切佛剎大眾化。通自性德。<a 
name="0520b05" id="0520b05"></a>故願往娑婆見釋迦佛及諸菩薩也。以此地菩薩能<a 
name="0520b06" id="0520b06"></a>現無量自在神通。如妙華莊嚴迅疾如意。故不起于<a 
name="0520b07" id="0520b07"></a>座身不動搖。以三昧力。先於座前。化作八萬四千眾<a 
name="0520b08" id="0520b08"></a>寶蓮華也。此菩薩非身現身。猶如幻夢水月鏡像。非<a 
name="0520b09" id="0520b09"></a>造所造。如造所造一切色種種支分足具足莊嚴。故<a 
name="0520b10" id="0520b10"></a>目如廣大青蓮華葉。正使和合百千萬月。其面貌端<a 
name="0520b11" id="0520b11"></a>正復過於此。身真金色。無量功德莊嚴。威德熾盛。光<a 
name="0520b12" id="0520b12"></a>明照耀。諸相具足。如那羅延堅固之身也。以此地菩<a 
name="0520b13" id="0520b13"></a>薩十方諸佛所有法雲法雨悉能含受。故所師之佛。<a 
name="0520b14" id="0520b14"></a>名雲雷音王。以根根塵塵周遍法界。具足法樂。普於<a 
name="0520b15" id="0520b15"></a>塵勞隨根示現。故萬二千歲以十萬技樂并奉八萬<a 
name="0520b16" id="0520b16"></a>四千七寶<span class="gaiji">&#x9262;<!--gaiji,缽,1[金*本],2&#x9262;,3--></span>。而能承事十方諸佛。淨佛國土。故親近<a 
name="0520b17" id="0520b17"></a>供養多佛也。不動本際而作度生事業。故現種種身<a 
name="0520b18" id="0520b18"></a>處處為諸眾生說此經典。此正當九地十地以極等<a 
name="0520b19" id="0520b19"></a>覺之象也。以此示眾生日用現證之象。故與俱來者<a 
name="0520b20" id="0520b20"></a>八萬四千人。皆得現一切色身三昧。而此娑婆世界<a 
name="0520b21" id="0520b21"></a>無量菩薩亦得是三昧及陀羅尼也。以用不離體。故<a 
name="0520b22" id="0520b22"></a>還歸本土圍繞白佛也。然此神通妙用。只在四大根<a 
name="0520b23" id="0520b23"></a>塵之間身心轉變之力。故四萬二千天子皆得無生<a 
name="0520b24" id="0520b24"></a>法忍。此正覺法自性性意生身之象也。以出入三昧。<a 
name="0520c01" id="0520c01"></a>故有往來之相。若夫觀音普門示現。齊觀並照。則無<a 
name="0520c02" id="0520c02"></a>彼此去來之跡。是則觀音妙應。乃示種類俱生無作<a 
name="0520c03" id="0520c03"></a>行意生身之象也。然此意生身。乃從等覺入於妙覺<a 
name="0520c04" id="0520c04"></a>果海。<span class="corr" title='[巳&gt;已]'>已</span>得諸佛自覺聖智善樂。深入妙莊嚴海。逆流<a 
name="0520c05" id="0520c05"></a>而出。現十界身。無思而應。所謂妙相莊嚴聖種類身<a 
name="0520c06" id="0520c06"></a>一時俱現。猶如意生。身土自他無障無礙。故云種類<a 
name="0520c07" id="0520c07"></a>俱生無作行意生身。此乃入妙覺後。大圓鏡智平等<a 
name="0520c08" id="0520c08"></a>顯現。故名普門示現神通之力也。由觀音大士以如<a 
name="0520c09" id="0520c09"></a>幻聞熏聞修金剛三昧力。故生滅既滅寂滅現前。忽<a 
name="0520c10" id="0520c10"></a>然超越世出世間。即得上與十方諸佛同一慈力。下<a 
name="0520c11" id="0520c11"></a>與六道眾生共一悲仰。故能以一身普應一切。故能<a 
name="0520c12" id="0520c12"></a>三十二應四不思議十四無畏十九說法。八難二求<a 
name="0520c13" id="0520c13"></a>無不感應。此妙行圓滿。法華三昧之成功。妙極於此<a 
name="0520c14" id="0520c14"></a>矣。冥心聖旨。可謂理極忘情謂。如何有喻齊。到頭霜<a 
name="0520c15" id="0520c15"></a>夜月。任運落前溪。信乎是法甚深奧少有能信者。惟<a 
name="0520c16" id="0520c16"></a>深造自得者諦信不疑耳。由是觀之。至此妙行既圓。<a 
name="0520c17" id="0520c17"></a>因契佛心。故感三種加持。防非離過。使行人外魔無<a 
name="0520c18" id="0520c18"></a>擾。內習無餘。方能得二轉依克全妙果。故說後三品<a 
name="0520c19" id="0520c19"></a>以終其會也。三種加持者。謂神力加持。法力加持。現<a 
name="0520c20" id="0520c20"></a>身面言說加持。如次三品當三種加持。則陀羅尼品。<a 
name="0520c21" id="0520c21"></a><span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>神力加持之象也。楞伽唯二種加持。謂現身面言<a 
name="0520c22" id="0520c22"></a>說及手灌頂神力。以此經由開示悟入故須法力耳<a 
name="0520c23" id="0520c23"></a>梵語陀羅尼。此云總持。謂總一切法持無量義。乃一<a 
name="0520c24" id="0520c24"></a>心之異稱。而云神<span class="gaiji">&#x546A;<!--gaiji,咒,1[口*兄],2&#x546A;,3--></span>者。乃一切諸佛秘密實相心印。<a 
name="0521a01" id="0521a01"></a>即如世之大將兵符耳。然大將而能風行八表坐靜<a 
name="0521a02" id="0521a02"></a>妖氛。掃除蕩淨而能致太平氣象者。兵符之力也。且<a 
name="0521a03" id="0521a03"></a>知淮陰之智勇。非握高帝之符。又何以破秦楚而成<a 
name="0521a04" id="0521a04"></a>定漢大業之功哉。是故上根利智修行之士。能一超<a 
name="0521a05" id="0521a05"></a>直入。奈何無始習氣微細幽潛。雖以止觀之力而消<a 
name="0521a06" id="0521a06"></a>磨之。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>有深固幽遠殊非智力可到者。苟非仰仗諸<a 
name="0521a07" id="0521a07"></a>佛如來秘密。心印<span class="gaiji">&#x546A;<!--gaiji,咒,1[口*兄],2&#x546A;,3--></span>輪而攻擊之。倘內習一發則外<a 
name="0521a08" id="0521a08"></a>魔易侵。如此又何能出生死證真常。而入寂光淨土<a 
name="0521a09" id="0521a09"></a>哉。是故修行者無有一人不仗秘密神<span class="gaiji">&#x546A;<!--gaiji,咒,1[口*兄],2&#x546A;,3--></span>收功故也。<a 
name="0521a10" id="0521a10"></a><span class="gaiji">&#x8462;<!--gaiji,蓋,1[蓋-去+太],2&#x8462;,3--></span>行有顯密。前正觀之力。所謂顯行。此陀羅尼。乃密<a 
name="0521a11" id="0521a11"></a>行耳。首楞嚴云。若修行人習氣未除。應當一心誦我<a 
name="0521a12" id="0521a12"></a>悉怛哆<span class="gaiji">&#x9262;<!--gaiji,缽,1[金*本],2&#x9262;,3--></span>怛囉秘密神<span class="gaiji">&#x546A;<!--gaiji,咒,1[口*兄],2&#x546A;,3--></span>。此所以法華三昧妙行功<a 
name="0521a13" id="0521a13"></a>圓。世尊憂愍末法。復說此陀羅尼品以深防邪誤。是<a 
name="0521a14" id="0521a14"></a>所謂以神力加持也。首楞嚴云。十方如來因此<span class="gaiji">&#x546A;<!--gaiji,咒,1[口*兄],2&#x546A;,3--></span>心。<a 
name="0521a15" id="0521a15"></a>得成無上正<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>知覺。十方如來執此<span class="gaiji">&#x546A;<!--gaiji,咒,1[口*兄],2&#x546A;,3--></span>心。降伏諸魔<a 
name="0521a16" id="0521a16"></a>制諸外道。十方如來乘此<span class="gaiji">&#x546A;<!--gaiji,咒,1[口*兄],2&#x546A;,3--></span>心。坐寶蓮華應微塵國。<a 
name="0521a17" id="0521a17"></a>十方如來含此<span class="gaiji">&#x546A;<!--gaiji,咒,1[口*兄],2&#x546A;,3--></span>心。於微塵國轉大法輪。十方如來<a 
name="0521a18" id="0521a18"></a>持此<span class="gaiji">&#x546A;<!--gaiji,咒,1[口*兄],2&#x546A;,3--></span>心。能於十方摩頂授記。十方如來依此<span class="gaiji">&#x546A;<!--gaiji,咒,1[口*兄],2&#x546A;,3--></span>心。<a 
name="0521a19" id="0521a19"></a>能於十方拔濟群苦。十方如來隨此<span class="gaiji">&#x546A;<!--gaiji,咒,1[口*兄],2&#x546A;,3--></span>心。能於十方<a 
name="0521a20" id="0521a20"></a>事善知識。四威儀中供養如意。恒沙如來會中為法<a 
name="0521a21" id="0521a21"></a>王子。十方如來行此<span class="gaiji">&#x546A;<!--gaiji,咒,1[口*兄],2&#x546A;,3--></span>心。能於十方攝受親因。令諸<a 
name="0521a22" id="0521a22"></a>小乘於秘密藏。不生驚怖。十方如來誦此<span class="gaiji">&#x546A;<!--gaiji,咒,1[口*兄],2&#x546A;,3--></span>心。成無<a 
name="0521a23" id="0521a23"></a>上覺。坐菩提樹。入大涅槃。十方如來傳此<span class="gaiji">&#x546A;<!--gaiji,咒,1[口*兄],2&#x546A;,3--></span>心。於佛<a 
name="0521a24" id="0521a24"></a>滅後付佛法事。究竟住持。嚴淨戒律悉得清淨。又云。<a 
name="0521b01" id="0521b01"></a>汝等眾生未盡輪迴。發心至誠取阿羅漢。不持此<span class="gaiji">&#x546A;<!--gaiji,咒,1[口*兄],2&#x546A;,3--></span>。<a 
name="0521b02" id="0521b02"></a>而坐道場令其身心遠諸魔事。無有是處。噫。諸佛尚<a 
name="0521b03" id="0521b03"></a>然。況此未法業垢眾生乎。以此神<span class="gaiji">&#x546A;<!--gaiji,咒,1[口*兄],2&#x546A;,3--></span>。<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>佛佛心印。故<a 
name="0521b04" id="0521b04"></a>皆云六十二億恒河沙等諸佛所說。而說<span class="gaiji">&#x546A;<!--gaiji,咒,1[口*兄],2&#x546A;,3--></span>藥王為<a 
name="0521b05" id="0521b05"></a>初者。以此密印為妙行之首故。次即毗沙門說者。以<a 
name="0521b06" id="0521b06"></a>天王。為護世四王。乃生死界之主。毗沙門乃北方之<a 
name="0521b07" id="0521b07"></a>天王也。北方之卦為坎。坎者陷也。以一陽陷於二陰<a 
name="0521b08" id="0521b08"></a>之中。以示生死險難之象。故行人於生死險難之中。<a 
name="0521b09" id="0521b09"></a>而欲頓證菩提。非神力加持。又何以濟眾難。出險道<a 
name="0521b10" id="0521b10"></a>乎。次即持國天王者。持國乃東方之天王。東方之卦<a 
name="0521b11" id="0521b11"></a>曰震。震者動也。東為群動之首。易曰。吉凶悔吝。生乎<a 
name="0521b12" id="0521b12"></a>動也。論云。動必有苦。是則行人於生死動亂之中。而<a 
name="0521b13" id="0521b13"></a>作至靜之行。苟非神力加持。又何以臻寂滅之境哉。<a 
name="0521b14" id="0521b14"></a>至若南方之卦為離。離者麗也。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>明之象。西方之卦<a 
name="0521b15" id="0521b15"></a>為兌。兌者說也。若夫<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>明悅豫之境則無庸加持。故<a 
name="0521b16" id="0521b16"></a>彼二天王。不須說耳。而此繼之以羅剎女者。羅剎乃<a 
name="0521b17" id="0521b17"></a>幽昧之鬼。且飛行而食人肉者。女則陰邪之至。此示<a 
name="0521b18" id="0521b18"></a>無明羅剎業習戕害法身。今以止觀研窮。化無明而<a 
name="0521b19" id="0521b19"></a>作妙明心光。故羅剎女。亦以身自擁護受持讀誦修<a 
name="0521b20" id="0521b20"></a>行是經者。頓令無明三毒淨盡無餘。所謂令得消眾<a 
name="0521b21" id="0521b21"></a>毒藥也。以妙契法身。潛通法界。故香供為尊。一切煩<a 
name="0521b22" id="0521b22"></a>惱應念化成無上知覺。故種種諸燈供養而為第一。<a 
name="0521b23" id="0521b23"></a>此則六根清淨。八識圓明。故六萬八千人皆得無生<a 
name="0521b24" id="0521b24"></a>法忍。此皆神力加持之益也。神力加持外魔既消。苟<a 
name="0521c01" id="0521c01"></a>非法力內熏。又何能淨除內障。證二轉依哉。故說妙<a 
name="0521c02" id="0521c02"></a>莊嚴王本事品。以示法力加持之象也。楞伽經云。若<a 
name="0521c03" id="0521c03"></a>不以神力建立者。則墮外道惡見妄想。及諸聲聞眾<a 
name="0521c04" id="0521c04"></a>魔希望。不得無上菩提。是故初地至七地。有相觀多。<a 
name="0521c05" id="0521c05"></a>若不加者則墮外道惡見。其八地<span class="corr" title='[巳&gt;已]'>已</span>上。無相觀多。若<a 
name="0521c06" id="0521c06"></a>不加者。則墮聲聞二乘之地。九地十地等覺不加。不<a 
name="0521c07" id="0521c07"></a>能入妙。由是觀之。則前神<span class="gaiji">&#x546A;<!--gaiji,咒,1[口*兄],2&#x546A;,3--></span>加持。<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>從初地至七地<a 
name="0521c08" id="0521c08"></a>之象也。故但言遠諸魔事。今此品者。<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>九地<span class="corr" title='[巳&gt;已]'>已</span>上入<a 
name="0521c09" id="0521c09"></a>妙之象。故言二子轉父邪心而同出家。乃本覺出纏<a 
name="0521c10" id="0521c10"></a>之象也。何以明之。妙莊嚴王者。乃如來藏在纏之象<a 
name="0521c11" id="0521c11"></a>也。今顯發本真。故曰本事。以如來藏本是妙嚴果體<a 
name="0521c12" id="0521c12"></a>故。今迷之而為阿賴耶識。名八識心王。由此而有前<a 
name="0521c13" id="0521c13"></a>六七轉識。造種種業。受種種苦。若轉六識而為妙觀<a 
name="0521c14" id="0521c14"></a>察智。則藏識無染污可受。故名淨藏。若轉七識而為<a 
name="0521c15" id="0521c15"></a>平等性智。則分別之見即消。見分亦泯。即得法眼清<a 
name="0521c16" id="0521c16"></a>明。故名淨眼。此轉染令淨之象也。轉此二識。全仗止<a 
name="0521c17" id="0521c17"></a>觀之力。故淨德夫人者。止觀之象也。以夫人坤德也。<a 
name="0521c18" id="0521c18"></a>柔順之至。多內助之力。又始覺之象也。以止觀內資。<a 
name="0521c19" id="0521c19"></a>隨順覺性。淨治無明。名曰淨德。故所生二子。能轉父<a 
name="0521c20" id="0521c20"></a>王之邪心耳。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>以此止觀之力。乃法身菩薩。得無分<a 
name="0521c21" id="0521c21"></a>別心。與諸佛智用相應。唯依法力自然修行熏習真<a 
name="0521c22" id="0521c22"></a>如。滅無明故。故所師之佛名雲雷音宿王華智。其國<a 
name="0521c23" id="0521c23"></a>名淨光莊嚴也。以無依智淨自心體。故二子涌身<span class="gaiji">&#x8657;<!--gaiji,虛,1[虎-儿+丘],2&#x8657;,3--></span><a 
name="0521c24" id="0521c24"></a>空。現諸神變轉父邪心也。以六七因中轉。故二子先<a 
name="0522a01" id="0522a01"></a>請出家。而藏識中種子習氣。蒙止觀熏習之力。皆轉<a 
name="0522a02" id="0522a02"></a>染令淨。故王後宮八萬四千眷屬。皆堪任持妙法華<a 
name="0522a03" id="0522a03"></a>經也。然如來藏所以不出生死苦趣者。皆由六識所<a 
name="0522a04" id="0522a04"></a>造業力牽纏故也。今六識既轉則八識之生死因絕。<a 
name="0522a05" id="0522a05"></a>以本來無染。故淨藏菩薩<span class="corr" title='[巳&gt;已]'>已</span>於無量百千萬億劫通<a 
name="0522a06" id="0522a06"></a>達離諸惡三昧也。所謂無作無造無受者。以本無性<a 
name="0522a07" id="0522a07"></a>故。以始覺有功本覺乃顯。故其王得諸佛集三昧。能<a 
name="0522a08" id="0522a08"></a>知諸佛祕密之藏。以六七既轉。而五八一時俱轉。則<a 
name="0522a09" id="0522a09"></a>四大根塵無不轉者。故與王及群臣。并四萬二千人。<a 
name="0522a10" id="0522a10"></a>一時共詣佛所也。由轉染令淨。解脫纏縛。故解頸瓔<a 
name="0522a11" id="0522a11"></a>珞以散佛上也。以妙契法身常樂我淨涅槃妙德。故<a 
name="0522a12" id="0522a12"></a>於<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空中化成四種寶臺。臺中有大寶<span class="gaiji">&#x7240;<!--gaiji,床,1[爿*木],2&#x7240;,3--></span>。敷百千萬<a 
name="0522a13" id="0522a13"></a>天衣。其上有佛結跏趺坐也。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span><span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空恒一。真常德也。<a 
name="0522a14" id="0522a14"></a>天衣適體。真樂德也。有佛趺坐。真我德也。放大光明。<a 
name="0522a15" id="0522a15"></a>真淨德也。四德之象。居然可見。至此止觀功圓。同時<a 
name="0522a16" id="0522a16"></a>出纏。故王與夫人二子眷屬。一齊出家。此<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>借法力<a 
name="0522a17" id="0522a17"></a>熏習真如。乃緣因佛性耳。故云二子以神通變化轉<a 
name="0522a18" id="0522a18"></a>我邪心。令得安住於佛法中。得見如來。此二子是我<a 
name="0522a19" id="0522a19"></a>善知識。為欲發起宿世善根。饒益我故來生我家。此<a 
name="0522a20" id="0522a20"></a>其善知識是大因緣。所以化導令得見佛。此皆顯示<a 
name="0522a21" id="0522a21"></a>資緣因熏習之力也。圓覺經云。譬如銷金礦。金非銷<a 
name="0522a22" id="0522a22"></a>故有。雖復本來金。終以銷成就。一成真金體。不復重<a 
name="0522a23" id="0522a23"></a>為礦。故云我從今日不復自隨心行不生邪見憍慢<a 
name="0522a24" id="0522a24"></a>瞋恚諸惡之心也。一切塵勞應念清淨。故爾時八萬<a 
name="0522b01" id="0522b01"></a>四千人。遠塵離垢。於諸法中得法眼淨。然非法力內<a 
name="0522b02" id="0522b02"></a>熏。又何以臻此哉。故此品為法力加持之象也明矣。<a 
name="0522b03" id="0522b03"></a>今行人既仗神力加持。令外魔無撓。資法力加持。令<a 
name="0522b04" id="0522b04"></a>內障不生。內外清淨身心解脫。妙行功圓。則所證真<a 
name="0522b05" id="0522b05"></a>如與法界等。是皆借果德以為因心之力也。因心既<a 
name="0522b06" id="0522b06"></a>圓。果德亦滿。故說普賢勸發品以終其會焉。</p><a 
name="0522b07" id="0522b07"></a><p style="text-indent: 0em; margin-left: 0em"><span class="linehead"></span>普賢勸發品。乃現身面言說加持。以顯入佛知見之<a 
name="0522b08" id="0522b08"></a>象也。以稱法界心。修普賢行。初發心時即仗此為真<a 
name="0522b09" id="0522b09"></a>因。故終得妙契常果。然普賢有二。一謂道前普賢。乃<a 
name="0522b10" id="0522b10"></a>等覺位。謂行彌法界曰普。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>極亞聖曰賢。此因位也。<a 
name="0522b11" id="0522b11"></a>二道後普賢。謂稱真法界曰普。彌綸萬化曰賢。此入<a 
name="0522b12" id="0522b12"></a>妙覺果海。不住涅槃。逆流而出。雖居果位。不捨因門。<a 
name="0522b13" id="0522b13"></a><span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>今之普賢也。以初發心時即悟此體。依此起行。行<a 
name="0522b14" id="0522b14"></a>起解絕。故曰勸發。然此普賢。以法界為身。遍在一切<a 
name="0522b15" id="0522b15"></a>眾生動亂妄想塵勞之中。與一切人天神鬼諸魔眷<a 
name="0522b16" id="0522b16"></a>屬而為勞侶。故從東方而來。與無量大眾各現神通<a 
name="0522b17" id="0522b17"></a>之力。到此娑婆世界釋迦牟尼佛所也。以法身真際。<a 
name="0522b18" id="0522b18"></a>乃離心識處。故云在寶威德上王佛國。此離言之道。<a 
name="0522b19" id="0522b19"></a>今以法力熏習而由言說通達。故曰遙聞此娑婆世<a 
name="0522b20" id="0522b20"></a>界說法華經。與諸大眾而來聽受。所謂雖復不依言<a 
name="0522b21" id="0522b21"></a>語道。亦復不著無言說。故云唯願世尊當為說之也。<a 
name="0522b22" id="0522b22"></a>然而普賢如此請問。世尊更無一言加答者。正顯離<a 
name="0522b23" id="0522b23"></a>言之道。不容聲矣。此正忘言絕證之象也。故普賢即<a 
name="0522b24" id="0522b24"></a>問於如來滅後云何能得是經。向來一往諸大菩薩<a 
name="0522c01" id="0522c01"></a>但問讀誦受持而<span class="corr" title='[巳&gt;已]'>已</span>。然未聞有言得之者。今普賢即<a 
name="0522c02" id="0522c02"></a>云得是經者。足知由前解行。於此證入。所謂此品顯<a 
name="0522c03" id="0522c03"></a>入佛之知見明矣。然世尊所答得處不多。亦不在多<a 
name="0522c04" id="0522c04"></a>劫修行。唯在成就四法。於如來滅後當得是經。如此<a 
name="0522c05" id="0522c05"></a>而<span class="corr" title='[巳&gt;已]'>已</span>。四法者。一諸佛護念。二植眾德本。三入正定聚。<a 
name="0522c06" id="0522c06"></a>四發救一切眾生之心。如是成就四法。於如來滅後<a 
name="0522c07" id="0522c07"></a>必得是經。且既曰當得。而又曰必得。是真實決定不<a 
name="0522c08" id="0522c08"></a>易之辭也。然此四法者。果何意哉。而成就之速如此<a 
name="0522c09" id="0522c09"></a>耶。起信論云。分別發趣道相者。謂一切諸佛所證之<a 
name="0522c10" id="0522c10"></a>道。一切菩薩發心趣向義故。略云。發心有三種。一者<a 
name="0522c11" id="0522c11"></a>信心成就發心。二者解行發心。三者證發心。由前云<a 
name="0522c12" id="0522c12"></a>汝等若能信受是語。一切皆當得成佛道。又云。汝舍<a 
name="0522c13" id="0522c13"></a>利弗尚於此經以信得入。然而此經諸佛知見甚深<a 
name="0522c14" id="0522c14"></a>秘藏。非心所測。唯許以信得入。由是觀之。此四法者<a 
name="0522c15" id="0522c15"></a>乃信心成就發心者也。華嚴云。知一切法即心自性。<a 
name="0522c16" id="0522c16"></a>成就慧身不由他悟。即得菩提。此信心成就之謂也。<a 
name="0522c17" id="0522c17"></a>論曰。信成就發心者。發何等心。略說有三種。一者直<a 
name="0522c18" id="0522c18"></a>心。正念真如法故。此所謂為諸佛護念也。二者深心。<a 
name="0522c19" id="0522c19"></a>樂集一切諸善行故。此所謂植眾德本也。三者大悲<a 
name="0522c20" id="0522c20"></a>心。欲拔一切眾生苦故。此所謂發救一切眾生之心<a 
name="0522c21" id="0522c21"></a>也。又云。如是信心成就得發心者。入正定聚。畢竟不<a 
name="0522c22" id="0522c22"></a>退。名住如來種中。正因相應。此所謂入正定聚也。既<a 
name="0522c23" id="0522c23"></a>許以信得入。是則以文殊大智止觀之力。照自心源。<a 
name="0522c24" id="0522c24"></a>諦信唯心。無外境界。以此研窮是謂妙行。以此妙行<a 
name="0523a01" id="0523a01"></a>契乎妙智。智行妙圓。所謂正因相應。其必得是經也<a 
name="0523a02" id="0523a02"></a>宜矣。是則前開解行不出信心。信極道圓。入乎妙覺。<a 
name="0523a03" id="0523a03"></a>正所謂啟明東廟。智滿不異於初心。此妙符華嚴。始<a 
name="0523a04" id="0523a04"></a>終無二。故此普賢所勸發者。唯此信心。故言得經之<a 
name="0523a05" id="0523a05"></a>道。而如來示之以此四法而<span class="corr" title='[巳&gt;已]'>已</span>。又云。是菩薩功德成<a 
name="0523a06" id="0523a06"></a>滿。於色究竟處。示現一切世間最高大身。謂以一念<a 
name="0523a07" id="0523a07"></a>相應慧。無明頓盡。名一切種智。自然而有不思議業。<a 
name="0523a08" id="0523a08"></a>能現十方利益眾生。故如來滅後有能持是經者。我<a 
name="0523a09" id="0523a09"></a>當守護。與大菩薩眾而自現身供養。安慰其心。其人<a 
name="0523a10" id="0523a10"></a>若有忘失一句一偈。我當教之還令通利也。論云。如<a 
name="0523a11" id="0523a11"></a>菩薩地盡。滿足方便。一念相應。覺心初起。心無初相。<a 
name="0523a12" id="0523a12"></a>以遠離微細念故。得見心性。故云得見我身。又云。菩<a 
name="0523a13" id="0523a13"></a>薩從初發意。乃至菩薩究竟地心所見者。名為報身。<a 
name="0523a14" id="0523a14"></a>此所謂以一切眾生所喜見身現其人前。而為說法。<a 
name="0523a15" id="0523a15"></a>斯正現身面言說加持也。又云。若有眾生能觀無念<a 
name="0523a16" id="0523a16"></a>者。則為向佛智矣。故云以見我故。即得三昧。及陀羅<a 
name="0523a17" id="0523a17"></a>尼。名為旋陀羅尼。百千萬億旋陀羅尼。法音方便陀<a 
name="0523a18" id="0523a18"></a>羅尼。此究竟之實證也。梵語陀羅尼。此云總持。謂總<a 
name="0523a19" id="0523a19"></a>一切法持無量義。乃一心真如之異稱也。論云。心真<a 
name="0523a20" id="0523a20"></a>如者。即是一法界大總相法門體。所謂心性不生不<a 
name="0523a21" id="0523a21"></a>滅。一切諸法唯依妄念而有差別。若離心念。則無一<a 
name="0523a22" id="0523a22"></a>切境界之相。是故一切法從本<span class="corr" title='[巳&gt;已]'>已</span>來。離言說相。離名<a 
name="0523a23" id="0523a23"></a>字相。離心緣相。畢竟平等。無有變異。不可破壞。唯是<a 
name="0523a24" id="0523a24"></a>一心。故名真如。此所謂旋陀羅尼也。又云。一切言說<a 
name="0523b01" id="0523b01"></a>假名無實。但隨妄念。不可得故。此所謂百千萬億旋<a 
name="0523b02" id="0523b02"></a>陀羅尼也。又云。言真如者亦無有相。謂言說之極。因<a 
name="0523b03" id="0523b03"></a>言遣言。此真如體無有可遣。以一切法皆同真故。以<a 
name="0523b04" id="0523b04"></a>一切法皆同如故。當知一切法不可說不可念。故名<a 
name="0523b05" id="0523b05"></a>真如。此所謂法音方便陀羅尼也。旋者。楞嚴觀音耳<a 
name="0523b06" id="0523b06"></a>根圓通云。旋倒聞機返聞自性。旋。漩也。水之急流最<a 
name="0523b07" id="0523b07"></a>深而有洄旋。謂之漩澓。以當急流而力能迴流漩澓。<a 
name="0523b08" id="0523b08"></a>淵。源也。謂念念生滅急流中。而能念念隨順真如。不<a 
name="0523b09" id="0523b09"></a>隨妄念流轉。故如水之漩澓也。論云。若知一切法雖<a 
name="0523b10" id="0523b10"></a>說。無有能說可說。雖念。亦無能念可念。是名隨順。若<a 
name="0523b11" id="0523b11"></a>離於念名為得入。然無念者。正念也。故終誡以應當<a 
name="0523b12" id="0523b12"></a>一心受持讀誦正憶念。如說修行。正憶念者萬行之<a 
name="0523b13" id="0523b13"></a>本。信心之至也。故若有受持讀誦正憶念。解其義趣。<a 
name="0523b14" id="0523b14"></a>如說修行。當知是人行普賢行也。以一乘實相佛之<a 
name="0523b15" id="0523b15"></a>知見備殫乎此。法身慧命不外乎是。故普賢願以神<a 
name="0523b16" id="0523b16"></a>通力守護是經。於如來滅後閻浮提內廣令流布使<a 
name="0523b17" id="0523b17"></a>不斷絕。而如來即許之曰。若有持受讀誦正憶念修<a 
name="0523b18" id="0523b18"></a>習書寫是法華經者。當知是人則見釋迦牟尼佛。如<a 
name="0523b19" id="0523b19"></a>從佛口聞此經典。以極種種讚歎。<span class="gaiji">&#x5EFC;<!--gaiji,迺,1[廷-壬+西],2&#x5EFC;,3--></span>至不久當得菩<a 
name="0523b20" id="0523b20"></a>提。其<span class="gaiji">&#x52B9;<!--gaiji,效,1[交*力],2&#x52B9;,3--></span>之速既如此。若有不信輕毀之者。其所得惡<a 
name="0523b21" id="0523b21"></a>報之重又如彼。是終許其以信得入也。所謂信為道<a 
name="0523b22" id="0523b22"></a>元功德母。長養一切諸善法。惟此甚深秘藏無上法<a 
name="0523b23" id="0523b23"></a>門。唯許以信得入。正謂發心畢竟二無別。如是二心<a 
name="0523b24" id="0523b24"></a>先心難。故此經以文殊為唱導之首。普賢為勸發之<a 
name="0523c01" id="0523c01"></a>終。此如來說法始終一貫之極致也。</p><a 
name="0523c02" id="0523c02"></a><p><span class="juanname">法華經擊節<span class="note">(終)</span></span></p><a 
name="0523c03" id="0523c03"></a><a 
name="0523c04" id="0523c04"></a><div class="xu"><p style="margin-left: 2em"><span class="headname">No. 610-A</span></p><a 
name="0523c05" id="0523c05"></a><p style="text-indent: 0em; margin-left: 0em"><span class="linehead"></span>萬曆乙未春。予以弘法罹難被逮。圜中達觀禪師<a 
name="0523c06" id="0523c06"></a>在匡盧。聞報驚歎。乃願誦<br><a 
name="0523c07" id="0523c07"></a>妙法蓮華經百部。以求<br><a 
name="0523c08" id="0523c08"></a>諸佛神力攝受之也。頃予蒙<br><a 
name="0523c09" id="0523c09"></a>恩宥遣之雷陽。是歲冬。道經白下達師。遲予於江上。<a 
name="0523c10" id="0523c10"></a>相晤于旅泊菴。中夜談及此。且曰。願以我之心。用<a 
name="0523c11" id="0523c11"></a>公之舌。可乎。予笑而唯唯。及丙申春。抵戍所。正值<a 
name="0523c12" id="0523c12"></a>饉劫。居不遑處。且即從事<br><a 
name="0523c13" id="0523c13"></a>楞伽。而又奔走行間。未暇了此公案。然在<br><a 
name="0523c14" id="0523c14"></a>白毫光中。不離無量義處三昧也。戊戌夏日。菩提樹<a 
name="0523c15" id="0523c15"></a>下弟子。來從遊者十餘輩。相與結夏於穹廬。同誦<a 
name="0523c16" id="0523c16"></a>此經幾二百部。予時為舉揚此事。以開示之。休夏<a 
name="0523c17" id="0523c17"></a>自恣曰。弟子性澄。請益其綱宗。予因提絜吾<br><a 
name="0523c18" id="0523c18"></a>佛言外之旨。以示之。且將以報達師知予所轉<br><a 
name="0523c19" id="0523c19"></a>妙法華經如是而<span class="corr" title='[巳&gt;已]'>已</span>。老盧云。心迷法華轉。心悟轉法<a 
name="0523c20" id="0523c20"></a>華。然不涉唇<span class="gaiji">&#x8117;<!--gaiji,吻,1[胎-ㄙ+勿],2&#x8117;,3--></span>一句。正不在紙墨文字間也。時會<a 
name="0523c21" id="0523c21"></a>聽者。各各歡喜受奉行。梓之以廣法施。普願見<a 
name="0523c22" id="0523c22"></a>聞隨喜者。同得現一切色身三昧云。</p><a 
name="0523c23" id="0523c23"></a><p style="text-indent: 0em; margin-left: 0em"><span class="linehead"></span>萬曆戊戌除日憨山道人德清書於楞伽室</p></div>
<hr>【經文資訊】卍續藏第 31 冊 No. 0610 法華經擊節<br>【版本記錄】CBETA 電子佛典 Rev. 1.3 (UTF8)，完成日期：2009/04/22<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index98f5.html?index=X31n0610" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X31n0610_001 by HTTrack Website Copier/3.x [XR&CO'2008], Tue, 03 Jun 2014 01:47:03 GMT -->
</html>
