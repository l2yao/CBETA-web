<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB212_003 by HTTrack Website Copier/3.x [XR&CO'2008], Tue, 03 Jun 2014 00:38:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab82a.gif?utmac=MO-30696269-4&amp;utmn=250942861&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB212_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6019.html?index=J28nB212_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B212 二隱謐禪師語錄 (10卷)<br/>【清 謐說　超巨．超秀等編】<br/>第 3 卷</p>
	<a href="indexa626.html?index=J28nB212_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B212" sutra_name="二隱謐禪師語錄" sutra_juan="[卷3]">　
<a 
name="0479b01" id="0479b01"></a><p><span class="juanname">二隱謐禪師語錄卷第三</span></p><a 
name="0479b02" id="0479b02"></a><a 
name="0479b03" id="0479b03"></a><p style="margin-left: 4em"><span class="byline">江南揚州高沙天王禪寺　湖廣荊州江陵水月禪院　嗣法門人　超巨　超秀　等編</span></p><a 
name="0479b04" id="0479b04"></a><p style="margin-left: 2em"><span class="headname">住松江華亭船子法忍禪寺語錄</span></p><a 
name="0479b05" id="0479b05"></a><p style="text-indent: 0em; margin-left: 0em"><span class="linehead"></span>師受本寺眾護法請，開堂，拈疏云：「墨光動蕩直射斗<a 
name="0479b06" id="0479b06"></a>牛之墟，瀚海波瀾泛入獅兒之座。文星煥彩，祖室增<a 
name="0479b07" id="0479b07"></a>輝。眾中還有見者麼？其或未見，靜聽維那宣讀。」宣畢，<a 
name="0479b08" id="0479b08"></a>指座云：「曲彔床、獅子座，若非毘盧頂<span class="gaiji">[寧*頁]<!--gaiji,,1[寧*頁],2&#x29573;,3--></span>行，誰敢輕身<a 
name="0479b09" id="0479b09"></a>而據坐？」祝聖畢，復拈香云：「此一瓣香，一枝一葉而蔭<a 
name="0479b10" id="0479b10"></a>覆大千，有本有據以權衡佛祖。天童山裏拾來，通玄<a 
name="0479b11" id="0479b11"></a>峰頂證鑑。爇向爐中，供養天童堂上傳曹溪正脈第<a 
name="0479b12" id="0479b12"></a>三十五世先師林野老和尚，用酬法乳之恩！」師云，「當<a 
name="0479b13" id="0479b13"></a>場敵勝，須是英靈覿體提持，還他作者。眾中莫有敵<a 
name="0479b14" id="0479b14"></a>勝者麼，出眾相見？」問：「達磨未傳心地印，釋迦未解髻<a 
name="0479b15" id="0479b15"></a>中珠。髻中珠即不問，未審還有心地印也無？」師云：「填<a 
name="0479b16" id="0479b16"></a>溝塞壑。」乃云，「建法幢、立宗旨，與人抽釘拔楔、敲骨取<a 
name="0479b17" id="0479b17"></a>髓，貴要咬豬剝狗的手段。立叢林，扶正教，驅邪逐惡、<a 
name="0479b18" id="0479b18"></a>破障消魔，全憑乘龍跨虎之丰標。所以釋迦老子初<a 
name="0479b19" id="0479b19"></a>降生時，一手指天一手指地，天上天下，惟吾獨尊。跛<a 
name="0479b20" id="0479b20"></a>腳雲門便要一棒打殺，臨濟祖師將入涅槃，正法眼<a 
name="0479b21" id="0479b21"></a>藏向瞎驢邊滅卻。黃檗出興，猛提裴休丞相。廣慧說<a 
name="0479b22" id="0479b22"></a>法，頓明楊億翰林。從上諸祖，能具這般惡辣手段，互<a 
name="0479b23" id="0479b23"></a>相激揚，不可枚舉。如此皆是親受靈峰記<span class="gaiji">&#x8382;<!--gaiji,,1[卄/別],2&#x8382;,3--></span>，深植佛<a 
name="0479b24" id="0479b24"></a>種，乘願而來，故能聲氣相同，不求而應，彼此互相一<a 
name="0479b25" id="0479b25"></a>見，契同水乳，更不違逆，便能共出隻手，提持此道，教<a 
name="0479b26" id="0479b26"></a>化眾生。可見緣非淺尟，事豈容易？即如山僧向棲巖<a 
name="0479b27" id="0479b27"></a>竇，意不出山，疊承諸檀佳翰遠頒，極力相為，及至到<a 
name="0479b28" id="0479b28"></a>來，重請舉揚向上全提，當陽<span class="corr" title='[巳&gt;已]'>已</span>露，未審眾中還有會<a 
name="0479b29" id="0479b29"></a>者麼？若也會得，便見釋迦老子在山僧拄杖頭上全<a 
name="0479b30" id="0479b30"></a>身顯露，四十九年所說一大藏教重新露布，諸人還<a 
name="0479c01" id="0479c01"></a>見麼？還聞麼？若也聞見，分明靈山一會儼然。其或未<a 
name="0479c02" id="0479c02"></a>然，休向拄杖邊覓！且道向甚處見釋迦老子？不須隔<a 
name="0479c03" id="0479c03"></a>斷紅塵鬧，須向紅塵鬧裏看。」復舉李翱刺史久嚮藥<a 
name="0479c04" id="0479c04"></a>山玄化，屢請不赴，親自入山，便問：「如何是道？」山以手<a 
name="0479c05" id="0479c05"></a>上下指，云：「會麼？」史云：「不會。」山云：「雲在青天水在瓶。」史<a 
name="0479c06" id="0479c06"></a>於言下頓契，乃述偈曰：「煉得身形似鶴形，千株松下<a 
name="0479c07" id="0479c07"></a>兩函經。我來問道無餘說，雲在青天水在瓶。」「今日眾<a 
name="0479c08" id="0479c08"></a>居士入寺設齋，居士也不問道述偈，山僧亦不指東<a 
name="0479c09" id="0479c09"></a>劃西，但只彼此相見，面目互陳，且道還有相應分也<a 
name="0479c10" id="0479c10"></a>無？萬國醉心嘗大鼎，相將攜手上高臺。」</p><a 
name="0479c11" id="0479c11"></a><p style="text-indent: 0em; margin-left: 0em"><span class="linehead"></span>入新方丈，值大雪，據座，云：「據此室，行此令，萬別千差，<a 
name="0479c12" id="0479c12"></a>當頭按定。任他雪覆乾坤，不消紅輪一映，管教骨露<a 
name="0479c13" id="0479c13"></a>皮穿，自然頭正尾正。如何是頭尾俱正一句？四海魚<a 
name="0479c14" id="0479c14"></a>龍潛睡穩，萬里鶤鵬展翼高。」</p><a 
name="0479c15" id="0479c15"></a><p style="text-indent: 0em; margin-left: 0em"><span class="linehead"></span>上堂，問：「祥雲縹緲，常瞻不老之春。四眾齊臨，仰祝無<a 
name="0479c16" id="0479c16"></a>疆之壽。如何是無疆壽？」師云：「春秋載不得。」進云：「無疆<a 
name="0479c17" id="0479c17"></a>之壽蒙師指，寶鑑當空事若何？」師云：「要且無物可鑑。」</p><a 
name="0479c18" id="0479c18"></a><p style="text-indent: 0em; margin-left: 0em"><span class="linehead"></span>問：「世尊初生與和尚誕辰是同是別？」師云：「南斗六北<a 
name="0479c19" id="0479c19"></a>斗七。」進云：「恁麼則壽山聳翠人欣遇，福海增波萬古<a 
name="0479c20" id="0479c20"></a>揚。」師云：「老僧不在裏許。」進云：「金風無別致，末後有餘<a 
name="0479c21" id="0479c21"></a>音。」師云：「是誰證鑑？」復云，「手把綸竿坐釣舟，煙波江上<a 
name="0479c22" id="0479c22"></a>幾經秋。錦鱗得便隨時歇，千載高風扇不休。以致一<a 
name="0479c23" id="0479c23"></a>竿風月，道韻嘗存，萬古精神，儼然如在。所以華亭江<a 
name="0479c24" id="0479c24"></a>上、洙涇鎮裏，芸窗畫閣、寒夜書聲，上苑名軒、笙歌絃<a 
name="0479c25" id="0479c25"></a>管，乃至盡大地、遍乾坤，上至虛空日月，下至江河湖<a 
name="0479c26" id="0479c26"></a>海，於中風雨晦明，鳶飛魚躍，以至今日四眾臨筵，請<a 
name="0479c27" id="0479c27"></a>為舉揚，發大機、逞大用，一一相呈，無一物不彰船子<a 
name="0479c28" id="0479c28"></a>妙用，無一事不顯船子真機。所以道『今古應無墜，分<a 
name="0479c29" id="0479c29"></a>明在目前。』又道『處處真，處處真，塵塵盡是本來人。』且<a 
name="0479c30" id="0479c30"></a>道本來人與船子面目是同是別？若道是同，萬象樅<a 
name="0480a01" id="0480a01"></a>然，千差萬別。若道是別，唯一真實，豈有二耶？諸人於<a 
name="0480a02" id="0480a02"></a>此見得分明便見船子面目。若見船子面目，便可與<a 
name="0480a03" id="0480a03"></a>三世諸佛、歷代祖師把手共行，了無異相。其或未然，<a 
name="0480a04" id="0480a04"></a>切莫錯過！錯過不錯過且置，應時及節一句作麼生<a 
name="0480a05" id="0480a05"></a>道？鬥雪寒梅花正發，馥馥馨香遍界春。」復舉佛印禪<a 
name="0480a06" id="0480a06"></a>師住金山時翰林子由獻偈曰：「麤沙印佛佛欣受，怪<a 
name="0480a07" id="0480a07"></a>石供僧僧不嫌。空手遠來還要否？更無一物可增添。」<a 
name="0480a08" id="0480a08"></a>印答偈曰：「空手持來放下難，三賢十聖聚頭看，此般<a 
name="0480a09" id="0480a09"></a>供養能欣享，木馬泥牛亦喜歡。」「今日眾居士雖未獻<a 
name="0480a10" id="0480a10"></a>偈且不空手，各運帑金供佛及僧，山僧無別可酬，說<a 
name="0480a11" id="0480a11"></a>箇山偈聊以伸謝！偈曰：珍饈百味獻僧佛，僧佛端然<a 
name="0480a12" id="0480a12"></a>合掌受。各各至誠歡喜心，如葵含蕊當陽露。當陽露，<a 
name="0480a13" id="0480a13"></a>無回互，釋迦彌勒聚頭看，不是尋常那一物。且道是<a 
name="0480a14" id="0480a14"></a>那一物？」卓拄杖，下座。</p><a 
name="0480a15" id="0480a15"></a><p style="text-indent: 0em; margin-left: 0em"><span class="linehead"></span>上堂，問：「睹星悟道，意旨若何？」師云：「瞎。」進云：「舉頭紅日<a 
name="0480a16" id="0480a16"></a>近，回首白雲低。」師云：「還見釋迦麼？」進云：「分明月在梅<a 
name="0480a17" id="0480a17"></a>花上，看到梅花早<span class="corr" title='[巳&gt;已]'>已</span>遲。」師云：「伶俐人難得。」乃云，「雪山<a 
name="0480a18" id="0480a18"></a>六年苦行，繫猿撈水月。忽睹明星成道，捏目見空花，<a 
name="0480a19" id="0480a19"></a>特地無端，這一場徹底風流出。當家手提火宅諸頑<a 
name="0480a20" id="0480a20"></a>子，挺身門外布三車，三車誘引諸子出，鏤空臟腑與<a 
name="0480a21" id="0480a21"></a>肝花，及到稍頭臨末時，飲光眼裏又添沙，直至於今<a 
name="0480a22" id="0480a22"></a>未刮膜，相引相牽●●●。三腳驢兒○○○，踢踢蹋<a 
name="0480a23" id="0480a23"></a>蹋遍天下，蹤跡分明無處尋。依然又集法忍寺，大悲<a 
name="0480a24" id="0480a24"></a>堂簷楹下，且道是箇甚麼？華亭人，盡望洙涇慶臘八。」<a 
name="0480a25" id="0480a25"></a>復舉世尊睹明星悟道歎云：「奇哉！一切眾生俱有如<a 
name="0480a26" id="0480a26"></a>來智慧德相，皆因妄想執著不能證得！」師云：「世尊大<a 
name="0480a27" id="0480a27"></a>似貧兒暴富，衒賣家珍，雖是據款結案，怎奈齒不關<a 
name="0480a28" id="0480a28"></a>風，以致盲龜跛鱉直下不能頓入，返生疑惑。且道如<a 
name="0480a29" id="0480a29"></a>何是頓入一句？四塞八蠻咸帝澤，五湖四海盡天恩。」<a 
name="0480a30" id="0480a30"></a>元旦，上堂，問：「日月星辰、山河大地、草木叢林，萬物咸<a 
name="0480b01" id="0480b01"></a>新，且道拄杖子還新麼？」師云：「千年古木亦抽條。」進云：<a 
name="0480b02" id="0480b02"></a>「寒梅獨占乾坤窄，始信春風不裹頭。」師云：「信的事作<a 
name="0480b03" id="0480b03"></a>麼生？」僧便喝，師云：「再喝喝看？」僧歸位，師乃云：「片雲初<a 
name="0480b04" id="0480b04"></a>傍馬頭生，跨馬乘雲物外行。誰謂眼高空宇宙，普觀<a 
name="0480b05" id="0480b05"></a>大地盡同人。盡同人，總箇春，百億禎祥百億吉，都從<a 
name="0480b06" id="0480b06"></a>元旦一時新。且道時新一句作麼生道？耆老歡呼登<a 
name="0480b07" id="0480b07"></a>廣福，稚子謳歌到萬安。」復舉古德因僧問新年頭還<a 
name="0480b08" id="0480b08"></a>有佛法也無，「德云：『有。』『如何是新年頭佛法？』德云：『元正<a 
name="0480b09" id="0480b09"></a>啟祚，萬物咸新。』今日西林又不然。設有問：『新年頭還<a 
name="0480b10" id="0480b10"></a>有佛法也無？』山僧亦道：『有。』『如何是新年頭佛法？』但向<a 
name="0480b11" id="0480b11"></a>道：『東寺燒香，西林點燭。』且道與古人道底是同是別？<a 
name="0480b12" id="0480b12"></a>若也於此揀辨分明，不妨同樂昇平，共享至化。其或<a 
name="0480b13" id="0480b13"></a>未然，九峰翠藹乘時玩，莫待霜飛惜悴顏。」</p><a 
name="0480b14" id="0480b14"></a><p style="text-indent: 0em; margin-left: 0em"><span class="linehead"></span>上堂，問：「衝開波浪百千層，透網金鱗氣勢新。衝開波<a 
name="0480b15" id="0480b15"></a>浪即不問，如何是透網金鱗？」師云：「江波易盡，錦鱗罕<a 
name="0480b16" id="0480b16"></a>遇。」僧云：「際此風雲會，飛騰上九霄。」師云：「興化道底。」問：<a 
name="0480b17" id="0480b17"></a>「千花競秀，百鳥啼春，村歌社舞，鼓樂齊鳴。還有奇特<a 
name="0480b18" id="0480b18"></a>事也無？」師云：「有。」進云：「箇中奇特事，請師指出看？」師云：<a 
name="0480b19" id="0480b19"></a>「四眾臨筵。」進云：「日轉上林鋪地錦，陽春一曲樂昇平。」<a 
name="0480b20" id="0480b20"></a>師云：「未是奇特。」進云：「一句絕流情境外，入廛真智利<a 
name="0480b21" id="0480b21"></a>群機。」師云：「罕遇知音。」進云：「手執冥符鑑天地，清風下<a 
name="0480b22" id="0480b22"></a>載屬吾曹。」師云：「還識羞麼？」進云：「千聖共傳無底缽，時<a 
name="0480b23" id="0480b23"></a>人休唱太平歌。」師便打，僧便喝，師復打，乃云，「花枝爛<a 
name="0480b24" id="0480b24"></a>熳，百鳥舌尖，迸流玄要，笙歌和雅。眾人眼底，透露春<a 
name="0480b25" id="0480b25"></a>機。甕裏香醪，滴滴皆成酥酪。案頭零肉，片片可作醍<a 
name="0480b26" id="0480b26"></a>醐。秪是時人終日飲酒食肉，不知飲酒食肉；終日見<a 
name="0480b27" id="0480b27"></a>色聞聲，不知見色聞聲。何故？只為諸人見色聞聲時，<a 
name="0480b28" id="0480b28"></a>溺在見色聞聲裏；飲酒食肉時，醉在飲酒食肉處。一<a 
name="0480b29" id="0480b29"></a>向流蕩忘返，久不知歸，所以仲尼道：『人莫不飲食也，<a 
name="0480b30" id="0480b30"></a>鮮能知味。』此之謂也！若是出格人，竿木隨身，逢場作<a 
name="0480c01" id="0480c01"></a>戲，見色時見色，聞聲時聞聲，飲酒時飲酒，食肉時食<a 
name="0480c02" id="0480c02"></a>肉，不妨隨緣得妙，觸處皆真。所以誌公噉鴿、蜆子摝<a 
name="0480c03" id="0480c03"></a>蜆，橫拈倒用，無非妙用神機。香嚴擊竹、靈雲見桃，觸<a 
name="0480c04" id="0480c04"></a>著磕著，總是自家境界。而今眾中莫有恁麼人麼？如<a 
name="0480c05" id="0480c05"></a>無，不妨山僧自道去也！」卓拄杖，喝一喝。</p><a 
name="0480c06" id="0480c06"></a><p style="text-indent: 0em; margin-left: 0em"><span class="linehead"></span>欽召峨雪曹太史進京，上堂，問：「豁開正眼露全真，瑞<a 
name="0480c07" id="0480c07"></a>氣祥雲入帝城。瑞氣祥雲即不問，帝城消息事如何？」<a 
name="0480c08" id="0480c08"></a>師云：「春風化日裏，和藹滿長安。」士云：「仁風吹到邊邦<a 
name="0480c09" id="0480c09"></a>靖，萬姓謳歌樂太平。」師云：「陽春白雪誰堪和？」士云：「滿<a 
name="0480c10" id="0480c10"></a>堂錦繡皆麟鳳。師相由來出祖庭。」師云：「箇中能得幾<a 
name="0480c11" id="0480c11"></a>知音？」士云：「春光彌宇宙，大地盡霑恩。」師云：「船子江邊<a 
name="0480c12" id="0480c12"></a>草亦青。」士禮拜，師乃云：「金闕玉堂令孰掌？銅龍白虎<a 
name="0480c13" id="0480c13"></a>屹誰揚？看來底事無推託，洙泗淵源在子昌。秋季法<a 
name="0480c14" id="0480c14"></a>門猶所賴，豈惟歷祖被金湯？久沉櫓棹翻滄浪，新下<a 
name="0480c15" id="0480c15"></a>金鉤幌碧洸。東西釣叟歡相聚，廝結眉毛做一場。峨<a 
name="0480c16" id="0480c16"></a>翁久逸東干釣，叟今奉欽　召赴選。山野適倣西林，<a 
name="0480c17" id="0480c17"></a>漁父正向煙波獨釣，且道二人眉毛如何廝結？手擎<a 
name="0480c18" id="0480c18"></a>仲尼日月，光透佛祖乾坤。」復舉樞密吳居厚擁節歸<a 
name="0480c19" id="0480c19"></a>鍾陵，試過趙州關，請問圓通訥禪師云：「透關底事如<a 
name="0480c20" id="0480c20"></a>何？」訥云：「且去做官！」師云：「據居厚恁麼問也是無事生<a 
name="0480c21" id="0480c21"></a>事，訥老恁麼答公案忒煞現成！今峨雪太史　欽命<a 
name="0480c22" id="0480c22"></a>上京，道由洙水入寺相看，太史不恁麼問，山僧不恁<a 
name="0480c23" id="0480c23"></a>麼答。一直透長安，片帆趁風掛，山野無別相贈，秪有<a 
name="0480c24" id="0480c24"></a>半偈，但願仁高天下士，道浹一人心。仁高天下即不<a 
name="0480c25" id="0480c25"></a>問，且道一人心如何洽浹？四海浪平龍睡穩，萬方塵<a 
name="0480c26" id="0480c26"></a>淨頌聲高。」</p><a 
name="0480c27" id="0480c27"></a><p style="text-indent: 0em; margin-left: 0em"><span class="linehead"></span>上堂：「西林無別濟長途，誰可停酸而息苦？但撥灘頭<a 
name="0480c28" id="0480c28"></a>古船子，普度未成諸佛祖。縱使離欲得生天，或被業<a 
name="0480c29" id="0480c29"></a>牽而墮獄。都來齊上箇船中，說甚西方極樂土。且道<a 
name="0480c30" id="0480c30"></a>船中有甚快樂處？便乃如是：中有園林浴池、金繩界<a 
name="0481a01" id="0481a01"></a>道，花木叢林、地布金沙，鵲噪鴉鳴、音聲和雅，眼見耳<a 
name="0481a02" id="0481a02"></a>聞、無非佛事，鼻嗅舌嘗、總是玅香。既有如是船、船有<a 
name="0481a03" id="0481a03"></a>如是樂，必須至人方乃運載。且道運載者何人？阿彌<a 
name="0481a04" id="0481a04"></a>陀佛攔頭招手，觀音菩薩把柁呵風，文殊菩薩撐雲<a 
name="0481a05" id="0481a05"></a>拄月，普賢大士舞棹呈橈，娑婆教主釋迦老子獨坐<a 
name="0481a06" id="0481a06"></a>中倉。且道看風使帆者何人？」乃以杖擊香几，復作張<a 
name="0481a07" id="0481a07"></a>帆勢，云：「一帆風送無生國，垂手逆流再入廛。」</p><a 
name="0481a08" id="0481a08"></a><p style="text-indent: 0em; margin-left: 0em"><span class="linehead"></span>上堂：「霜風刮面冷難當，涉水衝寒請舉揚。古釣灘深<a 
name="0481a09" id="0481a09"></a>連底凍，了無一滴泛滄浪。然雖如是，敢負來機，且喜<a 
name="0481a10" id="0481a10"></a>別有一路可通。如何是相通處？時逢冬至，復生一陽，<a 
name="0481a11" id="0481a11"></a>千梅放蕊，萬動俱彰。向上宗乘，徹底宣揚。諸人還委<a 
name="0481a12" id="0481a12"></a>悉麼？若委悉得，任是千里萬里而來，究竟不離最初<a 
name="0481a13" id="0481a13"></a>一步。其或未然，任是千里萬里，終歸千里萬里。」驀喚<a 
name="0481a14" id="0481a14"></a>大眾云：「途中事且置，最初一句如何道取？任運騰騰<a 
name="0481a15" id="0481a15"></a>無向背，四方八面任縱橫。」</p><a 
name="0481a16" id="0481a16"></a><p style="text-indent: 0em; margin-left: 0em"><span class="linehead"></span>上堂，問：「觀師率眾而來，端為祝壽。未審陞座將何所<a 
name="0481a17" id="0481a17"></a>酬？」師云：「大凍江心水不流。」進云：「恁麼則今古不異也？」<a 
name="0481a18" id="0481a18"></a>師云：「初放寒梅別樣春。」乃云，「座中盡是攀花手，況值<a 
name="0481a19" id="0481a19"></a>陽和萬象新。箇裏不須頻話會，當陽逴得便相親。若<a 
name="0481a20" id="0481a20"></a>相親，遍界都盧只一人。既是大地秪是一人，則知山<a 
name="0481a21" id="0481a21"></a>僧壽量與諸人壽量及諸佛壽量一道等觀，無二無<a 
name="0481a22" id="0481a22"></a>別、無長無短、無大無小、無增無減、無生無滅，既無長<a 
name="0481a23" id="0481a23"></a>短、大小、增減、生滅，且道眾文學破凍而來，為箇甚麼？<a 
name="0481a24" id="0481a24"></a>堂前露柱久懷胎，生箇孩兒頗俊哉。遍界文章無一<a 
name="0481a25" id="0481a25"></a>字，一操直取狀元來。既是遍界文章無一字，如何便<a 
name="0481a26" id="0481a26"></a>得一操直取狀元歸？若向這裏下得一轉語，豈特光<a 
name="0481a27" id="0481a27"></a>耀西林，管取橫身宇宙、獨步大方！其或未然，西林今<a 
name="0481a28" id="0481a28"></a>日饒舌。」</p><a 
name="0481a29" id="0481a29"></a><p style="text-indent: 0em; margin-left: 0em"><span class="linehead"></span>錢禹公薦嚴，請上堂，「從來父子最相親，死去活來無<a 
name="0481a30" id="0481a30"></a>兩人。二夏三霜無間隔，分明面目氣如春。氣如春，遍<a 
name="0481b01" id="0481b01"></a>界分身秪一塵。一塵未破徒留礙，破得一塵處處真。<a 
name="0481b02" id="0481b02"></a>處處真，處處真，塵塵盡是本來人。錦繡鋪彰無縫鏬，<a 
name="0481b03" id="0481b03"></a>金獅露爪絕蹤痕。當陽顯示無回互，幾個男兒著眼<a 
name="0481b04" id="0481b04"></a>睛？」驀豎拂子，云：「看看今日君秀居士在山僧拂子頭<a 
name="0481b05" id="0481b05"></a>上現身了也！且道是破塵不是破塵？若道破塵……」拂一<a 
name="0481b06" id="0481b06"></a>一拂云：「因甚還有這箇？若道不破塵，如何又現在拂<a 
name="0481b07" id="0481b07"></a>子頭上？破不破且置，報本一句作麼生道？蓮臺不坐<a 
name="0481b08" id="0481b08"></a>離真際，佛國香塵現勝身。」</p><a 
name="0481b09" id="0481b09"></a><p style="text-indent: 0em; margin-left: 0em"><span class="linehead"></span>東林寺眾請上堂，問：「西來祖意請師指陳？」師云：「朔風<a 
name="0481b10" id="0481b10"></a>吹老樹，霜葉響琳琳。」進云：「石筍抽條秀，寒梅破玉新。」<a 
name="0481b11" id="0481b11"></a>師云：「祖意分明露，何人識指陳？」進云：「一句無私合聖<a 
name="0481b12" id="0481b12"></a>道，普天之下盡霑恩。」師云：「恩到濃時休意戀，也須踏<a 
name="0481b13" id="0481b13"></a>破上頭關。」復云，「東林大士寶光騰，照耀乾坤及比鄰。<a 
name="0481b14" id="0481b14"></a>船子撥開灘底月，寒光一片幾人親？真相白雲藏半<a 
name="0481b15" id="0481b15"></a>石，玲瓏不撥自知音。知音知後更誰識，誘引鄰人箇<a 
name="0481b16" id="0481b16"></a>箇親。箇箇親，覿面不知誰姓氏，問來一一太分明。如<a 
name="0481b17" id="0481b17"></a>何是分明底事？靈霞水月相通處，側笠披簑任縱橫。」<a 
name="0481b18" id="0481b18"></a>峨眉菴上堂：「同是峨眉峰頂雲，聚散江南無定根。今<a 
name="0481b19" id="0481b19"></a>日重逢船子面，一回相見一回新。且道新意作麼生？<a 
name="0481b20" id="0481b20"></a>今日豎方丈，明初請上堂。氣象由斯壯，聲光滿院彰。<a 
name="0481b21" id="0481b21"></a>眾中設有傍不甘的出來道。大丈夫漢不借他力，因<a 
name="0481b22" id="0481b22"></a>甚和尚將錯就錯？山僧向道隨順世緣無罣礙，風光<a 
name="0481b23" id="0481b23"></a>何地不稱尊？」復舉世尊因地布髮、掩泥獻花於然燈，<a 
name="0481b24" id="0481b24"></a>「然燈見布髮處，遂約退眾，乃指地曰：『此一方地宜建<a 
name="0481b25" id="0481b25"></a>梵剎。』時有賢於長者，持標於指處插，曰：『建梵剎竟。』山<a 
name="0481b26" id="0481b26"></a>僧今日豎柱上樑，同里設齋，山僧也不指地，眾中也<a 
name="0481b27" id="0481b27"></a>無插標，頓見空中彩飾，特地光新。光新一句如何道<a 
name="0481b28" id="0481b28"></a>取？雲霞鋪地錦，瓦礫也生光。」</p><a 
name="0481b29" id="0481b29"></a><p style="text-indent: 0em; margin-left: 0em"><span class="linehead"></span>上堂：「風流肌骨從來具，六載徒勞住雪山。縱得明星<a 
name="0481b30" id="0481b30"></a>刺破眼，無端特地被遮瞞。且道那裏是釋迦老子被<a 
name="0481c01" id="0481c01"></a>瞞處？眼中若不留纖翳，空裏何曾起亂花？」</p><a 
name="0481c02" id="0481c02"></a><p style="text-indent: 0em; margin-left: 0em"><span class="linehead"></span>上堂，問：「鳳曆頒新即不問，新年佛法事如何？」師云：「灘<a 
name="0481c03" id="0481c03"></a>頭枯草綠，古石碧苔班。」進云：「還許學人慶讚也無？」師<a 
name="0481c04" id="0481c04"></a>云：「蚊子釘鐵牛。」進云：「大抵還他肌骨好，不搽脂粉也<a 
name="0481c05" id="0481c05"></a>風流。」師云：「弄巧成拙。」復云，「今朝乙未歲新正，萬象森<a 
name="0481c06" id="0481c06"></a>羅氣色新。四海五湖波湛湛，皇都上苑柳青青。且道<a 
name="0481c07" id="0481c07"></a>山僧拄杖子作麼生？逢春不變，遇秋不凋，能運轉四<a 
name="0481c08" id="0481c08"></a>時，莫能動一毫。所以道，有物先天地，無形本寂寥。能<a 
name="0481c09" id="0481c09"></a>為萬象主，不遂四時凋。既然如是，且道應時及節一<a 
name="0481c10" id="0481c10"></a>句作麼生道？通身無縫橫抽榦，葉覆三千及大千。」</p><a 
name="0481c11" id="0481c11"></a><p style="text-indent: 0em; margin-left: 0em"><span class="linehead"></span>上堂，問：「春雨滴階前，春風大地寒。」以坐具打○相，云：<a 
name="0481c12" id="0481c12"></a>「箇中消息子，解制請師宣。」師云：「拄杖穿雲活，芒鞋踏<a 
name="0481c13" id="0481c13"></a>翠新。」進云：「如何是『拄杖穿雲活，芒鞋踏翠新』？」師云：「路<a 
name="0481c14" id="0481c14"></a>痕踏斷無纖影，異草寒巖豈守青？」復云，「去年結制，水<a 
name="0481c15" id="0481c15"></a>凍冰膠，今年解制，水流花飄。水凍冰膠，不漏絲毫，無<a 
name="0481c16" id="0481c16"></a>你思量卜度處。水流花飄，逼塞雲霄，一任七縱八橫。<a 
name="0481c17" id="0481c17"></a>所以道，把住時，乾坤失色、日月無光；放行時，大地生<a 
name="0481c18" id="0481c18"></a>光、十方晃耀。只如不把住、不放行，別有相通處麼？眉<a 
name="0481c19" id="0481c19"></a>毛依舊橫眼上，鼻孔向下大頭垂。」</p><a 
name="0481c20" id="0481c20"></a><p style="text-indent: 0em; margin-left: 0em"><span class="linehead"></span>立執事上堂：「叢林龜鑑，統約為先。佛祖心要，綱宗第<a 
name="0481c21" id="0481c21"></a>一。綱宗既立，佛祖之命脈流通。統約一新，叢林之模<a 
name="0481c22" id="0481c22"></a>範昭著。模範昭著，豈惟寮舍光新、祖室顯煥？命脈流<a 
name="0481c23" id="0481c23"></a>通，不獨一人流轉、五葉芬芳。所以道，獨掌不浪鳴，獨<a 
name="0481c24" id="0481c24"></a>木不成林，聚毛可以成毬，積穀便能成倉。山僧在此<a 
name="0481c25" id="0481c25"></a>欲成毬而無莖毛可集，欲成倉而無粒穀可盛，單單<a 
name="0481c26" id="0481c26"></a>一雙赤手扶箇破砂盆、撐箇古釣舟。更望大家出手<a 
name="0481c27" id="0481c27"></a>相扶，不惟順水張帆，且要逆風把柁。且道逆風如何<a 
name="0481c28" id="0481c28"></a>把柁？任他波浪連天湧，一葉飄然自在行。」</p><a 
name="0481c29" id="0481c29"></a><p style="text-indent: 0em; margin-left: 0em"><span class="linehead"></span>上堂，問：「焰焰紅爐即不問，今朝誰是把鉗人？」師云：「頂<a 
name="0481c30" id="0481c30"></a>門高著眼，看取令行時。」進云：「金丹爍爍輝今古，萬古<a 
name="0482a01" id="0482a01"></a>從來不入爐。」師云：「你來這裏作甚麼？」進云：「特來見和<a 
name="0482a02" id="0482a02"></a>尚。」師云：「又道不入爐。」復云：「孤峰頂上結迦趺，無繩自<a 
name="0482a03" id="0482a03"></a>縛，十字街頭閒打眠，有甚來端？況於三條椽下、七尺<a 
name="0482a04" id="0482a04"></a>單前，豎起鐵脊梁，瞠開雙碧眼，直下如貓捕鼠，似鼠<a 
name="0482a05" id="0482a05"></a>見貓，如一人與萬人對敵相似，毫釐纔有差，眨眼便<a 
name="0482a06" id="0482a06"></a>錯過。這般漢有甚麼出息？何故為他總是平地起骨<a 
name="0482a07" id="0482a07"></a>堆？若是具大根大器，直下覿體現成，更無餘事，饑來<a 
name="0482a08" id="0482a08"></a>吃飯，困來打眠，任運逍遙，天真樂道，一味順適而<span class="corr" title='[巳&gt;已]'>已</span>，<a 
name="0482a09" id="0482a09"></a>有何曲折？今西林一眾，盡是久參上士，鮮有未學初<a 
name="0482a10" id="0482a10"></a>機，又何用劃地自限、結制安禪？然雖如是，饒是純剛<a 
name="0482a11" id="0482a11"></a>也須再燬。且道純剛如何煆煉？是聖是凡俱入火，管<a 
name="0482a12" id="0482a12"></a>教脫體透光新。」</p><a 
name="0482a13" id="0482a13"></a><p style="text-indent: 0em; margin-left: 0em"><span class="linehead"></span>上堂，問：「鼓聲纔罷，海眾雲臻。覿面相呈，願聞慶讚？」師<a 
name="0482a14" id="0482a14"></a>云：「日出天開眼，風生震地雷。」進云：「未審水牯牛壽多<a 
name="0482a15" id="0482a15"></a>少？」師打，云：「是多少？」進云：「前三三，後三三。」師云：「錯下名<a 
name="0482a16" id="0482a16"></a>言。」進云：「還許學人慶讚也無？」師云：「不勞塗污。」乃云，「五<a 
name="0482a17" id="0482a17"></a>八年來空自立，法門無補光陰失。垂鉤擲釣當家私，<a 
name="0482a18" id="0482a18"></a>了得門頭聊借耳。若謂茲辰是我誕，虛空背上纏薜<a 
name="0482a19" id="0482a19"></a>荔。若言不是吾生辰，踏碎月華填海底。問諸人，誰端<a 
name="0482a20" id="0482a20"></a>的覷破此中關捩子？菩提涅槃等生死，勢至文殊堪<a 
name="0482a21" id="0482a21"></a>婢喚，釋迦彌勒作奴使。且道山僧具甚眼目，便能開<a 
name="0482a22" id="0482a22"></a>許大口？他非不用頻頻舉，<span class="corr" title='[巳&gt;已]'>已</span>過應須自剪裁。」</p><a 
name="0482a23" id="0482a23"></a><p style="text-indent: 0em; margin-left: 0em"><span class="linehead"></span>上堂：「真俗原來體不二，融通二諦俗全真。分明一段<a 
name="0482a24" id="0482a24"></a>春如錦，偏向紅塵鬧市新。然雖如是，若是出格高流，<a 
name="0482a25" id="0482a25"></a>終不被他換卻眼睛，何故？萬法本閒，惟人自鬧。眾中<a 
name="0482a26" id="0482a26"></a>莫有會者麼？若有會得，真俗互顯，二諦融通。其或未<a 
name="0482a27" id="0482a27"></a>然，未免真是真、俗是俗。真俗且置，融通一句作麼生<a 
name="0482a28" id="0482a28"></a>道？道業盡從檀度立，優曇偏向市廛開。」</p><a 
name="0482a29" id="0482a29"></a><p style="text-indent: 0em; margin-left: 0em"><span class="linehead"></span>上堂，士問：「今朝慶誕有何祥瑞？」師云：「爐內煙開香世<a 
name="0482a30" id="0482a30"></a>界，燭中煤燦吉祥花。」士云：「船子堂前親托出，分明大<a 
name="0482b01" id="0482b01"></a>眾面門前。」師云：「莫眼華。」士云：「天翻地覆本如然，從來<a 
name="0482b02" id="0482b02"></a>不改娘生面。」師云：「如何是娘生面？」士云：「亙古亙今。」師<a 
name="0482b03" id="0482b03"></a>便打，乃云，「椿榮翠藹萱茂花，敷班舞庭闌，承歡膝下。<a 
name="0482b04" id="0482b04"></a>雖云至順至孝，猶是時人功幹。若以道眼而觀未是<a 
name="0482b05" id="0482b05"></a>親、親極則不見道『父母非我親，惟道最親』者，若能契<a 
name="0482b06" id="0482b06"></a>悟本來圓具清淨心體，無生無滅、無增無減、無大無<a 
name="0482b07" id="0482b07"></a>小、無內無外，一道恒常，了無異相向，這裏直下承當，<a 
name="0482b08" id="0482b08"></a>更無移易絲毫，徹見真身父母，便是頌祝遐齡。其或<a 
name="0482b09" id="0482b09"></a>不然，未免世諦流布。秪如頌祝遐齡一句作麼生道？<a 
name="0482b10" id="0482b10"></a>嚼碎冰桃猶在夢，頓明心地始親親。」</p><a 
name="0482b11" id="0482b11"></a><p style="text-indent: 0em; margin-left: 0em"><span class="linehead"></span>上堂，問：「四時<span class="corr" title='[巳&gt;已]'>已</span>行天運闊，願將一句和陽春？」師云：「水<a 
name="0482b12" id="0482b12"></a>凍連溪玉，冰開匝地花。」進云：「萬物皆自得，大地喜同<a 
name="0482b13" id="0482b13"></a>新。」師云：「同新的事作麼生？」進云：「掀翻海嶽求知<span class="corr" title='[巳&gt;己]'>己</span>，撥<a 
name="0482b14" id="0482b14"></a>轉乾坤見太平。」師云：「無你尋覓處。」問：「能為萬象主，不<a 
name="0482b15" id="0482b15"></a>逐四時凋。恁麼人來，和尚如何相見？」師云：「兩眼對兩<a 
name="0482b16" id="0482b16"></a>眼。」進云：「道泰不傳天子令，時清休唱太平歌。」師云：「也<a 
name="0482b17" id="0482b17"></a>要子自肯。」乃云：「群陰剝盡，奼女<span class="corr" title='[巳&gt;已]'>已</span>歸霄漢去；一陽來<a 
name="0482b18" id="0482b18"></a>復，獃郎仍向火邊棲。眾蟄潛動，萬象含輝，明明百草<a 
name="0482b19" id="0482b19"></a>頭，漏洩祖師意。正當恁麼時，深山裏老僧則不問：『鬧<a 
name="0482b20" id="0482b20"></a>市裏天子如何？』即是不居鳳閣龍樓位，魚市花叢萬<a 
name="0482b21" id="0482b21"></a>指圍。」</p><a 
name="0482b22" id="0482b22"></a><p style="text-indent: 0em; margin-left: 0em"><span class="linehead"></span>元旦上堂：「春風昨夜動，和氣滿乾坤。山川增秀麗，日<a 
name="0482b23" id="0482b23"></a>月益光新。帝業皇都壯，仁風天下欽。生民咸有賴，鼓<a 
name="0482b24" id="0482b24"></a>腹樂昇平。且道林下道人合作麼生？」乃拈拂子作捧<a 
name="0482b25" id="0482b25"></a>笏勢，云：「域中端拱無為化，格外欣逢有道君。」</p><a 
name="0482b26" id="0482b26"></a><p style="text-indent: 0em; margin-left: 0em"><span class="linehead"></span>解制，上堂，問：「乾坤把定寒冰結，放開一線事若何？」師<a 
name="0482b27" id="0482b27"></a>云：「腳下草蔓蔓。」進云：「等閒識得東風面，萬紫千紅總<a 
name="0482b28" id="0482b28"></a>是春。」師云：「未是你時節。」乃云，「太虛空中打箇結，密不<a 
name="0482b29" id="0482b29"></a>通風更無別。包裏乾坤不露蹤，萬里山川一條鐵。太<a 
name="0482b30" id="0482b30"></a>虛空中解個結，大用大機都漏洩。枯藤撥轉舊乾坤，<a 
name="0482c01" id="0482c01"></a>草履踏開新世界。宇宙寬，乾坤闊，左右縱橫無不足。<a 
name="0482c02" id="0482c02"></a>且道是個甚麼？處處綠楊堪繫馬，家家有路透長安。」</p><a 
name="0482c03" id="0482c03"></a><p style="text-indent: 0em; margin-left: 0em"><span class="linehead"></span>上堂：「日煖鶯啼，句句透祖師巴鼻；春回花笑，時時露<a 
name="0482c04" id="0482c04"></a>本地風光。人人遊戲其中，個個探討於內，直下承當<a 
name="0482c05" id="0482c05"></a>不錯過，誰是知音？覿體現成無差互，幾個分明？到這<a 
name="0482c06" id="0482c06"></a>裏，若是真正英靈漢子、挺特丈夫，不費纖毫氣力，直<a 
name="0482c07" id="0482c07"></a>下知歸！其或未然，未免當面錯過。」復為頌曰：「不畏春<a 
name="0482c08" id="0482c08"></a>寒踏釣磯，應須潭底取魚歸。個中消息誰堪委，秪許<a 
name="0482c09" id="0482c09"></a>灘邊船子知。且道知的事作麼生？款乃一聲天地窄，<a 
name="0482c10" id="0482c10"></a>煙花鷗鳥盡驚飛。」</p><a 
name="0482c11" id="0482c11"></a><p style="text-indent: 0em; margin-left: 0em"><span class="linehead"></span>上堂：「吾佛誕辰文星光臨，自是氣吞宇宙，豈惟百里<a 
name="0482c12" id="0482c12"></a>風清？然雖如是，若非奇特人，難逢奇特事。何故？塹吾<a 
name="0482c13" id="0482c13"></a>佛降生，初行七步，一手指天、一手指地，天上天下惟<a 
name="0482c14" id="0482c14"></a>吾獨尊。今日邑侯王公幸臨，正值吾佛誕辰，豈非奇<a 
name="0482c15" id="0482c15"></a>特人遇奇特事哉？自是夙具大根方能與佛同契。如<a 
name="0482c16" id="0482c16"></a>何是與佛同契底事？拈起當陽大智杓，九龍何必吐<a 
name="0482c17" id="0482c17"></a>香泉？」復舉遵布衲於藥山浴佛次，「山云：『汝只浴得這<a 
name="0482c18" id="0482c18"></a>個，還浴得那個麼？』遵云：『把將那個來。』山便休去。」師云：<a 
name="0482c19" id="0482c19"></a>「若論格外明宗、單提直指，說甚這個那個？所以藥山<a 
name="0482c20" id="0482c20"></a>返被布衲一拶，直得<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>休去。且道休去底事作麼<a 
name="0482c21" id="0482c21"></a>生？這個分明不覆藏，全憑那個露當陽。驀頭一杓香<a 
name="0482c22" id="0482c22"></a>泉潑，萬象莊嚴脫體彰。」</p><a 
name="0482c23" id="0482c23"></a><p style="text-indent: 0em; margin-left: 0em"><span class="linehead"></span>青浦上堂：「青溪水，湛碧天，星斗印文章，佛閣巍峨闔，<a 
name="0482c24" id="0482c24"></a>邑紳衿咸擁護，勝地既爾秀發，佛事亦可興崇。所以<a 
name="0482c25" id="0482c25"></a>六如禪德，乘大願力，拈一粒粟供養十方賢聖僧眾。<a 
name="0482c26" id="0482c26"></a>善檀那，行檀度行，共接五湖禪衲子。山僧今日遵佛<a 
name="0482c27" id="0482c27"></a>化儀，擎盂偶至，且喜主人接待殷勤，眾善護助深重，<a 
name="0482c28" id="0482c28"></a>兼請陞座為眾舉揚。山僧無別開示，舉個古人接待<a 
name="0482c29" id="0482c29"></a>因緣，聊應其請。昔日金牛和尚接待方來，每於飯熟，<a 
name="0482c30" id="0482c30"></a>自呈飯桶，堂前作舞，高聲喚云：『菩薩子喫飯來！』今日<a 
name="0483a01" id="0483a01"></a>主人供眾，雖不作舞亦不高呼，一眾自來，同受供養。<a 
name="0483a02" id="0483a02"></a>且道與古人是同是別？眾中有道得者麼？如無，山僧<a 
name="0483a03" id="0483a03"></a>自道去也。」便下座。</p><a 
name="0483a04" id="0483a04"></a><p style="text-indent: 0em; margin-left: 0em"><span class="linehead"></span>請龍淵覺和尚，引座：「江千上，釣獰龍，絲綸掣，碧潭空。<a 
name="0483a05" id="0483a05"></a>寒蘆兩岸碧，殘蓼一灘紅。預瑞何人至，龍淵一泒通。<a 
name="0483a06" id="0483a06"></a>乘帆過洙水，一徑入芙蓉。且道洙水與芙蓉相映一<a 
name="0483a07" id="0483a07"></a>句作麼生道？團圞雞足峰頭月，弟應兄呼無二人。既<a 
name="0483a08" id="0483a08"></a>然如是，大眾理當恭詣座前，懇請陞座、廣垂開示！」遂<a 
name="0483a09" id="0483a09"></a>率眾躬請。</p><a 
name="0483a10" id="0483a10"></a><p style="text-indent: 0em; margin-left: 0em"><span class="linehead"></span>冬至上堂，問：「夏至一陰生，冬至一陽生。秪如不涉陰<a 
name="0483a11" id="0483a11"></a>陽一句作麼生？」師云：「腳跟下薦取。」進云：「一點迥超圓<a 
name="0483a12" id="0483a12"></a>體外，三山鎖斷萬重關。」師云：「老僧怕汝者一問。」問：「爐<a 
name="0483a13" id="0483a13"></a>韝洪開<span class="corr" title='[巳&gt;已]'>已</span>半月，時逢冬至一陽生。冬至<span class="corr" title='[巳&gt;已]'>已</span>至，一陽作<a 
name="0483a14" id="0483a14"></a>麼得生？」師云：「一莖纔露體，萬卉盡芬芳。」進云：「恁麼則<a 
name="0483a15" id="0483a15"></a>鳥語花明了也。」師云：「還聞見麼？」進云：「意氣不從天地<a 
name="0483a16" id="0483a16"></a>得，英雄豈逐四時推？」師云：「賴有闍黎。」乃云，「陰剝陽復，<a 
name="0483a17" id="0483a17"></a>萬物俱醒，別轉機關，透露分明。不萌枝上萌枝葉，逼<a 
name="0483a18" id="0483a18"></a>塞乾坤無陰陽。地轉陰陽，動搖世界，只得天關轉、地<a 
name="0483a19" id="0483a19"></a>軸搖，百億山河開半面，森羅萬象露纖毫。只如百億<a 
name="0483a20" id="0483a20"></a>山河，森羅萬象，都向一毫頭上顯露。且道一毫頭又<a 
name="0483a21" id="0483a21"></a>向甚麼處顯露？」「無分水國山崗際，一線陽回遍界春。」<a 
name="0483a22" id="0483a22"></a>誕日上堂，問：「韓文公問大顛：『春秋多少？』顛提起念珠<a 
name="0483a23" id="0483a23"></a>云：『晝夜一百八。』秪如有人問和尚春秋多少，如何抵<a 
name="0483a24" id="0483a24"></a>對？」師云：「雲藏無縫襖，花發不萌枝。」進云：「籌添屋海非<a 
name="0483a25" id="0483a25"></a>為壽，劫石磨穿豈是年？」師云：「何勞更問？」復云，「寶掌千<a 
name="0483a26" id="0483a26"></a>齡，不是我同流。蟠桃萬祀，直須爛嚼碎。又那管他七<a 
name="0483a27" id="0483a27"></a>十三、八十四，長三丈、闊八尺。但只饑來喫飯、困來打<a 
name="0483a28" id="0483a28"></a>眠，終日優游、自由自在。也無今、也無古，也無始、也無<a 
name="0483a29" id="0483a29"></a>終。有時垂釣江潭，負命者上鉤；有時行乞街市，有緣<a 
name="0483a30" id="0483a30"></a>者無厭。一味任運適情而<span class="corr" title='[巳&gt;已]'>已</span>，有何壽量可賀、又煩諸<a 
name="0483b01" id="0483b01"></a>禪敦請？然雖如是，也要大家應個時節。且道應時及<a 
name="0483b02" id="0483b02"></a>節一句作麼生道？雲生岌崿增山勢，海納川流漲雪<a 
name="0483b03" id="0483b03"></a>濤。」</p><a 
name="0483b04" id="0483b04"></a><p style="text-indent: 0em; margin-left: 0em"><span class="linehead"></span>謝執事，上堂：「透露佛祖玄機，須賴英靈衲子。荷擔叢<a 
name="0483b05" id="0483b05"></a>林重任，全憑大力量人。所以古德建叢林、立規矩，量<a 
name="0483b06" id="0483b06"></a>才補職、因事安名，大有來由。於今叢林中，有任監院<a 
name="0483b07" id="0483b07"></a>者，必<span class="corr" title='[安&gt;要]'>要</span>立身端正，方為一眾模範；任副寺者，必要知<a 
name="0483b08" id="0483b08"></a>因識果，若能因果不昧，必使神欽鬼伏；任維那者，必<a 
name="0483b09" id="0483b09"></a>要綱維一眾，統攝內外；任掌記者，必要點劃分明，不<a 
name="0483b10" id="0483b10"></a>存字腳；任知藏者，必要看透缽羅孃，時刻不輕放；任<a 
name="0483b11" id="0483b11"></a>典客者，必要辨賢愚、別緇素，顛觔簸兩、換斗移星；任<a 
name="0483b12" id="0483b12"></a>直歲者，必要開天荒、補地漏，擔沙負土，逞俊舒奇；任<a 
name="0483b13" id="0483b13"></a>知浴者，必要洗清塵累，透露心光；任侍者者，必要輔<a 
name="0483b14" id="0483b14"></a>相堂頭，表裏協讚；任堂主者，必要繫飛雲、住流水，將<a 
name="0483b15" id="0483b15"></a>使行雲流水不致參差；任悅眾者，必要調和上下，悅<a 
name="0483b16" id="0483b16"></a>伏眾人；任打飯煮飯者，必要瞻星望日，不失其時；任<a 
name="0483b17" id="0483b17"></a>貼案者，必要調和眾口，將養群賢；又或於中灑掃、應<a 
name="0483b18" id="0483b18"></a>對，擔水、燒火，執茶、行堂，掘地、操舟，一一無非神通妙<a 
name="0483b19" id="0483b19"></a>用，大家出手相扶，雖是光耀叢林，實是彼此事辦。既<a 
name="0483b20" id="0483b20"></a>有如是功能，且道山僧如何報答？分付手中鐵楖栗，<a 
name="0483b21" id="0483b21"></a>冤冤相報不饒伊。」</p><a 
name="0483b22" id="0483b22"></a><p style="text-indent: 0em; margin-left: 0em"><span class="linehead"></span>上堂，問：「獅子翻身，迸出雲間新意氣；象王獨步，踏翻<a 
name="0483b23" id="0483b23"></a>船子舊家風。舊家風不待問矣，新意氣願聞其要？」師<a 
name="0483b24" id="0483b24"></a>云：「著鎧當風坐，重重錦縫開。」進云：「遍界且無尋覓處，<a 
name="0483b25" id="0483b25"></a>分明一點座中圓。」師云：「圓底事作麼生？」僧喝，師便打。</p><a 
name="0483b26" id="0483b26"></a><p style="text-indent: 0em; margin-left: 0em"><span class="linehead"></span>問：「一人植福、不解見性，一人見性、不解植福，如此二<a 
name="0483b27" id="0483b27"></a>人，阿誰堪受人天供？」師云：「二俱無分。」進云：「如是則覿<a 
name="0483b28" id="0483b28"></a>面相呈，更無回互？」師云：「切忌錯承當。」復云，「諸法空，為<a 
name="0483b29" id="0483b29"></a>妙法座；柔和忍，作鎧衣輕。若有一絲頭罣累，便於本<a 
name="0483b30" id="0483b30"></a>體不相應，既不相應，未免人境森然，人境森然則物<a 
name="0483c01" id="0483c01"></a>我兩立，物我兩立則取捨不忘，取捨不忘則諸病自<a 
name="0483c02" id="0483c02"></a>生，諸病既生則惑業無盡，惑業無盡則展轉升沉、無<a 
name="0483c03" id="0483c03"></a>有窮日。今蔣敬吾為染微病，旬日昏昧，忽於夢中醒<a 
name="0483c04" id="0483c04"></a>悟，便覺身意泰然，即將泰然身心莊嚴妙法空座、柔<a 
name="0483c05" id="0483c05"></a>和善順之衣，致請山僧披此衣、坐此座、說此法，供養<a 
name="0483c06" id="0483c06"></a>十方諸有情，普願有情同證覺。如此除障，豈惟自障<a 
name="0483c07" id="0483c07"></a>消除？如是懺罪，豈惟自罪消滅？更願十方與<span class="corr" title='[巳&gt;己]'>己</span>無異。<a 
name="0483c08" id="0483c08"></a>然雖如是，若在出格道人分上，未為極則，何故？纔有<a 
name="0483c09" id="0483c09"></a>一絲頭，便有一絲頭。且道出格一句作麼生道？三輪<a 
name="0483c10" id="0483c10"></a>空寂猶未妙，不外今時意更新。」</p><a 
name="0483c11" id="0483c11"></a><p style="text-indent: 0em; margin-left: 0em"><span class="linehead"></span>祈嗣上堂：「彩鳳飛來擇異林，光輝閃爍逼乾坤。一朝<a 
name="0483c12" id="0483c12"></a>顯煥君家宅，何慮光宗無智人？西林今日憑空結制，<a 
name="0483c13" id="0483c13"></a>扭捏泥牛鼻孔。冷地開爐，煆煉石女偷心。惹得燈籠<a 
name="0483c14" id="0483c14"></a>含笑、露柱吞聲，驚起占波國與新羅國互相鬥額，南<a 
name="0483c15" id="0483c15"></a>天台共北五臺彼此交趾，以致山河大地、明暗色空，<a 
name="0483c16" id="0483c16"></a>森羅萬象、日月星辰共相起舞，引動雲騰鳥飛、葉飄<a 
name="0483c17" id="0483c17"></a>霜降，一時鬧浩浩地。都道不是心、不是佛、不是物，且<a 
name="0483c18" id="0483c18"></a>道畢竟是個甚麼？到這裏，上天無路，入地無門，直下<a 
name="0483c19" id="0483c19"></a>壁立千仞，搆附不得，如鑽牛角，無出頭時。眾中還有<a 
name="0483c20" id="0483c20"></a>轉得身、吐得氣者麼？有則西林今日功不浪施，其或<a 
name="0483c21" id="0483c21"></a>未然，當爐莫避火星飛，煆煉一翻成大器。」</p><a 
name="0483c22" id="0483c22"></a><p style="text-indent: 0em; margin-left: 0em"><span class="linehead"></span>上堂，問：「雪山六載即不問，未睹明星事若何？」師云：「三<a 
name="0483c23" id="0483c23"></a>冬寒氣盛。」進云：「睹明星後如何？」師云：「江畔臘梅開。」進<a 
name="0483c24" id="0483c24"></a>云：「龍得水時添意氣，虎逢山勢長威獰。」師云：「直須腳<a 
name="0483c25" id="0483c25"></a>下無絲絆，迸出一輪頂上紅。」問：「臘夜明星當午現，瞿<a 
name="0483c26" id="0483c26"></a>曇灼破舊時顏。個中面目即不問，堂奧一句請師宣？」<a 
name="0483c27" id="0483c27"></a>師云：「且居門外。」僧揮坐具云：「三世諸佛、歷代祖師，總<a 
name="0483c28" id="0483c28"></a>在者裏安身立命。」師云：「上座在甚處？」僧拂一拂，師便<a 
name="0483c29" id="0483c29"></a>打。問：「子夜踰城到雪山，六年草坐骨毛寒。睹星道個<a 
name="0483c30" id="0483c30"></a>奇哉事，方會聖凡無兩般。請問如何是骨毛寒？」師云：<a 
name="0484a01" id="0484a01"></a>「慶快通身。」進云：「如何是奇哉事？」師云：「眉分八字。」進云：<a 
name="0484a02" id="0484a02"></a>「如何是凡聖無兩般？」師云：「牙齒一具骨。」進云：「悉達面<a 
name="0484a03" id="0484a03"></a>目今猶在，誰堪把手御街行？」師云：「入水見長人。」復云，<a 
name="0484a04" id="0484a04"></a>「星子落眼，無端打失眼睛。眾生體同，一證無不圓證。<a 
name="0484a05" id="0484a05"></a>雖是世間稀有事，卻成矢上更加尖。不見釋迦老子<a 
name="0484a06" id="0484a06"></a>道：未出母胎度人<span class="corr" title='[巳&gt;已]'>已</span>畢，因甚降生？踰城向雪山，六年<a 
name="0484a07" id="0484a07"></a>苦行，睹明星方云成道，雖然舊閣閒田地，一度嬴來<a 
name="0484a08" id="0484a08"></a>方始新。」</p><a 
name="0484a09" id="0484a09"></a><p style="text-indent: 0em; margin-left: 0em"><span class="linehead"></span>上堂：「柳眼舒青，抖開萬象根源；梅心展赤，漏洩三春<a 
name="0484a10" id="0484a10"></a>精髓。三世諸佛眼睛，因茲突露；歷代祖師血脈，由此<a 
name="0484a11" id="0484a11"></a>貫通。要知此事，惟佛與佛乃能證知。若非上根利智，<a 
name="0484a12" id="0484a12"></a>不能契悟。不見道，秪為分明極，翻令所得遲。且道分<a 
name="0484a13" id="0484a13"></a>明底事作麼生？鴛鴦繡出從君看，不把金針度與人。」<a 
name="0484a14" id="0484a14"></a>月鏡禪人為師歸寂玄墓請上堂，問：「靜夜鐘聲透出<a 
name="0484a15" id="0484a15"></a>威音，那畔澄潭月影，照徹父母未生。圓師撒手歸家，<a 
name="0484a16" id="0484a16"></a>即今在甚處安身立命？」師云：「袈裟倒掛玄峰頂。」進云：<a 
name="0484a17" id="0484a17"></a>「一片殘雲歸谷口，滿林荊棘湧蓮花。」師云：「甚處見得？」<a 
name="0484a18" id="0484a18"></a>僧便喝，師便打，乃云：「春機漏洩處，梅花塢裏演唱無<a 
name="0484a19" id="0484a19"></a>生之旨，春鳥弄聲，時洞庭湖畔全提。向上宗乘、圓如<a 
name="0484a20" id="0484a20"></a>常寂之中，曾鑑此理麼？若也鑑得此理，便能頓契無<a 
name="0484a21" id="0484a21"></a>生，高超物表，無論這邊那邊，總顯自家境界；他方此<a 
name="0484a22" id="0484a22"></a>界，同歸一性根元。到這裏，『幽顯同源，存亡一致』一句<a 
name="0484a23" id="0484a23"></a>作麼生道？遍界雖無尋覓處，圓融頻向此中遊。」</p><a 
name="0484a24" id="0484a24"></a><p style="text-indent: 0em; margin-left: 0em"><span class="linehead"></span>元宵解制上堂：「一燈焰發，千燈普輝。一雲不聚，千雲<a 
name="0484a25" id="0484a25"></a>紛飛。千雲紛飛兮，山林增秀麗，愈見其崔嵬。千燈普<a 
name="0484a26" id="0484a26"></a>輝兮，道脈遠傳持，永久不致沉墜。如是則在此在彼，<a 
name="0484a27" id="0484a27"></a>任去任住，無可不可。所以自古叢林，有時結卻布袋<a 
name="0484a28" id="0484a28"></a>頭，有時解開布袋口。有時結卻布袋頭，則千雲共一<a 
name="0484a29" id="0484a29"></a>室；有時解開布袋口，遍界布千雲。一任橫擔拄杖、倒<a 
name="0484a30" id="0484a30"></a>掛瓢囊，或東或西，逍遙自在。且道途中事作麼生？拄<a 
name="0484b01" id="0484b01"></a>杖頭邊挑日月，草鞋腳底踏乾坤。」</p><a 
name="0484b02" id="0484b02"></a><p style="text-indent: 0em; margin-left: 0em"><span class="linehead"></span>婁東慧壽上堂：「紅塵堆裏大建法幢，還他德山手段；<a 
name="0484b03" id="0484b03"></a>鬧市場中高豎剎竿，須憑古聖機權。機權明，能高能<a 
name="0484b04" id="0484b04"></a>下、能大能小，高下融通、大小圓攝；手段具，能縱能奪、<a 
name="0484b05" id="0484b05"></a>能殺能活，縱奪自由、殺活自在。具得者般手段，方能<a 
name="0484b06" id="0484b06"></a>大中現小、小中現大，一為無量、無量為一，於一微塵<a 
name="0484b07" id="0484b07"></a>現寶王剎，於一剎中轉大法輪。就中所談，理無礙、事<a 
name="0484b08" id="0484b08"></a>無礙，理事無礙，事事無礙，一一破塵越量，句句出格<a 
name="0484b09" id="0484b09"></a>超宗，豈為量所限哉？到者裏，拈一莖草便可作丈六<a 
name="0484b10" id="0484b10"></a>金身用，將丈六金身作一莖草用，眾中莫有具如是<a 
name="0484b11" id="0484b11"></a>眼、透如是法者麼？其或未有，山僧為汝對眾指出：禹<a 
name="0484b12" id="0484b12"></a>門法師演無量法門、湛越師資主一微塵剎，彼此互<a 
name="0484b13" id="0484b13"></a>為賓主、共作廣大佛事，頓使婁江清而塵土淨，法化<a 
name="0484b14" id="0484b14"></a>廣而眾善安，真為世所稀有，讚何可及？山僧無端也<a 
name="0484b15" id="0484b15"></a>來鬧中插腳，不是格外多事，秪要大家親切打個鄉<a 
name="0484b16" id="0484b16"></a>談，眾中莫有知音者麼？」顧視左右，云：「座中盡是江南<a 
name="0484b17" id="0484b17"></a>客，好向樽前唱鷓鴣。」</p><a 
name="0484b18" id="0484b18"></a><p style="text-indent: 0em; margin-left: 0em"><span class="linehead"></span>上堂：「秋清月朗，透明諸佛之心光；雲淨天空，突露眾<a 
name="0484b19" id="0484b19"></a>生之赤體。眾生赤體既露，諸佛心光透明，要知透明<a 
name="0484b20" id="0484b20"></a>處便是突露處，突露處便是透明處，何故？不見道，心<a 
name="0484b21" id="0484b21"></a>佛與眾生是三無差別？」驀豎拂子云：「大眾看看，三世<a 
name="0484b22" id="0484b22"></a>諸佛盡向山僧拂子頭上現身了也！」復以拂子打圓<a 
name="0484b23" id="0484b23"></a>相云：「諸佛心光顯露了也！現前一眾，豈非眾生現在<a 
name="0484b24" id="0484b24"></a>耶？且道那裏是他無差別處？覿體同觀無二相，當空<a 
name="0484b25" id="0484b25"></a>皎潔一輪圓。」</p><a 
name="0484b26" id="0484b26"></a><p style="text-indent: 0em; margin-left: 0em"><span class="linehead"></span>上堂：「心源湛寂，智證斯圓。信願堅深，寶所必到。是以<a 
name="0484b27" id="0484b27"></a>善財參問，無險不立；龍女成佛，直下知歸。今嚴正堅<a 
name="0484b28" id="0484b28"></a>及正，<span class="corr" title='[巳&gt;已]'>已</span>超宗等，若非夙具善根、久植德本，安能不辭<a 
name="0484b29" id="0484b29"></a>跋涉、遠遠而至，欲向蘆圖水曲、蓼岸沙洲與船子和<a 
name="0484b30" id="0484b30"></a>尚覿面相見？且道相見時有何話會？」遂以拄杖作呈<a 
name="0484c01" id="0484c01"></a>橈勢，云：「會麼？若向這裏會得，則不出婁東<span class="corr" title='[巳&gt;已]'>已</span>前、未跨<a 
name="0484c02" id="0484c02"></a>船舷之際，早與船子相見了也。到這裏豈惟與船子<a 
name="0484c03" id="0484c03"></a>相見，亦能與三世諸佛、歷代祖師把手論道，無有休<a 
name="0484c04" id="0484c04"></a>日。然論道無休事且置，且道即今船子和尚在甚麼<a 
name="0484c05" id="0484c05"></a>處？分明面目常時露，誰識倉洲即釣洲？」</p><a 
name="0484c06" id="0484c06"></a><p style="text-indent: 0em; margin-left: 0em"><span class="linehead"></span>師退院上堂：「法海汪洋，全在法脈流注；法門廣大，必<a 
name="0484c07" id="0484c07"></a>仗道力扶持。所以自古知識建立叢林，惟在得人。如<a 
name="0484c08" id="0484c08"></a>睦州之得雲門，黃檗之得臨濟，慈明之得楊岐，船子<a 
name="0484c09" id="0484c09"></a>之得夾山，雖是令行一日，其實道垂千古。山僧今日<a 
name="0484c10" id="0484c10"></a>既退此席，繼者何人？特命鐵航西堂繼於此席。叢林<a 
name="0484c11" id="0484c11"></a>既<span class="corr" title='[巳&gt;已]'>已</span>獲人，劻勷必仗檀護。所以道『檀傍僧修，僧依檀<a 
name="0484c12" id="0484c12"></a>住』，彼此互換，賓主交參，叢席之興從此而始。且道互<a 
name="0484c13" id="0484c13"></a>換交參一句作麼生道？把手相將扶正化，頭頭物物<a 
name="0484c14" id="0484c14"></a>自通津。」遂下座，領眾送西堂入方丈。</p><a 
name="0484c15" id="0484c15"></a><p style="text-indent: 0em; margin-left: 0em"><span class="linehead"></span>上堂：「今朝正月十五，老僧正打退鼓，居士請我上堂，<a 
name="0484c16" id="0484c16"></a>露柱燈籠鼓舞。跳上三十三天，帝釋相歡不住。且道<a 
name="0484c17" id="0484c17"></a>歡樂個甚麼？一人入深山，諸佛歡咸喜。既然如是，且<a 
name="0484c18" id="0484c18"></a>道途中還有輔弼者麼？桃花夾岸紅千里，一路隨舟<a 
name="0484c19" id="0484c19"></a>相與還。」遂拽杖便行。</p><a 
name="0484c20" id="0484c20"></a><p><span class="juanname">二隱謐禪師語錄卷第三</span></p><a 
name="0484c21" id="0484c21"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　　　　　<span class="note">(正藍旗昂邦章英信<br><a 
name="0484c22" id="0484c22"></a>　　　　　　　　　　　官蘇助刊<br><a 
name="0484c23" id="0484c23"></a>　　　　　　　　　　　二隱禪師語錄卷三<br><a 
name="0484c24" id="0484c24"></a>　　　　　　　　　　　康熙戊午夏水月識)</span></p></div></div>
<hr>【經文資訊】嘉興藏第 28 冊 No. B212 二隱謐禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa5fd.html?index=J28nB212" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB212_003 by HTTrack Website Copier/3.x [XR&CO'2008], Tue, 03 Jun 2014 00:38:10 GMT -->
</html>
