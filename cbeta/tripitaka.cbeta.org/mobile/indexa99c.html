<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2115_011 by HTTrack Website Copier/3.x [XR&CO'2008], Mon, 02 Jun 2014 23:52:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga272b-2.gif?utmac=MO-30696269-4&amp;utmn=1789156545&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52&amp;utmp=%2Fmobile%2Findex.php%3Findex%3DT52n2115_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7d7f.html?index=T52n2115_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2115 鐔津文集 (19卷)<br/>【宋 契嵩撰】<br/>第 11 卷</p>
	<a href="index45ab.html?index=T52n2115_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2115" sutra_name="鐔津文集" sutra_juan="[卷11]">　
<a 
name="0703a01" id="0703a01"></a><a 
name="0703a02" id="0703a02"></a><p><span class="juanname">鐔津文集卷第十一</span></p><a 
name="0703a03" id="0703a03"></a><a 
name="0703a04" id="0703a04"></a><p style="margin-left: 4em"><span class="byline">藤州鐔津東山沙門契嵩撰</span></p><a 
name="0703a05" id="0703a05"></a><p style="margin-left: 2em"><span class="headname">敘</span></p><a 
name="0703a06" id="0703a06"></a><p style="margin-left: 3em"><span class="headname">傳法正宗定祖圖敘<span class="note">(與圖上進)</span></span></p><a 
name="0703a07" id="0703a07"></a><p style="text-indent: 0em; margin-left: 0em"><span class="linehead"></span>原夫菩提達磨。實佛氏之教之二十八祖也。<a 
name="0703a08" id="0703a08"></a>與乎大迦葉。乃釋迦文如來直下之相承者<a 
name="0703a09" id="0703a09"></a>也。傳之中國年世積遠譜諜差繆。而學者寡<a 
name="0703a10" id="0703a10"></a>識不能推詳其本真。紛然異論古今頗爾。某<a 
name="0703a11" id="0703a11"></a>平生以此為大患。適考其是非正其宗祖。其<a 
name="0703a12" id="0703a12"></a>書垂出。會頒祖師傳法授衣之圖。布諸天下。<a 
name="0703a13" id="0703a13"></a>而學佛者雖皆榮之。猶聽瑩未諭上意。某幸<a 
name="0703a14" id="0703a14"></a>此竊謂識者曰。吾佛以正法要為一大教之<a 
name="0703a15" id="0703a15"></a>宗。以密傳受為一大教之祖。其宗乃聖賢之<a 
name="0703a16" id="0703a16"></a>道原。生靈之妙本也。其祖乃萬世學定慧之<a 
name="0703a17" id="0703a17"></a>大範。十二部說之真驗也。自書傳亂之<span class="gaiji">&#x77B9;<!--gaiji,,1[目*愛],2&#x77B9;,3--></span>眛<a 
name="0703a18" id="0703a18"></a>漫漶。天下疑之幾千百載矣。今上大聖特頒<a 
name="0703a19" id="0703a19"></a>圖以正其宗祖。然聖人教道必聖人乃能正<a 
name="0703a20" id="0703a20"></a>之。是豈惟萬世佛氏之徒大幸也。亦天地生<a 
name="0703a21" id="0703a21"></a>靈之大幸也。某固不避其<span class="corr" title='[僣&gt;僭]'>僭</span>越愚妄之誅。敢<a 
name="0703a22" id="0703a22"></a>昧死引其書之舊事。推衍上聖之意。仰箋于<a 
name="0703a23" id="0703a23"></a>祖圖。亦先所頒祖師傳法授衣之謂也。然其<a 
name="0703a24" id="0703a24"></a>始亂吾宗祖熒惑天下學者。莫若乎付法藏<a 
name="0703a25" id="0703a25"></a>傳。正其宗祖斷萬世之諍者。莫若乎禪經。禪<a 
name="0703a26" id="0703a26"></a>經之出。乃先乎付法傳六十二載。始終備載。<a 
name="0703a27" id="0703a27"></a>二十八祖已見於晉之世矣。付法藏傳乃真<a 
name="0703a28" id="0703a28"></a>君廢教之後闕然。但謂二十四世方見魏之<a 
name="0703a29" id="0703a29"></a>時耳。適以禪經驗。而付法藏傳果其謬也。若<a 
name="0703b01" id="0703b01"></a>如來獨以正法眼藏密付乎大迦葉者。則見<a 
name="0703b02" id="0703b02"></a>之大涅槃經智度論禪經與其序也。以意求<a 
name="0703b03" id="0703b03"></a>之。而佛之微旨存焉。上叡性高妙獨得乎言<a 
name="0703b04" id="0703b04"></a>謂之外。是乃天資佛記也。故其發揮禪祖雅<a 
name="0703b05" id="0703b05"></a>與經合。宜乎垂之萬世永為定斷。三學佛子<a 
name="0703b06" id="0703b06"></a>遵之仰之。天下不復疑也。其圖所列。自釋迦<a 
name="0703b07" id="0703b07"></a>文佛大迦葉。至於曹溪六祖大鑑禪師。凡三<a 
name="0703b08" id="0703b08"></a>十四位。又以儒釋之賢。其言吾宗祖。素有證<a 
name="0703b09" id="0703b09"></a>據者。十位列於諸祖左右。謹隨其傳法正宗<a 
name="0703b10" id="0703b10"></a>記。詣闕上進。塵黷宸眷。不任惶恐震懼之至。<a 
name="0703b11" id="0703b11"></a>謹敘。</p><a 
name="0703b12" id="0703b12"></a><p style="margin-left: 3em"><span class="headname">六祖法寶記敘<span class="note">(此郎侍郎作附)</span></span></p><a 
name="0703b13" id="0703b13"></a><p style="text-indent: 0em; margin-left: 0em"><span class="linehead"></span>按唐書曰。後魏之末有僧號達磨者。本天竺<a 
name="0703b14" id="0703b14"></a>國王之子。以護國出家入南海。得禪宗妙法。<a 
name="0703b15" id="0703b15"></a>自釋迦文佛相傳。有衣<span class="gaiji">&#x9262;<!--gaiji,缽,1[金*本],2&#x9262;,3--></span>為記。以世相付受。<a 
name="0703b16" id="0703b16"></a>達磨齎衣<span class="gaiji">&#x9262;<!--gaiji,缽,1[金*本],2&#x9262;,3--></span>航海而來。至梁詣武帝。帝問以<a 
name="0703b17" id="0703b17"></a>有為之事。達磨不說。乃之魏隱於嵩山少林<a 
name="0703b18" id="0703b18"></a>寺。以其法傳慧可。可傳僧粲粲傳道信。信傳<a 
name="0703b19" id="0703b19"></a>弘忍。忍傳慧能。而復出神秀。能於達磨在中<a 
name="0703b20" id="0703b20"></a>國為六世。故天下謂之六祖。法寶記蓋六祖<a 
name="0703b21" id="0703b21"></a>之所說其法也。其法乃生靈之大本。人焉鬼<a 
name="0703b22" id="0703b22"></a>神焉萬物焉。遂與其清明廣大者。紛然而大<a 
name="0703b23" id="0703b23"></a>異。六祖憫此乃諭人。欲人自求之。即其心而<a 
name="0703b24" id="0703b24"></a>返道也。然天下之言性命者多矣。若其言之<a 
name="0703b25" id="0703b25"></a>之至詳。理之之至當。推之之至悉。而釋氏得<a 
name="0703b26" id="0703b26"></a>之矣。若其示之之至直。趨之之至徑。證之<a 
name="0703b27" id="0703b27"></a>之至親而六祖之於釋氏。又其得之也。六祖<a 
name="0703b28" id="0703b28"></a>於釋氏教道。可謂要乎至哉。今天子開善閣<a 
name="0703b29" id="0703b29"></a>記。謂以本性證乎了義者。未有舍六祖之道<a 
name="0703c01" id="0703c01"></a>而有能至於此者也。是則六祖者乃三界之<a 
name="0703c02" id="0703c02"></a>慈父。諸佛之善嗣歟。偉乎。惟至聖而能知至<a 
name="0703c03" id="0703c03"></a>道也。然六祖之說余素敬之。患其為俗所增<a 
name="0703c04" id="0703c04"></a>損。而文字鄙俚繁雜殆不可考。會沙門契嵩<a 
name="0703c05" id="0703c05"></a>作壇經贊。因謂嵩師曰。若能正之。吾為出財。<a 
name="0703c06" id="0703c06"></a>模印以廣其傳。更二載嵩果得曹溪古本校<a 
name="0703c07" id="0703c07"></a>之。勒成三卷。粲然皆六祖之言。不復謬妄。乃<a 
name="0703c08" id="0703c08"></a>命工鏤板以集其勝事。至和三年三月十九<a 
name="0703c09" id="0703c09"></a>月序。</p><a 
name="0703c10" id="0703c10"></a><p style="margin-left: 3em"><span class="headname">明州五<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>良和尚語錄敘</span></p><a 
name="0703c11" id="0703c11"></a><p style="text-indent: 0em; margin-left: 0em"><span class="linehead"></span>始釋迦文佛。經教之外。以大三昧命其高第<a 
name="0703c12" id="0703c12"></a>弟子大龜氏傳之。然非不關經教。蓋經教之<a 
name="0703c13" id="0703c13"></a>所明也。將以印正一切法門。決定為妙覺之<a 
name="0703c14" id="0703c14"></a>宗極。及其菩提達磨承大龜氏。二十八世方<a 
name="0703c15" id="0703c15"></a>傳諸夏。諸夏之至曹溪第六祖益傳之。往之<a 
name="0703c16" id="0703c16"></a>時世。未習熟諸祖師。猶傍經以諭學者。未即<a 
name="0703c17" id="0703c17"></a>純以真要示之。後世至人親機而宜之。遂直<a 
name="0703c18" id="0703c18"></a>用此發人。故其所為人不復以經語。故天下<a 
name="0703c19" id="0703c19"></a>之守章句者聽瑩。謂其背經立異以非之。噫<a 
name="0703c20" id="0703c20"></a>是豈知夫變而通之殊契經也。然學者不易<a 
name="0703c21" id="0703c21"></a>至之。至之復難繼之繼之復難辯之。猶人皆<a 
name="0703c22" id="0703c22"></a>畫龍而未始得其真龍形者。逮有以真龍告<a 
name="0703c23" id="0703c23"></a>之而世亦不信。蓋天下識龍者寡也。今世孰<a 
name="0703c24" id="0703c24"></a>不說道。紛然皆傳。其所傳至其與否。豈能盡<a 
name="0703c25" id="0703c25"></a>得其所辨耶。吾故嘗憂其混亂道真為學者<a 
name="0703c26" id="0703c26"></a>大病。但愧匿而不能張之也。今見吾所知五<a 
name="0703c27" id="0703c27"></a><span class="gaiji">&#x5CEF;<!--gaiji,峰,1[山/夆],2&#x5CEF;,3--></span>良公善知識也。益喜其言。良公亦忻然相<a 
name="0703c28" id="0703c28"></a>得。遂出其語錄示余。讀之多其所發殊妙。所<a 
name="0703c29" id="0703c29"></a>謂善變而通之者也。良公受於慈明圓禪師。<a 
name="0704a01" id="0704a01"></a>慈明傳臨際繼。際大智大寂之所傳。此良公<a 
name="0704a02" id="0704a02"></a>宜禪者師也。若其修潔之美而邑人四方盛<a 
name="0704a03" id="0704a03"></a>稱之。此不復論。</p><a 
name="0704a04" id="0704a04"></a><p style="margin-left: 3em"><span class="headname">武陵集敘</span></p><a 
name="0704a05" id="0704a05"></a><p style="text-indent: 0em; margin-left: 0em"><span class="linehead"></span>慧遠和尚以有道稱於四方。在天禧乾興間。<a 
name="0704a06" id="0704a06"></a>其名甚振學者無遠近歸之。如水沛然就下。<a 
name="0704a07" id="0704a07"></a>予少聞之恨不識其人。晚游吳得其語於勤<a 
name="0704a08" id="0704a08"></a>暹二師。觀其發演詳悉應對次序。語言必文。<a 
name="0704a09" id="0704a09"></a>不以凡近雜出。雖出入大經大論。傍及治世<a 
name="0704a10" id="0704a10"></a>文書老子莊周之說而不疑。閒究其意義所<a 
name="0704a11" id="0704a11"></a>歸。而與佛法奧妙似乎不可以智窮。神而明<a 
name="0704a12" id="0704a12"></a>之。其庶幾乎。始達磨大師以佛心印至中國。<a 
name="0704a13" id="0704a13"></a>會梁天子耽有為不省其言。達磨北入嵩山。<a 
name="0704a14" id="0704a14"></a>面壁終日默坐九年。華人之疑稍解。而達磨<a 
name="0704a15" id="0704a15"></a>之道遂傳矣。以故後世傳高僧者。以禪觀定<a 
name="0704a16" id="0704a16"></a>其所傳。又後世學者無遠識頗信傳者為然<a 
name="0704a17" id="0704a17"></a>其言。亦不思之甚也。達磨之道豈止於禪觀<a 
name="0704a18" id="0704a18"></a>而已矣夫禪者靜也。觀者觀也。聖人教初學<a 
name="0704a19" id="0704a19"></a>者。使靜思慮以觀其道也。若達磨所傳承於<a 
name="0704a20" id="0704a20"></a>高足弟子大迦葉。昔如來將化以正法眼。可<a 
name="0704a21" id="0704a21"></a>以言語發。不可言語到。故命大迦葉以心相<a 
name="0704a22" id="0704a22"></a>傳。所謂正法者也。大教之所以出。眾經之<a 
name="0704a23" id="0704a23"></a>所以明也。得乎此者。雖以萬端言之。其所言<a 
name="0704a24" id="0704a24"></a>未始雜也。不得乎此者。雖絕言而守之。其所<a 
name="0704a25" id="0704a25"></a>守未始不惑也。今和尚之言。其得正法之謂<a 
name="0704a26" id="0704a26"></a>也。禪觀焉能盡之。和尚出於雲門大師三世。<a 
name="0704a27" id="0704a27"></a>雲門出於大鑒禪師八世。嗚呼去聖人益遠。<a 
name="0704a28" id="0704a28"></a>學者疑惑錯謬。當其時和尚去雲門大師未<a 
name="0704a29" id="0704a29"></a>百年。獨抱正法與其人相望。毅然引學者。以<a 
name="0704b01" id="0704b01"></a>其正法眼藏以正其傳授學者。真若得止以<a 
name="0704b02" id="0704b02"></a>息狂走。其於教道而德亦至矣。既沒。弟子輩<a 
name="0704b03" id="0704b03"></a>緝其言。以其所居之地。名之曰武陵集。慶曆<a 
name="0704b04" id="0704b04"></a>壬午歲孟冬二十日序。</p><a 
name="0704b05" id="0704b05"></a><p style="margin-left: 3em"><span class="headname">原宗集敘<span class="note">(或名宗原)</span></span></p><a 
name="0704b06" id="0704b06"></a><p style="text-indent: 0em; margin-left: 0em"><span class="linehead"></span>象郡懃師聚禪學百家之說。探而取其言之<a 
name="0704b07" id="0704b07"></a>尤至者。次為一家之書。繇釋迦如來而下至<a 
name="0704b08" id="0704b08"></a>于雲門。摳衣弟子凡三百三十三人其語有<a 
name="0704b09" id="0704b09"></a>六百二十則。總一萬八千餘言。書成。命不腆<a 
name="0704b10" id="0704b10"></a>名而敘之。大旨以不循語言生所解會。平常<a 
name="0704b11" id="0704b11"></a>簡密而不失其宗者。為得之矣。故曰原宗懃<a 
name="0704b12" id="0704b12"></a>師證法於德山遠公。印可於三角澄公。澄遠<a 
name="0704b13" id="0704b13"></a>皆雲門匡真大師之法孫也。雲門秉雲<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>存<a 
name="0704b14" id="0704b14"></a>禪師。雲<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>承德山宣鑑。德山續龍潭信。龍潭<a 
name="0704b15" id="0704b15"></a>嗣天皇悟。天皇繼石頭大師石頭紹廬陵思<a 
name="0704b16" id="0704b16"></a>和尚。思和尚受法於第六祖大鑒禪師。廣菩<a 
name="0704b17" id="0704b17"></a>提達磨所傳之道。故天下學佛者尊其德。如<a 
name="0704b18" id="0704b18"></a>孔子承周公而振堯舜之道。聖人舉其用所<a 
name="0704b19" id="0704b19"></a>以謂教也。大用不可卒究。即文字以為詣。洎<a 
name="0704b20" id="0704b20"></a>乎種智差別法門萬殊。復懼後世多聞者過。<a 
name="0704b21" id="0704b21"></a>困學者不及。故釋迦如來直以正法授大迦<a 
name="0704b22" id="0704b22"></a>葉。雖示有言說而不<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>文字。菩提達磨去如<a 
name="0704b23" id="0704b23"></a>來二十九代。受之東來。人始莫曉。時皆擯棄<a 
name="0704b24" id="0704b24"></a>及其傳至大鑒世且大信。趨學者猶水之沛<a 
name="0704b25" id="0704b25"></a>然就下。噫像法之季去聖人益遠。學者穿鑿<a 
name="0704b26" id="0704b26"></a>迷失道真。懃師長為之太息。故楷其宗極。庶<a 
name="0704b27" id="0704b27"></a>幾有所正也。是歲康定辛已孟冬月望日也。</p><a 
name="0704b28" id="0704b28"></a><p style="margin-left: 3em"><span class="headname">移石詩敘</span></p><a 
name="0704b29" id="0704b29"></a><p style="text-indent: 0em; margin-left: 0em"><span class="linehead"></span>移石詩君子之美移石也。始其棄於道傍。雖<a 
name="0704c01" id="0704c01"></a>其瑰怪偉然可觀。而路人不顧。無辯師思取<a 
name="0704c02" id="0704c02"></a>而顯之。乃用工者計不崇朝。遂致于戶庭。巉<a 
name="0704c03" id="0704c03"></a><span class="gaiji">&#x5D2A;<!--gaiji,崒,1[山*(〦/(坐-土+十))],2&#x5D2A;,3--></span>嵌虛若山聳洞<span class="gaiji">壑<!--gaiji,壑,1[堅-臣+(虍-七+(一/谷))],2,3--></span>。前瞰清沼後蔭茂樹。左<a 
name="0704c04" id="0704c04"></a>右益闢三堂。曰石筵。曰照古。曰禪燕者。臨之<a 
name="0704c05" id="0704c05"></a>使人悠然有幽思。自是誇者相告觀者趨來。<a 
name="0704c06" id="0704c06"></a>石之美一旦遂顯。無辯復作詩以歌之。賢士<a 
name="0704c07" id="0704c07"></a>大夫與方袍能詩者。亦從而賦之。必欲余為<a 
name="0704c08" id="0704c08"></a>序。然人皆有所嗜之事。而有雅有俗有淫有<a 
name="0704c09" id="0704c09"></a>正。視其物則其人之賢否可知也。若石之為<a 
name="0704c10" id="0704c10"></a>物也。其性剛其質固。其形靜其勢方。方者似<a 
name="0704c11" id="0704c11"></a>乎君子彊正而不苟也。靜者似乎君子不為<a 
name="0704c12" id="0704c12"></a>不義而動也。固者似乎君子操節而不易也。<a 
name="0704c13" id="0704c13"></a>剛者似乎君子雄銳而能立也。然移石之名<a 
name="0704c14" id="0704c14"></a>益美乎是。其外<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>岠似乎賢人嚴重而肅物<a 
name="0704c15" id="0704c15"></a>也。其中空洞似乎至人虛心而合道也。今無<a 
name="0704c16" id="0704c16"></a>辯以吾道為禪者師以翰墨與儒人游。取其<a 
name="0704c17" id="0704c17"></a>石而樹之於庭朝觀夕視必欲資其六者。以<a 
name="0704c18" id="0704c18"></a>為道德之外獎。操修之默鑒也。及讀其詩。求<a 
name="0704c19" id="0704c19"></a>其所以為意者。則未始與此不合。然無辯其<a 
name="0704c20" id="0704c20"></a>心如此之遠也。而與世俗之虛玩物者固不<a 
name="0704c21" id="0704c21"></a>足相望。諸君美而賦詩。不亦宜乎。其詩凡若<a 
name="0704c22" id="0704c22"></a>干首。皆詩之豪者也視之可見。豈卑論所能<a 
name="0704c23" id="0704c23"></a>悉評。某歲日月某序。</p><a 
name="0704c24" id="0704c24"></a><p style="margin-left: 3em"><span class="headname">法雲十詠詩敘</span></p><a 
name="0704c25" id="0704c25"></a><p style="text-indent: 0em; margin-left: 0em"><span class="linehead"></span>法雲晝上人。繕其居之西廈曰翠樾堂。以其<a 
name="0704c26" id="0704c26"></a>得山林之美蔭也。戶其北垣曰陟崖門。示其<a 
name="0704c27" id="0704c27"></a>乘高必履正也。始其入林之徑曰嘯月徑。高<a 
name="0704c28" id="0704c28"></a>其所適也。疏其泉曰夏涼泉。貴其濯熱也。表<a 
name="0704c29" id="0704c29"></a>昔僧之瑩曰華嚴塔。德其人也。指其嶺之峻<a 
name="0705a01" id="0705a01"></a>絕者曰樵歌嶺。樂野事也。名其亭曰映發亭。<a 
name="0705a02" id="0705a02"></a>取王子敬山川相映發之謂也。目其山之谷<a 
name="0705a03" id="0705a03"></a><span class="note">(音浴)</span>曰楊梅塢。別嘉果也。榜其閣曰清隱閣以<a 
name="0705a04" id="0705a04"></a>其可以靜也。就竹闢軒曰修竹軒。擬其操也。<a 
name="0705a05" id="0705a05"></a>是十詠者。舉屬法雲精舍。法雲宅大慈山之<a 
name="0705a06" id="0705a06"></a>中與郭相去迨十里。北瞰徹浙江。南通錢唐<a 
name="0705a07" id="0705a07"></a>湖。過重崗複嶺翛然沿溪涉<span class="gaiji">澗<!--gaiji,澗,1[澗-日+月],2&#x3D4E;,3--></span>。水聲冷冷雲<a 
name="0705a08" id="0705a08"></a>木杳靄。校乎垂江瀕湖之山。而大慈最為幽<a 
name="0705a09" id="0705a09"></a>深。法雲庭宇瀟洒林嶺盤<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>環翠。比乎慈山<a 
name="0705a10" id="0705a10"></a>之他寺。其又絕出者也。昔吏部郎公。以侍<a 
name="0705a11" id="0705a11"></a>郎致政還故鄉。多優游名山。尤樂此。以為高<a 
name="0705a12" id="0705a12"></a>蹈之佳處也。每來則踰旬跨月。陶陶而忘反。<a 
name="0705a13" id="0705a13"></a>吏部名德熏於天下。既好是也。人亦斐然從<a 
name="0705a14" id="0705a14"></a>而尚之。故法雲勝概遂遠聞播。晝師猶以為<a 
name="0705a15" id="0705a15"></a>未盡其山水之美。乃益揭其十景者。拳拳引<a 
name="0705a16" id="0705a16"></a>詩人詠之。縉紳先生之流與吳中名僧。聞皆<a 
name="0705a17" id="0705a17"></a>樂為之賦。競出乎奇詞麗句。而風韻若出金<a 
name="0705a18" id="0705a18"></a>石。鏗然起人清思。所謂勝概者益聞益播。將<a 
name="0705a19" id="0705a19"></a>傳之而無窮也。然物景出沒。亦猶人之懷奇<a 
name="0705a20" id="0705a20"></a>挾異者。隱顯窮通必有時數。若此十詠之景。<a 
name="0705a21" id="0705a21"></a>所布于山中固亦久矣。棄置而未嘗稍發。今<a 
name="0705a22" id="0705a22"></a>晝師振之。眾賢詩而光之。豈其數相會。亦有<a 
name="0705a23" id="0705a23"></a>時然乎。故賢者雖終身晦之。時命也。不足歎<a 
name="0705a24" id="0705a24"></a>之。忽然曜之。時命也。亦不足幸之。上人既樂<a 
name="0705a25" id="0705a25"></a>得諸君之詩。特屬予以為序。然無謂豈能盡<a 
name="0705a26" id="0705a26"></a>其詩之美也矣。</p><a 
name="0705a27" id="0705a27"></a><p style="margin-left: 3em"><span class="headname">法喜堂詩敘</span></p><a 
name="0705a28" id="0705a28"></a><p style="text-indent: 0em; margin-left: 0em"><span class="linehead"></span>好事者刻法喜堂詩將傳。而淨源上人預其<a 
name="0705a29" id="0705a29"></a>編。次以其事謂潛子曰。幸子志之也。夫法喜<a 
name="0705b01" id="0705b01"></a>堂乃實月廣師所居之室也。君子善其以法<a 
name="0705b02" id="0705b02"></a>喜自處。故作詩而稱之也。其詩凡若干篇。乃<a 
name="0705b03" id="0705b03"></a>縉紳先生鉅公偉人之所為也。高逸殊絕不<a 
name="0705b04" id="0705b04"></a>可得而評也。若寶月居心休美寓醫以廣其<a 
name="0705b05" id="0705b05"></a>行。章表民敘之詳矣。吾不復論也。第發其法<a 
name="0705b06" id="0705b06"></a>喜之謂耳。夫法也者道也。喜也者悅適也。道<a 
name="0705b07" id="0705b07"></a>固天人之正也。人而不適道烏乎為心也。夫<a 
name="0705b08" id="0705b08"></a>死生人生之大變也。非適道不能外其變以<a 
name="0705b09" id="0705b09"></a>至神完也。榮辱盛衰人事之變也。非適道不<a 
name="0705b10" id="0705b10"></a>能順其變以至分安也。愛惡取捨人情之變<a 
name="0705b11" id="0705b11"></a>也。非適道不能理其變以至性勝也。故謂道<a 
name="0705b12" id="0705b12"></a>無不存一貫乎內外也。惟聖賢常以道凝。生<a 
name="0705b13" id="0705b13"></a>之不亂死之不<span class="corr" title='[汨&gt;汩]'>汩</span>。出之不渝處之不悶。貧之<a 
name="0705b14" id="0705b14"></a>不窮富之不淫。山林也朝市也。惟道所適也。<a 
name="0705b15" id="0705b15"></a>俗不顧道而祿祿以其變弊。嗟乎古今豈少<a 
name="0705b16" id="0705b16"></a>乎哉。寶月杭人也。其國樂土。風俗以奢侈相<a 
name="0705b17" id="0705b17"></a>高。甫方服之人。幾忘道而趨其所尚也。寶月<a 
name="0705b18" id="0705b18"></a>廬其市井紛華之間。乃翹然獨修法喜之樂。<a 
name="0705b19" id="0705b19"></a>是豈惟務其自悅而已矣。其將有所師而勸<a 
name="0705b20" id="0705b20"></a>之乎。群公賦詩而美之是也。辛丑仲冬八日<a 
name="0705b21" id="0705b21"></a>潛子序題。</p><a 
name="0705b22" id="0705b22"></a><p style="margin-left: 3em"><span class="headname">山茨堂敘</span></p><a 
name="0705b23" id="0705b23"></a><p style="text-indent: 0em; margin-left: 0em"><span class="linehead"></span>南宗智嚴師主慶善精舍。而邑人宜之。將一<a 
name="0705b24" id="0705b24"></a>年所居已葺。白雲堂人亦新之。且以書邀其<a 
name="0705b25" id="0705b25"></a>侶契嵩曰。吾虛是室以待子。會予方專意於<a 
name="0705b26" id="0705b26"></a>習禪著書。其年遂來視。厥堂控半<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>嶷然出<a 
name="0705b27" id="0705b27"></a>其居之後。戶牖南敞。前望連山青嶂邐迤。與<a 
name="0705b28" id="0705b28"></a>村疇雲樹而相映帶。若見好畫。蕭然發人幽<a 
name="0705b29" id="0705b29"></a>思。余喜處之經歲。心甚自得而塵事寡。日益<a 
name="0705c01" id="0705c01"></a>清淨。因思其舊名取義太近。輒命以山茨之<a 
name="0705c02" id="0705c02"></a>號更之。山茨者蓋取梁之高僧惠約所居之<a 
name="0705c03" id="0705c03"></a>名也。昔約方以德高見重於天子。而汝南周<a 
name="0705c04" id="0705c04"></a>顒乃營山茨寺于鍾山而命之居。故顒美之<a 
name="0705c05" id="0705c05"></a>曰山茨。約住清風滿世。若約者可謂吾徒之<a 
name="0705c06" id="0705c06"></a>有道者也。吾徒宜慕之。愚何敢跂望其人也。<a 
name="0705c07" id="0705c07"></a>取其山茨而名是堂者。誠欲警愚之不及也。<a 
name="0705c08" id="0705c08"></a>慶曆丁亥孟春之晦日序。</p><a 
name="0705c09" id="0705c09"></a><p style="margin-left: 3em"><span class="headname">趣軒叔</span></p><a 
name="0705c10" id="0705c10"></a><p style="text-indent: 0em; margin-left: 0em"><span class="linehead"></span>慈化都僧正所居之北軒者。在精舍為窮奧。<a 
name="0705c11" id="0705c11"></a>於他牖最虛明。靜可以宴。安可以休。適慈<a 
name="0705c12" id="0705c12"></a>化喜此欲潛子名而揭之。潛子謂慈化曰。了<a 
name="0705c13" id="0705c13"></a>性師人皆有好。而子之好喜近道。其殆庶幾<a 
name="0705c14" id="0705c14"></a>乎。靜乃正。明乃鑑。虛乃容。深奧所造乃清。<a 
name="0705c15" id="0705c15"></a>雖其方丈環堵之室。至道則清風浩氣光天<a 
name="0705c16" id="0705c16"></a>地貫古今。妙乎人間世。而絕出窅然。不必在<a 
name="0705c17" id="0705c17"></a>乎青山白雲也。寥廓無際。不必在乎世表方<a 
name="0705c18" id="0705c18"></a>外也。上人其好既有至道之趣。而潛子乃以<a 
name="0705c19" id="0705c19"></a>趣軒名其北軒。而文之益示慈化志之所尚<a 
name="0705c20" id="0705c20"></a>清勝。潛子猛陵之契嵩也。</p><a 
name="0705c21" id="0705c21"></a><p style="margin-left: 3em"><span class="headname">山游唱和詩集敘</span></p><a 
name="0705c22" id="0705c22"></a><p style="text-indent: 0em; margin-left: 0em"><span class="linehead"></span>楊從事公濟與<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>晦晤上人訪潛子。明日乃<a 
name="0705c23" id="0705c23"></a>邀宿靈隱。又明日如天竺。遂宿於天竺也。三<a 
name="0705c24" id="0705c24"></a>人者游且詠。得詩三十六篇。公濟請潛子前<a 
name="0705c25" id="0705c25"></a>敘。潛子讓公濟曰。吾不敢先朝廷之士。公濟<a 
name="0705c26" id="0705c26"></a>曰。此山林也。論道不論勢。潛子敘非忝也。潛<a 
name="0705c27" id="0705c27"></a>子曰。諾吾敘。然公濟與潛子輩儒佛其人異<a 
name="0705c28" id="0705c28"></a>也。仕進與退藏又益異也。今相與於此。蓋其<a 
name="0705c29" id="0705c29"></a>內有所合而然也。公濟與<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>晦以嗜詩合。與<a 
name="0706a01" id="0706a01"></a>潛子以好山水閑適合。潛子亦粗以詩與<span class="gaiji">&#x51B2;<!--gaiji,沖,1[冰-水+中],2&#x51B2;,3--></span><a 
name="0706a02" id="0706a02"></a>晦合。而<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>晦又以愛山水與吾合。夫詩與山<a 
name="0706a03" id="0706a03"></a>水。其風味淡且靜。天下好是者幾其人哉。故<a 
name="0706a04" id="0706a04"></a>吾屬得其合者嘗鮮矣。適從容山中。亦以此<a 
name="0706a05" id="0706a05"></a>會為難得。故吻然嗒然終日相顧相謂。幾忘<a 
name="0706a06" id="0706a06"></a>其形<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>不知孰為佛乎孰為儒乎。晉之時王<a 
name="0706a07" id="0706a07"></a>謝許子以樂山水友支道林。唐之時白公隱<a 
name="0706a08" id="0706a08"></a>廬阜亦引四釋子為方外之交。其意豈不然<a 
name="0706a09" id="0706a09"></a>哉。合之道其可忽乎。雲與龍貴以氣合。風與<a 
name="0706a10" id="0706a10"></a>虎貴以聲合。聖與賢貴以時合。君與臣貴以<a 
name="0706a11" id="0706a11"></a>道合。學者貴以聖人之道合。百工貴以其事<a 
name="0706a12" id="0706a12"></a>合。昆蟲貴以其類合。不相合。雖道如仲尼伯<a 
name="0706a13" id="0706a13"></a>夷。亦無所容於世也。天下烏得不重其所合<a 
name="0706a14" id="0706a14"></a>乎。方二君之來也。逼歲除。山<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span><span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>以春意。然<a 
name="0706a15" id="0706a15"></a>代謝相奪乍陰乍晴。朝則白雲青靄絢如也。<a 
name="0706a16" id="0706a16"></a>晚則餘<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>殘雪瑩如也。飛泉冷冷若出金石。<a 
name="0706a17" id="0706a17"></a>幽林梅香或凝或散。樹有啼鳥<span class="gaiji">澗<!--gaiji,澗,1[澗-日+月],2&#x3D4E;,3--></span>有游魚。而<a 
name="0706a18" id="0706a18"></a>二人者嗜山水則所好益得。嗜閑適則其情<a 
name="0706a19" id="0706a19"></a>益樂。勝氣充浹而更發幽興優游紆餘吟嘯<a 
name="0706a20" id="0706a20"></a>自若。雖傍人視之。不知其所以為樂也。坐<a 
name="0706a21" id="0706a21"></a>客接之。不知其所以為得也。獨潛子蒼顏敝<a 
name="0706a22" id="0706a22"></a>履幸其末游。而謂之曰。二君之樂非俗之所<a 
name="0706a23" id="0706a23"></a>樂也。二君之得非俗之所得也。是乃潔靜逍<a 
name="0706a24" id="0706a24"></a>遙乎趨競塵累之外者之事也。終之可也。因<a 
name="0706a25" id="0706a25"></a>評其詩曰。公濟之詩贍。<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>晦之詩典。如老麗<a 
name="0706a26" id="0706a26"></a>雅健則其氣格相高焉。潛子默者。於詩不專。<a 
name="0706a27" id="0706a27"></a>雖其薄弱病拙。遠不及二君。豈謂盡無意於<a 
name="0706a28" id="0706a28"></a>興也。</p><a 
name="0706a29" id="0706a29"></a><p style="margin-left: 3em"><span class="headname">山游唱和詩集後敘</span></p><a 
name="0706b01" id="0706b01"></a><p style="text-indent: 0em; margin-left: 0em"><span class="linehead"></span>公濟初與潛子約為詩前後敘。潛子不自知<a 
name="0706b02" id="0706b02"></a>量。既緒其端。公濟乃謙讓。不復為之。然詩之<a 
name="0706b03" id="0706b03"></a>意所敘未盡。始公濟視潛子山中值雪詩。愛<a 
name="0706b04" id="0706b04"></a>其孤與獨往謂瀟灑有古人風。遂浩然率<span class="gaiji">&#x51B2;<!--gaiji,沖,1[冰-水+中],2&#x51B2;,3--></span><a 
name="0706b05" id="0706b05"></a>晦袖詩尋之。留山之意極<span class="gaiji">&#x6B35;<!--gaiji,款,1[肄-聿+欠],2&#x6B35;,3--></span>曲。潛子亦以公<a 
name="0706b06" id="0706b06"></a>濟既相喜好其意非常。頗不自拘介樂與游<a 
name="0706b07" id="0706b07"></a>詠。潛子禪者罕以思慮亂。在吳中二十有餘<a 
name="0706b08" id="0706b08"></a>載。辱士大夫游從數矣。如故侍郎郎公之顧<a 
name="0706b09" id="0706b09"></a>其最厚深。郎公又以詩名顯天下。而潛子奉<a 
name="0706b10" id="0706b10"></a>其唱和。亦不類今恣肆。而不自慎也。然潛子<a 
name="0706b11" id="0706b11"></a>雖固平生長欲晞於高簡雅素。如支道林廬<a 
name="0706b12" id="0706b12"></a>山遠者為方外人。患力不足及之。雖然老矣。<a 
name="0706b13" id="0706b13"></a>而吾方袍之徒肯相喜而從其游者。幾其人<a 
name="0706b14" id="0706b14"></a>乎。公濟儒者才俊與予異教。乃相善如此之<a 
name="0706b15" id="0706b15"></a>懃也。此不與游且詠而孰與游乎。唱和總六<a 
name="0706b16" id="0706b16"></a>十四篇。始山中游詠。而成者三十七篇。其後<a 
name="0706b17" id="0706b17"></a>相別。而諸君懷寄賡唱往來者又二十七篇。<a 
name="0706b18" id="0706b18"></a>並編之為集。嘉祐已亥仲春之五日。潛子復<a 
name="0706b19" id="0706b19"></a>題云。</p><a 
name="0706b20" id="0706b20"></a><p style="margin-left: 3em"><span class="headname">與月上人更字敘</span></p><a 
name="0706b21" id="0706b21"></a><p style="text-indent: 0em; margin-left: 0em"><span class="linehead"></span>上人名曉月。字竺卿。余以始字其義不當不<a 
name="0706b22" id="0706b22"></a>可以為訓義。以公晦易之。名以月者。蓋取其<a 
name="0706b23" id="0706b23"></a>高明之義也。然明不可終明必受之以晦。日<a 
name="0706b24" id="0706b24"></a>月終明。則畫夜之道不成。故日晦於陰而<a 
name="0706b25" id="0706b25"></a>月晦于陽也。天地日月之至明者也。聖賢烏<a 
name="0706b26" id="0706b26"></a>可終勞其明乎。聖賢終明。則進退動靜之道<a 
name="0706b27" id="0706b27"></a>固不足法於世也。故古之聖賢者明於有為<a 
name="0706b28" id="0706b28"></a>而晦於無事也。舜明於政治而晦於得人。以<a 
name="0706b29" id="0706b29"></a>讓天下。文王建箕子明於與九疇而晦於大<a 
name="0706c01" id="0706c01"></a>難。周公明於輔相而晦於成功。孔子明於春<a 
name="0706c02" id="0706c02"></a>秋六經之文而晦於旅人。顏子孟軻子思楊<a 
name="0706c03" id="0706c03"></a>雄皆相望而晦明於後世也。故其事業甚大<a 
name="0706c04" id="0706c04"></a>道德益揚。作法於世而萬世傳之。今上人有<a 
name="0706c05" id="0706c05"></a>器識。明於為學知道。其將有所晦乎。上人吾<a 
name="0706c06" id="0706c06"></a>徒也。與世俗事物邈然不相接。又益宜晦焉。<a 
name="0706c07" id="0706c07"></a>余於上人故人也。別去十年。果得法自瑯琊<a 
name="0706c08" id="0706c08"></a>來會於吳中。觀其處心空寂。能外於身世而<a 
name="0706c09" id="0706c09"></a>不累其得喪是非。真所謂能向晦者也。字之<a 
name="0706c10" id="0706c10"></a>以晦抑亦發其蘊也。一旦以道歸覲其所親<a 
name="0706c11" id="0706c11"></a>索文為別。故序其字而贈之云。</p><a 
name="0706c12" id="0706c12"></a><p style="margin-left: 3em"><span class="headname">周感之更字敘</span></p><a 
name="0706c13" id="0706c13"></a><p style="text-indent: 0em; margin-left: 0em"><span class="linehead"></span>周君初字感之。余以其義未極。請用誠之以<a 
name="0706c14" id="0706c14"></a>更之。周君名應。然萬物莫不以類相應。而<a 
name="0706c15" id="0706c15"></a>不能應非其類也。惟人誠乃能與天地殊類<a 
name="0706c16" id="0706c16"></a>相應。故誠應者應物之公也。類應者應物之<a 
name="0706c17" id="0706c17"></a>私也。私則寡得而公則寡夫。君子恥失所於<a 
name="0706c18" id="0706c18"></a>一物。是故君子貴以誠應天下也。誠也者至<a 
name="0706c19" id="0706c19"></a>正之謂也。易曰中孚。中孚正也。以其柔正乎<a 
name="0706c20" id="0706c20"></a>內而剛正乎外也。況下而順乎陰陽之得其<a 
name="0706c21" id="0706c21"></a>道爾。推乎人事則可以教大信。彖曰。乃化邦<a 
name="0706c22" id="0706c22"></a>也。豚魚吉。信及豚魚也。中孚以利貞。乃應乎<a 
name="0706c23" id="0706c23"></a>天地也。誠之義不亦至矣哉。周君始事父母<a 
name="0706c24" id="0706c24"></a>則鄉人稱其孝。及仕而廉明。歷官品凡一簿<a 
name="0706c25" id="0706c25"></a>一尉。其人若緇黃儒素。皆喜其仁德。此非以<a 
name="0706c26" id="0706c26"></a>誠待物。焉能其善之之如是邪。而君勞於縣<a 
name="0706c27" id="0706c27"></a>吏積十餘年。自不以其濡滯而苟薦於知己。<a 
name="0706c28" id="0706c28"></a>問之則曰命也。士病不為政。豈汲汲於人知。<a 
name="0706c29" id="0706c29"></a>此又見其誠之之至也。所謂誠之不亦宜乎。<a 
name="0707a01" id="0707a01"></a>既始之而又終之。是之謂誠也。天地以誠終<a 
name="0707a02" id="0707a02"></a>始。所以博厚而高明。聖人以誠終始。所以垂<a 
name="0707a03" id="0707a03"></a>法於萬世。雖然君子之誠推所自得之。苟其<a 
name="0707a04" id="0707a04"></a>富貴也。不以驕佚。其老也不以耄紛。其酒也<a 
name="0707a05" id="0707a05"></a>不以醉亂。斷斷乎始于是終乎是。則聖賢之<a 
name="0707a06" id="0707a06"></a>道得所傳也。周君之德將不虧而得其全也。<a 
name="0707a07" id="0707a07"></a>其名聞孰可磨滅。余與君皆南人也。又特友<a 
name="0707a08" id="0707a08"></a>善其相識知深且詳矣。故因字所以序而勉之。</p><a 
name="0707a09" id="0707a09"></a><p style="margin-left: 3em"><span class="headname">送潯陽姚駕部敘</span></p><a 
name="0707a10" id="0707a10"></a><p style="text-indent: 0em; margin-left: 0em"><span class="linehead"></span>駕部姚公將之潯陽<span class="note">(亦謂潯州)</span>道過鷰<span class="note">(鷰乃余卿)</span>潛子欲<a 
name="0707a11" id="0707a11"></a>因其從者致信。吾伯氏李主簿姚公。不以<a 
name="0707a12" id="0707a12"></a>其賢自高。乃更遺書累紙。盛稱潛子善用<a 
name="0707a13" id="0707a13"></a>六經之筆著書。發揮其法以正乎二教之學<a 
name="0707a14" id="0707a14"></a>者。謂雖古之大禪鉅師。未有如潛子之全也。<a 
name="0707a15" id="0707a15"></a>其廣且博也。此姚公汲引人為善。欲使其至<a 
name="0707a16" id="0707a16"></a>至耳。潛子無謂。豈果若是耶。雖然潛子初<a 
name="0707a17" id="0707a17"></a>著原教書。其心誠為彼執文習理者也<span class="note">(執文儒者習理<a 
name="0707a18" id="0707a18"></a>釋者。習以俗語以諭其法此姚公來書云)</span>二者皆蔽道而不自發明。<a 
name="0707a19" id="0707a19"></a>適欲救此耳。其書既出。雖四方稍傳。而文者<a 
name="0707a20" id="0707a20"></a>徒玩吾文。不文者不辨吾道亦復不見潛子<a 
name="0707a21" id="0707a21"></a>所趨之至。潛子孤無有徒。與講求尚皇皇憂<a 
name="0707a22" id="0707a22"></a>其道之未詳於人也。潛子之道。生靈之大本。<a 
name="0707a23" id="0707a23"></a>天下為善之至也。苟其本不明其至未審。天<a 
name="0707a24" id="0707a24"></a>下之人欲其所歸也何之。行道之士安忍而<a 
name="0707a25" id="0707a25"></a>不為惻然邪。故潛子嘗不避流俗嗤笑。乃以<a 
name="0707a26" id="0707a26"></a>其書而求通於天子宰相賢士大夫者。蓋為斯<a 
name="0707a27" id="0707a27"></a>也。然縉紳先生之徒。知潛子如是之心者幾<a 
name="0707a28" id="0707a28"></a>人乎。姚公乃謂我所得之法如此也。所為之<a 
name="0707a29" id="0707a29"></a>志又如此。引古之高僧鉅師相與較之。又如<a 
name="0707b01" id="0707b01"></a>此也。是豈不為之知己乎。相知之深乎。姚公<a 
name="0707b02" id="0707b02"></a>始以大臣薦。自布衣徒步。不由常科而直擢<a 
name="0707b03" id="0707b03"></a>入官。其文章才業卓卓過人可知。今來出潯。<a 
name="0707b04" id="0707b04"></a>潯故南方也。潛子南人習知其山川風俗頗<a 
name="0707b05" id="0707b05"></a>詳。姑為公言之。嶺外自邕管之東。潮陽之西。<a 
name="0707b06" id="0707b06"></a>桂林之南。合浦之北。環數千里。國家政教所<a 
name="0707b07" id="0707b07"></a>被。即其霜露雪霰霑洽已繁。瘴癘之氣消伏<a 
name="0707b08" id="0707b08"></a>不發。秀民瑞物日出。其風土日美。香木桂林<a 
name="0707b09" id="0707b09"></a>寶花琦果<span class="note">(寶花琦果南人舊稱)</span>殊名異品。聯芳接茂而四<a 
name="0707b10" id="0707b10"></a>時不絕。若梧若藤若容若潯。凡此數郡者。皆<a 
name="0707b11" id="0707b11"></a>帶江五戴山。山尤佳江尤清。有神仙洞府。有<a 
name="0707b12" id="0707b12"></a>佛氏樓觀。村郭相望而人煙縹緲。朝暾夕陽<a 
name="0707b13" id="0707b13"></a>當天地澄霽。則其氣象清淑如張畫圖。然其<a 
name="0707b14" id="0707b14"></a>俗質其人淳。寡諍訟而浸知嚮方。吾知姚公<a 
name="0707b15" id="0707b15"></a>治此民也。則其仁義之化易行。臨此景也則<a 
name="0707b16" id="0707b16"></a>其清明之志益得。姚公心通。又能以大道自<a 
name="0707b17" id="0707b17"></a>勝。潛子輔教之說。亦賴之而益傳也。待公趨<a 
name="0707b18" id="0707b18"></a>詔北還。當與數得此道者。其人之幾何耶。道<a 
name="0707b19" id="0707b19"></a>途上下舟車之勞。公宜自適自慎。</p><a 
name="0707b20" id="0707b20"></a><p style="margin-left: 3em"><span class="headname">送郭公甫朝奉詩敘</span></p><a 
name="0707b21" id="0707b21"></a><p style="text-indent: 0em; margin-left: 0em"><span class="linehead"></span>郭子喜潛子之道。欲資之以正其修辭立誠。<a 
name="0707b22" id="0707b22"></a>潛子可當耶。郭子縉紳先生之徒。乃獨能揭<a 
name="0707b23" id="0707b23"></a>然跂乎高世之風。可重可愧。吾說不足以相<a 
name="0707b24" id="0707b24"></a>資也。然郭子俊爽天才逸發。少年則能作歌<a 
name="0707b25" id="0707b25"></a>聲累千百言其氣不衰而體平淡。韻致高古<a 
name="0707b26" id="0707b26"></a>格力優贍。多多愈功。含萬象於筆端。動乎<a 
name="0707b27" id="0707b27"></a>則辭句驚出而無窮。與坐客聽其自誦。雖千<a 
name="0707b28" id="0707b28"></a>言必記。語韻清暢若出金石。使人驚動。而好<a 
name="0707b29" id="0707b29"></a>之雖梅聖俞章表民。以為李太白復生以詩<a 
name="0707c01" id="0707c01"></a>張之。四海九州學輩未識郭子者何限。朝廷<a 
name="0707c02" id="0707c02"></a>公卿孰嘗<span class="gaiji">&#x89A9;<!--gaiji,睹,1[者*見],2&#x89A9;,3--></span>郭子如此之盛耶。夫龜龍鱗鳳<a 
name="0707c03" id="0707c03"></a>其亦偉奇之物也。使其<span class="corr" title='[汨&gt;汩]'>汩</span>於泥塗委於荊枳。<a 
name="0707c04" id="0707c04"></a>則君子之所惜。吾恐郭子盡是紆餘誕謾。遂<a 
name="0707c05" id="0707c05"></a>與世浮沈。因別故賦詩以祝之。</p><a 
name="0707c06" id="0707c06"></a><p style="text-indent: 0em; margin-left: 0em"><span class="linehead"></span>白石鑿鑿。蘊爾美璞。君子道晦君子斯樂。幽<a 
name="0707c07" id="0707c07"></a>蘭猗猗。振爾芳姿。淑人不顯。淑人不虧。唯是<a 
name="0707c08" id="0707c08"></a>方寸。為爾之本。違之物搖。窮之物亂。靜之收<a 
name="0707c09" id="0707c09"></a>之。默默悶悶。熟水泚泚兮。可漱可滌。熟山亭<a 
name="0707c10" id="0707c10"></a>亭<span class="note">(或作寥寥)</span>兮。可休可適。胡歉屏居。胡羨首迪。</p><a 
name="0707c11" id="0707c11"></a><p style="margin-left: 3em"><span class="headname">送王仲寧祕丞歌敘</span></p><a 
name="0707c12" id="0707c12"></a><p style="text-indent: 0em; margin-left: 0em"><span class="linehead"></span>去年詔祕省王侯。往宰扶風縣。王侯以父喪<a 
name="0707c13" id="0707c13"></a>在淺土。請侯封樹而後趨官。朝廷佳其有子<a 
name="0707c14" id="0707c14"></a>道從之復告曰。禮畢當聽命於闕下。于時錢<a 
name="0707c15" id="0707c15"></a>唐士人慕王侯官有能名。相與議曰。扶風秦<a 
name="0707c16" id="0707c16"></a>地也。方為戎狄驚動。豈宜往之。天子不如以<a 
name="0707c17" id="0707c17"></a>王侯來惠我邦。識者非之曰。此常人之情。非<a 
name="0707c18" id="0707c18"></a>知賢之謂也。夫王侯賢而有器識。讀書探文<a 
name="0707c19" id="0707c19"></a>武之道。發慷慨立大節。方當國家舉大刑。將<a 
name="0707c20" id="0707c20"></a>誅去兇醜以條理太平之治。是必奮然以效<a 
name="0707c21" id="0707c21"></a>其才能。詎肯碌碌從眾人苟避艱難。幸宴安<a 
name="0707c22" id="0707c22"></a>於靜地。或曰。朝廷以王侯久屈於冗局。且發<a 
name="0707c23" id="0707c23"></a>其賢將受之顯官乎。辛已歲隆暑中。果自新<a 
name="0707c24" id="0707c24"></a>定來將趨京道出錢唐。潛子因歌議者之意。<a 
name="0707c25" id="0707c25"></a>以為別歌曰。</p><a 
name="0707c26" id="0707c26"></a><p style="text-indent: 0em; margin-left: 0em"><span class="linehead"></span>賢豪之志兮。脫略不羈。高厲遠邁兮。俗豈易<a 
name="0707c27" id="0707c27"></a>知。倜儻大節兮。臨事不移。安實敗名兮。君子<a 
name="0707c28" id="0707c28"></a>恥為。天闕蒼蒼兮。宮殿參差。王侯蘊志兮。將<a 
name="0707c29" id="0707c29"></a>發胸中之奇。秦海浩蕩兮。隴樹依依。王侯之<a 
name="0708a01" id="0708a01"></a>往兮。決去莫辭。惠彼一邑兮。起民之疲。亦將<a 
name="0708a02" id="0708a02"></a>德彼兮。清秦之陲。當妖氛廓兮。景運增熙。功<a 
name="0708a03" id="0708a03"></a>名相將兮。千載葳<span class="gaiji">&#x7524;<!--gaiji,蕤,1[豕*生],2&#x7524;,3--></span>。</p><a 
name="0708a04" id="0708a04"></a><p style="margin-left: 3em"><span class="headname">送周感之入京詩敘</span></p><a 
name="0708a05" id="0708a05"></a><p style="text-indent: 0em; margin-left: 0em"><span class="linehead"></span>感之以父喪罷官。即錢唐僦屋而居三年。雖<a 
name="0708a06" id="0708a06"></a>無擔石之儲泊如也。未嘗踵權豪之門以聲<a 
name="0708a07" id="0708a07"></a>其窮。接交游以誠不以其才。故與其交故士<a 
name="0708a08" id="0708a08"></a>大夫而下逮閭巷之人。識與不識皆賢其為<a 
name="0708a09" id="0708a09"></a>人。然此未足為知感之者也。夫行已自信其<a 
name="0708a10" id="0708a10"></a>道不妄與人辯者。至于窮達不踰其節義。此<a 
name="0708a11" id="0708a11"></a>亦君子之常道耳。蓋流俗輕悍不能守之。宜<a 
name="0708a12" id="0708a12"></a>其歸美於感之耶。如感之仁義出於其天性。<a 
name="0708a13" id="0708a13"></a>讀書為學識度明遠。論古今禮樂刑政。指其<a 
name="0708a14" id="0708a14"></a>當否無有不是者。使其得志行于一州一邑<a 
name="0708a15" id="0708a15"></a>以至天下國家。必能政教惠百姓令人無怨<a 
name="0708a16" id="0708a16"></a>望。豈止自信而固窮為賢耶。蒙與感之相知<a 
name="0708a17" id="0708a17"></a>為最深。嘗慨無力以張之。今春服闕復調官<a 
name="0708a18" id="0708a18"></a>京師。蒙亦將返廬阜。惜其為別且遠。因作詩<a 
name="0708a19" id="0708a19"></a>以散眷戀之思云。</p><a 
name="0708a20" id="0708a20"></a><p style="text-indent: 0em; margin-left: 0em"><span class="linehead"></span>與君游兮。我心日休。與君別兮。我心日憂。君<a 
name="0708a21" id="0708a21"></a>之去兮。春水湯湯。青霄九重兮。雲闕蒼茫。氣<a 
name="0708a22" id="0708a22"></a>望豪華兮。接翼翱翔。懷德孤進兮。人誰與揚。<a 
name="0708a23" id="0708a23"></a>米貴如玉兮。薪若桂枝。京國九留兮。曷為所<a 
name="0708a24" id="0708a24"></a>資。江南五月兮。瑤草籬籬。早歸來兮慰此相<a 
name="0708a25" id="0708a25"></a>思。</p><a 
name="0708a26" id="0708a26"></a><p style="margin-left: 3em"><span class="headname">送周公濟詩敘</span></p><a 
name="0708a27" id="0708a27"></a><p style="text-indent: 0em; margin-left: 0em"><span class="linehead"></span>潛子昔在潯陽。公濟丱年方師吾友周叔智。<a 
name="0708a28" id="0708a28"></a>務學而沈詳。言不妄發。與諸生絕不類。潛子<a 
name="0708a29" id="0708a29"></a>常謂叔智曰。潯陽江山氣象清淑。宜鍾於其<a 
name="0708b01" id="0708b01"></a>人。在此諸生周氏之子。疑其得之矣。余觀其<a 
name="0708b02" id="0708b02"></a>學有所成。及潛子去潯陽十有餘年。果聞公<a 
name="0708b03" id="0708b03"></a>濟以進士陞第。其後又聞以賢監司李公之<a 
name="0708b04" id="0708b04"></a>舉。得宰建德。不一載而道路傳為賢令。去秋<a 
name="0708b05" id="0708b05"></a>以事來杭。乃權錢唐遂得往還山中。見其治<a 
name="0708b06" id="0708b06"></a>民。少以吏術而多用仁義。視事敬而勤行已<a 
name="0708b07" id="0708b07"></a>端而廉。與人交久而益敬。未逾月而杭人翕<a 
name="0708b08" id="0708b08"></a>然稱之。潛子竊喜。幸吾前言之驗矣。然稱之<a 
name="0708b09" id="0708b09"></a>叔智有道之士也。平生最好以仁義進人而<a 
name="0708b10" id="0708b10"></a>激勵其風俗。悵其早亡不見公濟今所樹立。<a 
name="0708b11" id="0708b11"></a>雖然公濟來資自得。豈謂不肖假其賢師善<a 
name="0708b12" id="0708b12"></a>導之所助耶。會潛子始以傳道為志。所蘊未<a 
name="0708b13" id="0708b13"></a>伸。公濟不平。力為吾振之。其誠且勤。雖古之<a 
name="0708b14" id="0708b14"></a>慷慨之士。不過是也。將別蒙意甚感之。乃為<a 
name="0708b15" id="0708b15"></a>詩以贈其行。詩曰。</p><a 
name="0708b16" id="0708b16"></a><p style="text-indent: 0em; margin-left: 0em"><span class="linehead"></span>秀氣<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>兮在若人之躬。吾昔<span class="gaiji">&#x89A9;<!--gaiji,睹,1[者*見],2&#x89A9;,3--></span>之兮卓異群<a 
name="0708b17" id="0708b17"></a>不同。驗治<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>兮今也炳融。慨爾師兮不覿乎<a 
name="0708b18" id="0708b18"></a>君子之風。方別離兮江涘。趨雙闕兮千里。帝<a 
name="0708b19" id="0708b19"></a>座煌煌兮君門嚴深。勉自進兮勿使陸沈。</p><a 
name="0708b20" id="0708b20"></a><p style="margin-left: 3em"><span class="headname">送周感之祕書南還敘</span></p><a 
name="0708b21" id="0708b21"></a><p style="text-indent: 0em; margin-left: 0em"><span class="linehead"></span>杭去交廣陸出江南驛堠五六千里。轉大海<a 
name="0708b22" id="0708b22"></a>得飄風舟。日行千里。否則留他島動彌年月。<a 
name="0708b23" id="0708b23"></a>故南人來吳。常以此為艱。今客錢唐已見二<a 
name="0708b24" id="0708b24"></a>春矣視南之來者幾希。庚辰之三月。有客以<a 
name="0708b25" id="0708b25"></a>周尉告余曰。尉臨封人也。子盍見之乎。余一<a 
name="0708b26" id="0708b26"></a>旦詣其門。會其出。歸悒悒頗不自得。越數日<a 
name="0708b27" id="0708b27"></a>尉果騎從求余所居而來。入室與語。鄉曲事<a 
name="0708b28" id="0708b28"></a>歷歷燭耳目發。平生如故舊言。亹亹而不能<a 
name="0708b29" id="0708b29"></a>休。襟抱軒豁。見其為人有大體。及暮引去。余<a 
name="0708c01" id="0708c01"></a>乃異之。謂識者曰。尉以文詞奮誓言。非由進<a 
name="0708c02" id="0708c02"></a>士得官不為也。嘗四舉屈於有司而不變其<a 
name="0708c03" id="0708c03"></a>心。及得之未始以所官遠於家而讓君命。由<a 
name="0708c04" id="0708c04"></a>京師如故鄉。迎其親而來錢唐。道且萬里。不<a 
name="0708c05" id="0708c05"></a>以祿薄未甚有力為勞。處官過廉雖水必欲<a 
name="0708c06" id="0708c06"></a>買。夫士患無節也。不患不立。苟朝臨事而夕<a 
name="0708c07" id="0708c07"></a>失其所守。喔咿<span class="gaiji">[卄/戚]<!--gaiji,,1[卄/戚],2&#x26E17;,3--></span>葹苟容不暇。當所利則爭。<a 
name="0708c08" id="0708c08"></a>不利則辭。去鄉邑未百里。則終日慊然作兒<a 
name="0708c09" id="0708c09"></a>女態。又何望盛名能<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>赫赫然照天下後世<a 
name="0708c10" id="0708c10"></a>若尉者也。持其節行始終一如。不亦真慷慨<a 
name="0708c11" id="0708c11"></a>大丈夫哉。吾聞古老傳言。南方全陽有得其<a 
name="0708c12" id="0708c12"></a>氣正者。必剛健中正而聰明。余於尉皆南人<a 
name="0708c13" id="0708c13"></a>也。獨惟怯暗鈍無一善以自發藥其性。又不<a 
name="0708c14" id="0708c14"></a>能騫然高謝。與物磅<span class="gaiji">&#x7934;<!--gaiji,礡,1[石*薄],2&#x7934;,3--></span>乎一世。視尉能不愧<a 
name="0708c15" id="0708c15"></a>其所生耶。因以發故鄉之情。豈莊周所謂去<a 
name="0708c16" id="0708c16"></a>人滋遠。而思人滋深乎。</p><a 
name="0708c17" id="0708c17"></a><p style="margin-left: 3em"><span class="headname">送林野夫秀才歸潮陽敘</span></p><a 
name="0708c18" id="0708c18"></a><p style="text-indent: 0em; margin-left: 0em"><span class="linehead"></span>世稱潮陽多君子。而林氏最盛。余初謁野<a 
name="0708c19" id="0708c19"></a>夫先父田曹於杭。觀其寬明淳粹。力行古道<a 
name="0708c20" id="0708c20"></a>為政。不齷齪飾吏事。乃信稱者之不妄美也。<a 
name="0708c21" id="0708c21"></a>及會范陽。盧元伯語野夫仲父曰。巽先生者<a 
name="0708c22" id="0708c22"></a>生而知。學六經探百氏。悉能極深研。幾聖人<a 
name="0708c23" id="0708c23"></a>之道。卓然自得。以謂易者備三極之道。聖人<a 
name="0708c24" id="0708c24"></a>之蘊也。獨病楊雄氏雖欲明之。而玄也未至。<a 
name="0708c25" id="0708c25"></a>因著草範。將以大明易道之終始也。又謂興<a 
name="0708c26" id="0708c26"></a>王者禮樂為大。復著禮樂書。以示帝王治政<a 
name="0708c27" id="0708c27"></a>之始。本為儒不汲汲於富貴。而高節遠邁。追<a 
name="0708c28" id="0708c28"></a>古聖賢之風教。余又益信林氏之盛也有在<a 
name="0708c29" id="0708c29"></a>矣。是時田曹秩滿將趨闕下。而元伯南還余<a 
name="0709a01" id="0709a01"></a>亦東適會稽。越是二年。余復來杭。且聞田曹<a 
name="0709a02" id="0709a02"></a>寢疾于京師。有至于漸趨三年。野夫果扶行<a 
name="0709a03" id="0709a03"></a>櫬歸葬故地。乘舟吳江而來。他日余往弔之<a 
name="0709a04" id="0709a04"></a>焉。野夫伯仲皆悲戚<span class="gaiji">&#x766F;<!--gaiji,臞,1[病-丙+瞿],2&#x766F;,3--></span>瘠。殆不勝其哀。及戒<a 
name="0709a05" id="0709a05"></a>行事且謂余曰。子盍歌以贈我歸。余因思林<a 
name="0709a06" id="0709a06"></a>氏於潮陽為最盛。歌何以盡其美不若詞而<a 
name="0709a07" id="0709a07"></a>布之。吾聞天生賢者。故以代天工。使輔相天<a 
name="0709a08" id="0709a08"></a>地之道。是賢者宜壽且顯於位可也。則顏淵<a 
name="0709a09" id="0709a09"></a>夭伯牛疾。孟軻轗軻荀況楊雄落莫於時。賈<a 
name="0709a10" id="0709a10"></a>誼董仲舒數輩相望而不幸。不知運物者反<a 
name="0709a11" id="0709a11"></a>何意邪。如南安田曹之仁其弟之智識。明德<a 
name="0709a12" id="0709a12"></a>不二十未既大施而卒皆早世。雖明哲之士<a 
name="0709a13" id="0709a13"></a>聞之。孰不為之惑哉。或者謂林氏之壽不在<a 
name="0709a14" id="0709a14"></a>其躬而在其子孫乎。聞野夫刃取股肉以療<a 
name="0709a15" id="0709a15"></a>其父。欲其病愈終不如志。君子謂之純孝也。<a 
name="0709a16" id="0709a16"></a>野夫苟能率其伯仲履田曹之仁孝。同志巽<a 
name="0709a17" id="0709a17"></a>先生之學。則林之壽其將有在篤實光輝益<a 
name="0709a18" id="0709a18"></a>大乎後。元伯亦有道者也。於野夫為姻婭。苟<a 
name="0709a19" id="0709a19"></a>與之營勵名節則林氏之盛美。豈止煥於潮<a 
name="0709a20" id="0709a20"></a>陽與今日。將輝耀乎天下後世也矣。</p><a 
name="0709a21" id="0709a21"></a><p style="margin-left: 3em"><span class="headname">送梵才吉師還天台歌敘</span></p><a 
name="0709a22" id="0709a22"></a><p style="text-indent: 0em; margin-left: 0em"><span class="linehead"></span>夫為佛者修出世之道因以清淨自守與俗不<a 
name="0709a23" id="0709a23"></a>接。非以其教道推於世勸於人。豈宜逐逐與<a 
name="0709a24" id="0709a24"></a>於世間游乎。梵才大師。少以詩鳴於京師。晚<a 
name="0709a25" id="0709a25"></a>歸天台益勤吾道。一朝思以佛事以勸縉紳<a 
name="0709a26" id="0709a26"></a>先生之徒。前年來浙西淮甸間。所遇卿大夫<a 
name="0709a27" id="0709a27"></a>有名聲於人者。皆樂從其事。不翅百數。此非<a 
name="0709a28" id="0709a28"></a>精誠篤志推尊於聖人真教道妙。何能得仁<a 
name="0709a29" id="0709a29"></a>賢君子如是之多耶。嗟乎吾人有出入乎權<a 
name="0709b01" id="0709b01"></a>豪之門。趨進乎勢利之塗。德不能發人之信。<a 
name="0709b02" id="0709b02"></a>疑然而莫告。毀焉而不辨。喔唯突譎相與以<a 
name="0709b03" id="0709b03"></a>佛為戲。幸其顏色假其事勢。以苟利乎一身。<a 
name="0709b04" id="0709b04"></a>趨死不顧教道者彼聞師之風。宜何為心哉。<a 
name="0709b05" id="0709b05"></a>吾偉乎吉師之所為。故歌以贈其歸。歌曰。</p><a 
name="0709b06" id="0709b06"></a><p style="text-indent: 0em; margin-left: 0em"><span class="linehead"></span>若人之來兮。賢俊將迎。若人之歸兮。勝事告<a 
name="0709b07" id="0709b07"></a>成。春色佳兮春風輕。<span class="gaiji">&#x64E5;<!--gaiji,攬,1[覽-見+手],2&#x64E5;,3--></span>雲袖兮趨遙征。台山<a 
name="0709b08" id="0709b08"></a>凌虛兮。氣象淑清。宜真賞適兮。休顧浮名。彼<a 
name="0709b09" id="0709b09"></a>循利忘道兮。流俗時情。既亡吾徒兮。何足與<a 
name="0709b10" id="0709b10"></a>評。</p><a 
name="0709b11" id="0709b11"></a><p style="margin-left: 3em"><span class="headname">送真法師歸廬山敘</span></p><a 
name="0709b12" id="0709b12"></a><p style="text-indent: 0em; margin-left: 0em"><span class="linehead"></span>余去潯陽五年而法師真公自廬山來會于錢<a 
name="0709b13" id="0709b13"></a>唐。聞其始至且喜且驚。師曾不顧宰相所得。<a 
name="0709b14" id="0709b14"></a>拂衣去濠入山中。誓終其身不踐俗境。此<a 
name="0709b15" id="0709b15"></a>胡為而來哉。及相與語。始知其謀為佛塔非<a 
name="0709b16" id="0709b16"></a>以常事而移其志也。余在潯陽嘗與周叔智<a 
name="0709b17" id="0709b17"></a>評人物。以師潔清能以其道訓學者。叔智頗<a 
name="0709b18" id="0709b18"></a>以重語相推。故與吾洎郭叔寶裴長言數造<a 
name="0709b19" id="0709b19"></a>其門。迭為歌詩以揚其美。師亦忻然相德。今<a 
name="0709b20" id="0709b20"></a>出數千里。復與之會迨將半載。接其言益文<a 
name="0709b21" id="0709b21"></a>其道益親。契義篤厚百倍於初也。秋之八月<a 
name="0709b22" id="0709b22"></a>而真師以所謀事集命拏舟欲行。杭人敬慕<a 
name="0709b23" id="0709b23"></a>稽首告留者甚勤。終亦引去不顧。余游四方<a 
name="0709b24" id="0709b24"></a>獨去潯陽。戀戀若懷父母之國而不能忘。蓋<a 
name="0709b25" id="0709b25"></a>以其有仁賢君子篤實誠信於交游用道德而<a 
name="0709b26" id="0709b26"></a>相浸潤。又以匡廬奠其左嶄崒高拔其氣象<a 
name="0709b27" id="0709b27"></a>窅然深幽。使人翫之有高天下之志。今真師<a 
name="0709b28" id="0709b28"></a>復歸焉。余牽於事不得偕往。惟浩然之思益<a 
name="0709b29" id="0709b29"></a>紛於胸中。因師為我謝潯陽君子。窮達榮悴<a 
name="0709c01" id="0709c01"></a>勞吾之形。謀慮得喪萬端勞吾之心。人生適<a 
name="0709c02" id="0709c02"></a>如一夢焉。何長與物旁<span class="gaiji">&#x7934;<!--gaiji,礡,1[石*薄],2&#x7934;,3--></span>乎世。此宜深探佛<a 
name="0709c03" id="0709c03"></a>道澄汰其神明。真師其引道者。宜命之游可<a 
name="0709c04" id="0709c04"></a>也。</p><a 
name="0709c05" id="0709c05"></a><p><span class="juanname">鐔津文集卷第十一</span></p>
<hr>【經文資訊】大正藏第 52 冊 No. 2115 鐔津文集<br>【版本記錄】CBETA 電子佛典 Rev. 1.22 (UTF8)，完成日期：2011/02/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0f9a.html?index=T52n2115" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2115_011 by HTTrack Website Copier/3.x [XR&CO'2008], Mon, 02 Jun 2014 23:52:28 GMT -->
</html>
