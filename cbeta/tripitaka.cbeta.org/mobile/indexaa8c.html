<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1961_001 by HTTrack Website Copier/3.x [XR&CO'2008], Mon, 02 Jun 2014 23:42:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac943.gif?utmac=MO-30696269-4&amp;utmn=1807726692&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47&amp;utmp=%2Fmobile%2Findex.php%3Findex%3DT47n1961_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第47冊<br/>No.1961 淨土十疑論 (1卷)<br/>【隋 智顗說】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1961" sutra_name="淨土十疑論" sutra_juan="[卷1]">　
<a 
name="0077a01" id="0077a01"></a><a 
name="0077a02" id="0077a02"></a><p style="margin-left: 2em"><span class="juannum">No. 1961</span></p><a 
name="0077a03" id="0077a03"></a><div class="xu"><p style="margin-left: 2em"><span class="headname">淨土十疑論序</span></p><a 
name="0077a04" id="0077a04"></a><a 
name="0077a05" id="0077a05"></a><p style="margin-left: 4em"><span class="byline">宋．無為子楊傑述</span></p><a 
name="0077a06" id="0077a06"></a><p style="text-indent: 0em; margin-left: 0em"><span class="linehead"></span>愛不重不生娑婆，念不一不生極樂。娑婆，穢<a 
name="0077a07" id="0077a07"></a>土也；極樂，淨土也。娑婆之壽有量；彼土之壽<a 
name="0077a08" id="0077a08"></a>則無量矣。娑婆備諸苦；彼土則安養無苦矣。<a 
name="0077a09" id="0077a09"></a>娑婆隨業轉輪生死；彼土一往則永證無生<a 
name="0077a10" id="0077a10"></a>法忍，若願度生，則任意自在，不為諸業轉矣。<a 
name="0077a11" id="0077a11"></a>其淨穢、壽量、苦樂、生死，如是差別，而眾生冥<a 
name="0077a12" id="0077a12"></a>然不知，可不哀哉？</p><p style="text-indent: 0em; margin-left: 0em"><span class="linehead"></span>阿彌陀佛，淨土攝受之主<a 
name="0077a13" id="0077a13"></a>也；釋迦如來，指導淨土之師也。觀音、勢至，<a 
name="0077a14" id="0077a14"></a>助佛揚化者也。是以如來一代教典，處處叮<a 
name="0077a15" id="0077a15"></a>嚀，勸往生也。</p><p style="text-indent: 0em; margin-left: 0em"><span class="linehead"></span>阿彌陀佛與觀音、勢至，乘大願<a 
name="0077a16" id="0077a16"></a>船，泛生死海，不著此岸、不留彼岸、不止中<a 
name="0077a17" id="0077a17"></a>流，唯以濟度為佛事。是故《阿彌陀經》云：「若有<a 
name="0077a18" id="0077a18"></a>善男子、善女人，聞說阿彌陀佛，執持名號，若<a 
name="0077a19" id="0077a19"></a>一日乃至七日，一心不亂。其人臨命終時，阿<a 
name="0077a20" id="0077a20"></a>彌陀佛與諸聖眾現在其前，是人終時，心不<a 
name="0077a21" id="0077a21"></a>顛倒，即得往生極樂國土。」又經云：「十方眾生，<a 
name="0077a22" id="0077a22"></a>聞我名號，憶念我國，植諸德本，至心迴向，欲<a 
name="0077a23" id="0077a23"></a>生我國，不果遂者，不取正覺。」所以祇洹精舍<a 
name="0077a24" id="0077a24"></a>無常院，令病者面西，作往生淨土想。蓋彌陀<a 
name="0077a25" id="0077a25"></a>光明遍照法界，念佛眾生攝取不捨。聖、凡一<a 
name="0077a26" id="0077a26"></a>體，機、感相應。諸佛心內眾生，塵塵極樂；眾生<a 
name="0077a27" id="0077a27"></a>心中淨土，念念彌陀。</p><p style="text-indent: 0em; margin-left: 0em"><span class="linehead"></span>吾以是觀之，智慧者易<a 
name="0077a28" id="0077a28"></a>生，能斷疑故；禪定者易生，不散亂故；持戒者<a 
name="0077a29" id="0077a29"></a>易生，遠諸染故；布施者易生，不我有故；忍辱<a 
name="0077b01" id="0077b01"></a>者易生，不瞋恚故；精進者易生，不退轉故；不<a 
name="0077b02" id="0077b02"></a>造善、不作惡者易生，念能一故；諸惡已作、業<a 
name="0077b03" id="0077b03"></a>報已現者易生，實慚懼故。雖有眾善，若無誠<a 
name="0077b04" id="0077b04"></a>信心、無深心、無迴向發願心者，則不得上上<a 
name="0077b05" id="0077b05"></a>品生矣。</p><p style="text-indent: 0em; margin-left: 0em"><span class="linehead"></span>噫！彌陀甚易持，淨土甚易往，眾生不<a 
name="0077b06" id="0077b06"></a>能持、不能往，佛如眾生何？夫造惡業入苦趣，<a 
name="0077b07" id="0077b07"></a>念彌陀生極樂，二者皆佛言也。世人憂墮地<a 
name="0077b08" id="0077b08"></a>獄，而疑往生者，不亦惑哉？</p><p style="text-indent: 0em; margin-left: 0em"><span class="linehead"></span>晉慧遠法師，與當<a 
name="0077b09" id="0077b09"></a>時高士劉遺民等，結白蓮社於廬山，蓋致精<a 
name="0077b10" id="0077b10"></a>誠於此爾。其後七百年，僧、俗修持，獲感應者<a 
name="0077b11" id="0077b11"></a>非一，咸見于淨土傳記，豈誣也哉？</p><p style="text-indent: 0em; margin-left: 0em"><span class="linehead"></span>然贊輔彌<a 
name="0077b12" id="0077b12"></a>陀教觀者，其書山積。唯天台智者大師《淨土<a 
name="0077b13" id="0077b13"></a>十疑論》最為首冠，援引聖言，開決群惑，萬年<a 
name="0077b14" id="0077b14"></a>闇室，日至而頓有餘光；千里水程，舟具而不<a 
name="0077b15" id="0077b15"></a>勞自力，非法藏後身不能至於是也。</p><p style="text-indent: 0em; margin-left: 0em"><span class="linehead"></span>傑頃於<a 
name="0077b16" id="0077b16"></a>都下<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>獲斯文，讀示所知，無不生信，自遭酷<a 
name="0077b17" id="0077b17"></a>罰，感寤益深，將廣其傳，因為序引<span class="note">(熙寧九年仲秋述)</span>。</p></div><a 
name="0077b18" id="0077b18"></a><a 
name="0077b19" id="0077b19"></a><a 
name="0077b20" id="0077b20"></a><p><span class="juanname">淨土十疑論</span></p><a 
name="0077b21" id="0077b21"></a><a 
name="0077b22" id="0077b22"></a><p style="margin-left: 4em"><span class="byline">隋．天台智者大師說</span></p><a 
name="0077b23" id="0077b23"></a><p style="margin-left: 2em"><span class="headname">第一疑</span></p><a 
name="0077b24" id="0077b24"></a><p style="text-indent: 0em; margin-left: 0em"><span class="linehead"></span>問曰：「諸佛、菩薩以大悲為業，若欲救度眾生，<a 
name="0077b25" id="0077b25"></a>秖應願生三界，於五濁三塗中救苦眾生。<a 
name="0077b26" id="0077b26"></a>因何求生淨土自安其身，捨離眾生則是無<a 
name="0077b27" id="0077b27"></a>大慈悲，專為自利，障菩提道。」</p><a 
name="0077b28" id="0077b28"></a><p style="text-indent: 0em; margin-left: 0em"><span class="linehead"></span>答曰：「菩薩有二種：一者、久修行菩薩道，得<a 
name="0077b29" id="0077b29"></a>無生忍者，實當所責；二者、未得已還，及初<a 
name="0077c01" id="0077c01"></a>發心凡夫。凡夫菩薩者，要須常不離佛，忍<a 
name="0077c02" id="0077c02"></a>力成就方堪處三界內，於惡世中救苦眾<a 
name="0077c03" id="0077c03"></a>生。故《智度論》云：『具縛凡夫，有大悲心願生<a 
name="0077c04" id="0077c04"></a>惡世，救苦眾生者，無有是處。』何以故？惡世界<a 
name="0077c05" id="0077c05"></a>煩惱強，自無忍力，心隨境轉，聲、色所縛，自<a 
name="0077c06" id="0077c06"></a>墮三塗，焉能救眾生？假令得生人中，聖道<a 
name="0077c07" id="0077c07"></a>難得，或因施、戒、修福，得生人中，得作國王、大<a 
name="0077c08" id="0077c08"></a>臣，富貴自在。縱遇善知識，不肯信用，貪迷<a 
name="0077c09" id="0077c09"></a>放逸，廣造眾罪，乘此惡業，一入三塗，經無<a 
name="0077c10" id="0077c10"></a>量劫，從地獄出，受貧賤身；若不逢善知識，<a 
name="0077c11" id="0077c11"></a>還墮地獄。如此輪迴，至於今日，人人皆如是，<a 
name="0077c12" id="0077c12"></a>此名難行道也。故《維摩經》云：『自疾不能救，<a 
name="0077c13" id="0077c13"></a>而能救諸疾人？』又《智度論》云：『譬如二人各<a 
name="0077c14" id="0077c14"></a>有親眷，為水所溺，一人情急，直入水救，為<a 
name="0077c15" id="0077c15"></a>無方便力故，彼此俱沒；一人有方便，往取船<a 
name="0077c16" id="0077c16"></a>筏，乘之救接，悉皆得脫水溺之難。』新發意菩<a 
name="0077c17" id="0077c17"></a>薩，亦復如是。如是，未得忍力，不能救眾生。<a 
name="0077c18" id="0077c18"></a>為此常須近佛，得無生忍已，方能救眾生，如<a 
name="0077c19" id="0077c19"></a>得船者。又論云：『譬如嬰兒不得離母，若也離<a 
name="0077c20" id="0077c20"></a>母，或墮坑井，渴乳而死；又如鳥子翅羽未<a 
name="0077c21" id="0077c21"></a>成，秖得依樹傅枝，不能遠去，翅翮成就，方能<a 
name="0077c22" id="0077c22"></a>飛空，自在無礙。』凡夫無力，唯得專念阿彌陀<a 
name="0077c23" id="0077c23"></a>佛，使成三昧，以業成故，臨終斂念得生，決<a 
name="0077c24" id="0077c24"></a>定不疑。見彌陀佛，證無生忍已，還來三界，<a 
name="0077c25" id="0077c25"></a>乘無生忍船，救苦眾生，廣施佛事，任意自在。<a 
name="0077c26" id="0077c26"></a>故論云：『遊戲地獄，行者生彼國，得無生忍已，<a 
name="0077c27" id="0077c27"></a>還入生死國，教化地獄，救苦眾生。』以是因<a 
name="0077c28" id="0077c28"></a>緣，求生淨土，願識其教。故《十住婆沙論》，名<a 
name="0077c29" id="0077c29"></a>易行道也。」</p><a 
name="0078a01" id="0078a01"></a><p style="margin-left: 2em"><span class="headname">第二疑</span></p><a 
name="0078a02" id="0078a02"></a><p style="text-indent: 0em; margin-left: 0em"><span class="linehead"></span>問：「諸法體空，本來無生，平等寂滅。今乃捨<a 
name="0078a03" id="0078a03"></a>此求彼，生西方彌陀淨土，豈不乖理哉？又<a 
name="0078a04" id="0078a04"></a>經云：『若求淨土，先淨其心，心淨故即佛土淨。』<a 
name="0078a05" id="0078a05"></a>此云何通？」</p><a 
name="0078a06" id="0078a06"></a><p style="text-indent: 0em; margin-left: 0em"><span class="linehead"></span>答：「釋有二義：一者、總答；二者、別答。總答者，<a 
name="0078a07" id="0078a07"></a>汝若言：『求生西方彌陀淨土，則是捨此求彼，<a 
name="0078a08" id="0078a08"></a>不中理。』者，汝執住此，不求西方，則是捨彼著<a 
name="0078a09" id="0078a09"></a>此，此還成病，不中理也。又轉計云：『我亦不求<a 
name="0078a10" id="0078a10"></a>生彼，亦不求生此。』者，則斷滅見。故《金剛般<a 
name="0078a11" id="0078a11"></a>若經》云：『須菩提！汝若作是念，發阿耨菩提<a 
name="0078a12" id="0078a12"></a>者，說諸法斷滅相。莫作是念！何以故？發菩<a 
name="0078a13" id="0078a13"></a>提心者，於法不說斷滅相。』</p><p style="text-indent: 0em; margin-left: 0em"><span class="linehead"></span>「二、別答者，夫不<a 
name="0078a14" id="0078a14"></a>生、不滅者，於生緣中，諸法和合，不守自性，求<a 
name="0078a15" id="0078a15"></a>於生體，亦不可得，此生生時無所從來，故名<a 
name="0078a16" id="0078a16"></a>不生。不滅者，諸法散時，不守自性，言我散<a 
name="0078a17" id="0078a17"></a>滅，此散滅時去無所至，故言不滅。非謂因<a 
name="0078a18" id="0078a18"></a>緣生外，別有不生、不滅。亦非不求生淨土，喚<a 
name="0078a19" id="0078a19"></a>作無生。為此，《中論》偈云：『因緣所生法，我說即<a 
name="0078a20" id="0078a20"></a>是空，亦名為假名，亦名中道義。』又云：『諸法<a 
name="0078a21" id="0078a21"></a>不自生，亦不從他生，不共不無因，是故知<a 
name="0078a22" id="0078a22"></a>無生。』又《維摩經》云：『雖知諸佛國，及與眾生空，<a 
name="0078a23" id="0078a23"></a>而常修淨土，教化諸群生。』又云：『譬如有人，造<a 
name="0078a24" id="0078a24"></a>立宮室，若依空地，隨意無礙；若依虛空，終<a 
name="0078a25" id="0078a25"></a>不能成。』諸佛說法，常依二諦，不壞假名而說<a 
name="0078a26" id="0078a26"></a>諸法實相。智者熾然求生淨土，達生體不可<a 
name="0078a27" id="0078a27"></a>得，即是真無生，此謂心淨故即佛土淨。愚<a 
name="0078a28" id="0078a28"></a>者為生所縛，聞生即作生解，聞無生即作無<a 
name="0078a29" id="0078a29"></a>生解，不知生者即是無生，無生即是生。不<a 
name="0078b01" id="0078b01"></a>達此理，橫相是非，嗔他求生淨土，幾許誤哉！<a 
name="0078b02" id="0078b02"></a>此則是謗法罪人，邪見外道也。」</p><a 
name="0078b03" id="0078b03"></a><p style="margin-left: 2em"><span class="headname">第三疑</span></p><a 
name="0078b04" id="0078b04"></a><p style="text-indent: 0em; margin-left: 0em"><span class="linehead"></span>問：「十方諸佛，一切淨土，法性平等，功德亦等，<a 
name="0078b05" id="0078b05"></a>行者普念一切功德，生一切淨土。今乃偏<a 
name="0078b06" id="0078b06"></a>求一佛淨土，與平等性乖，云何生淨土？」</p><a 
name="0078b07" id="0078b07"></a><p style="text-indent: 0em; margin-left: 0em"><span class="linehead"></span>答：「一切諸佛土，實皆平等。但眾生根鈍，濁<a 
name="0078b08" id="0078b08"></a>亂者多，若不專繫一心一境，三昧難成。專<a 
name="0078b09" id="0078b09"></a>念阿彌陀佛，即是一相三昧，以心專至，得生<a 
name="0078b10" id="0078b10"></a>彼國。如《隨願往生經》云：『普廣菩薩問佛：「十方<a 
name="0078b11" id="0078b11"></a>悉有淨土，世尊何故偏讚西方彌陀淨土，專<a 
name="0078b12" id="0078b12"></a>遣往生？」佛告普廣：「閻浮提眾生，心多濁亂，<a 
name="0078b13" id="0078b13"></a>為此偏讚西方一佛淨土，使諸眾生，專心一<a 
name="0078b14" id="0078b14"></a>境，即易得往生。」』若總念一切佛者，念佛境<a 
name="0078b15" id="0078b15"></a>寬，則心散漫，三昧難成，故不得往生。又求<a 
name="0078b16" id="0078b16"></a>一佛功德，與一切佛功德無異，以同一佛法<a 
name="0078b17" id="0078b17"></a>性故。為此念阿彌陀佛，即念一切佛；生一淨<a 
name="0078b18" id="0078b18"></a>土，即生一切淨土。故《華嚴經》云：『一切諸佛身，<a 
name="0078b19" id="0078b19"></a>即是一佛身，一心一智慧，力、無畏亦然。』又云：<a 
name="0078b20" id="0078b20"></a>『譬如淨滿月，普應一切水，影像雖無量，本月<a 
name="0078b21" id="0078b21"></a>未曾二。如是無礙智，成就等正覺，應現一<a 
name="0078b22" id="0078b22"></a>切剎，佛身無有二。』智者以譬喻得解，智者若<a 
name="0078b23" id="0078b23"></a>能達一切月影即一月影，一月影即一切月<a 
name="0078b24" id="0078b24"></a>影，月影無二；故一佛即一切佛，一切佛即一<a 
name="0078b25" id="0078b25"></a>佛，法身無二。故熾然念一佛時，即是念一切<a 
name="0078b26" id="0078b26"></a>佛也。」</p><a 
name="0078b27" id="0078b27"></a><p style="margin-left: 2em"><span class="headname">第四疑</span></p><a 
name="0078b28" id="0078b28"></a><p style="text-indent: 0em; margin-left: 0em"><span class="linehead"></span>問：「等是念求生一佛淨土，何不十方佛土<a 
name="0078b29" id="0078b29"></a>中，隨念一佛淨土隨得往生，何須偏念西方<a 
name="0078c01" id="0078c01"></a>彌陀佛耶？」</p><a 
name="0078c02" id="0078c02"></a><p style="text-indent: 0em; margin-left: 0em"><span class="linehead"></span>答：「凡夫無智，不敢自專，專用佛語，故能偏<a 
name="0078c03" id="0078c03"></a>念阿彌陀佛。云何用佛語？釋迦大師一代說<a 
name="0078c04" id="0078c04"></a>法，處處聖教，唯勸眾生，專心偏念阿彌陀<a 
name="0078c05" id="0078c05"></a>佛，求生西方極樂世界。如《無量壽經》、《觀經》、《往<a 
name="0078c06" id="0078c06"></a>生論》等，數十餘部經論文等，殷勤指授，勸<a 
name="0078c07" id="0078c07"></a>生西方，故偏念也。又彌陀佛別有大悲四十<a 
name="0078c08" id="0078c08"></a>八願，接引眾生。又《觀經》云：『阿彌陀佛有八萬<a 
name="0078c09" id="0078c09"></a>四千相，一一相有八萬四千好，一一好放八<a 
name="0078c10" id="0078c10"></a>萬四千光明遍照法界，念佛眾生，攝取不<a 
name="0078c11" id="0078c11"></a>捨。』若有念者，機、感相應，決定得生。又《阿彌陀<a 
name="0078c12" id="0078c12"></a>經》、《大無量壽經》、《鼓音王陀羅尼經》等云：『釋<a 
name="0078c13" id="0078c13"></a>迦佛說經時，皆有十方恒沙諸佛，舒其舌<a 
name="0078c14" id="0078c14"></a>相，遍覆三千大千世界，證成一切眾生念阿<a 
name="0078c15" id="0078c15"></a>彌陀佛，乘佛大悲本願力故，決定得生極樂<a 
name="0078c16" id="0078c16"></a>世界。』當知阿彌陀佛與此世界，偏有因緣。何<a 
name="0078c17" id="0078c17"></a>以得知？《無量壽經》云：『末世法滅之時，特駐<a 
name="0078c18" id="0078c18"></a>此經，百年在世。接引眾生，往生彼國。』故知阿<a 
name="0078c19" id="0078c19"></a>彌陀佛與此世界極惡眾生，偏有因緣。其餘<a 
name="0078c20" id="0078c20"></a>諸佛，一切淨土，雖一經、兩經，略勸往生；不<a 
name="0078c21" id="0078c21"></a>如彌陀佛國，處處經論，殷勤叮嚀，勸往生<a 
name="0078c22" id="0078c22"></a>也。」</p><a 
name="0078c23" id="0078c23"></a><p style="margin-left: 2em"><span class="headname">第五疑</span></p><a 
name="0078c24" id="0078c24"></a><p style="text-indent: 0em; margin-left: 0em"><span class="linehead"></span>問：「具縛凡夫，惡業厚重，一切煩惱，一毫未<a 
name="0078c25" id="0078c25"></a>斷。西方淨土，出過三界，具縛凡夫，云何得<a 
name="0078c26" id="0078c26"></a>生？」</p><a 
name="0078c27" id="0078c27"></a><p style="text-indent: 0em; margin-left: 0em"><span class="linehead"></span>答：「有二種緣：一者、自力；二者、他力。自力者，<a 
name="0078c28" id="0078c28"></a>此世界修道，實未得生淨土。是故《瓔珞經》云：<a 
name="0078c29" id="0078c29"></a>『始從具縛凡夫，未識三寶，不知善、惡因之與<a 
name="0079a01" id="0079a01"></a>果。初發菩提心，以信為本，住在佛家，以戒為<a 
name="0079a02" id="0079a02"></a>本。受菩薩戒，身身相續，戒行不闕，經一劫、二<a 
name="0079a03" id="0079a03"></a>劫、三劫，始至初發心住；如是修行十信、十波<a 
name="0079a04" id="0079a04"></a>羅蜜等無量行願，相續無間，滿一萬劫，方始<a 
name="0079a05" id="0079a05"></a>至第六正心住；若更增進，至第七不退住，即<a 
name="0079a06" id="0079a06"></a>種性位。』此約自力，卒未得生淨土。他力者，<a 
name="0079a07" id="0079a07"></a>若信阿彌陀佛大悲願力，攝取念佛眾生，即<a 
name="0079a08" id="0079a08"></a>能發菩提心，行念佛三昧，厭離三界，身起行<a 
name="0079a09" id="0079a09"></a>施、戒、修福，於一一行中，迴願生彼彌陀淨土，<a 
name="0079a10" id="0079a10"></a>乘佛願力，機、感相應，即得往生。是故《十住婆<a 
name="0079a11" id="0079a11"></a>沙論》云：『於此世界修道有二種：一者、難行道；<a 
name="0079a12" id="0079a12"></a>二者、易行道。』難行者，在於五濁惡世，於無<a 
name="0079a13" id="0079a13"></a>量佛時，求阿鞞跋致，甚難可得。此難，無數<a 
name="0079a14" id="0079a14"></a>塵沙說不可盡，略述三五：一者、外道相善，亂<a 
name="0079a15" id="0079a15"></a>菩薩法；二者、無賴惡人，破他勝德；三者、顛<a 
name="0079a16" id="0079a16"></a>倒善果，能壞梵行；四者、聲聞自利，障於大慈；<a 
name="0079a17" id="0079a17"></a>五者、唯有自力，無他力持。譬如跛人步行，<a 
name="0079a18" id="0079a18"></a>一日不過數里，極大辛苦，謂自力也。易行道<a 
name="0079a19" id="0079a19"></a>者，謂信佛語教念佛三昧，願生淨土，乘彌<a 
name="0079a20" id="0079a20"></a>陀佛願力，攝持決定，往生不疑也。如人水路<a 
name="0079a21" id="0079a21"></a>行，藉船力故，須臾即至千里，謂他力也。譬<a 
name="0079a22" id="0079a22"></a>如劣夫從轉輪王，一日、一夜周行四天下，非<a 
name="0079a23" id="0079a23"></a>是自力，轉輪王力也。若言有漏凡夫不得生<a 
name="0079a24" id="0079a24"></a>淨土者，亦可有漏凡夫應不得見佛身。然念<a 
name="0079a25" id="0079a25"></a>佛三昧，並無漏善根所起，有漏凡夫，隨分得<a 
name="0079a26" id="0079a26"></a>見佛身<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相也；菩薩見微細相。淨土亦爾，雖<a 
name="0079a27" id="0079a27"></a>是無漏善根所起，有漏凡夫發無上菩提心，<a 
name="0079a28" id="0079a28"></a>求生淨土常念佛，故伏滅煩惱，得生淨土，隨<a 
name="0079a29" id="0079a29"></a>分得見<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相；菩薩見微妙相。此何所疑？故<a 
name="0079b01" id="0079b01"></a>《華嚴經》說：『一切諸佛剎，平等普嚴淨，眾生<a 
name="0079b02" id="0079b02"></a>業行異，所見各不同。』即其義也。」</p><a 
name="0079b03" id="0079b03"></a><p style="margin-left: 2em"><span class="headname">第六疑</span></p><a 
name="0079b04" id="0079b04"></a><p style="text-indent: 0em; margin-left: 0em"><span class="linehead"></span>問：「設令具縛凡夫得生彼國，邪見、三毒等常<a 
name="0079b05" id="0079b05"></a>起。云何得生彼國，即得不退，超過三界？」</p><a 
name="0079b06" id="0079b06"></a><p style="text-indent: 0em; margin-left: 0em"><span class="linehead"></span>釋曰：「得生彼國，有五因緣不退。云何為<a 
name="0079b07" id="0079b07"></a>五？一者、阿彌陀佛大悲願力攝持故，得不退；<a 
name="0079b08" id="0079b08"></a>二者、佛光常照故，菩提心常增進不退；三<a 
name="0079b09" id="0079b09"></a>者、水鳥、樹林，風聲、樂響，皆說苦、空，聞者常<a 
name="0079b10" id="0079b10"></a>起念佛、念法、念僧之心，故不退；四者、彼國純<a 
name="0079b11" id="0079b11"></a>諸菩薩以為良友，無惡緣境，外無神鬼、魔<a 
name="0079b12" id="0079b12"></a>邪，內無三毒等，煩惱畢竟不起，故不退；五<a 
name="0079b13" id="0079b13"></a>者、生彼國即壽命永劫，共菩薩、佛齊等，故<a 
name="0079b14" id="0079b14"></a>不退也。在此惡世，日月短促；經阿僧祇劫，復<a 
name="0079b15" id="0079b15"></a>不起煩惱，長時修道，云何不得無生忍也？<a 
name="0079b16" id="0079b16"></a>此理顯然，不須疑也。」</p><a 
name="0079b17" id="0079b17"></a><p style="margin-left: 2em"><span class="headname">第七疑</span></p><a 
name="0079b18" id="0079b18"></a><p style="text-indent: 0em; margin-left: 0em"><span class="linehead"></span>問：「彌勒菩薩，一生補處，即得成佛。上品十<a 
name="0079b19" id="0079b19"></a>善，得生彼處，見彌勒菩薩，隨從下生三會之<a 
name="0079b20" id="0079b20"></a>中，自然而得聖果。何須求生西方淨土耶？」</p><a 
name="0079b21" id="0079b21"></a><p style="text-indent: 0em; margin-left: 0em"><span class="linehead"></span>答：「求生兜率，一日聞道見佛，勢欲相似，若細<a 
name="0079b22" id="0079b22"></a>比校，大有優、劣。且論二種：一者、縱持十善，恐<a 
name="0079b23" id="0079b23"></a>不得生。何以得知？《彌勒上生經》云：『行眾三昧，<a 
name="0079b24" id="0079b24"></a>深入正定，方始得生。』更無方便接引之義。<a 
name="0079b25" id="0079b25"></a>不如阿彌陀佛本願力、光明力，但有念佛眾<a 
name="0079b26" id="0079b26"></a>生，攝取不捨。又釋迦佛說九品教門，方便<a 
name="0079b27" id="0079b27"></a>接引，殷勤發遣，生彼淨土。但眾生能念彌<a 
name="0079b28" id="0079b28"></a>陀佛者，機、感相應，必得生也。如世間慕人，能<a 
name="0079b29" id="0079b29"></a>受慕者，機會相投，必成其事。二者、兜率天<a 
name="0079b30" id="0079b30"></a>宮是欲界，退位者多——無有水鳥、樹林、風聲、樂<a 
name="0079c01" id="0079c01"></a>響，眾生聞者，悉念佛發菩提心，伏滅煩惱；<a 
name="0079c02" id="0079c02"></a>又有女人，皆長諸天愛著五欲之心，又天女<a 
name="0079c03" id="0079c03"></a>微妙，諸天耽玩，不能自勉。不如彌陀淨土，水<a 
name="0079c04" id="0079c04"></a>鳥、樹林，風聲、樂響，眾生聞者，皆生念佛，發<a 
name="0079c05" id="0079c05"></a>菩提心，伏滅煩惱。又無女人、二乘之心，純一<a 
name="0079c06" id="0079c06"></a>大乘，清淨良伴。為此煩惱惡業，畢竟不起，<a 
name="0079c07" id="0079c07"></a>遂至無生之位。如此比校，優、劣顯然，何須致<a 
name="0079c08" id="0079c08"></a>疑也？如釋迦佛在世之時，大有眾生見佛，不<a 
name="0079c09" id="0079c09"></a>得聖果者如恒沙；彌勒出世亦爾，大有不得<a 
name="0079c10" id="0079c10"></a>聖果者。未如彌陀淨土，但生彼國已，悉得無<a 
name="0079c11" id="0079c11"></a>生法忍，未有一人退落三界，為生死業縛也。</p><a 
name="0079c12" id="0079c12"></a><p style="text-indent: 0em; margin-left: 0em"><span class="linehead"></span>「又聞西國傳云：『有三菩薩：一名無著、二名世<a 
name="0079c13" id="0079c13"></a>親、三名師子覺。此三人契志，同生兜率，願見<a 
name="0079c14" id="0079c14"></a>彌勒。若先亡者，得見彌勒，誓來相報。師子覺<a 
name="0079c15" id="0079c15"></a>前亡，一去數年不來。後世親無常臨終之時，<a 
name="0079c16" id="0079c16"></a>無著語云：「汝見彌勒，即來相報！」世親去已，<a 
name="0079c17" id="0079c17"></a>三年始來。無著問曰：「何意如許多時始來？」世<a 
name="0079c18" id="0079c18"></a>親報云：「至彼天中，聽彌勒菩薩一坐說法，旋<a 
name="0079c19" id="0079c19"></a>繞，即來相報。為彼天日長故，此處已經三年。」<a 
name="0079c20" id="0079c20"></a>又問：「師子覺今在何處？」世親報云：「師子覺為<a 
name="0079c21" id="0079c21"></a>受天樂，五欲自娛，在外眷屬。從去已來，總不<a 
name="0079c22" id="0079c22"></a>見彌勒。」』諸小菩薩，生彼尚著五欲，何況凡夫？<a 
name="0079c23" id="0079c23"></a>為此願生西方，定得不退，不求生兜率也。」</p><a 
name="0079c24" id="0079c24"></a><p style="margin-left: 2em"><span class="headname">第八疑</span></p><a 
name="0079c25" id="0079c25"></a><p style="text-indent: 0em; margin-left: 0em"><span class="linehead"></span>問：「眾生無始已來，造無量業，今生一形，又<a 
name="0079c26" id="0079c26"></a>逢善知識，又復作一切罪業，無惡不造。云何<a 
name="0079c27" id="0079c27"></a>臨終，十念成就，即得往生，出過三界？結業之<a 
name="0079c28" id="0079c28"></a>事，云何可通？」</p><a 
name="0079c29" id="0079c29"></a><p style="text-indent: 0em; margin-left: 0em"><span class="linehead"></span>釋曰：「眾生無始已來，善惡業種多少強弱，<a 
name="0079c30" id="0079c30"></a>並不得知。但能臨終遇善知識，十念成就者，<a 
name="0080a01" id="0080a01"></a>皆是宿善業強，始得遇善知識，十念成就。<a 
name="0080a02" id="0080a02"></a>若惡業多者，善知識尚不可逢，何可論十念<a 
name="0080a03" id="0080a03"></a>成就？又汝以無始已來，惡業為重，臨終十<a 
name="0080a04" id="0080a04"></a>念為輕者。今以道理，三種校量，輕、重、不定，<a 
name="0080a05" id="0080a05"></a>不在時節久近、多少。云何為三？一者、在心；二<a 
name="0080a06" id="0080a06"></a>者、在緣；三者、在決定。在心者，造罪之時，從<a 
name="0080a07" id="0080a07"></a>自虛妄、顛倒生；念佛者，從善知識，聞說阿<a 
name="0080a08" id="0080a08"></a>彌陀佛，真實功德名號生，一虛、一實豈得相<a 
name="0080a09" id="0080a09"></a>比？譬如萬年闇室，日光暫至而闇頓滅，豈<a 
name="0080a10" id="0080a10"></a>以久來之闇，不肯滅耶？在緣者，造罪之時，<a 
name="0080a11" id="0080a11"></a>從虛妄、癡闇心，緣虛妄境界，顛倒生；念佛之<a 
name="0080a12" id="0080a12"></a>心，從聞佛清淨真實功德名號，緣無上菩提<a 
name="0080a13" id="0080a13"></a>心生，一真、一偽豈得相比？譬如有人被毒箭<a 
name="0080a14" id="0080a14"></a>中，箭深毒磣，傷肌破骨，一聞滅除藥鼓，即<a 
name="0080a15" id="0080a15"></a>箭出毒除。豈以箭深毒磣，而不肯出也？在<a 
name="0080a16" id="0080a16"></a>決定者，造罪之時以有間心、有後心也；念佛<a 
name="0080a17" id="0080a17"></a>之時，以無間心、無後心，遂即捨命，善心猛利，<a 
name="0080a18" id="0080a18"></a>是以即生。譬如十圍之索，千夫不制；童子揮<a 
name="0080a19" id="0080a19"></a>劍，須臾兩分。又如千年積柴，以一豆火焚，<a 
name="0080a20" id="0080a20"></a>少時即盡。又如有人，一生已來，修十善業，應<a 
name="0080a21" id="0080a21"></a>得生天，臨終之時，起一念決定邪見，即墮阿<a 
name="0080a22" id="0080a22"></a>鼻地獄。惡業虛妄，以猛利故，尚能排一生之<a 
name="0080a23" id="0080a23"></a>善業，令墮惡道。豈況臨終猛心念佛，真實<a 
name="0080a24" id="0080a24"></a>無間善業，不能排無始惡業，得生淨土？無有<a 
name="0080a25" id="0080a25"></a>是處。又云：『一念念佛，滅八十億劫生死之<a 
name="0080a26" id="0080a26"></a>罪。』為念佛時，心猛利故，伏滅惡業，決定得<a 
name="0080a27" id="0080a27"></a>生，不須疑也。上古相傳，判十念成就，作別時<a 
name="0080a28" id="0080a28"></a>意者，此定不可。何以得知？《攝論》云：『由唯發<a 
name="0080a29" id="0080a29"></a>願故。』全無有行。《雜集論》云：『若願生安樂國土，<a 
name="0080a30" id="0080a30"></a>即得往生；若聞無垢佛名，即得阿耨菩提<a 
name="0080b01" id="0080b01"></a>者，並是別時之因。』全無有行。若將臨終，無間<a 
name="0080b02" id="0080b02"></a>十念猛利善行，是別時意者，幾許誤哉！願諸<a 
name="0080b03" id="0080b03"></a>行者，深思此理，自牢其心，莫信異見，自墜陷<a 
name="0080b04" id="0080b04"></a>也。」</p><a 
name="0080b05" id="0080b05"></a><p style="margin-left: 2em"><span class="headname">第九疑</span></p><a 
name="0080b06" id="0080b06"></a><p style="text-indent: 0em; margin-left: 0em"><span class="linehead"></span>問：「西方去此十萬億佛剎，凡夫劣弱，云何可<a 
name="0080b07" id="0080b07"></a>到？又《往生論》云：『女人及根缺，二乘種不生。』既<a 
name="0080b08" id="0080b08"></a>有此教，當知女人及以根缺者，定必不得<a 
name="0080b09" id="0080b09"></a>往生？」</p><a 
name="0080b10" id="0080b10"></a><p style="text-indent: 0em; margin-left: 0em"><span class="linehead"></span>答：「為對凡夫肉眼、生死心量說耳，西方去此，<a 
name="0080b11" id="0080b11"></a>十萬億佛剎。但使眾生淨土業成者，臨終在<a 
name="0080b12" id="0080b12"></a>定之心，即是淨土受生之心；動念即是生淨<a 
name="0080b13" id="0080b13"></a>土時。為此，《觀經》云：『彌陀佛國去此不遠。』又業<a 
name="0080b14" id="0080b14"></a>力不可思議，一念即得生彼，不須愁遠。又如<a 
name="0080b15" id="0080b15"></a>人夢，身雖在床，而心意識，遍至他方一切<a 
name="0080b16" id="0080b16"></a>世界，如平生不異也。生淨土亦爾，動念即<a 
name="0080b17" id="0080b17"></a>至，不須疑也。『女人及根缺，二乘種不生』者，但<a 
name="0080b18" id="0080b18"></a>論生彼國，無女人及無盲、聾、瘖、<span class="gaiji">&#x7602;<!--gaiji,啞,1[病-丙+亞],2&#x7602;,3--></span>人，不道<a 
name="0080b19" id="0080b19"></a>此間女人、根缺人不得生。彼若如此，說者愚<a 
name="0080b20" id="0080b20"></a>癡，全不識經意。即如韋提夫人，是請生淨土<a 
name="0080b21" id="0080b21"></a>主，及五百侍女，佛授記悉得往生彼國。但<a 
name="0080b22" id="0080b22"></a>此處女人，及盲、聾、瘖、<span class="gaiji">&#x7602;<!--gaiji,啞,1[病-丙+亞],2&#x7602;,3--></span>人，心念彌陀佛，悉生<a 
name="0080b23" id="0080b23"></a>彼國已，更不受女身，亦不受根缺身。二乘<a 
name="0080b24" id="0080b24"></a>人但迴心，願生淨土，至彼更無二乘執心。為<a 
name="0080b25" id="0080b25"></a>此，故云『女人及根缺，二乘種不生』，非謂此處<a 
name="0080b26" id="0080b26"></a>女人及根缺人不得生也。故《無量壽經》四十<a 
name="0080b27" id="0080b27"></a>八願云：『設我得佛，十方世界一切女人，稱我<a 
name="0080b28" id="0080b28"></a>名號，厭惡女身，捨命之後，更受女身者，不取<a 
name="0080b29" id="0080b29"></a>正覺。』況生彼國，更受女身，根缺者亦爾。」</p><a 
name="0080b30" id="0080b30"></a><p style="margin-left: 2em"><span class="headname">第十疑</span></p><a 
name="0080c01" id="0080c01"></a><p style="text-indent: 0em; margin-left: 0em"><span class="linehead"></span>問：「今欲決定求生西方，未知作何行業，以何<a 
name="0080c02" id="0080c02"></a>為種子，得生彼國？又凡夫俗人，皆有妻、子，未<a 
name="0080c03" id="0080c03"></a>知不斷婬欲得生彼否？」</p><a 
name="0080c04" id="0080c04"></a><p style="text-indent: 0em; margin-left: 0em"><span class="linehead"></span>答：「欲決定生西方者，具有二種行，定得生<a 
name="0080c05" id="0080c05"></a>彼：一者、厭離行；二者、欣願行。言厭離行者，凡<a 
name="0080c06" id="0080c06"></a>夫無始已來，為五欲纏縛，輪迴五道，備受<a 
name="0080c07" id="0080c07"></a>眾苦，不起心厭離五欲，未有出期。為此，常<a 
name="0080c08" id="0080c08"></a>觀此身膿、血，屎、尿，一切惡露不淨臭穢。故《涅<a 
name="0080c09" id="0080c09"></a>槃經》云：『如是身城，愚癡羅剎止住其中。誰<a 
name="0080c10" id="0080c10"></a>有智者，當樂此身？』又經云：『此身眾苦所集，一<a 
name="0080c11" id="0080c11"></a>切皆不淨。扼縛癰瘡等，根本無義利。上至<a 
name="0080c12" id="0080c12"></a>諸天身，皆亦如是。』行者若行、若坐、若睡、若<a 
name="0080c13" id="0080c13"></a>覺，常觀此身唯苦無樂，深生厭離。縱使妻房<a 
name="0080c14" id="0080c14"></a>不能頓斷，漸漸生厭，作七種不淨觀：一者、觀<a 
name="0080c15" id="0080c15"></a>此婬欲身，從貪愛煩惱生，即是種子不淨；二<a 
name="0080c16" id="0080c16"></a>者、父母交會之時，赤白和合，即是受生不淨；<a 
name="0080c17" id="0080c17"></a>三者、母胎中在生藏下，居熟藏上，即是住<a 
name="0080c18" id="0080c18"></a>處不淨；四者、在母胎時唯食母血，即是食噉<a 
name="0080c19" id="0080c19"></a>不淨；五者、日、月滿足頭向產門，膿、血俱出臭<a 
name="0080c20" id="0080c20"></a>穢狼藉，即是初生不淨；六者、薄皮覆上，其內<a 
name="0080c21" id="0080c21"></a>膿、血遍一切處，即是舉體不淨；七者、乃至死<a 
name="0080c22" id="0080c22"></a>後<span class="gaiji">&#x8196;<!--gaiji,,1[月*逢],2&#x8196;,3--></span>脹、爛壞，骨、肉縱橫，狐、狼食噉，即是究竟<a 
name="0080c23" id="0080c23"></a>不淨。自身既爾，他身亦然。所愛境界，男、女<a 
name="0080c24" id="0080c24"></a>身等，深生厭離，常觀不淨。若能如此觀身不<a 
name="0080c25" id="0080c25"></a>淨之者，婬欲煩惱漸漸減少。又作十想等<a 
name="0081a01" id="0081a01"></a>觀，廣如經說。又發願：『願我永離三界雜食，臭<a 
name="0081a02" id="0081a02"></a>穢、膿血不淨，耽荒五欲男、女等身，願得淨土<a 
name="0081a03" id="0081a03"></a>法性生身。』此謂厭離行。</p><p style="text-indent: 0em; margin-left: 0em"><span class="linehead"></span>「二、明欣願行者，復<a 
name="0081a04" id="0081a04"></a>有二種：一者、先明求往生之意；二者、觀彼淨<a 
name="0081a05" id="0081a05"></a>土莊嚴等事，欣心願求。明往生意者，所以求<a 
name="0081a06" id="0081a06"></a>生淨土，為欲救拔一切眾生苦故。即自思忖：<a 
name="0081a07" id="0081a07"></a>『我今無力，若在惡世，煩惱境強，自為業縛，<a 
name="0081a08" id="0081a08"></a>淪溺三塗，動經劫數，如此輪轉，無始已來<a 
name="0081a09" id="0081a09"></a>未曾休息，何時能得救苦眾生？為此求生<a 
name="0081a10" id="0081a10"></a>淨土親近諸佛，若證無生忍，方能於惡世<a 
name="0081a11" id="0081a11"></a>中救苦眾生。』故《往生論》云：『言發菩提心者，正<a 
name="0081a12" id="0081a12"></a>是願作佛心；願作佛心者，則是度眾生心；度<a 
name="0081a13" id="0081a13"></a>眾生心者，則是攝眾生，生佛國心。』</p><p style="text-indent: 0em; margin-left: 0em"><span class="linehead"></span>「又願生淨<a 
name="0081a14" id="0081a14"></a>土須具二行：一者、必須遠離三種障菩提門<a 
name="0081a15" id="0081a15"></a>法；二者、須得三種順菩提門法。何者為三種<a 
name="0081a16" id="0081a16"></a>障菩提法？一者、依智慧門，不<span class="corr" title='[來&gt;求]'>求</span>自樂，遠離我<a 
name="0081a17" id="0081a17"></a>心貪著自身故；二者、依慈悲門，拔一切眾生<a 
name="0081a18" id="0081a18"></a>苦，遠離無安眾生心故；三者、依方便門，當憐<a 
name="0081a19" id="0081a19"></a>愍一切眾生，欲與其樂，遠離恭敬供養自身<a 
name="0081a20" id="0081a20"></a>心故。若能遠三種菩提障，則得三種順菩<a 
name="0081a21" id="0081a21"></a>提法：一者、無染清淨心，不為自身求諸樂故。<a 
name="0081a22" id="0081a22"></a>菩提是無染清淨處，若為自身求樂，即染<a 
name="0081a23" id="0081a23"></a>身心、障菩提門，是故無染清淨心是順菩提<a 
name="0081a24" id="0081a24"></a>門；二者、安清淨心，為拔眾生苦故。菩提心<a 
name="0081a25" id="0081a25"></a>是安隱一切眾生清淨處，若不作心拔一切<a 
name="0081a26" id="0081a26"></a>眾生，令離生死苦，即違菩提門，是故安清淨<a 
name="0081a27" id="0081a27"></a>心是順菩提門；三者樂清淨心，欲令一切眾<a 
name="0081a28" id="0081a28"></a>生得大菩提、涅槃故，菩提、涅槃是畢竟常<a 
name="0081a29" id="0081a29"></a>樂處，若不作心令一切眾生得畢竟常樂，即<a 
name="0081b01" id="0081b01"></a>遮菩提門。此菩提因何而得？要因生淨土常<a 
name="0081b02" id="0081b02"></a>不離佛，得無生忍已，於生死國中救苦眾生，<a 
name="0081b03" id="0081b03"></a>悲、智內融，定而常用，自在無礙，即菩提心，<a 
name="0081b04" id="0081b04"></a>此是<span class="corr" title='[顯&gt;願]'>願</span>生之意。</p><p style="text-indent: 0em; margin-left: 0em"><span class="linehead"></span>「二、明欣心願求者，希心起<a 
name="0081b05" id="0081b05"></a>想緣彌陀佛，若法身、若報身等，金色光明<a 
name="0081b06" id="0081b06"></a>八萬四千相，一一相中八萬四千好，一一好<a 
name="0081b07" id="0081b07"></a>放八萬四千光明，常照法界，攝取念佛眾生。<a 
name="0081b08" id="0081b08"></a>又觀彼淨土七寶莊嚴妙樂等，備如《無量<a 
name="0081b09" id="0081b09"></a>壽經》十六觀等，常行念佛三昧，及施、戒、修等，<a 
name="0081b10" id="0081b10"></a>一切善行悉已迴施一切眾生同生彼國，決<a 
name="0081b11" id="0081b11"></a>定得生，此謂欣願門也。」</p><a 
name="0081b12" id="0081b12"></a><p><span class="juanname">淨土十疑論<span class="note">(終)</span></span></p><a 
name="0081b13" id="0081b13"></a><a 
name="0081b14" id="0081b14"></a><div class="xu"><p style="margin-left: 2em"><span class="headname">淨土十疑論後序</span></p><a 
name="0081b15" id="0081b15"></a><a 
name="0081b16" id="0081b16"></a><p style="text-indent: 0em; margin-left: 0em"><span class="linehead"></span>人心無常，法亦無定，心法萬差，其本在此。信<a 
name="0081b17" id="0081b17"></a>此則遍信，《華嚴》所以說十信；疑此則遍疑，智<a 
name="0081b18" id="0081b18"></a>者所以說十疑。出疑入信，一入永入，不離於<a 
name="0081b19" id="0081b19"></a>此，得究竟處。淨土者，究竟處也，此處有說法<a 
name="0081b20" id="0081b20"></a>之主名無量壽。此佛說法，未嘗間斷。疑障其<a 
name="0081b21" id="0081b21"></a>耳，則聾而不聞；疑障其心，則昧而不覺，不聞、<a 
name="0081b22" id="0081b22"></a>不覺，安住惡習，讚歎不念，隨喜<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>心，妄指蓮<a 
name="0081b23" id="0081b23"></a>胞，以為虛誕。終不自念，此分段身，從何而得？<a 
name="0081b24" id="0081b24"></a>自何而來？胎獄穢濁，真實安在？信憑業識，自<a 
name="0081b25" id="0081b25"></a>隔真際，於一幻境，非彼執此，生生不靈，永絕<a 
name="0081b26" id="0081b26"></a>聖路。</p><p style="text-indent: 0em; margin-left: 0em"><span class="linehead"></span>以如是故，釋迦如來，起大慈愍，於穢濁<a 
name="0081b27" id="0081b27"></a>中，發大音聲，讚彼淨土上妙之樂。於生死中，<a 
name="0081b28" id="0081b28"></a>為大船師，載以法船，令趨彼岸，晝夜度生，無<a 
name="0081b29" id="0081b29"></a>有休息。然而彌陀之岸，本無彼此，釋迦之船，<a 
name="0081c01" id="0081c01"></a>實非往來。譬如一燈分照八鏡，鏡有東西，光<a 
name="0081c02" id="0081c02"></a>影無二。彌陀說法，遍光影中，而釋迦方便，獨<a 
name="0081c03" id="0081c03"></a>指西鏡。故已到彼岸者，乃可以忘彼此；未入<a 
name="0081c04" id="0081c04"></a>法界者，何自而泯東西。於此法中，若未究竟，<a 
name="0081c05" id="0081c05"></a>勿滯方隅，勿分彼此，但當正念，諦信而已。此<a 
name="0081c06" id="0081c06"></a>二聖之意，而智者之所以信也。</p><p style="text-indent: 0em; margin-left: 0em"><span class="linehead"></span>信者萬善之<a 
name="0081c07" id="0081c07"></a>母；疑者眾惡之根，能順其母，能耡其根，則向<a 
name="0081c08" id="0081c08"></a>之所謂障緣眾生，聾可復聞、昧可復覺，未出<a 
name="0081c09" id="0081c09"></a>生死得出生死，未生淨土得生淨土；順釋迦<a 
name="0081c10" id="0081c10"></a>之誨往面彌陀，隨彌陀之願來助釋迦；在此<a 
name="0081c11" id="0081c11"></a>而遍歷十方，即西而普入諸鏡。自二聖建立<a 
name="0081c12" id="0081c12"></a>以來，如是之人，如河沙數，云何不信？云何而<a 
name="0081c13" id="0081c13"></a>疑？能自信己，又作方便令諸未信無不信者，<a 
name="0081c14" id="0081c14"></a>此則智者之所以為悲也。</p><p style="text-indent: 0em; margin-left: 0em"><span class="linehead"></span>明智大師，中立學<a 
name="0081c15" id="0081c15"></a>智者之道，不順其文而順其悲，所以又印此<a 
name="0081c16" id="0081c16"></a>論，冠以次公之序，予乃申廣其說，以助其傳。</p><a 
name="0081c17" id="0081c17"></a><p style="text-indent: 0em; margin-left: 1em"><span class="linehead"></span>元祐八年七月十一日左宣義郎前簽書鎮<a 
name="0081c18" id="0081c18"></a>東軍節度判官廳公事陳瓘序</p></div>
<hr>【經文資訊】大正藏第 47 冊 No. 1961 淨土十疑論<br>【版本記錄】CBETA 電子佛典 Rev. 1.16 (UTF8)，完成日期：2011/01/03<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index57d4.html?index=T47n1961" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1961_001 by HTTrack Website Copier/3.x [XR&CO'2008], Mon, 02 Jun 2014 23:42:44 GMT -->
</html>
