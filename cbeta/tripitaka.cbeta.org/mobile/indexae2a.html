<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J33nB277_015 by HTTrack Website Copier/3.x [XR&CO'2008], Tue, 03 Jun 2014 00:46:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0171.gif?utmac=MO-30696269-4&amp;utmn=1698122858&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ33&amp;utmp=%2Fmobile%2Findex.php%3Findex%3DJ33nB277_015&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8e76.html?index=J33nB277_014" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第33冊<br/>No.B277 雲棲法彙（選錄）(第12卷-第25卷) (14卷)<br/>【明 袾宏著（原本多缺　依金陵本補印　並補後增讚序等文　凡補印者　於該條目上作△以志之）】<br/>第 15 卷</p>
	<a href="index52bc.html?index=J33nB277_016" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J33">
<div class="root" id="B277" sutra_name="雲棲法彙（選錄）(第12卷-第25卷)" sutra_juan="[卷15]">　
<a 
name="0074a01" id="0074a01"></a><p style="margin-left: 3em"><span class="headname">正訛集目錄</span></p><a 
name="0074a02" id="0074a02"></a><ul><li>千佛衣</li><li>五祖不養母</li><a 
name="0074a03" id="0074a03"></a><li>出家父母反拜</li><li>梵王侍佛</li><a 
name="0074a04" id="0074a04"></a><li>佛法本出老莊</li><li>毀擊神像塑造神像</li><a 
name="0074a05" id="0074a05"></a><li>末後一著</li><li>靈照度丹霞</li><a 
name="0074a06" id="0074a06"></a><li>坐受立破</li><li>佛號仙人</li><a 
name="0074a07" id="0074a07"></a><li>無人誤入地獄</li><li>佛書多出才人所作</li><a 
name="0074a08" id="0074a08"></a><li>性命雙修</li><li>寂滅為樂</li><a 
name="0074a09" id="0074a09"></a><li>曹溪水趙州茶</li><li>法華三車</li><a 
name="0074a10" id="0074a10"></a><li>金剛纂</li><li>高王觀世音經</li><a 
name="0074a11" id="0074a11"></a><li>觀音香山卷</li><li>預修</li><a 
name="0074a12" id="0074a12"></a><li>寄庫</li><li>西方十萬八千</li><a 
name="0074a13" id="0074a13"></a><li>乘急戒緩</li><li>名字羅漢</li><a 
name="0074a14" id="0074a14"></a><li>齋僧無漏功德</li><li>無漏</li><a 
name="0074a15" id="0074a15"></a><li>五大部經</li><li>清齋</li><a 
name="0074a16" id="0074a16"></a><li>鍊磨</li><li>講宗</li><a 
name="0074a17" id="0074a17"></a><li>三山不受三災</li><li>達磨楞伽四卷</li><a 
name="0074a18" id="0074a18"></a><li>後三卷法華</li><li>三教一家</li><a 
name="0074a19" id="0074a19"></a><li>高沙彌不受戒</li><li>三寶</li><a 
name="0074a20" id="0074a20"></a><li>道光僧得仙</li><li>活焚</li><a 
name="0074a21" id="0074a21"></a><li>以通為道</li><li>巢頂灌膝</li><a 
name="0074a22" id="0074a22"></a><li>泥洹</li><li>天台止觀</li><a 
name="0074a23" id="0074a23"></a><li>臨終預知時至</li><li>盂蘭盆</li><a 
name="0074a24" id="0074a24"></a><li>無為卷</li><li>般若心經</li><a 
name="0074a25" id="0074a25"></a><li>梁武帝</li><li>黃龍洞賓</li><a 
name="0074a26" id="0074a26"></a><li>佛入涅槃</li><li>能仁祖</li><a 
name="0074a27" id="0074a27"></a><li>玉皇經</li><li>亡僧</li><a 
name="0074a28" id="0074a28"></a><li>三教同說一字</li><li>疑情</li><a 
name="0074a29" id="0074a29"></a><li>公案</li><li>槁木死灰</li><a 
name="0074a30" id="0074a30"></a><li>談孔雀</li><li>禮觀音文</li><a 
name="0074b01" id="0074b01"></a><li>佛者弗人也</li><li>南無佛</li><a 
name="0074b02" id="0074b02"></a><li>不生不滅</li><li>背本崇釋</li><a 
name="0074b03" id="0074b03"></a><li>僧稱</li><li>頭陀</li><a 
name="0074b04" id="0074b04"></a><li>三衣</li><li>剃髮不剃鬚</li></ul><a 
name="0074b05" id="0074b05"></a><a 
name="0074b06" id="0074b06"></a><a 
name="0074b07" id="0074b07"></a><a 
name="0074b08" id="0074b08"></a><a 
name="0074b09" id="0074b09"></a><a 
name="0074b10" id="0074b10"></a><a 
name="0074b11" id="0074b11"></a><p><span class="juanname">正訛集</span></p><a 
name="0074b12" id="0074b12"></a><p style="margin-left: 4em"><span class="byline">明古杭雲棲寺沙門<span class="corr" title='[祩&gt;袾]'>袾</span>宏撰</span></p><a 
name="0074b13" id="0074b13"></a><p style="margin-left: 3em"><span class="headname">千佛衣</span></p><a 
name="0074b14" id="0074b14"></a><p style="text-indent: 0em; margin-left: 0em"><span class="linehead"></span>近世袈裟上遍繡諸佛。云千佛衣。此訛也。佛像止宜<a 
name="0074b15" id="0074b15"></a>頂戴在首。負荷在肩而已。懸掛胸膈。已涉褻慢。況羅<a 
name="0074b16" id="0074b16"></a>綴一身。自腰膝而下皆佛也。其過可勝言哉。輪王福<a 
name="0074b17" id="0074b17"></a>傾。諒非虛語。而成風久襲。不自覺知。願高明俯察芻<a 
name="0074b18" id="0074b18"></a>蕘。慎勿著此。或曰。然則千佛衣果無之乎。曰。有之。即<a 
name="0074b19" id="0074b19"></a>今二十五條衣者。千佛相傳之衣也。佛告比丘。我此<a 
name="0074b20" id="0074b20"></a>僧伽黎。過去未來諸佛。皆著此衣而得解脫。是其證<a 
name="0074b21" id="0074b21"></a>也。</p><a 
name="0074b22" id="0074b22"></a><p style="margin-left: 3em"><span class="headname">五祖不養母</span></p><a 
name="0074b23" id="0074b23"></a><p style="text-indent: 0em; margin-left: 0em"><span class="linehead"></span>世傳五祖拒母不與食。至不能消一勺水。此訛也。戒<a 
name="0074b24" id="0074b24"></a>雖萬行。以孝為宗。犯制養親。佛尚憐許。豈有不與食<a 
name="0074b25" id="0074b25"></a>之理。且饑渴眾生至於僧寺。縱禽畜亦當哺之。況父<a 
name="0074b26" id="0074b26"></a>母乎。黃梅有養母之堂。載諸方冊。為此麤言。寧非謗<a 
name="0074b27" id="0074b27"></a>聖。</p><a 
name="0074b28" id="0074b28"></a><p style="margin-left: 3em"><span class="headname">出家父母反拜</span></p><a 
name="0074b29" id="0074b29"></a><p style="text-indent: 0em; margin-left: 0em"><span class="linehead"></span>世傳子出家。父母反拜其子。此訛也。愚僧不知。遂納<a 
name="0074b30" id="0074b30"></a>父母之拜。或正座而父母趨傍。或中舲而父母操楫。<a 
name="0074c01" id="0074c01"></a>遠違佛旨。近逆人倫。招世譏嫌。啟人傲慢。乃僧之過。<a 
name="0074c02" id="0074c02"></a>非佛咎也。不知父母反拜者。子出家。是為佛子。親不<a 
name="0074c03" id="0074c03"></a>復子之。故子拜而親答拜。反也者。答也。還也。非反常<a 
name="0074c04" id="0074c04"></a>之反也。</p><a 
name="0074c05" id="0074c05"></a><p style="margin-left: 3em"><span class="headname">梵王侍佛</span></p><a 
name="0074c06" id="0074c06"></a><p style="text-indent: 0em; margin-left: 0em"><span class="linehead"></span>俗云佛左右侍者為佛父母。以此病佛。此訛也。佛凡<a 
name="0074c07" id="0074c07"></a>說法。諸天畢集。梵王居左。帝釋居右。聽法常儀也。蓋<a 
name="0074c08" id="0074c08"></a>世人訛以梵為飯。遂疑是淨飯國王。而云佛父。又不<a 
name="0074c09" id="0074c09"></a>知帝釋莊嚴。遂疑是女。而云佛母耳。佛雖三界獨尊。<a 
name="0074c10" id="0074c10"></a>決不令父母作侍者。俗士不知。須為開曉。</p><a 
name="0074c11" id="0074c11"></a><p style="margin-left: 3em"><span class="headname">佛法本出老莊</span></p><a 
name="0074c12" id="0074c12"></a><p style="text-indent: 0em; margin-left: 0em"><span class="linehead"></span>宋儒云。佛典本出老莊。世人不知。駭謂奇語。譬之被<a 
name="0074c13" id="0074c13"></a>虜。劫去家珍。反從虜借用。此訛也。老莊之書具在。試<a 
name="0074c14" id="0074c14"></a>展而讀之。其所談。虛無自然而已。虛無自然。彼說之<a 
name="0074c15" id="0074c15"></a>深深者也。尚不及佛法之淺淺。而謂佛從老莊出。何<a 
name="0074c16" id="0074c16"></a>異謂父從子出耶。清涼大師以邪因無因二科斷老<a 
name="0074c17" id="0074c17"></a>氏為外道。況莊又不及老。而宋儒膚見至此。可哂也。<a 
name="0074c18" id="0074c18"></a>或又云。解佛經者。多引用六經諸子。何也。噫。此方文<a 
name="0074c19" id="0074c19"></a>字。惟孔老為至極。不此之引。而將誰引。然借其語。不<a 
name="0074c20" id="0074c20"></a>用其意。深造當自得之。</p><a 
name="0074c21" id="0074c21"></a><p style="margin-left: 3em"><span class="headname">毀擊神像塑造神像</span></p><a 
name="0074c22" id="0074c22"></a><p style="text-indent: 0em; margin-left: 0em"><span class="linehead"></span>僧有毀擊天神。自謂崇正闢邪。此訛也。如來說法。必<a 
name="0074c23" id="0074c23"></a>有八部鬼神。華嚴列主山主水。主地主樹。主晝主夜。<a 
name="0074c24" id="0074c24"></a>其數無量。然則彼皆非歟。夫有人則有鬼。有陽官則<a 
name="0074c25" id="0074c25"></a>有陰吏。有人主則有天王。此理也。鬼神無則天亦無。<a 
name="0074c26" id="0074c26"></a>天無則佛亦無。彼毀擊者。可謂自負墮處。或曰。經何<a 
name="0074c27" id="0074c27"></a>以云皈依佛。不得皈依一切天魔鬼神。曰。特令爾勿<a 
name="0074c28" id="0074c28"></a>皈依。不令爾毀擊也。譬人子依<span class="corr" title='[已&gt;己]'>己</span>父母。不得依他人<a 
name="0074c29" id="0074c29"></a>為父母。云爾。豈令毀擊他人乎。經載比丘奉事天神。<a 
name="0074c30" id="0074c30"></a>佛戒曰不可。比丘乃侮慢天神。佛誡曰。侮慢亦不可。<a 
name="0075a01" id="0075a01"></a>聖有謨訓。萬古明鏡也。今人何不一覽。或問僧有修<a 
name="0075a02" id="0075a02"></a>神祠。塑神像。對之課誦。向之禮拜。而自附於常不輕<a 
name="0075a03" id="0075a03"></a>之遍禮四眾者。是否。曰。亦訛也。比之毀擊其失尤甚。<a 
name="0075a04" id="0075a04"></a>何也。毀擊者。猶知有邪正也。但分別太過耳。塑造而<a 
name="0075a05" id="0075a05"></a>奉事者。不知有邪正也。毀擊之失。其名曰狂塑造之<a 
name="0075a06" id="0075a06"></a>失。其名曰愚。曰邪。不侮慢。不奉事。佛訓也。今人何不<a 
name="0075a07" id="0075a07"></a>一覽。</p><a 
name="0075a08" id="0075a08"></a><p style="margin-left: 3em"><span class="headname">末後一著</span></p><a 
name="0075a09" id="0075a09"></a><p style="text-indent: 0em; margin-left: 0em"><span class="linehead"></span>有人以臨終為末後一著。此訛也。末後一著本弈棋<a 
name="0075a10" id="0075a10"></a>語。謂常人著數到此。已竭盡無餘。不知更有一著出<a 
name="0075a11" id="0075a11"></a>意料之外。如修行人所造已高已深。而不知更有最<a 
name="0075a12" id="0075a12"></a>後窮玄極微一段事在。透得此關。然後參學事畢。苟<a 
name="0075a13" id="0075a13"></a>或未然。只具一隻眼。又云百尺竿頭一步。亦此意也。<a 
name="0075a14" id="0075a14"></a>不省此意。遂至外道指為臨終。自誤誤人。明者勿信。</p><a 
name="0075a15" id="0075a15"></a><p style="margin-left: 3em"><span class="headname">靈照度丹霞</span></p><a 
name="0075a16" id="0075a16"></a><p style="text-indent: 0em; margin-left: 0em"><span class="linehead"></span>世傳丹霞天然禪師。因龐居士女靈照激發。始修行<a 
name="0075a17" id="0075a17"></a>悟道。此訛也。丹霞先悟道於石頭。後賜號於馬祖。與<a 
name="0075a18" id="0075a18"></a>龐老相遇時。居然大善知識矣。焉有是事。不根之談。<a 
name="0075a19" id="0075a19"></a>誣謗賢聖。罪莫大焉。深足為戒。</p><a 
name="0075a20" id="0075a20"></a><p style="margin-left: 3em"><span class="headname">坐受立破</span></p><a 
name="0075a21" id="0075a21"></a><p style="text-indent: 0em; margin-left: 0em"><span class="linehead"></span>或謂經稱菩薩戒。坐受立破。亦得無量功德。遂有受<a 
name="0075a22" id="0075a22"></a>戒之後。肆無持守。此訛也。經意蓋極言大乘戒之當<a 
name="0075a23" id="0075a23"></a>受云耳。受而即破。雖今無功。而一歷耳根。永為道種。<a 
name="0075a24" id="0075a24"></a>何得不受。豈以破戒為可哉。以辭害意一至於此。貽<a 
name="0075a25" id="0075a25"></a>禍非小。</p><a 
name="0075a26" id="0075a26"></a><p style="margin-left: 3em"><span class="headname">佛號仙人</span></p><a 
name="0075a27" id="0075a27"></a><p style="text-indent: 0em; margin-left: 0em"><span class="linehead"></span>經言佛於往昔作忍辱仙人。又佛稱大覺金仙。世人<a 
name="0075a28" id="0075a28"></a>遂謂佛即仙。仙佛無二。此訛也。仙者。古修行人之通<a 
name="0075a29" id="0075a29"></a>稱。後世乃分別釋道而有專稱耳。且世以儒釋道為<a 
name="0075a30" id="0075a30"></a>三教。而道之為言實通三教。有道之士。皆名道人。豈<a 
name="0075b01" id="0075b01"></a>專目黃冠為道人耶。今既有專稱。則佛自佛。仙自仙。<a 
name="0075b02" id="0075b02"></a>地位相去。若霄壤然。慎無等觀。失正知見。</p><a 
name="0075b03" id="0075b03"></a><p style="margin-left: 3em"><span class="headname">無人誤入地獄</span></p><a 
name="0075b04" id="0075b04"></a><p style="text-indent: 0em; margin-left: 0em"><span class="linehead"></span>儒者謂佛說惡人死入地獄。而佛法未至中國以前。<a 
name="0075b05" id="0075b05"></a>人固有死而復生者。何故都無一人誤入地獄。見所<a 
name="0075b06" id="0075b06"></a>謂十王者耶。以此斷地獄不足信。此訛也。凡夫經眼<a 
name="0075b07" id="0075b07"></a>之事。然後能知。佛法未至以前。縱入地獄。及乎復生<a 
name="0075b08" id="0075b08"></a>恍惚猜疑。只作一場異夢理會。佛法既至。種種開諭<a 
name="0075b09" id="0075b09"></a>六道報應。然後始知此是地獄耳。理固應然。何足為。<a 
name="0075b10" id="0075b10"></a>怪。</p><a 
name="0075b11" id="0075b11"></a><p style="margin-left: 3em"><span class="headname">佛書多出才人所作</span></p><a 
name="0075b12" id="0075b12"></a><p style="text-indent: 0em; margin-left: 0em"><span class="linehead"></span>世有愚人。言佛經皆後代才人所作。非真佛說。此訛<a 
name="0075b13" id="0075b13"></a>也。所云才人。不知是何等人。乃能為此等。語言。說此<a 
name="0075b14" id="0075b14"></a>等道理。設若能之。我說是人即名為佛。且古今才人<a 
name="0075b15" id="0075b15"></a>之極。孰有踰於孔孟者乎。而佛經皆孔孟所不及道。<a 
name="0075b16" id="0075b16"></a>餘可知矣。其說甚鄙。不足多辯。</p><a 
name="0075b17" id="0075b17"></a><p style="margin-left: 3em"><span class="headname">性命雙修</span></p><a 
name="0075b18" id="0075b18"></a><p style="text-indent: 0em; margin-left: 0em"><span class="linehead"></span>道家者流。謂<span class="corr" title='[已&gt;己]'>己</span>為性命雙修。謂學佛為修性不修命。<a 
name="0075b19" id="0075b19"></a>此訛也。彼蓋以神為性。氣為命。使神馭氣。神凝氣結<a 
name="0075b20" id="0075b20"></a>而成丹。名曰性命雙修。以佛單言見性。不說及氣。便<a 
name="0075b21" id="0075b21"></a>謂修性缺命。目為偏枯。自不知錯認性字了也。佛所<a 
name="0075b22" id="0075b22"></a>言性。至廣至大。至深至玄。奚可對氣平說。氣在性中。<a 
name="0075b23" id="0075b23"></a>如一波在滄海耳。見佛性者。盡虛空法界無不具足。<a 
name="0075b24" id="0075b24"></a>何況一身之氣而不該攝。故曰但得本不愁末。則一<a 
name="0075b25" id="0075b25"></a>修一切修。又豈止二事雙修而已。學仙如張紫陽真<a 
name="0075b26" id="0075b26"></a>人。其論性命極分曉。而大尊佛法。謂佛法先性。尤有<a 
name="0075b27" id="0075b27"></a>勝焉。可謂灼有見處。又李清菴真人論內外藥。以精<a 
name="0075b28" id="0075b28"></a>氣神為外藥。元精元氣元神為內藥。而云高上之士<a 
name="0075b29" id="0075b29"></a>不煉外藥便煉內藥。亦先性尤勝之說也。世人學仙<a 
name="0075b30" id="0075b30"></a>者多。其知二公之微者蓋寡。吾是以闡之。</p><a 
name="0075c01" id="0075c01"></a><p style="margin-left: 3em"><span class="headname">寂滅為樂</span></p><a 
name="0075c02" id="0075c02"></a><p style="text-indent: 0em; margin-left: 0em"><span class="linehead"></span>世人見釋氏號臨終為涅槃。因為佛以死為樂。而引<a 
name="0075c03" id="0075c03"></a>儒典死反吾真之言。證佛經寂滅為樂之旨。此訛也。<a 
name="0075c04" id="0075c04"></a>梵語涅槃。此云寂滅。寂滅者。生滅既滅。寂滅現前。蓋<a 
name="0075c05" id="0075c05"></a>是無生無滅。無去無來。前古後今之所不能代謝。成<a 
name="0075c06" id="0075c06"></a>劫壞劫之所不能推遷。真常獨露苦樂雙亡。故名曰<a 
name="0075c07" id="0075c07"></a>樂。六祖云。無上大涅槃。圓明常寂照。正明照之極。乃<a 
name="0075c08" id="0075c08"></a>錯認為死耶。若以死為樂。則宜速死以返吾真。而不<a 
name="0075c09" id="0075c09"></a>可一朝生矣。是斷滅枯滅絕滅灰滅之滅也。安得濫<a 
name="0075c10" id="0075c10"></a>語佛之寂滅。</p><a 
name="0075c11" id="0075c11"></a><p style="margin-left: 3em"><span class="headname">曹溪水趙州茶</span></p><a 
name="0075c12" id="0075c12"></a><p style="text-indent: 0em; margin-left: 0em"><span class="linehead"></span>宗門有曹溪水趙州茶話。愚人以修養家吞津嚥液<a 
name="0075c13" id="0075c13"></a>華。池神水等當之。此訛也。僧問如何是曹溪一滴水。<a 
name="0075c14" id="0075c14"></a>古德云。是曹溪一滴水。趙州問僧。曾到此間否。到與<a 
name="0075c15" id="0075c15"></a>不到。皆令喫茶去。此是最上開示心宗之極談也。豈<a 
name="0075c16" id="0075c16"></a>可作色身上吐納會耶。乃至認夾脊為趙州橋。其類<a 
name="0075c17" id="0075c17"></a>不一。明理者例斥之。</p><a 
name="0075c18" id="0075c18"></a><p style="margin-left: 3em"><span class="headname">法華三車</span></p><a 
name="0075c19" id="0075c19"></a><p style="text-indent: 0em; margin-left: 0em"><span class="linehead"></span>法華喻羊鹿牛車。修養家指為尾閭夾脊泥丸。此訛<a 
name="0075c20" id="0075c20"></a>也。車者。乘載義。羊鹿牛喻大小乘耳。聲聞緣覺菩薩<a 
name="0075c21" id="0075c21"></a>功德勝劣借此為喻。錯認色身。速宜悔悟。</p><a 
name="0075c22" id="0075c22"></a><p style="margin-left: 3em"><span class="headname">金剛纂</span></p><a 
name="0075c23" id="0075c23"></a><p style="text-indent: 0em; margin-left: 0em"><span class="linehead"></span>俗刻諸經。有金剛經纂。自讚功德。謂誦纂一遍。勝經<a 
name="0075c24" id="0075c24"></a>萬遍。此訛也。金剛經所以有不思議功德者。謂其極<a 
name="0075c25" id="0075c25"></a>談空理。一法靡存。般若威神。津梁萬類云爾。豈謂文<a 
name="0075c26" id="0075c26"></a>中纂出佛若干。須菩提若干。何以故若干。如是等字<a 
name="0075c27" id="0075c27"></a>數為功德耶。其流之弊。遂有愚僧受人嚫施。不誦全<a 
name="0075c28" id="0075c28"></a>經。而以一纂當之。搆地獄無窮之苦。皆此說誤之也。<a 
name="0075c29" id="0075c29"></a>編輯邪書。為害如是。又世有大乘金剛論亦是偽造。<a 
name="0075c30" id="0075c30"></a>乃至妙沙分珠血盆等種種邪偽。瑣不足辯。</p><a 
name="0076a01" id="0076a01"></a><p style="margin-left: 3em"><span class="headname">高王觀世音經</span></p><a 
name="0076a02" id="0076a02"></a><p style="text-indent: 0em; margin-left: 0em"><span class="linehead"></span>又高王觀世音經。世傳高王誦之脫難。此訛也。其經<a 
name="0076a03" id="0076a03"></a>鄙俚。不成文義。不知譯自何代。以理斷之。即是法華<a 
name="0076a04" id="0076a04"></a>普門品耳。高王仗此脫難。故以為名。後人不知。別造<a 
name="0076a05" id="0076a05"></a>偽語。稱高王經。因名迷義。俗所不覺。</p><a 
name="0076a06" id="0076a06"></a><p style="margin-left: 3em"><span class="headname">觀音香山卷</span></p><a 
name="0076a07" id="0076a07"></a><p style="text-indent: 0em; margin-left: 0em"><span class="linehead"></span>卷中稱觀音是妙莊王女。出家成道而號觀音。此訛<a 
name="0076a08" id="0076a08"></a>也。觀音過去古佛。三十二應。隨類度生。或現女身耳。<a 
name="0076a09" id="0076a09"></a>不是纔以女身始修成道也。彼妙莊既不標何代國<a 
name="0076a10" id="0076a10"></a>王。又不說何方國土。雖勸導女人不無小補。而世僧<a 
name="0076a11" id="0076a11"></a>乃有信為修行妙典者。是以發之。</p><a 
name="0076a12" id="0076a12"></a><p style="margin-left: 3em"><span class="headname">預修</span></p><a 
name="0076a13" id="0076a13"></a><p style="text-indent: 0em; margin-left: 0em"><span class="linehead"></span>世人未死。先作七七。小祥。大祥。經懺道場。名曰預修。<a 
name="0076a14" id="0076a14"></a>此訛也。言預修者。令人趁色身尚在。早自修持。莫待<a 
name="0076a15" id="0076a15"></a>臨渴掘井。逼餒菑田也。且請他課誦。孰若自我修之<a 
name="0076a16" id="0076a16"></a>之為勝乎。然肯破慳囊而作佛事。良愈於不為者。此<a 
name="0076a17" id="0076a17"></a>理或通。高明之士。自不應爾。</p><a 
name="0076a18" id="0076a18"></a><p style="margin-left: 3em"><span class="headname">寄庫</span></p><a 
name="0076a19" id="0076a19"></a><p style="text-indent: 0em; margin-left: 0em"><span class="linehead"></span>世人多燒紙錢錫鏹。投牒冥府。冀來生受用。謂之寄<a 
name="0076a20" id="0076a20"></a>庫。此訛也。紙錫可致來生之富。則富室生生富饒而<a 
name="0076a21" id="0076a21"></a>貧人終無富日。善惡報應之說虛矣。寄庫云者。蓋人<a 
name="0076a22" id="0076a22"></a>情以財物貯之庫藏。垣牆棟宇。堅固牢密。自謂水火<a 
name="0076a23" id="0076a23"></a>盜賊所不能壞。而常被水火盜賊所壞。縱逃此三。或<a 
name="0076a24" id="0076a24"></a>壞王難。堅牢安在。若能捨施作諸善事。則福德無盡。<a 
name="0076a25" id="0076a25"></a>無能壞者。寄庫之說。寄此庫也。世人何以不省。</p><a 
name="0076a26" id="0076a26"></a><p style="margin-left: 3em"><span class="headname">西方十萬八千</span></p><a 
name="0076a27" id="0076a27"></a><p style="text-indent: 0em; margin-left: 0em"><span class="linehead"></span>壇經以十惡八邪譬十萬八千。人遂謂西方極樂世<a 
name="0076a28" id="0076a28"></a>界去此十萬八千。此訛也。十萬八千者。五天竺國之<a 
name="0076a29" id="0076a29"></a>西方也。極樂去此蓋十萬億佛剎。夫大千世界為一<a 
name="0076a30" id="0076a30"></a>佛剎。十萬億剎。非人力所到。非鬼力神力天力所到。<a 
name="0076b01" id="0076b01"></a>惟是念佛人一心不亂。感應道交。到如彈指耳。豈震<a 
name="0076b02" id="0076b02"></a>旦詣乎天竺。同為南贍部之程途耶。然則六祖不知<a 
name="0076b03" id="0076b03"></a>西方歟。曰壇經是大眾記錄。非出祖筆。如六經四子<a 
name="0076b04" id="0076b04"></a>亦多漢儒附會。胡可盡信。不然舉近況遠。理亦無礙。<a 
name="0076b05" id="0076b05"></a>如在市心。以北郊喻燕京。以南郊喻白下。則借近之<a 
name="0076b06" id="0076b06"></a>五天。喻遠之極樂。欲時人易曉耳。何礙之有。</p><a 
name="0076b07" id="0076b07"></a><p style="margin-left: 3em"><span class="headname">乘急戒緩</span></p><a 
name="0076b08" id="0076b08"></a><p style="text-indent: 0em; margin-left: 0em"><span class="linehead"></span>古有乘戒緩急四種料揀。解者曰。乘急戒緩。勝戒急<a 
name="0076b09" id="0076b09"></a>乘緩。狂人遂謂戒不足持。此訛也。凡欲彰顯殊勝。詞<a 
name="0076b10" id="0076b10"></a>必曲為抑揚。如永明無禪有淨土之類是也。非謂禪<a 
name="0076b11" id="0076b11"></a>可輕也。且彼以何為乘。以何為戒。得無以通達教理<a 
name="0076b12" id="0076b12"></a>為乘。謹守律儀為戒乎。是未知乘之義也。云乘急者。<a 
name="0076b13" id="0076b13"></a>蓋念念全修般若真智。非不持戒。專其本根。略其支<a 
name="0076b14" id="0076b14"></a>末耳。心地一徹。六度萬行剎那具足。彼但執戒相而<a 
name="0076b15" id="0076b15"></a>不明心地。止人天福報而已。乘急之勝。蓋勝以此。使<a 
name="0076b16" id="0076b16"></a>乘未相應。則生死到來。全需戒力。而欲緩之。危哉。</p><a 
name="0076b17" id="0076b17"></a><p style="margin-left: 3em"><span class="headname">名字羅漢</span></p><a 
name="0076b18" id="0076b18"></a><p style="text-indent: 0em; margin-left: 0em"><span class="linehead"></span>法華經云。破戒比丘。名字羅漢。愚人謂比丘破戒猶<a 
name="0076b19" id="0076b19"></a>名羅漢。而欲以破戒為無礙。此訛也。經意蓋謂比丘<a 
name="0076b20" id="0076b20"></a>破戒。不成比丘。乃名字羅漢而已。名字云者。空有名<a 
name="0076b21" id="0076b21"></a>字。無真實也。循文察義。當自見得。</p><a 
name="0076b22" id="0076b22"></a><p style="margin-left: 3em"><span class="headname">齋僧無漏功德</span></p><a 
name="0076b23" id="0076b23"></a><p style="text-indent: 0em; margin-left: 0em"><span class="linehead"></span>有僧開諭施主。謂種種作福俱有敗毀。是為有漏。惟<a 
name="0076b24" id="0076b24"></a>齋僧為無漏功德。此訛也。達磨對武帝。以造寺寫經<a 
name="0076b25" id="0076b25"></a>等事為人天小果有漏之因。而齋僧在其中矣。孰曰<a 
name="0076b26" id="0076b26"></a>齋僧獨無漏耶。彼意謂造寺。寺頹則福亦頹。寫經。經<a 
name="0076b27" id="0076b27"></a>滅則福亦滅。惟齋僧不然。噫。獨不曰齋僧。僧亡則福<a 
name="0076b28" id="0076b28"></a>亦亡乎。究極而論。住相作福皆名有漏。不住相者悉<a 
name="0076b29" id="0076b29"></a>成無漏。豈獨齋僧也。</p><a 
name="0076b30" id="0076b30"></a><p style="margin-left: 3em"><span class="headname">無漏</span></p><a 
name="0076c01" id="0076c01"></a><p style="text-indent: 0em; margin-left: 0em"><span class="linehead"></span>又有以保全精氣。不令走失。當羅漢無漏之果。此訛<a 
name="0076c02" id="0076c02"></a>也。妄想盡處方名無漏。精氣何足以當之。就令全精<a 
name="0076c03" id="0076c03"></a>全氣全神。所謂諸漏已盡。無復煩惱者安在。遂使愚<a 
name="0076c04" id="0076c04"></a>人以嚥納搬運為道。匪直害其正見。兼或損其色身。<a 
name="0076c05" id="0076c05"></a>悲夫。</p><a 
name="0076c06" id="0076c06"></a><p style="margin-left: 3em"><span class="headname">五大部經</span></p><a 
name="0076c07" id="0076c07"></a><p style="text-indent: 0em; margin-left: 0em"><span class="linehead"></span>世人相傳誦五大部。謂是華嚴。涅槃。心地觀。報恩。金<a 
name="0076c08" id="0076c08"></a>光明五經。此訛也。五大部者。一大藏之總名。所謂般<a 
name="0076c09" id="0076c09"></a>若部。華嚴部。寶積部。大集部。涅槃部。部統所屬諸經。<a 
name="0076c10" id="0076c10"></a>如六曹為總。而統所屬諸職也。若云五部中各取其<a 
name="0076c11" id="0076c11"></a>一。則般若部一經不取。何名五部。</p><a 
name="0076c12" id="0076c12"></a><p style="margin-left: 3em"><span class="headname">清齋</span></p><a 
name="0076c13" id="0076c13"></a><p style="text-indent: 0em; margin-left: 0em"><span class="linehead"></span>人有週時不食。名守清齋。此訛也。清齋者。清淨齋素。<a 
name="0076c14" id="0076c14"></a>非不食為清也。勉強絕食。饑想在懷。徒增業苦。且易<a 
name="0076c15" id="0076c15"></a>稱齋戒。解者尚云湛然純一之謂齋。況佛所說齋。而<a 
name="0076c16" id="0076c16"></a>止在不食。齋亦小矣。然則過午如何。曰。斯正教也。一<a 
name="0076c17" id="0076c17"></a>齋何如。曰。日中一食。亦教所有。終是過午為正。</p><a 
name="0076c18" id="0076c18"></a><p style="margin-left: 3em"><span class="headname">鍊磨</span></p><a 
name="0076c19" id="0076c19"></a><p style="text-indent: 0em; margin-left: 0em"><span class="linehead"></span>邇來鍊磨場法久弊生。專以躑躅喊叫。煉去睡魔為<a 
name="0076c20" id="0076c20"></a>事。此訛也。鍊者。鎔麤雜而作精純。磨者。去瑕垢而成<a 
name="0076c21" id="0076c21"></a>瑩潔。古謂煉磨真性若虛空。自然戰退魔軍陣者是<a 
name="0076c22" id="0076c22"></a>也。非煉去睡魔便為了當。鍊磨場中不可不知此意。</p><a 
name="0076c23" id="0076c23"></a><p style="margin-left: 3em"><span class="headname">講宗</span></p><a 
name="0076c24" id="0076c24"></a><p style="text-indent: 0em; margin-left: 0em"><span class="linehead"></span>近時講演萬松諸老評唱。依本覆講。便稱得旨。此訛<a 
name="0076c25" id="0076c25"></a>也。古德所遺問答機緣。後人即其疑處窮參力究。以<a 
name="0076c26" id="0076c26"></a>悟為期。若講演。則何疑之有。縱講得一一皆是。亦與<a 
name="0076c27" id="0076c27"></a>自<span class="corr" title='[已&gt;己]'>己</span>了沒交涉。到底只成戲論。是知塞眾生之悟門<a 
name="0076c28" id="0076c28"></a>者。講宗誤之也。有志之士。舉一則公案。終身只恁參<a 
name="0076c29" id="0076c29"></a>去。決不相賺。</p><a 
name="0076c30" id="0076c30"></a><p style="margin-left: 3em"><span class="headname">三山不受三災</span></p><a 
name="0077a01" id="0077a01"></a><p style="text-indent: 0em; margin-left: 0em"><span class="linehead"></span>或謂五臺峨嵋普陀三山。劫壞不壞。遊者能免三災。<a 
name="0077a02" id="0077a02"></a>此訛也。三災起時。大千俱壞。何有於三山。若必遊此<a 
name="0077a03" id="0077a03"></a>免災。則瞽目跛足之徒。不能登歷者。縱修殊勝功德。<a 
name="0077a04" id="0077a04"></a>終成墮落。而居近三山者。即愚夫皆成解脫耶。當知<a 
name="0077a05" id="0077a05"></a>無貪乃不受水災。無瞋乃不受火災。無癡乃不受風<a 
name="0077a06" id="0077a06"></a>災。三山之到否何與。願念念開文殊智。行普賢行。廓<a 
name="0077a07" id="0077a07"></a>觀音悲。則時時朝禮三山。親邇大士。不達此旨。而遠<a 
name="0077a08" id="0077a08"></a>遊是務。就令登七金。渡香水。何益之有。</p><a 
name="0077a09" id="0077a09"></a><p style="margin-left: 3em"><span class="headname">達磨楞伽四卷</span></p><a 
name="0077a10" id="0077a10"></a><p style="text-indent: 0em; margin-left: 0em"><span class="linehead"></span>初祖不立文字。又云吾有楞伽四卷。義學者遂謂達<a 
name="0077a11" id="0077a11"></a>磨亦立文字。而欲廢直指之傳。此訛也。楞伽譯自晉<a 
name="0077a12" id="0077a12"></a>代。非初祖始出。不得云吾有。吾字疑誤。或是此字。蓋<a 
name="0077a13" id="0077a13"></a>斯經盡斷一切。可以證頓悟之妙心。亦一時借顯之<a 
name="0077a14" id="0077a14"></a>語耳。若謂初祖之禪盡在乎是。則所謂教外別傳者<a 
name="0077a15" id="0077a15"></a>果安在哉。</p><a 
name="0077a16" id="0077a16"></a><p style="margin-left: 3em"><span class="headname">後三卷法華</span></p><a 
name="0077a17" id="0077a17"></a><p style="text-indent: 0em; margin-left: 0em"><span class="linehead"></span>有邪人謂法華後三卷不傳於世。獲者如寶。秘而藏<a 
name="0077a18" id="0077a18"></a>之。此訛也。法華一經三譯。有七卷者。有八卷者。有十<a 
name="0077a19" id="0077a19"></a>卷者。今所流通。什師七卷也。卷有多寡。而文義則一。<a 
name="0077a20" id="0077a20"></a>猶華嚴晉本六十。唐本八十之類耳。此理明顯。似不<a 
name="0077a21" id="0077a21"></a>足辯。而親見世人猶有信之者。末法昏愚。至是極矣。</p><a 
name="0077a22" id="0077a22"></a><p style="margin-left: 3em"><span class="headname">三教一家</span></p><a 
name="0077a23" id="0077a23"></a><p style="text-indent: 0em; margin-left: 0em"><span class="linehead"></span>人有恆言曰。三教一家。遂至漫無分別。此訛也。三教<a 
name="0077a24" id="0077a24"></a>則誠一家矣。一家之中。寧無長幼尊卑親疏耶。佛明<a 
name="0077a25" id="0077a25"></a>空劫以前。最長也。而儒道言其近。佛者天中天。聖中<a 
name="0077a26" id="0077a26"></a>聖。最尊。而儒道位在凡。佛證一切眾生本來自<span class="corr" title='[已&gt;己]'>己</span>。最<a 
name="0077a27" id="0077a27"></a>親也。而儒道事乎外。是知理無二致。而深淺歷然。深<a 
name="0077a28" id="0077a28"></a>淺雖殊。而同歸一理。此所以為三教一家也。非漫無<a 
name="0077a29" id="0077a29"></a>分別之謂也。</p><a 
name="0077a30" id="0077a30"></a><p style="margin-left: 3em"><span class="headname">高沙彌不受戒</span></p><a 
name="0077b01" id="0077b01"></a><p style="text-indent: 0em; margin-left: 0em"><span class="linehead"></span>世傳高沙彌不受戒。謂是天目高峰妙禪師。此訛也。<a 
name="0077b02" id="0077b02"></a>師居天目千丈菴。故號高峰。元人也。彼高沙彌者。高<a 
name="0077b03" id="0077b03"></a>乃姓氏。因不受具。終身以沙彌稱。與藥山同時。唐人<a 
name="0077b04" id="0077b04"></a>也。所謂長安雖鬧。我國晏然者是也。先後異代。有何<a 
name="0077b05" id="0077b05"></a>交涉。高峰特重毗尼。僧俗受戒者千餘人。何謬傳如<a 
name="0077b06" id="0077b06"></a>是之甚。</p><a 
name="0077b07" id="0077b07"></a><p style="margin-left: 3em"><span class="headname">三寶</span></p><a 
name="0077b08" id="0077b08"></a><p style="text-indent: 0em; margin-left: 0em"><span class="linehead"></span>道家目精氣神為三寶。而世人遂以佛法僧配之。此<a 
name="0077b09" id="0077b09"></a>訛也。夫自性開覺名佛。自性軌則名法。自性清淨和<a 
name="0077b10" id="0077b10"></a>合名僧。彼精氣神何為哉。即令以先天元精元氣元<a 
name="0077b11" id="0077b11"></a>神為說。亦豈知此元神者。猶屬識陰乎。佛法深玄。未<a 
name="0077b12" id="0077b12"></a>易草草。</p><a 
name="0077b13" id="0077b13"></a><p style="margin-left: 3em"><span class="headname">道光僧得仙</span></p><a 
name="0077b14" id="0077b14"></a><p style="text-indent: 0em; margin-left: 0em"><span class="linehead"></span>世傳僧道光者。得仙於石杏林。為紫陽真人第三代。<a 
name="0077b15" id="0077b15"></a>遂謂佛法不及仙道。故道光捨佛學仙。此訛也。據悟<a 
name="0077b16" id="0077b16"></a>真篇註。道光先參金雞未鳴時因緣有省。而考之傳<a 
name="0077b17" id="0077b17"></a>燈等書。不見有所謂道光者。必參禪失意之流無所<a 
name="0077b18" id="0077b18"></a>發明。故惑於外學耳。如其實悟。何無定見而致如是。<a 
name="0077b19" id="0077b19"></a>為僧者宜一心求佛。毋為他歧。幸甚。</p><a 
name="0077b20" id="0077b20"></a><p style="margin-left: 3em"><span class="headname">活焚</span></p><a 
name="0077b21" id="0077b21"></a><p style="text-indent: 0em; margin-left: 0em"><span class="linehead"></span>有魔人灌油疊薪。活焚其軀。觀者驚歎。以為得道。此<a 
name="0077b22" id="0077b22"></a>訛也。凡人念有所著。則魔從生。一念慕活焚為奇勝。<a 
name="0077b23" id="0077b23"></a>慕之不已。魔入其心而不自覺。端坐火中。似無所苦。<a 
name="0077b24" id="0077b24"></a>不知魔力所加。暫得如是。氣絕魔去。慘毒痛苦。不可<a 
name="0077b25" id="0077b25"></a>云喻。百劫千生。常在火中。號呼奔走。為橫死鬼。良可<a 
name="0077b26" id="0077b26"></a>悲悼。或曰。經稱藥王焚身如何。噫。青蠅何上擬金翅<a 
name="0077b27" id="0077b27"></a>耶。藥王焚身。光明照耀。歷多劫而周十方。彼活焚者。<a 
name="0077b28" id="0077b28"></a>光及幾許。圭峰之徒。燃臂慶法。清涼猶切戒不可。況<a 
name="0077b29" id="0077b29"></a>燃身乎。溫陵謂苦因還招苦果。信夫。</p><a 
name="0077b30" id="0077b30"></a><p style="margin-left: 3em"><span class="headname">以通為道</span></p><a 
name="0077c01" id="0077c01"></a><p style="text-indent: 0em; margin-left: 0em"><span class="linehead"></span>今人好奇。見有顯異惑眾者。便云有道。此訛也。道與<a 
name="0077c02" id="0077c02"></a>通自別。眼徹視耳徹聽者。通也。入色界。眼不受色惑。<a 
name="0077c03" id="0077c03"></a>入聲界。耳不受聲惑者。道也。如以通而已矣。神亦有<a 
name="0077c04" id="0077c04"></a>通。鬼亦有通。妖亦有通。與道何涉。認通為道。遂至墮<a 
name="0077c05" id="0077c05"></a>魔羅境。生外道種。可勿慎諸。</p><a 
name="0077c06" id="0077c06"></a><p style="margin-left: 3em"><span class="headname">巢頂灌膝</span></p><a 
name="0077c07" id="0077c07"></a><p style="text-indent: 0em; margin-left: 0em"><span class="linehead"></span>世傳佛苦行時。鵲巢頂上。蘆穿膝中。修養家以為運<a 
name="0077c08" id="0077c08"></a>氣之術。此訛也。深入禪定。鵲巢不知。蘆穿不覺。紀實<a 
name="0077c09" id="0077c09"></a>而已。非謂運氣之術上通下徹也。乃至九重鐵鼓。謬<a 
name="0077c10" id="0077c10"></a>解為夾脊雙關。四門遊觀。妄說為眼耳鼻舌。悉邪也。<a 
name="0077c11" id="0077c11"></a>不可不闢。</p><a 
name="0077c12" id="0077c12"></a><p style="margin-left: 3em"><span class="headname">泥洹</span></p><a 
name="0077c13" id="0077c13"></a><p style="text-indent: 0em; margin-left: 0em"><span class="linehead"></span>泥洹出自佛經。有以頂門泥丸宮混而一之。此訛也。<a 
name="0077c14" id="0077c14"></a>梵語泥洹。此云無為。即無上涅槃之大道也。彼泥丸<a 
name="0077c15" id="0077c15"></a>宮者。色身之頂。縱能運氣衝透。不過輕身延年之術<a 
name="0077c16" id="0077c16"></a>而已。安得與無為涅槃之道同日而語。</p><a 
name="0077c17" id="0077c17"></a><p style="margin-left: 3em"><span class="headname">天台止觀</span></p><a 
name="0077c18" id="0077c18"></a><p style="text-indent: 0em; margin-left: 0em"><span class="linehead"></span>天台大師止觀禪要有六字氣等語。人遂疑是導引<a 
name="0077c19" id="0077c19"></a>之術。而欲援釋入道。此訛也。六字氣等。自是治病門<a 
name="0077c20" id="0077c20"></a>中聊備一法。不是止觀正意。止亂觀昏。定慧員顯。直<a 
name="0077c21" id="0077c21"></a>入佛境。大師本致也。而恐不善用心者或有病生。併<a 
name="0077c22" id="0077c22"></a>教以治之之法。亦止觀廣大無所不攝。非同道流專<a 
name="0077c23" id="0077c23"></a>以吐納搬運為道也。臨文者自當得意。</p><a 
name="0077c24" id="0077c24"></a><p style="margin-left: 3em"><span class="headname">臨終預知時至</span></p><a 
name="0077c25" id="0077c25"></a><p style="text-indent: 0em; margin-left: 0em"><span class="linehead"></span>邪人造歸空記。預定死期。謂是達磨所作。此訛也。彼<a 
name="0077c26" id="0077c26"></a>所以定死期者。或彈腦不響。而曰樓頭鼓絕。則幾日<a 
name="0077c27" id="0077c27"></a>死。或豎臂試目。而曰金燈不明。則幾日死。如是種種。<a 
name="0077c28" id="0077c28"></a>都在色身上察其氣血精神衰敗將散。一醫士之職<a 
name="0077c29" id="0077c29"></a>耳。而假聖祖以神其說。誑惑愚俗。誣罔之罪上通於<a 
name="0077c30" id="0077c30"></a>天矣。夫古人預知時至。蓋執盡情空。自能知之。或淨<a 
name="0078a01" id="0078a01"></a>土境現。自知生處。而亦不以是為奇也。先德破著。有<a 
name="0078a02" id="0078a02"></a>死時何苦欲先知之句。旨哉言乎。</p><a 
name="0078a03" id="0078a03"></a><p style="margin-left: 3em"><span class="headname">盂蘭盆</span></p><a 
name="0078a04" id="0078a04"></a><p style="text-indent: 0em; margin-left: 0em"><span class="linehead"></span>世人以七月十五施鬼神食為盂蘭盆大齋之會。此<a 
name="0078a05" id="0078a05"></a>訛也。蘭盆緣起目連。謂七月十五。眾僧解夏自恣。九<a 
name="0078a06" id="0078a06"></a>旬參學。多得道者。此日修供。其福百倍。非施鬼神食<a 
name="0078a07" id="0078a07"></a>也。施食自緣起阿難。不限七月十五。所用之器。是摩<a 
name="0078a08" id="0078a08"></a>竭國斛。亦非蘭盆。蓋一則上奉聖賢。一則下濟餓鬼。<a 
name="0078a09" id="0078a09"></a>悲敬異田。惡可等混。</p><a 
name="0078a10" id="0078a10"></a><p style="margin-left: 3em"><span class="headname">無為卷</span></p><a 
name="0078a11" id="0078a11"></a><p style="text-indent: 0em; margin-left: 0em"><span class="linehead"></span>有羅姓人。造五部六冊。號無為卷。愚者多從之。此訛<a 
name="0078a12" id="0078a12"></a>也。彼所云無為者。不過將萬行門悉皆廢置。而不知<a 
name="0078a13" id="0078a13"></a>萬行即空。終日為而未嘗為者。真無為也。彼口談清<a 
name="0078a14" id="0078a14"></a>虛。而心圖利養。名無為而實有為耳。人見其雜引佛<a 
name="0078a15" id="0078a15"></a>經。便謂亦是正道。不知假正助邪。誑嚇聾瞽。凡我釋<a 
name="0078a16" id="0078a16"></a>子。宜力攘之。</p><a 
name="0078a17" id="0078a17"></a><p style="margin-left: 3em"><span class="headname">般若心經</span></p><a 
name="0078a18" id="0078a18"></a><p style="text-indent: 0em; margin-left: 0em"><span class="linehead"></span>人言佛典惟心經是玄奘法師西天取至。餘皆後人<a 
name="0078a19" id="0078a19"></a>所作。此訛也。是經先譯於什師。奘師持之西往。非彼<a 
name="0078a20" id="0078a20"></a>取至也。西域記載奘中途屢逢魔妖。持觀音聖號不<a 
name="0078a21" id="0078a21"></a>退。誦心經乃退。則奘師未取以前已在中國。奘師後<a 
name="0078a22" id="0078a22"></a>更重譯耳。安得倒說乃爾。</p><a 
name="0078a23" id="0078a23"></a><p style="margin-left: 3em"><span class="headname">梁武帝</span></p><a 
name="0078a24" id="0078a24"></a><p style="text-indent: 0em; margin-left: 0em"><span class="linehead"></span>史稱武帝好佛。餓死臺城。而佛不救。因以病佛。此訛<a 
name="0078a25" id="0078a25"></a>也。武帝味道忘食。常持一齋。或遇政冗。則漱口以過。<a 
name="0078a26" id="0078a26"></a>臨終不食。乃其平日素守。且御宇五旬。歷年八秩。功<a 
name="0078a27" id="0078a27"></a>滿意足。安坐待盡。正視死如歸。非餓死也。侯景見帝。<a 
name="0078a28" id="0078a28"></a>流汗噤口。攝於神威之不暇。豈能致之死乎。後人辯<a 
name="0078a29" id="0078a29"></a>者以餓死為宿業。此論雖是。但未知餓死二字。乃嫉<a 
name="0078a30" id="0078a30"></a>佛者過為之辭。欲藉以阻人之進耳。今此發明帝不<a 
name="0078b01" id="0078b01"></a>餓死。足破千載之惑。</p><a 
name="0078b02" id="0078b02"></a><p style="margin-left: 3em"><span class="headname">黃龍洞賓</span></p><a 
name="0078b03" id="0078b03"></a><p style="text-indent: 0em; margin-left: 0em"><span class="linehead"></span>道流謂洞賓以飛劍伏黃龍禪師。此訛也。師一日陞<a 
name="0078b04" id="0078b04"></a>座。洞賓雜稠人中。師以天眼燭之。遂云會中有竊法<a 
name="0078b05" id="0078b05"></a>者。賓出眾。自稱雲水道人。師云雲盡水乾時如何。賓<a 
name="0078b06" id="0078b06"></a>不能對。師代云。黃龍出現。賓怒。夜飛劍脅師。師指劍<a 
name="0078b07" id="0078b07"></a>插地不得去。明至。拔劍不起。問答數語。脫然有省。因<a 
name="0078b08" id="0078b08"></a>嗣黃龍。此載傳燈。與俗傳異。識者鑒之。</p><a 
name="0078b09" id="0078b09"></a><p style="margin-left: 3em"><span class="headname">佛入涅槃</span></p><a 
name="0078b10" id="0078b10"></a><p style="text-indent: 0em; margin-left: 0em"><span class="linehead"></span>佛示入滅。名為涅槃。人遂謂神仙長生。佛亦有死。此<a 
name="0078b11" id="0078b11"></a>訛也。極仙之壽。曰與天齊耳。天自有壞。仙將奚存。善<a 
name="0078b12" id="0078b12"></a>乎白氏之言曰。言長對短。如松柏之比槿華。特云後<a 
name="0078b13" id="0078b13"></a>滅。非云不滅也。今謂涅槃者。不生不滅之大道也。雙<a 
name="0078b14" id="0078b14"></a>空生死。非止不死而已。而說者謂神仙不死。佛氏無<a 
name="0078b15" id="0078b15"></a>生。不知既無有生。何從有死。惟是化緣既畢。示同凡<a 
name="0078b16" id="0078b16"></a>滅。警悟眾生。使知萬物無常。莫生貪著。而遽以佛為<a 
name="0078b17" id="0078b17"></a>真死。不亦謬乎。生死河。涅槃岸。對待而言者也。請試<a 
name="0078b18" id="0078b18"></a>思之。</p><a 
name="0078b19" id="0078b19"></a><p style="margin-left: 3em"><span class="headname">能仁祖</span></p><a 
name="0078b20" id="0078b20"></a><p style="text-indent: 0em; margin-left: 0em"><span class="linehead"></span>世有邪師。廣授邪法。問其所受。則曰吾祖能仁。凡釋<a 
name="0078b21" id="0078b21"></a>迦。老聃。仲尼。皆其弟子。此訛也。三教聖人不同時生。<a 
name="0078b22" id="0078b22"></a>焉得同師。且梵語釋迦。此云能仁。彼淺陋不學。聞有<a 
name="0078b23" id="0078b23"></a>能仁之號。罔知其繇。冀取以尊大其祖。不知能仁即<a 
name="0078b24" id="0078b24"></a>佛。一何可笑。</p><a 
name="0078b25" id="0078b25"></a><p style="margin-left: 3em"><span class="headname">玉皇經</span></p><a 
name="0078b26" id="0078b26"></a><p style="text-indent: 0em; margin-left: 0em"><span class="linehead"></span>本經載天帝說法。十方諸佛咸至聽受。此訛也。天是<a 
name="0078b27" id="0078b27"></a>凡位。聲聞小聖。天尚敬奉。那得天中天。聖中聖。而反<a 
name="0078b28" id="0078b28"></a>聽受凡法耶。齊東之語。聞者絕倒。不然。當是天演善<a 
name="0078b29" id="0078b29"></a>法。諸佛歡喜化身加被。蓋至誠感佛。佛為證明。理或<a 
name="0078b30" id="0078b30"></a>有之。而謂信心聽受。舛偽殊甚。</p><a 
name="0078c01" id="0078c01"></a><p style="margin-left: 3em"><span class="headname">亡僧</span></p><a 
name="0078c02" id="0078c02"></a><p style="text-indent: 0em; margin-left: 0em"><span class="linehead"></span>世人見僧有臨終病苦者。便議其不得道。此訛也。病<a 
name="0078c03" id="0078c03"></a>關往業。古聖之所不免。佛示頭痛。況其餘乎。病而不<a 
name="0078c04" id="0078c04"></a>為病累。是名得道。如云老僧自有安閒法。八苦交煎<a 
name="0078c05" id="0078c05"></a>總不妨是也。至於坐立吉祥。亦不足以是評品優劣。<a 
name="0078c06" id="0078c06"></a>古謂坐脫立亡則不無。先師意未夢見在。豈虛語哉。<a 
name="0078c07" id="0078c07"></a>修行人惟務打徹生死大事。毋滯外跡而生異見。</p><a 
name="0078c08" id="0078c08"></a><p style="margin-left: 3em"><span class="headname">三教同說一字</span></p><a 
name="0078c09" id="0078c09"></a><p style="text-indent: 0em; margin-left: 0em"><span class="linehead"></span>有謂釋言萬法歸一。道言抱元守一。儒言一以貫之。<a 
name="0078c10" id="0078c10"></a>通一無別。此訛也。夫不守萬而惟守一。以吾一而貫<a 
name="0078c11" id="0078c11"></a>彼萬。是萬與一猶二也。萬法歸一。止有一。更無萬。是<a 
name="0078c12" id="0078c12"></a>萬與一不二也。又二教止說一。今更說一歸何處。是<a 
name="0078c13" id="0078c13"></a>二教以一為極。而佛又超乎一之外也。嗚呼玄哉。</p><a 
name="0078c14" id="0078c14"></a><p style="margin-left: 3em"><span class="headname">疑情</span></p><a 
name="0078c15" id="0078c15"></a><p style="text-indent: 0em; margin-left: 0em"><span class="linehead"></span>世有念一歸何處。因甚道無之類。或連聲急提。或拖<a 
name="0078c16" id="0078c16"></a>聲長念。喚作疑情。此訛也。疑是參究體察之意。決定<a 
name="0078c17" id="0078c17"></a>要見此一竟何歸著。畢竟要見此老云何說無。因今<a 
name="0078c18" id="0078c18"></a>有疑。乃後有悟。若直念則無疑。無疑則無悟矣。以直<a 
name="0078c19" id="0078c19"></a>念為疑可乎。念佛是誰意。亦如是。又愚人氣逼誰字<a 
name="0078c20" id="0078c20"></a>至於丹田。冀其逆上頂門。任督相通。以為參透。名曰<a 
name="0078c21" id="0078c21"></a>追究念佛。不知追者。追考追問之謂。豈追逐至丹田<a 
name="0078c22" id="0078c22"></a>乎。訛而復訛。真可憐愍。達者逢人。勿惜口業。普與道<a 
name="0078c23" id="0078c23"></a>破。</p><a 
name="0078c24" id="0078c24"></a><p style="margin-left: 3em"><span class="headname">公案</span></p><a 
name="0078c25" id="0078c25"></a><p style="text-indent: 0em; margin-left: 0em"><span class="linehead"></span>又有邪師密付邪功。學徒得之。謂為領公案。傳話頭。<a 
name="0078c26" id="0078c26"></a>此訛也。公案者。公府之案牘也。所以剖斷是非。而諸<a 
name="0078c27" id="0078c27"></a>祖問答機緣。亦只為剖斷生死。故以名之。總其問答<a 
name="0078c28" id="0078c28"></a>中緊要一句。則為話頭。如一歸何處。因甚道無。念佛<a 
name="0078c29" id="0078c29"></a>是誰之類是也。千七百則。乃至多種。皆悉如是。邪師<a 
name="0078c30" id="0078c30"></a>輩盜用古語而迷其實。其所付。非逼氣。即落空。自誤<a 
name="0079a01" id="0079a01"></a>誤他。害也久矣。悲夫。</p><a 
name="0079a02" id="0079a02"></a><p style="margin-left: 3em"><span class="headname">槁木死灰</span></p><a 
name="0079a03" id="0079a03"></a><p style="text-indent: 0em; margin-left: 0em"><span class="linehead"></span>宋儒謂釋氏只要心如槁木死灰。遂斥為異端。虛無<a 
name="0079a04" id="0079a04"></a>寂滅之教。此訛也。為此說者。蓋未曾博覽佛經。止見<a 
name="0079a05" id="0079a05"></a>小乘枯定。未見大乘定慧雙修中道第一義諦。止見<a 
name="0079a06" id="0079a06"></a>空如來藏。未見不空如來藏。又何況中道不居。空不<a 
name="0079a07" id="0079a07"></a>空如來藏耶。彼以為槁木。吾以為萬樹方春。彼以為<a 
name="0079a08" id="0079a08"></a>死灰。吾以為太陽當午。識者自應平心等量。勿以先<a 
name="0079a09" id="0079a09"></a>入之言為主。而被宋儒誤卻大事。</p><a 
name="0079a10" id="0079a10"></a><p style="margin-left: 3em"><span class="headname">談孔雀</span></p><a 
name="0079a11" id="0079a11"></a><p style="text-indent: 0em; margin-left: 0em"><span class="linehead"></span>近時以鈴鼓鑼鈸誦孔雀明王經。謂之談孔雀。此訛<a 
name="0079a12" id="0079a12"></a>也。談者論其義。今止誦文。何名論義。若曰吹彈之彈。<a 
name="0079a13" id="0079a13"></a>則鈴鈸非絲桐也。況以經文編入曲調。斷章破句。褻<a 
name="0079a14" id="0079a14"></a>慢莫甚焉。誦斯經者。宜照誦經常儀。力反古規。毋逐<a 
name="0079a15" id="0079a15"></a>時尚。</p><a 
name="0079a16" id="0079a16"></a><p style="margin-left: 3em"><span class="headname">禮觀音文</span></p><a 
name="0079a17" id="0079a17"></a><p style="text-indent: 0em; margin-left: 0em"><span class="linehead"></span>古有禮觀音文。鈍根相習。用以專求聰慧。此訛也。從<a 
name="0079a18" id="0079a18"></a>初發心。乃至證果。悉備此文。而以之專求聰慧何也。<a 
name="0079a19" id="0079a19"></a>且聰與慧有辯。聰明之謂。不過博聞見。多才能而已。<a 
name="0079a20" id="0079a20"></a>智慧。則覺心不迷。正見昭灼。能制煩惱而破無明之<a 
name="0079a21" id="0079a21"></a>謂也。是故聰明者。世閒之小美也。執之則每障乎真<a 
name="0079a22" id="0079a22"></a>智。智慧者。出世之大因也。得之則何貴乎世聰。禮斯<a 
name="0079a23" id="0079a23"></a>文者。專以聰明為事不幾乎割雞而用牛刀乎。童行<a 
name="0079a24" id="0079a24"></a>無知。不妨引進。久修之士。特宜喻此。</p><a 
name="0079a25" id="0079a25"></a><p style="margin-left: 3em"><span class="headname">佛者弗人也</span></p><a 
name="0079a26" id="0079a26"></a><p style="text-indent: 0em; margin-left: 0em"><span class="linehead"></span>俗言佛字從弗從人。蓋弗人也。以其棄國無君。辭親<a 
name="0079a27" id="0079a27"></a>無父。不娶無子。潔其身而亂大倫。非人之道。不可施<a 
name="0079a28" id="0079a28"></a>之中國。此訛也。弗人則誠弗人。而所以弗者。非子之<a 
name="0079a29" id="0079a29"></a>云也。斷人所不能斷之惑。證人所不能證之智。行人<a 
name="0079a30" id="0079a30"></a>所不能行之行。是故堯舜周孔者人之聖。佛也者。聖<a 
name="0079b01" id="0079b01"></a>之聖也。聖且不足以名之。況可謂之人乎。日月四王<a 
name="0079b02" id="0079b02"></a>乃至無色者。對人而稱天。佛也者。對天而稱天者也。<a 
name="0079b03" id="0079b03"></a>天且不足以名之。況可謂之人乎。佛為弗人。其義如<a 
name="0079b04" id="0079b04"></a>是。嘗統論三教。儒從需從人。不躁妄之謂需。儒蓋從<a 
name="0079b05" id="0079b05"></a>容乎禮法人也。仙從山從人。離市井之謂山。仙蓋逍<a 
name="0079b06" id="0079b06"></a>遙乎物外人也。不可之謂弗。二教雖高。猶可名人。佛<a 
name="0079b07" id="0079b07"></a>者出四生。超三界。不可以人名也。以上姑就子問。實<a 
name="0079b08" id="0079b08"></a>則佛是梵語。此云覺。奚取於弗人。</p><a 
name="0079b09" id="0079b09"></a><p style="margin-left: 3em"><span class="headname">南無佛</span></p><a 
name="0079b10" id="0079b10"></a><p style="text-indent: 0em; margin-left: 0em"><span class="linehead"></span>或云南屬火。火滅即佛。故云南無佛。或云南方無佛。<a 
name="0079b11" id="0079b11"></a>惟西方有之。故云南無佛。此訛也。南無梵語。此云皈<a 
name="0079b12" id="0079b12"></a>命。作曩謨那摩皆得。蓋取音不取字耳。又其甚者。以<a 
name="0079b13" id="0079b13"></a>南為性。無為命。南為天。無為地。南為父。無為母。乃至<a 
name="0079b14" id="0079b14"></a>阿彌陀佛四字。字字謬為一說。如是邪解。莫可枚舉。<a 
name="0079b15" id="0079b15"></a>願展轉流通。正其訛誤。匡邪反正。是名末世報佛恩<a 
name="0079b16" id="0079b16"></a>德。</p><a 
name="0079b17" id="0079b17"></a><p style="margin-left: 3em"><span class="headname">不生不滅</span></p><a 
name="0079b18" id="0079b18"></a><p style="text-indent: 0em; margin-left: 0em"><span class="linehead"></span>世人殺生。藉口佛經不生不滅。而言不生則不滅。有<a 
name="0079b19" id="0079b19"></a>生則有滅。故殺生無礙。此訛也。經言此心本自不生。<a 
name="0079b20" id="0079b20"></a>亦復不滅。不生故寂。不滅故照。常寂常照。名常寂光。<a 
name="0079b21" id="0079b21"></a>此當人妙心也。如何將至理之談。翻成戲論。愚人謬<a 
name="0079b22" id="0079b22"></a>說。一至於此。悲夫。</p><a 
name="0079b23" id="0079b23"></a><p style="margin-left: 3em"><span class="headname">背本崇釋</span></p><a 
name="0079b24" id="0079b24"></a><p style="text-indent: 0em; margin-left: 0em"><span class="linehead"></span>人見從儒入釋者極言贊佛。謂孔子所不及。因議其<a 
name="0079b25" id="0079b25"></a>背本。此訛也。先德云。孔子者。人中之聖人。佛者。聖人<a 
name="0079b26" id="0079b26"></a>中之聖人也。此天理人情究極之公論也。非所謂背<a 
name="0079b27" id="0079b27"></a>也。今有問言。爾父與堯舜孰賢。必將曰吾父安敢上<a 
name="0079b28" id="0079b28"></a>擬大聖矣。是即為背本乎哉。必欺天罔人而曰吾父<a 
name="0079b29" id="0079b29"></a>賢於堯舜然後為不背本乎哉。且孔子非不知佛也。<a 
name="0079b30" id="0079b30"></a>儒談世間法。只合如是而止。過之則出世間法矣。世<a 
name="0079c01" id="0079c01"></a>間出世二法。互相維持。而門庭各別。不然。緇侶學禪。<a 
name="0079c02" id="0079c02"></a>何不依大學論語文場試士。何不用法華楞嚴耶。況<a 
name="0079c03" id="0079c03"></a>孔子不言佛。而意寓言表。如曰朝聞道夕死可矣。此<a 
name="0079c04" id="0079c04"></a>何道也。西方有大聖人。此何聖也。其尊佛明甚。而今<a 
name="0079c05" id="0079c05"></a>言釋深於儒。正發揚孔子微意。是謂報恩。烏得為背<a 
name="0079c06" id="0079c06"></a>本。</p><a 
name="0079c07" id="0079c07"></a><p style="margin-left: 3em"><span class="headname">僧稱</span></p><a 
name="0079c08" id="0079c08"></a><p style="text-indent: 0em; margin-left: 0em"><span class="linehead"></span>世人泛以長老稱僧。又輕稱之則曰和尚。此訛也。古<a 
name="0079c09" id="0079c09"></a>知識主張一方道場表率眾僧。其名曰長老。亦名堂<a 
name="0079c10" id="0079c10"></a>頭大和尚。而弟子稱師亦曰和尚。此其名豈易當哉。<a 
name="0079c11" id="0079c11"></a>世人固知名不知義。而今之僧又復以稱長老和尚<a 
name="0079c12" id="0079c12"></a>為輕<span class="corr" title='[已&gt;己]'>己</span>。於是。乃有相呼為老爺者。老爺官府之號。非<a 
name="0079c13" id="0079c13"></a>僧所宜也。夫舍利目連空生迦葉諸阿羅漢。皆如來<a 
name="0079c14" id="0079c14"></a>上首弟子。方受長老之稱。而釋迦彌陀十力世尊。萬<a 
name="0079c15" id="0079c15"></a>世而下稱本師和尚。僧當此名。慚愧無地矣。而反輕<a 
name="0079c16" id="0079c16"></a>之。亦異矣哉。</p><a 
name="0079c17" id="0079c17"></a><p style="margin-left: 3em"><span class="headname">頭陀</span></p><a 
name="0079c18" id="0079c18"></a><p style="text-indent: 0em; margin-left: 0em"><span class="linehead"></span>有既不剃落。又不簪冠。翦髮齊眉。號曰頭陀。此訛也。<a 
name="0079c19" id="0079c19"></a>頭陀梵語。華言抖擻。具足十二苦行。擺脫塵垢。清淨<a 
name="0079c20" id="0079c20"></a>無染。故云抖擻。佛言有頭陀行則我法久存。無頭陀<a 
name="0079c21" id="0079c21"></a>行則我法滅。頭陀係佛法盛衰。而乃以異色人濫其<a 
name="0079c22" id="0079c22"></a>稱乎。若夫在死關而髮長不剃。如天目高峰大師者。<a 
name="0079c23" id="0079c23"></a>斯真頭陀矣。</p><a 
name="0079c24" id="0079c24"></a><p style="margin-left: 3em"><span class="headname">三衣</span></p><a 
name="0079c25" id="0079c25"></a><p style="text-indent: 0em; margin-left: 0em"><span class="linehead"></span>有以三衣五條為沙彌衣。七條為比丘衣。二十五條<a 
name="0079c26" id="0079c26"></a>為菩薩衣。此訛也。凡沙彌時。即當全具三衣。不可缺<a 
name="0079c27" id="0079c27"></a>一。此在不通文義僧言之。固無足怪。而知教者。乃有<a 
name="0079c28" id="0079c28"></a>止受七衣。其五條二十五條終其身不辦。佛法之衰<a 
name="0079c29" id="0079c29"></a>相見矣。</p><a 
name="0079c30" id="0079c30"></a><p style="margin-left: 3em"><span class="headname">剃髮不剃鬚</span></p><a 
name="0080a01" id="0080a01"></a><p style="text-indent: 0em; margin-left: 0em"><span class="linehead"></span>有剃髮不剃鬚者。駕言削髮除煩惱。留鬚表丈夫。此<a 
name="0080a02" id="0080a02"></a>訛也。髮云煩惱。則鬚之煩惱尤甚。鬚表丈夫。則孟子<a 
name="0080a03" id="0080a03"></a>所稱大丈夫者。乃在躬仁義。貞窮達。一死生而已。張<a 
name="0080a04" id="0080a04"></a>良狀貌如婦人女子。而心雄萬夫。奚以鬚為哉。如是<a 
name="0080a05" id="0080a05"></a>違佛明制。顯異惑眾之流。擯而斥之。毋令混跡於緇<a 
name="0080a06" id="0080a06"></a>門可也。</p><a 
name="0080a07" id="0080a07"></a><p><span class="juanname">正訛集</span></p><a 
name="0080a08" id="0080a08"></a><a 
name="0080a09" id="0080a09"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>菩薩戒弟子劉慧聞率子性澤施資敬刊</p><a 
name="0080a10" id="0080a10"></a><p style="text-indent: 0em; margin-left: 0em"><span class="linehead"></span>光緒二十四年冬十一月金陵刻經處識</p></div></div>
<hr>【經文資訊】嘉興藏第 33 冊 No. B277 雲棲法彙（選錄）(第12卷-第25卷)<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3ba5.html?index=J33nB277" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J33nB277_015 by HTTrack Website Copier/3.x [XR&CO'2008], Tue, 03 Jun 2014 00:46:09 GMT -->
</html>
