<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J40nB474_001 by HTTrack Website Copier/3.x [XR&CO'2008], Tue, 03 Jun 2014 01:14:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac7c4-2.gif?utmac=MO-30696269-4&amp;utmn=1108300287&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ40&amp;utmp=%2Fmobile%2Findex.php%3Findex%3DJ40nB474_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第40冊<br/>No.B474 盤山了宗禪師語錄 (4卷)<br/>【清 超見說　徹凡．心月等錄（依駒本增入並印）】<br/>第 1 卷</p>
	<a href="index97e2.html?index=J40nB474_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J40">
<div class="root" id="B474" sutra_name="盤山了宗禪師語錄" sutra_juan="[卷1]">　
<a 
name="0025a01" id="0025a01"></a><p style="margin-left: 3em"><span class="headname">敘</span></p><a 
name="0025a02" id="0025a02"></a><p style="text-indent: 0em; margin-left: 0em"><span class="linehead"></span>吾邑境內無山川，而薊丘諸峰實為吾邑之<a 
name="0025a03" id="0025a03"></a>望。每於風月朝夕登皋北眺，若遠若近之間，<a 
name="0025a04" id="0025a04"></a>知其中有隱君子也，而高僧戒衲亦往往不<a 
name="0025a05" id="0025a05"></a>乏。予性耽煙霞，塵緣牽絆，未訪僊人之館，徒<a 
name="0025a06" id="0025a06"></a>迷採藥之蹤，為山靈之所笑者，<span class="corr" title='[巳&gt;已]'>已</span>不知凡幾<a 
name="0025a07" id="0025a07"></a>矣。客有自盤山來者，置景物不道，弟相與咨，<a 
name="0025a08" id="0025a08"></a>嗟驚異所謂了宗禪師傳達磨之宗旨、演曹<a 
name="0025a09" id="0025a09"></a>溪之正脈，即世尊舉花、迦葉微笑、正法眼藏，<a 
name="0025a10" id="0025a10"></a>如斯而<span class="corr" title='[巳&gt;已]'>已</span>矣。予聞而慕之，私度其彼其人當<a 
name="0025a11" id="0025a11"></a>為支遁、佛印諸公所不過，苟不能親炙耿光、<a 
name="0025a12" id="0025a12"></a>悟其玅諦、觀飛錫之凌雲、睹雨花之散漫，豈<a 
name="0025a13" id="0025a13"></a>非吾生之不幸也哉？蓋不僅游山之屐齒木<a 
name="0025a14" id="0025a14"></a>折，而風雨懷人中心藏之矣。疆圉大荒落之<a 
name="0025a15" id="0025a15"></a>歲，瑤侯杜君晤師於逆旅，解其囊，得語錄四<a 
name="0025a16" id="0025a16"></a>卷，歸而屬予一言以序其事。予不敏，何足以<a 
name="0025a17" id="0025a17"></a>知師？且師之言又奚藉於予而後傳也？然伏<a 
name="0025a18" id="0025a18"></a>而讀之，見其蘊蓄弘博，寄託微渺，茫乎不知<a 
name="0025a19" id="0025a19"></a>其畔岸而非遠，浩乎不知其津涯而非深。所<a 
name="0025a20" id="0025a20"></a>謂晰三教之大原而悟其一貫者耶。所謂包<a 
name="0025a21" id="0025a21"></a>兩儀、徹古今、靡不備具者耶。所謂一語耐人<a 
name="0025b01" id="0025b01"></a>百思未、易許躁心入問津者耶。用以指迷塗<a 
name="0025b02" id="0025b02"></a>而開聾瞶、贊揚教化、啟誘眾生，豈不重有賴<a 
name="0025b03" id="0025b03"></a>哉？吾師乎，吾師乎，當與此山共為不朽矣。</p><a 
name="0025b04" id="0025b04"></a><p style="text-indent: -1em; margin-left: 1em"><span class="linehead"></span>康熙十六年歲次丁巳菊月寶坻楊　雍謹<a 
name="0025b05" id="0025b05"></a>題</p><a 
name="0025b06" id="0025b06"></a><a 
name="0025b07" id="0025b07"></a><a 
name="0025b08" id="0025b08"></a><p style="margin-left: 3em"><span class="headname">盤山了宗禪師語錄敘</span></p><a 
name="0025b09" id="0025b09"></a><p style="text-indent: 0em; margin-left: 0em"><span class="linehead"></span>余生平懶學參禪，客有以壇<a 
name="0025b10" id="0025b10"></a>經見示者，讀之唯唯，又以臨<a 
name="0025b11" id="0025b11"></a>濟、趙州語錄見示者，余讀之<a 
name="0025b12" id="0025b12"></a>亦唯唯，客曰：「先生默而識之<a 
name="0025b13" id="0025b13"></a>乎？何唯唯而已耶？」余亦唯唯。<a 
name="0025b14" id="0025b14"></a>既而盤山了宗禪師自大梁<a 
name="0025b15" id="0025b15"></a>北旋投刺相晤，示以《語錄》，披<a 
name="0025b16" id="0025b16"></a>覽之餘，如朗月入懷，秋水澄<a 
name="0025b17" id="0025b17"></a>波，無纖毫塵土氣，又不拾古<a 
name="0025c01" id="0025c01"></a>人唾餘。余把翫不忍釋手，且<a 
name="0025c02" id="0025c02"></a>極口讚歎，因論及黃龍與純<a 
name="0025c03" id="0025c03"></a>陽言一粒粟中半升鐺內之<a 
name="0025c04" id="0025c04"></a>語，余謂此非有二義，純陽亦<a 
name="0025c05" id="0025c05"></a>不必見詘於黃龍也，了宗大<a 
name="0025c06" id="0025c06"></a>以為然，遂問敘於余。余儒者<a 
name="0025c07" id="0025c07"></a>也，於內典多有未諳，然觀《錄》<a 
name="0025c08" id="0025c08"></a>中所云：「顏回不遷怒、不貳過，<a 
name="0025c09" id="0025c09"></a>即是除事障也。至於如愚坐<a 
name="0025c10" id="0025c10"></a>忘，即理障除矣。」而又曰：「古人<a 
name="0025c11" id="0025c11"></a>改過遷善以除事障，安能不<a 
name="0025c12" id="0025c12"></a>思不勉以除理障哉？」如此妙<a 
name="0025c13" id="0025c13"></a>義，了宗不特精於禪並精於<a 
name="0025c14" id="0025c14"></a>儒也。夫今人之心，不障於事<a 
name="0025c15" id="0025c15"></a>即障於理，若去此二障，心如<a 
name="0026a01" id="0026a01"></a>朗月、如秋水。世途雖險，慾海<a 
name="0026a02" id="0026a02"></a>難染，何所沾染哉？此《語錄》所<a 
name="0026a03" id="0026a03"></a>以為人解粘去縛，迷津之寶<a 
name="0026a04" id="0026a04"></a>筏、渴喉之甘露也。客有在側<a 
name="0026a05" id="0026a05"></a>者忽謂余曰：「先生昔何唯唯，<a 
name="0026a06" id="0026a06"></a>今何<span class="corr" title='[刺刺&gt;剌剌]'>剌剌</span>耶？」余亦听然而笑，<a 
name="0026a07" id="0026a07"></a>遂書之以弁其端。</p><a 
name="0026a08" id="0026a08"></a><p style="text-indent: 0em; margin-left: 0em"><span class="linehead"></span>康熙歲次乙卯冬長至日<a 
name="0026a09" id="0026a09"></a>保和殿大學士太子太傅兼<a 
name="0026a10" id="0026a10"></a>禮部尚書加一級魏喬介題</p><a 
name="0026a11" id="0026a11"></a><a 
name="0026a12" id="0026a12"></a><a 
name="0026a13" id="0026a13"></a><a 
name="0026a14" id="0026a14"></a><a 
name="0026a15" id="0026a15"></a><a 
name="0026b01" id="0026b01"></a><p><span class="juanname">盤山了宗禪師語錄卷第一</span></p><a 
name="0026b02" id="0026b02"></a><p style="margin-left: 4em"><span class="byline">侍者<span class="note">(微凡　心月)</span>記錄</span></p><a 
name="0026b03" id="0026b03"></a><p style="text-indent: 0em; margin-left: 0em"><span class="linehead"></span>順治辛丑歲十月望日，灤州隆阭寺監院普光暨便<a 
name="0026b04" id="0026b04"></a>大護法高良富、眾檀越等恭請結制，上堂至座前拈<a 
name="0026b05" id="0026b05"></a>疏云：「覿面相呈，更無餘事。獨露當陽，毫無隱匿。還會<a 
name="0026b06" id="0026b06"></a>麼？其或未然，卻請維那布露。」宣疏畢，以拄杖指座示：<a 
name="0026b07" id="0026b07"></a>「打碎虛空，喝散白雲。逢場作戲，干木隨身。」便登座，拈<a 
name="0026b08" id="0026b08"></a>香云：「此一瓣香，信手拈來，爇向爐中，端為祝延<br><a 
name="0026b09" id="0026b09"></a>今上皇帝聖躬萬歲萬歲萬萬歲！　伏願<br><a 
name="0026b10" id="0026b10"></a>堯風浩蕩，舜日騰輝，道泰時清，萬民樂業。此一瓣香，<a 
name="0026b11" id="0026b11"></a>奉為滿朝文武、闔國公卿及請主，恒聞般若之香，同<a 
name="0026b12" id="0026b12"></a>證金剛種智。此一瓣香，天不從降，地不從生，從無影<a 
name="0026b13" id="0026b13"></a>林中拈出，爇向爐中，端為供養中盤堂上傳曹溪正<a 
name="0026b14" id="0026b14"></a>脈第三十六代上大下博本師和尚，用酬法乳之恩。」<a 
name="0026b15" id="0026b15"></a>師<span class="corr" title='[歛&gt;斂]'>斂</span>衣就座。維那白槌云：「法筵龍象眾，當觀第一義。」<a 
name="0026b16" id="0026b16"></a>師云：「展開爐韝，須用鉗鎚。煆鐵成鋼，煉凡成聖。還有<a 
name="0026b17" id="0026b17"></a>不懼鉗鎚者麼？出眾相見。」僧問：「如何是隆阭第一訣？」<a 
name="0026b18" id="0026b18"></a>師便打，進云：「謝和尚指示。」師云：「且莫錯承當。」問：「釋迦<a 
name="0026b19" id="0026b19"></a>老子末後拈花示眾，人天百萬為什麼不知？」師云：「怎<a 
name="0026b20" id="0026b20"></a>怪的老僧？」進云：「迦葉為什麼破顏微笑？」師云：「暗裏投<a 
name="0026b21" id="0026b21"></a>機。」進云：「恁麼則天上有星皆拱北，人間無水不朝東。」<a 
name="0026b22" id="0026b22"></a>師云：「家家門外長安路，箇中誰是知音人？」問：「如何是<a 
name="0026b23" id="0026b23"></a>西來大意？」師云：「風送斷雲歸嶺去，水流明月過橋來。」<a 
name="0026b24" id="0026b24"></a>進云：「水月澄清事如何？」師云：「月在什麼處？」僧擬議，師<a 
name="0026b25" id="0026b25"></a>便打，乃云：「開宗演教，建立法幢。接物利生，隨機應現。<a 
name="0026b26" id="0026b26"></a>橫拈倒用，左右逢原。擒縱殺活，有收有放。把住一絲，<a 
name="0026b27" id="0026b27"></a>黃金失色。放開一線，瓦礫生光。且道把住好放行好？」<a 
name="0026b28" id="0026b28"></a>舉拄杖云：「向這裏撥開一線路，恁麼也得，不恁麼也<a 
name="0026b29" id="0026b29"></a>得，恁麼不恁麼總得。拈起一毫頭，現無邊剎海，百千<a 
name="0026b30" id="0026b30"></a>法門、無量妙義一時圓成。雖然如是，還有通得一線<a 
name="0026c01" id="0026c01"></a>路的麼？其或未然，山僧不惜唇皮，更與諸人下箇註<a 
name="0026c02" id="0026c02"></a>腳。」喝一喝云：「袖裏金鎚光燦爛，吹毛寶劍逼人寒。」卓<a 
name="0026c03" id="0026c03"></a>拄杖下座。</p><a 
name="0026c04" id="0026c04"></a><p style="text-indent: 0em; margin-left: 0em"><span class="linehead"></span>入院上堂，僧問：「如何是第一義諦意旨？」師云：「大用現<a 
name="0026c05" id="0026c05"></a>前。」進：「轉身一匝？」師云：「這是風力所轉，終成敗壞。如何<a 
name="0026c06" id="0026c06"></a>是不壞的意旨？」進云：「求和尚指示。」師便打，乃云：「祖家<a 
name="0026c07" id="0026c07"></a>活計不比教下，是法非思量分別之所能解。只要斬<a 
name="0026c08" id="0026c08"></a>釘截鐵、一刀兩段，各各識取根源，不用胡言漢語。那<a 
name="0026c09" id="0026c09"></a>管前三後三、松直荊曲、鶴白烏玄？萬別千差，總皈法<a 
name="0026c10" id="0026c10"></a>藏，汝等諸人向這裏具隻眼。今日普光禪人屈身為<a 
name="0026c11" id="0026c11"></a>法，率領大護法、眾檀越及諸山師友，敦請山僧住院，<a 
name="0026c12" id="0026c12"></a>重整家風，建立門庭，宣揚法化，貴圖祖道興隆。既然<a 
name="0026c13" id="0026c13"></a>如是，或有人問：『佛法大意作麼生指示<span class="gaiji">&#x807B;<!--gaiji,,1[漸/耳],2&#x807B;,3--></span>？』」舉拄杖云：<a 
name="0026c14" id="0026c14"></a>「棒頭有眼明如日，要識真金火裏看。」卓拄杖下座。</p><a 
name="0026c15" id="0026c15"></a><p style="text-indent: 0em; margin-left: 0em"><span class="linehead"></span>高良富領眾請，上堂問答不錄，乃云：「河邊受渴，飯裏<a 
name="0026c16" id="0026c16"></a>耽飢。真藥現前，自不能識。欲出生死海，須透過祖師<a 
name="0026c17" id="0026c17"></a>關。且道祖師關作麼生透<span class="gaiji">&#x807B;<!--gaiji,,1[漸/耳],2&#x807B;,3--></span>？則如孔子三月忘味，顏<a 
name="0026c18" id="0026c18"></a>回終日如愚，拶至山窮水盡，自然有箇轉身悟處，始<a 
name="0026c19" id="0026c19"></a>知山僧恁麼說話。識得山僧恁麼說話，便知諸佛、諸<a 
name="0026c20" id="0026c20"></a>祖鼻孔。識得諸佛、諸祖鼻孔，便知自<span class="corr" title='[巳&gt;己]'>己</span>落處。」復舉雲<a 
name="0026c21" id="0026c21"></a>門大師示眾云：「聞聲悟道，見色明心。觀世音菩薩將<a 
name="0026c22" id="0026c22"></a>錢買餬餅，放下手來卻是饅頭。」師云：「瞻之在前，忽然<a 
name="0026c23" id="0026c23"></a>在後。回頭識得自家珍，始知親言出親口。」</p><a 
name="0026c24" id="0026c24"></a><p style="text-indent: 0em; margin-left: 0em"><span class="linehead"></span>上堂僧問：「空谷傳聲，聲歸何處？」師云：「千山勢到嶽邊<a 
name="0026c25" id="0026c25"></a>止，萬派聲皈海上消。」進云：「釋家老子出世、達磨西來<a 
name="0026c26" id="0026c26"></a>說些什麼？」師云：「無半字可說。」進云：「為什麼又有三乘<a 
name="0026c27" id="0026c27"></a>十二部？」師云：「切斷葛藤。」僧云：「每日學道，不知道在何<a 
name="0026c28" id="0026c28"></a>處？」師便打，乃云：「八字打開，當陽獨露。且道是第一義<a 
name="0026c29" id="0026c29"></a>還是第二義？向這裏緇素分明，不必他求，則知佛祖<a 
name="0026c30" id="0026c30"></a>之道人人有分，元無欠缺，淨裸裸、赤灑灑，攝沙界於<a 
name="0027a01" id="0027a01"></a>毫端，融古今於當處。既然如是，只如超佛越祖一句<a 
name="0027a02" id="0027a02"></a>作麼生道？萬象齊作舞，虛空暗點頭。」</p><a 
name="0027a03" id="0027a03"></a><p style="text-indent: 0em; margin-left: 0em"><span class="linehead"></span>張洪宇領眾檀越等請上堂乃云：「若論這一著子，日<a 
name="0027a04" id="0027a04"></a>月照臨不到，天地覆載不著，十聖不知，三賢未曉。且<a 
name="0027a05" id="0027a05"></a>道許什麼人知？」舉拂子云：「若向這裏會得去，隨機利<a 
name="0027a06" id="0027a06"></a>物，就語接人，紹隆聖種，擔荷正宗，百千三昧，彈指圓<a 
name="0027a07" id="0027a07"></a>成。雖然如是，大眾還委悉麼？」卓拄杖一下云：「大道體<a 
name="0027a08" id="0027a08"></a>寬無背向，當陽須是箇中人。」下座。</p><a 
name="0027a09" id="0027a09"></a><p style="text-indent: 0em; margin-left: 0em"><span class="linehead"></span>雷成明請上堂乃云：「現成公案，不用作造。各各圓成，<a 
name="0027a10" id="0027a10"></a>處處玄妙。若欲識得本來人，縱橫無礙隨處樂。須彌<a 
name="0027a11" id="0027a11"></a>頂上扣金鐘，新羅國裏放鐵鷂。逐起泥牛海底行，踏<a 
name="0027a12" id="0027a12"></a>出金烏半夜叫。叫不叫？」舉拄杖云：「有人識得這箇，不<a 
name="0027a13" id="0027a13"></a>必生死之所縛。」擲下拄杖云：「差之毫釐，失之千里。」</p><a 
name="0027a14" id="0027a14"></a><p style="text-indent: 0em; margin-left: 0em"><span class="linehead"></span>佛成道日張汝卿、王世進等請上堂，監院問：「昔日神<a 
name="0027a15" id="0027a15"></a>光斷背，疼痛難忍，『祖師與我安心』，安箇什麼？」師云：「拔<a 
name="0027a16" id="0027a16"></a>出眼中釘，仍中穿耳箭。」進云：「佛殿倒走，獅子張口。」師<a 
name="0027a17" id="0027a17"></a>云：「吼吼我看。」進喝，師云：「野于鳴。」乃云：「大人俱大智，大<a 
name="0027a18" id="0027a18"></a>根成大器。不用行棒，不用行喝。」豎拂子云：「向這裏若<a 
name="0027a19" id="0027a19"></a>承當得去，不費纖毫，立地成佛。豈不見世尊初於臘<a 
name="0027a20" id="0027a20"></a>月八日明星出時忽云：『奇哉，一切眾生俱有如來智<a 
name="0027a21" id="0027a21"></a>慧德相！但以執著妄想而不能得證。』大眾，還識得釋<a 
name="0027a22" id="0027a22"></a>迦老子恁麼說話麼？其或未然，更聽隆阭一頌：棄卻<a 
name="0027a23" id="0027a23"></a>皇宮奔雪城，六年謐義對誰云？夜來戳瞎羅迦眼，依<a 
name="0027a24" id="0027a24"></a>舊日午打三更。」</p><a 
name="0027a25" id="0027a25"></a><p style="text-indent: 0em; margin-left: 0em"><span class="linehead"></span>杜世登、趙世卿、高良富請上堂問答不錄乃云：「佛是<a 
name="0027a26" id="0027a26"></a>世間了事漢，眾生是世間未了事漢。欲得萬法總歸<a 
name="0027a27" id="0027a27"></a>一，佛與眾生無二樣。識得自性本如如，亦無一法與<a 
name="0027a28" id="0027a28"></a>人看。看不看，凡夫外道執邪見。丹霞燒木佛，翠微供<a 
name="0027a29" id="0027a29"></a>羅漢。一人只解收，一人只解放。古人雖然作用不同，<a 
name="0027a30" id="0027a30"></a>大家也須具隻眼參。」</p><a 
name="0027b01" id="0027b01"></a><p style="text-indent: 0em; margin-left: 0em"><span class="linehead"></span>聖岩寺請上堂僧問：「如何是聖岩境？」師云：「巒峰翠色<a 
name="0027b02" id="0027b02"></a>新。」進云：「如何是境中人？」師云：「老僧愛住白雲深。」進云：<a 
name="0027b03" id="0027b03"></a>「或有人來，如何接待？」師云：「硬的是拳，軟的是棒。」僧擬<a 
name="0027b04" id="0027b04"></a>議，師便打，乃云：「西天四七，東土二三。燈燈相續，祖祖<a 
name="0027b05" id="0027b05"></a>相傳。且道傳箇什麼？佛祖窮之不到，千聖究之莫極。<a 
name="0027b06" id="0027b06"></a>山僧不惜眉毛，與諸人聊通箇消息：為人須為徹，殺<a 
name="0027b07" id="0027b07"></a>人須見血。若欲與大眾去黏解縛、抽釘拔楔，各各牙<a 
name="0027b08" id="0027b08"></a>似利劍、口如血盆、氣衝宇宙、鼻朝下垂，山僧到這裏<a 
name="0027b09" id="0027b09"></a>一點伎倆也無。為什麼如此？他家自有通霄路，說破<a 
name="0027b10" id="0027b10"></a>不值半文錢。」</p><a 
name="0027b11" id="0027b11"></a><p style="text-indent: 0em; margin-left: 0em"><span class="linehead"></span>永平府大護法郭自有領眾宰官請住南臺寺，上堂<a 
name="0027b12" id="0027b12"></a>乃云：「秋深氣爽，風清靜浪。雲散霧消，水澄月現。正當<a 
name="0027b13" id="0027b13"></a>恁麼時，還識得此道理麼？若識得此道理，頭頭顯露，<a 
name="0027b14" id="0027b14"></a>物物全彰，水流風動，皆是道場。向這裏若會得去，遇<a 
name="0027b15" id="0027b15"></a>緣即宗，隨處作主，無戒可持，無生可護，上無佛道可<a 
name="0027b16" id="0027b16"></a>成，下無眾生可度。雖然如是，提向上機，須明向上眼；<a 
name="0027b17" id="0027b17"></a>指箇中事，還要箇中人。坐斷要津，不通凡聖，亦未是<a 
name="0027b18" id="0027b18"></a>向上機，亦未是箇中事。且道作麼生是向上機、箇中<a 
name="0027b19" id="0027b19"></a>事？」舉拂子云：「還會麼？如或未然，更與大眾下箇註腳。」<a 
name="0027b20" id="0027b20"></a>良久云：「但有一人發真皈源，十方虛空悉皆消殞。」</p><a 
name="0027b21" id="0027b21"></a><p style="text-indent: 0em; margin-left: 0em"><span class="linehead"></span>劉繼漢請，上堂云：「若論佛法，本來現成，不隔絲毫，盡<a 
name="0027b22" id="0027b22"></a>大地是箇解脫門，與日月同明，耀古騰今。只因無始<a 
name="0027b23" id="0027b23"></a>以來妄想濃厚，背卻自<span class="corr" title='[巳&gt;己]'>己</span>一段光明。若是箇大丈夫<a 
name="0027b24" id="0027b24"></a>漢，回光返照，直下承當，把得定，作得主，與諸佛、諸祖<a 
name="0027b25" id="0027b25"></a>把手並行、同來同去。雖然如是，還有領略得者麼？如<a 
name="0027b26" id="0027b26"></a>或未然，更與汝道破：利根上智須圓證，十聖三賢一<a 
name="0027b27" id="0027b27"></a>念超。」</p><a 
name="0027b28" id="0027b28"></a><p style="text-indent: 0em; margin-left: 0em"><span class="linehead"></span>解制上堂云：「有放有收，有結有解。佛祖家風，古今舊<a 
name="0027b29" id="0027b29"></a>例。千山活計，足下芒鞋。踏翻秤錘，元來是鐵。咦！瓊苑<a 
name="0027b30" id="0027b30"></a>花開萬劫春，長江水洗千秋月。」</p><p><span class="juanname">語錄卷第一終</span></p>
<hr>【經文資訊】嘉興藏第 40 冊 No. B474 盤山了宗禪師語錄<br>【版本記錄】CBETA 電子佛典 Rev. 1.4 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb0e5.html?index=J40nB474" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J40nB474_001 by HTTrack Website Copier/3.x [XR&CO'2008], Tue, 03 Jun 2014 01:14:33 GMT -->
</html>
