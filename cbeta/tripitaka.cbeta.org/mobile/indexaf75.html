<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB181_010 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0a96.gif?utmac=MO-30696269-4&amp;utmn=742624828&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB181_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index7082-2.html?index=J26nB181_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B181 布水臺集 (32卷)<br/>【明 道忞著（中央圖書館善本書目編在集部別集類）】<br/>第 10 卷</p>
	<a href="index3b06.html?index=J26nB181_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B181" sutra_name="布水臺集" sutra_juan="[卷10]">　
<a 
name="0345a01" id="0345a01"></a><p><span class="juanname">布水臺集卷第十</span></p><a 
name="0345a02" id="0345a02"></a><p style="margin-left: 4em"><span class="byline">住明州天童寺匡廬黃巖沙門道忞著</span></p><a 
name="0345a03" id="0345a03"></a><p style="margin-left: 2em"><span class="headname">碑銘</span></p><a 
name="0345a04" id="0345a04"></a><p style="margin-left: 3em"><span class="headname">敕建南苑德壽寺碑奉　敕撰文</span></p><a 
name="0345a05" id="0345a05"></a><p style="text-indent: 0em; margin-left: 0em"><span class="linehead"></span>諸佛以一大事因緣故出現於世所以設教利生無<a 
name="0345a06" id="0345a06"></a>非開覺群迷俾明自性而<span class="corr" title='[己&gt;已]'>已</span>自性明則塵勞息塵勞<a 
name="0345a07" id="0345a07"></a>息則法界純真法界純真則超然無寄故初祖之對<a 
name="0345a08" id="0345a08"></a>武帝曰淨智妙圓體自空寂如是功德不以世求然<a 
name="0345a09" id="0345a09"></a>迷途未復覺路方遙苟不導修福嚴則沒在諸苦曷<a 
name="0345a10" id="0345a10"></a>繇自振此覺帝之揚靈火宅凡以利樂夫人天者至<a 
name="0345a11" id="0345a11"></a>悉也乃後世過舉匱國窮民專求祜祐於靈祠象設<a 
name="0345a12" id="0345a12"></a>福之修且不勝其怨之叢自蕭梁差跌以來為世儒<a 
name="0345a13" id="0345a13"></a>口實不知幾千萬喙矣天祚有清我皇應運爰以幼<a 
name="0345a14" id="0345a14"></a>沖之年總攬乾綱削平四海幅員之廣奄有華戎其<a 
name="0345a15" id="0345a15"></a>於敬天法祖之規致治勤民之本遠則希蹤大禹近<a 
name="0345a16" id="0345a16"></a>實取譬漢文語其敏求則經生未逮推其問察則艸<a 
name="0345a17" id="0345a17"></a>埜可師所以諸凡帝典王謨詩書六藝朝堂之得失<a 
name="0345a18" id="0345a18"></a>相業之醇瑕靡不洞若觀火別若素緇尤復契慕空<a 
name="0345a19" id="0345a19"></a>宗留神祖道萬幾餘暇不廢諮參自非靈山大士悲<a 
name="0345a20" id="0345a20"></a>願夙承示作帝王何以臻此然君臨天下十有七年<a 
name="0345a21" id="0345a21"></a>唯是日求敉寧與民休息概未嘗勞人動眾經營臺<a 
name="0345a22" id="0345a22"></a>榭少侈遊觀特於順治十五年八月日指授臣工考<a 
name="0345a23" id="0345a23"></a>卜南苑中相厥爽塏之地刱茲靈宇一區中建普光<a 
name="0345a24" id="0345a24"></a>明殿奉安釋迦文佛侍以韋李二天配以十八應真<a 
name="0345a25" id="0345a25"></a>前為護世四神王殿再前為三門司啟閟也後闢方<a 
name="0345a26" id="0345a26"></a>丈以安主法之僧尊法教也左右為廚庫僧堂安清<a 
name="0345a27" id="0345a27"></a>眾也殿之左翼供觀音文殊普賢右翼供地藏藥王<a 
name="0345a28" id="0345a28"></a>藥上皆十方世界名稱普聞之大士所以昭往行也<a 
name="0345a29" id="0345a29"></a>復設東西二樓縣置鼓鐘於上所以號令晨昏也然<a 
name="0345a30" id="0345a30"></a>後繚以周垣樹以塞門罔不綠疏青瑣金煌碧輝用<a 
name="0345b01" id="0345b01"></a>是集福儲庥上報聖母皇太后劬勞之德教育之恩<a 
name="0345b02" id="0345b02"></a>是則我皇孝思永長百王足法其與專求祜祐以庇<a 
name="0345b03" id="0345b03"></a>一人者不亦大相逕庭與歲在庚子實臣僧道忞奉<a 
name="0345b04" id="0345b04"></a>詔來京之明年也于時告厥成功中外莫知皇帝以<a 
name="0345b05" id="0345b05"></a>忞學佛之徒於佛事門中為能曉暢其故命忞撰文<a 
name="0345b06" id="0345b06"></a>紀事鎞諸豐碑將以布告臣民焉忞愚不敏重違慈<a 
name="0345b07" id="0345b07"></a>旨謹拜手颺言而獻詞曰。</p><a 
name="0345b08" id="0345b08"></a><p><span class="lg">世雄設教開鑿蒙昧如抉金鎞上智悟明識心達本<a 
name="0345b09" id="0345b09"></a>覺即菩提小機羊鹿詔修福慧孩幼是攜聖帝明王<a 
name="0345b10" id="0345b10"></a>靈山所屬我法塹城徒知崇奉匱民斂怨國是用領<a 
name="0345b11" id="0345b11"></a>豈佛詿誤執事迷理世實聽熒大清啟運雲開佛日<a 
name="0345b12" id="0345b12"></a>首出我皇聖智生知爰在幼沖總握乾綱神武不殺<a 
name="0345b13" id="0345b13"></a>懷綏以德揉此萬方勤儉斯躬勉勉大禹翼翼漢文<a 
name="0345b14" id="0345b14"></a>金玉為度克明克類克長克君古訓是師亦經亦史<a 
name="0345b15" id="0345b15"></a>亦典亦墳靈源一發糟粕詩書覃求祖意萬幾餘暇<a 
name="0345b16" id="0345b16"></a>日就月將諮參不置乃知我皇統御金輪誕從佛位<a 
name="0345b17" id="0345b17"></a>十有七載蔀屋乾乾遊觀廢罷猗與南苑誰輸梵宮<a 
name="0345b18" id="0345b18"></a>四天來下檐阿華采像設崔嵬金輝玉射於皇聖母<a 
name="0345b19" id="0345b19"></a>宸躬是鞠帝德式楷皇心孔念昊天罔極厚地無涯<a 
name="0345b20" id="0345b20"></a>德厚恩高何以報之有覺如來乃命臣工匪疚匪棘<a 
name="0345b21" id="0345b21"></a>精廬是飾以祈黃耇以介景福以引以翼允矣我皇<a 
name="0345b22" id="0345b22"></a>永言孝思孝思維則帝嘉忞學禪證有辭文宜朕詮<a 
name="0345b23" id="0345b23"></a>忞拜稽首對揚休命風雅典鮮視於臣民明昭有清<a 
name="0345b24" id="0345b24"></a>天子萬年</span></p><a 
name="0345b25" id="0345b25"></a><p style="margin-left: 3em"><span class="headname">南海普陀山梵音菴釋迦文佛真身舍利碑</span></p><a 
name="0345b26" id="0345b26"></a><p style="text-indent: 0em; margin-left: 0em"><span class="linehead"></span>明州古稱三佛地其最著者曰鄮山盍周厲王時東<a 
name="0345b27" id="0345b27"></a>天竺國無憂王所藏釋迦文佛真身舍利處也去明<a 
name="0345b28" id="0345b28"></a>州薄海五百里外復有山曰補怛洛迦者則普門大<a 
name="0345b29" id="0345b29"></a>士化跡所顯以佛菩薩慈因緣故。故自晉之太康唐<a 
name="0345b30" id="0345b30"></a>之大中以及今上千齡歲奔走赤縣神州之民至有<a 
name="0345c01" id="0345c01"></a>梯山萬里踰溟渤犯驚濤扶老攜幼而至者不衰山<a 
name="0345c02" id="0345c02"></a>處大海中為支那四山之冠鼓涵風日摩蕩雲煙其<a 
name="0345c03" id="0345c03"></a>最高巘絕處為菩薩頂菩薩頂之下為梵音精舍當<a 
name="0345c04" id="0345c04"></a>日月晴霽則千山排闥而隱隱隆隆於青蠃翠黛之<a 
name="0345c05" id="0345c05"></a>中者鄮山也熹宗天啟丙寅有梵僧至自波羅奈國<a 
name="0345c06" id="0345c06"></a>見其洞壑平坦以為八吉祥六殊勝地莫是過乃出<a 
name="0345c07" id="0345c07"></a>所懷舍利建塔其上繇是慈網交羅海山互映矣塔<a 
name="0345c08" id="0345c08"></a>高如來身量內奉旃檀香塔一肘量黃金寶缽為承<a 
name="0345c09" id="0345c09"></a>上以金鐘彌覆之而舍利實藏是焉初梵僧募塔平<a 
name="0345c10" id="0345c10"></a>江人莫之信舍利愍之乃顯神變為之助發於是有<a 
name="0345c11" id="0345c11"></a>見三者一者見黑白紅色間錯者或唯見佛身相好<a 
name="0345c12" id="0345c12"></a>者或始不見而終見如徑寸大者遂一時傾施填委<a 
name="0345c13" id="0345c13"></a>塔以成其莊嚴妙麗類鄮山而安奉之法則舍利從<a 
name="0345c14" id="0345c14"></a>黃金缽網楞眼中投以入及禮覲則出以<span class="gaiji">&#x770E;<!--gaiji,,1[目*示],2&#x770E;,3--></span>如是者<a 
name="0345c15" id="0345c15"></a>再三出之則增長數倍不可取<span class="gaiji">&#x770E;<!--gaiji,,1[目*示],2&#x770E;,3--></span>焉今上皇帝丁丑<a 
name="0345c16" id="0345c16"></a>春仲余自太白來觀山中耆宿咸為余言且請記之<a 
name="0345c17" id="0345c17"></a>余曰舍利聖人之骨身也聖人神變不止是愍世狹<a 
name="0345c18" id="0345c18"></a>劣示其小者夫何足以觀聖人哉當觀聖人韜光掩<a 
name="0345c19" id="0345c19"></a>寂而舍利留靈福天上人間亙百代歷金石水火而<a 
name="0345c20" id="0345c20"></a>逾靈逾固者抑豈無自而然哉蓋聖人體道乎其身<a 
name="0345c21" id="0345c21"></a>達形神而一之臻夫大妙故能聖變無窮其自書契<a 
name="0345c22" id="0345c22"></a>以還薄海內外苟非聖人非聖人達道弟子罕不葬<a 
name="0345c23" id="0345c23"></a>骨五泉遺塵九土豈其道與聖人異抑身夫其道者<a 
name="0345c24" id="0345c24"></a>或日用而不知焉或半生半滅半不生滅焉是以見<a 
name="0345c25" id="0345c25"></a>有虛棄依正相隨又烏怪其然邪故佛與羅漢皆有<a 
name="0345c26" id="0345c26"></a>舍利唯佛最堅不可壞而先德嘗稱真淨舍利大如<a 
name="0345c27" id="0345c27"></a>菽五色晶瑩而又堅剛嘗置鐵砧舉鎚擊之砧鎚俱<a 
name="0345c28" id="0345c28"></a>陷而舍利無損謂其平昔踐履明白見道超詣所致<a 
name="0345c29" id="0345c29"></a>諗余舊聞豈不以其道之故哉是以先德說法往往<a 
name="0345c30" id="0345c30"></a>提唱身心一如身外無餘之旨而近世皆諱言之余<a 
name="0346a01" id="0346a01"></a>恐聖人之道將隱而不章故書此而告夫吾輩之為<a 
name="0346a02" id="0346a02"></a>聖人之徒者復系之以詞詞曰。</p><a 
name="0346a03" id="0346a03"></a><p><span class="lg">有大導師哀世昏濁示生五天四十九載身教廣被<a 
name="0346a04" id="0346a04"></a>以逮多千乃愍末學碎此金軀布為飛煙從煙飄墮<a 
name="0346a05" id="0346a05"></a>珠糝玉粒舍利式傳生人之理髮毛爪齒以日以遷<a 
name="0346a06" id="0346a06"></a>矧其散壞下飼螻螘上食鶩鳶誰閱千齡探之水火<a 
name="0346a07" id="0346a07"></a>不可濡然咨爾佛子爾見有棄聖無所捐以無捐故<a 
name="0346a08" id="0346a08"></a>如春在華光色明鮮亦如甜蜜即蜜而甜無有中邊<a 
name="0346a09" id="0346a09"></a>遠矣南國誰負導師於海之堧廣顙隆準萬里懷來<a 
name="0346a10" id="0346a10"></a>建此層巔嗟曰未建眾罔克知緝緝翩翩小大攸示<a 
name="0346a11" id="0346a11"></a>出沒隱顯眾翕以跧咨爾佛子爾觀舍利勿以意甄<a 
name="0346a12" id="0346a12"></a>導師非二即爾觀時覿體見前舉心分別舍利隱矣<a 
name="0346a13" id="0346a13"></a>滿目空阡況復厝疑狹劣其思而不敬虔稽首大士<a 
name="0346a14" id="0346a14"></a>天龍之屬與其鬼僊式臨我詞我詞非紿以昭萬年</span></p><a 
name="0346a15" id="0346a15"></a><p style="margin-left: 3em"><span class="headname">四明雪竇山資聖禪寺中興碑</span></p><a 
name="0346a16" id="0346a16"></a><p style="text-indent: 0em; margin-left: 0em"><span class="linehead"></span>粵維震旦心燈岷源嵩少四傳至破頭雖橫出一枝<a 
name="0346a17" id="0346a17"></a>佛法尤隱躍於時又二傳而至曹谿則得道者如林<a 
name="0346a18" id="0346a18"></a>一時散居巖竇由是天下名山三百支山三千半為<a 
name="0346a19" id="0346a19"></a>釋梵龍天之宮矣而叢林之盛獨擅江西湖南者以<a 
name="0346a20" id="0346a20"></a>有南嶽青原馬祖石頭碩大之師爰居於此也自一<a 
name="0346a21" id="0346a21"></a>人指南令行吳越之讖縣諸大仰而後東西二浙大<a 
name="0346a22" id="0346a22"></a>法潢流致茲名坊顯位蔚為五山十剎其間唯雙徑<a 
name="0346a23" id="0346a23"></a>天童雪竇最稱法窟者盍雪竇以顯天童以覺雙徑<a 
name="0346a24" id="0346a24"></a>以杲故也天童盛時殿宇崇高百六十尺其他食賦<a 
name="0346a25" id="0346a25"></a>之莊碁布三州八縣旁及海堧島嶼之區當此貪殘<a 
name="0346a26" id="0346a26"></a>剝啄風火彌綸宏規莫問之秋尤能感先師一埽劫<a 
name="0346a27" id="0346a27"></a>灰而歔之燼則山川祕圖之雄可想而知其概矣雪<a 
name="0346a28" id="0346a28"></a>竇則宗四明而祖華頂踞群峰之上遊其高出雲天<a 
name="0346a29" id="0346a29"></a>其羅青錯黛不知幾千萬疊中乃霄然洞開梵宇原<a 
name="0346a30" id="0346a30"></a>隰每每雙谿流碧異境靈觀勝焉茲絕且也虹飛雪<a 
name="0346b01" id="0346b01"></a>瀑天設巖臺雲壑幽奇珠林蒼倩所以發明王之夢<a 
name="0346b02" id="0346b02"></a>煥奎璧之章歷宋諸宗爰下敕書四十一道疊賜御<a 
name="0346b03" id="0346b03"></a>製御書御袍御香御茶金寶碑師號命服免徭役禁<a 
name="0346b04" id="0346b04"></a>樵采歲度僧一員守香火而宸眷不衰焉寺刱於晉<a 
name="0346b05" id="0346b05"></a>初名瀑布院後改瀑布觀音院至宋咸平間敕賜今<a 
name="0346b06" id="0346b06"></a>額為資聖寺其成十方院以禪宗住持者則自常通<a 
name="0346b07" id="0346b07"></a>禪師始也其浸昌浸熾宗風丕振增其式廓輪奐益<a 
name="0346b08" id="0346b08"></a>新者則自明智二覺禪師宣而著盛而大也後雖興<a 
name="0346b09" id="0346b09"></a>廢靡常然承累世之餘烈則時有紹興之燬如湛修<a 
name="0346b10" id="0346b10"></a>之至元之災善來復之皆不旋踵而嗣興逮入明年<a 
name="0346b11" id="0346b11"></a>則常通法鼓久已停音子院師蟲幾成檮杌天龍告<a 
name="0346b12" id="0346b12"></a>哀鬼神西去乃有崇禎十六年之變兵燹之餘蜂房<a 
name="0346b13" id="0346b13"></a>螘室卒同紺殿琳宮雨風消歇此大人利見之機剝<a 
name="0346b14" id="0346b14"></a>極復旋之兆具章於此矣於是有司議除議革龜莫<a 
name="0346b15" id="0346b15"></a>告猷一時甬越人士聞而慨歎豈可當吾世忍令四<a 
name="0346b16" id="0346b16"></a>明勝區頓埋荒艸哉致有道之師坐鎮之舊觀可復<a 
name="0346b17" id="0346b17"></a>也今景星巖不有石奇禪師孤風無忝二靈高道可<a 
name="0346b18" id="0346b18"></a>方兩覺者乎且天童嫡胤是嘗佐密翁中興太白于<a 
name="0346b19" id="0346b19"></a>起乳峰也何有共走仙居告所以輓師之意師為咨<a 
name="0346b20" id="0346b20"></a>嗟賦感而來說法茅堂儼臨萬眾門風險峻壁立千<a 
name="0346b21" id="0346b21"></a>尋蓋師既傷雪竇運會之式微尤痛法門人師之混<a 
name="0346b22" id="0346b22"></a>濫一意撒其蔀葑別開靈牖凡有來者一一與之刮<a 
name="0346b23" id="0346b23"></a>皮及髓洞根見元飲之以冰檗飽之以雪霜刀尺鑪<a 
name="0346b24" id="0346b24"></a>錘之下固罔非鐵額銅頭而走聲之輩莫不自崖而<a 
name="0346b25" id="0346b25"></a>返洋洋然去矣師不顧也居凡一十五秋殿堂樓閣<a 
name="0346b26" id="0346b26"></a>與夫象設諸天煥然一新莊嚴畢備厥功懋矣可以<a 
name="0346b27" id="0346b27"></a>配古而舉事維艱萬難於昔蓋昔之燬於咸通也有<a 
name="0346b28" id="0346b28"></a>士張昱者葺之矣其崇於景福也有刺史黃晟者施<a 
name="0346b29" id="0346b29"></a>田千三百畝而佐之矣繼撒新於周之廣順盛備於<a 
name="0346b30" id="0346b30"></a>宋之淳化乾興也上有佛心天子下有樂善高門抑<a 
name="0346c01" id="0346c01"></a>無事不咄嗟可辦矣今則四方版蕩荒亂荐臻而幽<a 
name="0346c02" id="0346c02"></a>艸芃狐轉為魔孽且有假法產充兵餉媚茲驕軍悍<a 
name="0346c03" id="0346c03"></a>將冀滿其溝壑者矣然豈無秉護世熱鐵之輪韋天<a 
name="0346c04" id="0346c04"></a>降魔之杵如心樸羅觀察之俊顧奉侯其人者而十<a 
name="0346c05" id="0346c05"></a>年之內山海交訌朝往非象弭之夫夕來即魚服之<a 
name="0346c06" id="0346c06"></a>士師蓋與諸禪日在鋒刀頭而非坐即臥者也乃能<a 
name="0346c07" id="0346c07"></a>即此坐臥之中不動聲色需材則百圍之木不難塹<a 
name="0346c08" id="0346c08"></a>堙山谷而轉輸需石則千仞之岡可使奮迅龍蹖而<a 
name="0346c09" id="0346c09"></a>開宕雲水趨於父事庶民說而子來非師悲願夙承<a 
name="0346c10" id="0346c10"></a>慈風廣被曷由致之於乎追還既湮之寶所幻出方<a 
name="0346c11" id="0346c11"></a>蹶之瑤天雲老山香再起千峰寒色嵒崩石落重高<a 
name="0346c12" id="0346c12"></a>雪瀑飛聲此豈尋常興建之事哉是宜文以誌之詩<a 
name="0346c13" id="0346c13"></a>以詠之用昭此山與師功德俱不磨焉於是盥沐敬<a 
name="0346c14" id="0346c14"></a>虔而獻詞曰。</p><a 
name="0346c15" id="0346c15"></a><p><span class="lg">四明肇域三佛留蹤天台比峻禹穴推雄回翔百里<a 
name="0346c16" id="0346c16"></a>盤結千峰星蠃掩玉蜨翠排空寶坊碁布乳竇宅中<a 
name="0346c17" id="0346c17"></a>儼開圖畫巧設天工嵒臺插漢雪瀑飛虹蜿潭光怪<a 
name="0346c18" id="0346c18"></a>珠樹玲瓏山鳴晉代宇刱咸通五宗迭主四海趨風<a 
name="0346c19" id="0346c19"></a>堂堂二覺法中大龍沛滂法雨式廓禪叢夢感宸遊<a 
name="0346c20" id="0346c20"></a>昭格帝衷奎章煥發恩賚疊降晉元代閱千稔其穜<a 
name="0346c21" id="0346c21"></a>豈無興廢曰替斯隆孰如今者法鼓塵蒙既侵魔孽<a 
name="0346c22" id="0346c22"></a>返食師蟲景星將耀天假祝融一烈兵燹祓除晦<span class="gaiji">&#x9733;<!--gaiji,,1[雨/隆],2&#x9733;,3--></span><a 
name="0346c23" id="0346c23"></a>乃瞻啟明皎皎在東昏宵不昧六宇光汎何求為我<a 
name="0346c24" id="0346c24"></a>以奏膚功民亦勞止歲迄荒戎罄是用憂師曰無庸<a 
name="0346c25" id="0346c25"></a>在嚴法道光啟吾宗一十五年坐臥兵鋒我攝我化<a 
name="0346c26" id="0346c26"></a>不<span class="gaiji">&#x61D9;<!--gaiji,,1[怡-台+與],2&#x61D9;,3--></span>不忪龍戰于野谷堙為衕飛砢輓木作此梵宮<a 
name="0346c27" id="0346c27"></a>梵宮既作萬福來同豐年穰穰禾麥菶菶功德之大<a 
name="0346c28" id="0346c28"></a>與山俱崇勒銘昭萬祀頌說何終窮</span></p><a 
name="0346c29" id="0346c29"></a><p style="margin-left: 3em"><span class="headname">西徑山雙林寺中興碑</span></p><a 
name="0346c30" id="0346c30"></a><p style="text-indent: 0em; margin-left: 0em"><span class="linehead"></span>閻浮提中拔地數萬里而高出者為大雪山由雪山<a 
name="0347a01" id="0347a01"></a>東行萬踰繕那岐分三幹而底于海堧者為東震旦<a 
name="0347a02" id="0347a02"></a>國北氣渾雄多沙漠中氣淵夷多土田南氣清和淑<a 
name="0347a03" id="0347a03"></a>麗多奇峰怪石故仙釋之家大啟南荒極於浙地蓋<a 
name="0347a04" id="0347a04"></a>浙東有天台雁宕之奇浙西有天目兩山之勝由天<a 
name="0347a05" id="0347a05"></a>目南行至高地斷而復起綿亙數十里而盤踞其上<a 
name="0347a06" id="0347a06"></a>者為西徑山山開平壤而綠疏青鎖間見層出于蒼<a 
name="0347a07" id="0347a07"></a>松翠竹之間者為雙林寺由是五峰環抱則有天掌<a 
name="0347a08" id="0347a08"></a>峙其北驪珠獻其南右擎雲筆左抹蛾眉莫不奔青<a 
name="0347a09" id="0347a09"></a>擁翠以來宛似蓮敷海日焉至若池開浣雲匯諸流<a 
name="0347a10" id="0347a10"></a>東合溠水然後倒嶽傾湫而下又不啻玉瀉天河矣<a 
name="0347a11" id="0347a11"></a>由寺陟前岡坐迎暉亭則西眺臨安東瞰錢唐南望<a 
name="0347a12" id="0347a12"></a>江潮俯視集賢鄉龍飛鳳舞之山盡翔其下寺建于<a 
name="0347a13" id="0347a13"></a>唐天成間有禪師景文者遙瞻瑞氣光騰雲漢因謀<a 
name="0347a14" id="0347a14"></a>結廬其上開基得銅佛三尊未久成寶坊初名寶林<a 
name="0347a15" id="0347a15"></a>宋治平中敕改今額餘諸往蹟雖莫可攷然無準雪<a 
name="0347a16" id="0347a16"></a>嵒天真諸老遺象巍然俎豆其間豈非先佛之所留<a 
name="0347a17" id="0347a17"></a>蹤祖燈之所駢耀者與嘉隆以來寺老僧殘始更十<a 
name="0347a18" id="0347a18"></a>方為甲乙相傳至萬曆間復燬于火崇禎末僧愈式<a 
name="0347a19" id="0347a19"></a>微里人惜焉乃以山莊安其餘眾力挽今山幢禪師<a 
name="0347a20" id="0347a20"></a>居之住未有幾殿堂廊廡廚庫山門禪誦與寢興有<a 
name="0347a21" id="0347a21"></a>制明軒與淨館交暉含風之閣吐月之樓煥然一新<a 
name="0347a22" id="0347a22"></a>至于象設之莊嚴階陛之整飾疑寶林無恙時不是<a 
name="0347a23" id="0347a23"></a>過也然而一椽一瓦罔不越崇岡踰峻嶺飛挽而上<a 
name="0347a24" id="0347a24"></a>矧乎百圍之木不翼何翔千石之砢無脛安至來者<a 
name="0347a25" id="0347a25"></a>驚為神輸鬼運而不知壯者施力巧者施能富多財<a 
name="0347a26" id="0347a26"></a>者施金粟師固挂壁一瓢隨身兩膝于市城無跬步<a 
name="0347a27" id="0347a27"></a>之前于檀信無寸函之問即邑中令宰挈一榼攜一<a 
name="0347a28" id="0347a28"></a>觴且力卻之去爭之卒欲憑高遠眺不可得況復濫<a 
name="0347a29" id="0347a29"></a>同世流曲求旺化專事競奔搖鈴擺鐸之不足繼之<a 
name="0347a30" id="0347a30"></a>以請託于求焉請託干求之不足繼之以夤緣要結<a 
name="0347b01" id="0347b01"></a>焉夤緣要結之不足繼之以茶蔬珍玩焉度可以邀<a 
name="0347b02" id="0347b02"></a>貴人一盻之榮傾顯者斯須之蓋慮無不效其奴顏<a 
name="0347b03" id="0347b03"></a>婢膝而折腰擁篲者滔滔天下久矣乞墦之入我桑<a 
name="0347b04" id="0347b04"></a>門登壟之冒我祖胤也雖然師固非因之子而矯節<a 
name="0347b05" id="0347b05"></a>為斯人而厲行直性成之剛天與之骨是以十載天<a 
name="0347b06" id="0347b06"></a>童親為入室之子不詐現知識身相不指稱太白師<a 
name="0347b07" id="0347b07"></a>承可覘而定其素矣竊嘗論之百丈大智以前無住<a 
name="0347b08" id="0347b08"></a>持事諸凡有志于道者一衲雲水萬里求人及乎艸<a 
name="0347b09" id="0347b09"></a>鞋跟斷得意歸來則石室茅齋笆籬槿戶大忘人世<a 
name="0347b10" id="0347b10"></a>而<span class="corr" title='[己&gt;已]'>已</span>所以价密二公之訪龍山也望寒煙而進步嵒<a 
name="0347b11" id="0347b11"></a>頭雪峰之道過新吳也睹黃蔬流出而興嗟彼四公<a 
name="0347b12" id="0347b12"></a>者豈健羨夫名坊大剎思投託以圖安乎故住持之<a 
name="0347b13" id="0347b13"></a>高踞叢林非古也大智以後則禮周樂備或廣居而<a 
name="0347b14" id="0347b14"></a>蓄眾或設象以標尊于是有興修之舉然揮金布地<a 
name="0347b15" id="0347b15"></a>一聽長者之自求多福耳初未嘗事干募啟攀緣故<a 
name="0347b16" id="0347b16"></a>為干募攀援日征逐于城隍聚落之閒以塵坌其緇<a 
name="0347b17" id="0347b17"></a>服者猶非古也效古德而居山秉古規以建置于師<a 
name="0347b18" id="0347b18"></a>僅見之固不當表顯其人歌揚其事而風回一世哉<a 
name="0347b19" id="0347b19"></a>歌曰。</p><a 
name="0347b20" id="0347b20"></a><p><span class="lg">迢迢天目脈流長大徑凌霄小入蒼天掌申來自日<a 
name="0347b21" id="0347b21"></a>旁撩空一劈青蓮張彤雲冉冉氣何祥寶地三災不<a 
name="0347b22" id="0347b22"></a>可戕內閟慈容滿月光景文天使發嘉藏一朝布地<a 
name="0347b23" id="0347b23"></a>檀金黃八部仍瞻覺帝坊俎豆前修穆且莊祖燈千<a 
name="0347b24" id="0347b24"></a>載覘輝煌胡然白社頓頹涼末世堪嗟魔力強假我<a 
name="0347b25" id="0347b25"></a>衣兮倒我裳走趨聲利若奔狼運回百六法宜昌吹<a 
name="0347b26" id="0347b26"></a>燼還師玉骨剛入戶聽雲繞蘚床八風徒爾肆飛颺<a 
name="0347b27" id="0347b27"></a>非師有作起仆僵道重人天自贊襄法象崔巍碧玉<a 
name="0347b28" id="0347b28"></a>堂精藍再見五峰翔興衰起廢師豪芒塵坌袈裟世<a 
name="0347b29" id="0347b29"></a>獨倀德喪崇階道失場千間謾詫百回廊永寧塔蚤<a 
name="0347b30" id="0347b30"></a>沒青陽同泰宮傳柏作梁當日高華轉眼荒滿原禾<a 
name="0347c01" id="0347c01"></a>黍歎秋霜師同雲筆驪珠皇我作銘詩寫玉鏘珍重<a 
name="0347c02" id="0347c02"></a>山靈勤護將留與濁世障<span class="corr" title='[▆&gt;瀾]'>瀾</span>狂</span></p><a 
name="0347c03" id="0347c03"></a><p style="margin-left: 3em"><span class="headname">青州大覺院達法訣禪師道行碑</span></p><a 
name="0347c04" id="0347c04"></a><p style="text-indent: 0em; margin-left: 0em"><span class="linehead"></span>順治壬辰之秋季青州達法禪師歸真大覺相國張<a 
name="0347c05" id="0347c05"></a>東萊<span class="corr" title='[己&gt;已]'>已</span>擷綜其大者為詞銘諸塔矣其徒以師行業<a 
name="0347c06" id="0347c06"></a>跡涉神異事多逸于散忘苟捃拾夫銘之所未逮者<a 
name="0347c07" id="0347c07"></a>而折衷焉無洪纖皆可振厲末俗盍曲紀之則以其<a 
name="0347c08" id="0347c08"></a>狀請論次于當世有聞之士然後授之豐碑而昭示<a 
name="0347c09" id="0347c09"></a>來茲先業其不泯乎遂以其事屬之夫予予惟齊壤<a 
name="0347c10" id="0347c10"></a>錯海山山川淑靈之氣必有鍾而發越之者是以蔚<a 
name="0347c11" id="0347c11"></a>為萃拔人倫神游象外之夫故東莞之有竺法汰也<a 
name="0347c12" id="0347c12"></a>則道重王公矣北海之有支曇蘭也則德服鬼神矣<a 
name="0347c13" id="0347c13"></a>沂山天作緇水洋洋顧何代無哲人獨是象法垂秋<a 
name="0347c14" id="0347c14"></a>聖賢隱伏自青州百問之音響絕南陽乃邈如曉漢<a 
name="0347c15" id="0347c15"></a>疏若晨星焉於乎求崑璧於炎岡雖寸瑤莫問矧功<a 
name="0347c16" id="0347c16"></a>利之俗尚方堅誇詐之習湛日甚一齊未傅眾楚交<a 
name="0347c17" id="0347c17"></a>咻乃卓然不隨世波卒能以道自見若師之可傳又<a 
name="0347c18" id="0347c18"></a>何議焉按師名通訣字達法益都李氏子幼負出塵<a 
name="0347c19" id="0347c19"></a>志九齡以二親俱喪猒世相乃投玉田菴出家十五<a 
name="0347c20" id="0347c20"></a>得度本名慧田字見龍天童密和尚為易今名云玉<a 
name="0347c21" id="0347c21"></a>田應院也師淹留積歲跼若圜土至年二十四徑走<a 
name="0347c22" id="0347c22"></a>東萊從璽文慧明諸師廣習經論之學一日覃思首<a 
name="0347c23" id="0347c23"></a>楞嚴雖得多聞不成聖果之語復悵然自失始有問<a 
name="0347c24" id="0347c24"></a>津祖道之思矣於是矢志詢方遵海而南至瑯琊因<a 
name="0347c25" id="0347c25"></a>明空大德指參淨光老宿于石河依之四載一日光<a 
name="0347c26" id="0347c26"></a>問僧思無邪有思是無思是僧方擬荅適師叉手立<a 
name="0347c27" id="0347c27"></a>旁光曰見龍下語了也你尤自葛藤作麼師聆之微<a 
name="0347c28" id="0347c28"></a>有省發益感奮立矢不語三年杜多行以終身期明<a 
name="0347c29" id="0347c29"></a>己事報佛恩德故所至翛然一衲披寒暑食才接氣<a 
name="0347c30" id="0347c30"></a>而<span class="corr" title='[己&gt;已]'>已</span>至於忘軀事眾則由也兼人有輕勞無重務焉<a 
name="0348a01" id="0348a01"></a>聞天童道風遠播叢林之盛雲水湖海之躋蹌不勝<a 
name="0348a02" id="0348a02"></a>高山仰之景行行之遂由河北造甬東徒步三千里<a 
name="0348a03" id="0348a03"></a>躬就刀尺之下一聞示誨如飲醍醐由是日有智證<a 
name="0348a04" id="0348a04"></a>雖服勤眾務陸沈下版之中而函丈中人固<span class="corr" title='[己&gt;已]'>已</span>別具<a 
name="0348a05" id="0348a05"></a>隻眼以待之矣因疾出山還益都繼而求登菩薩戒<a 
name="0348a06" id="0348a06"></a>品復再上天童親炙踰年乃以歸建叢林揚化父母<a 
name="0348a07" id="0348a07"></a>之邦為請天童韙之且致重誡焉歸即潛住平山單<a 
name="0348a08" id="0348a08"></a>己嵒居草衣木食卉無甘苦一嘗之殆遍有訪者曰<a 
name="0348a09" id="0348a09"></a>境僻人荒如此得無蛇虎戒心與師曰你欲見否回<a 
name="0348a10" id="0348a10"></a>視即一虎在旁其人怖懼則揮之令去住凡五稔僧<a 
name="0348a11" id="0348a11"></a>俗四遠欽風親依唯恐後師知可以有行也乃自陳<a 
name="0348a12" id="0348a12"></a>夙願由是天人協贊一舉而成大寶坊寺距郡城一<a 
name="0348a13" id="0348a13"></a>里當西北之偏青峰翠岫綠瓦朱楹時或旭日初升<a 
name="0348a14" id="0348a14"></a>夕陽斜照則山光樓閣互相蔽虧規制差小天童而<a 
name="0348a15" id="0348a15"></a>壯麗實過之東萊張相國尤深敬信復別刱禪院居<a 
name="0348a16" id="0348a16"></a>師故師為青之大覺萊之福慶兩寺住持惓惓以本<a 
name="0348a17" id="0348a17"></a>分者著子提撕學者概未嘗登猊座操鎚拂為人舉<a 
name="0348a18" id="0348a18"></a>揚眾請之師師曰莫<span class="gaiji">[斯/言]<!--gaiji,,1[斯/言],2&#x27B0A;,3--></span>速俟法堂方丈就吾則為老<a 
name="0348a19" id="0348a19"></a>黃龍和尚當自有南禪師為你輩說法也故叢林方<a 
name="0348a20" id="0348a20"></a>在天開艸昧之初即事事準以大智清規是以規皇<a 
name="0348a21" id="0348a21"></a>矩疊禮周樂備不赴外請不事交結老有養壯有學<a 
name="0348a22" id="0348a22"></a>少有模至今遂為大河以北法社之冠焉尤嚴一日<a 
name="0348a23" id="0348a23"></a>不作一日不食之戒聞鼓普請未嘗不身先率眾暇<a 
name="0348a24" id="0348a24"></a>則詢老疾課童行利導諸司以為常初夜必跏趺危<a 
name="0348a25" id="0348a25"></a>坐中夜經行後夜禮佛或時漫步朗吟達旦蓋脅不<a 
name="0348a26" id="0348a26"></a>至席者終身焉間嘗有病病雖至殆不藥餌不困眠<a 
name="0348a27" id="0348a27"></a>即病之一字曾不一語道及生平視身如幻嗜道若<a 
name="0348a28" id="0348a28"></a>饑利眾如渴當流離之候收養遺孤喪亂之餘掩藏<a 
name="0348a29" id="0348a29"></a>暴骼此其一斑也所以至行感人真慈格物化惡則<a 
name="0348a30" id="0348a30"></a>一言從善履反則一動為平夫豈偶然者崇禎十三<a 
name="0348b01" id="0348b01"></a>年歲饑民大疫死者相枕籍城鬼號焉宵啼不止居<a 
name="0348b02" id="0348b02"></a>人求師薦拔師以一紙宣示使貼其處則當夜無聲<a 
name="0348b03" id="0348b03"></a>寺基王產也化王衡國不允是夜王感異夢即親定<a 
name="0348b04" id="0348b04"></a>封疆舍歸三寶適搆禪叢值時大旱三月不雨有闡<a 
name="0348b05" id="0348b05"></a>提者嗾諸當事議撤燬矣夜則雷電晦冥河水湓涌<a 
name="0348b06" id="0348b06"></a>平淹子城數尺嗾者悔禍議遂不行鳩工締造得大<a 
name="0348b07" id="0348b07"></a>木焉工師曰棟樑材也丁丁伐之斷而不仆增數百<a 
name="0348b08" id="0348b08"></a>人牽挽莫如何也中宵居民忽聞甲冑有聲嘽嘽燉<a 
name="0348b09" id="0348b09"></a>燉宛若三軍赴敵而來者驚起視之則大木傾矣殿<a 
name="0348b10" id="0348b10"></a>之千椽萬梠皆信人唐鐸所募鐸故郡豪吏聞師一<a 
name="0348b11" id="0348b11"></a>言示誨則棄吏為鬻香長者日走山鄉化諸椽梠有<a 
name="0348b12" id="0348b12"></a>人為鬼攝至深林使投環焉鐸過之鬼驚曰唐某來<a 
name="0348b13" id="0348b13"></a>迅逸而去人故念鐸不置而不知鐸為何如人也一<a 
name="0348b14" id="0348b14"></a>日有遇鐸于途而呼唐某者人聞之則涕泣拜跪于<a 
name="0348b15" id="0348b15"></a>前具述所以活命之恩審之月日良然後鐸死其夜<a 
name="0348b16" id="0348b16"></a>數百處空中高叫咸聞鐸催送椽木聲故殿工易就<a 
name="0348b17" id="0348b17"></a>而師之感人有如此者師詢方問道受益天童既深<a 
name="0348b18" id="0348b18"></a>依之亦最久故凡建置規模山門格則以至立身行<a 
name="0348b19" id="0348b19"></a>己之大綱與人接物之細目雖道有汙隆風有南北<a 
name="0348b20" id="0348b20"></a>大都取法乎其大者為多法其海納山容之量則豐<a 
name="0348b21" id="0348b21"></a>儉隨緣方來翕受法其巍巍堂堂之偉度則靜若山<a 
name="0348b22" id="0348b22"></a>峙動若龍跜法其壁立萬仞之孤風則聲利不能移<a 
name="0348b23" id="0348b23"></a>威武不能屈不為王侯罄折不以負販倨侮則天童<a 
name="0348b24" id="0348b24"></a>之一目簪紱輿儓也杜甲乙相傳之漸竭盡衣資置<a 
name="0348b25" id="0348b25"></a>石橋伯牙兩莊場以安插其徒子則天童之金酬服<a 
name="0348b26" id="0348b26"></a>從不以一廑小師有也居恆有達官長者入寺隨喜<a 
name="0348b27" id="0348b27"></a>其迎送款接之禮一概委諸知事即東萊從受皈戒<a 
name="0348b28" id="0348b28"></a>于師自稱門下弟子而師亦無疏<span class="gaiji">[目*匿]<!--gaiji,,1[目*匿],2&#x4065;,3--></span>其間逮庚寅冬<a 
name="0348b29" id="0348b29"></a>東萊入朝造師言別獨惓惓餞勉有加則師猒世之<a 
name="0348b30" id="0348b30"></a>意蓋見于此矣壬辰九月朢後四日忽示微疾至二<a 
name="0348c01" id="0348c01"></a>十一日中夜與僧孕靈問荅竟乃泊然而逝訃告鄰<a 
name="0348c02" id="0348c02"></a>封耆舊及護法檀越之家或相距二百里或相距三<a 
name="0348c03" id="0348c03"></a>百里東萊遠在都門則又相距千里之外咸言是夜<a 
name="0348c04" id="0348c04"></a>夢師來訣之狀留供三日端坐如生依法闍維收靈<a 
name="0348c05" id="0348c05"></a>骨建塔于寺之西原歸窆焉世壽五十三僧夏四十<a 
name="0348c06" id="0348c06"></a>五前後說戒一十七壇從得具戒者千餘人剃度弟<a 
name="0348c07" id="0348c07"></a>子七十餘員僧俗皈依者不可殫紀异哉宗門玄唱<a 
name="0348c08" id="0348c08"></a>絕于玄枵者彌運師以孑然一躬起末世越等流不<a 
name="0348c09" id="0348c09"></a>憚煙水百城之勞虎穴魔宮之險汲汲焉皇皇焉苦<a 
name="0348c10" id="0348c10"></a>志劘筋以求道利生為事卒能道重天人德欽神鬼<a 
name="0348c11" id="0348c11"></a>立之斯立道之斯行頓然平白地上幻出龍天釋梵<a 
name="0348c12" id="0348c12"></a>之宮惜無語言述作以光昭佛祖爾然東至于海西<a 
name="0348c13" id="0348c13"></a>至于河南至于穆陵北至于無棣人知有佛祖向上<a 
name="0348c14" id="0348c14"></a>事者則皆其開鑿之力也可不謂賢哉著為辭以昭<a 
name="0348c15" id="0348c15"></a>布來茲其誰曰不宜詞曰。</p><a 
name="0348c16" id="0348c16"></a><p><span class="lg">含生之慧目。盲以癡所蒙。論劫迷真道。常行險惡中。<a 
name="0348c17" id="0348c17"></a>康衢誰與示。出彼邪見叢。我法自西來。弈世有良工。<a 
name="0348c18" id="0348c18"></a>成風運吹毛。智刃刮其瞳。人天眼忽開。大道絕隅封。<a 
name="0348c19" id="0348c19"></a>海岱惟青齊。洋洋大哉風。支竺代何賢。格鬼孚王公。<a 
name="0348c20" id="0348c20"></a>山川孕靈淑。蔚為僧中龍。時丁象教衰。濯濯牛山童。<a 
name="0348c21" id="0348c21"></a>玄音久不唱。俗尚唯利功。饑世或相食。人類轉頑兇。<a 
name="0348c22" id="0348c22"></a>乃有至人起。悲願夙所鍾。撫茲末運儔。慘怛填膺胸。<a 
name="0348c23" id="0348c23"></a>何以眾生魚。使之脫罟量。何以渡河獸。使之立飛翀。<a 
name="0348c24" id="0348c24"></a>溟探川以浥。厥懷未易充。浩浩玄風播。聲來太白峰。<a 
name="0348c25" id="0348c25"></a>勞輕求者重。誠竭志乃通。合卻缽盂口。八面光玲瓏。<a 
name="0348c26" id="0348c26"></a>歸豈戀鄉土。揚化在我躬。範人須自範。尚口故滋窮。<a 
name="0348c27" id="0348c27"></a>虎可驅使令。艸可辦餐饔。心若不異時。諸法自玄同。<a 
name="0348c28" id="0348c28"></a>道大天人協。德臻神鬼祟。依教非面革。說服本誠衷。<a 
name="0348c29" id="0348c29"></a>華嶽巨靈劈。黃河一瀉東。區區建置事。潛以消啄訌。<a 
name="0348c30" id="0348c30"></a>蓋師末節爾。何足為詫忪。異哉豪吏鐸。志壯心膽雄。<a 
name="0349a01" id="0349a01"></a>法師只一言。翻然悔悟終。死生有奇節。況復在陶融。<a 
name="0349a02" id="0349a02"></a>我敬師大者。一目仕與農。東萊稱弟子。跪拜無德容。<a 
name="0349a03" id="0349a03"></a>方在締搆初。規疊制<span class="corr" title='[己&gt;已]'>已</span>鴻。功成不自居。謙讓度何洪。<a 
name="0349a04" id="0349a04"></a>一朝能事畢。雲雨散長空。分身往告訣。千江月影逢。<a 
name="0349a05" id="0349a05"></a>師滅儀刑在。高揭泰山聳。銘詩告來者。萬古開鴻濛。</span></p><a 
name="0349a06" id="0349a06"></a><p style="margin-left: 3em"><span class="headname">金陵大報恩寺重建琉璃大殿碑記</span></p><a 
name="0349a07" id="0349a07"></a><p style="text-indent: 0em; margin-left: 0em"><span class="linehead"></span>諸佛如來於一切法成最正覺。以故其身充滿一切<a 
name="0349a08" id="0349a08"></a>世間。其音普順十方國土。蓋以法為身。亦即以法為<a 
name="0349a09" id="0349a09"></a>宮殿者也。所以經言如來宮殿廣無邊。自然覺者處<a 
name="0349a10" id="0349a10"></a>其中。如是則金剛寶地本自天成。菩提覺場匪從人<a 
name="0349a11" id="0349a11"></a>得。又奚假運成風之巧。程匠石之能。而取辦於世智<a 
name="0349a12" id="0349a12"></a>辨聰哉。第一真法性雖生佛同源。過由明昧之岐。以<a 
name="0349a13" id="0349a13"></a>至升沈異趣。勝劣殊形。故凡有善世牖民之責者不<a 
name="0349a14" id="0349a14"></a>得不開張化儀。導歸覺路。爰自大教東來。千有餘歲。<a 
name="0349a15" id="0349a15"></a>其間聖帝明王一推我佛為群靈之首。萬法之宗。罔<a 
name="0349a16" id="0349a16"></a>不嚴飾祠宇。設像標尊。所以開覺臣民者意在斯乎。<a 
name="0349a17" id="0349a17"></a>金陵梵剎。經六朝建置。凡四百八十寺鷲宮鹿苑之<a 
name="0349a18" id="0349a18"></a>崇實甲天下。而城南大報恩寺又為諸山之甲。蓋在<a 
name="0349a19" id="0349a19"></a>赤烏間吳大帝以康僧求獲舍利為刱。寺長千里。所<a 
name="0349a20" id="0349a20"></a>謂建初者是也。晉大康中劉薩訶又於長千里掘得<a 
name="0349a21" id="0349a21"></a>阿育王所藏舍利。復建長干寺。嗣後宋元代閱。或章<a 
name="0349a22" id="0349a22"></a>天禧。或表元興。咸仍舊蹟無增廓。至明成祖永樂十<a 
name="0349a23" id="0349a23"></a>年。始敕臣工準大內式一攃新之。賜今額為高皇帝<a 
name="0349a24" id="0349a24"></a>后報厥劬勞。由是琉璃紺殿與金色浮圖互相璀璨。<a 
name="0349a25" id="0349a25"></a>光燭瑤天。而寺之輪奐至此。稱冠絕一世無與京矣。<a 
name="0349a26" id="0349a26"></a>嘉靖乙丑殿毀於火。以工繁費浩之故。中外朝野莫<a 
name="0349a27" id="0349a27"></a>敢問者數十年。崇禎末國戚田弘遇疏請先師悟和<a 
name="0349a28" id="0349a28"></a>尚住持。將謀是舉。師以老疾固辭。事遂寢。後有舉者。<a 
name="0349a29" id="0349a29"></a>功皆不竟。卒及申酉之變又十年。鐵山王公倡之於<a 
name="0349a30" id="0349a30"></a>前。俄而謝世提督管公和之於後。未幾去官。總東南<a 
name="0349b01" id="0349b01"></a>王侯宰輔所樂助者未及萬緡。此都使危公有僅得<a 
name="0349b02" id="0349b02"></a>其袖即欲成衣之喻。而三宜禪師所以深是其說也。<a 
name="0349b03" id="0349b03"></a>至順治十六年世祖章皇帝留神祖道。璽書傍午。徵<a 
name="0349b04" id="0349b04"></a>詔宗門耆宿入朝顧問。是歲沈君恆文亦以織造周<a 
name="0349b05" id="0349b05"></a>公之勸請。華山見師之贊成。直毅然身肩其任矣。隨<a 
name="0349b06" id="0349b06"></a>於庚子鳩工壬寅集事。落成於癸卯之季冬。僅及四<a 
name="0349b07" id="0349b07"></a>周。上自象設幡幢。下及階墀闌楯煥然一新。費金三<a 
name="0349b08" id="0349b08"></a>萬七千四百有奇而君之借貸子息無與焉計工十<a 
name="0349b09" id="0349b09"></a>三萬三千四百有奇而城南五百家之助力者無與<a 
name="0349b10" id="0349b10"></a>焉。翻劫灰瓦礫為棟宇簷阿。變苔莓塵土為金碧琉<a 
name="0349b11" id="0349b11"></a>璃。信夫有非常之事。必賴非常之人也。君家世奉佛<a 
name="0349b12" id="0349b12"></a>子弟多恂愿。獨君詼諧廣肆。年未三十即威震楚吳。<a 
name="0349b13" id="0349b13"></a>縣金肘後矣。尤潛心內典。日書雜華諸大部不輟。所<a 
name="0349b14" id="0349b14"></a>著詩文亦富及滿車。蓋翰苑之英。起為龍城飛將者<a 
name="0349b15" id="0349b15"></a>也。故說者謂君才兼文武。智足籌機。勇能決事。是以<a 
name="0349b16" id="0349b16"></a>有成。不知四載之中風波坎折。幾更憂虞。君唯忍力<a 
name="0349b17" id="0349b17"></a>守之。不足則以大愿持之。大愿持之不足則香然頂<a 
name="0349b18" id="0349b18"></a>臂。祈告韋天。至所然之香與殿毀之年正等。皆九十<a 
name="0349b19" id="0349b19"></a>有九焉。而後知成事之難未可以才智襲也。夫明當<a 
name="0349b20" id="0349b20"></a>隆萬全盛之朝。邊烽不舉。刁斗無聲。太倉儲積至粟<a 
name="0349b21" id="0349b21"></a>紅貫朽不可校。尚於祖宗植福之地。愛惜金貲。逮獻<a 
name="0349b22" id="0349b22"></a>闖一呼。天下土崩。終於府庫非其財焉。清興十五年<a 
name="0349b23" id="0349b23"></a>戊戌。世祖親擇南苑嘉祥之壤。捐金億萬。建寺曰德<a 
name="0349b24" id="0349b24"></a>壽者。為聖母皇太后集福儲庥。及庚子工竣。上備齋<a 
name="0349b25" id="0349b25"></a>行宮。命忞隨喜。從容語忞。朕虞兵興賦重。民不堪命<a 
name="0349b26" id="0349b26"></a>耳。俟海內康安。國用稍裕。當為名山勝剎次第修葺<a 
name="0349b27" id="0349b27"></a>一番。不謂鶴鳴子和。沈君即以是春。手拈莖艸。灑埽<a 
name="0349b28" id="0349b28"></a>南天。徑從荒甓斷礎中扶出冠世寶坊。異矣哉。豈非<a 
name="0349b29" id="0349b29"></a>國運法運同一盛衰而機緣湊合。真有默司其間不<a 
name="0349b30" id="0349b30"></a>可得而思議者與。增山川之瑞色。啟社稷之靈長。萬<a 
name="0349c01" id="0349c01"></a>眾歡騰。人神協慶。顧不當綴以高文。壽之金石而昭<a 
name="0349c02" id="0349c02"></a>示萬齡哉。但予學媿荒疏。語慚率略。深廑無能行遠<a 
name="0349c03" id="0349c03"></a>之羞。乃沈君固援德壽往例。謂予曾奉敕撰文。有當<a 
name="0349c04" id="0349c04"></a>宸衷。北闕南藩。何分朝市。由是辭不克免。謹殷重載<a 
name="0349c05" id="0349c05"></a>筆而為之銘曰。</p><a 
name="0349c06" id="0349c06"></a><p><span class="lg">金陵勝地。實甲真丹。山鍾王氣。虎踞龍蟠。滔滔江漢。<a 
name="0349c07" id="0349c07"></a>天塹維雄。捍茲南土。萬寶以通。民殷戶實。轂擊肩摩。<a 
name="0349c08" id="0349c08"></a>居焉絃誦。市也婆娑。俗尚好修。投誠三寶。香火家家。<a 
name="0349c09" id="0349c09"></a>佛聲浩浩。嗟誰使之。蓋在孫吳。僧求舍利。聿降天衢。<a 
name="0349c10" id="0349c10"></a>金石為試。堅莫可鑽。光騰霄漢。吞飲雙丸。乃徵神異。<a 
name="0349c11" id="0349c11"></a>乃建寶坊。法檀既普。聲教斯張。寶坊維何。長干是隸。<a 
name="0349c12" id="0349c12"></a>崇祀千齡。引之弗替。爰至有明。式增式廓。金碧琉璃。<a 
name="0349c13" id="0349c13"></a>準以黃閣。煌煌玉宇。弈弈瓊臺。天宮或遘。下土何來。<a 
name="0349c14" id="0349c14"></a>四海趨風。百神效命。矧其在邇。而不皈敬。遂生魔妒。<a 
name="0349c15" id="0349c15"></a>舞馬奔騰。一經毀墜。屢舉莫興。非無興者。適非其辰。<a 
name="0349c16" id="0349c16"></a>運會之隆。以待至人。清開世祖。明大文皇。同乘悲願。<a 
name="0349c17" id="0349c17"></a>為法金湯。長干舉事。德壽功圓。何心庚子。璧合珠聯。<a 
name="0349c18" id="0349c18"></a>鶴鳴子和。景陽銅山。君臣一體。神氣相關。明明天子。<a 
name="0349c19" id="0349c19"></a>矯矯虎臣。重開覺路。掖我生民。寶所仍還。化城再出。<a 
name="0349c20" id="0349c20"></a>遠近來觀。儼升兜率。山川煇煥。社稷靈長。功德之利。<a 
name="0349c21" id="0349c21"></a>以佐我皇。允矣君才。國之禎幹。文足經邦。武能戡亂。<a 
name="0349c22" id="0349c22"></a>道旁築室。鮮克有成。風波反側。何以底平。君文能晦。<a 
name="0349c23" id="0349c23"></a>君武能權。為謀為毖。弼時仔肩。香然頂臂。昭格大神。<a 
name="0349c24" id="0349c24"></a>信有冥鑒。數符毀春。告文紀始。會計程終。華美堪匹。<a 
name="0349c25" id="0349c25"></a>檀弓考工。君烈崔嵬。我詩弘廣。載之豐碑。同流天壤。</span></p>
<hr>【經文資訊】嘉興藏第 26 冊 No. B181 布水臺集<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6428.html?index=J26nB181" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB181_010 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
</html>
