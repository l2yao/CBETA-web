<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0367_001 by HTTrack Website Copier/3.x [XR&CO'2008], Mon, 02 Jun 2014 22:38:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaea09.gif?utmac=MO-30696269-4&amp;utmn=1950293710&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12&amp;utmp=%2Fmobile%2Findex.php%3Findex%3DT12n0367_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.367 稱讚淨土佛攝受經 (1卷)<br/>【唐 玄奘譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0367" sutra_name="稱讚淨土佛攝受經" sutra_juan="[卷1]">　
<a 
name="0348b19" id="0348b19"></a><a 
name="0348b20" id="0348b20"></a><a 
name="0348b21" id="0348b21"></a><p style="margin-left: 2em"><span class="juannum">No. 367 [No. 366]</span></p><a 
name="0348b22" id="0348b22"></a><p><span class="juanname">稱讚淨土佛攝受經</span></p><a 
name="0348b23" id="0348b23"></a><a 
name="0348b24" id="0348b24"></a><p style="margin-left: 4em"><span class="byline">大唐三藏法師玄奘奉　詔譯</span></p><a 
name="0348b25" id="0348b25"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，薄伽梵在室羅筏住誓多林<a 
name="0348b26" id="0348b26"></a>給孤獨園，與大苾芻眾千二百五十人俱，一<a 
name="0348b27" id="0348b27"></a>切皆是尊宿聲聞眾望所識大阿羅漢，其名<a 
name="0348b28" id="0348b28"></a>曰：尊者舍利子、摩訶目犍連、摩訶迦葉、阿泥<a 
name="0348b29" id="0348b29"></a>律陀，如是等諸大聲聞而為上首。復與無量<a 
name="0348c01" id="0348c01"></a>菩薩摩訶薩俱，一切皆住不退轉位，無量功<a 
name="0348c02" id="0348c02"></a>德眾所莊嚴，其名曰：妙吉祥菩薩、無能勝菩<a 
name="0348c03" id="0348c03"></a>薩、常精進菩薩、不休息菩薩，如是等諸大菩<a 
name="0348c04" id="0348c04"></a>薩而為上首。復有帝釋、大梵天王、堪忍界主、<a 
name="0348c05" id="0348c05"></a>護世四王，如是上首百千俱胝那庾多數諸<a 
name="0348c06" id="0348c06"></a>天子眾，及餘世間無量天、人、阿素洛等，為聞<a 
name="0348c07" id="0348c07"></a>法故，俱來會坐。</p><a 
name="0348c08" id="0348c08"></a><p style="text-indent: 0em; margin-left: 0em"><span class="linehead"></span>爾時，世尊告舍利子：</p><p style="text-indent: 0em; margin-left: 0em"><span class="linehead"></span>「汝今知不？於是西方，去<a 
name="0348c09" id="0348c09"></a>此世界過百千俱胝那庾多佛土，有佛世界<a 
name="0348c10" id="0348c10"></a>名曰極樂。其中世尊名無量壽及無量光，如<a 
name="0348c11" id="0348c11"></a>來、應、正等覺十號圓滿，今現在彼安隱住持，<a 
name="0348c12" id="0348c12"></a>為諸有情宣說甚深微妙之法，令得殊勝利<a 
name="0348c13" id="0348c13"></a>益安樂。</p><a 
name="0348c14" id="0348c14"></a><p style="text-indent: 0em; margin-left: 0em"><span class="linehead"></span>「又，舍利子！何因何緣，彼佛世界名為極樂？舍<a 
name="0348c15" id="0348c15"></a>利子！由彼界中諸有情類，無有一切身心憂<a 
name="0348c16" id="0348c16"></a>苦，唯有無量清淨喜樂，是故名為極樂世界。</p><a 
name="0348c17" id="0348c17"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，處處皆有七<a 
name="0348c18" id="0348c18"></a>重行列妙寶欄楯、七重行列寶多羅樹，及有<a 
name="0348c19" id="0348c19"></a>七重妙寶羅網，周匝圍繞，四寶莊嚴——金寶、銀<a 
name="0348c20" id="0348c20"></a>寶、吠琉璃寶、頗胝迦寶，妙飾間綺。舍利子！<a 
name="0348c21" id="0348c21"></a>彼佛土中有如是等眾妙綺飾，功德莊嚴甚<a 
name="0348c22" id="0348c22"></a>可愛樂，是故名為極樂世界。</p><a 
name="0348c23" id="0348c23"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，處處皆有七<a 
name="0348c24" id="0348c24"></a>妙寶池，八功德水彌滿其中。何等名為八功<a 
name="0348c25" id="0348c25"></a>德水？一者澄淨，二者清冷，三者甘美，四者輕<a 
name="0348c26" id="0348c26"></a>軟，五者潤澤，六者安和，七者飲時除飢渴等<a 
name="0348c27" id="0348c27"></a>無量過患，八者飲已定能長養諸根四大；增<a 
name="0348c28" id="0348c28"></a>益種種殊勝善根，多福眾生常樂受用。是諸<a 
name="0348c29" id="0348c29"></a>寶池底布金沙，四面周匝有四階道，四寶莊<a 
name="0349a01" id="0349a01"></a>嚴甚可愛樂。諸池周匝有妙寶樹，間飾行列<a 
name="0349a02" id="0349a02"></a>香氣芬馥，七寶莊嚴甚可愛樂。言七寶者，一<a 
name="0349a03" id="0349a03"></a>金、二銀、三吠琉璃、四頗胝迦、五赤真珠、六<a 
name="0349a04" id="0349a04"></a>阿濕摩揭拉婆寶、七牟娑落揭拉婆寶。是諸<a 
name="0349a05" id="0349a05"></a>池中常有種種雜色蓮華，量如車輪，青形青<a 
name="0349a06" id="0349a06"></a>顯青光青影，黃形黃顯黃光黃影，赤形赤顯<a 
name="0349a07" id="0349a07"></a>赤光赤影，白形白顯白光白影，四形四顯四<a 
name="0349a08" id="0349a08"></a>光四影。舍利子！彼佛土中有如是等眾妙<a 
name="0349a09" id="0349a09"></a>綺飾，功德莊嚴甚可愛樂，是故名為極樂世<a 
name="0349a10" id="0349a10"></a>界。</p><a 
name="0349a11" id="0349a11"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，自然常有無<a 
name="0349a12" id="0349a12"></a>量無邊眾妙伎樂，音曲和雅甚可愛樂。諸有<a 
name="0349a13" id="0349a13"></a>情類聞斯妙音，諸惡煩惱悉皆消滅，無量善<a 
name="0349a14" id="0349a14"></a>法漸次增長，速證無上正等菩提。舍利子！彼<a 
name="0349a15" id="0349a15"></a>佛土中有如是等眾妙綺飾，功德莊嚴甚可<a 
name="0349a16" id="0349a16"></a>愛樂，是故名為極樂世界。</p><a 
name="0349a17" id="0349a17"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，周遍大地真<a 
name="0349a18" id="0349a18"></a>金合成，其觸柔軟，香潔光明，無量無邊妙寶<a 
name="0349a19" id="0349a19"></a>間飾。舍利子！彼佛土中有如是等眾妙綺飾，<a 
name="0349a20" id="0349a20"></a>功德莊嚴甚可愛樂，是故名為極樂世界。</p><a 
name="0349a21" id="0349a21"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，晝夜六時常<a 
name="0349a22" id="0349a22"></a>雨種種上妙天華，光澤香潔，細軟雜色，雖令<a 
name="0349a23" id="0349a23"></a>見者身心適悅而不貪著，增長有情無量無<a 
name="0349a24" id="0349a24"></a>數不可思議殊勝功德。彼有情類，晝夜六時<a 
name="0349a25" id="0349a25"></a>常持供養無量壽佛；每晨朝時，持此天華，於<a 
name="0349a26" id="0349a26"></a>一食頃，飛至他方無量世界，供養百千俱胝<a 
name="0349a27" id="0349a27"></a>諸佛，於諸佛所各以百千俱胝樹花持散<a 
name="0349a28" id="0349a28"></a>供養，還至本處遊天住等。舍利子！彼佛土<a 
name="0349a29" id="0349a29"></a>中有如是等眾妙綺飾，功德莊嚴甚可愛樂，<a 
name="0349b01" id="0349b01"></a>是故名為極樂世界。</p><a 
name="0349b02" id="0349b02"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，常有種種奇<a 
name="0349b03" id="0349b03"></a>妙可愛雜色眾鳥，所謂：鵝鴈、鶖鷺、鴻鶴、孔雀、<a 
name="0349b04" id="0349b04"></a>鸚鵡、羯羅頻迦、命命鳥等。如是眾鳥，晝夜六<a 
name="0349b05" id="0349b05"></a>時恒共集會，出和雅聲，隨其類音宣揚妙法，<a 
name="0349b06" id="0349b06"></a>所謂：甚深念住、正斷、神足、根、力、覺、道支等無<a 
name="0349b07" id="0349b07"></a>量妙法。彼土眾生聞是聲已，各得念佛、念法、<a 
name="0349b08" id="0349b08"></a>念僧無量功德熏修其身。汝舍利子，於意云<a 
name="0349b09" id="0349b09"></a>何？彼土眾鳥豈是傍生惡趣攝耶？勿作是見。<a 
name="0349b10" id="0349b10"></a>所以者何？彼佛淨土無三惡道，尚不聞有三<a 
name="0349b11" id="0349b11"></a>惡趣名，何況有實罪業所招傍生！眾鳥當知<a 
name="0349b12" id="0349b12"></a>皆是無量壽佛變化所作，令其宣暢無量法<a 
name="0349b13" id="0349b13"></a>音，作諸有情利益安樂。舍利子！彼佛土中有<a 
name="0349b14" id="0349b14"></a>如是等眾妙綺飾，功德莊嚴甚可愛樂，是故<a 
name="0349b15" id="0349b15"></a>名為極樂世界。</p><a 
name="0349b16" id="0349b16"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，常有妙風吹<a 
name="0349b17" id="0349b17"></a>諸寶樹及寶羅網出微妙音。譬如百千俱胝<a 
name="0349b18" id="0349b18"></a>天樂同時俱作，出微妙聲甚可愛玩；如是彼<a 
name="0349b19" id="0349b19"></a>土常有妙風吹眾寶樹及寶羅網，擊出種種<a 
name="0349b20" id="0349b20"></a>微妙音聲說種種法。彼土眾生聞是聲已，起<a 
name="0349b21" id="0349b21"></a>佛、法、僧念作意等無量功德。舍利子！彼佛土<a 
name="0349b22" id="0349b22"></a>中有如是等眾妙綺飾，功德莊嚴甚可愛樂，<a 
name="0349b23" id="0349b23"></a>是故名為極樂世界。</p><a 
name="0349b24" id="0349b24"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，有如是等無<a 
name="0349b25" id="0349b25"></a>量無邊不可思議甚希有事。假使經於百千<a 
name="0349b26" id="0349b26"></a>俱胝那庾多劫，以其無量百千俱胝那庾多<a 
name="0349b27" id="0349b27"></a>舌，一一舌上出無量聲讚其功德亦不能盡，<a 
name="0349b28" id="0349b28"></a>是故名為極樂世界。</p><a 
name="0349b29" id="0349b29"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，佛有何緣名<a 
name="0349c01" id="0349c01"></a>無量壽？舍利子！由彼如來及諸有情，壽命無<a 
name="0349c02" id="0349c02"></a>量無數大劫；由是緣故，彼土如來名無量壽。<a 
name="0349c03" id="0349c03"></a>舍利子！無量壽佛證得阿耨多羅三藐三菩<a 
name="0349c04" id="0349c04"></a>提已來經十大劫。舍利子！何緣彼佛名無量<a 
name="0349c05" id="0349c05"></a>光？舍利子！由彼如來恒放無量無邊妙光，遍<a 
name="0349c06" id="0349c06"></a>照一切十方佛土，施作佛事無有障礙；由是<a 
name="0349c07" id="0349c07"></a>緣故，彼土如來名無量光。舍利子！彼佛淨土<a 
name="0349c08" id="0349c08"></a>成就如是功德莊嚴甚可愛樂，是故名為極<a 
name="0349c09" id="0349c09"></a>樂世界。</p><a 
name="0349c10" id="0349c10"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，無量壽佛常<a 
name="0349c11" id="0349c11"></a>有無量聲聞弟子，一切皆是大阿羅漢，具足<a 
name="0349c12" id="0349c12"></a>種種微妙功德，其量無邊不可稱數。舍利子！<a 
name="0349c13" id="0349c13"></a>彼佛淨土成就如是功德莊嚴甚可愛樂，是<a 
name="0349c14" id="0349c14"></a>故名為極樂世界。</p><a 
name="0349c15" id="0349c15"></a><p style="text-indent: 0em; margin-left: 0em"><span class="linehead"></span>「又，舍利子！極樂世界淨佛土中，無量壽佛常<a 
name="0349c16" id="0349c16"></a>有無量菩薩弟子，一切皆是一生所繫，具足<a 
name="0349c17" id="0349c17"></a>種種微妙功德，其量無邊不可稱數，假使經<a 
name="0349c18" id="0349c18"></a>於無數量劫讚其功德終不能盡。舍利子！彼<a 
name="0349c19" id="0349c19"></a>佛土中成就如是功德莊嚴甚可愛樂，是故<a 
name="0349c20" id="0349c20"></a>名為極樂世界。</p><a 
name="0349c21" id="0349c21"></a><p style="text-indent: 0em; margin-left: 0em"><span class="linehead"></span>「又，舍利子！若諸有情生彼土者皆不退轉，必<a 
name="0349c22" id="0349c22"></a>不復墮諸險惡趣、邊地下賤蔑戾車中，常遊<a 
name="0349c23" id="0349c23"></a>諸佛清淨國土，殊勝行願念念增進，決定當<a 
name="0349c24" id="0349c24"></a>證阿耨多羅三藐三菩提。舍利子！彼佛土中<a 
name="0349c25" id="0349c25"></a>成就如是功德莊嚴甚可愛樂，是故名為極<a 
name="0349c26" id="0349c26"></a>樂世界。</p><a 
name="0349c27" id="0349c27"></a><p style="text-indent: 0em; margin-left: 0em"><span class="linehead"></span>「又，舍利子！若諸有情聞彼西方無量壽佛清<a 
name="0349c28" id="0349c28"></a>淨佛土無量功德眾所莊嚴，皆應發願生彼<a 
name="0349c29" id="0349c29"></a>佛土。所以者何？若生彼土，得與如是無量功<a 
name="0350a01" id="0350a01"></a>德眾所莊嚴諸大士等同一集會，受用如是<a 
name="0350a02" id="0350a02"></a>無量功德眾所莊嚴清淨佛土，大乘法樂常<a 
name="0350a03" id="0350a03"></a>無退轉，無量行願念念增進，速證無上正等<a 
name="0350a04" id="0350a04"></a>菩提。故，舍利子！生彼佛土諸有情類成就無<a 
name="0350a05" id="0350a05"></a>量無邊功德，非少善根諸有情類當得往生<a 
name="0350a06" id="0350a06"></a>無量壽佛極樂世界清淨佛土。</p><a 
name="0350a07" id="0350a07"></a><p style="text-indent: 0em; margin-left: 0em"><span class="linehead"></span>「又，舍利子！若有淨信諸善男子或善女人，得<a 
name="0350a08" id="0350a08"></a>聞如是無量壽佛無量無邊不可思議功德名<a 
name="0350a09" id="0350a09"></a>號、極樂世界功德莊嚴，聞已思惟，若一日夜，<a 
name="0350a10" id="0350a10"></a>或二、或三、或四、或五、或六、或七，繫念不亂。是<a 
name="0350a11" id="0350a11"></a>善男子或善女人臨命終時，無量壽佛與其<a 
name="0350a12" id="0350a12"></a>無量聲聞弟子、菩薩眾俱前後圍繞，來住其<a 
name="0350a13" id="0350a13"></a>前，慈悲加祐，令心不亂；既捨命已，隨佛眾會，<a 
name="0350a14" id="0350a14"></a>生無量壽極樂世界清淨佛土。</p><a 
name="0350a15" id="0350a15"></a><p style="text-indent: 0em; margin-left: 0em"><span class="linehead"></span>「又，舍利子！我觀如是利益安樂大事因緣，說<a 
name="0350a16" id="0350a16"></a>誠諦語。若有淨信諸善男子或善女人，得聞<a 
name="0350a17" id="0350a17"></a>如是無量壽佛不可思議功德名號、極樂世界<a 
name="0350a18" id="0350a18"></a>淨佛土者，一切皆應信受發願，如說修行，生<a 
name="0350a19" id="0350a19"></a>彼佛土。</p><a 
name="0350a20" id="0350a20"></a><p style="text-indent: 0em; margin-left: 0em"><span class="linehead"></span>「又，舍利子！如我今者，稱揚讚歎無量壽佛無<a 
name="0350a21" id="0350a21"></a>量無邊不可思議佛土功德；如是東方亦有<a 
name="0350a22" id="0350a22"></a>現在不動如來、山幢如來、大山如來、山光如<a 
name="0350a23" id="0350a23"></a>來、妙幢如來，如是等佛如殑伽沙住在東<a 
name="0350a24" id="0350a24"></a>方，自佛淨土各各示現廣長舌相遍覆三千<a 
name="0350a25" id="0350a25"></a>大千世界周匝圍繞，說誠諦言：『汝等有情皆<a 
name="0350a26" id="0350a26"></a>應信受如是稱讚不可思議佛土功德一切諸<a 
name="0350a27" id="0350a27"></a>佛攝受法門。』</p><a 
name="0350a28" id="0350a28"></a><p style="text-indent: 0em; margin-left: 0em"><span class="linehead"></span>「又，舍利子！如是南方亦有現在日月光如來、<a 
name="0350a29" id="0350a29"></a>名稱光如來、大光蘊如來、迷盧光如來、無邊<a 
name="0350b01" id="0350b01"></a>精進如來，如是等佛如殑伽沙住在南方，自<a 
name="0350b02" id="0350b02"></a>佛淨土各各示現廣長舌相遍覆三千大千<a 
name="0350b03" id="0350b03"></a>世界周匝圍繞，說誠諦言：『汝等有情皆應信<a 
name="0350b04" id="0350b04"></a>受如是稱讚不可思議佛土功德一切諸佛攝<a 
name="0350b05" id="0350b05"></a>受法門。』</p><a 
name="0350b06" id="0350b06"></a><p style="text-indent: 0em; margin-left: 0em"><span class="linehead"></span>「又，舍利子！如是西方亦有現在無量壽如來、<a 
name="0350b07" id="0350b07"></a>無量蘊如來、無量光如來、無量幢如來、大自<a 
name="0350b08" id="0350b08"></a>在如來、大光如來、光焰如來、大寶幢如來、放<a 
name="0350b09" id="0350b09"></a>光如來，如是等佛如殑伽沙住在西方，自佛<a 
name="0350b10" id="0350b10"></a>淨土各各示現廣長舌相遍覆三千大千世<a 
name="0350b11" id="0350b11"></a>界周匝圍繞，說誠諦言：『汝等有情皆應信受<a 
name="0350b12" id="0350b12"></a>如是稱讚不可思議佛土功德一切諸佛攝受<a 
name="0350b13" id="0350b13"></a>法門。』</p><a 
name="0350b14" id="0350b14"></a><p style="text-indent: 0em; margin-left: 0em"><span class="linehead"></span>「又，舍利子！如是北方亦有現在無量光嚴通<a 
name="0350b15" id="0350b15"></a>達覺慧如來、無量天鼓震大妙音如來、大蘊<a 
name="0350b16" id="0350b16"></a>如來、光網如來、娑羅帝王如來，如是等佛<a 
name="0350b17" id="0350b17"></a>如殑伽沙住在北方，自佛淨土各各示現廣<a 
name="0350b18" id="0350b18"></a>長舌相遍覆三千大千世界周匝圍繞，說誠<a 
name="0350b19" id="0350b19"></a>諦言：『汝等有情皆應信受如是稱讚不可思<a 
name="0350b20" id="0350b20"></a>議佛土功德一切諸佛攝受法門。』</p><a 
name="0350b21" id="0350b21"></a><p style="text-indent: 0em; margin-left: 0em"><span class="linehead"></span>「又，舍利子！如是下方亦有現在示現一切妙<a 
name="0350b22" id="0350b22"></a>法正理常放火王勝德光明如來、師子如來、<a 
name="0350b23" id="0350b23"></a>名稱如來、譽光如來、正法如來、妙法如來、法<a 
name="0350b24" id="0350b24"></a>幢如來、功德友如來、功德號如來，如是等佛<a 
name="0350b25" id="0350b25"></a>如殑伽沙住在下方，自佛淨土各各示現廣<a 
name="0350b26" id="0350b26"></a>長舌相遍覆三千大千世界周匝圍繞，說誠<a 
name="0350b27" id="0350b27"></a>諦言：『汝等有情皆應信受如是稱讚不可思<a 
name="0350b28" id="0350b28"></a>議佛土功德一切諸佛攝受法門。』</p><a 
name="0350b29" id="0350b29"></a><p style="text-indent: 0em; margin-left: 0em"><span class="linehead"></span>「又，舍利子！如是上方亦有現在梵音如來、宿<a 
name="0350c01" id="0350c01"></a>王如來、香光如來、如紅蓮華勝德如來、示現<a 
name="0350c02" id="0350c02"></a>一切義利如來，如是等佛如殑伽沙住在上<a 
name="0350c03" id="0350c03"></a>方，自佛淨土各各示現廣長舌相遍覆三千<a 
name="0350c04" id="0350c04"></a>大千世界周匝圍繞，說誠諦言：『汝等有情皆<a 
name="0350c05" id="0350c05"></a>應信受如是稱讚不可思議佛土功德一切諸<a 
name="0350c06" id="0350c06"></a>佛攝受法門。』</p><a 
name="0350c07" id="0350c07"></a><p style="text-indent: 0em; margin-left: 0em"><span class="linehead"></span>「又，舍利子！如是東南方亦有現在最上廣大<a 
name="0350c08" id="0350c08"></a>雲雷音王如來，如是等佛如殑伽沙住東南<a 
name="0350c09" id="0350c09"></a>方，自佛淨土各各示現廣長舌相遍覆三千<a 
name="0350c10" id="0350c10"></a>大千世界周匝圍繞，說誠諦言：『汝等有情皆<a 
name="0350c11" id="0350c11"></a>應信受如是稱讚不可思議佛土功德一切諸<a 
name="0350c12" id="0350c12"></a>佛攝受法門。』</p><a 
name="0350c13" id="0350c13"></a><p style="text-indent: 0em; margin-left: 0em"><span class="linehead"></span>「又，舍利子！如是西南方亦有現在最上日光<a 
name="0350c14" id="0350c14"></a>名稱功德如來，如是等佛如殑伽沙住西南<a 
name="0350c15" id="0350c15"></a>方，自佛淨土各各示現廣長舌相遍覆三千<a 
name="0350c16" id="0350c16"></a>大千世界周匝圍繞，說誠諦言：『汝等有情皆<a 
name="0350c17" id="0350c17"></a>應信受如是稱讚不可思議佛土功德一切諸<a 
name="0350c18" id="0350c18"></a>佛攝受法門。』</p><a 
name="0350c19" id="0350c19"></a><p style="text-indent: 0em; margin-left: 0em"><span class="linehead"></span>「又，舍利子！如是西北方亦有現在無量功德<a 
name="0350c20" id="0350c20"></a>火王光明如來，如是等佛如殑伽沙住西北<a 
name="0350c21" id="0350c21"></a>方，自佛淨土各各示現廣長舌相遍覆三千<a 
name="0350c22" id="0350c22"></a>大千世界周匝圍繞，說誠諦言：『汝等有情皆<a 
name="0350c23" id="0350c23"></a>應信受如是稱讚不可思議佛土功德一切諸<a 
name="0350c24" id="0350c24"></a>佛攝受法門。』</p><a 
name="0350c25" id="0350c25"></a><p style="text-indent: 0em; margin-left: 0em"><span class="linehead"></span>「又，舍利子！如是東北方亦有現在無數百千<a 
name="0350c26" id="0350c26"></a>俱胝廣慧如來，如是等佛如殑伽沙住東北<a 
name="0350c27" id="0350c27"></a>方，自佛淨土各各示現廣長舌相遍覆三千<a 
name="0350c28" id="0350c28"></a>大千世界周匝圍繞，說誠諦言：『汝等有情皆<a 
name="0350c29" id="0350c29"></a>應信受如是稱讚不可思議佛土功德一切諸<a 
name="0351a01" id="0351a01"></a>佛攝受法門。』</p><a 
name="0351a02" id="0351a02"></a><p style="text-indent: 0em; margin-left: 0em"><span class="linehead"></span>「又，舍利子！何緣此經名為“稱讚不可思議佛<a 
name="0351a03" id="0351a03"></a>土功德一切諸佛攝受法門”？舍利子！由此經<a 
name="0351a04" id="0351a04"></a>中稱揚讚歎無量壽佛極樂世界不可思議<a 
name="0351a05" id="0351a05"></a>佛土功德，及十方面諸佛世尊為欲方便利<a 
name="0351a06" id="0351a06"></a>益安樂諸有情故，各住本土現大神變說<a 
name="0351a07" id="0351a07"></a>誠諦言，勸諸有情信受此法，是故此經名為<a 
name="0351a08" id="0351a08"></a>“稱讚不可思議佛土功德一切諸佛攝受法<a 
name="0351a09" id="0351a09"></a>門”。</p><a 
name="0351a10" id="0351a10"></a><p style="text-indent: 0em; margin-left: 0em"><span class="linehead"></span>「又，舍利子！若善男子或善女人，或已得聞，或<a 
name="0351a11" id="0351a11"></a>當得聞，或今得聞，聞是經已，深生信解；生<a 
name="0351a12" id="0351a12"></a>信解已，必為如是住十方面十殑伽沙諸佛<a 
name="0351a13" id="0351a13"></a>世尊之所攝受；如說行者，一切定於阿耨多<a 
name="0351a14" id="0351a14"></a>羅三藐三菩提得不退轉，一切定生無量壽<a 
name="0351a15" id="0351a15"></a>佛極樂世界清淨佛土。是故，舍利子！汝等有<a 
name="0351a16" id="0351a16"></a>情一切皆應信受領解我及十方佛世尊語，<a 
name="0351a17" id="0351a17"></a>當勤精進，如說修行，勿生疑慮。</p><a 
name="0351a18" id="0351a18"></a><p style="text-indent: 0em; margin-left: 0em"><span class="linehead"></span>「又，舍利子！若善男子或善女人，於無量壽極<a 
name="0351a19" id="0351a19"></a>樂世界清淨佛土功德莊嚴，若已發願，若當<a 
name="0351a20" id="0351a20"></a>發願，若今發願，必為如是住十方面十殑<a 
name="0351a21" id="0351a21"></a>伽沙諸佛世尊之所攝受；如說行者，一切定<a 
name="0351a22" id="0351a22"></a>於阿耨多羅三藐三菩提得不退轉，一切定<a 
name="0351a23" id="0351a23"></a>生無量壽佛極樂世界清淨佛土。是故，舍利<a 
name="0351a24" id="0351a24"></a>子！若有淨信諸善男子或善女人，一切皆應<a 
name="0351a25" id="0351a25"></a>於無量壽極樂世界清淨佛土，深心信解，發<a 
name="0351a26" id="0351a26"></a>願往生，勿行放逸。</p><a 
name="0351a27" id="0351a27"></a><p style="text-indent: 0em; margin-left: 0em"><span class="linehead"></span>「又，舍利子！如我今者，稱揚讚歎無量壽佛極<a 
name="0351a28" id="0351a28"></a>樂世界不可思議佛土功德；彼十方面諸佛<a 
name="0351a29" id="0351a29"></a>世尊，亦稱讚我不可思議無邊功德，皆作是<a 
name="0351b01" id="0351b01"></a>言：『甚奇希有！釋迦寂靜釋迦法王如來、應、正<a 
name="0351b02" id="0351b02"></a>等覺、明行圓滿、善逝、世間解、無上丈夫、調御士、<a 
name="0351b03" id="0351b03"></a>天人師、佛世尊，乃能於是堪忍世界五濁惡<a 
name="0351b04" id="0351b04"></a>時，所謂：劫濁、諸有情濁、諸煩惱濁、見濁、命<a 
name="0351b05" id="0351b05"></a>濁，於中證得阿耨多羅三藐三菩提，為欲方<a 
name="0351b06" id="0351b06"></a>便利益安樂諸有情故，說是世間極難信法。』<a 
name="0351b07" id="0351b07"></a>是故，舍利子！當知我今於此雜染堪忍世界<a 
name="0351b08" id="0351b08"></a>五濁惡時，證得阿耨多羅三藐三菩提，為欲<a 
name="0351b09" id="0351b09"></a>方便利益安樂諸有情故，說是世間極難信<a 
name="0351b10" id="0351b10"></a>法，甚為希有，不可思議。</p><a 
name="0351b11" id="0351b11"></a><p style="text-indent: 0em; margin-left: 0em"><span class="linehead"></span>「又，舍利子！於此雜染堪忍世界五濁惡時，若<a 
name="0351b12" id="0351b12"></a>有淨信諸善男子或善女人，聞說如是一切<a 
name="0351b13" id="0351b13"></a>世間極難信法，能生信解、受持、演說、如教修<a 
name="0351b14" id="0351b14"></a>行。當知是人甚為希有，無量佛所曾種善根。<a 
name="0351b15" id="0351b15"></a>是人命終定生西方極樂世界，受用種種功<a 
name="0351b16" id="0351b16"></a>德莊嚴清淨佛土大乘法樂，日夜六時親近<a 
name="0351b17" id="0351b17"></a>供養無量壽佛，遊歷十方供養諸佛，於諸佛<a 
name="0351b18" id="0351b18"></a>所聞法受記，福慧資糧疾得圓滿，速證無上<a 
name="0351b19" id="0351b19"></a>正等菩提。」</p><p style="text-indent: 0em; margin-left: 0em"><span class="linehead"></span>時，薄伽梵說是經已。尊者舍利子<a 
name="0351b20" id="0351b20"></a>等諸大聲聞，及諸菩薩摩訶薩眾，無量天、<a 
name="0351b21" id="0351b21"></a>人、阿素洛等，一切大眾聞佛所說皆大歡喜<a 
name="0351b22" id="0351b22"></a>信受奉行。</p><a 
name="0351b23" id="0351b23"></a><p><span class="juanname">稱讚淨土佛攝受經</span></p>
<hr>【經文資訊】大正藏第 12 冊 No. 0367 稱讚淨土佛攝受經<br>【版本記錄】CBETA 電子佛典 Rev. 1.16 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，摩訶工作室提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexcacb.html?index=T12n0367" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0367_001 by HTTrack Website Copier/3.x [XR&CO'2008], Mon, 02 Jun 2014 22:38:22 GMT -->
</html>
