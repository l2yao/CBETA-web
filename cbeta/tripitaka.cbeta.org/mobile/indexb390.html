<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_064 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf685.gif?utmac=MO-30696269-4&amp;utmn=1145354243&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_064&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4b5d.html?index=T48n2016_063" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 64 卷</p>
	<a href="index0e3a.html?index=T48n2016_065" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷64]">　
<a 
name="0776a24" id="0776a24"></a><a 
name="0776a25" id="0776a25"></a><a 
name="0776a26" id="0776a26"></a><p><span class="juanname">宗鏡錄卷第六十四</span></p><a 
name="0776a27" id="0776a27"></a><a 
name="0776a28" id="0776a28"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0776a29" id="0776a29"></a><p style="text-indent: 0em; margin-left: 0em"><span class="linehead"></span>第七夢覺相違難。唯識論云。若覺時色。皆如<a 
name="0776b01" id="0776b01"></a>夢境不離識者。如從夢覺。知彼唯心。何故覺<a 
name="0776b02" id="0776b02"></a>時於自色境。不知唯識。</p><p style="text-indent: 0em; margin-left: 0em"><span class="linehead"></span>答。唯識論云。如夢未<a 
name="0776b03" id="0776b03"></a>覺。不能自知。要至覺時。方能追覺。覺時境色<a 
name="0776b04" id="0776b04"></a>應知亦爾。未真覺位。不能自知。至真覺時。方<a 
name="0776b05" id="0776b05"></a>能追覺。未得真覺。恒處夢中。故佛說為生死<a 
name="0776b06" id="0776b06"></a>長夜。由斯未了色境唯識。即第七是生死長<a 
name="0776b07" id="0776b07"></a>夜根本。能令起惑造業。三界輪迴。直須至真<a 
name="0776b08" id="0776b08"></a>覺位時。方知一切皆是唯識。</p><p style="text-indent: 0em; margin-left: 0em"><span class="linehead"></span>所以唯識樞要<a 
name="0776b09" id="0776b09"></a>問云。若諸識生似我法時。為皆由我法分別<a 
name="0776b10" id="0776b10"></a>熏習之力。為亦不由。若皆由者。八識五識無<a 
name="0776b11" id="0776b11"></a>二分別。生果時應不似二。若不由者。此中<a 
name="0776b12" id="0776b12"></a>何故但說我法熏習為因。</p><p style="text-indent: 0em; margin-left: 0em"><span class="linehead"></span>答。二解俱得。其皆<a 
name="0776b13" id="0776b13"></a>由解者。一切有漏。與第七二分別俱故。或第<a 
name="0776b14" id="0776b14"></a>六識。二分別引故。後生果時。皆似我法。其不<a 
name="0776b15" id="0776b15"></a>由解者。此說第六根本。兼緣一切為因。緣發<a 
name="0776b16" id="0776b16"></a>諸識令熏習故。後生果時。似我法相起。或非<a 
name="0776b17" id="0776b17"></a>外似外。六七計為似外起故。如夢者。夢娑剌<a 
name="0776b18" id="0776b18"></a>拏王事。此云流轉。其王容貌端正。自謂無雙。<a 
name="0776b19" id="0776b19"></a>求覓形容。欲同等比。顯己殊類。時有人言。王<a 
name="0776b20" id="0776b20"></a>舍城中有大迦旃延。形容甚好。世中無比。遣<a 
name="0776b21" id="0776b21"></a>使迎之。迦旃延至。王出宮迎。王不及彼。人視<a 
name="0776b22" id="0776b22"></a>迦旃延。無看王者。王問所以。眾曰。迦旃延容<a 
name="0776b23" id="0776b23"></a>貌勝王。王問。大德。今果。宿因。迦旃延答曰。我<a 
name="0776b24" id="0776b24"></a>昔出家。王作乞兒。我掃寺地。王來乞食。我掃<a 
name="0776b25" id="0776b25"></a>地竟。令王除糞掃。除糞掃訖。方與王食。以此<a 
name="0776b26" id="0776b26"></a>業因。生人天中。得報端正。王聞此已。尋請出<a 
name="0776b27" id="0776b27"></a>家。為迦旃延弟子。後共迦旃延。往阿槃地國。<a 
name="0776b28" id="0776b28"></a>山中修道。別處坐禪。阿槃地王。名<span class="gaiji">&#x9262;<!--gaiji,缽,1[金*本],2&#x9262;,3--></span>樹多。將<a 
name="0776b29" id="0776b29"></a>宮人入山遊戲。宮人見王形貌端正。圍遶看<a 
name="0776c01" id="0776c01"></a>之。<span class="gaiji">&#x9262;<!--gaiji,缽,1[金*本],2&#x9262;,3--></span>樹多王。見娑剌拏王。疑有欲意。問娑剌<a 
name="0776c02" id="0776c02"></a>拏王曰。汝是阿羅漢耶。王答言非。次第二<a 
name="0776c03" id="0776c03"></a>問餘三果。皆答言非。又言。汝離欲不。答言<a 
name="0776c04" id="0776c04"></a>非。<span class="gaiji">&#x9262;<!--gaiji,缽,1[金*本],2&#x9262;,3--></span>樹多王瞋曰。何故入我婇女之中。遂鞭<a 
name="0776c05" id="0776c05"></a>身破。悶絕而死。至夜方惺。至迦旃延所。迦旃<a 
name="0776c06" id="0776c06"></a>延見已。心生悲愍。其諸同學。方為療治。娑剌<a 
name="0776c07" id="0776c07"></a>拏王語迦旃延曰。我從師乞。暫還本國。舉軍<a 
name="0776c08" id="0776c08"></a>破彼阿槃地國。殺<span class="gaiji">&#x9262;<!--gaiji,缽,1[金*本],2&#x9262;,3--></span>樹多王。事畢當還。從師<a 
name="0776c09" id="0776c09"></a>修道。迦旃延從請。語曰。汝若欲去。且停一宿。<a 
name="0776c10" id="0776c10"></a>迦旃延安置好處令眠。欲令感夢。夢見舉軍<a 
name="0776c11" id="0776c11"></a>征阿槃地國。自軍破敗。身被他獲。堅縛手<a 
name="0776c12" id="0776c12"></a>足。赤華插項。嚴鼓欲殺。王於夢中。便大恐怖。<a 
name="0776c13" id="0776c13"></a>叫喚失聲云。我今無歸。願師濟拔。作歸依處。<a 
name="0776c14" id="0776c14"></a>得壽命長。迦旃延以神力手指火。喚之令寤。<a 
name="0776c15" id="0776c15"></a>問言。何故。其心未惺。尚言災事。迦旃延以火<a 
name="0776c16" id="0776c16"></a>照而問之。此是何處。汝自看。其心方寤。迦旃<a 
name="0776c17" id="0776c17"></a>延語言。汝若征彼。必當破敗。如夢所見。王曰。<a 
name="0776c18" id="0776c18"></a>願師為除毒意。迦旃延為說一切諸法。譬如<a 
name="0776c19" id="0776c19"></a>國土。假名無實。離舍屋等。無別國土。乃至廣<a 
name="0776c20" id="0776c20"></a>說種種因緣。至一極微。亦非實事。無此無彼。<a 
name="0776c21" id="0776c21"></a>無怨無親。王聞法已。得預流果。後漸獲得阿<a 
name="0776c22" id="0776c22"></a>羅漢果。故知萬法唯識。夢覺一如。覺中所見。<a 
name="0776c23" id="0776c23"></a>即明。了意識。夢中所見。即夢中意識。分別之<a 
name="0776c24" id="0776c24"></a>意既同。差別之境何異。迷悟若此。曷疑慮<a 
name="0776c25" id="0776c25"></a>焉。昏覺如斯。可洞達矣。第八外取他心難。若。<a 
name="0776c26" id="0776c26"></a>論主言外色實無。是內識之境者。即可然。且<a 
name="0776c27" id="0776c27"></a>如他人心是實有。豈非自心所緣耶。意云。且<a 
name="0776c28" id="0776c28"></a>如此人心。若親緣得他人心著。即離此人心。<a 
name="0776c29" id="0776c29"></a>別有心為境。若此人心緣他人心不著者。即<a 
name="0777a01" id="0777a01"></a>有境而不緣。若緣著。即乖唯識義。若緣不著<a 
name="0777a02" id="0777a02"></a>者。即何成他心智耶。論主答云。雖說他心非<a 
name="0777a03" id="0777a03"></a>自識境。但不說彼是親所緣。意云雖說他人<a 
name="0777a04" id="0777a04"></a>心非此人境。若此人親緣他人心。即不得。若<a 
name="0777a05" id="0777a05"></a>託他人心為質。自變相分緣。亦有他心智。但變<a 
name="0777a06" id="0777a06"></a>相分緣時。即不得他人本質。但由他人影像<a 
name="0777a07" id="0777a07"></a>相自心上現。名了他心。即知他心相分。不離<a 
name="0777a08" id="0777a08"></a>自心。亦唯識。意云。此人心緣他人心時。變起<a 
name="0777a09" id="0777a09"></a>相分。當情。相分無實作用。非如手等執物。亦<a 
name="0777a10" id="0777a10"></a>非如日舒光。親照其境。緣他人心時。但如鏡<a 
name="0777a11" id="0777a11"></a>中影。似外質現。鏡中像。亦無實作用。緣他人<a 
name="0777a12" id="0777a12"></a>心時。亦復如是。非無緣他人心體故。名了他<a 
name="0777a13" id="0777a13"></a>心。非親能了。親所了者。謂自所變。</p><p style="text-indent: 0em; margin-left: 0em"><span class="linehead"></span>又古德問。<a 
name="0777a14" id="0777a14"></a>他心智者。謂既有他人心為自心之所知。即<a 
name="0777a15" id="0777a15"></a>是離自心外。有他人心為自心之境。何得言<a 
name="0777a16" id="0777a16"></a>無境唯有識耶。</p><p style="text-indent: 0em; margin-left: 0em"><span class="linehead"></span>答。謂緣他身扶塵根相分色。<a 
name="0777a17" id="0777a17"></a>亦不親得。但託為質。如自身眼識緣第八識<a 
name="0777a18" id="0777a18"></a>所變器世間色時。亦但託為質。亦不親得。其<a 
name="0777a19" id="0777a19"></a>耳等四識。緣本識所變聲等。亦耳以本質是<a 
name="0777a20" id="0777a20"></a>第八識變。今望五識。故名影識。如五識等緣<a 
name="0777a21" id="0777a21"></a>本識所變本質境。亦不親得。雖亦得緣。只成<a 
name="0777a22" id="0777a22"></a><span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>所緣緣。若如實知即是佛境者。論云。二智<a 
name="0777a23" id="0777a23"></a>於境。各各由無知所覆蔽故。不知如佛所行。<a 
name="0777a24" id="0777a24"></a>不可言境。此有二解。一云。是真如妙理。言詮<a 
name="0777a25" id="0777a25"></a>不及。不可言境。謂此離言真如之境。唯佛獨<a 
name="0777a26" id="0777a26"></a>能顯了分別證。餘不能證者。由第七恒行<a 
name="0777a27" id="0777a27"></a>不共無明所覆。故不知。二云。不可言境者。即<a 
name="0777a28" id="0777a28"></a>他心智境。及自心智境。此二智。名不可言境。<a 
name="0777a29" id="0777a29"></a>謂真如自相。假智及詮。俱非境故。詮謂名言能<a 
name="0777b01" id="0777b01"></a>詮之名。既不得自相。即顯自他二智之境。是<a 
name="0777b02" id="0777b02"></a>佛智所行。不可言境。由此二智所知之境自<a 
name="0777b03" id="0777b03"></a>相。是佛智所行。不可言境。餘人由恒行不共<a 
name="0777b04" id="0777b04"></a>無明所覆蔽。故不得如實而知也。又既言此<a 
name="0777b05" id="0777b05"></a>人緣他人心時。託他人心為質。自變相分緣<a 
name="0777b06" id="0777b06"></a>者。即相分不離此人心。是唯識。若他人心本<a 
name="0777b07" id="0777b07"></a>質緣不著者。即離此人心外。有他人心。何成<a 
name="0777b08" id="0777b08"></a>唯識耶。因此便申第九異境非識難。小乘云。<a 
name="0777b09" id="0777b09"></a>唯識之義。但離心之外更無一物。方名唯識。<a 
name="0777b10" id="0777b10"></a>既他人心。異此人心為境。何成唯識耶。又他<a 
name="0777b11" id="0777b11"></a>人境。亦異此境。即離此人心外有異境。何成<a 
name="0777b12" id="0777b12"></a>唯識。答責云。奇哉固執。觸處生疑。豈唯識言。<a 
name="0777b13" id="0777b13"></a>但說一識。汝小乘何以此堅執處處生疑。豈<a 
name="0777b14" id="0777b14"></a>唯識之言。但說一人之識。若言有一人之識<a 
name="0777b15" id="0777b15"></a>者。即豈有凡聖尊卑。若無佛者。眾生何求。若<a 
name="0777b16" id="0777b16"></a>無凡夫。佛為誰說。應知我唯識言。有深旨趣。<a 
name="0777b17" id="0777b17"></a>論云。唯識言。總顯一切有情。各有八識。六位<a 
name="0777b18" id="0777b18"></a>心所。所變相分分位差別。及彼空理所顯真<a 
name="0777b19" id="0777b19"></a>如。言識之一字者。非是一人之識。總顯一切<a 
name="0777b20" id="0777b20"></a>有情。各各皆有八識。即是識之自體。五十一<a 
name="0777b21" id="0777b21"></a>心所。識之相應。何獨執一人之識。</p><p style="text-indent: 0em; margin-left: 0em"><span class="linehead"></span>問。維摩<a 
name="0777b22" id="0777b22"></a>詰即入三昧。令此比丘自識宿命。曾於五百<a 
name="0777b23" id="0777b23"></a>佛所殖眾德本。迴向阿耨多羅三藐三菩提。<a 
name="0777b24" id="0777b24"></a>即時豁然。還得本心者。且如過去心已過去。<a 
name="0777b25" id="0777b25"></a>未來心未至。現在心不住。云何觀他過去善<a 
name="0777b26" id="0777b26"></a>根心。</p><p style="text-indent: 0em; margin-left: 0em"><span class="linehead"></span>答。約真即無。隨俗故有。一念心起。尚<a 
name="0777b27" id="0777b27"></a>具十世四運分別。不可作龜毛兔角斷滅之<a 
name="0777b28" id="0777b28"></a>見。過去之法。雖念念不住。然皆熏在第八識<a 
name="0777b29" id="0777b29"></a>中。有過去種子。知過去事者。過去所熏得種。<a 
name="0777c01" id="0777c01"></a>現在阿賴耶識自證分中含藏。然過去世時。雖<a 
name="0777c02" id="0777c02"></a>即無體。但將識中種為本質。變影而緣。即知<a 
name="0777c03" id="0777c03"></a>過去世事。此帶質境知也。或云。可緣心上影<a 
name="0777c04" id="0777c04"></a>像相者。即第六意識見分之上。變起過去影<a 
name="0777c05" id="0777c05"></a>像相而知也。此即獨影境。謂過去無體無本<a 
name="0777c06" id="0777c06"></a>質也。又過去之法若不落謝。不名過去。若已<a 
name="0777c07" id="0777c07"></a>落謝。無法可知。若但曾逕心中。有種影現前。<a 
name="0777c08" id="0777c08"></a>故說憶知者。是則但見自心。不見彼法。如月<a 
name="0777c09" id="0777c09"></a>燈三昧經云。佛言。云何菩薩摩訶薩。得過去<a 
name="0777c10" id="0777c10"></a>未來現在智藏。童子。是菩薩如實知一切眾<a 
name="0777c11" id="0777c11"></a>生心行。準自心行次第所起。觀自心法。以無<a 
name="0777c12" id="0777c12"></a>亂想修習方便。如自心行。類他亦爾。隨所見<a 
name="0777c13" id="0777c13"></a>色聞聲。有愛無愛。心皆如實知。童子。是名菩<a 
name="0777c14" id="0777c14"></a>薩得過去未來現在知藏。</p><p style="text-indent: 0em; margin-left: 0em"><span class="linehead"></span>問。觀他心智者。為<a 
name="0777c15" id="0777c15"></a>實知他心。為不實知。二俱有過。</p><p style="text-indent: 0em; margin-left: 0em"><span class="linehead"></span>答。如前已<a 
name="0777c16" id="0777c16"></a>說。若立自他。於宗俱失。此皆約世諦識心分<a 
name="0777c17" id="0777c17"></a>別故。識論頌云。他心知於境。不如實覺知。以<a 
name="0777c18" id="0777c18"></a>非離識境。唯佛如實知。他心智者。不如實知。<a 
name="0777c19" id="0777c19"></a>以自內心。虛妄分別。以為他心。以自心意。意<a 
name="0777c20" id="0777c20"></a>識雜故。如彼佛地如實果體。無言語處勝妙<a 
name="0777c21" id="0777c21"></a>境界。唯佛能知。餘人不知。以彼世間他心智<a 
name="0777c22" id="0777c22"></a>者。於彼二法不如實知。以彼能取所取境界<a 
name="0777c23" id="0777c23"></a>虛妄分別故。此唯是識。無量無邊甚深境界。<a 
name="0777c24" id="0777c24"></a>非是心識可測量故。如上約法相宗說。若約<a 
name="0777c25" id="0777c25"></a>法性宗。先德云。知他心者。皆如實知。審於事<a 
name="0777c26" id="0777c26"></a>實。見理實故。亦非心外可見。亦非無境可知。<a 
name="0777c27" id="0777c27"></a>若自他相絕。則與眾生心同一體。故無心外<a 
name="0777c28" id="0777c28"></a>也。不壞所。故能知也。又他心者。安慧云。佛智<a 
name="0777c29" id="0777c29"></a>緣他心。緣得本質。餘皆變影。若緣本質得心<a 
name="0778a01" id="0778a01"></a>外法。壞唯識故。今以攝境唯心。不壞境故。能<a 
name="0778a02" id="0778a02"></a>所兩亡。不礙存故。第一義唯心。非一非異。正<a 
name="0778a03" id="0778a03"></a>緣他時。即是自故。以即佛心之眾生心為所<a 
name="0778a04" id="0778a04"></a>緣。非即眾生心之佛心。即眾生心之佛心為<a 
name="0778a05" id="0778a05"></a>能緣。非即佛心之眾生心。如是鎔融。非一非<a 
name="0778a06" id="0778a06"></a>異。若離佛外。別有眾生。更須變影。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>失真唯<a 
name="0778a07" id="0778a07"></a>識義。釋云。攝境從心。不壞境者。即示心境有<a 
name="0778a08" id="0778a08"></a>無。彼得本質。恐壞唯心。既不壞境。得之何妨。<a 
name="0778a09" id="0778a09"></a>壞有何失。以無心者。無心於萬物。萬物未嘗<a 
name="0778a10" id="0778a10"></a>無。此得在於神靜。失在於物虛。謂物實有<a 
name="0778a11" id="0778a11"></a>故。若唯心壞境。則得在於境空。失在於心有。<a 
name="0778a12" id="0778a12"></a>故以境由心變。故說唯心。所變不無。何必須<a 
name="0778a13" id="0778a13"></a>壞。若以緣生無性。則心境兩亡。故借心以遣<a 
name="0778a14" id="0778a14"></a>境。境遣而心亡。非獨存心矣。若能所兩亡。不<a 
name="0778a15" id="0778a15"></a>礙存故者。上不壞境。且遣懼質之病。今遣空<a 
name="0778a16" id="0778a16"></a>有之理故。心境並許存亡。心境因藉故空。相<a 
name="0778a17" id="0778a17"></a>依緣生故有。有即存也。空即亡也。空有交徹。<a 
name="0778a18" id="0778a18"></a>存亡兩全。云第一義唯心。非一非異者。正。出<a 
name="0778a19" id="0778a19"></a>具分唯心之理。上第一釋。雖有唯心之義。尚<a 
name="0778a20" id="0778a20"></a>通生滅唯心。第二義。雖兩亡不羈。而未言心<a 
name="0778a21" id="0778a21"></a>境相攝。今明具分唯識。故云第一義唯心。同<a 
name="0778a22" id="0778a22"></a>第一義。故非異。不壞能所。故非一。非一故。有<a 
name="0778a23" id="0778a23"></a>能所。緣他義成矣。非異故。能所平等。唯心義<a 
name="0778a24" id="0778a24"></a>成矣。云正緣他時。即是自故者。結成得於本<a 
name="0778a25" id="0778a25"></a>質。無心外過。以即自故。不失唯識。云以即佛<a 
name="0778a26" id="0778a26"></a>心之眾生心。正示法性他心之相。此有兩對<a 
name="0778a27" id="0778a27"></a>語。前對明所緣。後對明能緣。今初言即佛心<a 
name="0778a28" id="0778a28"></a>之眾生心者。此明所緣。眾生心即是佛心。此<a 
name="0778a29" id="0778a29"></a>明不異。次云非即眾生心之佛心者。此句明<a 
name="0778b01" id="0778b01"></a>眾生心與佛心非即。非即。故有所緣義。非異。<a 
name="0778b02" id="0778b02"></a>故不壞唯心義。言為所緣者。結成心緣。簡<a 
name="0778b03" id="0778b03"></a>非能緣也。次下辯能緣。云以即眾生心之佛<a 
name="0778b04" id="0778b04"></a>心者。此句明能緣。佛心即是眾生心。此明非<a 
name="0778b05" id="0778b05"></a>異。次云非即佛心之眾生心者。此明佛心與<a 
name="0778b06" id="0778b06"></a>眾生心有非一義。非一故為能緣。非異。故不<a 
name="0778b07" id="0778b07"></a>壞唯識之義。言為能緣者。結成能緣。簡非所<a 
name="0778b08" id="0778b08"></a>緣也。更以喻況。如水和乳。乳為所和。喻眾生<a 
name="0778b09" id="0778b09"></a>心是所緣。水為能和。喻佛心為能緣。以此<a 
name="0778b10" id="0778b10"></a>二和合。如似一味。鵝王啑之。乳盡水存。則知<a 
name="0778b11" id="0778b11"></a>非一。然此水名即乳之水。此乳名即水之乳。<a 
name="0778b12" id="0778b12"></a>二雖相即。而有不一之義。故應喻云。以即水<a 
name="0778b13" id="0778b13"></a>之乳。非即乳之水為所和。以即乳之水。非即<a 
name="0778b14" id="0778b14"></a>水之乳。為能和。義可知矣。云如是鎔融。非一<a 
name="0778b15" id="0778b15"></a>非異者。結成正義。若離佛外。結彈護法。言<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0778b16" id="0778b16"></a>失真唯識者。不知外質即佛心故。又諸佛如<a 
name="0778b17" id="0778b17"></a>來。隨多心念。意能頓了。如金剛經云。爾所國<a 
name="0778b18" id="0778b18"></a>土中。所有眾生若干種心。如來悉知。華嚴經<a 
name="0778b19" id="0778b19"></a>頌云。無量億劫勤修學。得是無上菩提智。云<a 
name="0778b20" id="0778b20"></a>何不於一念中。善知一切眾生心。此是意圓<a 
name="0778b21" id="0778b21"></a>對。如來一念之中。皆一時頓應。無一不應。故<a 
name="0778b22" id="0778b22"></a>名圓對。斯乃了心非心。方能遍應。若心在有<a 
name="0778b23" id="0778b23"></a>無。則成隔礙。故金剛經云。如來說諸心。皆為<a 
name="0778b24" id="0778b24"></a>非心。是名為心。</p><p style="text-indent: 0em; margin-left: 0em"><span class="linehead"></span>華嚴論問。何謂諸佛知眾生<a 
name="0778b25" id="0778b25"></a>心時與非時。</p><p style="text-indent: 0em; margin-left: 0em"><span class="linehead"></span>答曰。以如來心與一切眾生心。<a 
name="0778b26" id="0778b26"></a>本不異故。是一心一智慧故。以此知時與非<a 
name="0778b27" id="0778b27"></a>時。諸佛悟了。而與眾生共之。眾生迷。自謂為<a 
name="0778b28" id="0778b28"></a>隔。一切諸佛。以一切眾生心智慧而成正覺。<a 
name="0778b29" id="0778b29"></a>一切眾生。迷諸佛智慧而作眾生。及至成佛<a 
name="0778c01" id="0778c01"></a>時。還成眾生迷理之佛。所說法門。還解眾生<a 
name="0778c02" id="0778c02"></a>心裏迷佛眾生。以此不異故。知眾生心。</p><p style="text-indent: 0em; margin-left: 0em"><span class="linehead"></span>又問<a 
name="0778c03" id="0778c03"></a>曰。大眾何不以言自問。因何默念致疑。何不<a 
name="0778c04" id="0778c04"></a>自以言讚勸請。云何供養雲出音請佛。</p><p style="text-indent: 0em; margin-left: 0em"><span class="linehead"></span>答曰。<a 
name="0778c05" id="0778c05"></a>明佛得法界心。與一切眾生同心故。以心不<a 
name="0778c06" id="0778c06"></a>異故。知彼心疑。供具說頌者。明一切法。總法<a 
name="0778c07" id="0778c07"></a>界體也。法界不思議。一切法不思議故。明聖<a 
name="0778c08" id="0778c08"></a>眾心境無二故。凡夫迷法界。自見心境有二<a 
name="0778c09" id="0778c09"></a>故。即顛倒生也。又云。心無內外中間。萬法自<a 
name="0778c10" id="0778c10"></a>他同體。一亦不一。他亦不他。故知凡聖同一<a 
name="0778c11" id="0778c11"></a>真心。眾生妄隔而不知。諸佛契同而頓了。如<a 
name="0778c12" id="0778c12"></a>鏡面照而鏡背昏。俱一銅體。而分明昧。猶河<a 
name="0778c13" id="0778c13"></a>水清而河泥濁。在一濕性。而有混澄。凡心聖<a 
name="0778c14" id="0778c14"></a>心。可喻斯旨。</p><p style="text-indent: 0em; margin-left: 0em"><span class="linehead"></span>問。眾生緣佛身時。是識所變。<a 
name="0778c15" id="0778c15"></a>只如佛緣所化有情身土之時。是何所變。</p><a 
name="0778c16" id="0778c16"></a><p style="text-indent: 0em; margin-left: 0em"><span class="linehead"></span>答。若眾生見佛。是有漏轉識所變相分。等流<a 
name="0778c17" id="0778c17"></a>色攝。若佛緣有情。是無漏智所變。定果色攝。<a 
name="0778c18" id="0778c18"></a>識智雖殊。俱不出自心之境。並是增上緣力。<a 
name="0778c19" id="0778c19"></a>互令心現。如義天鈔云。依大乘宗。通說。依於<a 
name="0778c20" id="0778c20"></a>他身。及非情法。謂以自心緣他身時。不親緣<a 
name="0778c21" id="0778c21"></a>彼。但緣自識所變相分。為親所緣。此相分色。<a 
name="0778c22" id="0778c22"></a>雖託他。身本質而起。然非依彼他識而生。由<a 
name="0778c23" id="0778c23"></a>自識中種子生故。故此相分等流色攝。是五<a 
name="0778c24" id="0778c24"></a>塵色之流類故。託他為質。方變影像。是增上<a 
name="0778c25" id="0778c25"></a>緣。此所變相分。從自種生。是因緣義。即顯自<a 
name="0778c26" id="0778c26"></a>心緣得他身。得依現行處有。是於他身現行<a 
name="0778c27" id="0778c27"></a>成就。以從自心種子生故。亦是依種建立。於<a 
name="0778c28" id="0778c28"></a>得即種子成就也。以此理故。有情見佛色身<a 
name="0778c29" id="0778c29"></a>之時。所緣佛身。唯是有漏自識變故。自種生<a 
name="0779a01" id="0779a01"></a>故。等流色攝。緣佛所變淨土亦爾。若佛緣所<a 
name="0779a02" id="0779a02"></a>化有情色身。及穢土時。所變相分。皆是無漏。<a 
name="0779a03" id="0779a03"></a>無實有情離染等用。如鏡中像。全是明鏡。無<a 
name="0779a04" id="0779a04"></a>漏定果色攝。亦是等流色收。是外五塵之流<a 
name="0779a05" id="0779a05"></a>類故。佛識變故。無垢識中淨種生故。</p><p style="text-indent: 0em; margin-left: 0em"><span class="linehead"></span>問。若<a 
name="0779a06" id="0779a06"></a>論一心無外境界。如前九難。答已分明。則眼<a 
name="0779a07" id="0779a07"></a>際無色。耳外無聲。如今所見所聞。為當是一。<a 
name="0779a08" id="0779a08"></a>為當是二。為復是有。為復是無。若言是一則<a 
name="0779a09" id="0779a09"></a>壞能所。若言是二又違自宗。若言是有。根境<a 
name="0779a10" id="0779a10"></a>常虛。若言是無。現見不濫。如何融會。得契斯<a 
name="0779a11" id="0779a11"></a>旨。</p><p style="text-indent: 0em; margin-left: 0em"><span class="linehead"></span>答。如大地一生種種芽。類八識心。現種種<a 
name="0779a12" id="0779a12"></a>法。所觀是藏識之相分。能見是眼識之見分。<a 
name="0779a13" id="0779a13"></a>能所雖分。俱不離識。皆是現量。不帶名言。則<a 
name="0779a14" id="0779a14"></a>非有非空。非一非二。若落比量。執作外塵。則<a 
name="0779a15" id="0779a15"></a>一二情生。內外心起。密嚴經偈云。如地無分<a 
name="0779a16" id="0779a16"></a>別。庶物依以生。藏識亦如是。眾境之依處。如<a 
name="0779a17" id="0779a17"></a>人以己手。還自摩挃身。亦如象與鼻。取水<a 
name="0779a18" id="0779a18"></a>自霑沐。復似諸嬰兒。以口含其指。如是自心<a 
name="0779a19" id="0779a19"></a>內。現境還自緣。是心之境界。普遍於三有。久<a 
name="0779a20" id="0779a20"></a>修觀行者。而能善通達。內外諸世間。一切唯<a 
name="0779a21" id="0779a21"></a>心現。華嚴經頌云。譬如深大海。珍寶不可盡。<a 
name="0779a22" id="0779a22"></a>於中悉顯現。眾生之形影。甚深因緣海。功德<a 
name="0779a23" id="0779a23"></a>悉無盡。清淨法身中。無像而不現。正法念處<a 
name="0779a24" id="0779a24"></a>經云。又修行者。內心思惟。隨順正法。觀察法<a 
name="0779a25" id="0779a25"></a>行。乃至云何世間愚癡凡夫。眼見色已。或貪<a 
name="0779a26" id="0779a26"></a>或瞋。或生於癡。彼諸凡夫。若見知識。若見<a 
name="0779a27" id="0779a27"></a>婦女。心則生貪。若復異見則生於瞋。見他具<a 
name="0779a28" id="0779a28"></a>足貪瞋所覆。以眼於色。不如實見。癡蔽於心。<a 
name="0779a29" id="0779a29"></a>愚癡凡夫。唯有分別。眼見於色。若貪若瞋。若<a 
name="0779b01" id="0779b01"></a>癡所覆。愛誑之人。自意分別。此我我所。如是<a 
name="0779b02" id="0779b02"></a>染著。譬如狗<span class="gaiji">&#x9F69;<!--gaiji,咬,1[齒*交],2&#x9F69;,3--></span>離肉之骨。涎汁和合。望得其<a 
name="0779b03" id="0779b03"></a>髓。如是貪狗。齒間血出。得其味已。謂是骨汁。<a 
name="0779b04" id="0779b04"></a>不知自血有如是味。以貪味故。不覺。次第自<a 
name="0779b05" id="0779b05"></a>食其舌。復貪其味。以貪覆故。謂骨汁味。愚癡<a 
name="0779b06" id="0779b06"></a>凡夫。亦復如是。虛妄分別。眼識見色。貪著喜<a 
name="0779b07" id="0779b07"></a>樂。思量分別。以色枯骨。著眼口中。境界如齒。<a 
name="0779b08" id="0779b08"></a>如是<span class="gaiji">&#x9F69;<!--gaiji,咬,1[齒*交],2&#x9F69;,3--></span>之。染意如涎。愛血流出。貪愛血味。為<a 
name="0779b09" id="0779b09"></a>色為美。於色得味。猶如彼狗。凡夫愚癡。眼識<a 
name="0779b10" id="0779b10"></a>見彼如骨之色。虛妄分別。如狗<span class="gaiji">&#x9F69;<!--gaiji,咬,1[齒*交],2&#x9F69;,3--></span>骨。如是觀<a 
name="0779b11" id="0779b11"></a>察。眼見於色。猶如枯骨。如是一切愚癡凡夫。<a 
name="0779b12" id="0779b12"></a>虛妄分別之所誑惑。又云。閻羅王說偈責疏<a 
name="0779b13" id="0779b13"></a>罪人云。若屬邪見者。彼人非黠慧。一切地<a 
name="0779b14" id="0779b14"></a>獄行。怨家心所誑。心是第一怨。此怨最為惡。<a 
name="0779b15" id="0779b15"></a>此怨能縛人。送到閻羅處。故知諸苦所。困<a 
name="0779b16" id="0779b16"></a>貪欲為本。若貪心瞥起。為五欲之火焚燒。覺<a 
name="0779b17" id="0779b17"></a>意纔生。被三界之輪繫縛。如帝釋與脩羅戰<a 
name="0779b18" id="0779b18"></a>勝。造得勝堂。七寶樓觀<span class="corr" title='[壯&gt;莊]'>莊</span>嚴奇特。梁柱榰<span class="gaiji">[木*昂]<!--gaiji,,1[木*昂],2&#x3B7F;,3--></span><a 
name="0779b19" id="0779b19"></a>皆容一綖。不相著而能相持。天福之妙力能<a 
name="0779b20" id="0779b20"></a>如此。目連飛往。帝釋將目連看堂。諸天女皆<a 
name="0779b21" id="0779b21"></a>羞目連。悉隱逃不出。目連念帝釋著樂。不修<a 
name="0779b22" id="0779b22"></a>道本。即變化火。燒得勝堂。<span class="gaiji">&#x7200;<!--gaiji,赫,1[火*赫],2&#x7200;,3--></span>然崩壞。仍為<a 
name="0779b23" id="0779b23"></a>帝釋廣說無常。帝釋歡喜。後堂儼然。無灰煙<a 
name="0779b24" id="0779b24"></a>色。釋曰。以帝釋恃其天福。執著有為故。目連<a 
name="0779b25" id="0779b25"></a>垂方便門。示無常境。</p><p style="text-indent: 0em; margin-left: 0em"><span class="linehead"></span>問。天堂既<span class="gaiji">&#x7200;<!--gaiji,赫,1[火*赫],2&#x7200;,3--></span>然崩壞。<a 
name="0779b26" id="0779b26"></a>云何儼然無灰煙之色。</p><p style="text-indent: 0em; margin-left: 0em"><span class="linehead"></span>答。此火非是目連<a 
name="0779b27" id="0779b27"></a>神通之火。即是帝釋心中火。故法華經云。貪<a 
name="0779b28" id="0779b28"></a>著所愛。則為所燒。既以貪著之心。遂見宮殿<a 
name="0779b29" id="0779b29"></a>焚爇。及悟無常之事。則貪欲之火潛消。所<a 
name="0779c01" id="0779c01"></a>以即見堂殿宛然。無有灰煙之色。以目連為<a 
name="0779c02" id="0779c02"></a>增。上緣故。自見被燒。然則堂本不燒。故知迷<a 
name="0779c03" id="0779c03"></a>悟唯心。隱顯在己。例餘見聞。悉亦如是。又經<a 
name="0779c04" id="0779c04"></a>云。惡從心生。反以自賊。如鐵生垢。消毀其形。<a 
name="0779c05" id="0779c05"></a>樹繁華果。還折其枝。蚖蛇含毒。反害其驅。方<a 
name="0779c06" id="0779c06"></a>知無始已來。至于今日。四威儀內。十二時中。<a 
name="0779c07" id="0779c07"></a>皆是將心取心。以識緣識。畢竟內外無有一<a 
name="0779c08" id="0779c08"></a>塵。為對為治。可取可捨。堪嗟世俗迷倒之人。<a 
name="0779c09" id="0779c09"></a>背覺合塵。日用心行。損他害彼。潤己資身。並<a 
name="0779c10" id="0779c10"></a>是自陷自傷。不知不覺。未窮此旨。物我難忘。<a 
name="0779c11" id="0779c11"></a>直了斯宗。自他無寄。</p><p style="text-indent: 0em; margin-left: 0em"><span class="linehead"></span>百論問云。如虛空華無。<a 
name="0779c12" id="0779c12"></a>故不可見。如瓶現見故。當知有瓶。</p><p style="text-indent: 0em; margin-left: 0em"><span class="linehead"></span>答曰。不見。<a 
name="0779c13" id="0779c13"></a>何故不見。汝言現見。為眼見。為識見。若眼見<a 
name="0779c14" id="0779c14"></a>者。死人有眼。亦應見。若識見者。盲人有識。亦<a 
name="0779c15" id="0779c15"></a>應見。若根識一一別不見。和合亦不見。喻<a 
name="0779c16" id="0779c16"></a>如一盲不能見。眾盲亦不見。五根亦爾。四性<a 
name="0779c17" id="0779c17"></a>皆空。大智度論云。色等諸法。不作大。不作小。<a 
name="0779c18" id="0779c18"></a>故。凡夫人心。於諸法中。隨意作大小。如人急<a 
name="0779c19" id="0779c19"></a>時。其心縮小。安隱富樂時。心則寬大。又如八<a 
name="0779c20" id="0779c20"></a>背捨中。隨心。故外色或大或小等。故摩訶般<a 
name="0779c21" id="0779c21"></a>若經云。般若波羅蜜。無聞無見。諸法鈍故。是<a 
name="0779c22" id="0779c22"></a>以凡夫界中。觀相元妄。聖人境內。觀性元真。<a 
name="0779c23" id="0779c23"></a>以觀相故。不得無。以觀性故。不得有。以不得<a 
name="0779c24" id="0779c24"></a>無故。如但見其波。不見其水。以不得有故。但<a 
name="0779c25" id="0779c25"></a>見其水。不見其波。又如向<span class="gaiji">&#x7796;<!--gaiji,,1[醫-酉+目],2&#x7796;,3--></span>眼人。說空中無<a 
name="0779c26" id="0779c26"></a>華。對狂病人。說目前無鬼。徒費言語。終不信<a 
name="0779c27" id="0779c27"></a>受。直待目淨心安。自然無見。</p><a 
name="0779c28" id="0779c28"></a><p><span class="juanname">宗鏡錄卷第六十四</span></p><a 
name="0779c29" id="0779c29"></a><p style="text-indent: 0em; margin-left: 0em"><div class="w"><div style="margin-left: 1em"><span class="linehead"></span>　　　　　　戊申歲分司大藏都監開板</div></div></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_064 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
</html>
