<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB464_002 by HTTrack Website Copier/3.x [XR&CO'2008], Tue, 03 Jun 2014 01:14:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga87ff-2.gif?utmac=MO-30696269-4&amp;utmn=688567104&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB464_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index36a6.html?index=J39nB464_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B464 華嚴起宗真禪師語錄 (2卷)<br/>【清 真說　力廣等錄（依駒本印）】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B464" sutra_name="華嚴起宗真禪師語錄" sutra_juan="[卷2]">　
<a 
name="0815c01" id="0815c01"></a><p><span class="juanname">起宗真禪師語錄卷下</span></p><a 
name="0815c02" id="0815c02"></a><p style="margin-left: 4em"><span class="byline">記室力能錄</span></p><a 
name="0815c03" id="0815c03"></a><p style="margin-left: 2em"><span class="headname">舉古</span></p><a 
name="0815c04" id="0815c04"></a><p style="text-indent: 0em; margin-left: 0em"><span class="linehead"></span>舉鼓山赴閬王請。雪峰門送云。一隻聖箭射入九重<a 
name="0815c05" id="0815c05"></a>城裏去也。孚上座云。和尚是伊未在。峰云渠是徹底<a 
name="0815c06" id="0815c06"></a>人。孚云若不信待某甲去勘過。遂往中路把住云。師<a 
name="0815c07" id="0815c07"></a>兄甚麼處去。山云九重城裏去。孚云忽遇三軍圍繞<a 
name="0815c08" id="0815c08"></a>時如何。山云他家自有通霄路。孚云恁麼則離宮失<a 
name="0815c09" id="0815c09"></a>殿去也。山云何處不稱尊。孚便回謂峰云。好隻聖箭。<a 
name="0815c10" id="0815c10"></a>被我折卻了也。遂舉前話。峰云渠有語在。孚云這凍<a 
name="0815c11" id="0815c11"></a>膿猶有鄉情在。</p><p style="text-indent: 0em; margin-left: 0em"><span class="linehead"></span>師云且道這聖箭畢竟是有折處無<a 
name="0815c12" id="0815c12"></a>折處。若道有。要且問答分明。若道無。爭奈孚老不肯。<a 
name="0815c13" id="0815c13"></a>具出格眼者定當看。</p><a 
name="0815c14" id="0815c14"></a><p style="text-indent: 0em; margin-left: 0em"><span class="linehead"></span>舉興教坦和尚開堂日省宗化主出問。諸佛未出世<a 
name="0815c15" id="0815c15"></a>人人鼻孔撩天。祖師既西來。因甚麼杳無消息。坦云<a 
name="0815c16" id="0815c16"></a>雞足峰前風悄然。宗云未在更道。坦云大雪滿長安。<a 
name="0815c17" id="0815c17"></a>宗云無人識此意。令我憶南泉。拂袖歸眾。更不禮拜。<a 
name="0815c18" id="0815c18"></a>坦云新興教今日失利。歸方丈。請宗至云。適來錯抵<a 
name="0815c19" id="0815c19"></a>對一轉語。人天眾前何不禮拜蓋覆卻。宗云大丈夫<a 
name="0815c20" id="0815c20"></a>膝下有黃金。爭肯拜無眼長老。坦云我別有語也。宗<a 
name="0815c21" id="0815c21"></a>理前問至未在更道處。坦云我有三十棒寄打雪竇。<a 
name="0815c22" id="0815c22"></a>宗乃禮拜。</p><p style="text-indent: 0em; margin-left: 0em"><span class="linehead"></span>師云興教當斷不斷。反招其亂。若也正令<a 
name="0815c23" id="0815c23"></a>全提。免致遭人檢點。宗化主雖具作家眼腦。也是龍<a 
name="0815c24" id="0815c24"></a>頭蛇尾。</p><a 
name="0815c25" id="0815c25"></a><p style="text-indent: 0em; margin-left: 0em"><span class="linehead"></span>舉玄沙同天龍斫柴次。見一虎。龍云和尚虎。沙云是<a 
name="0815c26" id="0815c26"></a>汝虎。歸院後問。適來見虎云是汝。未審尊意如何。沙<a 
name="0815c27" id="0815c27"></a>云娑婆世界有四種極重障。若人透得許汝出陰界。</p><a 
name="0815c28" id="0815c28"></a><p style="text-indent: 0em; margin-left: 0em"><span class="linehead"></span>師云兩個弄泥<span class="note">(圖漢)</span>殊不顧傍觀者團。</p><a 
name="0815c29" id="0815c29"></a><p style="text-indent: 0em; margin-left: 0em"><span class="linehead"></span>舉金陵奉先深禪師同明和尚到淮河。見人牽網有<a 
name="0815c30" id="0815c30"></a>魚從網透出。深云俊哉一似個衲僧相似。明云雖然<a 
name="0816a01" id="0816a01"></a>如是爭如不撞入網羅好。深云明兄你欠悟在。明至<a 
name="0816a02" id="0816a02"></a>中夜方省。</p><p style="text-indent: 0em; margin-left: 0em"><span class="linehead"></span>師云金陵出得入不得。明老入了出不得。<a 
name="0816a03" id="0816a03"></a>莫有能出能入者麼。三生六十劫。</p><a 
name="0816a04" id="0816a04"></a><p style="text-indent: 0em; margin-left: 0em"><span class="linehead"></span>舉丹霞訪龐居士。見靈昭女洗菜乃問居士在否。女<a 
name="0816a05" id="0816a05"></a>放下菜籃<span class="corr" title='[乂&gt;叉]'>叉</span>手而立。霞又問居士在否。女提籃便行。<a 
name="0816a06" id="0816a06"></a>霞便回。須臾居士歸。女舉似前話。士云丹霞在否。女<a 
name="0816a07" id="0816a07"></a>云去也。士云赤土塗牛奶。</p><p style="text-indent: 0em; margin-left: 0em"><span class="linehead"></span>師云盡道靈昭收放自由。<a 
name="0816a08" id="0816a08"></a>殊不知被丹霞勘徹骨髓。居士雖則明鏡當臺。也未<a 
name="0816a09" id="0816a09"></a>免雪上加霜。</p><a 
name="0816a10" id="0816a10"></a><p style="text-indent: 0em; margin-left: 0em"><span class="linehead"></span>舉靈雲見桃花悟道作偈云。三十年來尋劍客。幾回<a 
name="0816a11" id="0816a11"></a>葉落又抽枝。自從一見桃花後。直至于今更不疑。有<a 
name="0816a12" id="0816a12"></a>僧舉似玄沙。沙云諦當甚諦當。敢保老兄未徹在。眾<a 
name="0816a13" id="0816a13"></a>疑此語。沙乃問地藏云。我恁麼道你作麼生會。藏云<a 
name="0816a14" id="0816a14"></a>不是桂琛即走殺天下人。</p><p style="text-indent: 0em; margin-left: 0em"><span class="linehead"></span>師云大小玄沙令行不全。<a 
name="0816a15" id="0816a15"></a>雖然秪如地藏恁麼道。畢竟憑何道理。有人道得出。<a 
name="0816a16" id="0816a16"></a>許你具越格眼。</p><a 
name="0816a17" id="0816a17"></a><p style="text-indent: 0em; margin-left: 0em"><span class="linehead"></span>舉須菩提問舍利弗夢中說六波羅密。與覺時同異。<a 
name="0816a18" id="0816a18"></a>弗云此義深遠吾不能說。上方有彌勒大士深明此<a 
name="0816a19" id="0816a19"></a>義。汝往問彼。當為汝說。提即往問。勒曰誰是彌勒誰<a 
name="0816a20" id="0816a20"></a>云彌勒。</p><p style="text-indent: 0em; margin-left: 0em"><span class="linehead"></span>師震聲一喝云。當時若下得這一喝。管教耀<a 
name="0816a21" id="0816a21"></a>古騰今。復顧左右云。汝等諸人還覺腦門重麼。</p><a 
name="0816a22" id="0816a22"></a><p style="text-indent: 0em; margin-left: 0em"><span class="linehead"></span>舉僧問法眼如何是佛。眼云汝是慧超。</p><p style="text-indent: 0em; margin-left: 0em"><span class="linehead"></span>師云。領取勾<a 
name="0816a23" id="0816a23"></a>頭意。莫認定盤星。</p><a 
name="0816a24" id="0816a24"></a><p style="text-indent: 0em; margin-left: 0em"><span class="linehead"></span>舉劉鐵磨到溈山。山云老牸牛汝來也。磨云來日臺<a 
name="0816a25" id="0816a25"></a>山大會齋和尚還去麼。山放身作臥勢。磨便出去。</p><p style="text-indent: 0em; margin-left: 0em"><span class="linehead"></span>師<a 
name="0816a26" id="0816a26"></a>云這則公案。一往觀去賓主歷然。仔細看來有得有<a 
name="0816a27" id="0816a27"></a>失。且道誰得誰失。</p><a 
name="0816a28" id="0816a28"></a><p style="text-indent: 0em; margin-left: 0em"><span class="linehead"></span>舉定上座問臨濟。如何是佛法大意。濟下禪床擒住<a 
name="0816a29" id="0816a29"></a>打一掌便拓開。定佇立傍。僧云定上座何不禮拜。定<a 
name="0816a30" id="0816a30"></a>方禮拜。忽然大悟。</p><p style="text-indent: 0em; margin-left: 0em"><span class="linehead"></span>師云直饒玄會得。也是眼中塵。</p><a 
name="0816b01" id="0816b01"></a><p style="text-indent: 0em; margin-left: 0em"><span class="linehead"></span>舉風穴在郢州衙內上堂云。祖師心印狀似鐵牛之<a 
name="0816b02" id="0816b02"></a>機。去即印住住即印破。只如不去不住。印即是不印<a 
name="0816b03" id="0816b03"></a>即是。時有盧陂長老出問。某有鐵牛之機。請師不搭<a 
name="0816b04" id="0816b04"></a>印。穴云慣釣鯨鯢沉巨浸。卻嗟蛙步<span class="gaiji">[馬*展]<!--gaiji,,1[馬*展],2&#x29947;,3--></span>泥沙。陂佇思。<a 
name="0816b05" id="0816b05"></a>穴喝云長老何不進語。陂擬議。穴打一拂子。云還記<a 
name="0816b06" id="0816b06"></a>得話頭麼。陂擬開口。穴又打一拂子。牧主云。佛法與<a 
name="0816b07" id="0816b07"></a>王法一般。穴云你見甚麼道理。主云當斷不斷反招<a 
name="0816b08" id="0816b08"></a>其亂。穴便下座。</p><p style="text-indent: 0em; margin-left: 0em"><span class="linehead"></span>師云風穴令行不全。牧主與麼道也<a 
name="0816b09" id="0816b09"></a>好與一拂子。</p><a 
name="0816b10" id="0816b10"></a><p style="text-indent: 0em; margin-left: 0em"><span class="linehead"></span>舉鏡清問僧門外是什麼聲。僧云雨滴聲。清云眾生<a 
name="0816b11" id="0816b11"></a>顛倒迷<span class="corr" title='[巳&gt;己]'>己</span>逐物。僧云和尚作麼生。清云泊不迷<span class="corr" title='[巳&gt;己]'>己</span>。僧<a 
name="0816b12" id="0816b12"></a>云意旨如何。清云出身猶可易。脫體道應難。</p><p style="text-indent: 0em; margin-left: 0em"><span class="linehead"></span>師云大<a 
name="0816b13" id="0816b13"></a>小鏡清廉纖不少。</p><a 
name="0816b14" id="0816b14"></a><p style="text-indent: 0em; margin-left: 0em"><span class="linehead"></span>舉馬祖與百丈行次。見野鴨飛過。祖云是甚麼。丈云<a 
name="0816b15" id="0816b15"></a>野鴨子。祖云甚處去也。丈云飛過去也。祖把丈鼻頭<a 
name="0816b16" id="0816b16"></a>一扭。丈作痛聲。祖云何曾飛去。丈於此有省。</p><p style="text-indent: 0em; margin-left: 0em"><span class="linehead"></span>師云馬<a 
name="0816b17" id="0816b17"></a>師不奈船何打破戽斗。雖然為人須為徹。殺人須見<a 
name="0816b18" id="0816b18"></a>血。</p><a 
name="0816b19" id="0816b19"></a><p style="text-indent: 0em; margin-left: 0em"><span class="linehead"></span>舉雲門問僧。近離甚處。僧云西禪。門云西禪有何言<a 
name="0816b20" id="0816b20"></a>句。僧展兩手。門打一掌。僧云某甲話在。門展兩手。僧<a 
name="0816b21" id="0816b21"></a>無語。門又打一掌。</p><p style="text-indent: 0em; margin-left: 0em"><span class="linehead"></span>師云雲門固是眼親手便。然要活<a 
name="0816b22" id="0816b22"></a>這僧猶未許在。</p><a 
name="0816b23" id="0816b23"></a><p style="text-indent: 0em; margin-left: 0em"><span class="linehead"></span>舉僧問趙州至道無難唯嫌揀擇。是時人窠窟否。州<a 
name="0816b24" id="0816b24"></a>云曾有人問我直得五年分訴不下。</p><p style="text-indent: 0em; margin-left: 0em"><span class="linehead"></span>師云這有年無<a 
name="0816b25" id="0816b25"></a>德漢。大似箇無齒大虫。你等諸人還識他利害處麼。<a 
name="0816b26" id="0816b26"></a>若也識得。許你具衲僧眼。</p><a 
name="0816b27" id="0816b27"></a><p style="text-indent: 0em; margin-left: 0em"><span class="linehead"></span>舉雲門垂語云。乾坤之內宇宙之間。中有一寶秘在<a 
name="0816b28" id="0816b28"></a>形山。拈燈籠向佛殿裏將三門來。燈籠上。</p><p style="text-indent: 0em; margin-left: 0em"><span class="linehead"></span>師云這寶<a 
name="0816b29" id="0816b29"></a>若只在形山。終屬乾坤籠罩。何足貴哉。須知汝等諸<a 
name="0816b30" id="0816b30"></a>人各有無價摩尼。若也荐得一生受用不盡。擊禪床<a 
name="0816c01" id="0816c01"></a>下座。</p><a 
name="0816c02" id="0816c02"></a><p style="text-indent: 0em; margin-left: 0em"><span class="linehead"></span>舉南泉一日因兩堂爭貓兒。泉提起貓云。道得即不<a 
name="0816c03" id="0816c03"></a>斬。眾無對。泉斬貓為兩段。至晚舉問趙州。州脫草鞋<a 
name="0816c04" id="0816c04"></a>頂戴而出。泉云子若在。即救得貓兒。</p><p style="text-indent: 0em; margin-left: 0em"><span class="linehead"></span>師云南泉正令<a 
name="0816c05" id="0816c05"></a>全提。趙州轉身活潑。雖則賓主歷然。要未踏著關捩<a 
name="0816c06" id="0816c06"></a>子在。</p><a 
name="0816c07" id="0816c07"></a><p style="text-indent: 0em; margin-left: 0em"><span class="linehead"></span>舉外道問佛不問有言不問無言。世尊良久。外道讚<a 
name="0816c08" id="0816c08"></a>歎云。世尊大慈大悲開我迷雲令我得入。乃禮拜而<a 
name="0816c09" id="0816c09"></a>去。去後阿難問外道有何所證而言得入。佛云如世<a 
name="0816c10" id="0816c10"></a>良馬見鞭影而行。</p><p style="text-indent: 0em; margin-left: 0em"><span class="linehead"></span>師云外道面塗世尊。世尊熱瞞阿<a 
name="0816c11" id="0816c11"></a>難。一夥販私鹽漢。好各與三十烏藤。何故。見事不平<a 
name="0816c12" id="0816c12"></a>誰認得。衲僧正令自當行。</p><a 
name="0816c13" id="0816c13"></a><p style="text-indent: 0em; margin-left: 0em"><span class="linehead"></span>舉南泉歸宗。麻谷國禮忠國師。泉于地上畫一圓相<a 
name="0816c14" id="0816c14"></a>云。道得即去。宗于圓相中坐。谷作女人拜。泉云與麼<a 
name="0816c15" id="0816c15"></a>則不去也。宗云是何心倖。</p><p style="text-indent: 0em; margin-left: 0em"><span class="linehead"></span>師云一夥弄精魂漢。未出<a 
name="0816c16" id="0816c16"></a>門時腳跟下好與三十棒。</p><a 
name="0816c17" id="0816c17"></a><p style="text-indent: 0em; margin-left: 0em"><span class="linehead"></span>舉金牛每至齋時。自將飯桶于僧堂前作舞。復呵呵<a 
name="0816c18" id="0816c18"></a>大笑云。菩薩子吃飯來。</p><p style="text-indent: 0em; margin-left: 0em"><span class="linehead"></span>師云金牛雖則殷勤太煞。看<a 
name="0816c19" id="0816c19"></a>來也是無端。設有個出來問。和尚又作麼生。但對他<a 
name="0816c20" id="0816c20"></a>道。自來一雙窮相手。不曾低揖等閒人。</p><a 
name="0816c21" id="0816c21"></a><p style="text-indent: 0em; margin-left: 0em"><span class="linehead"></span>舉僧問投子。一切聲是佛聲是否。子云是。僧云和尚<a 
name="0816c22" id="0816c22"></a>莫<span class="gaiji">[尸@豕]<!--gaiji,,1[尸@豕],2&#x21C70;,3--></span>沸碗鳴聲。子便打。僧又問粗言及細語皆歸第<a 
name="0816c23" id="0816c23"></a>一義是否。子云是。僧云喚和尚作頭驢得麼。子便打。</p><a 
name="0816c24" id="0816c24"></a><p style="text-indent: 0em; margin-left: 0em"><span class="linehead"></span>師云有頭無尾漢。當時何不拗折拄杖熱面再唾。</p><a 
name="0816c25" id="0816c25"></a><p style="text-indent: 0em; margin-left: 0em"><span class="linehead"></span>舉僧問藥山平田淺草塵鹿成群。如何射得塵中主。<a 
name="0816c26" id="0816c26"></a>山云看箭。僧放身便倒。山云侍者拖出。僧便走。山云<a 
name="0816c27" id="0816c27"></a>弄泥團漢。有甚麼限。</p><p style="text-indent: 0em; margin-left: 0em"><span class="linehead"></span>師云雖似見機而作卻也隈刀<a 
name="0816c28" id="0816c28"></a>避劍。若解當鋒取勝果然是員戰將。</p><a 
name="0816c29" id="0816c29"></a><p style="text-indent: 0em; margin-left: 0em"><span class="linehead"></span>舉梁武帝問達磨如何是聖諦第一義。磨云廓然無<a 
name="0816c30" id="0816c30"></a>聖。帝云對朕者誰磨云不識。帝不契。磨乃渡江至魏。</p><a 
name="0817a01" id="0817a01"></a><p style="text-indent: 0em; margin-left: 0em"><span class="linehead"></span>師云祖師純剛打就。武帝生鐵鎔成。驀劄相逢佳話<a 
name="0817a02" id="0817a02"></a>千古。雖然如是。門庭施設即不無。若約衲僧門下。須<a 
name="0817a03" id="0817a03"></a>別有振作始得。諸人脫或遲疑。山僧不免別行一路<a 
name="0817a04" id="0817a04"></a>去也。呵呵大笑下座。</p><a 
name="0817a05" id="0817a05"></a><p style="text-indent: 0em; margin-left: 0em"><span class="linehead"></span>舉文殊普賢起佛見法見。世尊以威神力貶向二鐵<a 
name="0817a06" id="0817a06"></a>圍山。</p><p style="text-indent: 0em; margin-left: 0em"><span class="linehead"></span>師云有等瞎眼阿師。見恁般公案便道動念即<a 
name="0817a07" id="0817a07"></a>乖。大似狂狗逐塊。真上座見處與諸方各別。如今設<a 
name="0817a08" id="0817a08"></a>有起佛見法見底。無底缽盂盛飯供養伊。何故<span class="gaiji">&#x807B;<!--gaiji,,1[漸/耳],2&#x807B;,3--></span>。從<a 
name="0817a09" id="0817a09"></a>前汗馬無人識。秪要重論蓋代功。</p><a 
name="0817a10" id="0817a10"></a><p style="text-indent: 0em; margin-left: 0em"><span class="linehead"></span>舉三聖透網念鱗因緣。</p><p style="text-indent: 0em; margin-left: 0em"><span class="linehead"></span>師云我即不然。透網金鱗未<a 
name="0817a11" id="0817a11"></a>審以何為食。木札羹鐵釘飯。千五百人善知識話頭<a 
name="0817a12" id="0817a12"></a>也不識。莫怪空疏。伏惟尚嚮。</p><a 
name="0817a13" id="0817a13"></a><p style="margin-left: 2em"><span class="headname">頌古</span></p><a 
name="0817a14" id="0817a14"></a><p style="text-indent: 0em; margin-left: 0em"><span class="linehead"></span>舉誰是彌勒誰云彌勒因緣。</p><a 
name="0817a15" id="0817a15"></a><p style="text-indent: 0em; margin-left: 1em"><span class="linehead"></span>誰是彌勒云彌勒。眼睛鼻子俱突出。衲僧撞見眼<a 
name="0817a16" id="0817a16"></a>頭高。盡力提持去不得。</p><a 
name="0817a17" id="0817a17"></a><p style="text-indent: 0em; margin-left: 0em"><span class="linehead"></span>舉興教坦和尚開堂因緣。</p><a 
name="0817a18" id="0817a18"></a><p style="text-indent: 0em; margin-left: 1em"><span class="linehead"></span>無人識意憶南泉。鼻孔撩天也被穿。等閑運出鐵<a 
name="0817a19" id="0817a19"></a>牛機。華岳三峰倒插天。</p><a 
name="0817a20" id="0817a20"></a><p style="text-indent: 0em; margin-left: 0em"><span class="linehead"></span>舉玄沙同天龍斫柴因緣。</p><a 
name="0817a21" id="0817a21"></a><p style="text-indent: 0em; margin-left: 1em"><span class="linehead"></span>五五二十五。打破鹽官鼓。覿面絕疏親。特地大家<a 
name="0817a22" id="0817a22"></a>補。大家補。四七二三面相睹。</p><a 
name="0817a23" id="0817a23"></a><p style="text-indent: 0em; margin-left: 0em"><span class="linehead"></span>舉德山到溈山因緣。</p><a 
name="0817a24" id="0817a24"></a><p style="text-indent: 0em; margin-left: 1em"><span class="linehead"></span>掣電轟雷運略韜。收來放出在秋毫。坐觀成敗溈<a 
name="0817a25" id="0817a25"></a>山老。陷虎機能用不勞。</p><a 
name="0817a26" id="0817a26"></a><p style="text-indent: 0em; margin-left: 0em"><span class="linehead"></span>舉雪峰示眾云。盡大地撮來如粟米粒大。拋向面前<a 
name="0817a27" id="0817a27"></a>漆桶不會打鼓普請看。</p><a 
name="0817a28" id="0817a28"></a><p style="text-indent: 0em; margin-left: 1em"><span class="linehead"></span>堪笑雪峰老婆禪。無端拈出教人看。可憐待兔守<a 
name="0817a29" id="0817a29"></a>株客。不解風前聽杜鵑。</p><a 
name="0817a30" id="0817a30"></a><p style="text-indent: 0em; margin-left: 0em"><span class="linehead"></span>舉僧問洞山如何是佛。山云麻三斤。</p><a 
name="0817b01" id="0817b01"></a><p style="text-indent: 0em; margin-left: 1em"><span class="linehead"></span>如何是佛麻三斤。當陽獨露絕疏親。雖然佛法無<a 
name="0817b02" id="0817b02"></a>多子。倒底還他手眼明。</p><a 
name="0817b03" id="0817b03"></a><p style="text-indent: 0em; margin-left: 0em"><span class="linehead"></span>舉俱胝凡有僧問只豎一指。</p><a 
name="0817b04" id="0817b04"></a><p style="text-indent: 0em; margin-left: 1em"><span class="linehead"></span>俱胝佛法不爭多。試問時人見也麼。擬向指頭尖<a 
name="0817b05" id="0817b05"></a>上會。鷂子早<span class="corr" title='[巳&gt;已]'>已</span>過新羅。</p><a 
name="0817b06" id="0817b06"></a><p style="text-indent: 0em; margin-left: 0em"><span class="linehead"></span>舉僧問寒暑到來如何迴避。</p><a 
name="0817b07" id="0817b07"></a><p style="text-indent: 0em; margin-left: 1em"><span class="linehead"></span>迴避寒暑枉勞神。無寒暑處語豈誠。鴛鴦繡出從<a 
name="0817b08" id="0817b08"></a>君看。不把金針度與人。</p><a 
name="0817b09" id="0817b09"></a><p style="text-indent: 0em; margin-left: 0em"><span class="linehead"></span>舉良禪客問欽山一鏃破三關　　時如何。山云放<a 
name="0817b10" id="0817b10"></a>出關中主看。良云與麼則知過必改。山云更待何時。<a 
name="0817b11" id="0817b11"></a>良云好箭放不著所在便出。山云闍黎且來。良回首。<a 
name="0817b12" id="0817b12"></a>山云一鏃破三關且止。試與欽山發箭看。良擬議。山<a 
name="0817b13" id="0817b13"></a>打七棒云。且聽這漢疑三十年。</p><a 
name="0817b14" id="0817b14"></a><p style="text-indent: 0em; margin-left: 1em"><span class="linehead"></span>關中主尊寰宇一鏃。三關知幾許。氣宇信如王。誰<a 
name="0817b15" id="0817b15"></a>敢嬰其武。堪笑負命者。有眼還同瞽。報君知。莫莽<a 
name="0817b16" id="0817b16"></a>鹵。未解行人休離母。</p><a 
name="0817b17" id="0817b17"></a><p style="text-indent: 0em; margin-left: 0em"><span class="linehead"></span>舉僧從定州會裏到烏臼。臼云甚處來。僧云定州。臼<a 
name="0817b18" id="0817b18"></a>云定州法道何似這裏。僧云不別臼云若不別更轉<a 
name="0817b19" id="0817b19"></a>彼中去。便打。僧云棒頭有眼不得草草打人。臼云今<a 
name="0817b20" id="0817b20"></a>日打著一個。又打三下。僧便出。臼云屈棒元來有人<a 
name="0817b21" id="0817b21"></a>喫在。僧轉身云爭奈杓柄在和尚手裏。臼云汝要山<a 
name="0817b22" id="0817b22"></a>僧與汝。僧奪棒打臼三下。臼云屈棒屈棒。僧云有人<a 
name="0817b23" id="0817b23"></a>喫在。臼云草草打著個漢。僧禮拜。臼云卻與麼去。僧<a 
name="0817b24" id="0817b24"></a>大笑而出。臼云消得恁麼消得恁麼。</p><a 
name="0817b25" id="0817b25"></a><p style="text-indent: 0em; margin-left: 1em"><span class="linehead"></span>作者相逢迥不同。針縫影裏騎大鵬。李廣當年入<a 
name="0817b26" id="0817b26"></a>虜庭。看來未足盡英雄。</p><a 
name="0817b27" id="0817b27"></a><p style="text-indent: 0em; margin-left: 0em"><span class="linehead"></span>舉玄沙示眾云。諸方老宿盡道接物利生忽遇三種<a 
name="0817b28" id="0817b28"></a>病人來作麼生接。患盲者拈椎豎拂他又不見。患聾<a 
name="0817b29" id="0817b29"></a>者語言三昧他又不聞。患啞者教他說又說不得。且<a 
name="0817b30" id="0817b30"></a>作麼生接若接此人不得佛法無有靈驗。有僧請益<a 
name="0817c01" id="0817c01"></a>雲門。門云禮拜著。僧拜起門以柱杖桎。僧退後。門云<a 
name="0817c02" id="0817c02"></a>汝不患盲。復喚近前來。僧近前。門云汝不患聾。乃云<a 
name="0817c03" id="0817c03"></a>還會麼。僧云不會。門云汝不患啞。其僧于此有省。</p><a 
name="0817c04" id="0817c04"></a><p style="text-indent: 0em; margin-left: 1em"><span class="linehead"></span>一藥能痊三般病。三般病藥一般性。金博金兮水<a 
name="0817c05" id="0817c05"></a>洗水。作者還將病醫病。</p><a 
name="0817c06" id="0817c06"></a><p style="text-indent: 0em; margin-left: 0em"><span class="linehead"></span>舉盤山垂語云。三界無法何處求心。四大本空佛依<a 
name="0817c07" id="0817c07"></a>何住。璿璣不動寂爾無痕。覿面相呈更無餘事。珍重。</p><a 
name="0817c08" id="0817c08"></a><p style="text-indent: 0em; margin-left: 1em"><span class="linehead"></span>世界身心徹底窮。與誰把手上高峰。飢食渴飲眠<a 
name="0817c09" id="0817c09"></a>高枕。曉起扶桑日<span class="corr" title='[巳&gt;已]'>已</span>紅。</p>
<hr>【經文資訊】嘉興藏第 39 冊 No. B464 華嚴起宗真禪師語錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8167.html?index=J39nB464" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB464_002 by HTTrack Website Copier/3.x [XR&CO'2008], Tue, 03 Jun 2014 01:14:01 GMT -->
</html>
