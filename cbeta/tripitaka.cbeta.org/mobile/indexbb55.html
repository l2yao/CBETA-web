<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_053 by HTTrack Website Copier/3.x [XR&CO'2008], Mon, 02 Jun 2014 23:52:29 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6c3d-2.gif?utmac=MO-30696269-4&amp;utmn=1741176679&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53&amp;utmp=%2Fmobile%2Findex.php%3Findex%3DT53n2122_053&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index866a.html?index=T53n2122_052" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 53 卷</p>
	<a href="indexb253-2.html?index=T53n2122_054" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷53]">　
<a 
name="0681b07" id="0681b07"></a><a 
name="0681b08" id="0681b08"></a><a 
name="0681b09" id="0681b09"></a><p><span class="juanname">法苑珠林卷第五十三</span></p><a 
name="0681b10" id="0681b10"></a><a 
name="0681b11" id="0681b11"></a><p style="margin-left: 4em"><span class="byline">西明寺沙門釋道世撰</span></p><a 
name="0681b12" id="0681b12"></a><ul><li>機辯篇第五十八</li><a 
name="0681b13" id="0681b13"></a><li>愚戇篇第五十九</li></ul><a 
name="0681b14" id="0681b14"></a><p style="margin-left: 2em"><span class="headname">機辯篇<span class="note">(此有三部)</span></span></p><a 
name="0681b15" id="0681b15"></a><ul><li>述意部</li><li>菩薩部</li><li>羅漢部</li></ul><a 
name="0681b16" id="0681b16"></a><p style="margin-left: 3em"><span class="headname">述意部第一</span></p><a 
name="0681b17" id="0681b17"></a><p style="text-indent: 0em; margin-left: 0em"><span class="linehead"></span>惟夫三藏浩汗七眾紛綸。設教備機煥然通<a 
name="0681b18" id="0681b18"></a>解。聞苦集則哀切追情。聽滅道則喜捨啟<a 
name="0681b19" id="0681b19"></a>寤。清泠音韻<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>若芝蘭。峻旨宮商開導耳<a 
name="0681b20" id="0681b20"></a>目。所以馬鳴迪其幽宗。龍樹振其絕緒。提<a 
name="0681b21" id="0681b21"></a>婆折其名數。羅漢總其條理。並翊贊妙典<a 
name="0681b22" id="0681b22"></a>俘剪外學。迷津見衢長夜逢曉。繼釋典之高<a 
name="0681b23" id="0681b23"></a>範。表師資之訓術。屬于斯也。可謂盛哉。祇園<a 
name="0681b24" id="0681b24"></a>若在。鹿苑如瞻。誠未證果趣佛邇也。</p><a 
name="0681b25" id="0681b25"></a><p style="margin-left: 3em"><span class="headname">菩薩部第二<span class="note">(略列二三餘散別篇)</span></span></p><a 
name="0681b26" id="0681b26"></a><p style="text-indent: 0em; margin-left: 0em"><span class="linehead"></span>馬鳴菩薩傳云。佛去世後三百餘年<span class="note">(摩耶經六百年)</span>出<a 
name="0681b27" id="0681b27"></a>自東天竺桑岐多國。婆羅門種也。弱狀奇譽。<a 
name="0681b28" id="0681b28"></a>以文談見稱。天竺俗法論師文士。皆執勝相<a 
name="0681b29" id="0681b29"></a>以表其德。馬鳴用其俗法。以利刀貫杖銘<a 
name="0681c01" id="0681c01"></a>云。天下智士其有能以一理見屈一文見勝<a 
name="0681c02" id="0681c02"></a>者。當以此刀自刎其首。常執此刀周遊諸國。<a 
name="0681c03" id="0681c03"></a>文論之士莫能抗之者。是時韻陀山中有一<a 
name="0681c04" id="0681c04"></a>羅漢。名富樓那。外道名理無不綰達。於是<a 
name="0681c05" id="0681c05"></a>馬鳴詣而候焉。見其端坐林下。志氣眇然若<a 
name="0681c06" id="0681c06"></a>不可測。神色謙退似而可屈。遂與言沙門說<a 
name="0681c07" id="0681c07"></a>之。敢有所明。要必屈汝。我若不勝便刎頸<a 
name="0681c08" id="0681c08"></a>相謝。沙門默然。容無負色。亦無勝顏。扣之數<a 
name="0681c09" id="0681c09"></a>四曾無應情。馬鳴退自思惟。我負矣。彼勝矣。<a 
name="0681c10" id="0681c10"></a>彼安無言故無可屈。吾以言之。雖知言者<a 
name="0681c11" id="0681c11"></a>可屈。自吾未免於言。真可愧耳。退謝其屈便<a 
name="0681c12" id="0681c12"></a>欲刎首。沙門止之。汝以自刎謝我。當隨我<a 
name="0681c13" id="0681c13"></a>意<span class="gaiji">&#x9B00;<!--gaiji,剃,1[髟/弟],2&#x9B00;,3--></span>。汝周羅為我弟子。即以理伏。落髮投簪<a 
name="0681c14" id="0681c14"></a>受具足戒。坐則文宣佛法。游則闡揚道化。<a 
name="0681c15" id="0681c15"></a>作莊嚴佛法諸論百有萬言。大行天竺。舉世<a 
name="0681c16" id="0681c16"></a>推宗。以為造作之式。雖復西河之亂孔父。<a 
name="0681c17" id="0681c17"></a>身子之疑聖師。篾以過也。其後龍樹染翰之<a 
name="0681c18" id="0681c18"></a>初著論之始。未嘗不稽首馬鳴作自歸之偈。<a 
name="0681c19" id="0681c19"></a>謙譏憑其冥照以自寤焉。今天竺諸王勢士。<a 
name="0681c20" id="0681c20"></a>皆為之立廟宗之若佛。評有之曰。</p><a 
name="0681c21" id="0681c21"></a><p style="text-indent: 0em; margin-left: 0em"><span class="linehead"></span>龍樹菩薩傳并付法藏傳云。有一大士。名曰<a 
name="0681c22" id="0681c22"></a>龍樹<span class="note">(依傳云。佛去世後七百年內出現於世。依奘法師傳云。西梵正音名為龍猛。舊翻訛略。故曰龍樹。佛<a 
name="0681c23" id="0681c23"></a>去世後三百年出現於世。壽年七百歲。故人錯稱佛滅後七百年出世)</span>天聰奇寤事不<a 
name="0681c24" id="0681c24"></a>再問。建立法<span class="corr" title='[憧&gt;幢]'>幢</span>摧伏異道。託生南天竺國。出<a 
name="0681c25" id="0681c25"></a>梵志種。大豪貴家。始生之時在於樹下。由龍<a 
name="0682a01" id="0682a01"></a>成道。因號龍樹。少小聰哲才學超世。本童子<a 
name="0682a02" id="0682a02"></a>時處在襁抱。聞諸梵志誦四韋陀論。其典淵<a 
name="0682a03" id="0682a03"></a>博有四萬偈。各三十二字。皆即照了達其句<a 
name="0682a04" id="0682a04"></a>味。弱冠馳名擅步諸國。天文地理星緯圖讖。<a 
name="0682a05" id="0682a05"></a>及餘道術無不綜練。朋友三人天姿奇秀。相<a 
name="0682a06" id="0682a06"></a>與議曰。天下理義開寤神明。洞發幽旨增長<a 
name="0682a07" id="0682a07"></a>智惠。若斯之事吾等悉達。更以何方而自娛<a 
name="0682a08" id="0682a08"></a>樂。復作是言。世間唯有追求好色縱情極欲。<a 
name="0682a09" id="0682a09"></a>最是一生上妙快樂。宜可共求隱身之藥。事<a 
name="0682a10" id="0682a10"></a>若斯果此願必就。咸言善哉。斯言甚快。即至<a 
name="0682a11" id="0682a11"></a>術處求隱身法。術師念曰。此四梵志才智高<a 
name="0682a12" id="0682a12"></a>遠生大憍慢。草芥群生。今以術故屈辱就我。<a 
name="0682a13" id="0682a13"></a>然此人輩研窮博達所不知者。唯此賤術。若<a 
name="0682a14" id="0682a14"></a>授其方則永見棄。且與彼藥使不知之。藥盡<a 
name="0682a15" id="0682a15"></a>必來。師諮可久。即便各授青藥一丸。而告<a 
name="0682a16" id="0682a16"></a>之曰。汝持此藥以水磨之用塗眼瞼。形當自<a 
name="0682a17" id="0682a17"></a>隱。尋受師教各磨此藥。龍樹聞香即便識之。<a 
name="0682a18" id="0682a18"></a>分數多少錙銖無失。還向其師具陳斯事。此<a 
name="0682a19" id="0682a19"></a>藥滿足有七十種。名字兩數皆如其方。師聞<a 
name="0682a20" id="0682a20"></a>驚愕問其所由。龍樹答言。大師當知。一切諸<a 
name="0682a21" id="0682a21"></a>藥自有氣分。因此知之。何足為怪。師聞其言<a 
name="0682a22" id="0682a22"></a>歎未曾有。即作是念。若此人者聞之猶難。況<a 
name="0682a23" id="0682a23"></a>我親遇而惜斯術。即以其法具授四人。四人<a 
name="0682a24" id="0682a24"></a>依方和合此藥。自翳其身游行自在。即共相<a 
name="0682a25" id="0682a25"></a>將入王後宮。宮中美人皆被侵掠。百餘日後<a 
name="0682a26" id="0682a26"></a>懷妊者眾。尋往白王庶免罪咎。王聞是已心<a 
name="0682a27" id="0682a27"></a>大不悅。此何不祥為怪乃爾。召諸智臣共謀<a 
name="0682a28" id="0682a28"></a>斯事。時有一臣即白王言。凡此之事應有二<a 
name="0682a29" id="0682a29"></a>種。一是鬼魅。二是方術。可以細土置諸門中<a 
name="0682b01" id="0682b01"></a>令人守衛斷往來者。若是方術其跡自現。設<a 
name="0682b02" id="0682b02"></a>鬼魅入必無其跡。人可兵除。鬼當<span class="gaiji">&#x546A;<!--gaiji,咒,1[口*兄],2&#x546A;,3--></span>滅。王<a 
name="0682b03" id="0682b03"></a>用其計依法為之。見四人跡從門而入。時防<a 
name="0682b04" id="0682b04"></a>衛者驟以聞王。王將勇士凡數百人。揮刀空<a 
name="0682b05" id="0682b05"></a>中斬三人首。近王七尺內刀所不至。龍樹斂<a 
name="0682b06" id="0682b06"></a>身依王而立。於是始寤欲為苦本敗德危身<a 
name="0682b07" id="0682b07"></a>污辱梵行。即自誓曰。我若得脫免斯厄難。當<a 
name="0682b08" id="0682b08"></a>詣沙門受出家法。既出入山至一佛塔。捨離<a 
name="0682b09" id="0682b09"></a>欲愛出家為道。於九十日誦閻浮提所有經<a 
name="0682b10" id="0682b10"></a>論。皆悉通達。更求異典都無得處。遂向雪山<a 
name="0682b11" id="0682b11"></a>見一比丘。以摩訶衍而授與之。讀誦愛樂恭<a 
name="0682b12" id="0682b12"></a>敬供養。雖達實義未獲道證。辯才無盡善能<a 
name="0682b13" id="0682b13"></a>言論。外道異學咸皆摧伏。請為師範。即便自<a 
name="0682b14" id="0682b14"></a>謂一切智人。心生憍慢甚大貢高。便欲往彼<a 
name="0682b15" id="0682b15"></a>瞿曇門入。爾時門神告龍樹曰。今汝智慧猶<a 
name="0682b16" id="0682b16"></a>如<span class="gaiji">&#x87C1;<!--gaiji,蚊,1[民/(虫*虫)],2&#x87C1;,3--></span>虻。比於如來非言能辯。無異螢火齊<a 
name="0682b17" id="0682b17"></a>輝日月。以須彌山等葶藶子。我觀仁者非<a 
name="0682b18" id="0682b18"></a>一切智。云何欲此門而入。聞是語已<span class="gaiji">赧<!--gaiji,赧,1[赤*皮],2&#x27E5E;,3--></span>然有<a 
name="0682b19" id="0682b19"></a>愧。時有弟子白龍樹言。師常自謂一切智<a 
name="0682b20" id="0682b20"></a>人。今來屈辱為佛弟子。弟子之法諮承於師。<a 
name="0682b21" id="0682b21"></a>諮承不足非一切智。於是龍樹辭窮理屈。心<a 
name="0682b22" id="0682b22"></a>自念言。世界法中津塗無量。佛經雖妙句義<a 
name="0682b23" id="0682b23"></a>未盡。我今宜可更敷演之。開寤後學饒益眾<a 
name="0682b24" id="0682b24"></a>生。作是言已獨處靜室水精房中。大龍菩薩<a 
name="0682b25" id="0682b25"></a>愍其若此。即以神力接入大海。至其宮殿開<a 
name="0682b26" id="0682b26"></a>七寶函。以示諸方等深奧經典。無量妙法授<a 
name="0682b27" id="0682b27"></a>與龍樹。九十日中通解甚多。其心深入體得<a 
name="0682b28" id="0682b28"></a>實利。龍之心念而問之曰。汝今看經為遍<a 
name="0682b29" id="0682b29"></a>未耶。龍樹答言。汝經無量不可得盡。我所讀<a 
name="0682c01" id="0682c01"></a>者足滿十倍過閻浮提。龍王問言。忉利天上<a 
name="0682c02" id="0682c02"></a>釋提桓因所有經典。倍過此宮百千萬倍。諸<a 
name="0682c03" id="0682c03"></a>處比此易可稱數。爾時龍樹既得諸經。豁然<a 
name="0682c04" id="0682c04"></a>通達善解一相。深入無生二忍具足。龍知寤<a 
name="0682c05" id="0682c05"></a>道還送出宮。時南天竺王。本甚邪見。承事外<a 
name="0682c06" id="0682c06"></a>道毀謗正法。見其龍樹是一切智人。共大論<a 
name="0682c07" id="0682c07"></a>師論難不逮。稽首禮敬<span class="gaiji">剃<!--gaiji,剃,1[髟/剔],2&#x29B9C;,3--></span>除鬚髮。而就出<a 
name="0682c08" id="0682c08"></a>家。如是所度無量邪見。王家常送十車衣<span class="gaiji">&#x9262;<!--gaiji,缽,1[金*本],2&#x9262;,3--></span>。<a 
name="0682c09" id="0682c09"></a>終竟一日皆悉都盡。如是展轉乃至無數廣<a 
name="0682c10" id="0682c10"></a>開分別摩訶衍義。造憂波提舍論十萬偈莊<a 
name="0682c11" id="0682c11"></a>嚴佛道。大慈方便如是等論。各十萬偈。令摩<a 
name="0682c12" id="0682c12"></a>訶衍先宣於世。造無畏論滿十萬偈。中論出<a 
name="0682c13" id="0682c13"></a>於無畏部中。凡五百偈。其所敷演義味深邃。<a 
name="0682c14" id="0682c14"></a>摧伏一切外道勝幢。是時有一小乘法師。見<a 
name="0682c15" id="0682c15"></a>其高明常懷忿嫉。龍樹菩薩所作已辨。將去<a 
name="0682c16" id="0682c16"></a>此土問法師云。汝今樂我久住世不。答曰。仁<a 
name="0682c17" id="0682c17"></a>者實不願也。即入閑室經日不現。弟子咸<a 
name="0682c18" id="0682c18"></a>怪。破戶看之。遂見其師蟬蛻而去。天竺諸國<a 
name="0682c19" id="0682c19"></a>並為立廟。種種供養。敬事如佛焉。</p><a 
name="0682c20" id="0682c20"></a><p style="margin-left: 3em"><span class="headname">羅漢部第三</span></p><a 
name="0682c21" id="0682c21"></a><p style="text-indent: 0em; margin-left: 0em"><span class="linehead"></span>如智度論云。舍利弗於一切弟子中智慧最<a 
name="0682c22" id="0682c22"></a>為第一。如佛偈說。</p><a 
name="0682c23" id="0682c23"></a><p>　<span class="lg">一切眾生中　　唯除佛世尊<a 
name="0682c24" id="0682c24"></a><br>　欲比舍利弗　　智慧及多聞<a 
name="0682c25" id="0682c25"></a><br>　於十六分中　　猶尚不及一</span></p><a 
name="0682c26" id="0682c26"></a><p style="text-indent: 0em; margin-left: 0em"><span class="linehead"></span>舍利弗智慧多聞。年始八歲誦十八部經。通<a 
name="0682c27" id="0682c27"></a>解一切義。是時摩伽陀國有龍王兄弟。一名<a 
name="0682c28" id="0682c28"></a>姞利。二名阿伽羅。降雨以時國無荒年。人民<a 
name="0682c29" id="0682c29"></a>感之。常以仲春之月大集龍處為設大會。作<a 
name="0683a01" id="0683a01"></a>樂談義終此一日。自古及今斯集未替。此日<a 
name="0683a02" id="0683a02"></a>常法敷四高座。一為國王。二為太子。三為大<a 
name="0683a03" id="0683a03"></a>臣。四為論士。爾時舍利弗。以八歲之身問眾<a 
name="0683a04" id="0683a04"></a>人言。此四高座為誰敷之。眾人答言。為國王<a 
name="0683a05" id="0683a05"></a>大子大臣論士。是時舍利弗。觀察時人無勝<a 
name="0683a06" id="0683a06"></a>己者。便昇論床結跏趺坐。眾人疑怪。或謂愚<a 
name="0683a07" id="0683a07"></a>小無知。或謂智量過人。雖復嘉其神異而猶<a 
name="0683a08" id="0683a08"></a>各懷自矜。恥其年小不自與語。皆遣年少傳<a 
name="0683a09" id="0683a09"></a>言問之。其答厝旨辭理超絕。時諸論師歎未<a 
name="0683a10" id="0683a10"></a>曾有。愚智大小一切皆伏。王大歡喜。即命有<a 
name="0683a11" id="0683a11"></a>司封一聚落。常以給之。王乘象輿振鈴告令。<a 
name="0683a12" id="0683a12"></a>宣示一切十六大國無不慶悅<span class="note">(如四分律云。舍利弗具足四辯。一法<a 
name="0683a13" id="0683a13"></a>辯。二義辯。三詞辯。四了了辯。若具此辯而外道不伏者。無有是處。又勝思惟論云。菩薩有七種德。皆依樂說辯<a 
name="0683a14" id="0683a14"></a>才。何等為七。一種種樂說辯才。二無滯樂說辯才。三堅固樂說辯才。四了了樂說辯才。五不怯弱樂說辯才。六<a 
name="0683a15" id="0683a15"></a>相應樂說辯才。七任放樂說辯才。此八地菩薩得也)</span>是時吉古師子。名拘律<a 
name="0683a16" id="0683a16"></a>陀。姓大目揵連。是舍利弗友。二人才智德行<a 
name="0683a17" id="0683a17"></a>互同。行則俱游。住則同止。少長交契結要<a 
name="0683a18" id="0683a18"></a>始終。後俱厭世出家學道。作梵志弟子。情求<a 
name="0683a19" id="0683a19"></a>道門久而無徵。以問於師。師名訕闍耶。而答<a 
name="0683a20" id="0683a20"></a>之言。自我求道彌歷年歲。不知道果。非其人<a 
name="0683a21" id="0683a21"></a>耶。他日師疾。舍利弗在頭邊立。大目連在足<a 
name="0683a22" id="0683a22"></a>邊立。二人惴惴。其師將終乃愍而笑。二人<a 
name="0683a23" id="0683a23"></a>同心俱問笑意。師答之言。世俗無眼為恩愛<a 
name="0683a24" id="0683a24"></a>所侵。我見金地國王死。其大夫人自投火<span class="gaiji">[卄/積]<!--gaiji,,1[卄/積],2&#x27090;,3--></span><a 
name="0683a25" id="0683a25"></a>求同一處。而此二人行報各異生處殊絕。是<a 
name="0683a26" id="0683a26"></a>時二人筆受師語。欲以驗其虛實。後有金地<a 
name="0683a27" id="0683a27"></a>商人遠來摩伽陀國。以疏驗之果如師語。乃<a 
name="0683a28" id="0683a28"></a>撫然歎曰。我昔非其人耶。為是師隱我耶。二<a 
name="0683a29" id="0683a29"></a>人誓曰若先得甘露。要畢相報<span class="note">(故佛本行經云。是時舍利弗見馬宿<a 
name="0683b01" id="0683b01"></a>比丘入城乞食。城內一切人民各共評論說偈云。<a 
name="0683b02" id="0683b02"></a><p><span class="lg">巧攝諸根識　進止常寂定　含笑出美言　此必釋種子</span></p><p style="text-indent: 0em; margin-left: 0em"><span class="linehead"></span>爾時舍利弗即請云。汝大師德術亦勝汝耶。爾時<a 
name="0683b03" id="0683b03"></a>阿濕波踰跋多。隋云馬宿。即說偈報云。</p><a 
name="0683b04" id="0683b04"></a><p><span class="lg">如芥對須彌　牛跡比大海　蚊虻並金翅　我與彼亦然　假使聲聞度彼岸　成就諸地猶弟子　於彼師邊不<a 
name="0683b05" id="0683b05"></a>入數<br>　與彼世尊威德別</span></p><p style="text-indent: 0em; margin-left: 0em"><span class="linehead"></span>於是舍利弗復聞說偈云。</p><a 
name="0683b06" id="0683b06"></a><p><span class="lg">諸法因緣生　亦從因緣滅　吾師大沙門　常說如是法</span></p><p style="text-indent: 0em; margin-left: 0em"><span class="linehead"></span>舍利弗聞已。即得見諦得法眼淨。舍利弗既得須陀洹<a 
name="0683b07" id="0683b07"></a>果。復向目連亦說是偈。目連聞舍利弗說。亦得須陀洹果。於是舍利弗目連二人。將五百眷屬同詣佛所。皆得阿羅<a 
name="0683b08" id="0683b08"></a>漢果。依四分律及餘經等。皆云千二百五十人。至於佛所得阿羅漢果</p>)</span>依論問曰。何以<a 
name="0683b09" id="0683b09"></a>名舍利弗。答曰。是母所作字。伽陀國是中有<a 
name="0683b10" id="0683b10"></a>大城。名王舍城。王名頻婆娑羅。有婆羅門論<a 
name="0683b11" id="0683b11"></a>師。名摩陀羅。王以其人善能論故。賜封一邑。<a 
name="0683b12" id="0683b12"></a>去城不遠。是摩陀羅。遂有居家。婦生一女。眼<a 
name="0683b13" id="0683b13"></a>似舍利鳥眼。即名此女為舍利。次生一男。膝<a 
name="0683b14" id="0683b14"></a>骨<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>大名拘絺羅<span class="note">(秦言大膝)</span>既有居家畜養男女。所<a 
name="0683b15" id="0683b15"></a>學經書皆已陳故不復業新。是時南天竺有<a 
name="0683b16" id="0683b16"></a>一婆羅門大論議師。字提舍。於十八種大經<a 
name="0683b17" id="0683b17"></a>皆悉通利。是人入王舍城。頭上戴火以銅鍱<a 
name="0683b18" id="0683b18"></a>鍱腹。人問其故。便言我所學經書甚多恐腹<a 
name="0683b19" id="0683b19"></a>破裂。是故鍱之。又問。頭上何故戴火。答言。<a 
name="0683b20" id="0683b20"></a>以大暗故。眾人言曰。日出照明。何以言暗。<a 
name="0683b21" id="0683b21"></a>答曰。暗有二種。一者日光不照。二者愚癡<a 
name="0683b22" id="0683b22"></a>暗故。今雖有日明而愚癡猶黑。眾人言。汝但<a 
name="0683b23" id="0683b23"></a>未見婆羅門摩陀羅論師。汝若見者腹當縮<a 
name="0683b24" id="0683b24"></a>明當暗。是婆羅門徑至鼓邊打論議鼓。國王<a 
name="0683b25" id="0683b25"></a>聞之。問是何人。眾臣答言。南天竺有一婆羅<a 
name="0683b26" id="0683b26"></a>門。名提舍。是大論師欲求論處。故打論鼓。王<a 
name="0683b27" id="0683b27"></a>大歡喜。即集眾人而告之曰。有能難者與之<a 
name="0683b28" id="0683b28"></a>論議。摩陀羅聞之自疑。我以陳故不復業<a 
name="0683c01" id="0683c01"></a>新。不知我今能與論不。俛仰而來。於道中見<a 
name="0683c02" id="0683c02"></a>二特牛方相觝觸。心中作想。此牛是我彼牛<a 
name="0683c03" id="0683c03"></a>是彼。以此為占知誰得勝。此牛不如。便大<a 
name="0683c04" id="0683c04"></a>愁憂。而自念言。如此相者我將不如。欲入<a 
name="0683c05" id="0683c05"></a>眾時。見有母人挾一瓶水正在其前。躄地破<a 
name="0683c06" id="0683c06"></a>瓶。復作是念。是亦不吉。甚大不樂。既入眾中<a 
name="0683c07" id="0683c07"></a>見彼論師。顏貌意色勝相具足。自知不如。事<a 
name="0683c08" id="0683c08"></a>不獲已。與共論議。論議既交便墮負處。王大<a 
name="0683c09" id="0683c09"></a>歡喜。大智明人遠入我國。復欲為之封一聚<a 
name="0683c10" id="0683c10"></a>落。諸臣議言。一聰明人來便封一邑。功臣不<a 
name="0683c11" id="0683c11"></a>賞但寵語論。恐非安國全家之道。今摩陀羅<a 
name="0683c12" id="0683c12"></a>論議不如。應奪其封以與勝者。若更有勝人<a 
name="0683c13" id="0683c13"></a>復以與之。王用其言。即奪與後人。是時摩<a 
name="0683c14" id="0683c14"></a>陀羅語提舍言。汝是聰明人我以女妻汝。男<a 
name="0683c15" id="0683c15"></a>兒相累。今欲遠出他國以求本志。提舍納其<a 
name="0683c16" id="0683c16"></a>女為婦。其婦懷妊夢見一人。身被甲冑手執<a 
name="0683c17" id="0683c17"></a>金剛。摧破諸山而在大山邊立。覺已白其夫<a 
name="0683c18" id="0683c18"></a>言。我夢如是。提舍言。汝當生男摧伏一切諸<a 
name="0683c19" id="0683c19"></a>論議師。唯不勝一人。常與作弟子。舍利懷<a 
name="0683c20" id="0683c20"></a>妊。以其子故母亦聰明。大能論議。其弟拘絺<a 
name="0683c21" id="0683c21"></a>羅與姊談論。每屈不如。知所懷子必大智慧。<a 
name="0683c22" id="0683c22"></a>未生如是。何況出生。即捨家學道至南天竺。<a 
name="0683c23" id="0683c23"></a>不剪指爪讀十八種經書。皆令通利。是故時<a 
name="0683c24" id="0683c24"></a>人名為長爪梵志。姊子既生。七日之後裹以<a 
name="0683c25" id="0683c25"></a>白<span class="gaiji">[疊*毛]<!--gaiji,,1[疊*毛],2&#x3CB2;,3--></span>以示其父。其父思惟。我名提舍。逐我<a 
name="0683c26" id="0683c26"></a>名字。字為憂波提舍<span class="note">(憂波秦言逐提舍是星名)</span>是為父母作字。<a 
name="0683c27" id="0683c27"></a>眾人以其舍利所生。皆共名之為舍利弗<span class="note">(佛言子也)</span><a 
name="0683c28" id="0683c28"></a>又舍利弗者。世世本願於釋迦佛所作智慧<a 
name="0683c29" id="0683c29"></a>第一弟子。字舍利弗。是為本願因緣以名舍<a 
name="0684a01" id="0684a01"></a>利弗。</p><a 
name="0684a02" id="0684a02"></a><p style="text-indent: 0em; margin-left: 0em"><span class="linehead"></span>問曰。若爾者。何以不言憂波提舍但言舍利<a 
name="0684a03" id="0684a03"></a>弗。答曰。時人貴重其母。於眾女人中聰明第<a 
name="0684a04" id="0684a04"></a>一。以是因緣故稱舍利弗。</p><a 
name="0684a05" id="0684a05"></a><p style="text-indent: 0em; margin-left: 0em"><span class="linehead"></span>又佛本行經云。佛於舍婆城。於其中間有一<a 
name="0684a06" id="0684a06"></a>大樹。名尸奢波。其樹蔭下多有一切諸婆羅<a 
name="0684a07" id="0684a07"></a>門止息其下。諸婆羅門遙見阿難來欲到邊。<a 
name="0684a08" id="0684a08"></a>各相告言。汝輩當知。此是沙門瞿曇弟子。於<a 
name="0684a09" id="0684a09"></a>諸聰明多聞之中最第一者。作是語已。阿難<a 
name="0684a10" id="0684a10"></a>便至。白言仁者。今請觀此樹合有幾葉。爾時<a 
name="0684a11" id="0684a11"></a>阿難觀其樹已。而報彼言。東枝合有若干百<a 
name="0684a12" id="0684a12"></a>葉若干千葉。如是南枝西枝北枝皆言。合有<a 
name="0684a13" id="0684a13"></a>若干百葉若干千葉。作是語已遂即捨去。爾<a 
name="0684a14" id="0684a14"></a>時彼諸婆羅門輩。阿難去後取百數葉隱藏<a 
name="0684a15" id="0684a15"></a>一邊。阿難迴已。諸婆羅門於是復問。仁者阿<a 
name="0684a16" id="0684a16"></a>難。汝復來耶。乞更觀此樹有幾多葉。爾時阿<a 
name="0684a17" id="0684a17"></a>難仰觀樹已。知婆羅門等所摘藏葉若干百<a 
name="0684a18" id="0684a18"></a>數。便即報彼婆羅門言。東枝合有若干百葉<a 
name="0684a19" id="0684a19"></a>若干千葉。如是南枝西枝北枝。亦言合有若<a 
name="0684a20" id="0684a20"></a>干百葉若干千葉。作是語已便即過去。爾時<a 
name="0684a21" id="0684a21"></a>彼等婆羅門輩。生希有心未曾有之。各相謂<a 
name="0684a22" id="0684a22"></a>言。此之沙門甚大聰明有大智慧。諸婆羅門<a 
name="0684a23" id="0684a23"></a>以此因緣心得正信。得正信已其後不久悉<a 
name="0684a24" id="0684a24"></a>各出家成羅漢果<span class="note">(略述一二餘備經文)</span>。</p><a 
name="0684a25" id="0684a25"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0684a26" id="0684a26"></a><p>　<span class="lg">樞機巧對辯　　善誘令心伏<a 
name="0684a27" id="0684a27"></a><br>　八水潤蕉芽　　三明啟瞽目<a 
name="0684a28" id="0684a28"></a><br>　來問各不同　　詶答皆芬郁<a 
name="0684a29" id="0684a29"></a><br>　冀捨四龍驚　　亦除二鼠逐<a 
name="0684b01" id="0684b01"></a><br>　意樹發空華　　心蓮吐輕馥<a 
name="0684b02" id="0684b02"></a><br>　喻此滄海變　　譬彼菴羅熟<a 
name="0684b03" id="0684b03"></a><br>　妙智方縟錦　　詞深同霧縠<a 
name="0684b04" id="0684b04"></a><br>　善學乖梵爪　　真言異鍱腹</span></p><a 
name="0684b05" id="0684b05"></a><p style="margin-left: 4em"><span class="headname">感應緣<span class="note">(略引四驗)</span></span></p><a 
name="0684b06" id="0684b06"></a><ul><li>秦太守趙正</li><li>晉沙門釋僧叡</li><li>晉沙門支孝<a 
name="0684b07" id="0684b07"></a>龍</li><li>晉沙門康僧淵</li></ul><a 
name="0684b08" id="0684b08"></a><p style="text-indent: 0em; margin-left: 0em"><span class="linehead"></span>秦符堅臣武威太守趙正。立志忠政大弘佛<a 
name="0684b09" id="0684b09"></a>法。符堅初敗群鋒互起。戎妖縱暴民流四出。<a 
name="0684b10" id="0684b10"></a>而得傳譯大部蓋由趙正之力矣。又有正字<a 
name="0684b11" id="0684b11"></a>文業。洛陽長水人。或曰濟陰人。年至十八<a 
name="0684b12" id="0684b12"></a>為偽秦著作郎。後遷至黃門郎武威太守。為<a 
name="0684b13" id="0684b13"></a>人無鬚而瘦。有妻妾而無兒。時謂閹人。然而<a 
name="0684b14" id="0684b14"></a>性度敏達學兼內外。性好譏諫無所迴避。符<a 
name="0684b15" id="0684b15"></a>堅末年寵惑鮮卑惰於治政。因歌諫曰。</p><a 
name="0684b16" id="0684b16"></a><p style="text-indent: 0em; margin-left: 0em"><span class="linehead"></span>昔聞孟津河。千里作一曲。此水本自清。是誰<a 
name="0684b17" id="0684b17"></a>攪令濁堅動容曰。是朕也。又歌曰。</p><a 
name="0684b18" id="0684b18"></a><p style="text-indent: 0em; margin-left: 0em"><span class="linehead"></span>北園有一棗。布葉垂重蔭。外雖饒棘刺。內實<a 
name="0684b19" id="0684b19"></a>有赤心。</p><a 
name="0684b20" id="0684b20"></a><p style="text-indent: 0em; margin-left: 0em"><span class="linehead"></span>堅笑曰。將非趙文業耶。其調戲機捷皆此類<a 
name="0684b21" id="0684b21"></a>也。後因關中佛法之盛。願欲出家。堅惜而未<a 
name="0684b22" id="0684b22"></a>許。及堅死後方遂其志。更名道整。因作頌<a 
name="0684b23" id="0684b23"></a>曰。</p><a 
name="0684b24" id="0684b24"></a><p>　<span class="lg">佛生何以晚　　泥洹一何早<a 
name="0684b25" id="0684b25"></a><br>　歸命釋迦文　　今來投大道</span></p><a 
name="0684b26" id="0684b26"></a><p style="text-indent: 0em; margin-left: 0em"><span class="linehead"></span>後遁<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>商洛山專精經律。晉雍州刺史郗恢。<a 
name="0684b27" id="0684b27"></a>欽其風尚逼共同游。終於襄陽。春秋六十餘<a 
name="0684b28" id="0684b28"></a>矣。</p><a 
name="0684b29" id="0684b29"></a><p style="text-indent: 0em; margin-left: 0em"><span class="linehead"></span>晉長安有釋僧叡。魏郡長樂人也。博通經論<a 
name="0684c01" id="0684c01"></a>機辯難及。姚興姚嵩特加禮遇。興問嵩曰。叡<a 
name="0684c02" id="0684c02"></a>公何如。嵩答。實鄴衛之松<span class="gaiji">&#x6822;<!--gaiji,柏,1[木*百],2&#x6822;,3--></span>。興<span class="gaiji">&#x52C5;<!--gaiji,敕,1[束*力],2&#x52C5;,3--></span>見之。欲觀<a 
name="0684c03" id="0684c03"></a>其才器。叡風韻<span class="gaiji">[穴/注]<!--gaiji,,1[穴/注],2&#x259A0;,3--></span>流含吐彬蔚。興大賞悅。<a 
name="0684c04" id="0684c04"></a>即<span class="gaiji">&#x52C5;<!--gaiji,敕,1[束*力],2&#x52C5;,3--></span>給俸<span class="gaiji">卹<!--gaiji,卹,1[邱-丘+血],2&#x460F;,3--></span>吏力人輿。興後謂嵩曰。此乃四<a 
name="0684c05" id="0684c05"></a>海標領。何獨鄴衛之松<span class="gaiji">&#x6822;<!--gaiji,柏,1[木*百],2&#x6822;,3--></span>耶。於是美譽遐布<a 
name="0684c06" id="0684c06"></a>遠近歸德。什所翻經叡並參正。昔竺法護翻<a 
name="0684c07" id="0684c07"></a>正法華經。至受決品云。天見人人見天。什譯<a 
name="0684c08" id="0684c08"></a>經至此乃言曰。此語與西域義同。但在言過<a 
name="0684c09" id="0684c09"></a>質。叡曰。將非人天交接兩得相見。什喜曰。實<a 
name="0684c10" id="0684c10"></a>然。其領標出皆此類也。什歎曰。吾傳譯經論<a 
name="0684c11" id="0684c11"></a>得與子相值真無所恨矣。著大智論十二門<a 
name="0684c12" id="0684c12"></a>論中論等諸序。并著大品法華維摩思益自<a 
name="0684c13" id="0684c13"></a>在王禪經等序。皆傳於世。叡弘讚經法。常迴<a 
name="0684c14" id="0684c14"></a>此業願生安養。於是臨終之日入房。洗浴燒<a 
name="0684c15" id="0684c15"></a>香禮拜還床。面向西方合掌而卒。是日同寺<a 
name="0684c16" id="0684c16"></a>咸見五色香煙從叡房出。春秋六十七矣。</p><a 
name="0684c17" id="0684c17"></a><p style="text-indent: 0em; margin-left: 0em"><span class="linehead"></span>晉淮陽有支孝龍。淮陽人。少小風姿見重。<a 
name="0684c18" id="0684c18"></a>加復神采卓犖高論。適時無人能抗。陳留阮<a 
name="0684c19" id="0684c19"></a>贍<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>川庾凱。並結知音之交。世人呼為八<a 
name="0684c20" id="0684c20"></a>達。時或嘲之曰。大晉龍興天下為宗。沙門何<a 
name="0684c21" id="0684c21"></a>不全髮膚去袈裟釋梵服披綾羅。龍曰。抱一<a 
name="0684c22" id="0684c22"></a>以逍遙。唯寂以致誠。剪髮毀容。改服變形。彼<a 
name="0684c23" id="0684c23"></a>謂我辱我棄彼榮。故無心於貴而逾貴。無心<a 
name="0684c24" id="0684c24"></a>於足而逾足矣。其機辯適時皆此類也。故孫<a 
name="0684c25" id="0684c25"></a>綽為之贊曰。</p><a 
name="0684c26" id="0684c26"></a><p>　<span class="lg">小方易擬　　大器難像　　桓桓孝龍<a 
name="0684c27" id="0684c27"></a><br>　剋邁高廣　　物競宗歸　　人思<span class="gaiji">&#x52B9;<!--gaiji,效,1[交*力],2&#x52B9;,3--></span>仰<a 
name="0684c28" id="0684c28"></a><br>　雲泉彌漫　　蘭風旴響</span></p><a 
name="0684c29" id="0684c29"></a><p style="text-indent: 0em; margin-left: 0em"><span class="linehead"></span>晉康僧淵。本西域人。生于長安。貌雖胡人<a 
name="0685a01" id="0685a01"></a>語實中國。容止詳正志業弘深。晉成之世與<a 
name="0685a02" id="0685a02"></a>康法暢支敏度等俱過江。暢亦有才思善為<a 
name="0685a03" id="0685a03"></a>往復。著人物始義論等。暢常執麈尾。行每值<a 
name="0685a04" id="0685a04"></a>名賓輒清談盡日。庾元規謂暢曰。此麈尾何<a 
name="0685a05" id="0685a05"></a>以常在。暢曰。廉者不求。貪者不與。故得常在。<a 
name="0685a06" id="0685a06"></a>淵亦機辯逾過於暢。時琅邪王茂弘。以見淵<a 
name="0685a07" id="0685a07"></a>鼻高眼深。每戲弄之。淵曰。鼻者面之山。眼者<a 
name="0685a08" id="0685a08"></a>面之淵。山不高則不靈。淵不深則不清。時人<a 
name="0685a09" id="0685a09"></a>以為名答。</p><a 
name="0685a10" id="0685a10"></a><p style="margin-left: 2em"><span class="headname">愚戇篇第五十九<span class="note">(此有三部)</span></span></p><a 
name="0685a11" id="0685a11"></a><ul><li>述意部</li><li>般陀部</li><li>雜癡部</li></ul><a 
name="0685a12" id="0685a12"></a><p style="margin-left: 3em"><span class="headname">述意部第一</span></p><a 
name="0685a13" id="0685a13"></a><p style="text-indent: 0em; margin-left: 0em"><span class="linehead"></span>夫愚戇者。是眾病之本。障道之源。致使昏<a 
name="0685a14" id="0685a14"></a>滯三有沈溺四流。六情常閉三毒常開。問者<a 
name="0685a15" id="0685a15"></a>口爽發語成狂。洪癡不得振其翼。名愛不得<a 
name="0685a16" id="0685a16"></a>逞其足。採善心於毫芒。拔凶頑於虎口。魚<a 
name="0685a17" id="0685a17"></a>魯不辯菽麥。何知愚惑之甚罪莫大焉。</p><a 
name="0685a18" id="0685a18"></a><p style="margin-left: 3em"><span class="headname">般陀部第二</span></p><a 
name="0685a19" id="0685a19"></a><p style="text-indent: 0em; margin-left: 0em"><span class="linehead"></span>如善見律云般陀者。此言路邊生。何以故。般<a 
name="0685a20" id="0685a20"></a>陀母本是大富長者家女。長者唯有此一女。<a 
name="0685a21" id="0685a21"></a>憐愛甚重。作七層樓安置此女。遣一奴子供<a 
name="0685a22" id="0685a22"></a>給所須。奴子長大便與私通。即共奴籌量。我<a 
name="0685a23" id="0685a23"></a>今共汝叛往餘國。如是三問奴子。奴子言不<a 
name="0685a24" id="0685a24"></a>能去。女語奴言。汝若不去我父母知必當殺<a 
name="0685a25" id="0685a25"></a>汝。奴答言。我若往他方貧無錢寶。云何生<a 
name="0685a26" id="0685a26"></a>活。女語奴言。汝隨我去。我當偷取珍寶共汝<a 
name="0685a27" id="0685a27"></a>將去。奴答言。若如是者我共汝去。此女日日<a 
name="0685a28" id="0685a28"></a>偷取珍寶與奴。將出在外藏。算計得二人<a 
name="0685a29" id="0685a29"></a>重擔。遣奴前出在外共期。此女假著婢服<a 
name="0685b01" id="0685b01"></a>反鑰戶而出。共奴相隨遠到他國。安處住<a 
name="0685b02" id="0685b02"></a>止。一二年中即懷胎欲產。心自念言。我今在<a 
name="0685b03" id="0685b03"></a>此若產無人料理。思念憶母欲得還家。共婿<a 
name="0685b04" id="0685b04"></a>籌量。奴婿不去。云若歸必當殺我。婿入山<a 
name="0685b05" id="0685b05"></a>斫樵不在。於後閉戶而去。婿還不見其婦。即<a 
name="0685b06" id="0685b06"></a>問比<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>。見我婦不。答言。汝婦已去。其夫即逐<a 
name="0685b07" id="0685b07"></a>至半路及。其婦已生一男兒。夫語婦言。汝<a 
name="0685b08" id="0685b08"></a>為欲產故去。汝今已產何須去耶。婦聞即還。<a 
name="0685b09" id="0685b09"></a>其後未久。以復懷胎。欲產復叛。至半路中復<a 
name="0685b10" id="0685b10"></a>生一男。其婿追逐半路共還。其二兒並於路<a 
name="0685b11" id="0685b11"></a>邊生。故便字為般陀。般陀兄弟與諸同類共<a 
name="0685b12" id="0685b12"></a>戲。二兒力大打諸同類。同類詈言。汝無六<a 
name="0685b13" id="0685b13"></a>親眷屬。孤單在此。何敢打我。兒聞此呵還家<a 
name="0685b14" id="0685b14"></a>啼泣。問母此事。其母默然不答。其兒啼哭不<a 
name="0685b15" id="0685b15"></a>肯飲食。母見不食慈念二兒便語其實。二人<a 
name="0685b16" id="0685b16"></a>聞已便語母言。送我外家不能住此。其母不<a 
name="0685b17" id="0685b17"></a>許。二兒啼泣不已。母共婿籌量即共往送到<a 
name="0685b18" id="0685b18"></a>父門外。遣人通知。父母聞已答言。使二兒<a 
name="0685b19" id="0685b19"></a>入汝不須相見。長者即遣人迎二兒入。入已<a 
name="0685b20" id="0685b20"></a>以香湯洗浴著衣瓔珞。抱取二兒置兩膝上。<a 
name="0685b21" id="0685b21"></a>問言。汝母在他方云何生活。不甚貧乏耶。二<a 
name="0685b22" id="0685b22"></a>兒答言。他方貧窮賣樵自活。母聞慈念即以<a 
name="0685b23" id="0685b23"></a>囊。盛金遣送與女。語言。汝留二兒我自養活。<a 
name="0685b24" id="0685b24"></a>汝將此金還先住處好自生活。不須與我相<a 
name="0685b25" id="0685b25"></a>見。二兒年大為其取婦。翁婆年老臨欲終時。<a 
name="0685b26" id="0685b26"></a>以其家業悉付二兒。其翁婆命終。其兄以家<a 
name="0685b27" id="0685b27"></a>事付弟出家。出家不久即得羅漢。其弟厭俗。<a 
name="0685b28" id="0685b28"></a>後往兄所來欲出家。兄即度之。兄教一偈。四<a 
name="0685b29" id="0685b29"></a>月不得。忘前失後。兄呵念言。此人於佛法無<a 
name="0685c01" id="0685c01"></a>緣。當遣還家。即牽袈裟驅令出門。門外啼<a 
name="0685c02" id="0685c02"></a>泣不欲還家。爾時世尊以天眼觀看眾生。見<a 
name="0685c03" id="0685c03"></a>周羅般陀應可度緣。往至其所問何以啼。般<a 
name="0685c04" id="0685c04"></a>陀具答世尊兄驅因緣。佛知非聲聞能。度是<a 
name="0685c05" id="0685c05"></a>以牽出。世尊安慰其心。即以少許白<span class="gaiji">[疊*毛]<!--gaiji,,1[疊*毛],2&#x3CB2;,3--></span>與周<a 
name="0685c06" id="0685c06"></a>羅般陀。汝捉此<span class="gaiji">[疊*毛]<!--gaiji,,1[疊*毛],2&#x3CB2;,3--></span>向日而<span class="gaiji">[如/毛]<!--gaiji,,1[如/毛],2&#x23B60;,3--></span>。當作是念。取<a 
name="0685c07" id="0685c07"></a>垢取垢。世尊教已則入聚落。受毘舍佉母<a 
name="0685c08" id="0685c08"></a>請。世尊臨中觀般陀將得道果。即說偈言。</p><a 
name="0685c09" id="0685c09"></a><p>　<span class="lg">入寂者歡喜　　見法得安樂<a 
name="0685c10" id="0685c10"></a><br>　先無恚最樂　　不害於眾生<a 
name="0685c11" id="0685c11"></a><br>　世間無欲樂　　出離於愛欲<a 
name="0685c12" id="0685c12"></a><br>　若調伏我慢　　是為第一樂</span></p><a 
name="0685c13" id="0685c13"></a><p style="text-indent: 0em; margin-left: 0em"><span class="linehead"></span>爾時周羅般陀。遙聞此偈即得阿羅漢果。又<a 
name="0685c14" id="0685c14"></a>增一阿含經云。朱利般特。佛教執掃篲令<a 
name="0685c15" id="0685c15"></a>誦。誦掃忘篲。誦篲忘掃。乃經數日始得掃<a 
name="0685c16" id="0685c16"></a>篲。復名除垢。般特思念。灰土瓦石。若除即<a 
name="0685c17" id="0685c17"></a>清淨也。結縛是垢。智慧能除。我今以智慧<a 
name="0685c18" id="0685c18"></a>篲掃除諸結縛。</p><a 
name="0685c19" id="0685c19"></a><p style="text-indent: 0em; margin-left: 0em"><span class="linehead"></span>又新婆沙論云。兄授伽陀一偈。經四月誦不<a 
name="0685c20" id="0685c20"></a>得。兄訶擯出。爾時世尊見啼愍之。即以神<a 
name="0685c21" id="0685c21"></a>力轉彼所誦伽陀。更為授之。尋時誦得。過<a 
name="0685c22" id="0685c22"></a>四月所用功勞。復別授以除塵垢頌。而語之<a 
name="0685c23" id="0685c23"></a>言。今日苾芻從外來者。汝皆可為拭革屣上<a 
name="0685c24" id="0685c24"></a>所有塵垢。小路敬諾如教奉行。至日暮時有<a 
name="0685c25" id="0685c25"></a>一苾芻。革屣極為塵垢所著。小路拭之。一隻<a 
name="0685c26" id="0685c26"></a>極淨。一隻苦拭而不能淨。即作是念。外物塵<a 
name="0685c27" id="0685c27"></a>垢暫時染著。猶不可淨。況內貪欲瞋癡等垢。<a 
name="0685c28" id="0685c28"></a>長夜染心何由能淨。作是念時。彼不淨觀及<a 
name="0685c29" id="0685c29"></a>持息念便現在前。次第即得阿羅漢果。問小<a 
name="0686a01" id="0686a01"></a>路何緣如此闇鈍。答尊者小路。於昔迦葉波<a 
name="0686a02" id="0686a02"></a>佛法中。具足受持彼佛三藏。由法慳垢覆蔽<a 
name="0686a03" id="0686a03"></a>其心曾不為他。受文解義及理廢忘。由彼業<a 
name="0686a04" id="0686a04"></a>故今得如是極闇鈍果。有說。彼尊者曾於婆<a 
name="0686a05" id="0686a05"></a>羅<span class="gaiji">&#x75C6;<!--gaiji,,1[病-丙+尼],2&#x75C6;,3--></span>斯城作販<span class="gaiji">&#x732A;<!--gaiji,豬,1[狂-王+者],2&#x732A;,3--></span>人。縛五百<span class="gaiji">&#x732A;<!--gaiji,豬,1[狂-王+者],2&#x732A;,3--></span>口。運置船上<a 
name="0686a06" id="0686a06"></a>度至彼岸。及下船時。氣不通故。<span class="gaiji">&#x732A;<!--gaiji,豬,1[狂-王+者],2&#x732A;,3--></span>皆已死。<a 
name="0686a07" id="0686a07"></a>由彼業力如是闇鈍。有說。彼尊者昔餘生中。<a 
name="0686a08" id="0686a08"></a>曾閉塞瞿陀獸窟門。令不得出。在中而死。<a 
name="0686a09" id="0686a09"></a>由彼業故闇鈍如是。</p><a 
name="0686a10" id="0686a10"></a><p style="text-indent: 0em; margin-left: 0em"><span class="linehead"></span>又處處經云。佛言。昔者朱利槃特比丘。學<a 
name="0686a11" id="0686a11"></a>問經於二十四年。唯得五言然解垢不憂。何<a 
name="0686a12" id="0686a12"></a>以故。由本宿命。更見五百佛悉通知眾經。但<a 
name="0686a13" id="0686a13"></a>由閉藏經道不肯教人。後被病二十四日。臨<a 
name="0686a14" id="0686a14"></a>死時乃悔呼人教之。有是一福故知五言。何<a 
name="0686a15" id="0686a15"></a>況乃具足教人。得福不可計也。</p><a 
name="0686a16" id="0686a16"></a><p style="text-indent: 0em; margin-left: 0em"><span class="linehead"></span>又法句經云。佛在世時有一比丘。字朱利般<a 
name="0686a17" id="0686a17"></a>特。新作出家稟性闇塞。佛令五百阿羅漢日<a 
name="0686a18" id="0686a18"></a>日教之。三年之中不得一偈。國中四輩並知<a 
name="0686a19" id="0686a19"></a>愚冥。佛愍傷之授與一偈。守口攝意身莫犯。<a 
name="0686a20" id="0686a20"></a>如是行者得度世。汝今年老方得一偈。人皆<a 
name="0686a21" id="0686a21"></a>知之不足為奇。今當為汝解說其義。豁然心<a 
name="0686a22" id="0686a22"></a>開得阿羅漢道。時波斯匿王請佛及僧。於正<a 
name="0686a23" id="0686a23"></a>殿會。佛欲現般特威神。與<span class="gaiji">&#x9262;<!--gaiji,缽,1[金*本],2&#x9262;,3--></span>令特隨後而<a 
name="0686a24" id="0686a24"></a>行。門士識之留不聽入。卿為沙門一偈不可。<a 
name="0686a25" id="0686a25"></a>受請何為。吾是俗人由尚知偈。豈況沙門無<a 
name="0686a26" id="0686a26"></a>有智慧。施卿無益不須入門。般特即住門外。<a 
name="0686a27" id="0686a27"></a>佛坐殿上行水已畢。般特擎<span class="gaiji">&#x9262;<!--gaiji,缽,1[金*本],2&#x9262;,3--></span>申臂遙以授<a 
name="0686a28" id="0686a28"></a>佛。王及群臣夫人太子眾會四輩。見臂來入<a 
name="0686a29" id="0686a29"></a>不見其形。怪而問佛。是何人臂。佛言。是賢者<a 
name="0686b01" id="0686b01"></a>般特比丘臂也。即便請入威神倍常。王白佛<a 
name="0686b02" id="0686b02"></a>言。聞尊者般特本性愚鈍方知一偈。何緣得<a 
name="0686b03" id="0686b03"></a>道。佛告王曰。學不必多行之為上。賢者般特<a 
name="0686b04" id="0686b04"></a>解一偈義。精理入神。身口意寂。淨如天金。雖<a 
name="0686b05" id="0686b05"></a>復多學不行徒喪識想有何益哉。於是世尊<a 
name="0686b06" id="0686b06"></a>即說偈言。</p><a 
name="0686b07" id="0686b07"></a><p>　<span class="lg">雖誦千章　　句義不正　　不如一要<a 
name="0686b08" id="0686b08"></a><br>　聞可滅意　　雖誦千言　　不義何益<a 
name="0686b09" id="0686b09"></a><br>　不如一義　　聞行可度　　雖多誦經<a 
name="0686b10" id="0686b10"></a><br>　不解何益　　解一法句　　行可得道</span></p><a 
name="0686b11" id="0686b11"></a><p style="text-indent: 0em; margin-left: 0em"><span class="linehead"></span>同聞此偈二百比丘得阿羅漢道。王及群臣<a 
name="0686b12" id="0686b12"></a>夫人。太子莫不歡喜。</p><a 
name="0686b13" id="0686b13"></a><p style="text-indent: 0em; margin-left: 0em"><span class="linehead"></span>又法句喻經云。昔有一國名多摩羅。去城七<a 
name="0686b14" id="0686b14"></a>里有精舍。五百沙門常處其中讀誦行道。有<a 
name="0686b15" id="0686b15"></a>一老比丘名摩訶盧。為人暗塞。五百道人傳<a 
name="0686b16" id="0686b16"></a>共教之。數年之中不得一偈。眾共輕之不將<a 
name="0686b17" id="0686b17"></a>會同。常守精舍<span class="gaiji">&#x52C5;<!--gaiji,敕,1[束*力],2&#x52C5;,3--></span>令掃除。後日國王請諸道<a 
name="0686b18" id="0686b18"></a>人入宮供養。摩訶盧比丘自念言。我生世間<a 
name="0686b19" id="0686b19"></a>暗塞如此。不知一偈人所薄賤。用是活為。即<a 
name="0686b20" id="0686b20"></a>持繩至後園中大樹下欲自縊死。佛以道眼<a 
name="0686b21" id="0686b21"></a>遙見如是。化作樹神半身人現而訶之曰。咄<a 
name="0686b22" id="0686b22"></a>咄比丘。何為作此。摩訶盧即具陳辛苦。化神<a 
name="0686b23" id="0686b23"></a>訶曰。勿得作是且聽我言。汝往迦葉佛時卿<a 
name="0686b24" id="0686b24"></a>作三藏沙門。有五百弟子。自以多智輕慢眾<a 
name="0686b25" id="0686b25"></a>人。<span class="gaiji">&#x608B;<!--gaiji,吝,1[怡-台+吝],2&#x608B;,3--></span>惜經義初不訓誨。是以世世所生諸根<a 
name="0686b26" id="0686b26"></a>暗鈍。但當自責。何為自賤。於是世尊現神光<a 
name="0686b27" id="0686b27"></a>像。為說偈言。</p><a 
name="0686b28" id="0686b28"></a><p>　<span class="lg">自愛身者　　慎護所守　　希望欲解<a 
name="0686b29" id="0686b29"></a><br>　學正不寐　　身為第一　　當自勉學<a 
name="0686c01" id="0686c01"></a><br>　利乃誨人　　不倦則智　　學先自正<a 
name="0686c02" id="0686c02"></a><br>　然後正人　　調身入慧　　必還為上<a 
name="0686c03" id="0686c03"></a><br>　身不能利　　安能利人　　心調體正<a 
name="0686c04" id="0686c04"></a><br>　何願不至　　本我所造　　後我自愛<a 
name="0686c05" id="0686c05"></a><br>　為惡自更　　如剛鑽珠</span></p><a 
name="0686c06" id="0686c06"></a><p style="text-indent: 0em; margin-left: 0em"><span class="linehead"></span>摩訶盧比丘見佛現身光相。悲喜悚慄。稽首<a 
name="0686c07" id="0686c07"></a>佛足。思惟偈義。即入定意得阿羅漢道。自識<a 
name="0686c08" id="0686c08"></a>宿命無數世事。三藏眾經即貫在心。佛語摩<a 
name="0686c09" id="0686c09"></a>訶盧。著衣持<span class="gaiji">&#x9262;<!--gaiji,缽,1[金*本],2&#x9262;,3--></span>就王宮食。在五百道人上坐。<a 
name="0686c10" id="0686c10"></a>此諸道人是卿先世五百弟子。還為說經令<a 
name="0686c11" id="0686c11"></a>得道<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。并使國王明信罪福。即受佛教徑入<a 
name="0686c12" id="0686c12"></a>王宮在於上坐。眾人心悉怪其所以。各護王<a 
name="0686c13" id="0686c13"></a>意不敢訶譴。念其愚癡不曉達嚫心為之疲。<a 
name="0686c14" id="0686c14"></a>王便下食手自斟酌。摩訶盧即為達嚫。音如<a 
name="0686c15" id="0686c15"></a>雷震清辭雨下。座上道人驚<span class="gaiji">&#x6091;<!--gaiji,怖,1[怡-台+甫],2&#x6091;,3--></span>自悔。皆得<a 
name="0686c16" id="0686c16"></a>羅漢。為王說法莫不解釋。群臣百官皆得須<a 
name="0686c17" id="0686c17"></a>陀洹道。</p><a 
name="0686c18" id="0686c18"></a><p style="margin-left: 3em"><span class="headname">雜癡部第三</span></p><a 
name="0686c19" id="0686c19"></a><p style="text-indent: 0em; margin-left: 0em"><span class="linehead"></span>打蚊。</p><a 
name="0686c20" id="0686c20"></a><p style="text-indent: 0em; margin-left: 0em"><span class="linehead"></span>十誦律云。佛為諸比丘說本生經云。過去有<a 
name="0686c21" id="0686c21"></a>禿頭染衣人。共兒持衣詣水邊澣衣已捩<a 
name="0686c22" id="0686c22"></a>曬持歸。爾時大熱眼闇。道中見一樹。便以衣<a 
name="0686c23" id="0686c23"></a>囊枕頭下睡。有蚊子來唼其頭血。兒見已<a 
name="0686c24" id="0686c24"></a>父疲極睡臥。便發惡罵云。是弊惡微陋蚊<a 
name="0686c25" id="0686c25"></a>子。何以故。來唼我父血。即持大棒欲打<a 
name="0686c26" id="0686c26"></a>蚊子。蚊子飛去棒著父。頭即死。時此樹神<a 
name="0686c27" id="0686c27"></a>便說偈言。</p><a 
name="0686c28" id="0686c28"></a><p>　<span class="lg">寧與智者<span class="gaiji">&#x8B90;<!--gaiji,讎,1[雔/言],2&#x8B90;,3--></span>　　不與無智親<a 
name="0686c29" id="0686c29"></a><br>　愚為父害蚊　　蚊去破父頭</span></p><a 
name="0687a01" id="0687a01"></a><p style="text-indent: 0em; margin-left: 0em"><span class="linehead"></span>打蠅。</p><a 
name="0687a02" id="0687a02"></a><p style="text-indent: 0em; margin-left: 0em"><span class="linehead"></span>賢愚經云。舍衛國中有一老公出家。兒小即<a 
name="0687a03" id="0687a03"></a>為沙彌。共父入村乞食。村遠日暮。父老行遲。<a 
name="0687a04" id="0687a04"></a>兒畏毒獸急扶其父。推父墮地應時而死。佛<a 
name="0687a05" id="0687a05"></a>言。我知汝心。無有惡意。不得殺罪。此由過去<a 
name="0687a06" id="0687a06"></a>父病睡臥多有飛蠅數來惱觸。父令逐蠅。蠅<a 
name="0687a07" id="0687a07"></a>來兒額。以杖打之即殺其兒。亦非惡意今還<a 
name="0687a08" id="0687a08"></a>相報。</p><a 
name="0687a09" id="0687a09"></a><p style="text-indent: 0em; margin-left: 0em"><span class="linehead"></span>救月。</p><a 
name="0687a10" id="0687a10"></a><p style="text-indent: 0em; margin-left: 0em"><span class="linehead"></span>僧祇律云。佛告諸比丘。過去世時有城名波<a 
name="0687a11" id="0687a11"></a>羅柰。國名伽尸。於空閑處有五百獼猴游行<a 
name="0687a12" id="0687a12"></a>林中。到一尼俱律樹下。樹下有井。井中有月<a 
name="0687a13" id="0687a13"></a>影現。時獼猴主見是月影語諸伴言。月今日<a 
name="0687a14" id="0687a14"></a>死落在井中。當共出之。莫令世間長夜闇冥。<a 
name="0687a15" id="0687a15"></a>共作議言。云何能出。時獼猴主言。我知出法。<a 
name="0687a16" id="0687a16"></a>我捉樹枝。汝捉我尾。展轉相連乃可出之。時<a 
name="0687a17" id="0687a17"></a>諸獼猴即如主語。展轉相捉。小未至水。連獼<a 
name="0687a18" id="0687a18"></a>猴重樹弱枝折。一切獼猴墮井水中。爾時樹<a 
name="0687a19" id="0687a19"></a>神便說偈言。</p><a 
name="0687a20" id="0687a20"></a><p>　<span class="lg">是等騃榛獸　　癡眾共相隨<a 
name="0687a21" id="0687a21"></a><br>　坐自生苦惱　　何能救世月</span></p><a 
name="0687a22" id="0687a22"></a><p style="text-indent: 0em; margin-left: 0em"><span class="linehead"></span>佛告諸比丘。爾時獮猴主者今提婆達多是。<a 
name="0687a23" id="0687a23"></a>爾時獼猴者今六群比丘是。爾時已曾更相<a 
name="0687a24" id="0687a24"></a>隨順受諸苦惱。今復如是。</p><a 
name="0687a25" id="0687a25"></a><p style="text-indent: 0em; margin-left: 0em"><span class="linehead"></span><span class="gaiji">&#x59AC;<!--gaiji,妒,1[女*石],2&#x59AC;,3--></span>影。</p><a 
name="0687a26" id="0687a26"></a><p style="text-indent: 0em; margin-left: 0em"><span class="linehead"></span>雜譬喻經云。夫婦二人向蒲萄酒甕內欲<a 
name="0687a27" id="0687a27"></a>取酒。夫妻兩人互相見人影。二人相<span class="gaiji">&#x59AC;<!--gaiji,妒,1[女*石],2&#x59AC;,3--></span>謂甕<a 
name="0687a28" id="0687a28"></a>內藏人。二人相打至死不休。時有道人為打<a 
name="0687a29" id="0687a29"></a>破甕。酒盡了無二人。意解知影懷愧比丘為<a 
name="0687b01" id="0687b01"></a>說法要。夫婦俱得阿惟越致。佛以為喻。見影<a 
name="0687b02" id="0687b02"></a><span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>者。譬三界人。不識五陰四大苦空。身有三<a 
name="0687b03" id="0687b03"></a>毒生死不絕。</p><a 
name="0687b04" id="0687b04"></a><p style="text-indent: 0em; margin-left: 0em"><span class="linehead"></span>分衣。</p><a 
name="0687b05" id="0687b05"></a><p style="text-indent: 0em; margin-left: 0em"><span class="linehead"></span>十誦律云。佛在憍薩羅國。與大比丘僧安居。<a 
name="0687b06" id="0687b06"></a>有兩老比丘。夏罷得多施物。自念人少物多。<a 
name="0687b07" id="0687b07"></a>不敢分之。恐其得罪。跋難陀比丘知往與分。<a 
name="0687b08" id="0687b08"></a>問二比丘言。汝得衣分未耶。答未分。二老比<a 
name="0687b09" id="0687b09"></a>丘問言。汝能分不。答言。能。是中應作羯磨。<a 
name="0687b10" id="0687b10"></a>即持衣物來置其前。跋難陀分作三聚。是二<a 
name="0687b11" id="0687b11"></a>比丘間著一聚。自向二聚衣間立言。汝聽作<a 
name="0687b12" id="0687b12"></a>羯磨。</p><a 
name="0687b13" id="0687b13"></a><p>　<span class="lg">汝二人一聚　　如是汝有三<a 
name="0687b14" id="0687b14"></a><br>　兩聚并及我　　如是我有三</span></p><a 
name="0687b15" id="0687b15"></a><p style="text-indent: 0em; margin-left: 0em"><span class="linehead"></span>問是羯磨好不。答言。善。跋難陀擔衣欲去。<a 
name="0687b16" id="0687b16"></a>彼比丘言。大德上座我等衣物未分。跋難陀<a 
name="0687b17" id="0687b17"></a>言。與汝分。知法人應與一好衣。彼言當與。<a 
name="0687b18" id="0687b18"></a>跋難陀是聚中取大價衣著一處。餘分作二<a 
name="0687b19" id="0687b19"></a>分。與已擔去。諸比丘聞已白佛。佛廣呵責已<a 
name="0687b20" id="0687b20"></a>告諸比丘。是跋難陀非但今世奪。前世亦<a 
name="0687b21" id="0687b21"></a>奪。乃過去世一河曲中有二獺。河中得大鯉<a 
name="0687b22" id="0687b22"></a>魚不能分。二獺守之。有野干來飲水。見獺<a 
name="0687b23" id="0687b23"></a>語言。外甥是中作何等。獺答言。阿舅是河<a 
name="0687b24" id="0687b24"></a>曲中得此鯉魚不能分。汝能分不。野干言。能。<a 
name="0687b25" id="0687b25"></a>是中說偈分作三分。即問獺言。汝誰喜入<a 
name="0687b26" id="0687b26"></a>淺。答言。是某獺。誰喜入深。答言。是某獺。<a 
name="0687b27" id="0687b27"></a>野干言。汝聽我說偈。</p><a 
name="0687b28" id="0687b28"></a><p>　<span class="lg">入淺應與尾　　入深應與頭<a 
name="0687b29" id="0687b29"></a><br>　中間身肉分　　應與知法者</span></p><a 
name="0687c01" id="0687c01"></a><p style="text-indent: 0em; margin-left: 0em"><span class="linehead"></span>野干銜魚身來。雌者說偈。</p><a 
name="0687c02" id="0687c02"></a><p>　<span class="lg">汝何處<span class="gaiji">[銜-金+缶]<!--gaiji,,1[銜-金+缶],2&#x4616;,3--></span>來　　滿口河中得<a 
name="0687c03" id="0687c03"></a><br>　如是無頭尾　　鯉魚好肉食</span></p><a 
name="0687c04" id="0687c04"></a><p style="text-indent: 0em; margin-left: 0em"><span class="linehead"></span>雄野干說偈言。</p><a 
name="0687c05" id="0687c05"></a><p>　<span class="lg">人有相言擊　　不知分別法<a 
name="0687c06" id="0687c06"></a><br>　能知分別者　　如官藏所得<a 
name="0687c07" id="0687c07"></a><br>　無頭尾鯉魚　　是故我得食</span></p><a 
name="0687c08" id="0687c08"></a><p style="text-indent: 0em; margin-left: 0em"><span class="linehead"></span>佛語諸比丘。時二獺者。二老比丘是。野干<a 
name="0687c09" id="0687c09"></a>者。跋難陀是。是跋難陀前世曾奪。今世復奪。</p><a 
name="0687c10" id="0687c10"></a><p style="text-indent: 0em; margin-left: 0em"><span class="linehead"></span>造樓。</p><a 
name="0687c11" id="0687c11"></a><p style="text-indent: 0em; margin-left: 0em"><span class="linehead"></span>百喻經云。往昔愚人癡無所知。到餘富家見<a 
name="0687c12" id="0687c12"></a>三重樓高廣嚴麗。即作是念。我有錢財不減<a 
name="0687c13" id="0687c13"></a>於彼。云何不造。即喚木匠而問言曰。解作彼<a 
name="0687c14" id="0687c14"></a>舍不。木匠答言。是我所作。即便語言。今為我<a 
name="0687c15" id="0687c15"></a>造。木匠即便經地壘塹作樓。愚人見壘語木<a 
name="0687c16" id="0687c16"></a>匠言。我不欲下二重。先為作最上屋。木匠答<a 
name="0687c17" id="0687c17"></a>言。無有是事。何有不作最下造彼第二。不造<a 
name="0687c18" id="0687c18"></a>第二云何得造第三屋。愚人固言。我不用下<a 
name="0687c19" id="0687c19"></a>二必為我作上。時人聞已便生怪笑。譬如世<a 
name="0687c20" id="0687c20"></a>尊四輩弟子不勤修敬三寶。懶惰懈怠欲求<a 
name="0687c21" id="0687c21"></a>道果。不欲下三果唯欲得第四阿羅漢果亦<a 
name="0687c22" id="0687c22"></a>為時人之所嗤笑。如彼愚者等無有異<span class="note">(不依三乘次第<a 
name="0687c23" id="0687c23"></a>先學大乘亦復如是故佛藏經云不先學小乘後學大乘者非佛弟子)</span>。</p><a 
name="0687c24" id="0687c24"></a><p style="text-indent: 0em; margin-left: 0em"><span class="linehead"></span>磨刀。</p><a 
name="0687c25" id="0687c25"></a><p style="text-indent: 0em; margin-left: 0em"><span class="linehead"></span>百喻經云。昔有一人。貧窮困苦為王作事。日<a 
name="0687c26" id="0687c26"></a>月經久身體羸瘦。王見憐愍賜一死駝。貧人<a 
name="0687c27" id="0687c27"></a>得已即便剝皮。嫌刀鈍故求石欲磨。乃於樓<a 
name="0687c28" id="0687c28"></a>上得一磨石。磨刀令利來下而剝。如是數數<a 
name="0687c29" id="0687c29"></a>往來磨刀。後轉苦憚不能上樓。懸駝上樓就<a 
name="0688a01" id="0688a01"></a>石磨刀。深為人笑。猶如愚人毀破禁戒。多取<a 
name="0688a02" id="0688a02"></a>錢財以用修福。望得生天反得其殃。如懸<span class="gaiji">騞<!--gaiji,騞,1[馬*(壹-豆+石)],2&#x2995F;,3--></span><a 
name="0688a03" id="0688a03"></a>駝上樓磨刀。用功甚多所得甚少。</p><a 
name="0688a04" id="0688a04"></a><p style="text-indent: 0em; margin-left: 0em"><span class="linehead"></span>賣香。</p><a 
name="0688a05" id="0688a05"></a><p style="text-indent: 0em; margin-left: 0em"><span class="linehead"></span>百喻經云。昔有長者入海取沈水香。積有年<a 
name="0688a06" id="0688a06"></a>載方得一車。詣市賣之。以其貴故卒無買者。<a 
name="0688a07" id="0688a07"></a>多日不售心生疲厭。見人賣炭時得速售。便<a 
name="0688a08" id="0688a08"></a>燒作炭。不得半車價直。世間愚人亦復如<a 
name="0688a09" id="0688a09"></a>是。無量方便勤求佛果。以其難得便生退心。<a 
name="0688a10" id="0688a10"></a>不如發心求聲聞果。速斷生死作阿羅漢。</p><a 
name="0688a11" id="0688a11"></a><p style="text-indent: 0em; margin-left: 0em"><span class="linehead"></span>賭餅。</p><a 
name="0688a12" id="0688a12"></a><p style="text-indent: 0em; margin-left: 0em"><span class="linehead"></span>百喻經云。昔者夫婦有三番餅。夫婦共分各<a 
name="0688a13" id="0688a13"></a>食一餅。餘一番在。共作要言。若有語者要<a 
name="0688a14" id="0688a14"></a>不與餅。既作要已為一餅故各不敢語。須臾<a 
name="0688a15" id="0688a15"></a>有賊入家偷盜取其財物。一切所有盡畢賊<a 
name="0688a16" id="0688a16"></a>手。夫婦二人以先要故眼看不語。賊見不語<a 
name="0688a17" id="0688a17"></a>即其夫前侵掠其婦。其夫眼見亦復不語。婦<a 
name="0688a18" id="0688a18"></a>便喚賊。語其夫言。云何癡人為一餅故見賊<a 
name="0688a19" id="0688a19"></a>不喚。其夫拍手<span class="gaiji">&#x54B2;<!--gaiji,笑,1[朕-月+口],2&#x54B2;,3--></span>言。咄婢。我家得餅不復<a 
name="0688a20" id="0688a20"></a>與爾。世人聞之不無嗤<span class="gaiji">&#x54B2;<!--gaiji,笑,1[朕-月+口],2&#x54B2;,3--></span>。凡夫之人亦復<a 
name="0688a21" id="0688a21"></a>如是。為小名利詐現靜默。為虛假煩惱種種<a 
name="0688a22" id="0688a22"></a>惡賊之所侵掠。喪其善法遂墮三塗。都不<span class="gaiji">&#x6091;<!--gaiji,怖,1[怡-台+甫],2&#x6091;,3--></span><a 
name="0688a23" id="0688a23"></a>畏求出世道。方於五欲耽著嬉戲。雖遭大苦<a 
name="0688a24" id="0688a24"></a>不以為患。如彼愚人等無有異。</p><a 
name="0688a25" id="0688a25"></a><p style="text-indent: 0em; margin-left: 0em"><span class="linehead"></span>畏婦。</p><a 
name="0688a26" id="0688a26"></a><p style="text-indent: 0em; margin-left: 0em"><span class="linehead"></span>百喻經云。昔有一人娉娶二婦。若近其一為<a 
name="0688a27" id="0688a27"></a>一所瞋。不能栽斷。便在二婦中間正身仰<a 
name="0688a28" id="0688a28"></a>臥。值天大雨屋舍霖漏。水土俱下墮其眼中。<a 
name="0688a29" id="0688a29"></a>以先有要不敢起避。遂令二目俱失其明。世<a 
name="0688b01" id="0688b01"></a>間凡夫亦復如是。親近邪友習行非法。造作<a 
name="0688b02" id="0688b02"></a>結業墮三惡道。長處生死喪智慧眼。如彼愚<a 
name="0688b03" id="0688b03"></a>夫為其二婦故二眼俱失。</p><a 
name="0688b04" id="0688b04"></a><p style="text-indent: 0em; margin-left: 0em"><span class="linehead"></span>揜米。</p><a 
name="0688b05" id="0688b05"></a><p style="text-indent: 0em; margin-left: 0em"><span class="linehead"></span>百喻經云。昔有一人至婦家舍。見其擣米便<a 
name="0688b06" id="0688b06"></a>往其所偷米揜之。婦來見夫欲共其語。滿口<a 
name="0688b07" id="0688b07"></a>中米都不應和。羞其婦故不肯棄之。是以不<a 
name="0688b08" id="0688b08"></a>語。婦怪不語。以手摸看。謂其口腫。語其父<a 
name="0688b09" id="0688b09"></a>言。我夫始來。卒得口腫。都不能語。其父即便<a 
name="0688b10" id="0688b10"></a>喚醫治之。時醫言曰。此病最重狀似石癰。<a 
name="0688b11" id="0688b11"></a>以刀抉之可得差耳。即便以刀抉破其口。<a 
name="0688b12" id="0688b12"></a>米從中出其事彰露。世間之人亦復如是。作<a 
name="0688b13" id="0688b13"></a>諸惡行犯於淨戒。覆藏其過不肯發露。墮於<a 
name="0688b14" id="0688b14"></a>地獄畜生餓鬼。如彼愚人以小羞故不肯吐<a 
name="0688b15" id="0688b15"></a>米。以刀抉口乃顯其過。</p><a 
name="0688b16" id="0688b16"></a><p style="text-indent: 0em; margin-left: 0em"><span class="linehead"></span><span class="gaiji">&#x52B9;<!--gaiji,效,1[交*力],2&#x52B9;,3--></span>眴。</p><a 
name="0688b17" id="0688b17"></a><p style="text-indent: 0em; margin-left: 0em"><span class="linehead"></span>百喻經云。昔有一人欲得王意。問餘人言。云<a 
name="0688b18" id="0688b18"></a>何得之。有人語言。若欲得意王形相汝當<span class="gaiji">&#x52B9;<!--gaiji,效,1[交*力],2&#x52B9;,3--></span><a 
name="0688b19" id="0688b19"></a>之。此人見王眼眴。便<span class="gaiji">&#x52B9;<!--gaiji,效,1[交*力],2&#x52B9;,3--></span>王眴。王問之言。汝<a 
name="0688b20" id="0688b20"></a>為病耶。為著風耶。何以眼眴。其人答王。我<a 
name="0688b21" id="0688b21"></a>不病眼。亦不著風。欲得王意。見王眼眴故<a 
name="0688b22" id="0688b22"></a><span class="gaiji">&#x52B9;<!--gaiji,效,1[交*力],2&#x52B9;,3--></span>王也。王聞是語即大瞋恚。使人加害擯令<a 
name="0688b23" id="0688b23"></a>出國。世人亦爾。於佛法王欲得親近。求其<a 
name="0688b24" id="0688b24"></a>善法以自增長。既得親近不解如來法王為<a 
name="0688b25" id="0688b25"></a>眾生故種種方便現其短闕。便生譏毀<span class="gaiji">&#x52B9;<!--gaiji,效,1[交*力],2&#x52B9;,3--></span>其<a 
name="0688b26" id="0688b26"></a>不是。由是之故。於佛法中永失其善。墮於三<a 
name="0688b27" id="0688b27"></a>惡。如彼<span class="gaiji">&#x52B9;<!--gaiji,效,1[交*力],2&#x52B9;,3--></span>王亦復如是。</p><a 
name="0688b28" id="0688b28"></a><p style="text-indent: 0em; margin-left: 0em"><span class="linehead"></span><span class="gaiji">&#x6091;<!--gaiji,怖,1[怡-台+甫],2&#x6091;,3--></span>樹。</p><a 
name="0688b29" id="0688b29"></a><p style="text-indent: 0em; margin-left: 0em"><span class="linehead"></span>百喻經云。譬如野干在於樹下。風吹枝折墮<a 
name="0688c01" id="0688c01"></a>其脊上。即便閉目不欲看樹。捨棄而走到于<a 
name="0688c02" id="0688c02"></a>露地。乃至日暮亦不肯來。遙見風吹大樹枝<a 
name="0688c03" id="0688c03"></a>柯動搖上下。便言喚我還來樹下。愚癡弟子<a 
name="0688c04" id="0688c04"></a>亦復如是。已得出家得近師長。以小呵責即<a 
name="0688c05" id="0688c05"></a>便逃走。復於後時遇惡知識。惱亂不已方還<a 
name="0688c06" id="0688c06"></a>師所。如是去來是為愚惑。</p><a 
name="0688c07" id="0688c07"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0688c08" id="0688c08"></a><p>　<span class="lg">愛網結心闇　　貪癡背智明<a 
name="0688c09" id="0688c09"></a><br>　雖蒙慧炬照　　愚昧猶目盲<a 
name="0688c10" id="0688c10"></a><br>　頑戇常不覺　　慧種未開萌<a 
name="0688c11" id="0688c11"></a><br>　自非慕高友　　何得寤神英</span></p><a 
name="0688c12" id="0688c12"></a><p><span class="juanname">法苑珠林卷第五十三</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 Rev. 1.73 (UTF8)，完成日期：2011/02/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_053 by HTTrack Website Copier/3.x [XR&CO'2008], Mon, 02 Jun 2014 23:52:29 GMT -->
</html>
