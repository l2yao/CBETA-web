<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T32n1635_007 by HTTrack Website Copier/3.x [XR&CO'2008], Mon, 02 Jun 2014 23:20:35 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga77f8.gif?utmac=MO-30696269-4&amp;utmn=245797947&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT32&amp;utmp=%2Fmobile%2Findex.php%3Findex%3DT32n1635_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa2f0-2.html?index=T32n1635_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第32冊<br/>No.1635 大乘寶要義論 (10卷)<br/>【宋 法護等譯】<br/>第 7 卷</p>
	<a href="indexf30d.html?index=T32n1635_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T32">
<div class="root" id="1635" sutra_name="大乘寶要義論" sutra_juan="[卷7]">　
<a 
name="0065c01" id="0065c01"></a><a 
name="0065c02" id="0065c02"></a><p><span class="juanname">大乘寶要義論卷第七</span></p><a 
name="0065c03" id="0065c03"></a><a 
name="0065c04" id="0065c04"></a><p style="margin-left: 4em"><span class="byline">譯經三藏朝散大夫試鴻臚少卿<a 
name="0065c05" id="0065c05"></a>光梵大師賜紫沙門臣惟淨等<a 
name="0065c06" id="0065c06"></a>奉　詔譯</span></p><a 
name="0065c07" id="0065c07"></a><p style="text-indent: 0em; margin-left: 0em"><span class="linehead"></span>如華嚴經云。大毘盧遮那解脫吉祥世界中。<a 
name="0065c08" id="0065c08"></a>普遍智焰功德幢王如來。建立無量有情住<a 
name="0065c09" id="0065c09"></a>聲聞地。無量有情成熟緣覺菩提。無量有情<a 
name="0065c10" id="0065c10"></a>成熟迅疾辯才出生菩提。無量有情成熟無<a 
name="0065c11" id="0065c11"></a>垢精進幢出生菩提。無量有情成熟法辯才<a 
name="0065c12" id="0065c12"></a>出生菩提。無量有情成熟根清淨辯才出生<a 
name="0065c13" id="0065c13"></a>菩提。無量有情成熟十力諸行圓滿出生菩<a 
name="0065c14" id="0065c14"></a>提。無量有情安住法城現前境界一乘出生<a 
name="0065c15" id="0065c15"></a>菩提。無量有情於一切處隨現種種神通一<a 
name="0065c16" id="0065c16"></a>乘理法出生菩提。無量有情建立諸行普攝<a 
name="0065c17" id="0065c17"></a>無量方便出生菩提。無量有情安住三摩地<a 
name="0065c18" id="0065c18"></a>分位理法出生菩提。無量有情安住一切所<a 
name="0065c19" id="0065c19"></a>緣境界清淨道場理法出生菩提。無量有情<a 
name="0065c20" id="0065c20"></a>發菩薩菩提心。無量有情住菩薩道。無量有<a 
name="0065c21" id="0065c21"></a>情安住清淨波羅蜜多道。無量有情住菩薩<a 
name="0065c22" id="0065c22"></a>初地乃至住於菩薩十地。</p><a 
name="0065c23" id="0065c23"></a><p style="text-indent: 0em; margin-left: 0em"><span class="linehead"></span>此中應知。菩薩常以正法攝受一切。何等是<a 
name="0065c24" id="0065c24"></a>正法攝受。如信力入印法門經云。佛言。妙吉<a 
name="0065c25" id="0065c25"></a>祥。正法攝受故即菩薩攝受。菩薩攝受故即<a 
name="0065c26" id="0065c26"></a>正法攝受。正法攝受故一切有情攝受。一切<a 
name="0065c27" id="0065c27"></a>有情攝受故即佛種不斷所作成就。又若欲<a 
name="0065c28" id="0065c28"></a>令佛種不斷。欲破一切有情諸業煩惱。欲閉<a 
name="0065c29" id="0065c29"></a>一切惡趣之門。欲受無量無數轉輪聖王上妙<a 
name="0066a01" id="0066a01"></a>快樂。及梵王帝釋護世等樂。欲斷一切惡魔<a 
name="0066a02" id="0066a02"></a><span class="gaiji">&#x7F82;<!--gaiji,罥,1[罩-卓+絹],2&#x7F82;,3--></span>索。乃至欲成阿耨多羅三藐三菩提果者。<a 
name="0066a03" id="0066a03"></a>悉當以其正法攝受。此中應問。初發心菩薩<a 
name="0066a04" id="0066a04"></a>以少善根。彼當云何攝受正法。如菩薩藏經<a 
name="0066a05" id="0066a05"></a>云。菩薩若具四種法者。彼即不減菩提。轉生<a 
name="0066a06" id="0066a06"></a>當作轉輪聖王。如其願力即得一切善根。隨<a 
name="0066a07" id="0066a07"></a>轉得如大力堅固那羅延身。彼得轉輪聖王<a 
name="0066a08" id="0066a08"></a>已修四梵行。生於梵世為梵天主。何等為四。<a 
name="0066a09" id="0066a09"></a>一者菩薩若見如來塔廟故壞。發勤勇心而<a 
name="0066a10" id="0066a10"></a>為治飾。乃至以一泥團作其供獻。二者於四<a 
name="0066a11" id="0066a11"></a>衢道或闤闠之所建立如來高顯妙塔。或塚<a 
name="0066a12" id="0066a12"></a>廟像。或隨立幢相。或但<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>剎竿。或安如來形<a 
name="0066a13" id="0066a13"></a>像。或別別安布如來諸相。所謂轉法輪相。或<a 
name="0066a14" id="0066a14"></a>復踰城出家之相。或菩提樹下成正覺相。或<a 
name="0066a15" id="0066a15"></a>現大神通降魔車相。或示現入大涅槃相。或<a 
name="0066a16" id="0066a16"></a>忉利天下降之相。三者若見聲聞弟子眾中有<a 
name="0066a17" id="0066a17"></a>離間者為作和合。四者於如來教中。若見正<a 
name="0066a18" id="0066a18"></a>法欲減滅時。乃至一四句偈勇力護持。使彼<a 
name="0066a19" id="0066a19"></a>流通令不忘失。又於正法或說法師皆為攝<a 
name="0066a20" id="0066a20"></a>受。乃至損棄身命終不捨法。寶雲經云。佛言。<a 
name="0066a21" id="0066a21"></a>善男子。菩薩若具十種法者。即能攝受正法。<a 
name="0066a22" id="0066a22"></a>何等為十。一者於後末世後五百歲正法減<a 
name="0066a23" id="0066a23"></a>時。如來教中起雜亂事。而諸有情多住邪道。<a 
name="0066a24" id="0066a24"></a>息滅智燈無正師授。爾時應以廣大經典。具<a 
name="0066a25" id="0066a25"></a>大威力攝廣大義。如一切法母者尊重供養。<a 
name="0066a26" id="0066a26"></a>受持讀誦宣說解釋。二者以甚深經為他演<a 
name="0066a27" id="0066a27"></a>說。解釋開示使其解了。三者於修正道人所<a 
name="0066a28" id="0066a28"></a>發生歡喜清淨之心。四者得歡喜已為彼攝<a 
name="0066a29" id="0066a29"></a>受。五者以無著心為他說法使其聽受。六者<a 
name="0066b01" id="0066b01"></a>於說法人所起師尊想。七者於其正法起甘<a 
name="0066b02" id="0066b02"></a>露想。八者又於正法如良藥想。九者不惜身<a 
name="0066b03" id="0066b03"></a>命希求正法。十者以所得法如說修行。是為<a 
name="0066b04" id="0066b04"></a>十法。寂靜決定神變經云。佛言。賢護。菩薩若<a 
name="0066b05" id="0066b05"></a>具四種法者。即能攝受正法。何等為四。一者<a 
name="0066b06" id="0066b06"></a>於自快樂而不愛著。二者施於他人上妙快<a 
name="0066b07" id="0066b07"></a>樂。三者具大悲心。四者求法無厭。彼經又云。<a 
name="0066b08" id="0066b08"></a>過去世時無垢威光王。於大高如來所。千歲<a 
name="0066b09" id="0066b09"></a>之中種諸善根。以一切樂具供養彼佛。及以<a 
name="0066b10" id="0066b10"></a>四事給施八萬四千諸苾芻眾。如是過千歲<a 
name="0066b11" id="0066b11"></a>已。彼大高如來告無垢威光王言。大王。如是<a 
name="0066b12" id="0066b12"></a>滿足千歲於如來所行諸施法。若比勤行求<a 
name="0066b13" id="0066b13"></a>法菩薩一出入息中所有善根。百分不及一。<a 
name="0066b14" id="0066b14"></a>乃至烏波尼殺曇分亦不及一。何況於正法中<a 
name="0066b15" id="0066b15"></a>乃至一四句偈勤行宣說解釋其義。彼福邊際<a 
name="0066b16" id="0066b16"></a>我不能說。大王。且置是事。正使如是滿足千<a 
name="0066b17" id="0066b17"></a>歲。盡諸所有布施供養。總以為聚施一遊方<a 
name="0066b18" id="0066b18"></a>苾芻。如是或施諸苾芻眾。若於勤行宣說講<a 
name="0066b19" id="0066b19"></a>授菩薩所。以樂法故於彼尊重。起於淨信持<a 
name="0066b20" id="0066b20"></a>以飲食。生如是心。我為求正。法故以此飲食<a 
name="0066b21" id="0066b21"></a>而為獻施。以前布施之法比此善根。百分不<a 
name="0066b22" id="0066b22"></a>及一。乃至烏波尼殺曇分亦不及一。如來祕<a 
name="0066b23" id="0066b23"></a>密經云。所有菩薩福蘊。若比攝受正法福蘊。<a 
name="0066b24" id="0066b24"></a>此復倍多。正使一切諸佛勤劬宣說經俱胝<a 
name="0066b25" id="0066b25"></a>劫。尚不能得受持正法福蘊邊際。何等正法。<a 
name="0066b26" id="0066b26"></a>如勝鬘師子吼經云。此正法者即是大乘增<a 
name="0066b27" id="0066b27"></a>語。何以故。大乘出生聲聞緣覺之乘及世出<a 
name="0066b28" id="0066b28"></a>世間一切。善法故。法集經云。彼正法攝受者。<a 
name="0066b29" id="0066b29"></a>所謂於一切如來諸說甚深甚深經典。宣說講<a 
name="0066c01" id="0066c01"></a>授專注思惟。是為正法攝受。當知諸菩薩。若<a 
name="0066c02" id="0066c02"></a>依著有所得行。雖經無量時供養諸如來。於<a 
name="0066c03" id="0066c03"></a>彼彼佛所然不得授記。況復成菩提。如梵王<a 
name="0066c04" id="0066c04"></a>問經云。佛言。大梵。我於一劫若過一劫。宣<a 
name="0066c05" id="0066c05"></a>說彼彼如來名字。若我供養是諸如來。或復<a 
name="0066c06" id="0066c06"></a>於彼我修梵行及修六波羅蜜多。我於彼彼<a 
name="0066c07" id="0066c07"></a>佛所未得授記。何以故。我於有所得行而依<a 
name="0066c08" id="0066c08"></a>著故。若我爾時於然燈如來所。纔見彼佛即<a 
name="0066c09" id="0066c09"></a>得無生法忍。彼佛世尊與我授起。我於爾時<a 
name="0066c10" id="0066c10"></a>超過一切有所得行。而復圓滿六波羅蜜多。<a 
name="0066c11" id="0066c11"></a>於甚深法中能生信解。所有諸菩薩自利利<a 
name="0066c12" id="0066c12"></a>他最勝諸行。悉得周畢。大集經月藏品云。佛<a 
name="0066c13" id="0066c13"></a>言。月藏。彼勝義諦即能成就阿耨多羅三藐<a 
name="0066c14" id="0066c14"></a>三菩提。不共一切聲聞緣覺所有。是故世俗<a 
name="0066c15" id="0066c15"></a>諦不能成就阿耨多羅三藐三菩提最上善根<a 
name="0066c16" id="0066c16"></a>及辦諸勝行。月藏如人持以爝火不能枯涸甚<a 
name="0066c17" id="0066c17"></a>深大海。彼世俗諦亦復如是。尚不能涸自煩<a 
name="0066c18" id="0066c18"></a>惱海。況復為他諸有情類。此中何能信解甚<a 
name="0066c19" id="0066c19"></a>深之法。如菩薩藏經云。菩薩有二種慧。一者<a 
name="0066c20" id="0066c20"></a>從他聲聞。二者自心深固作意。此中何等是<a 
name="0066c21" id="0066c21"></a>從他聲聞。若有菩薩雖復樂修諸相應行。然<a 
name="0066c22" id="0066c22"></a>於菩薩藏正法不樂聽受。又不樂聞諸聖法<a 
name="0066c23" id="0066c23"></a>律。於定中少味而為喜足。慢心熾盛故墮增<a 
name="0066c24" id="0066c24"></a>上慢。而彼菩薩不能解脫生老病死憂悲苦<a 
name="0066c25" id="0066c25"></a>惱。亦不解脫六趣輪迴。又復不能解脫苦蘊。<a 
name="0066c26" id="0066c26"></a>以彼緣故如來說言從他聲聞。而此所聞不<a 
name="0066c27" id="0066c27"></a>能解脫老死等法。何等是為深固作意。所謂<a 
name="0066c28" id="0066c28"></a>菩薩自作是學。無所有法而可和合非不和<a 
name="0066c29" id="0066c29"></a>合。是深固行。此深固行即是非行增語。彼如<a 
name="0067a01" id="0067a01"></a>是聲。若前際若後際。如實伺察。從何所生復<a 
name="0067a02" id="0067a02"></a>從何滅。又若言說若義理。若斷若證。若已說<a 
name="0067a03" id="0067a03"></a>若當說。彼等一切如實伺察。無過去相無未<a 
name="0067a04" id="0067a04"></a>來相無現在相可得。即一切法自性寂滅。自<a 
name="0067a05" id="0067a05"></a>性寂靜自性圓滿。畢究無生無起無實。應觀<a 
name="0067a06" id="0067a06"></a>諸法畢竟涅槃。若如是觀即無所觀亦非無<a 
name="0067a07" id="0067a07"></a>觀。此名正觀。況復一切法如實可觀邪。是<a 
name="0067a08" id="0067a08"></a>即無所觀。此無所觀亦即無生增語。若一切<a 
name="0067a09" id="0067a09"></a>法無生即不越正理。若一切法平等即佛法<a 
name="0067a10" id="0067a10"></a>平等。如是所說。是為不越。正理。此說名為<a 
name="0067a11" id="0067a11"></a>深固作意。如是乃能解入最上甚深正法。父<a 
name="0067a12" id="0067a12"></a>子合集經云。佛告淨飯王言。大王。若或空劫<a 
name="0067a13" id="0067a13"></a>時中。或有梵天樓閣出現於前。七寶所成彼<a 
name="0067a14" id="0067a14"></a>堅實性。若生起時從何所來。如是欲界他化<a 
name="0067a15" id="0067a15"></a>自在天。化樂天。兜率天。夜摩天。忉利天。四<a 
name="0067a16" id="0067a16"></a>大王天。是等諸天樓閣悉現七寶所成。又鐵<a 
name="0067a17" id="0067a17"></a>圍山大鐵圍山。堅實一聚金剛所成。是等諸<a 
name="0067a18" id="0067a18"></a>山彼堅實性從何所來。又須彌山。<span class="gaiji">&#x511E;<!--gaiji,你,1[仁-二+爾],2&#x511E;,3--></span>民達囉<a 
name="0067a19" id="0067a19"></a>山。持雙山。持軸山。持金剛山。朅那里酟山。<a 
name="0067a20" id="0067a20"></a>尾那怛酤山。馬耳山。善見山。大善見山。烏咎<a 
name="0067a21" id="0067a21"></a><span class="gaiji">&#x8A90;<!--gaiji,,1[言*我],2&#x8A90;,3--></span>盧山。香醉山雪山。及餘黑山。悉現於前。乃<a 
name="0067a22" id="0067a22"></a>至一切三千大千世界。而悉出現。且彼須彌<a 
name="0067a23" id="0067a23"></a>山王去地八萬由旬。其堅實性悉集現前從<a 
name="0067a24" id="0067a24"></a>何所來。大王。若此世界成後。大地火然。大水<a 
name="0067a25" id="0067a25"></a>漂流。大風鼓擊。其火<span class="gaiji">&#x4E98;<!--gaiji,,1[一/旦],2&#x4E98;,3--></span>空所有<span class="gaiji">&#x70DF;<!--gaiji,煙,1[火*因],2&#x70DF;,3--></span>燼悉無所<a 
name="0067a26" id="0067a26"></a>現。如酥或油投火中燒亦無<span class="gaiji">&#x70DF;<!--gaiji,煙,1[火*因],2&#x70DF;,3--></span>燼。其水漂時<a 
name="0067a27" id="0067a27"></a>無餘可得。如鹽投水而悉混融亦無有餘。其<a 
name="0067a28" id="0067a28"></a>風鼓擊無少物可現。如毘嵐風當吹鼓時。何<a 
name="0067a29" id="0067a29"></a>有飛鳥而可得現。此三千大千世界亦復如<a 
name="0067b01" id="0067b01"></a>是。火然水漂風鼓之時。無餘可見。彼堅實性<a 
name="0067b02" id="0067b02"></a>如是壞滅。從何所去。此說外地界內地界亦<a 
name="0067b03" id="0067b03"></a>然。及餘諸界若內若外亦復如是。是故一切<a 
name="0067b04" id="0067b04"></a>法生時無所從來。滅時亦無所去。彼等有生<a 
name="0067b05" id="0067b05"></a>決定皆空。生已亦復自性皆空。阿闍世王經<a 
name="0067b06" id="0067b06"></a>云。爾時阿闍世王。於其宮中飯佛世尊及諸<a 
name="0067b07" id="0067b07"></a>菩薩聲聞大眾。盥手滌器已。於妙吉祥菩薩<a 
name="0067b08" id="0067b08"></a>之前。肅恭而坐聽受正法。王言。菩薩願今為<a 
name="0067b09" id="0067b09"></a>我解除惡作。妙吉祥言。大王。假使殑伽沙數<a 
name="0067b10" id="0067b10"></a>等諸佛世尊亦復不能為汝解除惡作。阿闍<a 
name="0067b11" id="0067b11"></a>世王聞是語已驚怖無救<span class="gaiji">&#x70DF;<!--gaiji,煙,1[火*因],2&#x70DF;,3--></span>絕躄地。是時尊<a 
name="0067b12" id="0067b12"></a>者大迦葉即告王言。止止大王。勿生驚怖。此<a 
name="0067b13" id="0067b13"></a>妙吉祥菩薩善能為汝說自因緣。應作是問。<a 
name="0067b14" id="0067b14"></a>以何緣故菩薩作如是說。時阿闍世王從地<a 
name="0067b15" id="0067b15"></a>徐起。白妙吉祥菩薩言。以何緣故菩薩作如<a 
name="0067b16" id="0067b16"></a>是說。妙吉祥言。大王。於汝意云何。汝心有所<a 
name="0067b17" id="0067b17"></a>緣觀佛世尊邪。王言。不也。妙吉祥言。汝今<a 
name="0067b18" id="0067b18"></a>云何觀心生邪。王言。不也。妙吉祥言。觀心<a 
name="0067b19" id="0067b19"></a>滅邪。王言。不也。妙吉祥言。觀有為法邪。王<a 
name="0067b20" id="0067b20"></a>言。不也。妙吉祥言。觀佛世尊於有為法有表<a 
name="0067b21" id="0067b21"></a>示邪。王言。不也。妙吉祥言。大王。於汝意云<a 
name="0067b22" id="0067b22"></a>何。若諸法中無法可觀者。而容有法可解除<a 
name="0067b23" id="0067b23"></a>邪。王言。不也。妙吉祥言。大王。以此緣故我<a 
name="0067b24" id="0067b24"></a>作是說。假使殑伽沙數等諸佛世尊亦不能<a 
name="0067b25" id="0067b25"></a>為汝解除惡作。復次大王。若此空中或煙或<a 
name="0067b26" id="0067b26"></a>塵欲染虛空。於汝意云何是彼煙塵能染空<a 
name="0067b27" id="0067b27"></a>不。王言。不也。妙吉祥言。大王。又或有人作<a 
name="0067b28" id="0067b28"></a>如是言。我欲清淨虛空。而彼虛空其能淨不。<a 
name="0067b29" id="0067b29"></a>王言。不也。妙吉祥言。大王。如來亦復如是與<a 
name="0067c01" id="0067c01"></a>虛空等。說一切法本來相續自性無染。彼無<a 
name="0067c02" id="0067c02"></a>有法若染若淨而實可觀。是中復何有所解<a 
name="0067c03" id="0067c03"></a>除。大王。我於是義如實正觀故作是說。假使<a 
name="0067c04" id="0067c04"></a>殑伽沙數等諸佛世尊亦不能為汝解除惡<a 
name="0067c05" id="0067c05"></a>作。復次大王。諸佛世尊內心非有所得非有<a 
name="0067c06" id="0067c06"></a>所起。外亦非所得非所起。何以故。一切法自<a 
name="0067c07" id="0067c07"></a>性無所起。若法自性無所起故。即無處容受<a 
name="0067c08" id="0067c08"></a>有所起性。何以故。一切法自性無所起故即<a 
name="0067c09" id="0067c09"></a>無所成。一切法無所成故即無所集。一切法<a 
name="0067c10" id="0067c10"></a>無集故即無出生。一切法無出生故即法離<a 
name="0067c11" id="0067c11"></a>性。一切法離性故即無能作行。一切法無能<a 
name="0067c12" id="0067c12"></a>作行故即無有生。一切法無有生故即無異<a 
name="0067c13" id="0067c13"></a>熟法。一切法無異熟故即無起作。一切法無<a 
name="0067c14" id="0067c14"></a>起作故即無所染。一切法無染故即自性明<a 
name="0067c15" id="0067c15"></a>亮。一切法自性明亮故即法清淨。一切法清<a 
name="0067c16" id="0067c16"></a>淨故即虛空等。一切法虛空等故即無對治。<a 
name="0067c17" id="0067c17"></a>一切法無對治故即離於二。一切法離二故<a 
name="0067c18" id="0067c18"></a>即離二邊。一切法離二邊故即法無邊。一切<a 
name="0067c19" id="0067c19"></a>法無邊故即無涯際。一切法無涯際故即無<a 
name="0067c20" id="0067c20"></a>究竟。一切法無究竟故即無所緣。一切法無<a 
name="0067c21" id="0067c21"></a>所緣故即於一切處無顛倒住。一切法於一<a 
name="0067c22" id="0067c22"></a>切處無顛倒住故即常樂我淨悉不可得。一<a 
name="0067c23" id="0067c23"></a>切法常故即無動轉相應。一切法淨故即自<a 
name="0067c24" id="0067c24"></a>性明亮所成一切法樂故即無分別相應。一<a 
name="0067c25" id="0067c25"></a>切法我自性故即無我表示相應。一切法無<a 
name="0067c26" id="0067c26"></a>惡作故即內心寂止。一切法無實故即勝義<a 
name="0067c27" id="0067c27"></a>諦無所安立。一切法寂靜故即遍寂相。一切<a 
name="0067c28" id="0067c28"></a>法無我故即我我所相離。一切法無味故即<a 
name="0067c29" id="0067c29"></a>解脫相。一切法離名故即名差別不可得。一<a 
name="0068a01" id="0068a01"></a>切法無分別故即種種性離。一切法一味故<a 
name="0068a02" id="0068a02"></a>即解脫普攝。一切法離相故即無相際。一切<a 
name="0068a03" id="0068a03"></a>法無相故即無解了所緣清淨。一切法空故<a 
name="0068a04" id="0068a04"></a>即一切見作皆離。一切法無願故即超越三<a 
name="0068a05" id="0068a05"></a>世。一切法三世斷故即過去未來現在皆不<a 
name="0068a06" id="0068a06"></a>可得。一切法涅槃普攝故即畢竟無生。大王。<a 
name="0068a07" id="0068a07"></a>於汝意云何。若法無生復無積集。是中還能<a 
name="0068a08" id="0068a08"></a>有所染不。王言。不也。妙吉祥言。又復有法可<a 
name="0068a09" id="0068a09"></a>解除邪。王言。不也。妙吉祥言。大王。由如是<a 
name="0068a10" id="0068a10"></a>故如來知一切法與涅槃等。乃於是中無有<a 
name="0068a11" id="0068a11"></a>惡作而能解除。是故大王。彼深固相應。當如<a 
name="0068a12" id="0068a12"></a>是行。以無顛倒心應當如實作其伺察。如伺<a 
name="0068a13" id="0068a13"></a>察已隨伺察時。無有少法可取可捨亦無有<a 
name="0068a14" id="0068a14"></a>法而可共住。若一切法不共住故。此說是為<a 
name="0068a15" id="0068a15"></a>輕安。若法輕安即法寂靜。若法寂靜是即法<a 
name="0068a16" id="0068a16"></a>自性。若法自性即無自性。一切法無自性故<a 
name="0068a17" id="0068a17"></a>即無主宰。大王。於中應作忍法。即此亦復無<a 
name="0068a18" id="0068a18"></a>法可作。何以故。大王。所作寂靜故。如是了者<a 
name="0068a19" id="0068a19"></a>當證涅槃。此中亦復無法可作。亦非無作。若<a 
name="0068a20" id="0068a20"></a>作若非作。此說皆歸涅槃寂靜。</p><a 
name="0068a21" id="0068a21"></a><p><span class="juanname">大乘寶要義論卷第七</span></p>
<hr>【經文資訊】大正藏第 32 冊 No. 1635 大乘寶要義論<br>【版本記錄】CBETA 電子佛典 Rev. 1.13 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7f71.html?index=T32n1635" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T32n1635_007 by HTTrack Website Copier/3.x [XR&CO'2008], Mon, 02 Jun 2014 23:20:35 GMT -->
</html>
