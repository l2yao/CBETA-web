<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T23n1442_014 by HTTrack Website Copier/3.x [XR&CO'2008], Mon, 02 Jun 2014 23:19:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac9c9.gif?utmac=MO-30696269-4&amp;utmn=1971395141&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT23&amp;utmp=%2Fmobile%2Findex.php%3Findex%3DT23n1442_014&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5271.html?index=T23n1442_013" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第23冊<br/>No.1442 根本說一切有部毘奈耶 (50卷)<br/>【唐 義淨譯】<br/>第 14 卷</p>
	<a href="indexc447.html?index=T23n1442_015" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T23">
<div class="root" id="1442" sutra_name="根本說一切有部毘奈耶" sutra_juan="[卷14]">　
<a 
name="0696c01" id="0696c01"></a><a 
name="0696c02" id="0696c02"></a><p><span class="juanname">根本說一切有部毘奈耶卷<a 
name="0696c03" id="0696c03"></a>第十四<a 
name="0696c04" id="0696c04"></a><a 
name="0696c05" id="0696c05"></a><p style="margin-left: 4em"><span class="byline">三藏法師義淨奉　制譯</span></p><a 
name="0696c06" id="0696c06"></a><p style="margin-left: 3em"><span class="headname">無根謗學處之二</span></p></span></p><a 
name="0696c07" id="0696c07"></a><p style="text-indent: 0em; margin-left: 0em"><span class="linehead"></span>爾時薄伽梵命實力子曰。汝聞斯語不。白佛<a 
name="0696c08" id="0696c08"></a>言。我聞薄伽梵。我聞蘇揭多。佛言。實力子其<a 
name="0696c09" id="0696c09"></a>事如何。實力子白佛言。世尊。我之虛實唯<a 
name="0696c10" id="0696c10"></a>佛所知。佛言。實力子。於此時中勿作是說。應<a 
name="0696c11" id="0696c11"></a>作是言。若實言實。若虛言虛。實力子曰。我不<a 
name="0696c12" id="0696c12"></a>曾憶薄伽梵。我不曾憶蘇揭多。爾時具壽羅<a 
name="0696c13" id="0696c13"></a>怙羅。於世尊後執扇扇佛。時羅怙羅白佛言。<a 
name="0696c14" id="0696c14"></a>世尊。彼實力子何勞見問。現見友女苾芻尼<a 
name="0696c15" id="0696c15"></a>親在佛前。云實力子共為惡行犯波羅市迦。<a 
name="0696c16" id="0696c16"></a>兄弟二人面證言實。佛告羅怙羅。我今問汝<a 
name="0696c17" id="0696c17"></a>隨汝意答。羅怙羅。若苾芻尼來至我所作如<a 
name="0696c18" id="0696c18"></a>是說。大德。聖者羅怙羅作不軌事。共我行不<a 
name="0696c19" id="0696c19"></a>淨行犯波羅市迦。時友地苾芻即便證云。實<a 
name="0696c20" id="0696c20"></a>爾薄伽梵實爾蘇揭多。如妹所說我等先知。<a 
name="0696c21" id="0696c21"></a>羅怙羅。我聞是語即問汝云。其事虛實汝云<a 
name="0696c22" id="0696c22"></a>何答。羅怙羅白佛言。世尊。大德。若憶云憶。<a 
name="0696c23" id="0696c23"></a>若不憶云不憶。世尊告曰。汝且癡人能云不<a 
name="0696c24" id="0696c24"></a>憶。何怪實力子清淨苾芻。實無罪過云不憶<a 
name="0696c25" id="0696c25"></a>耶。爾時世尊告諸苾芻。如實力子實無罪過。<a 
name="0696c26" id="0696c26"></a>汝等應知。友女苾芻尼自言犯罪。應當滅擯。<a 
name="0696c27" id="0696c27"></a>其友地二苾芻應可詳審善問其事。汝如何<a 
name="0696c28" id="0696c28"></a>見何處見。以何因緣往見其事。</p><a 
name="0696c29" id="0696c29"></a><p style="text-indent: 0em; margin-left: 0em"><span class="linehead"></span>爾時世尊作是語已。即便入室寂定而住。時<a 
name="0697a01" id="0697a01"></a>諸苾芻見佛寂定。便共憶持實力子是清淨<a 
name="0697a02" id="0697a02"></a>人。友女苾芻尼以其自言共為擯斥。友地二<a 
name="0697a03" id="0697a03"></a>苾芻審問其事。汝如何見何處見。以何因緣<a 
name="0697a04" id="0697a04"></a>往見其事。時諸苾芻具問之。時彼二苾芻作<a 
name="0697a05" id="0697a05"></a>如是說。諸具壽。彼實力子。我不見犯不淨<a 
name="0697a06" id="0697a06"></a>行法波羅市迦。然由具壽實力子乃至三日<a 
name="0697a07" id="0697a07"></a>與我<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡食。氣力衰羸極相惱亂。我以欲瞋<a 
name="0697a08" id="0697a08"></a>癡怖故作是說。其具壽實力子。實是清淨無<a 
name="0697a09" id="0697a09"></a>有過咎。不作不淨行不犯波羅市迦。爾時世<a 
name="0697a10" id="0697a10"></a>尊。於晡後時從靜處起。於苾芻眾中就座而<a 
name="0697a11" id="0697a11"></a>坐。時諸苾芻白佛言。世尊。我等諸苾芻。見<a 
name="0697a12" id="0697a12"></a>佛世尊入室寂定。便共憶持實力子是清淨<a 
name="0697a13" id="0697a13"></a>人。友女苾芻尼由其自言已令滅擯。友地二<a 
name="0697a14" id="0697a14"></a>苾芻審問其事。汝如何見何處見。以何因緣<a 
name="0697a15" id="0697a15"></a>而見其事。我等具問之。時彼二苾芻作如是<a 
name="0697a16" id="0697a16"></a>說。諸具壽彼實力子。我不見犯不淨行法得<a 
name="0697a17" id="0697a17"></a>波羅市迦。然由具壽實力子乃至三日與我<a 
name="0697a18" id="0697a18"></a>食次。令食惡食氣力衰羸極相惱亂。我以欲<a 
name="0697a19" id="0697a19"></a>瞋癡怖故作是說。其具壽實力子。實是清淨<a 
name="0697a20" id="0697a20"></a>無有過咎。不作不淨行不犯波羅市迦。爾時<a 
name="0697a21" id="0697a21"></a>世尊。聞是說已告諸苾芻曰。云何彼二癡人。<a 
name="0697a22" id="0697a22"></a>為少飲食因緣作故妄語毀謗清淨苾芻。世<a 
name="0697a23" id="0697a23"></a>尊即於爾時說伽他曰。</p><a 
name="0697a24" id="0697a24"></a><p>　<span class="lg">若人故妄語　　違越於實法<a 
name="0697a25" id="0697a25"></a><br>　不懼於後世　　無有惡不造<a 
name="0697a26" id="0697a26"></a><br>　寧吞熱鐵丸　　猛焰燒身遍<a 
name="0697a27" id="0697a27"></a><br>　不以破戒口　　噉彼信心食</span></p><a 
name="0697a28" id="0697a28"></a><p style="text-indent: 0em; margin-left: 0em"><span class="linehead"></span>當爾之時。於虛空中有諸天眾。說伽他曰。</p><a 
name="0697a29" id="0697a29"></a><p>　<span class="lg">實力超三有　　尚招於毀謗<a 
name="0697b01" id="0697b01"></a><br>　是故有智人　　不應樂生死<a 
name="0697b02" id="0697b02"></a><br>　段食真可厭　　苦中最為極<a 
name="0697b03" id="0697b03"></a><br>　猶如食子肉　　增長諸煩惱</span></p><a 
name="0697b04" id="0697b04"></a><p style="text-indent: 0em; margin-left: 0em"><span class="linehead"></span>如何汝今知清淨苾芻實不犯罪。以無根波<a 
name="0697b05" id="0697b05"></a>羅市迦法而見謗毀。爾時世尊以此因緣廣<a 
name="0697b06" id="0697b06"></a>說如前。乃至告友地苾芻曰。汝二癡人知清<a 
name="0697b07" id="0697b07"></a>淨苾芻實不犯罪。以無根波羅市迦法行謗<a 
name="0697b08" id="0697b08"></a>毀耶。彼二白佛。實爾世尊。佛以種種呵責。<a 
name="0697b09" id="0697b09"></a>汝所為非。非清淨行非隨順行。所不應為。<a 
name="0697b10" id="0697b10"></a>告諸苾芻曰。應知有三種人定墮泥犁獄。云<a 
name="0697b11" id="0697b11"></a>何為三。若人自行破戒勸他破戒。此謂初人<a 
name="0697b12" id="0697b12"></a>定墮泥犁獄。若人自行不淨行。於清淨苾芻<a 
name="0697b13" id="0697b13"></a>以無根波羅市迦法而謗毀之。此是第二人<a 
name="0697b14" id="0697b14"></a>定墮泥犁獄。若人作如是見作如是語。言欲<a 
name="0697b15" id="0697b15"></a>是淨。言欲是妙。欲可受用。欲無過失。於惡欲<a 
name="0697b16" id="0697b16"></a>境極生愛著。此是第三人定墮泥犁獄。世尊<a 
name="0697b17" id="0697b17"></a>爾時說伽他曰。</p><a 
name="0697b18" id="0697b18"></a><p>　<span class="lg">若人生世中　　口常出刀劍<a 
name="0697b19" id="0697b19"></a><br>　由此惡說故　　常斬於自身<a 
name="0697b20" id="0697b20"></a><br>　若讚於惡人　　毀謗賢善者<a 
name="0697b21" id="0697b21"></a><br>　由口生眾過　　定不受安樂<a 
name="0697b22" id="0697b22"></a><br>　猶如博弈人　　失財是小過<a 
name="0697b23" id="0697b23"></a><br>　於他清淨者　　謗毀成大愆<a 
name="0697b24" id="0697b24"></a><br>　經於百千歲　　墮在肉胞獄<a 
name="0697b25" id="0697b25"></a><br>　復於此獄中　　更受四萬歲<a 
name="0697b26" id="0697b26"></a><br>　若以惡心語　　謗毀於善人<a 
name="0697b27" id="0697b27"></a><br>　由斯惡業緣　　當墮於地獄</span></p><a 
name="0697b28" id="0697b28"></a><p style="text-indent: 0em; margin-left: 0em"><span class="linehead"></span>爾時世尊作呵責已。告諸苾芻曰我觀十利。<a 
name="0697b29" id="0697b29"></a>廣說如前。乃至我於毘奈耶中。為諸聲聞制<a 
name="0697c01" id="0697c01"></a>其學處應如是說。</p><a 
name="0697c02" id="0697c02"></a><p style="text-indent: 0em; margin-left: 0em"><span class="linehead"></span>若復苾芻懷瞋不捨。故於清淨苾芻以無根<a 
name="0697c03" id="0697c03"></a>波羅市迦法謗。欲壞彼淨行。後於異時若問<a 
name="0697c04" id="0697c04"></a>若不問。知此事是無根謗。彼苾芻由瞋恚故。<a 
name="0697c05" id="0697c05"></a>作是語者僧伽伐尸沙。</p><a 
name="0697c06" id="0697c06"></a><p style="text-indent: 0em; margin-left: 0em"><span class="linehead"></span>若復苾芻者。謂是友地苾芻。若更有餘如斯<a 
name="0697c07" id="0697c07"></a>流類。懷瞋者。謂情生忿怒。言不捨者。謂瞋恚<a 
name="0697c08" id="0697c08"></a>不息。清淨。苾芻者。謂實力子。無犯者。謂不<a 
name="0697c09" id="0697c09"></a>犯其事。以無根者。謂無三根。見根聞根疑根。<a 
name="0697c10" id="0697c10"></a>波羅市迦法者。於四事中隨說其一。法者。已<a 
name="0697c11" id="0697c11"></a>如前說。謗者。說不實事。欲壞彼行者。欲損彼<a 
name="0697c12" id="0697c12"></a>人清淨學處。彼於異時者。謂是別時。若問<a 
name="0697c13" id="0697c13"></a>若不問者。謂說謗已情生悔恨不由他問。知<a 
name="0697c14" id="0697c14"></a>此事無根謗。謗者諍也。諍有四種諍。謂<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍<a 
name="0697c15" id="0697c15"></a>非言諍犯諍事諍。由瞋故作是語者。正出謗<a 
name="0697c16" id="0697c16"></a>辭。僧伽伐尸沙者。已如前說。</p><a 
name="0697c17" id="0697c17"></a><p style="text-indent: 0em; margin-left: 0em"><span class="linehead"></span>此中犯相其事云何。若謗清淨苾芻十事成<a 
name="0697c18" id="0697c18"></a>犯。五事無犯。云何為十。謂不見其事不聞<a 
name="0697c19" id="0697c19"></a>不疑。便作如是虛誑想。實無見等妄言我有<a 
name="0697c20" id="0697c20"></a>見聞疑。作是說時得僧伽伐尸沙。或聞而忘。<a 
name="0697c21" id="0697c21"></a>或疑而忘。作如是解。作如是想。云我聞疑不<a 
name="0697c22" id="0697c22"></a>忘。作是說時得僧伽伐尸沙。或聞而信。或聞<a 
name="0697c23" id="0697c23"></a>不信。而言我見。或聞而疑。或聞不疑。或但<a 
name="0697c24" id="0697c24"></a>自疑。而云我見。作是說時得僧伽伐尸沙。是<a 
name="0697c25" id="0697c25"></a>謂十事成犯。云何五事無犯。謂彼不見不聞<a 
name="0697c26" id="0697c26"></a>不疑。有見等解。有見等想。作如是語。我見<a 
name="0697c27" id="0697c27"></a>聞疑者無犯。或聞而忘。或疑而忘。有聞疑<a 
name="0697c28" id="0697c28"></a>想而言聞等。亦無有犯。如謗清淨人時。十<a 
name="0697c29" id="0697c29"></a>事成犯五事無犯。若謗清淨似不清淨人。亦<a 
name="0698a01" id="0698a01"></a>復如是。若謗不清淨人。十一事成犯六事無<a 
name="0698a02" id="0698a02"></a>犯。云何十一。謂不見不聞不疑。作如是解。作<a 
name="0698a03" id="0698a03"></a>如是想。實無見等妄言我有見聞疑。作如是<a 
name="0698a04" id="0698a04"></a>說時得僧伽伐尸沙。或見而忘。或聞而忘。或<a 
name="0698a05" id="0698a05"></a>疑而忘。作如是解。作如是想。而云見聞疑不<a 
name="0698a06" id="0698a06"></a>忘。作是說時得僧伽伐尸沙。或聞而信。或聞<a 
name="0698a07" id="0698a07"></a>不信。而言我見。或聞而疑。或聞不疑。或但自<a 
name="0698a08" id="0698a08"></a>疑而云我見。作是說時得僧伽伐尸沙。是謂<a 
name="0698a09" id="0698a09"></a>十一成犯。云何六事無犯。謂彼不見不聞不<a 
name="0698a10" id="0698a10"></a>疑。有見等解。有見聞等想。作如是說。我見聞<a 
name="0698a11" id="0698a11"></a>疑者無犯。或見而忘。或聞而忘。或疑而忘。<a 
name="0698a12" id="0698a12"></a>有見等解。有見等想。而言見聞等亦皆無犯。<a 
name="0698a13" id="0698a13"></a>是謂六事無犯。若謗似清淨人。十一事成犯<a 
name="0698a14" id="0698a14"></a>六事無犯。亦復如是。時諸苾芻悉皆有疑。為<a 
name="0698a15" id="0698a15"></a>除疑故白佛言。世尊大德。具壽實力子曾作<a 
name="0698a16" id="0698a16"></a>何業。由彼業故。招異熟果生富貴家。多饒<a 
name="0698a17" id="0698a17"></a>財寶受用豐足。捨俗依佛而為出家。斷諸煩<a 
name="0698a18" id="0698a18"></a>惱證阿羅漢。分房舍中說為第一。雖得勝果<a 
name="0698a19" id="0698a19"></a>而被謗讟。</p><a 
name="0698a20" id="0698a20"></a><p style="text-indent: 0em; margin-left: 0em"><span class="linehead"></span>佛告諸苾芻。汝等善聽。我當為汝說彼因緣。<a 
name="0698a21" id="0698a21"></a>諸苾芻若自作業。必不於外地水火風四大<a 
name="0698a22" id="0698a22"></a>之處果報成熟。但於自己蘊界處中善惡之<a 
name="0698a23" id="0698a23"></a>業果報成熟。即說頌曰。</p><a 
name="0698a24" id="0698a24"></a><p>　<span class="lg">假令經百劫　　所作業不亡<a 
name="0698a25" id="0698a25"></a><br>　因緣會遇時　　果報還自受</span></p><a 
name="0698a26" id="0698a26"></a><p style="text-indent: 0em; margin-left: 0em"><span class="linehead"></span>諸苾芻於過去世。一聚落中有大商主。名曰<a 
name="0698a27" id="0698a27"></a>漁人。時彼商主齎持貨物。共諸商人將詣大<a 
name="0698a28" id="0698a28"></a>海欲求珍寶。爾時世間無佛出世。有獨覺聖<a 
name="0698a29" id="0698a29"></a>者。現於世間拯恤貧賤。常受<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>鄙飲食臥<a 
name="0698b01" id="0698b01"></a>具。當時唯此為勝福田。時彼獨覺投此商主<a 
name="0698b02" id="0698b02"></a>人間遊行。於其夜中入火光定。時警夜人見<a 
name="0698b03" id="0698b03"></a>其光已。報商主曰。仁今知不。此之苾芻聖行<a 
name="0698b04" id="0698b04"></a>成就。我於夜中見如火聚放大光明。是時商<a 
name="0698b05" id="0698b05"></a>主聞已深敬。便詣其所禮雙足已作如是白。<a 
name="0698b06" id="0698b06"></a>聖者求食我願求福。幸於商旅受我微供。食<a 
name="0698b07" id="0698b07"></a>已隨去。時彼默然受其請食。相隨漸次至大<a 
name="0698b08" id="0698b08"></a>海邊。商主問言。聖者。我今商旅欲入海中。仁<a 
name="0698b09" id="0698b09"></a>隨去不。獨覺報言。賢首。汝為妻子欲入大海<a 
name="0698b10" id="0698b10"></a>求諸珍貨。我何所為而共入耶。是時商主設<a 
name="0698b11" id="0698b11"></a>彼食已。以新妙<span class="gaiji">[疊*毛]<!--gaiji,,1[疊*毛],2&#x3CB2;,3--></span>而奉上之。時彼大德但現<a 
name="0698b12" id="0698b12"></a>神通而不說法。為欲憐愍彼商主故。猶如鵝<a 
name="0698b13" id="0698b13"></a>王飛騰空界。身出水火現大神通。凡夫之類<a 
name="0698b14" id="0698b14"></a>若見神變。速即歸心如崩大樹。遙禮彼足發<a 
name="0698b15" id="0698b15"></a>誓願言。我於如是真實福田所設供養。此業<a 
name="0698b16" id="0698b16"></a>所招異熟之果。願我當得生富貴家。當得如<a 
name="0698b17" id="0698b17"></a>是殊勝威德。當得奉事勝此大師。汝等當知。<a 
name="0698b18" id="0698b18"></a>彼時漁人即實力子是。由昔供養獨覺聖人發<a 
name="0698b19" id="0698b19"></a>大誓願。今得生在勝富貴家受用豐足。於我<a 
name="0698b20" id="0698b20"></a>法中出家離俗。斷諸煩惱證阿羅漢。我為大<a 
name="0698b21" id="0698b21"></a>師勝彼百千俱胝。獨覺能承事我不生厭背。<a 
name="0698b22" id="0698b22"></a>又諸苾芻。此實力子雖得阿羅漢果。然而尚<a 
name="0698b23" id="0698b23"></a>遭惡言毀謗。我今當說。汝等善聽。諸苾芻。過<a 
name="0698b24" id="0698b24"></a>去世時。於一村中有大長者。於同類族娶女<a 
name="0698b25" id="0698b25"></a>為妻。得意相親歡樂而住。雖經多歲竟無男<a 
name="0698b26" id="0698b26"></a>女。遂便以手支頰心懷憂歎。我今舍內多有<a 
name="0698b27" id="0698b27"></a>珍財竟無紹嗣。我身沒後定被官收。其婦見<a 
name="0698b28" id="0698b28"></a>之即便問曰。聖子。何意支頰長思似帶憂色。<a 
name="0698b29" id="0698b29"></a>報言。賢首。我今舍中多有財物現無子息。如<a 
name="0698c01" id="0698c01"></a>其沒後並被官收。既有此緣寧不愁悒。其妻<a 
name="0698c02" id="0698c02"></a>報曰。若由我過無男女者。君今宜可更娶餘<a 
name="0698c03" id="0698c03"></a>妻令有子息。報言。賢首。若人家內有二妻者。<a 
name="0698c04" id="0698c04"></a>乃至<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>漿亦不得飲。常於室中紛紜<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍。婦<a 
name="0698c05" id="0698c05"></a>報夫曰。君可求來。若彼顏狀與妹同者。我作<a 
name="0698c06" id="0698c06"></a>妹想看之。若與女相似者。我作女心瞻視。時<a 
name="0698c07" id="0698c07"></a>於異村有一長者。娶婦未久便誕二男復生<a 
name="0698c08" id="0698c08"></a>一女。後於異時長者夫婦並皆命過。時前長<a 
name="0698c09" id="0698c09"></a>者為求婦故。至彼二兄之處求娶其妹。彼便<a 
name="0698c10" id="0698c10"></a>嫁與。世間法爾得新棄故。時彼長者心親後<a 
name="0698c11" id="0698c11"></a>妻。時彼前婦見其親密心生嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>。未經多日<a 
name="0698c12" id="0698c12"></a>前妻有娠。白其夫曰。君之後妻情有異念。其<a 
name="0698c13" id="0698c13"></a>夫告曰。賢首。汝生惡意。婦便默然。遂於後時<a 
name="0698c14" id="0698c14"></a>誕一男子。長至五歲智慧分明。所有語言咸<a 
name="0698c15" id="0698c15"></a>悉依實。時人遂名為實語者。其母便念。我雖<a 
name="0698c16" id="0698c16"></a>生子然而夫主尚愛後妻。我今作何方便令使<a 
name="0698c17" id="0698c17"></a>離別。白其夫曰。君於後妻雖極愛念。彼於君<a 
name="0698c18" id="0698c18"></a>所無貞素心。其夫報曰。賢首。汝復生惡意。婦<a 
name="0698c19" id="0698c19"></a>便默然。別設方計告其子曰。汝豈不知婦人<a 
name="0698c20" id="0698c20"></a>苦事。子白母曰。我不曾知。即告子曰。謂是嫉<a 
name="0698c21" id="0698c21"></a><span class="gaiji">&#x59AC;<!--gaiji,妒,1[女*石],2&#x59AC;,3--></span>。子報母曰。此非善事。便語子曰。我欲於汝<a 
name="0698c22" id="0698c22"></a>異母彰露惡名。汝當為證。子白母曰。為實為<a 
name="0698c23" id="0698c23"></a>虛。母言。是虛。子云。世人共知我為實語。豈<a 
name="0698c24" id="0698c24"></a>可隨母所說口出妄言。母曰。於我腹中懷汝<a 
name="0698c25" id="0698c25"></a>九月。於此小事汝不見從。設為作證無勞口<a 
name="0698c26" id="0698c26"></a>說。父若問汝但可點頭。其子孝順不違母心。<a 
name="0698c27" id="0698c27"></a>遂便許可。母於異時告其夫曰。君之愛婦共<a 
name="0698c28" id="0698c28"></a>他男子行邪惡事。夫云。賢首。汝復生惡意。婦<a 
name="0698c29" id="0698c29"></a>曰。君若不信應問實語。父作是念。我此童兒<a 
name="0699a01" id="0699a01"></a>世人共許是實語者。豈於我所而作妄語。必<a 
name="0699a02" id="0699a02"></a>無斯事。時彼童兒去父不遠遊戲而住。其父<a 
name="0699a03" id="0699a03"></a>喚來置於膝上。而問之曰。汝知異母與他男<a 
name="0699a04" id="0699a04"></a>子行惡事耶。但女人情偽不學而知。即便以<a 
name="0699a05" id="0699a05"></a>手掩其子口。而告之曰。彼是汝母不須言說。<a 
name="0699a06" id="0699a06"></a>若事實者但可點頭。彼即點頭。當爾之時口<a 
name="0699a07" id="0699a07"></a>出臭氣。便於四遠惡聲流布。彼非實語是妄<a 
name="0699a08" id="0699a08"></a>語人。於異母邊證其虛事。實語之名即便隱<a 
name="0699a09" id="0699a09"></a>沒。時人皆喚為妄語者。其父見已告後妻曰。<a 
name="0699a10" id="0699a10"></a>汝行惡行不應住此。便驅令出。既被逐已往<a 
name="0699a11" id="0699a11"></a>二兄處。兄問之曰。汝何意來。妹報兄曰。我被<a 
name="0699a12" id="0699a12"></a>夫主之所斥逐。汝有何過。<span class="gaiji">&#x6282;<!--gaiji,,1[打-丁+王],2&#x6282;,3--></span>我行私。汝若行<a 
name="0699a13" id="0699a13"></a>私不應住此。我實無私但由實語所證。彼是<a 
name="0699a14" id="0699a14"></a>妄語非實語者。兄曰。如何得知。若不信者。宜<a 
name="0699a15" id="0699a15"></a>當為問近住<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>人。時彼二兄私問<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>伍。諸人<a 
name="0699a16" id="0699a16"></a>皆云。彼無惡行。時彼兄弟知清白<span class="corr" title='[巳&gt;已]'>已</span>情懷恨<a 
name="0699a17" id="0699a17"></a>惱。後於異時忽有獨覺聖者。因行乞食來至<a 
name="0699a18" id="0699a18"></a>其家。即便請食。食已其女憶所謗事發邪惡<a 
name="0699a19" id="0699a19"></a>願。如我今日被汝謗讟。於未來世假令汝得<a 
name="0699a20" id="0699a20"></a>阿羅漢果。我亦謗汝終不相捨。時彼二兄見<a 
name="0699a21" id="0699a21"></a>而問曰。汝發何願。具以其事答彼二兄。兄曰。<a 
name="0699a22" id="0699a22"></a>我於彼時為爾兄弟共證其事。佛告諸苾芻。<a 
name="0699a23" id="0699a23"></a>汝意云何。勿生異念。彼時實語即實力子是。<a 
name="0699a24" id="0699a24"></a>彼異母者即友女苾芻尼是。彼時二兄即友<a 
name="0699a25" id="0699a25"></a>地二苾芻是。實力子由其昔日惡謗母故。於<a 
name="0699a26" id="0699a26"></a>多千歲在<span class="gaiji">[木*奈]<!--gaiji,,1[木*奈],2&#x3B88;,3--></span>落迦受燒煮苦。彼餘殘業於五<a 
name="0699a27" id="0699a27"></a>百生中常遭惡謗。雖於今日獲阿羅漢仍被<a 
name="0699a28" id="0699a28"></a>惡謗。汝諸苾芻。由此應知。純黑之業得純黑<a 
name="0699a29" id="0699a29"></a>報。純白之業得純白報。黑白雜業得黑白雜<a 
name="0699b01" id="0699b01"></a>報。汝等當離純黑雜業勤修白品。汝諸苾芻。<a 
name="0699b02" id="0699b02"></a>當如是學。汝諸苾芻。其實力子。先作何業於<a 
name="0699b03" id="0699b03"></a>分衣人中最為第一。汝等應聽。乃往過去。於<a 
name="0699b04" id="0699b04"></a>此賢劫人壽二萬歲時。有迦攝波佛出現於<a 
name="0699b05" id="0699b05"></a>世。十號具足。時實力子於彼佛教捨俗出家。<a 
name="0699b06" id="0699b06"></a>至盡形壽勤修梵行。而於勝果竟無所獲。於<a 
name="0699b07" id="0699b07"></a>命終時即便發願。我於迦攝波佛最上福田<a 
name="0699b08" id="0699b08"></a>教法之中出家捨俗。於殊勝果竟無所獲。如<a 
name="0699b09" id="0699b09"></a>佛所記。於未來世人壽百歲時。有摩納薄迦<a 
name="0699b10" id="0699b10"></a>必當成佛。我於彼教當為出家。斷諸煩惱證<a 
name="0699b11" id="0699b11"></a>阿羅漢。如我今日鄔波馱耶。於迦攝波佛弟<a 
name="0699b12" id="0699b12"></a>子之中。分僧臥具最為第一。我於來世釋迦<a 
name="0699b13" id="0699b13"></a>牟尼無上正覺弟子之中。分僧臥具亦為第<a 
name="0699b14" id="0699b14"></a>一。由願力故。於我法中分僧臥具亦最第<a 
name="0699b15" id="0699b15"></a>一。汝諸苾芻。應如是學。</p><a 
name="0699b16" id="0699b16"></a><p style="margin-left: 3em"><span class="headname">假根謗學處第九</span></p><a 
name="0699b17" id="0699b17"></a><p style="text-indent: 0em; margin-left: 0em"><span class="linehead"></span>爾時佛在王舍城羯闌鐸迦池竹林中住。時<a 
name="0699b18" id="0699b18"></a>具壽實力子在鷲<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>山。去此不遠有石砌池。<a 
name="0699b19" id="0699b19"></a>於其池岸。是實力子晝日遊處。時蓮花色苾<a 
name="0699b20" id="0699b20"></a>芻尼。因具壽大目連善知識故。得於善說法<a 
name="0699b21" id="0699b21"></a>律而為出家。斷諸煩惱成阿羅漢。彼便數數<a 
name="0699b22" id="0699b22"></a>詣世尊所。恭敬供養及餘耆宿尊德苾芻。於<a 
name="0699b23" id="0699b23"></a>具壽實力子特生尊敬。由實力子不憚勞苦。<a 
name="0699b24" id="0699b24"></a>遂捨寂靜等持妙樂。如法為僧作授事人分<a 
name="0699b25" id="0699b25"></a>房舍臥具。後於他日是蓮花色苾芻尼。禮世<a 
name="0699b26" id="0699b26"></a>尊已次更參覲諸大德僧。因至實力子所申<a 
name="0699b27" id="0699b27"></a>禮拜已。為聽法故在一面坐。時友地二苾芻。<a 
name="0699b28" id="0699b28"></a>與實力子前世怨結。友地二人多得糞掃衣。<a 
name="0699b29" id="0699b29"></a>遂生是念。我於何處當洗此衣。遂便即往石<a 
name="0699c01" id="0699c01"></a>砌池邊欲浣衣服。既至彼已遂見二鹿飲池<a 
name="0699c02" id="0699c02"></a>水已。作不淨行行婬欲事。是時大兄告其弟<a 
name="0699c03" id="0699c03"></a>曰。弟今見此實力子共蓮花色苾芻尼。作不<a 
name="0699c04" id="0699c04"></a>淨行行婬欲法。我等宜往告諸苾芻。弟報兄<a 
name="0699c05" id="0699c05"></a>曰。妹尼前已為我等故被眾擯斥。我今豈欲<a 
name="0699c06" id="0699c06"></a>俱受擯耶。兄報弟曰。前是虛說。今是實陳。汝<a 
name="0699c07" id="0699c07"></a>豈不見實力子共蓮花色尼作不淨行行婬欲<a 
name="0699c08" id="0699c08"></a>耶。弟便默然。兄弟俱往告諸苾芻曰。世間之<a 
name="0699c09" id="0699c09"></a>人誰是可信。我今兄弟共見實力子與蓮花<a 
name="0699c10" id="0699c10"></a>色尼作婬欲事。時諸苾芻聞是語已。告友地<a 
name="0699c11" id="0699c11"></a>曰。具壽。汝今一向棄人天路。意專趣入三惡<a 
name="0699c12" id="0699c12"></a>道中。此實力子證阿羅漢。居八解脫得上人<a 
name="0699c13" id="0699c13"></a>法現大神通。云何汝今以異分事波羅市迦<a 
name="0699c14" id="0699c14"></a>法。而謗讟之彼二答曰。實非我過是眼過失。<a 
name="0699c15" id="0699c15"></a>宜挑兩目。諸苾芻曰。如世尊說。應須詳審善<a 
name="0699c16" id="0699c16"></a>問其事。何所見何相見何處見。汝等二人因<a 
name="0699c17" id="0699c17"></a>何事往而得見之。時諸苾芻既勘問已。二人<a 
name="0699c18" id="0699c18"></a>遂即具以上事告諸苾芻。時諸苾芻有少欲<a 
name="0699c19" id="0699c19"></a>者。並共譏嫌呵責其事。如何汝今知清淨苾<a 
name="0699c20" id="0699c20"></a>芻實無有犯。便以異分波羅市迦法而謗毀<a 
name="0699c21" id="0699c21"></a>之。時諸苾芻以此因緣具白世尊。爾時世尊。<a 
name="0699c22" id="0699c22"></a>即以此緣集苾芻眾。廣如前說。乃至為諸苾<a 
name="0699c23" id="0699c23"></a>芻制其學處。應如是說。</p><a 
name="0699c24" id="0699c24"></a><p style="text-indent: 0em; margin-left: 0em"><span class="linehead"></span>若復苾芻懷瞋不捨。故於清淨苾芻以異非<a 
name="0699c25" id="0699c25"></a>分波羅市迦法謗。欲壞彼淨行。後於異時若<a 
name="0699c26" id="0699c26"></a>問若不問。知此是異非分事。以少相似法而<a 
name="0699c27" id="0699c27"></a>為毀謗。彼苾芻。由瞋恚故。作是語者僧伽<a 
name="0699c28" id="0699c28"></a>伐尸沙。若復苾芻者謂友地二人也。復更有<a 
name="0699c29" id="0699c29"></a>餘如是流類。懷瞋者謂先有忿恨不捨。故者<a 
name="0700a01" id="0700a01"></a>瞋心不歇也。於彼清淨無犯苾芻者。謂不曾<a 
name="0700a02" id="0700a02"></a>犯他勝之罪。異非分事者。異謂涅槃。乖生死<a 
name="0700a03" id="0700a03"></a>故。謂四波羅市迦法非是其分。波羅市迦者。<a 
name="0700a04" id="0700a04"></a>於此四中隨以一事而謗於彼。謗者誣說其<a 
name="0700a05" id="0700a05"></a>事。壞彼淨行者。意欲令其虧失淨行。乃至得<a 
name="0700a06" id="0700a06"></a>僧伽伐尸沙。廣如前說。</p><a 
name="0700a07" id="0700a07"></a><p style="text-indent: 0em; margin-left: 0em"><span class="linehead"></span>此中犯相其事云何。若苾芻見彼苾芻犯四<a 
name="0700a08" id="0700a08"></a>波羅市迦時。作無犯想。作無犯解。作無犯忍。<a 
name="0700a09" id="0700a09"></a>可便作是語。見彼苾芻犯波羅市迦。作是說<a 
name="0700a10" id="0700a10"></a>時得僧伽伐尸沙。</p><a 
name="0700a11" id="0700a11"></a><p style="text-indent: 0em; margin-left: 0em"><span class="linehead"></span>若苾芻見彼苾芻犯波羅市迦時。作僧伽伐<a 
name="0700a12" id="0700a12"></a>尸沙想。作如是解如是忍。可便作是語。見彼<a 
name="0700a13" id="0700a13"></a>苾芻犯波羅市迦。作是說時得僧伽伐尸沙。<a 
name="0700a14" id="0700a14"></a>若苾芻見彼苾芻犯波羅市迦時。作波逸底<a 
name="0700a15" id="0700a15"></a>迦想。作如是解如是忍。可便作是語。見彼苾<a 
name="0700a16" id="0700a16"></a>芻犯波羅市迦。作是說時得僧伽伐尸沙。若<a 
name="0700a17" id="0700a17"></a>苾芻見彼苾芻犯波羅市迦時。作波羅底提<a 
name="0700a18" id="0700a18"></a>舍尼想。作如是解如是忍。可便作是語。見<a 
name="0700a19" id="0700a19"></a>彼苾芻犯波羅市迦。作是說時得僧伽伐尸<a 
name="0700a20" id="0700a20"></a>沙。若苾芻見彼苾芻犯波羅市迦時。作突色<a 
name="0700a21" id="0700a21"></a>訖里多想作如是解。如是忍。可便作是語。見<a 
name="0700a22" id="0700a22"></a>彼苾芻犯波羅市迦。作是說時得僧伽伐尸<a 
name="0700a23" id="0700a23"></a>沙。若苾芻見彼苾芻犯僧伽伐尸沙時。作無<a 
name="0700a24" id="0700a24"></a>犯想。作無犯解。作無犯忍。可便作是語。見彼<a 
name="0700a25" id="0700a25"></a>苾芻犯波羅市迦。作是語時得僧伽伐尸沙。<a 
name="0700a26" id="0700a26"></a>如是乃至見犯突色訖里多。各有五番。應如<a 
name="0700a27" id="0700a27"></a>廣說如上。無犯者。謂如實說最初犯罪。癡狂<a 
name="0700a28" id="0700a28"></a>心亂痛惱所纏。</p><a 
name="0700a29" id="0700a29"></a><p style="margin-left: 3em"><span class="headname">破僧違諫學處第十</span></p><a 
name="0700b01" id="0700b01"></a><p style="text-indent: 0em; margin-left: 0em"><span class="linehead"></span>爾時世尊。在王舍城羯闌鐸迦池竹林中住。<a 
name="0700b02" id="0700b02"></a>時遭儉歲乞食難得。時諸苾芻得神通者往<a 
name="0700b03" id="0700b03"></a>贍部林。由此林故得贍部洲名。既至彼林取<a 
name="0700b04" id="0700b04"></a>贍部果。色香味具盛滿<span class="gaiji">&#x9262;<!--gaiji,缽,1[金*本],2&#x9262;,3--></span>已。持之而歸自得<a 
name="0700b05" id="0700b05"></a>充足。有餘分布與諸苾芻。或復有餘苾芻。去<a 
name="0700b06" id="0700b06"></a>此林不遠。有頻羅果林劫畢他果菴摩洛迦<a 
name="0700b07" id="0700b07"></a>果。同前持歸共餘分食。或有苾芻往東毘提<a 
name="0700b08" id="0700b08"></a>訶。或往西瞿陀尼。或北俱盧洲。取自然香稻。<a 
name="0700b09" id="0700b09"></a>同前持歸共餘分食。或往四大王眾天。或往<a 
name="0700b10" id="0700b10"></a>三十三天。取天妙食。同前持歸共餘分食。或<a 
name="0700b11" id="0700b11"></a>往餘方豐樂之處。取其好食同前共分。時提<a 
name="0700b12" id="0700b12"></a>婆達多作如是念。今遭儉歲乞食難得。時諸<a 
name="0700b13" id="0700b13"></a>苾芻得神通者往贍部林。廣如前說。乃至取<a 
name="0700b14" id="0700b14"></a>其好食同前共分。我若獲得神通力者。亦能<a 
name="0700b15" id="0700b15"></a>如前取歸共食。尋便思念。誰能有力教我神<a 
name="0700b16" id="0700b16"></a>通。我今宜應往世尊所諮問其事。隨有所說<a 
name="0700b17" id="0700b17"></a>我當受持。時提婆達多於晡後時從靜處起。<a 
name="0700b18" id="0700b18"></a>往世尊所。禮佛足已在一面立。白佛言。世<a 
name="0700b19" id="0700b19"></a>尊。唯願為我說神通事。爾時世尊。知提婆<a 
name="0700b20" id="0700b20"></a>達多生邪惡念。告曰。汝可先淨尸羅勤修定<a 
name="0700b21" id="0700b21"></a>慧。於神通事方可修習。時提婆達多作如是<a 
name="0700b22" id="0700b22"></a>念。世尊不肯為我說神通事。便即致敬辭佛<a 
name="0700b23" id="0700b23"></a>而去。便往詣彼阿若憍陳如所。共言談已而<a 
name="0700b24" id="0700b24"></a>白之曰。唯願上座為我解說神通之事。時具<a 
name="0700b25" id="0700b25"></a>壽阿若憍陳如。即觀佛心見佛知提婆達多<a 
name="0700b26" id="0700b26"></a>欲生惡念。遂告提婆達多曰。汝可於色如理<a 
name="0700b27" id="0700b27"></a>觀察方獲神通。并餘勝德。受想行識亦復如<a 
name="0700b28" id="0700b28"></a>是。時提婆達多便作是念。上座阿若憍陳如<a 
name="0700b29" id="0700b29"></a>亦不為我說神通事。便捨之而去。復往詣彼<a 
name="0700c01" id="0700c01"></a>馬勝苾芻跋陀羅婆<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>波大名稱圓滿無垢牛<a 
name="0700c02" id="0700c02"></a>王妙臂。如是乃至五百上座。皆詣其所請神<a 
name="0700c03" id="0700c03"></a>通法。是時五百上座苾芻。皆觀佛心見佛知<a 
name="0700c04" id="0700c04"></a>提婆達多欲生惡念。亦復各各觀諸上座苾<a 
name="0700c05" id="0700c05"></a>芻之心知提婆達多欲生惡念。便告提婆達多<a 
name="0700c06" id="0700c06"></a>曰。汝可於色如理觀察方獲神通。并餘勝德。<a 
name="0700c07" id="0700c07"></a>受想行識亦復如是。時提婆達多作如是念。<a 
name="0700c08" id="0700c08"></a>斯等五百上座苾芻。皆不為我說神通法。豈<a 
name="0700c09" id="0700c09"></a>非諸人先作言契。曾無有一教我神通。時提<a 
name="0700c10" id="0700c10"></a>婆達多復作是念。誰能為我說神通法。是時<a 
name="0700c11" id="0700c11"></a>具壽十力迦攝波。在王舍城鷹窟中住。時提<a 
name="0700c12" id="0700c12"></a>婆達多便生此念。十力迦攝波性無諂誑所<a 
name="0700c13" id="0700c13"></a>言真實。是我家弟阿難陀鄔波馱耶。彼能為<a 
name="0700c14" id="0700c14"></a>我說神通法。作是念已。即便往詣十力迦攝<a 
name="0700c15" id="0700c15"></a>波處。禮其足已在一面立。白言。上座。願為<a 
name="0700c16" id="0700c16"></a>我說神通道法。時具壽十力迦攝波。不觀佛<a 
name="0700c17" id="0700c17"></a>心及諸上座。不知提婆達多欲起惡邪之念。<a 
name="0700c18" id="0700c18"></a>便為提婆達多說神通法。時提婆達多初夜<a 
name="0700c19" id="0700c19"></a>後夜警策修習。於後夜分依世俗道獲初靜<a 
name="0700c20" id="0700c20"></a>慮。即發神通。轉一為多。轉多為一。或現或<a 
name="0700c21" id="0700c21"></a>隱。山石壁障身皆通過。不能為礙猶如虛空。<a 
name="0700c22" id="0700c22"></a>入地如水履水如地。在虛空中跏趺而坐。猶<a 
name="0700c23" id="0700c23"></a>如飛鳥。或時以手摩捫日月。時提婆達多具<a 
name="0700c24" id="0700c24"></a>斯德已便作是念。今諸苾芻乞食難得。我為<a 
name="0700c25" id="0700c25"></a>先往贍部林中。取香美果自食分餘。為往東<a 
name="0700c26" id="0700c26"></a>西北洲。四大王眾。三十三天及以諸處。同前<a 
name="0700c27" id="0700c27"></a>取已分布餘人。為當先化摩揭陀主。彼受化<a 
name="0700c28" id="0700c28"></a>已不勞辛苦能伏多人。復生是念。此未生怨<a 
name="0700c29" id="0700c29"></a>太子父亡之後。當為國王有大自在。我今宜<a 
name="0701a01" id="0701a01"></a>應先化此人。不勞艱苦能伏多人。時提婆達<a 
name="0701a02" id="0701a02"></a>多即便化作上妙象身。從太子後門安詳而<a 
name="0701a03" id="0701a03"></a>入。從前大門出。從前大門入。從後門出。或作<a 
name="0701a04" id="0701a04"></a>上馬同前出入。或作苾芻剃除鬚髮。披僧伽<a 
name="0701a05" id="0701a05"></a>胝手中持<span class="gaiji">&#x9262;<!--gaiji,缽,1[金*本],2&#x9262;,3--></span>同前出入。時未生怨太子作如是<a 
name="0701a06" id="0701a06"></a>念。此是提婆達多現神變事。時提婆達多遂<a 
name="0701a07" id="0701a07"></a>即變身為童兒形。具諸瓔珞便向太子懷中<a 
name="0701a08" id="0701a08"></a>宛轉而住。是時太子遂捉童兒抱持嗚唼。便<a 
name="0701a09" id="0701a09"></a>以洟唾內其口中。時提婆達多為貪利養。纏<a 
name="0701a10" id="0701a10"></a>繞心故遂咽其唾。是時太子因斯發起惡邪<a 
name="0701a11" id="0701a11"></a>之心。作如是念。奇哉提婆達多。比佛大師其<a 
name="0701a12" id="0701a12"></a>德殊勝。轉深信敬欲申供養。是時太子於旦<a 
name="0701a13" id="0701a13"></a>暮二時。每恒從以五百寶車。往提婆達多所<a 
name="0701a14" id="0701a14"></a>而為禮敬。每於食時奉五百釜上妙飲食。時<a 
name="0701a15" id="0701a15"></a>提婆達多為上首。五百苾芻受斯供養。時有<a 
name="0701a16" id="0701a16"></a>眾多苾芻。於晨朝時入王舍城次行乞食。聞<a 
name="0701a17" id="0701a17"></a>提婆達多自受如是勝妙供養。未生怨太子<a 
name="0701a18" id="0701a18"></a>於旦暮二時。每恒從以五百寶車。往提婆達<a 
name="0701a19" id="0701a19"></a>多所而申禮敬。每於食時以五百釜上妙飲<a 
name="0701a20" id="0701a20"></a>食而供養之。提婆達多為其上首。與五百諸<a 
name="0701a21" id="0701a21"></a>苾芻受斯供養。時諸苾芻聞是事已。還至本<a 
name="0701a22" id="0701a22"></a>處飯食訖。於食後時收舉衣<span class="gaiji">&#x9262;<!--gaiji,缽,1[金*本],2&#x9262;,3--></span>。洗足已往世<a 
name="0701a23" id="0701a23"></a>尊所。禮佛雙足在一面坐。時諸苾芻白佛言。<a 
name="0701a24" id="0701a24"></a>世尊。我諸苾芻。於晨朝時入城乞食。聞提婆<a 
name="0701a25" id="0701a25"></a>達多乃至與五百苾芻受斯供養。具陳其事。<a 
name="0701a26" id="0701a26"></a>世尊告曰。汝諸苾芻勿愛樂彼提婆達多受<a 
name="0701a27" id="0701a27"></a>斯供養。何以故。提婆達多今被供養之所殺<a 
name="0701a28" id="0701a28"></a>害。如芭蕉著子如竹葦生實。如騾懷妊皆自<a 
name="0701a29" id="0701a29"></a>害軀。提婆達多亦復如是。受他供養必自害<a 
name="0701b01" id="0701b01"></a>身。汝諸苾芻。若提婆達多得利養時。此之癡<a 
name="0701b02" id="0701b02"></a>人能於長夜受無利益苦惱之事。是故汝諸<a 
name="0701b03" id="0701b03"></a>苾芻。勿當希求名聞利養。設得之者心勿貪<a 
name="0701b04" id="0701b04"></a>著。爾時世尊。說伽他曰。</p><a 
name="0701b05" id="0701b05"></a><p>　<span class="lg">芭蕉若結子　　竹葦生其實<a 
name="0701b06" id="0701b06"></a><br>　如騾懷妊時　　斯皆還自害<a 
name="0701b07" id="0701b07"></a><br>　利養及名聞　　愚人所愛樂<a 
name="0701b08" id="0701b08"></a><br>　能壞眾善法　　如劍斫人頭</span></p><a 
name="0701b09" id="0701b09"></a><p style="text-indent: 0em; margin-left: 0em"><span class="linehead"></span>時諸苾芻聞佛說已奉持而去。</p><a 
name="0701b10" id="0701b10"></a><p style="text-indent: 0em; margin-left: 0em"><span class="linehead"></span>爾時提婆達多既得如是恭敬供養。即便發<a 
name="0701b11" id="0701b11"></a>起邪惡之念。世尊今者年衰老耄。為諸四眾。<a 
name="0701b12" id="0701b12"></a>苾芻苾芻尼。鄔波索迦鄔波斯迦。教授勞倦。<a 
name="0701b13" id="0701b13"></a>今可以諸大眾付囑於我。令我教授我當秉<a 
name="0701b14" id="0701b14"></a>執。世尊宜應少為思慮。受現法樂寂靜而住。<a 
name="0701b15" id="0701b15"></a>提婆達多纔生此念神通即失。神通雖失然<a 
name="0701b16" id="0701b16"></a>不自知。爾時有一迦俱陀苾芻。是佛弟子。曾<a 
name="0701b17" id="0701b17"></a>於佛邊善修淨行學四梵住。於欲除欲多修<a 
name="0701b18" id="0701b18"></a>習已。命終之後生處梵宮。時具壽大目連在<a 
name="0701b19" id="0701b19"></a>江<span class="gaiji">&#x8C58;<!--gaiji,豚,1[豕*屯],2&#x8C58;,3--></span>山恐畏林住。時迦俱陀以天眼觀。見提<a 
name="0701b20" id="0701b20"></a>婆達多神通退失。如是知已。猶如壯士屈伸<a 
name="0701b21" id="0701b21"></a>臂頃。於梵宮沒詣恐畏林。至具壽大目連所。<a 
name="0701b22" id="0701b22"></a>禮雙足已而白之曰。大德知不。提婆達多為<a 
name="0701b23" id="0701b23"></a>貪利養纏結心故。便起如是邪惡之念。來白<a 
name="0701b24" id="0701b24"></a>佛言。世尊今者年衰老耄。為諸四眾。苾芻苾<a 
name="0701b25" id="0701b25"></a>芻尼。鄔波索迦鄔波斯迦。教授勞倦。今可以<a 
name="0701b26" id="0701b26"></a>諸大眾付囑於我。令我教授我當秉執。世尊。<a 
name="0701b27" id="0701b27"></a>宜應少為思慮。受現法樂寂靜而住。</p><a 
name="0701b28" id="0701b28"></a><p style="text-indent: 0em; margin-left: 0em"><span class="linehead"></span>時提婆達多纔生此念神通即失。善哉大德<a 
name="0701b29" id="0701b29"></a>目連。應往佛所具白其事。時大目連默許其<a 
name="0701c01" id="0701c01"></a>說。時迦俱陀梵天。知其許已隱而不現。時大<a 
name="0701c02" id="0701c02"></a>目連梵天去後。即如其事而入勝定。猶如壯<a 
name="0701c03" id="0701c03"></a>士屈伸臂頃。於恐畏林沒至竹林中。詣世尊<a 
name="0701c04" id="0701c04"></a>所。禮佛足已在一面坐。時大目連以彼梵天<a 
name="0701c05" id="0701c05"></a>所告之語具白世尊。爾時世尊告大目連曰。<a 
name="0701c06" id="0701c06"></a>汝豈不先知提婆達多有邪惡心。梵天於後<a 
name="0701c07" id="0701c07"></a>來相告語。大德。我已先知梵天後告。爾時世<a 
name="0701c08" id="0701c08"></a>尊共大目連。於此中間別說餘事。時提婆達<a 
name="0701c09" id="0701c09"></a>多共其四伴。一高迦梨迦。二褰荼達驃。三羯<a 
name="0701c10" id="0701c10"></a>吒謨洛迦底灑。四三沒達羅達多。來詣佛所。<a 
name="0701c11" id="0701c11"></a>爾時世尊遙見提婆達多來。告大目連曰。汝<a 
name="0701c12" id="0701c12"></a>當善護其言。天授將至。此之癡人親在我前<a 
name="0701c13" id="0701c13"></a>自陳已大。時大目連禮佛足已即便入定。譬<a 
name="0701c14" id="0701c14"></a>如壯士屈伸臂頃。於竹林沒往恐畏林。是時<a 
name="0701c15" id="0701c15"></a>天授至佛所已。頂禮佛足在一面立。而白佛<a 
name="0701c16" id="0701c16"></a>言。世尊今者年衰老耄。為諸四眾。苾芻苾芻<a 
name="0701c17" id="0701c17"></a>尼。鄔波索迦鄔波斯迦。教授勞倦。今可以諸<a 
name="0701c18" id="0701c18"></a>大眾付囑於我。令我教授我當秉執。世尊宜<a 
name="0701c19" id="0701c19"></a>應少為思慮。受現法樂寂靜而住。世尊告曰。<a 
name="0701c20" id="0701c20"></a>汝之癡人。如舍利子大目連。我尚不以苾芻<a 
name="0701c21" id="0701c21"></a>僧伽而見付囑。況汝癡人食人洟唾。而相付<a 
name="0701c22" id="0701c22"></a>囑。是時天授便作斯念。世尊讚歎舍利子大<a 
name="0701c23" id="0701c23"></a>目連。喚我為癡人死屍食唾愚人。此是天授。<a 
name="0701c24" id="0701c24"></a>初於佛所起殺害心作不忍意。我是提婆達<a 
name="0701c25" id="0701c25"></a>多。便三振頭捨佛而去。爾時具壽阿難陀。在<a 
name="0701c26" id="0701c26"></a>世尊後執扇扇佛。爾時世尊知天授去已。告<a 
name="0701c27" id="0701c27"></a>阿難陀曰。汝今可詣羯闌鐸迦池近竹林所。<a 
name="0701c28" id="0701c28"></a>但是苾芻皆令集在常食堂中。阿難陀奉佛<a 
name="0701c29" id="0701c29"></a>教已。即便往詣竹林中。隨近所有苾芻皆令<a 
name="0702a01" id="0702a01"></a>集在常食堂中已。往世尊所白佛言。世尊。近<a 
name="0702a02" id="0702a02"></a>竹林中所有苾芻。悉皆令集願佛知時。</p><a 
name="0702a03" id="0702a03"></a><p><span class="juanname">根本說一切有部毘奈耶卷第十四</span></p>
<hr>【經文資訊】大正藏第 23 冊 No. 1442 根本說一切有部毘奈耶<br>【版本記錄】CBETA 電子佛典 Rev. 1.27 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc55a.html?index=T23n1442" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T23n1442_014 by HTTrack Website Copier/3.x [XR&CO'2008], Mon, 02 Jun 2014 23:19:28 GMT -->
</html>
