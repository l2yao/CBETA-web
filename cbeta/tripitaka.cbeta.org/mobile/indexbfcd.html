<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T12n0365_001 by HTTrack Website Copier/3.x [XR&CO'2008], Mon, 02 Jun 2014 22:38:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaaec3.gif?utmac=MO-30696269-4&amp;utmn=2051626468&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT12&amp;utmp=%2Fmobile%2Findex.php%3Findex%3DT12n0365_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第12冊<br/>No.365 佛說觀無量壽佛經 (1卷)<br/>【宋 畺良耶舍譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T12">
<div class="root" id="0365" sutra_name="佛說觀無量壽佛經" sutra_juan="[卷1]">　
<a 
name="0340b19" id="0340b19"></a><a 
name="0340b20" id="0340b20"></a><a 
name="0340b21" id="0340b21"></a><a 
name="0340b22" id="0340b22"></a><p style="margin-left: 2em"><span class="juannum">No. 365</span></p><a 
name="0340b23" id="0340b23"></a><div class="xu"><p style="margin-left: 2em"><span class="headname">御製無量壽佛贊</span></p><a 
name="0340b24" id="0340b24"></a><p>　<span class="lg">西方極樂世界尊，　　無量壽佛世希有；<a 
name="0340b25" id="0340b25"></a><br>　能滅無始億劫業，　　令彼苦惱悉消除。<a 
name="0340b26" id="0340b26"></a><br>　若人能以微妙心，　　<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>以極樂為觀想，<a 
name="0340b27" id="0340b27"></a><br>　廣與眾生分別說，　　舉目即見阿彌陀。<a 
name="0340b28" id="0340b28"></a><br>　佛身色相顯光明，　　閻浮檀金無與等，<a 
name="0340b29" id="0340b29"></a><br>　其高無比由旬數，　　六十萬億那由他；<a 
name="0340c01" id="0340c01"></a><br>　眉間白毫五須彌，　　紺眼弘澄四大海，<a 
name="0340c02" id="0340c02"></a><br>　光明演出諸毛孔，　　一孔遍含諸大千。<a 
name="0340c03" id="0340c03"></a><br>　一界中有一河沙，　　沙有八萬四千相，<a 
name="0340c04" id="0340c04"></a><br>　一一相中復如是，　　作者觀者隨現前。<a 
name="0340c05" id="0340c05"></a><br>　以觀佛身見佛心，　　眾生憶想見化佛，<a 
name="0340c06" id="0340c06"></a><br>　從相入得無生忍，　　以三昧受無邊慈。<a 
name="0340c07" id="0340c07"></a><br>　佛身無量廣無邊，　　化導以彼宿願力，<a 
name="0340c08" id="0340c08"></a><br>　有憶想者得成就，　　神通如意滿虛空。<a 
name="0340c09" id="0340c09"></a><br>　眾生三種具三心，　　精進勇猛無退轉，<a 
name="0340c10" id="0340c10"></a><br>　即得如來手接引，　　七寶宮殿大光明。<a 
name="0340c11" id="0340c11"></a><br>　其身踴躍金剛臺，　　隨從佛後彈指頃，<a 
name="0340c12" id="0340c12"></a><br>　行大乘解第一義，　　即生七寶蓮池中。<a 
name="0340c13" id="0340c13"></a><br>　阿彌陀佛大慈悲，　　十力威德難贊說，<a 
name="0340c14" id="0340c14"></a><br>　稱名一聲起一念，　　八十億劫罪皆除；<a 
name="0340c15" id="0340c15"></a><br>　以是濟拔無有窮，　　是以名為無量壽。<a 
name="0340c16" id="0340c16"></a><br>　昔世尊居耆闍崛，　　與大眾說妙因緣，<a 
name="0340c17" id="0340c17"></a><br>　離憂惱與閻浮提，　　超脫一切諸苦趣。<a 
name="0340c18" id="0340c18"></a><br>　淨妙國即極樂界，　　修三福發菩提心，<a 
name="0340c19" id="0340c19"></a><br>　作是念者住堅專，　　故說無量壽佛觀。<a 
name="0340c20" id="0340c20"></a><br>　如是功德不可說，　　不可說者妙光明，<a 
name="0340c21" id="0340c21"></a><br>　無量清淨平等施，　　五濁眾生咸作佛。<a 
name="0340c22" id="0340c22"></a><br>　斷彼一切顛倒想，　　猶如以水投海中，<a 
name="0340c23" id="0340c23"></a><br>　濕性混合無不同，　　雖有聖智難分別，<a 
name="0340c24" id="0340c24"></a><br>　人人皆為無量壽，　　稽首瞻禮即西方。</span></p></div><a 
name="0340c25" id="0340c25"></a><a 
name="0340c26" id="0340c26"></a><p><span class="juanname">佛說觀無量壽佛經</span></p><a 
name="0340c27" id="0340c27"></a><a 
name="0340c28" id="0340c28"></a><p style="margin-left: 4em"><span class="byline">宋西域三藏<span class="gaiji">&#x757A;<!--gaiji,疆,1[彊-弓],2&#x757A;,3--></span>良耶舍譯</span></p><a 
name="0340c29" id="0340c29"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，佛在王舍城耆闍崛山中，<a 
name="0341a01" id="0341a01"></a>與大比丘眾千二百五十人俱；菩薩三萬二<a 
name="0341a02" id="0341a02"></a>千，文殊師利法王子而為上首。爾時王舍<a 
name="0341a03" id="0341a03"></a>大城有一太子，名阿闍世，隨順調達惡友<a 
name="0341a04" id="0341a04"></a>之教，收執父王頻婆娑羅，幽閉置於七重室<a 
name="0341a05" id="0341a05"></a>內，制諸群臣，一不得往。國大夫人，名韋提<a 
name="0341a06" id="0341a06"></a>希，恭敬大王，澡浴清淨，以酥蜜和<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，用塗<a 
name="0341a07" id="0341a07"></a>其身，諸瓔珞中盛葡萄漿，密以上王。爾時<a 
name="0341a08" id="0341a08"></a>大王，食<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>飲漿，求水漱口；漱口畢已，合<a 
name="0341a09" id="0341a09"></a>掌恭敬，向耆闍崛山，遙禮世尊，而作是言：<a 
name="0341a10" id="0341a10"></a>「大目乾連是吾親友，願興慈悲，授我八戒。」<a 
name="0341a11" id="0341a11"></a>時目乾連如鷹隼飛，疾至王所；日日如是，<a 
name="0341a12" id="0341a12"></a>授王八戒。世尊亦遣尊者富樓那，為王說<a 
name="0341a13" id="0341a13"></a>法。如是時間經三七日，王食<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>蜜得聞<a 
name="0341a14" id="0341a14"></a>法故，顏色和悅。</p><p style="text-indent: 0em; margin-left: 0em"><span class="linehead"></span>時阿闍世問守門人：「父王<a 
name="0341a15" id="0341a15"></a>今者猶存在耶？」時守門者白言：「大王！國<a 
name="0341a16" id="0341a16"></a>大夫人身塗<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>蜜，瓔珞盛漿，持用上王；<a 
name="0341a17" id="0341a17"></a>沙門目連及富樓那，從空而來，為王說法，<a 
name="0341a18" id="0341a18"></a>不可禁制。」時阿闍世聞此語已，怒其母<a 
name="0341a19" id="0341a19"></a>曰：「我母是賊，與賊為伴；沙門惡人，幻惑<span class="gaiji">&#x546A;<!--gaiji,咒,1[口*兄],2&#x546A;,3--></span><a 
name="0341a20" id="0341a20"></a>術，令此惡王多日不死。」即執利劍欲害<a 
name="0341a21" id="0341a21"></a>其母。</p><p style="text-indent: 0em; margin-left: 0em"><span class="linehead"></span>時有一臣，名曰月光，聰明多智，及<a 
name="0341a22" id="0341a22"></a>與耆婆，為王作禮。白言：「大王！臣聞毘陀論<a 
name="0341a23" id="0341a23"></a>經說：『劫初已來，有諸惡王貪國位故，殺害<a 
name="0341a24" id="0341a24"></a>其父一萬八千。』未曾聞有無道害母。王今<a 
name="0341a25" id="0341a25"></a>為此殺逆之事，污剎利種，臣不忍聞！是栴<a 
name="0341a26" id="0341a26"></a>陀羅，我等不宜復住於此。」時二大臣說此<a 
name="0341a27" id="0341a27"></a>語竟，以手按劍，<span class="gaiji">&#x5374;<!--gaiji,卻,1[去*ㄗ],2&#x5374;,3--></span>行而退。時阿闍世驚怖<a 
name="0341a28" id="0341a28"></a>惶懼，告耆婆言：「汝不為我耶？」耆婆白言：<a 
name="0341a29" id="0341a29"></a>「大王！慎莫害母。」王聞此語，懺悔求救，即<a 
name="0341b01" id="0341b01"></a>便捨劍，止不害母，<span class="gaiji">&#x52C5;<!--gaiji,敕,1[束*力],2&#x52C5;,3--></span>語內官：「閉置深宮，不<a 
name="0341b02" id="0341b02"></a>令復出。」</p><p style="text-indent: 0em; margin-left: 0em"><span class="linehead"></span>時韋提希被幽閉已，愁憂憔悴；遙<a 
name="0341b03" id="0341b03"></a>向耆闍崛山，為佛作禮，而作是言：「如來世<a 
name="0341b04" id="0341b04"></a>尊在昔之時，恒遣阿難來慰問我；我今愁<a 
name="0341b05" id="0341b05"></a>憂，世尊威重，無由得見；願遣目連、尊者阿<a 
name="0341b06" id="0341b06"></a>難，與我相見。」作是語已，悲泣雨淚，遙向佛<a 
name="0341b07" id="0341b07"></a>禮。未舉頭頃，爾時世尊在耆闍崛山，知韋<a 
name="0341b08" id="0341b08"></a>提希心之所念，即<span class="gaiji">&#x52C5;<!--gaiji,敕,1[束*力],2&#x52C5;,3--></span>大目揵連及以阿難，<a 
name="0341b09" id="0341b09"></a>從空而來。佛從耆闍崛山沒，於王宮出。</p><a 
name="0341b10" id="0341b10"></a><p style="text-indent: 0em; margin-left: 0em"><span class="linehead"></span>時韋提希禮已舉頭，見世尊釋迦牟尼佛，<a 
name="0341b11" id="0341b11"></a>身紫金色坐百寶蓮華。目連侍左，阿難在<a 
name="0341b12" id="0341b12"></a>右，釋梵護世諸天在虛空中，普雨天華，持<a 
name="0341b13" id="0341b13"></a>用供養。時韋提希見佛世尊，自絕瓔珞，舉<a 
name="0341b14" id="0341b14"></a>身投地，號泣向佛。白言：「世尊！我宿何罪，生<a 
name="0341b15" id="0341b15"></a>此惡子？世尊復有何等因緣，與提婆達多<a 
name="0341b16" id="0341b16"></a>共為眷屬？唯願世尊，為我廣說無憂惱處，<a 
name="0341b17" id="0341b17"></a>我當往生，不樂閻浮提濁惡世也。此濁惡<a 
name="0341b18" id="0341b18"></a>處，地獄、餓鬼、畜生盈滿，多不善聚。願我未<a 
name="0341b19" id="0341b19"></a>來不聞惡聲，不見惡人。今向世尊五體投<a 
name="0341b20" id="0341b20"></a>地，求哀懺悔。唯願佛日教我觀於清淨業<a 
name="0341b21" id="0341b21"></a>處。」</p><p style="text-indent: 0em; margin-left: 0em"><span class="linehead"></span>爾時世尊放眉間光，其光金色，遍照十<a 
name="0341b22" id="0341b22"></a>方無量世界；還住佛頂，化為金臺，如須彌<a 
name="0341b23" id="0341b23"></a>山。十方諸佛淨妙國土，皆於中現。或有國<a 
name="0341b24" id="0341b24"></a>土七寶合成；復有國土純是蓮花；復有國<a 
name="0341b25" id="0341b25"></a>土如自在天宮；復有國土如頗梨鏡；十<a 
name="0341b26" id="0341b26"></a>方國土皆於中現。有如是等無量諸佛國土<a 
name="0341b27" id="0341b27"></a>嚴顯可觀，令韋提希見。</p><p style="text-indent: 0em; margin-left: 0em"><span class="linehead"></span>時韋提希白佛言：<a 
name="0341b28" id="0341b28"></a>「世尊！是諸佛土，雖復清淨，皆有光明；我今<a 
name="0341b29" id="0341b29"></a>樂生極樂世界阿彌陀佛所。唯願世尊，教<a 
name="0341c01" id="0341c01"></a>我思惟，教我正受。」</p><p style="text-indent: 0em; margin-left: 0em"><span class="linehead"></span>爾時世尊即便微笑，有<a 
name="0341c02" id="0341c02"></a>五色光，從佛口出，一一光照頻婆娑羅王<a 
name="0341c03" id="0341c03"></a>頂。爾時大王雖在幽閉，心眼無障，遙見世<a 
name="0341c04" id="0341c04"></a>尊，頭面作禮；自然增進，成阿那含。</p><p style="text-indent: 0em; margin-left: 0em"><span class="linehead"></span>爾時世<a 
name="0341c05" id="0341c05"></a>尊告韋提希：「汝今知不？阿彌陀佛去此不<a 
name="0341c06" id="0341c06"></a>遠；汝當繫念，諦觀彼國淨業成者。我今為<a 
name="0341c07" id="0341c07"></a>汝廣說眾譬，亦令未來世一切凡夫欲修<a 
name="0341c08" id="0341c08"></a>淨業者，得生西方極樂國土。欲生彼國<a 
name="0341c09" id="0341c09"></a>者，當修三福：一者、孝養父母，奉事師長，<a 
name="0341c10" id="0341c10"></a>慈心不殺，修十善業。二者、受持三歸，具足<a 
name="0341c11" id="0341c11"></a>眾戒，不犯威儀。三者、發菩提心，深信因<a 
name="0341c12" id="0341c12"></a>果，讀誦大乘，勸進行者。如此三事名為淨<a 
name="0341c13" id="0341c13"></a>業。」</p><p style="text-indent: 0em; margin-left: 0em"><span class="linehead"></span>佛告韋提希：「汝今知不？此三種業，乃是<a 
name="0341c14" id="0341c14"></a>過去、未來、現在三世諸佛淨業正因。」</p><a 
name="0341c15" id="0341c15"></a><p style="text-indent: 0em; margin-left: 0em"><span class="linehead"></span>佛告阿難及韋提希：「諦聽，諦聽！善思念之。如<a 
name="0341c16" id="0341c16"></a>來今者，為未來世一切眾生為煩惱賊之所<a 
name="0341c17" id="0341c17"></a>害者，說清淨業。善哉韋提希！快問此事。阿<a 
name="0341c18" id="0341c18"></a>難！汝當受持，廣為多眾宣說佛語。如來今<a 
name="0341c19" id="0341c19"></a>者，教韋提希及未來世一切眾生觀於西方<a 
name="0341c20" id="0341c20"></a>極樂世界。以佛力故，當得見彼清淨國土，<a 
name="0341c21" id="0341c21"></a>如執明鏡自見面像。見彼國土極妙樂事，<a 
name="0341c22" id="0341c22"></a>心歡喜故，應時即得無生法忍。」</p><p style="text-indent: 0em; margin-left: 0em"><span class="linehead"></span>佛告韋提<a 
name="0341c23" id="0341c23"></a>希：「汝是凡夫，心想羸劣，未得天眼，不能遠<a 
name="0341c24" id="0341c24"></a>觀；諸佛如來有異方便，令汝得見。」</p><p style="text-indent: 0em; margin-left: 0em"><span class="linehead"></span>時韋提<a 
name="0341c25" id="0341c25"></a>希白佛言：「世尊！如我今者，以佛力故見彼<a 
name="0341c26" id="0341c26"></a>國土。若佛滅後，諸眾生等，濁惡不善，五苦<a 
name="0341c27" id="0341c27"></a>所逼，云何當見阿彌陀佛極樂世界？」</p><p style="text-indent: 0em; margin-left: 0em"><span class="linehead"></span>佛告<a 
name="0341c28" id="0341c28"></a>韋提希：「汝及眾生應當專心，繫念一處，<a 
name="0341c29" id="0341c29"></a>想於西方。云何作想？凡作想者，一切眾生<a 
name="0342a01" id="0342a01"></a>自非生盲，有目之徒，皆見日沒。當起想念，<a 
name="0342a02" id="0342a02"></a>正坐西向，諦觀於日，令心堅住，專想不<a 
name="0342a03" id="0342a03"></a>移。見日欲沒，狀如懸鼓。既見日已，閉目<a 
name="0342a04" id="0342a04"></a>開目皆令明了。是為日想，名曰初觀。作<a 
name="0342a05" id="0342a05"></a>是觀者，名為正觀。若他觀者，名為邪觀。」</p><p style="text-indent: 0em; margin-left: 0em"><span class="linehead"></span>佛<a 
name="0342a06" id="0342a06"></a>告阿難及韋提希：「初觀成已，次作水想。想<a 
name="0342a07" id="0342a07"></a>見西方一切皆是大水，見水澄清，亦令明<a 
name="0342a08" id="0342a08"></a>了，無分散意。既見水已，當起<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>想。見<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>映<a 
name="0342a09" id="0342a09"></a>徹，作琉璃想。此想成已，見琉璃地，內外映<a 
name="0342a10" id="0342a10"></a>徹。下有金剛七寶金幢，擎琉璃地。其幢八方，<a 
name="0342a11" id="0342a11"></a>八楞具足，一一方面，百寶所成，一一寶珠，有<a 
name="0342a12" id="0342a12"></a>千光明，一光明，八萬四千色，映琉璃地，如<a 
name="0342a13" id="0342a13"></a>億千日，不可具見。琉璃地上，以黃金繩，雜<a 
name="0342a14" id="0342a14"></a>廁間錯，以七寶界，分齊分明，一一寶中，有<a 
name="0342a15" id="0342a15"></a>五百色光。其光如花，又似星月，懸處虛空，<a 
name="0342a16" id="0342a16"></a>成光明臺。樓閣千萬，百寶合成，於臺兩邊，<a 
name="0342a17" id="0342a17"></a>各有百億花幢，無量樂器，以為莊嚴。八種清<a 
name="0342a18" id="0342a18"></a>風從光明出，鼓此樂器，演說苦、空、無常、無<a 
name="0342a19" id="0342a19"></a>我之音，是為水想，名第二觀。此想成時，一<a 
name="0342a20" id="0342a20"></a>一觀之，極令了了。閉目開目，不令散失，唯<a 
name="0342a21" id="0342a21"></a>除食時，恒憶此事。作此觀者，名為正觀。<a 
name="0342a22" id="0342a22"></a>若他觀者，名為邪觀。」</p><p style="text-indent: 0em; margin-left: 0em"><span class="linehead"></span>佛告阿難及韋提希：「水<a 
name="0342a23" id="0342a23"></a>想成已，名為粗見極樂國地。若得三昧，<a 
name="0342a24" id="0342a24"></a>見彼國地，了了分明，不可具說。是為地想，<a 
name="0342a25" id="0342a25"></a>名第三觀。」</p><a 
name="0342a26" id="0342a26"></a><p style="text-indent: 0em; margin-left: 0em"><span class="linehead"></span>佛告阿難：「汝持佛語，為未來世一切大眾<a 
name="0342a27" id="0342a27"></a>欲脫苦者，說是觀地法。若觀是地者，除八<a 
name="0342a28" id="0342a28"></a>十億劫生死之罪。捨身他世，必生淨國，心<a 
name="0342a29" id="0342a29"></a>得無疑。作是觀者，名為正觀。若他觀者，名<a 
name="0342b01" id="0342b01"></a>為邪觀。」</p><p style="text-indent: 0em; margin-left: 0em"><span class="linehead"></span>佛告阿難及韋提希：「地想成已，次<a 
name="0342b02" id="0342b02"></a>觀寶樹。觀寶樹者，一一觀之，作七重行樹<a 
name="0342b03" id="0342b03"></a>想。一一樹高八千由旬，其諸寶樹，七寶花葉<a 
name="0342b04" id="0342b04"></a>無不具足。一一華葉，作異寶色。琉璃色中<a 
name="0342b05" id="0342b05"></a>出金色光；頗梨色中出紅色光；馬腦色中<a 
name="0342b06" id="0342b06"></a>出車<span class="gaiji">璩<!--gaiji,璩,1[(王*巨)/木],2&#x249B2;,3--></span>光；車<span class="gaiji">璩<!--gaiji,璩,1[(王*巨)/木],2&#x249B2;,3--></span>色中出綠真珠光；珊瑚琥<a 
name="0342b07" id="0342b07"></a>珀一切眾寶以為映飾。妙真珠網彌覆樹上，<a 
name="0342b08" id="0342b08"></a>一一樹上有七重網，一一網間有五百億妙<a 
name="0342b09" id="0342b09"></a>華宮殿，如梵王宮。諸天童子自然在中，一<a 
name="0342b10" id="0342b10"></a>一童子有五百億釋迦毘楞伽摩尼寶以<a 
name="0342b11" id="0342b11"></a>為瓔珞；其摩尼光照百由旬，猶如和合百<a 
name="0342b12" id="0342b12"></a>億日月，不可具名，眾寶間錯色中上者。此<a 
name="0342b13" id="0342b13"></a>諸寶樹，行行相當，葉葉相次，於眾葉間生<a 
name="0342b14" id="0342b14"></a>諸妙花，花上自然有七寶果。一一樹葉，縱廣<a 
name="0342b15" id="0342b15"></a>正等二十五由旬；其葉千色有百種畫，如天<a 
name="0342b16" id="0342b16"></a>纓珞；有眾妙華，作閻浮檀金色；如旋火<a 
name="0342b17" id="0342b17"></a>輪，宛轉葉間，踊生諸果，如帝釋瓶；有大<a 
name="0342b18" id="0342b18"></a>光明，化成幢幡無量寶蓋。是寶蓋中，映現三<a 
name="0342b19" id="0342b19"></a>千大千世界一切佛事；十方佛國亦於中現。<a 
name="0342b20" id="0342b20"></a>見此樹已，亦當次第一一觀之，觀見樹莖、<a 
name="0342b21" id="0342b21"></a>枝葉、華果，皆令分明。是為樹想，名第四觀。<a 
name="0342b22" id="0342b22"></a>作是觀者，名為正觀。若他觀者，名為邪觀。」</p><a 
name="0342b23" id="0342b23"></a><p style="text-indent: 0em; margin-left: 0em"><span class="linehead"></span>佛告阿難及韋提希：「樹想成已，次當想水。<a 
name="0342b24" id="0342b24"></a>欲想水者，極樂國土有八池水。一一池水<a 
name="0342b25" id="0342b25"></a>七寶所成；其寶柔軟從如意珠王生，分為<a 
name="0342b26" id="0342b26"></a>十四支；一一支作七寶色。黃金為渠，渠下<a 
name="0342b27" id="0342b27"></a>皆以雜色金剛以為底沙。一一水中有六<a 
name="0342b28" id="0342b28"></a>十億七寶蓮花，一一蓮華團圓正等十二由<a 
name="0342b29" id="0342b29"></a>旬。其摩尼水流注華間，尋樹上下。其聲微<a 
name="0342c01" id="0342c01"></a>妙，演說苦、空、無常、無我、諸波羅蜜，復有讚歎<a 
name="0342c02" id="0342c02"></a>諸佛相好者。從如意珠王踊出金色微<a 
name="0342c03" id="0342c03"></a>妙光明，其光化為百寶色鳥，和鳴哀雅，常<a 
name="0342c04" id="0342c04"></a>讚念佛、念法、念僧，是為八功德水想，名第<a 
name="0342c05" id="0342c05"></a>五觀。作是觀者，名為正觀。若他觀者，名為<a 
name="0342c06" id="0342c06"></a>邪觀。」</p><p style="text-indent: 0em; margin-left: 0em"><span class="linehead"></span>佛告阿難及韋提希：「眾寶國土，一一界<a 
name="0342c07" id="0342c07"></a>上有五百億寶樓，其樓閣中有無量諸天，<a 
name="0342c08" id="0342c08"></a>作天伎樂。又有樂器懸處虛空，如天寶幢<a 
name="0342c09" id="0342c09"></a>不鼓自鳴。此眾音中，皆說念佛、念法、念比<a 
name="0342c10" id="0342c10"></a>丘僧。此想成已，名為粗見極樂世界寶樹、<a 
name="0342c11" id="0342c11"></a>寶地、寶池，是為總觀想，名第六觀。若見此<a 
name="0342c12" id="0342c12"></a>者，除無量億劫極重惡業，命終之後必生彼<a 
name="0342c13" id="0342c13"></a>國。作是觀者，名為正觀。若他觀者，名為邪<a 
name="0342c14" id="0342c14"></a>觀。」</p><p style="text-indent: 0em; margin-left: 0em"><span class="linehead"></span>佛告阿難及韋提希：「諦聽，諦聽！善思念<a 
name="0342c15" id="0342c15"></a>之。吾當為汝分別解說除苦惱法，汝等<a 
name="0342c16" id="0342c16"></a>憶持，廣為大眾分別解說。」說是語時，無量<a 
name="0342c17" id="0342c17"></a>壽佛住立空中，觀世音、大勢至，是二大士侍<a 
name="0342c18" id="0342c18"></a>立左右。光明熾盛不可具見，百千閻浮檀<a 
name="0342c19" id="0342c19"></a>金色不得為比。</p><p style="text-indent: 0em; margin-left: 0em"><span class="linehead"></span>時韋提希見無量壽佛已，<a 
name="0342c20" id="0342c20"></a>接足作禮，白佛言：「世尊！我今因佛力故，<a 
name="0342c21" id="0342c21"></a>得見無量壽佛及二菩薩，未來眾生，當云<a 
name="0342c22" id="0342c22"></a>何觀無量壽佛及二菩薩？」</p><p style="text-indent: 0em; margin-left: 0em"><span class="linehead"></span>佛告韋提希：「欲<a 
name="0342c23" id="0342c23"></a>觀彼佛者，當起想念，於七寶地上作蓮<a 
name="0342c24" id="0342c24"></a>花想，令其蓮花一一葉作百寶色。有八萬<a 
name="0342c25" id="0342c25"></a>四千脈，猶如天畫；一一脈有八萬四千光，<a 
name="0342c26" id="0342c26"></a>了了分明，皆令得見。華葉小者，縱廣二百五<a 
name="0342c27" id="0342c27"></a>十由旬；如是蓮華有八萬四千大葉，一一<a 
name="0342c28" id="0342c28"></a>葉間，有百億摩尼珠王以為映飾。一一摩<a 
name="0342c29" id="0342c29"></a>尼珠放千光明，其光如蓋，七寶合成，遍覆<a 
name="0343a01" id="0343a01"></a>地上。釋迦毘楞伽摩尼寶以為其臺；此蓮<a 
name="0343a02" id="0343a02"></a>花臺，八萬金剛甄叔迦寶，梵摩尼寶，妙真珠<a 
name="0343a03" id="0343a03"></a>網，以為交飾。於其臺上，自然而有四柱<a 
name="0343a04" id="0343a04"></a>寶幢，一一寶幢如百千萬億須彌山；幢上寶<a 
name="0343a05" id="0343a05"></a>縵如夜摩天宮，復有五百億微妙寶珠，以<a 
name="0343a06" id="0343a06"></a>為映飾。一一寶珠有八萬四千光，一一光<a 
name="0343a07" id="0343a07"></a>作八萬四千異種金色，一一金色遍其寶土，<a 
name="0343a08" id="0343a08"></a>處處變化，各作異相；或為金剛臺，或作真<a 
name="0343a09" id="0343a09"></a>珠網，或作雜花雲，於十方面隨意變現，施<a 
name="0343a10" id="0343a10"></a>作佛事，是為花座想，名第七觀。」</p><a 
name="0343a11" id="0343a11"></a><p style="text-indent: 0em; margin-left: 0em"><span class="linehead"></span>佛告阿難：「如此妙花，是本法藏比丘願力所<a 
name="0343a12" id="0343a12"></a>成，若欲念彼佛者，當先作此妙花座想。<a 
name="0343a13" id="0343a13"></a>作此想時不得雜觀；皆應一一觀之，一一<a 
name="0343a14" id="0343a14"></a>葉，一一珠，一一光，一一臺，一一幢，皆令分明，<a 
name="0343a15" id="0343a15"></a>如於鏡中自見面像。此想成者，滅除五<a 
name="0343a16" id="0343a16"></a>百億劫生死之罪，必定當生極樂世界。作<a 
name="0343a17" id="0343a17"></a>是觀者，名為正觀。若他觀者，名為邪觀。」</p><a 
name="0343a18" id="0343a18"></a><p style="text-indent: 0em; margin-left: 0em"><span class="linehead"></span>佛告阿難及韋提希：「見此事已，次當想佛。<a 
name="0343a19" id="0343a19"></a>所以者何？諸佛如來是法界身，遍入一切<a 
name="0343a20" id="0343a20"></a>眾生心想中；是故汝等心想佛時，是心即是<a 
name="0343a21" id="0343a21"></a>三十二相、八十隨形好。是心作佛，是心是佛。<a 
name="0343a22" id="0343a22"></a>諸佛正遍知海，從心想生，是故應當一心繫<a 
name="0343a23" id="0343a23"></a>念，諦觀彼佛．多陀阿伽度．阿羅呵．三藐三佛<a 
name="0343a24" id="0343a24"></a>陀。想彼佛者，先當想像。閉目開目，見一寶<a 
name="0343a25" id="0343a25"></a>像，如閻浮檀金色，坐彼華上。像既坐已，心<a 
name="0343a26" id="0343a26"></a>眼得開，了了分明，見極樂國七寶莊嚴，寶地、<a 
name="0343a27" id="0343a27"></a>寶池、寶樹行列，諸天寶縵彌覆樹上，眾寶<a 
name="0343a28" id="0343a28"></a>羅網滿虛空中。見如此事，極令明了，如觀<a 
name="0343a29" id="0343a29"></a>掌中。見此事已，復當更作一大蓮華<span class="corr" title='[左&gt;在] cf.【麗】'>在</span>佛<a 
name="0343b01" id="0343b01"></a>左邊，如前蓮華等無有異。復作一大蓮華<a 
name="0343b02" id="0343b02"></a>在佛右邊，想一觀世音菩薩像坐左華座，<a 
name="0343b03" id="0343b03"></a>亦放金光如前無異。想一大勢至菩薩像<a 
name="0343b04" id="0343b04"></a>坐右華座。此想成時，佛菩薩像皆放妙光；<a 
name="0343b05" id="0343b05"></a>其光金色，照諸寶樹。一一樹下亦有三蓮華，<a 
name="0343b06" id="0343b06"></a>諸蓮華上各有一佛二菩薩像，遍滿彼國。<a 
name="0343b07" id="0343b07"></a>此想成時，行者當聞水流、光明及諸寶樹、鳧<a 
name="0343b08" id="0343b08"></a>鴈、鴛鴦皆說妙法。出定、入定恒聞妙法。行者<a 
name="0343b09" id="0343b09"></a>所聞，出定之時憶持不捨，令與修多羅合。<a 
name="0343b10" id="0343b10"></a>若不合者，名為妄想，若與合者，名為<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0343b11" id="0343b11"></a>想見極樂世界。是為想像，名第八觀。作<a 
name="0343b12" id="0343b12"></a>是觀者，除無量億劫生死之罪，於現身中<a 
name="0343b13" id="0343b13"></a>得念佛三昧。作是觀者，名為正觀。若他觀<a 
name="0343b14" id="0343b14"></a>者，名為邪觀。」</p><a 
name="0343b15" id="0343b15"></a><p style="text-indent: 0em; margin-left: 0em"><span class="linehead"></span>佛告阿難及韋提希：「此想成已，次當更觀<a 
name="0343b16" id="0343b16"></a>無量壽佛身相光明。阿難當知！無量壽佛身，<a 
name="0343b17" id="0343b17"></a>如百千萬億夜摩天閻浮檀金色。佛身高六<a 
name="0343b18" id="0343b18"></a>十萬億那由他恒河沙由旬；眉間白毫右旋<a 
name="0343b19" id="0343b19"></a>宛轉，如五須彌山。佛眼清淨如四大海水，<a 
name="0343b20" id="0343b20"></a>清白分明。身諸毛孔演出光明，如須彌山。<a 
name="0343b21" id="0343b21"></a>彼佛圓光如百億三千大千世界；於圓光中，<a 
name="0343b22" id="0343b22"></a>有百萬億那由他恒河沙化佛；一一化佛，亦<a 
name="0343b23" id="0343b23"></a>有眾多無數化菩薩，以為侍者。無量壽佛<a 
name="0343b24" id="0343b24"></a>有八萬四千相；一一相中，各有八萬四千<a 
name="0343b25" id="0343b25"></a>隨形好；一一好中復有八萬四千光明；一一<a 
name="0343b26" id="0343b26"></a>光明遍照十方世界，念佛眾生攝取不捨。其<a 
name="0343b27" id="0343b27"></a>光相好及與化佛，不可具說；但當憶想<a 
name="0343b28" id="0343b28"></a>令心明見。見此事者，即見十方一切諸<a 
name="0343b29" id="0343b29"></a>佛，以見諸佛故名念佛三昧。作是觀者，名<a 
name="0343c01" id="0343c01"></a>觀一切佛身，以觀佛身故亦見佛心。諸<a 
name="0343c02" id="0343c02"></a>佛心者大慈悲是，以無緣慈攝諸眾生。作<a 
name="0343c03" id="0343c03"></a>此觀者，捨身他世，生諸佛前，得無生忍。<a 
name="0343c04" id="0343c04"></a>是故智者應當繫心諦觀無量壽佛。觀無<a 
name="0343c05" id="0343c05"></a>量壽佛者，從一相好入，但觀眉間白毫，極<a 
name="0343c06" id="0343c06"></a>令明了。見眉間白毫相者，八萬四千相好<a 
name="0343c07" id="0343c07"></a>自然當見。見無量壽佛者，即見十方無量<a 
name="0343c08" id="0343c08"></a>諸佛；得見無量諸佛故，諸佛現前受記。是<a 
name="0343c09" id="0343c09"></a>為遍觀一切色想，名第九觀。作是觀者，<a 
name="0343c10" id="0343c10"></a>名為正觀。若他觀者，名為邪觀。」</p><a 
name="0343c11" id="0343c11"></a><p style="text-indent: 0em; margin-left: 0em"><span class="linehead"></span>佛告阿難及韋提希：「見無量壽佛了了分明<a 
name="0343c12" id="0343c12"></a>已，次亦應觀觀世音菩薩。此菩薩身長八<a 
name="0343c13" id="0343c13"></a>十億那由他恒河沙由旬，身紫金色，頂有<a 
name="0343c14" id="0343c14"></a>肉髻，項有圓光，面各百千由旬。其圓光中<a 
name="0343c15" id="0343c15"></a>有五百化佛，如釋迦牟尼。一一化佛，有五<a 
name="0343c16" id="0343c16"></a>百菩薩，無量諸天，以為侍者。舉身光中五<a 
name="0343c17" id="0343c17"></a>道眾生，一切色相皆於中現。頂上毘楞伽摩<a 
name="0343c18" id="0343c18"></a>尼妙寶，以為天冠。其天冠中有一立化佛，<a 
name="0343c19" id="0343c19"></a>高二十五由旬。觀世音菩薩面如閻浮檀金<a 
name="0343c20" id="0343c20"></a>色；眉間毫相備七寶色，流出八萬四千種光<a 
name="0343c21" id="0343c21"></a>明；一一光明，有無量無數百千化佛；一一<a 
name="0343c22" id="0343c22"></a>化佛，無數化菩薩以為侍者，變現自在滿<a 
name="0343c23" id="0343c23"></a>十方界。臂如紅蓮花色，有八十億微妙<a 
name="0344a01" id="0344a01"></a>光明，以為瓔珞；其瓔珞中，普現一切諸莊<a 
name="0344a02" id="0344a02"></a>嚴事。手掌作五百億雜蓮華色；手十指端，<a 
name="0344a03" id="0344a03"></a>一一指端有八萬四千畫，猶如印文。一一畫<a 
name="0344a04" id="0344a04"></a>有八萬四千色；一一色有八萬四千光，其<a 
name="0344a05" id="0344a05"></a>光柔軟普照一切，以此寶手接引眾生。舉<a 
name="0344a06" id="0344a06"></a>足時，足下有千輻輪相，自然化成五百億<a 
name="0344a07" id="0344a07"></a>光明臺。下足時，有金剛摩尼花，布散一切<a 
name="0344a08" id="0344a08"></a>莫不彌滿。其餘身相，眾好具足，如佛無異，<a 
name="0344a09" id="0344a09"></a>唯頂上肉髻及無見頂相，不及世尊。是為<a 
name="0344a10" id="0344a10"></a>觀觀世音菩薩真實色身想，名第十觀。」</p><a 
name="0344a11" id="0344a11"></a><p style="text-indent: 0em; margin-left: 0em"><span class="linehead"></span>佛告阿難：「若欲觀觀世音菩薩當作是<a 
name="0344a12" id="0344a12"></a>觀。作是觀者不遇諸禍，淨除業障，除無<a 
name="0344a13" id="0344a13"></a>數劫生死之罪。如此菩薩，但聞其名，獲無<a 
name="0344a14" id="0344a14"></a>量福，何況諦觀！若有欲觀觀世音菩薩者，<a 
name="0344a15" id="0344a15"></a>當先觀頂上肉髻，次觀天冠。其餘眾相亦<a 
name="0344a16" id="0344a16"></a>次第觀之，悉令明了，如觀掌中。作是觀<a 
name="0344a17" id="0344a17"></a>者，名為正觀。若他觀者，名為邪觀。」</p><a 
name="0344a18" id="0344a18"></a><p style="text-indent: 0em; margin-left: 0em"><span class="linehead"></span>佛告阿難及韋提希：「次觀大勢至菩薩。<a 
name="0344a19" id="0344a19"></a>此菩薩身量大小亦如觀世音，圓光面各二<a 
name="0344a20" id="0344a20"></a>百二十五由旬，照二百五十由旬。舉身光<a 
name="0344a21" id="0344a21"></a>明照十方國，作紫金色。有緣眾生皆悉得<a 
name="0344a22" id="0344a22"></a>見。但見此菩薩一毛孔光，即見十方無量<a 
name="0344a23" id="0344a23"></a>諸佛淨妙光明，是故號此菩薩名無邊光。<a 
name="0344a24" id="0344a24"></a>以智慧光普照一切，令離三塗，得無上<a 
name="0344a25" id="0344a25"></a>力，是故號此菩薩名大勢至。此菩薩天冠<a 
name="0344a26" id="0344a26"></a>有五百寶蓮華；一一寶華有五百寶臺。一<a 
name="0344a27" id="0344a27"></a>一臺中，十方諸佛淨妙國土廣長之相，皆於<a 
name="0344a28" id="0344a28"></a>中現。頂上肉髻如<span class="gaiji">&#x9262;<!--gaiji,缽,1[金*本],2&#x9262;,3--></span>頭摩花。於肉髻上有<a 
name="0344a29" id="0344a29"></a>一寶瓶，盛諸光明，普現佛事。餘諸身相如<a 
name="0344b01" id="0344b01"></a>觀世音，等無有異。此菩薩行時，十方世界<a 
name="0344b02" id="0344b02"></a>一切震動，當地動處各有五百億寶花。一<a 
name="0344b03" id="0344b03"></a>一寶花莊嚴高顯，如極樂世界。此菩薩坐時，<a 
name="0344b04" id="0344b04"></a>七寶國土一時動搖。從下方金光佛剎，乃至<a 
name="0344b05" id="0344b05"></a>上方光明王佛剎，於其中間無量塵數分身<a 
name="0344b06" id="0344b06"></a>無量壽佛，分身觀世音、大勢至，皆悉雲集極<a 
name="0344b07" id="0344b07"></a>樂國土，側塞空中坐蓮華座，演說妙法，<a 
name="0344b08" id="0344b08"></a>度苦眾生。作此觀者，名為觀見大勢至<a 
name="0344b09" id="0344b09"></a>菩薩；是為觀大勢至色身相。觀此菩薩<a 
name="0344b10" id="0344b10"></a>者名第十一觀，除無數劫阿僧祇生死之<a 
name="0344b11" id="0344b11"></a>罪；作是觀者不處胞胎，常遊諸佛淨妙國<a 
name="0344b12" id="0344b12"></a>土。此觀成已，名為具足觀觀世音及大勢<a 
name="0344b13" id="0344b13"></a>至。作是觀者，名為正觀。若他觀者，名為邪<a 
name="0344b14" id="0344b14"></a>觀。」</p><p style="text-indent: 0em; margin-left: 0em"><span class="linehead"></span>佛告阿難及韋提希：「見此事時當起<a 
name="0344b15" id="0344b15"></a>想作心，自見生於西方極樂世界，於蓮華<a 
name="0344b16" id="0344b16"></a>中結跏趺坐，作蓮華合想，作蓮華開想。<a 
name="0344b17" id="0344b17"></a>蓮華開時，有五百色光來照身想；眼目開<a 
name="0344b18" id="0344b18"></a>想，見佛菩薩滿虛空中，水鳥、樹林及與諸<a 
name="0344b19" id="0344b19"></a>佛，所出音聲，皆演妙法，與十二部經合。若<a 
name="0344b20" id="0344b20"></a>出定時憶持不失。見此事已，名見無量壽<a 
name="0344b21" id="0344b21"></a>佛極樂世界。是為普觀想，名第十二觀。無<a 
name="0344b22" id="0344b22"></a>量壽佛化身無數，與觀世音及大勢至，常<a 
name="0344b23" id="0344b23"></a>來至此行人之所。作是觀者，名為正觀。<a 
name="0344b24" id="0344b24"></a>若他觀者，名為邪觀。」</p><a 
name="0344b25" id="0344b25"></a><p style="text-indent: 0em; margin-left: 0em"><span class="linehead"></span>佛告阿難及韋提希：「若欲至心生西方者，<a 
name="0344b26" id="0344b26"></a>先當觀於一丈六像在池水上。如先所說，<a 
name="0344b27" id="0344b27"></a>無量壽佛身量無邊，非是凡夫心力所及。然<a 
name="0344b28" id="0344b28"></a>彼如來宿願力故，有憶想者必得成就。但<a 
name="0344b29" id="0344b29"></a>想佛像得無量福，況復觀佛具足身相！<a 
name="0344c01" id="0344c01"></a>阿彌陀佛神通如意，於十方國變現自在。或<a 
name="0344c02" id="0344c02"></a>現大身滿虛空中；或現小身丈六八尺。所<a 
name="0344c03" id="0344c03"></a>現之形皆真金色，圓光化佛及寶蓮花，如上<a 
name="0344c04" id="0344c04"></a>所說。觀世音菩薩及大勢至，於一切處身<a 
name="0344c05" id="0344c05"></a>同眾生，但觀首相，知是觀世音，知是大<a 
name="0344c06" id="0344c06"></a>勢至，此二菩薩助阿彌陀佛，普化一切。是<a 
name="0344c07" id="0344c07"></a>為雜想觀，名第十三觀。作是觀者，名為<a 
name="0344c08" id="0344c08"></a>正觀。若他觀者，名為邪觀。」</p><a 
name="0344c09" id="0344c09"></a><p style="text-indent: 0em; margin-left: 0em"><span class="linehead"></span>佛告阿難及韋提希：「凡生西方有九品<a 
name="0344c10" id="0344c10"></a>人。上品上生者，若有眾生願生彼國者，<a 
name="0344c11" id="0344c11"></a>發三種心，即便往生。何等為三？一者、至誠<a 
name="0344c12" id="0344c12"></a>心。二者、深心。三者、迴向發願心。具三心者<a 
name="0344c13" id="0344c13"></a>必生彼國。復有三種眾生，當得往生。何等<a 
name="0344c14" id="0344c14"></a>為三？一者、慈心不殺，具諸戒行。二者、讀誦<a 
name="0344c15" id="0344c15"></a>大乘方等經典。三者、修行六念，迴向發願<a 
name="0344c16" id="0344c16"></a>生彼佛國。具此功德，一日乃至七日，即得<a 
name="0344c17" id="0344c17"></a>往生。生彼國時，此人精進勇猛故，阿彌陀<a 
name="0344c18" id="0344c18"></a>如來與觀世音及大勢至，無數化佛，百千比<a 
name="0344c19" id="0344c19"></a>丘，聲聞大眾，無量諸天，七寶宮殿，觀世音菩<a 
name="0344c20" id="0344c20"></a>薩執金剛臺，與大勢至菩薩至行者前。阿<a 
name="0344c21" id="0344c21"></a>彌陀佛放大光明，照行者身，與諸菩薩授<a 
name="0344c22" id="0344c22"></a>手迎接。觀世音、大勢至與無數菩薩，讚歎<a 
name="0344c23" id="0344c23"></a>行者，勸進其心。行者見已，歡喜踊躍。自見<a 
name="0344c24" id="0344c24"></a>其身乘金剛臺，隨從佛後，如彈指頃，往生<a 
name="0344c25" id="0344c25"></a>彼國。生彼國已，見佛色身眾相具足，見諸<a 
name="0345a01" id="0345a01"></a>菩薩色相具足。光明寶林，演說妙法。聞已即<a 
name="0345a02" id="0345a02"></a>悟無生法忍。經須臾間歷事諸佛，遍十<a 
name="0345a03" id="0345a03"></a>方界，於諸佛前次第受記。還至本國，得<a 
name="0345a04" id="0345a04"></a>無量百千陀羅尼門，是名上品上生者。</p><p style="text-indent: 0em; margin-left: 0em"><span class="linehead"></span>「上<a 
name="0345a05" id="0345a05"></a>品中生者，不必受持讀誦方等經典。善解<a 
name="0345a06" id="0345a06"></a>義趣，於第一義心不驚動，深信因果，不<a 
name="0345a07" id="0345a07"></a>謗大乘；以此功德，迴向願求生極樂國。行<a 
name="0345a08" id="0345a08"></a>此行者命欲終時，阿彌陀佛與觀世音及<a 
name="0345a09" id="0345a09"></a>大勢至，無量大眾，眷屬圍繞，持紫金臺至<a 
name="0345a10" id="0345a10"></a>行者前，讚言：『法子！汝行大乘，解第一義，<a 
name="0345a11" id="0345a11"></a>是故我今來迎接汝。』與千化佛一時授手。行<a 
name="0345a12" id="0345a12"></a>者自見坐紫金臺，合掌叉手，讚歎諸佛，如<a 
name="0345a13" id="0345a13"></a>一念頃，即生彼國七寶池中。此紫金臺如大<a 
name="0345a14" id="0345a14"></a>寶花，經宿即開。行者身作紫磨金色，足下<a 
name="0345a15" id="0345a15"></a>亦有七寶蓮華。佛及菩薩俱放光明，照行<a 
name="0345a16" id="0345a16"></a>者身，目即開明。因前宿習，普聞眾聲，純說<a 
name="0345a17" id="0345a17"></a>甚深第一義諦。即下金臺，禮佛合掌讚歎<a 
name="0345a18" id="0345a18"></a>世尊。經於七日，應時即於阿耨多羅三藐<a 
name="0345a19" id="0345a19"></a>三菩提，得不退轉。應時即能飛至十方，<a 
name="0345a20" id="0345a20"></a>歷事諸佛，於諸佛所修諸三昧。經一小劫<a 
name="0345a21" id="0345a21"></a>得無生法忍，現前受記，是名上品中生<a 
name="0345a22" id="0345a22"></a>者。</p><p style="text-indent: 0em; margin-left: 0em"><span class="linehead"></span>「上品下生者，亦信因果，不謗大乘，但發<a 
name="0345a23" id="0345a23"></a>無上道心，以此功德，迴向願求生極樂國。<a 
name="0345a24" id="0345a24"></a>彼行者命欲終時，阿彌陀佛及觀世音并<a 
name="0345a25" id="0345a25"></a>大勢至，與諸眷屬持金蓮華，化作五百<a 
name="0345a26" id="0345a26"></a>化佛，來迎此人。五百化佛一時授手，讚言：<a 
name="0345a27" id="0345a27"></a>『法子！汝今清淨，發無上道心，我來迎汝。』見<a 
name="0345a28" id="0345a28"></a>此事時，即自見身坐金蓮花。坐已華合，隨<a 
name="0345a29" id="0345a29"></a>世尊後，即得往生七寶池中。一日一夜蓮花<a 
name="0345b01" id="0345b01"></a>乃開，七日之中乃得見佛。雖見佛身，於<a 
name="0345b02" id="0345b02"></a>眾相好心不明了，於三七日後乃了了見。<a 
name="0345b03" id="0345b03"></a>聞眾音聲，皆演妙法。遊歷十方，供養諸佛。<a 
name="0345b04" id="0345b04"></a>於諸佛前聞甚深法，經三小劫得百法明<a 
name="0345b05" id="0345b05"></a>門，住歡喜地。是名上品下生者。是名上輩<a 
name="0345b06" id="0345b06"></a>生想，名第十四觀。作是觀者，名為正觀。<a 
name="0345b07" id="0345b07"></a>若他觀者，名為邪觀。」</p><a 
name="0345b08" id="0345b08"></a><p style="text-indent: 0em; margin-left: 0em"><span class="linehead"></span>佛告阿難及韋提希：「中品上生者，若有眾<a 
name="0345b09" id="0345b09"></a>生受持五戒，持八戒齋，修行諸戒，不造<a 
name="0345b10" id="0345b10"></a>五逆，無眾過惡；以此善根，迴向願求生<a 
name="0345b11" id="0345b11"></a>於西方極樂世界。行者臨命終時，阿彌陀<a 
name="0345b12" id="0345b12"></a>佛與諸比丘，眷屬圍繞，放金色光至其人<a 
name="0345b13" id="0345b13"></a>所，演說苦、空、無常、無我，讚歎出家得離眾<a 
name="0345b14" id="0345b14"></a>苦。行者見已，心大歡喜。自見己身坐蓮花<a 
name="0345b15" id="0345b15"></a>臺，長跪合掌為佛作禮。未舉頭頃即得往<a 
name="0345b16" id="0345b16"></a>生極樂世界，蓮花尋開。當華敷時，聞眾音<a 
name="0345b17" id="0345b17"></a>聲讚歎四諦，應時即得阿羅漢道，三明、六<a 
name="0345b18" id="0345b18"></a>通、具八解脫；是名中品上生者。</p><p style="text-indent: 0em; margin-left: 0em"><span class="linehead"></span>「中品中生<a 
name="0345b19" id="0345b19"></a>者，若有眾生，若一日一夜持八戒齋，若一<a 
name="0345b20" id="0345b20"></a>日一夜持沙彌戒，若一日一夜持具足戒，威<a 
name="0345b21" id="0345b21"></a>儀無缺。以此功德，迴向願求生極樂國。戒<a 
name="0345b22" id="0345b22"></a>香薰修，如此行者命欲終時，見阿彌陀佛<a 
name="0345b23" id="0345b23"></a>與諸眷屬放金色光，持七寶蓮花至行<a 
name="0345b24" id="0345b24"></a>者前，行者自聞空中有聲，讚言：『善男子！如<a 
name="0345b25" id="0345b25"></a>汝善人，隨順三世諸佛教故，我來迎汝。』行<a 
name="0345b26" id="0345b26"></a>者自見坐蓮花上，蓮花即合，生於西方極樂<a 
name="0345b27" id="0345b27"></a>世界。在寶池中，經於七日蓮花乃敷。花<a 
name="0345b28" id="0345b28"></a>既敷已，開目合掌，讚歎世尊。聞法歡喜，得<a 
name="0345b29" id="0345b29"></a>須陀洹，經半劫已成阿羅漢；是名中品中<a 
name="0345c01" id="0345c01"></a>生者。</p><p style="text-indent: 0em; margin-left: 0em"><span class="linehead"></span>「中品下生者，若有善男子、善女人，孝養<a 
name="0345c02" id="0345c02"></a>父母，行世仁義，此人命欲終時，遇善知識<a 
name="0345c03" id="0345c03"></a>為其廣說阿彌陀佛國土樂事，亦說法藏比<a 
name="0345c04" id="0345c04"></a>丘四十八大願。聞此事已，尋即命終。譬如<a 
name="0345c05" id="0345c05"></a>壯士屈伸臂頃，即生西方極樂世界。生經<a 
name="0345c06" id="0345c06"></a>七日，遇觀世音及大勢至，聞法歡喜得<a 
name="0345c07" id="0345c07"></a>須陀洹。過一小劫，成阿羅漢。是名中品下<a 
name="0345c08" id="0345c08"></a>生者。是名中輩生想，名第十五觀。作是<a 
name="0345c09" id="0345c09"></a>觀者，名為正觀。若他觀者，名為邪觀。」</p><a 
name="0345c10" id="0345c10"></a><p style="text-indent: 0em; margin-left: 0em"><span class="linehead"></span>佛告阿難及韋提希：「下品上生者，或有眾<a 
name="0345c11" id="0345c11"></a>生作眾惡業，雖不誹謗方等經典，如此愚<a 
name="0345c12" id="0345c12"></a>人，多造惡法，無有慚愧，命欲終時遇善<a 
name="0345c13" id="0345c13"></a>知識，為讚大乘十二部經首題名字。以聞<a 
name="0345c14" id="0345c14"></a>如是諸經名故，除<span class="gaiji">&#x5374;<!--gaiji,卻,1[去*ㄗ],2&#x5374;,3--></span>千劫極重惡業。智者<a 
name="0345c15" id="0345c15"></a>復教合掌叉手，稱南無阿彌陀佛。稱佛名<a 
name="0345c16" id="0345c16"></a>故，除五十億劫生死之罪。爾時彼佛，即遣<a 
name="0345c17" id="0345c17"></a>化佛，化觀世音，化大勢至，至行者前，讚言：<a 
name="0345c18" id="0345c18"></a>『善哉！善男子！汝稱佛名故諸罪消滅，我來<a 
name="0345c19" id="0345c19"></a>迎汝。』作是語已，行者即見化佛光明，遍<a 
name="0345c20" id="0345c20"></a>滿其室，見已歡喜，即便命終。乘寶蓮花，隨化<a 
name="0345c21" id="0345c21"></a>佛後，生寶池中，經七七日蓮花乃敷。當花<a 
name="0345c22" id="0345c22"></a>敷時，大悲觀世音菩薩，及大勢至菩薩，放<a 
name="0345c23" id="0345c23"></a>大光明，住其人前，為說甚深十二部經。聞已<a 
name="0345c24" id="0345c24"></a>信解，發無上道心。經十小劫，具百法明門，<a 
name="0345c25" id="0345c25"></a>得入初地；是名下品上生者；得聞佛名、<a 
name="0345c26" id="0345c26"></a>法名及聞僧名，聞三寶名即得往生。」</p><p style="text-indent: 0em; margin-left: 0em"><span class="linehead"></span>佛<a 
name="0345c27" id="0345c27"></a>告阿難及韋提希：「下品中生者，或有眾生，<a 
name="0345c28" id="0345c28"></a>毀犯五戒、八戒及具足戒，如此愚人，偷僧<a 
name="0345c29" id="0345c29"></a>祇物，盜現前僧物，不淨說法，無有慚愧，以<a 
name="0346a01" id="0346a01"></a>諸惡法而自莊嚴。如此罪人，以惡業故應<a 
name="0346a02" id="0346a02"></a>墮地獄。命欲終時，地獄眾火一時俱至，遇<a 
name="0346a03" id="0346a03"></a>善知識以大慈悲，即為讚說阿彌陀佛十<a 
name="0346a04" id="0346a04"></a>力威德，廣讚彼佛光明神力，亦讚戒、定、慧、<a 
name="0346a05" id="0346a05"></a>解脫、解脫知見。此人聞已，除八十億劫生死<a 
name="0346a06" id="0346a06"></a>之罪。地獄猛火化為涼風，吹諸天華。華<a 
name="0346a07" id="0346a07"></a>上皆有化佛菩薩，迎接此人。如一念頃，即<a 
name="0346a08" id="0346a08"></a>得往生七寶池中蓮花之內，經於六劫，蓮<a 
name="0346a09" id="0346a09"></a>花乃敷。當華敷時，觀世音、大勢至，以梵音<a 
name="0346a10" id="0346a10"></a>聲安慰彼人，為說大乘甚深經典。聞此法<a 
name="0346a11" id="0346a11"></a>已，應時即發無上道心。是名下品中生者。」</p><a 
name="0346a12" id="0346a12"></a><p style="text-indent: 0em; margin-left: 0em"><span class="linehead"></span>佛告阿難及韋提希：「下品下生者，或有眾<a 
name="0346a13" id="0346a13"></a>生作不善業，五逆、十惡，具諸不善。如此愚<a 
name="0346a14" id="0346a14"></a>人以惡業故，應墮惡道，經歷多劫，受苦<a 
name="0346a15" id="0346a15"></a>無窮。如此愚人臨命終時，遇善知識，種種<a 
name="0346a16" id="0346a16"></a>安慰，為說妙法，教令念佛，彼人苦逼不遑<a 
name="0346a17" id="0346a17"></a>念佛。善友告言：『汝若不能念彼佛者，應<a 
name="0346a18" id="0346a18"></a>稱歸命無量壽佛。』如是至心令聲不絕，<a 
name="0346a19" id="0346a19"></a>具足十念，稱南無阿彌陀佛。稱佛名故，<a 
name="0346a20" id="0346a20"></a>於念念中，除八十億劫生死之罪。命終之<a 
name="0346a21" id="0346a21"></a>時見金蓮花，猶如日輪，住其人前，如一念<a 
name="0346a22" id="0346a22"></a>頃，即得往生極樂世界。於蓮花中滿十<a 
name="0346a23" id="0346a23"></a>二大劫，蓮花方開。當花敷時，觀世音、大勢<a 
name="0346a24" id="0346a24"></a>至以大悲音聲，即為其人廣說實相，除滅<a 
name="0346a25" id="0346a25"></a>罪法。聞已歡喜，應時即發菩提之心；是名<a 
name="0346a26" id="0346a26"></a>下品下生者。是名下輩生想，名第十六觀。」</p><a 
name="0346a27" id="0346a27"></a><p style="text-indent: 0em; margin-left: 0em"><span class="linehead"></span>爾時世尊說是語時，韋提希與五百侍女，<a 
name="0346a28" id="0346a28"></a>聞佛所說，應時即見極樂世界廣長之相，<a 
name="0346a29" id="0346a29"></a>得見佛身及二菩薩。心生歡喜，歎未曾有，<a 
name="0346b01" id="0346b01"></a>豁然大悟，得無生忍。五百侍女發阿耨多<a 
name="0346b02" id="0346b02"></a>羅三藐三菩提心，願生彼國。世尊悉記，皆<a 
name="0346b03" id="0346b03"></a>當往生，生彼國已，獲得諸佛現前三昧。<a 
name="0346b04" id="0346b04"></a>無量諸天，發無上道心。</p><a 
name="0346b05" id="0346b05"></a><p style="text-indent: 0em; margin-left: 0em"><span class="linehead"></span>爾時阿難，即從座起，前白佛言：「世尊！當<a 
name="0346b06" id="0346b06"></a>何名此經？此法之要，當云何受持？」佛告阿<a 
name="0346b07" id="0346b07"></a>難：「此經名“觀極樂國土無量壽佛觀世音菩<a 
name="0346b08" id="0346b08"></a>薩大勢至菩薩”，亦名“淨除業障生諸佛前”。汝<a 
name="0346b09" id="0346b09"></a>等受持，無令忘失！行此三昧者，現身得見<a 
name="0346b10" id="0346b10"></a>無量壽佛及二大士。若善男子及善女人，但<a 
name="0346b11" id="0346b11"></a>聞佛名、二菩薩名，除無量劫生死之罪，何況<a 
name="0346b12" id="0346b12"></a>憶念！若念佛者，當知此人即是人中芬陀<a 
name="0346b13" id="0346b13"></a>利花，觀世音菩薩、大勢至菩薩為其勝友，<a 
name="0346b14" id="0346b14"></a>當坐道場，生諸佛家。」</p><a 
name="0346b15" id="0346b15"></a><p style="text-indent: 0em; margin-left: 0em"><span class="linehead"></span>佛告阿難：「汝好持是語。持是語者，即是持<a 
name="0346b16" id="0346b16"></a>無量壽佛名。」</p><p style="text-indent: 0em; margin-left: 0em"><span class="linehead"></span>佛說此語時，尊者目連、尊<a 
name="0346b17" id="0346b17"></a>者阿難及韋提希等，聞佛所說，皆大歡喜。</p><a 
name="0346b18" id="0346b18"></a><p style="text-indent: 0em; margin-left: 0em"><span class="linehead"></span>爾時世尊，足步虛空，還耆闍崛山。爾時，阿<a 
name="0346b19" id="0346b19"></a>難廣為大眾說如上事。無量人、天、龍、神、<a 
name="0346b20" id="0346b20"></a>夜叉，聞佛所說，皆大歡喜，禮佛而退。</p><a 
name="0346b21" id="0346b21"></a><p><span class="juanname">佛說觀無量壽佛經</span></p>
<hr>【經文資訊】大正藏第 12 冊 No. 0365 佛說觀無量壽佛經<br>【版本記錄】CBETA 電子佛典 Rev. 1.19 (UTF8)，完成日期：2011/02/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，范振業大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index929d.html?index=T12n0365" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T12n0365_001 by HTTrack Website Copier/3.x [XR&CO'2008], Mon, 02 Jun 2014 22:38:22 GMT -->
</html>
