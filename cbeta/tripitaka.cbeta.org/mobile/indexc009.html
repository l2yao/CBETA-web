<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_022 by HTTrack Website Copier/3.x [XR&CO'2008], Mon, 02 Jun 2014 23:52:29 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gabf03.gif?utmac=MO-30696269-4&amp;utmn=1769263655&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53&amp;utmp=%2Fmobile%2Findex.php%3Findex%3DT53n2122_022&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexebf8.html?index=T53n2122_021" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 22 卷</p>
	<a href="indexf629.html?index=T53n2122_023" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷22]">　
<a 
name="0447a13" id="0447a13"></a><a 
name="0447a14" id="0447a14"></a><a 
name="0447a15" id="0447a15"></a><p><span class="juanname">法苑珠林卷第二十二</span></p><a 
name="0447a16" id="0447a16"></a><a 
name="0447a17" id="0447a17"></a><p style="margin-left: 4em"><span class="byline">西明寺沙門釋道世撰</span></p><a 
name="0447a18" id="0447a18"></a><p style="margin-left: 2em"><span class="headname">◎入道篇第十三<span class="note">(此有四部)</span></span></p><a 
name="0447a19" id="0447a19"></a><ul><li>述意部</li><li>欣厭部</li><li><span class="gaiji">剃<!--gaiji,剃,1[髟/剔],2&#x29B9C;,3--></span>髮部</li><li>引證部</li></ul><a 
name="0447a20" id="0447a20"></a><p style="margin-left: 3em"><span class="headname">述意部第一</span></p><a 
name="0447a21" id="0447a21"></a><p style="text-indent: 0em; margin-left: 0em"><span class="linehead"></span>惟夫道俗形乖淨染殊趣。由善惡不等報應<a 
name="0447a22" id="0447a22"></a>不均。欲觀仁義盛德之風。當尋禮儀玄軌之<a 
name="0447a23" id="0447a23"></a>範。而能割愛辭親棄榮勢位。節食滋味蔬<a 
name="0447a24" id="0447a24"></a><span class="gaiji">&#x98E1;<!--gaiji,餐,1[冰-水+食],2&#x98E1;,3--></span>苦行。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>服蓋形不顧飾玩。隨用安身不存<a 
name="0447a25" id="0447a25"></a>名利。抑遏三毒制止八音。三千威儀五百戒<a 
name="0447a26" id="0447a26"></a>相。動靜合宜皆有法式。八萬修多十二部別。<a 
name="0447a27" id="0447a27"></a>敷演投機隨時利物。可謂人天之楷模。入道<a 
name="0447a28" id="0447a28"></a>之舟航者也。</p><a 
name="0447a29" id="0447a29"></a><p style="margin-left: 3em"><span class="headname">欣厭部第二</span></p><a 
name="0447b01" id="0447b01"></a><p style="text-indent: 0em; margin-left: 0em"><span class="linehead"></span>如文殊問經云。佛告文殊師利。一切諸功德<a 
name="0447b02" id="0447b02"></a>不與出家心等。何以故。住家者無量過患故。<a 
name="0447b03" id="0447b03"></a>出家者無量功德故。住家有障礙。出家者無<a 
name="0447b04" id="0447b04"></a>障礙。住家者行諸惡法。出家者離諸惡法。住<a 
name="0447b05" id="0447b05"></a>家者是塵垢處。出家者除塵垢處。住家者溺<a 
name="0447b06" id="0447b06"></a>欲淤泥。出家者出欲淤泥。住家者隨愚人法。<a 
name="0447b07" id="0447b07"></a>出家者遠愚人法。住家者不得正命。出家者<a 
name="0447b08" id="0447b08"></a>得其正命。住家者是憂悲惱處。出家者是歡<a 
name="0447b09" id="0447b09"></a>喜處。住家者是結縛處。出家者是解脫處。住<a 
name="0447b10" id="0447b10"></a>家者是傷害處。出家者非傷害處。住家者有<a 
name="0447b11" id="0447b11"></a>貪利樂。出家者無貪利樂。住家者是憒鬧<a 
name="0447b12" id="0447b12"></a>處。出家者是寂靜處。住家者是下賤處。出<a 
name="0447b13" id="0447b13"></a>家者是高勝處。住家者為煩惱所燒。出家者<a 
name="0447b14" id="0447b14"></a>滅煩惱火。住家者常為他人。出家者常為自<a 
name="0447b15" id="0447b15"></a>身。住家者以苦為樂。出家者出離為樂。住家<a 
name="0447b16" id="0447b16"></a>者增長棘刺。出家者能滅棘刺。住家者成就<a 
name="0447b17" id="0447b17"></a>小法。出家者成就大法。住家者無法用。出<a 
name="0447b18" id="0447b18"></a>家者有法用。住家者為三乘毀訾。出家者為<a 
name="0447b19" id="0447b19"></a>三乘稱歎。住家者不知足。出家者常知足。住<a 
name="0447b20" id="0447b20"></a>家者魔王愛念。出家者令魔恐怖。住家者多<a 
name="0447b21" id="0447b21"></a>放逸。出家者無放逸。住家者為人僕使。出家<a 
name="0447b22" id="0447b22"></a>者為僕使主。住家者是黑暗處。出家者是光<a 
name="0447b23" id="0447b23"></a>明處。住家者增長憍慢。出家者滅憍慢處。<a 
name="0447b24" id="0447b24"></a>住家者少果報出家者多果報。住家者多諂<a 
name="0447b25" id="0447b25"></a>曲。出家者心質直。住家者常有憂苦。出家<a 
name="0447b26" id="0447b26"></a>者常懷喜樂。住家者是欺誑法。出家者是真<a 
name="0447b27" id="0447b27"></a>實法。住家者多散亂。出家者無散亂。住家<a 
name="0447b28" id="0447b28"></a>者是流轉處。出家者非流轉處。住家者如毒<a 
name="0447b29" id="0447b29"></a>藥。出家者如甘露。住家者失內思惟。出家者<a 
name="0447c01" id="0447c01"></a>得內思惟。住家者無歸依處。出家者有歸依<a 
name="0447c02" id="0447c02"></a>處。住家者多有瞋恚。出家者多行慈悲。住家<a 
name="0447c03" id="0447c03"></a>者有重擔。出家者捨重擔。住家者有罪過。出<a 
name="0447c04" id="0447c04"></a>家者無罪過。住家者流轉生死。出家者有<a 
name="0447c05" id="0447c05"></a>其齊限。住家者以財物為寶。出家者以功<a 
name="0447c06" id="0447c06"></a>德為寶。住家者隨流生死。出家者逆流生死。<a 
name="0447c07" id="0447c07"></a>住家者是煩惱大海。出家者是大舟航。住家<a 
name="0447c08" id="0447c08"></a>者為纏所縛。出家者離於纏縛。住家者為國<a 
name="0447c09" id="0447c09"></a>王教誡。出家者為佛法教誡。住家者伴侶易<a 
name="0447c10" id="0447c10"></a>得。出家者伴侶難得。住家者傷害為勝。出家<a 
name="0447c11" id="0447c11"></a>者攝受為勝。住家者增長煩惱。出家者出離<a 
name="0447c12" id="0447c12"></a>煩惱。住家者如刺林。出家者出刺林。文殊<a 
name="0447c13" id="0447c13"></a>師利。若我毀訾住家讚歎出家。言滿虛空說<a 
name="0447c14" id="0447c14"></a>猶無盡。此謂住家過患出家功德。</p><a 
name="0447c15" id="0447c15"></a><p style="text-indent: 0em; margin-left: 0em"><span class="linehead"></span>又涅槃經云。在家迫迮猶如牢獄。一切煩惱<a 
name="0447c16" id="0447c16"></a>因之而生。出家寬廓猶如虛空。一切善法因<a 
name="0447c17" id="0447c17"></a>之增長。在家之人內則憂念妻兒。外則王役<a 
name="0447c18" id="0447c18"></a>驅馳。若富貴高勝則放逸縱情。貧苦下賤則<a 
name="0447c19" id="0447c19"></a>飢寒失志。公私擾擾晝夜孜孜。眾務牽纏<a 
name="0447c20" id="0447c20"></a>何暇修道。又郁伽長者經云。在家之人多諸<a 
name="0447c21" id="0447c21"></a>煩惱。父母妻子恩愛所繫。常思財色貪求無<a 
name="0447c22" id="0447c22"></a>厭。得時守護多諸憂慮。流轉六趣違離佛法。<a 
name="0447c23" id="0447c23"></a>當作怨家惡知識想應厭家活生出家心。無<a 
name="0447c24" id="0447c24"></a>有在家修集無上菩提之道。皆因出家得無<a 
name="0447c25" id="0447c25"></a>上道。在家塵污。出家妙好。在家繫縛出家<a 
name="0447c26" id="0447c26"></a>解脫。在家多苦。出家快樂。在家下賤。出家尊<a 
name="0447c27" id="0447c27"></a>貴。在家奴僕。出家為主。在家由人。出家自<a 
name="0447c28" id="0447c28"></a>在。在家多憂。出家無憂。在家重擔。出家捨<a 
name="0447c29" id="0447c29"></a>擔。在家<span class="gaiji">&#x6031;<!--gaiji,匆,1[匆/心],2&#x6031;,3--></span>務。出家閑靜。又出家功德經云。若<a 
name="0448a01" id="0448a01"></a>放男女奴婢人民出家。功德無量。譬四天下<a 
name="0448a02" id="0448a02"></a>滿中羅漢百歲供養。不如有人為涅槃故一<a 
name="0448a03" id="0448a03"></a>日一夜出家受戒功德無量。又如起七寶塔<a 
name="0448a04" id="0448a04"></a>高至三十三天。不如出家功德。又大緣經云。<a 
name="0448a05" id="0448a05"></a>以一日夜出家故。二十劫不墮三惡道。又僧<a 
name="0448a06" id="0448a06"></a>祇律云。以一日夜出家修梵行者。離六百六<a 
name="0448a07" id="0448a07"></a>千六十歲三塗苦。又出家功德經云。若為出<a 
name="0448a08" id="0448a08"></a>家苦作留礙。抑制此人即斷佛種。諸惡集<a 
name="0448a09" id="0448a09"></a>身猶如大海。現得癩病。死入黑闇地獄。無有<a 
name="0448a10" id="0448a10"></a>出期。又迦葉經云。爾時大王太子聞出家功<a 
name="0448a11" id="0448a11"></a>德甚深。並皆發心出家。已四天下中無一眾<a 
name="0448a12" id="0448a12"></a>生在家者。皆悉發心願求出家。彼諸眾生既<a 
name="0448a13" id="0448a13"></a>出家已。不須種殖。其地自然生諸粳米。諸<a 
name="0448a14" id="0448a14"></a>樹自然生諸衣服。一切諸天供侍給使。又佛<a 
name="0448a15" id="0448a15"></a>藏經云。當一心行道。隨順法行勿念衣食。有<a 
name="0448a16" id="0448a16"></a>所須者如來白毫相中一分供諸末代一切出<a 
name="0448a17" id="0448a17"></a>家弟子。亦不能盡。</p><a 
name="0448a18" id="0448a18"></a><p style="text-indent: 0em; margin-left: 0em"><span class="linehead"></span>又賢愚經云。如百盲人有一明醫能治其目<a 
name="0448a19" id="0448a19"></a>一時明見。又有百人罪應挑眼。一人有力能<a 
name="0448a20" id="0448a20"></a>救其罪令不失目。此之二人福雖無量。猶不<a 
name="0448a21" id="0448a21"></a>如聽人出。家及自出家其德廣大。</p><a 
name="0448a22" id="0448a22"></a><p style="margin-left: 3em"><span class="headname"><span class="gaiji">剃<!--gaiji,剃,1[髟/剔],2&#x29B9C;,3--></span>髮部第三</span></p><a 
name="0448a23" id="0448a23"></a><p style="text-indent: 0em; margin-left: 0em"><span class="linehead"></span>初欲出家依律先請二師。一是和尚。二是<a 
name="0448a24" id="0448a24"></a>闍梨<span class="note">(諸法如律)</span>薩婆多論云。若先請和尚受十<a 
name="0448a25" id="0448a25"></a>戒時。和尚不現前亦得十戒。若聞知死受戒<a 
name="0448a26" id="0448a26"></a>不得。若不聞死受戒得成。闍梨應同。又清<a 
name="0448a27" id="0448a27"></a>信士度人經云。若欲<span class="gaiji">剃<!--gaiji,剃,1[髟/剔],2&#x29B9C;,3--></span>髮先於落髮處。香<a 
name="0448a28" id="0448a28"></a>湯灑地。周圓七尺內四角懸幡。安一高座擬<a 
name="0448a29" id="0448a29"></a>出家者坐。後復施二勝座擬二師坐。欲出<a 
name="0448b01" id="0448b01"></a>家者著本俗服。拜辭父母尊親等訖。口說偈<a 
name="0448b02" id="0448b02"></a>云。</p><a 
name="0448b03" id="0448b03"></a><p>　<span class="lg">流轉三界中　　恩愛不能脫<a 
name="0448b04" id="0448b04"></a><br>　棄恩入無為　　真實報恩者</span></p><a 
name="0448b05" id="0448b05"></a><p style="text-indent: 0em; margin-left: 0em"><span class="linehead"></span>說此偈已脫去俗服。善見論云。應以香湯洗<a 
name="0448b06" id="0448b06"></a>浴除白衣氣。度人經云。雖著出家衣。只得<a 
name="0448b07" id="0448b07"></a>著泥洹僧及僧祇支。未得著袈裟。入道場時<a 
name="0448b08" id="0448b08"></a>應來至和尚前胡跪。和尚應生兒想。不得<a 
name="0448b09" id="0448b09"></a>生惡賤心。弟子於師應生父想尊重供養。和<a 
name="0448b10" id="0448b10"></a>尚為種種說法誡勗其心已。來向闍梨前坐。<a 
name="0448b11" id="0448b11"></a>善見論云。以香湯灌頂上說偈讚云。</p><a 
name="0448b12" id="0448b12"></a><p>　<span class="lg">善哉大丈夫　　能了世無常<a 
name="0448b13" id="0448b13"></a><br>　捨俗趣泥洹　　希有難思議</span></p><a 
name="0448b14" id="0448b14"></a><p style="text-indent: 0em; margin-left: 0em"><span class="linehead"></span>說此偈已。教禮十方佛竟。復說偈讚云。</p><a 
name="0448b15" id="0448b15"></a><p>　<span class="lg">歸依大世尊　　能度三有苦<a 
name="0448b16" id="0448b16"></a><br>　亦願諸眾生　　普入無為樂</span></p><a 
name="0448b17" id="0448b17"></a><p style="text-indent: 0em; margin-left: 0em"><span class="linehead"></span>說此偈已。然後闍梨乃為<span class="gaiji">剃<!--gaiji,剃,1[髟/剔],2&#x29B9C;,3--></span>髮。度人經云。<a 
name="0448b18" id="0448b18"></a>為<span class="gaiji">剃<!--gaiji,剃,1[髟/剔],2&#x29B9C;,3--></span>髮時傍人為誦出家唄云。</p><a 
name="0448b19" id="0448b19"></a><p>　<span class="lg">毀形守志節　　割愛無所親<a 
name="0448b20" id="0448b20"></a><br>　棄家入聖道　　願度一切人</span></p><a 
name="0448b21" id="0448b21"></a><p style="text-indent: 0em; margin-left: 0em"><span class="linehead"></span>與<span class="gaiji">剃<!--gaiji,剃,1[髟/剔],2&#x29B9C;,3--></span>髮時。當頂留五三髮來至和尚前胡<a 
name="0448b22" id="0448b22"></a>跪。和尚問言。今為汝除去頂髮許不。答言。<a 
name="0448b23" id="0448b23"></a>好。然後和尚為著袈裟。當正著時依善見<a 
name="0448b24" id="0448b24"></a>論。復說偈讚云。</p><a 
name="0448b25" id="0448b25"></a><p>　<span class="lg">大哉解脫服　　無相福田衣<a 
name="0448b26" id="0448b26"></a><br>　披奉如戒行　　廣度諸眾生</span></p><a 
name="0448b27" id="0448b27"></a><p style="text-indent: 0em; margin-left: 0em"><span class="linehead"></span>依度人經云。既著袈裟已禮佛行道。道俗<a 
name="0448b28" id="0448b28"></a>從後繞三匝已。復自說偈生慶荷意云。</p><a 
name="0448b29" id="0448b29"></a><p>　<span class="lg">遇哉值佛者　　何人誰不喜<a 
name="0448c01" id="0448c01"></a><br>　福願與時會　　我今獲法利</span></p><a 
name="0448c02" id="0448c02"></a><p style="text-indent: 0em; margin-left: 0em"><span class="linehead"></span>行道匝已。又禮大眾及二師竟。然後在下行<a 
name="0448c03" id="0448c03"></a>坐受六親拜。荷出家離俗意心懷歡喜。父母<a 
name="0448c04" id="0448c04"></a>諸親皆為作禮。悅其道意。應中前<span class="gaiji">剃<!--gaiji,剃,1[髟/剔],2&#x29B9C;,3--></span>髮最好<a 
name="0448c05" id="0448c05"></a>令及得齋。依毘尼母論云。<span class="gaiji">剃<!--gaiji,剃,1[髟/剔],2&#x29B9C;,3--></span>髮著袈裟已。然<a 
name="0448c06" id="0448c06"></a>後和尚為受三歸五戒等<span class="note">(自外法用不可具述。臨時斟酌生善彌勝)</span>。</p>◎<a 
name="0448c07" id="0448c07"></a><p style="margin-left: 3em"><span class="headname">◎引證部第四</span></p><a 
name="0448c08" id="0448c08"></a><p style="text-indent: 0em; margin-left: 0em"><span class="linehead"></span>如雜寶藏經云。昔有一婦女。端正殊妙。於外<a 
name="0448c09" id="0448c09"></a>道法中出家修道。時人問言。顏貌如是應當<a 
name="0448c10" id="0448c10"></a>在俗。何故出家。女人答言。如我今日非不端<a 
name="0448c11" id="0448c11"></a>正。但以小來厭惡婬欲。今故出家我在家時。<a 
name="0448c12" id="0448c12"></a>以端正故早蒙處分。早生男兒。兒遂長大<a 
name="0448c13" id="0448c13"></a>端正無比。轉覺羸損如似病者。我即問兒病<a 
name="0448c14" id="0448c14"></a>之由狀。兒不肯道。為問不止。兒不獲已而語<a 
name="0448c15" id="0448c15"></a>母言。我正不道恐命不全。止欲具述無顏<a 
name="0448c16" id="0448c16"></a>之甚。即語母言。我欲得母以私情欲。以不<a 
name="0448c17" id="0448c17"></a>得故是以病耳。母即語言。自古已來何有此<a 
name="0448c18" id="0448c18"></a>事。復自念言。我若不從兒或能死。今寧違理<a 
name="0448c19" id="0448c19"></a>以存兒命。即便喚兒欲從其意。兒將上床地<a 
name="0448c20" id="0448c20"></a>即礔裂。我子即時生身陷入。我即驚怖以<a 
name="0448c21" id="0448c21"></a>手挽兒捉得兒髮。而我兒髮今日猶故在我<a 
name="0448c22" id="0448c22"></a>懷中。感切是事是故出家。</p><a 
name="0448c23" id="0448c23"></a><p style="text-indent: 0em; margin-left: 0em"><span class="linehead"></span>又智度論云。佛法中出家人。雖破戒墮罪。<a 
name="0448c24" id="0448c24"></a>罪畢得解脫。如優<span class="gaiji">&#x9262;<!--gaiji,缽,1[金*本],2&#x9262;,3--></span>羅華比丘尼本生經中<a 
name="0448c25" id="0448c25"></a>說。佛在世時。此比丘尼得六神通獲阿羅漢<a 
name="0448c26" id="0448c26"></a>果。入貴人舍常讚出家法語諸貴人婦女言。<a 
name="0448c27" id="0448c27"></a>姊妹可出家。諸貴婦女言。我等少壯容色盛<a 
name="0448c28" id="0448c28"></a>美。持戒為難。或當破戒。比丘尼言。破戒便<a 
name="0448c29" id="0448c29"></a>破。但出家。問言。破戒當墮地獄。云何可破。<a 
name="0449a01" id="0449a01"></a>答言。墮地獄便墮。諸貴婦女笑之言。地獄受<a 
name="0449a02" id="0449a02"></a>罪云何可墮。比丘尼言。我自憶念。本宿世時<a 
name="0449a03" id="0449a03"></a>作戲女。著種種衣服而說雜語。或時著比丘<a 
name="0449a04" id="0449a04"></a>尼衣以為戲笑。以是因緣故。迦葉佛時作比<a 
name="0449a05" id="0449a05"></a>丘尼。自恃貴姓端正心生憍慢。而破禁戒。<a 
name="0449a06" id="0449a06"></a>故墮地獄受種種罪。受罪畢已。值釋迦牟<a 
name="0449a07" id="0449a07"></a>尼佛出家得阿羅漢道。雖復破戒可得道果。<a 
name="0449a08" id="0449a08"></a>復次如佛在祇桓。有一醉婆羅門。來到佛<a 
name="0449a09" id="0449a09"></a>所求作比丘。佛<span class="gaiji">&#x52C5;<!--gaiji,敕,1[束*力],2&#x52C5;,3--></span>阿難。與剃頭著法衣。醉酒<a 
name="0449a10" id="0449a10"></a>既醒驚怖己身忽為比丘。即便走去。諸比丘<a 
name="0449a11" id="0449a11"></a>問佛。何以聽此醉婆羅門作比丘。佛言。此婆<a 
name="0449a12" id="0449a12"></a>羅門無量劫中都無出家心今因醉故暫發微<a 
name="0449a13" id="0449a13"></a>心。以此因緣故。後當出家得道。如是種種因<a 
name="0449a14" id="0449a14"></a>緣。出家之利功德無量。以是故白衣雖有五<a 
name="0449a15" id="0449a15"></a>戒。不如出家功德大也。</p><a 
name="0449a16" id="0449a16"></a><p style="text-indent: 0em; margin-left: 0em"><span class="linehead"></span>又雜寶藏經云。昔盧留城有優陀羡王。聰明<a 
name="0449a17" id="0449a17"></a>解達有大智慧。有一夫人。名曰有相。端正<a 
name="0449a18" id="0449a18"></a>少雙兼有德行。王甚愛敬。時彼國法諸為王<a 
name="0449a19" id="0449a19"></a>者不自撣琴。爾時夫人在於曲室共王歡戲。<a 
name="0449a20" id="0449a20"></a>自恃王寵遣王撣琴自起為舞。初舉手時王<a 
name="0449a21" id="0449a21"></a>素善相。<span class="gaiji">&#x89A9;<!--gaiji,睹,1[者*見],2&#x89A9;,3--></span>見夫人死相已現。計其餘命不過<a 
name="0449a22" id="0449a22"></a>七日。王即捨琴慘然長歎。夫人白王。受王<a 
name="0449a23" id="0449a23"></a>恩寵敢於曲室。求王撣琴。自起為舞。用為<a 
name="0449a24" id="0449a24"></a>歡樂。有何不適捨琴長歎。願王告語。王不<a 
name="0449a25" id="0449a25"></a>肯答。慇懃不已。王以實答。夫人聞之甚懷憂<a 
name="0449a26" id="0449a26"></a>懼。即白王言。我聞石室比丘尼。若能信心出<a 
name="0449a27" id="0449a27"></a>家一日必得生天。我欲出家。願王聽許王愛<a 
name="0449a28" id="0449a28"></a>情重語夫人言。至六日頭當聽汝去。不相免<a 
name="0449a29" id="0449a29"></a>意。遂至六日。王語夫人。汝有善心求欲出<a 
name="0449b01" id="0449b01"></a>家。若得生天必來見我我乃聽去。作是誓已<a 
name="0449b02" id="0449b02"></a>夫人許可。便得出家受八戒齋。即於其日飲<a 
name="0449b03" id="0449b03"></a>石蜜漿腹中絞結。至七日旦即便命終。乘是<a 
name="0449b04" id="0449b04"></a>善緣得生天上。憶本誓故來詣王所。光明熾<a 
name="0449b05" id="0449b05"></a>盛遍照王宮。時王問言。汝為是誰。天即答<a 
name="0449b06" id="0449b06"></a>言。我是王婦有相夫人。王喜白言。願來就<a 
name="0449b07" id="0449b07"></a>坐。天答之言。我今觀王臭穢叵近。但以先誓<a 
name="0449b08" id="0449b08"></a>故來見王。王聞是已心開意解。而自歎言。今<a 
name="0449b09" id="0449b09"></a>彼天者本是我婦。出家一日便得生天。神志<a 
name="0449b10" id="0449b10"></a>高遠而見鄙賤。我今何故而不出家。我曾聞<a 
name="0449b11" id="0449b11"></a>說。天一爪甲直一閻浮提地。我此一國何足<a 
name="0449b12" id="0449b12"></a>可貪。作是語已捨位與子。出家修道得阿羅<a 
name="0449b13" id="0449b13"></a>漢。故智度論偈云。</p><a 
name="0449b14" id="0449b14"></a><p>　<span class="lg">孔雀雖有色嚴身　　不如鴻鶴能遠飛<a 
name="0449b15" id="0449b15"></a><br>　白衣雖有富貴力　　不如出家功德深</span></p><a 
name="0449b16" id="0449b16"></a><p style="text-indent: 0em; margin-left: 0em"><span class="linehead"></span>又雜譬喻經云。昔者兄弟二人。居勢富貴<a 
name="0449b17" id="0449b17"></a>資財無量。父母終亡無所依仰。雖為兄弟志<a 
name="0449b18" id="0449b18"></a>念各異。兄好道議弟愛家業。其弟見兄不親<a 
name="0449b19" id="0449b19"></a>家業。常嫌恨之。共為兄弟父母早終。勤念<a 
name="0449b20" id="0449b20"></a>生活反棄家業。追逐沙門聽受佛經。沙門豈<a 
name="0449b21" id="0449b21"></a>能與汝衣財寶耶。家轉貧困財物日耗。人所<a 
name="0449b22" id="0449b22"></a>嗤笑懈廢門戶。繼續父母乃為孝耳。兄報之<a 
name="0449b23" id="0449b23"></a>曰。五戒十善供養三寶。以道化親乃為孝耳。<a 
name="0449b24" id="0449b24"></a>道俗相反自然之數。道之所樂俗之所惡。俗<a 
name="0449b25" id="0449b25"></a>之所珍道之所賤。智愚不同謀猶明冥。是故<a 
name="0449b26" id="0449b26"></a>慧人去冥就明以道致真。卿今所樂苦惱之<a 
name="0449b27" id="0449b27"></a>偽。豈知苦辛。其弟含恚<span class="gaiji">[卑*頁]<!--gaiji,,1[卑*頁],2&#x4ACC;,3--></span>頭不信。兄見如<a 
name="0449b28" id="0449b28"></a>是。便謂弟曰。卿貪家事以財為貴。吾好經道。<a 
name="0449b29" id="0449b29"></a>以慧為珍。今欲捨家歸命福田。計命寄世忽<a 
name="0449c01" id="0449c01"></a>若飛塵。無常卒至為罪所纏。是故捨世避危<a 
name="0449c02" id="0449c02"></a>就安。弟見兄意志趣道義。寂然無報。兄則去<a 
name="0449c03" id="0449c03"></a>家作沙門。夙夜精進坐禪思惟。行合經法成<a 
name="0449c04" id="0449c04"></a>道果證。弟聞此言瞋恚更盛。弟貪家業未曾<a 
name="0449c05" id="0449c05"></a>為法。其後壽終墮於牛中肥盛甚大。賈客買<a 
name="0449c06" id="0449c06"></a>取載鹽販之。往還數迴。牛遂羸頓不能復前。<a 
name="0449c07" id="0449c07"></a>上阪困頓躄臥不起。賈人撾打搖頭纔動。時<a 
name="0449c08" id="0449c08"></a>兄游行飛在虛空。遙見其弟便謂之曰。弟居<a 
name="0449c09" id="0449c09"></a>田宅今為所在。而自投身墮牛畜中。即以威<a 
name="0449c10" id="0449c10"></a>神照示本命。即自識知淚出自責。由行不善<a 
name="0449c11" id="0449c11"></a>慳貪嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>。不信佛法輕慢聖眾。不信兄語觝<a 
name="0449c12" id="0449c12"></a>突自用。故墮牛中。疲頓困劣。悔當何逮。兄知<a 
name="0449c13" id="0449c13"></a>心念愴然哀傷。即為牛主說其本末。賈人聞<a 
name="0449c14" id="0449c14"></a>之便以施與。即將牛去還至寺中。使念三寶。<a 
name="0449c15" id="0449c15"></a>飯食隨時。其命終盡得生忉利天。時眾賈客<a 
name="0449c16" id="0449c16"></a>各自念言。我等治生不能施與。不識道義死<a 
name="0449c17" id="0449c17"></a>亦恐然。便共出舍捐其妻子。棄所珍翫行作<a 
name="0449c18" id="0449c18"></a>沙門。精進不懈皆亦得道。由是觀之。世間財<a 
name="0449c19" id="0449c19"></a>寶不益於人。奉敬三尊修身學道。世世獲安。</p><a 
name="0449c20" id="0449c20"></a><p style="text-indent: 0em; margin-left: 0em"><span class="linehead"></span>又付法藏經云。昔尊者羅漢闍夜多。將諸弟<a 
name="0449c21" id="0449c21"></a>子詣德叉尸羅城。到其城已慘然不悅。小復<a 
name="0449c22" id="0449c22"></a>前行。路見一烏欣然微笑。弟子白師。願說<a 
name="0449c23" id="0449c23"></a>因緣。尊者答。我初至城於城門下見一鬼子。<a 
name="0449c24" id="0449c24"></a>飢急語我。我母入城為我求食。與母別來經<a 
name="0449c25" id="0449c25"></a>五百歲。飢虛困乏命將不遠。尊者入城若見<a 
name="0449c26" id="0449c26"></a>我母道我辛苦。願語早來。我始入城便見<a 
name="0449c27" id="0449c27"></a>彼母。具說子意。鬼母答我。吾入城來經五百<a 
name="0449c28" id="0449c28"></a>歲。未曾能得一人洟唾。我既新產氣力羸<a 
name="0449c29" id="0449c29"></a>劣。設得少唾諸鬼奪我。今值一人遇得少唾。<a 
name="0450a01" id="0450a01"></a>欲持出城共子分食。門下多有大力鬼神。畏<a 
name="0450a02" id="0450a02"></a>不敢出。唯願尊者送我出城。我即將出令共<a 
name="0450a03" id="0450a03"></a>子食。我即問鬼。生來幾時。鬼答我言。吾見<a 
name="0450a04" id="0450a04"></a>此城七反成壞。我聞鬼言。悲歎生死受苦長<a 
name="0450a05" id="0450a05"></a>遠。是以慘然。時彼烏者。乃往過去九十一劫<a 
name="0450a06" id="0450a06"></a>有佛出世。號毘婆尸。我於爾時為長者子。欲<a 
name="0450a07" id="0450a07"></a>得出家。是時出家必得羅漢。父母不聽強為<a 
name="0450a08" id="0450a08"></a>娉妻。既得妻已復求出家。父母語我。若生<a 
name="0450a09" id="0450a09"></a>一子乃當相放。我尋受教後生一男。至年六<a 
name="0450a10" id="0450a10"></a>歲我復欲去。父母教兒求抱我<span class="gaiji">&#x811A;<!--gaiji,腳,1[腳-谷+去],2&#x811A;,3--></span>啼哭而言。<a 
name="0450a11" id="0450a11"></a>父若捨我誰見養活。先當殺兒然後可去。我<a 
name="0450a12" id="0450a12"></a>時見已起愛染心。即語子言。吾為汝故不復<a 
name="0450a13" id="0450a13"></a>出家。由彼兒故從是以來九十一劫流轉五<a 
name="0450a14" id="0450a14"></a>道未曾得見。今以道眼觀見彼烏。乃是前子。<a 
name="0450a15" id="0450a15"></a>愍其愚癡久處生死。是以微笑。以是因緣。若<a 
name="0450a16" id="0450a16"></a>復有人障他出家。此人罪報常在惡道。受極<a 
name="0450a17" id="0450a17"></a>苦痛無得解脫。惡道罪畢若生人中生盲無<a 
name="0450a18" id="0450a18"></a>目。是故智者。若見有人欲出家者。應勤方便<a 
name="0450a19" id="0450a19"></a>勸佐令成。勿作留難。</p><a 
name="0450a20" id="0450a20"></a><p style="text-indent: 0em; margin-left: 0em"><span class="linehead"></span>又出家功德經云。昔佛在世時。佛與阿難入<a 
name="0450a21" id="0450a21"></a>毘舍離城。時到乞食。有一王子。字鞞羅羡<a 
name="0450a22" id="0450a22"></a>那。與諸婇女在高樓上共相娛樂。佛聞樂音<a 
name="0450a23" id="0450a23"></a>語阿難言。我知此人<span class="gaiji">&#x5374;<!--gaiji,卻,1[去*ㄗ],2&#x5374;,3--></span>後七日必當命終。若<a 
name="0450a24" id="0450a24"></a>不出家或墮地獄。阿難聞已即往教化。勸其<a 
name="0450a25" id="0450a25"></a>出家。王子聞勸於六日中極意受樂。至第七<a 
name="0450a26" id="0450a26"></a>日求佛出家。一日一夜修持淨戒。即便命終<a 
name="0450a27" id="0450a27"></a>生四天王。為北天王毘沙門子。與諸婇女受<a 
name="0450a28" id="0450a28"></a>五欲樂。極天之壽滿五百歲。後生忉利為帝<a 
name="0450a29" id="0450a29"></a>釋子。壽天千歲。次生焰摩復為王子。壽二<a 
name="0450b01" id="0450b01"></a>千歲。後生兜率亦為王子。壽四千歲。次生化<a 
name="0450b02" id="0450b02"></a>樂為天王子。壽八千歲。化樂壽盡復生第六<a 
name="0450b03" id="0450b03"></a>他化自在為天王子。與諸婇女所受五欲。於<a 
name="0450b04" id="0450b04"></a>下最勝。盡天壽命萬六千歲。如是受樂。於<a 
name="0450b05" id="0450b05"></a>六欲天往來七返而無中夭。一日出家滿二<a 
name="0450b06" id="0450b06"></a>十劫不墮惡道。常生天上受福自然。最後人<a 
name="0450b07" id="0450b07"></a>中生富樂家財寶具足。壯年已過臨老厭世。<a 
name="0450b08" id="0450b08"></a>出家修道成辟支佛。名毘流帝梨。廣度天人<a 
name="0450b09" id="0450b09"></a>不可限量。以是因緣出家功德。無量無邊不<a 
name="0450b10" id="0450b10"></a>可為喻。假使羅漢滿四天下。若有一人一百<a 
name="0450b11" id="0450b11"></a>歲中盡心供養四事無乏。乃至涅槃各為起<a 
name="0450b12" id="0450b12"></a>塔。華香瓔珞種種供養所得功德。不如有人<a 
name="0450b13" id="0450b13"></a>為求涅槃。一日一夜出家持戒之功德也。以<a 
name="0450b14" id="0450b14"></a>斯而言。出家之法真可尊貴。不得以少財色<a 
name="0450b15" id="0450b15"></a>貪著俗事流浪生死自苦其身。</p><a 
name="0450b16" id="0450b16"></a><p style="text-indent: 0em; margin-left: 0em"><span class="linehead"></span>中本起經云。提婆達多<span class="note">(齊云天熱以其生時人天等眾心皆驚熱故以<a 
name="0450b17" id="0450b17"></a>名焉)</span>。</p><a 
name="0450b18" id="0450b18"></a><p style="text-indent: 0em; margin-left: 0em"><span class="linehead"></span>又無性攝論云。提婆者<span class="note">(唐云天授亦云天與謂從天乞得故云天授也)</span>。</p><a 
name="0450b19" id="0450b19"></a><p style="text-indent: 0em; margin-left: 0em"><span class="linehead"></span>又增一阿含經云提婆達。白佛言。願聽在道<a 
name="0450b20" id="0450b20"></a>次。佛言。汝宜在家。分檀惠施。夫為沙門實<a 
name="0450b21" id="0450b21"></a>為不易。復再三白佛。復告不宜出家。提婆便<a 
name="0450b22" id="0450b22"></a>生惡念。此沙門懷嫉<span class="gaiji">&#x59AC;<!--gaiji,妒,1[女*石],2&#x59AC;,3--></span>心。我今宜自<span class="gaiji">剃<!--gaiji,剃,1[髟/剔],2&#x29B9C;,3--></span>頭<a 
name="0450b23" id="0450b23"></a>善修梵行。何用是沙門語為。提婆後犯五逆<a 
name="0450b24" id="0450b24"></a>罪。惡心欲至如來所適。下足在地。地中有大<a 
name="0450b25" id="0450b25"></a>火風起生繞提婆身。為火所燒。便發悔心稱<a 
name="0450b26" id="0450b26"></a>南無佛。然不究竟。便入地獄中。阿難悲泣<a 
name="0450b27" id="0450b27"></a>言。提婆在地獄中為經幾時。佛言。經於大劫。<a 
name="0450b28" id="0450b28"></a>命終生四天王上。展轉至他化自在天。經<a 
name="0450b29" id="0450b29"></a>六十劫不墮三惡趣。最後受身成辟支佛。名<a 
name="0450c01" id="0450c01"></a>曰南無。由命終之時稱南無故。時大目連言。<a 
name="0450c02" id="0450c02"></a>我欲至阿鼻獄中見提婆達慰勞慶賀。佛<a 
name="0450c03" id="0450c03"></a>言。阿鼻罪人不解人間音響。目連白言。我解<a 
name="0450c04" id="0450c04"></a>六十四音。當以此音往語彼人。目連如屈<a 
name="0450c05" id="0450c05"></a>申臂頃至阿鼻獄上。虛空中命曰提婆達。獄<a 
name="0450c06" id="0450c06"></a>卒曰。此間亦有拘樓秦佛迦葉佛時提婆達。<a 
name="0450c07" id="0450c07"></a>今命何者。目連曰。吾命釋迦文佛叔父兒提<a 
name="0450c08" id="0450c08"></a>婆達。獄卒燒炙彼身使令覺寤曰。汝仰觀<a 
name="0450c09" id="0450c09"></a>空中。見大目連坐寶蓮華。語目連曰。尊者<a 
name="0450c10" id="0450c10"></a>何由屈此。目連曰。如來記。汝欲害世尊緣入<a 
name="0450c11" id="0450c11"></a>阿鼻。最後成辟支佛。號名南無。提婆聞已<a 
name="0450c12" id="0450c12"></a>歡喜言。我今日以右<span class="gaiji">&#x8107;<!--gaiji,脅,1[月*劦],2&#x8107;,3--></span>臥阿鼻獄中。經歷一<a 
name="0450c13" id="0450c13"></a>劫終無勞倦。目連復問苦痛有增損乎。提婆<a 
name="0450c14" id="0450c14"></a>報。以熱鐵輪鑠我身壞。復以鐵杵吹咀我形。<a 
name="0450c15" id="0450c15"></a>有黑暴象蹈蹋我體。復有火山來鎮我面。昔<a 
name="0450c16" id="0450c16"></a>日袈裟化為銅鍱。極為熾盛。今寄頭面禮<a 
name="0450c17" id="0450c17"></a>世尊足。復禮尊者阿難。目連即攝神足還世<a 
name="0450c18" id="0450c18"></a>尊所。又智度論云。提婆達弟子名俱迦離。<a 
name="0450c19" id="0450c19"></a>謗舍利弗及目揵連。命終墮蓮華地獄中。又<a 
name="0450c20" id="0450c20"></a>本起經名衢和離。</p><a 
name="0450c21" id="0450c21"></a><p style="text-indent: 0em; margin-left: 0em"><span class="linehead"></span>又報恩經云。提婆達多過去久遠不可計劫。<a 
name="0450c22" id="0450c22"></a>有佛出世。名曰應現。佛滅度後。於像法中<a 
name="0450c23" id="0450c23"></a>有一坐禪比丘。獨住林中。爾時比丘常患蟣<a 
name="0450c24" id="0450c24"></a>虱。而作約言。我若坐禪汝宜默然。隱身寂<a 
name="0450c25" id="0450c25"></a>住其虱如法。於後一時有土蚤來至虱邊。問<a 
name="0450c26" id="0450c26"></a>言。汝云何身體肌肉肥盛。虱言。我所依主人<a 
name="0450c27" id="0450c27"></a>常修禪定。教我飲食時節。我如法飲食故。所<a 
name="0450c28" id="0450c28"></a>以身體鮮肥。蚤言。我亦欲修習其法。虱言。能<a 
name="0450c29" id="0450c29"></a>爾隨意。爾時比丘尋便坐禪。爾時土蚤聞血<a 
name="0451a01" id="0451a01"></a>肉香即便食噉。爾時比丘心生苦惱。即便脫<a 
name="0451a02" id="0451a02"></a>衣以火燒之。佛言。爾時坐禪比丘者今迦葉<a 
name="0451a03" id="0451a03"></a>是。爾時土蚤者今提婆達多是。爾時虱者今<a 
name="0451a04" id="0451a04"></a>我身是。提婆達多為利養故毀害於我。乃至<a 
name="0451a05" id="0451a05"></a>今日成佛。亦為利養出佛身血生入地獄。提<a 
name="0451a06" id="0451a06"></a>婆達多常懷惡心毀害如來。若說其事窮劫<a 
name="0451a07" id="0451a07"></a>不盡。</p><a 
name="0451a08" id="0451a08"></a><p style="text-indent: 0em; margin-left: 0em"><span class="linehead"></span>又雜寶藏經云。佛在迦毘羅衛國入城乞食。<a 
name="0451a09" id="0451a09"></a>到弟孫陀羅難陀舍。會值難陀與婦作莊香<a 
name="0451a10" id="0451a10"></a>塗眉間。聞佛門中欲出外看。婦共要言。出<a 
name="0451a11" id="0451a11"></a>看如來。使我額上莊未乾頃便還入來。難<a 
name="0451a12" id="0451a12"></a>陀即出見佛作禮。取<span class="gaiji">&#x9262;<!--gaiji,缽,1[金*本],2&#x9262;,3--></span>向舍盛食奉佛。佛不<a 
name="0451a13" id="0451a13"></a>為取過與阿難亦不為取。阿難語言。汝從誰<a 
name="0451a14" id="0451a14"></a>得<span class="gaiji">&#x9262;<!--gaiji,缽,1[金*本],2&#x9262;,3--></span>。還與本處。於是持<span class="gaiji">&#x9262;<!--gaiji,缽,1[金*本],2&#x9262;,3--></span>詣佛。至尼拘屢精<a 
name="0451a15" id="0451a15"></a>舍。佛即<span class="gaiji">&#x52C5;<!--gaiji,敕,1[束*力],2&#x52C5;,3--></span><span class="gaiji">剃<!--gaiji,剃,1[髟/剔],2&#x29B9C;,3--></span>髮師與難陀<span class="gaiji">剃<!--gaiji,剃,1[髟/剔],2&#x29B9C;,3--></span>髮。難陀不肯。<a 
name="0451a16" id="0451a16"></a>怒拳而語<span class="gaiji">剃<!--gaiji,剃,1[髟/剔],2&#x29B9C;,3--></span>髮人言。迦毘羅一切人民。汝今<a 
name="0451a17" id="0451a17"></a>盡可<span class="gaiji">剃<!--gaiji,剃,1[髟/剔],2&#x29B9C;,3--></span>其髮耶。佛問<span class="gaiji">剃<!--gaiji,剃,1[髟/剔],2&#x29B9C;,3--></span>髮者。何以不<span class="gaiji">剃<!--gaiji,剃,1[髟/剔],2&#x29B9C;,3--></span>。<a 
name="0451a18" id="0451a18"></a>答言。畏故不敢為<span class="gaiji">剃<!--gaiji,剃,1[髟/剔],2&#x29B9C;,3--></span>。佛共阿難自至其邊。<a 
name="0451a19" id="0451a19"></a>難陀畏故不敢不<span class="gaiji">剃<!--gaiji,剃,1[髟/剔],2&#x29B9C;,3--></span>。雖得<span class="gaiji">剃<!--gaiji,剃,1[髟/剔],2&#x29B9C;,3--></span>髮常欲還家。<a 
name="0451a20" id="0451a20"></a>佛常將行不能得去。後於一日次當守房。而<a 
name="0451a21" id="0451a21"></a>自歡喜。今真得便可還家去。待佛眾僧都去<a 
name="0451a22" id="0451a22"></a>之後。我當還家。佛入城後作是念言。當為<a 
name="0451a23" id="0451a23"></a>汲水令滿澡瓶然後還歸。尋時汲水。一瓶適<a 
name="0451a24" id="0451a24"></a>滿一瓶復翻。如是經時不能滿瓶。便作是言。<a 
name="0451a25" id="0451a25"></a>俱不可滿。使諸比丘來還自汲。我今俱著<a 
name="0451a26" id="0451a26"></a>瓶屋中而去。適即閉門。適一扇閉一扇復開。<a 
name="0451a27" id="0451a27"></a>適閉一戶一戶復開。更作是念。俱不可閉。<a 
name="0451a28" id="0451a28"></a>且置而去。縱使失諸比丘衣物。我饒財寶足<a 
name="0451a29" id="0451a29"></a>可償之。即出僧房而自思惟佛必從此來。我<a 
name="0451b01" id="0451b01"></a>則從彼異道而去。佛知其意亦從異道來。遙<a 
name="0451b02" id="0451b02"></a>見佛來至大樹後藏。樹神舉樹在虛空中。露<a 
name="0451b03" id="0451b03"></a>地而立。佛見難陀將還精舍。而問之言。汝<a 
name="0451b04" id="0451b04"></a>念婦耶。答言。實爾。即將難陀向阿那波山上。<a 
name="0451b05" id="0451b05"></a>又問難陀。汝婦端正不。答言。端正。山中有<a 
name="0451b06" id="0451b06"></a>一老瞎獼猴。又復問言。汝婦孫陀利面首端<a 
name="0451b07" id="0451b07"></a>正。何如此獼猴耶。難陀懊惱便作念言。我婦<a 
name="0451b08" id="0451b08"></a>端正人中少雙。佛今何故以我之婦比瞎獼<a 
name="0451b09" id="0451b09"></a>猴。佛復將至忉利天上。遍諸天宮而共觀看。<a 
name="0451b10" id="0451b10"></a>見諸天子與諸天女共相娛樂。見一宮中有<a 
name="0451b11" id="0451b11"></a>五百天。女無有天子。尋來問佛。佛言。汝自往<a 
name="0451b12" id="0451b12"></a>問。難陀往問。諸宮殿中盡有天子。此中何以<a 
name="0451b13" id="0451b13"></a>獨無天子耶。諸女答言。<span class="corr" title='[間&gt;閻] cf.【麗】'>閻</span>浮提內佛弟難陀。<a 
name="0451b14" id="0451b14"></a>佛逼使出家。以出家因緣命終當生於此天<a 
name="0451b15" id="0451b15"></a>宮為我天子。難陀答言。即我身是。便欲即<a 
name="0451b16" id="0451b16"></a>住。天女語言。我等是天。汝今是人。人天路<a 
name="0451b17" id="0451b17"></a>殊。且還捨人壽更生此間。便可得住。便還佛<a 
name="0451b18" id="0451b18"></a>所以如上事。具白世尊。佛語難陀。汝婦端<a 
name="0451b19" id="0451b19"></a>正何如天女。難陀答言。比彼天女如瞎獼猴<a 
name="0451b20" id="0451b20"></a>比於我婦。佛將難陀還閻浮提。難陀為欲生<a 
name="0451b21" id="0451b21"></a>天故勤加持戒。阿難爾時為說偈言。</p><a 
name="0451b22" id="0451b22"></a><p>　<span class="lg">譬如羯羊<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>　　將前而更<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0451b23" id="0451b23"></a><br>　汝為欲持戒　　其事亦如是</span></p><a 
name="0451b24" id="0451b24"></a><p style="text-indent: 0em; margin-left: 0em"><span class="linehead"></span>佛將難陀復至地獄。見諸鑊湯悉皆煮人。唯<a 
name="0451b25" id="0451b25"></a>見一鑊炊沸空停。怪其所以而來問佛。佛告<a 
name="0451b26" id="0451b26"></a>之言。汝自往問。難陀即問獄卒言。諸鑊盡<a 
name="0451b27" id="0451b27"></a>皆煮治罪人。此鑊何故空無所煮。答言。閻浮<a 
name="0451b28" id="0451b28"></a>提內有如來弟子。名為難陀。以出家功德當<a 
name="0451b29" id="0451b29"></a>得生天。以欲罷道因緣之故。天壽命終墮此<a 
name="0451c01" id="0451c01"></a>地獄。是故我今吹鑊而待難陀。難陀聞已恐<a 
name="0451c02" id="0451c02"></a>怖畏獄卒留。即作是言。南無佛陀。南無佛<a 
name="0451c03" id="0451c03"></a>陀。唯願將我擁護還至閻浮提內。佛語難陀。<a 
name="0451c04" id="0451c04"></a>汝能勤持戒修汝天福不。難陀答言。不用生<a 
name="0451c05" id="0451c05"></a>天。今唯願我不墮此獄。佛為說法。一七日中<a 
name="0451c06" id="0451c06"></a>成阿羅漢。諸比丘歎言。世尊出世甚奇甚特。<a 
name="0451c07" id="0451c07"></a>佛言。非但今日如是。乃往過去亦復如是。諸<a 
name="0451c08" id="0451c08"></a>比丘言。過去亦爾。其事云何。請為我說。佛<a 
name="0451c09" id="0451c09"></a>言昔迦尸國王。名曰滿面。毘提希國有一婬<a 
name="0451c10" id="0451c10"></a>女端正殊妙。爾時二國常相怨疾。傍有佞臣<a 
name="0451c11" id="0451c11"></a>向迦尸王歎說。彼國有婬女端正世所希少。<a 
name="0451c12" id="0451c12"></a>王聞是語心生惑著。遣使從索。彼國不與。重<a 
name="0451c13" id="0451c13"></a>遣使言。求暫相見。四五日間還當發遣。時彼<a 
name="0451c14" id="0451c14"></a>國王約<span class="gaiji">&#x52C5;<!--gaiji,敕,1[束*力],2&#x52C5;,3--></span>婬女。汝之姿態所有伎好。悉具<a 
name="0451c15" id="0451c15"></a>足備。使迦尸王惑著於汝。須臾之間不能遠<a 
name="0451c16" id="0451c16"></a>離。即遣令去。經四五日尋復喚言。欲設大<a 
name="0451c17" id="0451c17"></a>祀須得此女。暫還放來後當更遣。時迦尸王<a 
name="0451c18" id="0451c18"></a>即遣婦還。大祀已訖遣使還索。答言。明日當<a 
name="0451c19" id="0451c19"></a>遣。既至明日亦復不遣。如是妄語經歷多日。<a 
name="0451c20" id="0451c20"></a>王心惑著單將數人欲往彼國。諸臣勸諫不<a 
name="0451c21" id="0451c21"></a>肯受用。時仙人山中有獼猴王。聰明博達多<a 
name="0451c22" id="0451c22"></a>有所知。其婦適死取一雌獼猴。諸獼猴眾皆<a 
name="0451c23" id="0451c23"></a>共瞋呵責。此雌獼猴眾所共有。何緣獨當。時<a 
name="0451c24" id="0451c24"></a>獼猴王將雌獼猴。走向迦尸國投於王所。諸<a 
name="0451c25" id="0451c25"></a>獼猴眾皆共追逐。既到城內發屋壞牆不可<a 
name="0451c26" id="0451c26"></a>料理。迦尸國王語獼猴王言。汝今何不以雌<a 
name="0451c27" id="0451c27"></a>獼猴還諸獼猴。獼猴王言。我婦死去更復無<a 
name="0451c28" id="0451c28"></a>婦。王今云何欲使我歸。王語之言。今汝獼<a 
name="0451c29" id="0451c29"></a>猴破亂我國。那得不歸。獼猴王言。此事不<a 
name="0452a01" id="0452a01"></a>好耶。王答言。不好。如是再三。王故言不好。<a 
name="0452a02" id="0452a02"></a>獼猴王言。汝宮中有八萬四千夫人。汝不愛<a 
name="0452a03" id="0452a03"></a>樂欲至敵國追逐婬女。我今無婦唯取此一。<a 
name="0452a04" id="0452a04"></a>汝言不好。一切萬姓視汝而活。為一婬女云<a 
name="0452a05" id="0452a05"></a>何捐棄國事。大王當知。婬欲之事樂少苦多。<a 
name="0452a06" id="0452a06"></a>猶如逆風而執熾炬。愚者不放必見燒害。欲<a 
name="0452a07" id="0452a07"></a>為不淨如彼屎聚。欲現外相薄皮所覆。欲無<a 
name="0452a08" id="0452a08"></a>反復如屎塗毒蛇。欲如怨賊詐親附人。欲如<a 
name="0452a09" id="0452a09"></a>假借必當還歸。欲為可惡如廁生華。欲如疥<a 
name="0452a10" id="0452a10"></a>痒而向於火搔之轉劇。欲如狗齧枯骨涎<a 
name="0452a11" id="0452a11"></a>唾共合謂為有味脣齒破盡不知厭足。欲如<a 
name="0452a12" id="0452a12"></a>渴人飲於鹹水逾增其渴。欲如段肉眾鳥競<a 
name="0452a13" id="0452a13"></a>逐。欲如魚戰貪味至死其患甚大。爾時獼猴<a 
name="0452a14" id="0452a14"></a>王者我身是也。爾時王者難陀是也。爾時婬<a 
name="0452a15" id="0452a15"></a>女者孫陀利是也。我於爾時欲淤泥中拔出<a 
name="0452a16" id="0452a16"></a>難陀。今亦拔其生死之苦。</p><a 
name="0452a17" id="0452a17"></a><p style="text-indent: 0em; margin-left: 0em"><span class="linehead"></span>未曾有經。羅<span class="gaiji">&#x777A;<!--gaiji,,1[目*侯],2&#x777A;,3--></span>羅年至九歲出家為沙彌。王<a 
name="0452a18" id="0452a18"></a><span class="gaiji">&#x52C5;<!--gaiji,敕,1[束*力],2&#x52C5;,3--></span>豪族諸公王子五十人。隨逐羅<span class="gaiji">&#x777A;<!--gaiji,,1[目*侯],2&#x777A;,3--></span>悉共出<a 
name="0452a19" id="0452a19"></a>家。舍利弗為和尚。大目揵連作阿闍梨。與<a 
name="0452a20" id="0452a20"></a>授十戒。羅<span class="gaiji">&#x777A;<!--gaiji,,1[目*侯],2&#x777A;,3--></span>母耶<span class="corr" title='[輪&gt;輸] cf.【麗】'>輸</span>陀羅為太子婦。未滿三<a 
name="0452a21" id="0452a21"></a>年即捨出家<span class="note">(自餘弟子事廣繁多不可具述且逐要略疏三五也)</span>沙彌者。耶舍<a 
name="0452a22" id="0452a22"></a>傳云<span class="note">(隋云勞之小者。以修道為勞也。又翻息慈。謂息世染之情以慈濟萬物也。又創染佛法俗情猶存。<a 
name="0452a23" id="0452a23"></a>須息惡行慈)</span>又增一阿含經云。佛告諸比丘有四姓<a 
name="0452a24" id="0452a24"></a>出家者無復本姓。但言沙門釋迦子。所以然<a 
name="0452a25" id="0452a25"></a>者。生由我生。成由法成。其猶四大海皆從阿<a 
name="0452a26" id="0452a26"></a>耨泉出。又彌沙塞律云。汝等比丘。雜類出<a 
name="0452a27" id="0452a27"></a>家。皆捨本姓稱釋子沙門<span class="note">(沙門者息惡也)</span>又長阿含經<a 
name="0452a28" id="0452a28"></a>云。彌勒出世。諸比丘弟子等亦皆稱慈子。如<a 
name="0452a29" id="0452a29"></a>我今弟子稱為釋子<span class="note">(彌勒者姓也此云慈氏也)</span>觀大覺俯應<a 
name="0452b01" id="0452b01"></a>跡均俗典。所以苗裔繼哲姻婭重疊。并緣<a 
name="0452b02" id="0452b02"></a>發曠劫故能翼讚靈化。又四河入溟俱名為<a 
name="0452b03" id="0452b03"></a>海。四族歸道并號曰釋。可謂總彼殊源同乎<a 
name="0452b04" id="0452b04"></a>一味。者矣。</p><a 
name="0452b05" id="0452b05"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0452b06" id="0452b06"></a><p>　<span class="lg">宿祐因熟　　今蒙出度　　棄俗遣塵<a 
name="0452b07" id="0452b07"></a><br>　超然欣悟　　慧在恬虛　　妙不以數<a 
name="0452b08" id="0452b08"></a><br>　感時會道　　絕羈纏務　　精勤慕學<a 
name="0452b09" id="0452b09"></a><br>　服茲甘露　　功業弗墜　　感聖嘉護<a 
name="0452b10" id="0452b10"></a><br>　肅肅靈儀　　依依神步　　彼我無他<a 
name="0452b11" id="0452b11"></a><br>　法侶相遇</span></p><a 
name="0452b12" id="0452b12"></a><p style="margin-left: 4em"><span class="headname">感應緣<span class="note">(略引五驗)</span></span></p><a 
name="0452b13" id="0452b13"></a><ul><li>宋沙門智嚴</li><li>宋沙門求那跋摩</li><li>宋沙門<a 
name="0452b14" id="0452b14"></a>尼曇輝</li><li>宋居士趙習</li><li>宋東宮侖二女</li></ul><a 
name="0452b15" id="0452b15"></a><p style="text-indent: 0em; margin-left: 0em"><span class="linehead"></span>宋京師枳園寺有釋智嚴。西涼州人。弱冠<a 
name="0452b16" id="0452b16"></a>出家。便以精勤著名。游歷西國諮受禪法。博<a 
name="0452b17" id="0452b17"></a>通經論罕所希類。還於西域。所得經論未及<a 
name="0452b18" id="0452b18"></a>譯寫。到宋元嘉四年。乃共寶雲等譯出不受<a 
name="0452b19" id="0452b19"></a>別請。分衛自資。道化靈感幽顯咸服。有見<a 
name="0452b20" id="0452b20"></a>鬼者云。見西州太社間鬼相語云。嚴公至當<a 
name="0452b21" id="0452b21"></a>辟易。此人未之解。俄而嚴至。聊問姓字果稱<a 
name="0452b22" id="0452b22"></a>智嚴。默而識之密加禮。異儀同蘭陵蕭思話<a 
name="0452b23" id="0452b23"></a>婦劉氏疾病。常見鬼來呼可駭畏。時迎嚴說<a 
name="0452b24" id="0452b24"></a>法。嚴始到外堂。劉氏便見群鬼迸散。嚴既進<a 
name="0452b25" id="0452b25"></a>為夫人說經。疾以之瘳。因稟五戒一門宗奉。<a 
name="0452b26" id="0452b26"></a>嚴清素寡欲隨受隨施。少而游方更無滯著。<a 
name="0452b27" id="0452b27"></a>稟性沖退。不自陳敘。故雖多美行。世無得而<a 
name="0452b28" id="0452b28"></a>盡傳。嚴昔未出家時。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>受五戒有所虧犯。後<a 
name="0452b29" id="0452b29"></a>入道受具常疑不得戒。每以為懼。積年禪觀<a 
name="0452c01" id="0452c01"></a>而不能自了。遂更汎海重到天竺。諮諸明達<a 
name="0452c02" id="0452c02"></a>羅漢比丘。具以事問。羅漢不敢判決。乃為嚴<a 
name="0452c03" id="0452c03"></a>入定。往兜率宮諮彌勒。彌勒答云。得戒。嚴<a 
name="0452c04" id="0452c04"></a>大喜。於是步歸至罽賓。無疾而死。時年七十<a 
name="0452c05" id="0452c05"></a>有八。彼國凡聖燒身各處。嚴雖戒操高明。而<a 
name="0452c06" id="0452c06"></a>實行未辯。始移屍向凡僧墓地。而屍重不起。<a 
name="0452c07" id="0452c07"></a>改向聖墓則飄然自輕。嚴弟子智明智遠。故<a 
name="0452c08" id="0452c08"></a>從西來報此徵瑞。俱還外國。以此推嚴信是<a 
name="0452c09" id="0452c09"></a>得道也。但未知果向中間深淺耳。</p><a 
name="0452c10" id="0452c10"></a><p style="text-indent: 0em; margin-left: 0em"><span class="linehead"></span>宋京師祇桓寺有求那跋摩。此云功德鎧。本<a 
name="0452c11" id="0452c11"></a>是剎利種。累世為王治在罽賓國。機辯俊達<a 
name="0452c12" id="0452c12"></a>深有大度。仁愛汎博崇德務善。以宋元嘉<a 
name="0452c13" id="0452c13"></a>八年正月達于建業。文帝引見勞問慇懃。因<a 
name="0452c14" id="0452c14"></a>又言曰。弟子常欲持齋不殺。迫以身拘不獲<a 
name="0452c15" id="0452c15"></a>從志。法師既不遠萬里來化此國。將何以教<a 
name="0452c16" id="0452c16"></a>之。跋摩曰。夫道在心不在事法。由己非由人。<a 
name="0452c17" id="0452c17"></a>且帝王與匹夫所修各異。匹夫身賤名劣言令<a 
name="0452c18" id="0452c18"></a>不威。若不剋己苦躬將何為用。帝王以四海<a 
name="0452c19" id="0452c19"></a>為家。萬民為子。出一嘉言則士女咸悅。布<a 
name="0452c20" id="0452c20"></a>一善政則人神以和。刑不夭命。役無勞力。<a 
name="0452c21" id="0452c21"></a>則使風雨適時寒暖應節。百穀滋繁桑麻<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span><a 
name="0452c22" id="0452c22"></a>茂。如此持齋。齋亦大矣。不殺戒亦眾矣。寧<a 
name="0452c23" id="0452c23"></a>在闕半日之餐全一禽之命。然後方為普<a 
name="0452c24" id="0452c24"></a>濟耶。帝乃撫几歎曰。夫俗人迷於遠理。沙門<a 
name="0452c25" id="0452c25"></a>滯於近教。迷遠理者。謂至道虛說。滯近教者。<a 
name="0452c26" id="0452c26"></a>則拘戀篇章。至如法師所言。真謂開悟明達。<a 
name="0452c27" id="0452c27"></a>可與言論天人之際矣。乃<span class="gaiji">&#x52C5;<!--gaiji,敕,1[束*力],2&#x52C5;,3--></span>住祇桓寺供給<a 
name="0452c28" id="0452c28"></a>隆厚。王公英彥莫不宗奉。大翻經論具在<a 
name="0452c29" id="0452c29"></a>高僧傳。並文義詳允梵漢弗差。時影福寺<a 
name="0453a01" id="0453a01"></a>尼慧果淨音等。共請跋摩云。去六年有師子<a 
name="0453a02" id="0453a02"></a>國八尼至京云。宋地先未經有尼。那得二眾<a 
name="0453a03" id="0453a03"></a>受戒。恐戒品不全。跋摩云。戒法本在大僧眾<a 
name="0453a04" id="0453a04"></a>發。設不本事無妨得戒。如愛道之緣。諸尼<a 
name="0453a05" id="0453a05"></a>又恐年月不滿苦欲更受。跋摩稱云。善哉。苟<a 
name="0453a06" id="0453a06"></a>欲增明甚助隨喜。但西國尼年臘未登。又人<a 
name="0453a07" id="0453a07"></a>不滿。且令學宋語。別因西域居士。更請外國<a 
name="0453a08" id="0453a08"></a>尼來足滿十數。其年夏在定林下寺安居。時<a 
name="0453a09" id="0453a09"></a>有信者採花布席。唯跋摩所坐花采更鮮。眾<a 
name="0453a10" id="0453a10"></a>咸崇以聖禮。夏竟還祇桓。其年九月二十<a 
name="0453a11" id="0453a11"></a>八日。中食未畢。先起還問其弟子。後至奄然<a 
name="0453a12" id="0453a12"></a>已終。春秋六十有五。既終之後即扶坐繩床。<a 
name="0453a13" id="0453a13"></a>顏貌不異似若入定。道俗赴者千有餘人。並<a 
name="0453a14" id="0453a14"></a>聞香氣芬烈。咸見一物狀若龍陀。可長一丈<a 
name="0453a15" id="0453a15"></a>許。起於屍側直上衝天。莫能銘者。以香薪<a 
name="0453a16" id="0453a16"></a>闍維香油灌之。五色焰起<span class="gaiji">氛<!--gaiji,氛,1[气@盆],2&#x23C66;,3--></span>氳麗空。四部<a 
name="0453a17" id="0453a17"></a>群集哀聲慟天。悲泣望斷不能自勝<span class="note">(又二驗出梁高僧傳<a 
name="0453a18" id="0453a18"></a>錄)</span>。</p><a 
name="0453a19" id="0453a19"></a><p style="text-indent: 0em; margin-left: 0em"><span class="linehead"></span>宋尼釋曇輝。蜀郡成都人也。本姓青陽。名<a 
name="0453a20" id="0453a20"></a>曰玉。年七歲便樂坐禪。每坐輒得境界意未<a 
name="0453a21" id="0453a21"></a>自了。亦謂是夢耳。曾與姊共寢。夜中入定。姊<a 
name="0453a22" id="0453a22"></a>於屏風角得之。身如木石亦無氣息。姊大驚<a 
name="0453a23" id="0453a23"></a>怪喚告家人。互共抱扶。至曉不覺。奔問巫覡。<a 
name="0453a24" id="0453a24"></a>皆言。鬼神所憑至年十一有外國禪師<span class="gaiji">&#x757A;<!--gaiji,疆,1[彊-弓],2&#x757A;,3--></span>良<a 
name="0453a25" id="0453a25"></a>耶舍者。來入蜀。輝請諮所見。耶舍尼以輝<a 
name="0453a26" id="0453a26"></a>禪既有分。欲勸化令出家。時輝將嫁已有定<a 
name="0453a27" id="0453a27"></a>日。法育未展聞說其家。潛迎還寺。家既知<a 
name="0453a28" id="0453a28"></a>將逼嫁之。輝遂不肯行。深立言誓。若我道心<a 
name="0453a29" id="0453a29"></a>不果遂被限逼者。便當投火飼虎棄除穢形。<a 
name="0453b01" id="0453b01"></a>願十方諸佛證見至心。刺史甄法崇信尚正<a 
name="0453b02" id="0453b02"></a>法。聞輝志業迎與相見。并召綱佐及有懷<a 
name="0453b03" id="0453b03"></a>沙門互加難問。輝敷演無屈。坐者歎之。崇<a 
name="0453b04" id="0453b04"></a>乃許離夫家聽其入道。元嘉十九年。臨川康<a 
name="0453b05" id="0453b05"></a>王延致廣陵寺。</p><a 
name="0453b06" id="0453b06"></a><p style="text-indent: 0em; margin-left: 0em"><span class="linehead"></span>宋淮南趙習。元嘉二十年為衛軍府佐。疾<a 
name="0453b07" id="0453b07"></a>病經時憂必不濟。常至心歸佛。夜夢一人形<a 
name="0453b08" id="0453b08"></a>貌秀異若神人者。自屋梁上以小裹物及剃<a 
name="0453b09" id="0453b09"></a>刀。授習云。服此藥用此刀病必愈。習既驚<a 
name="0453b10" id="0453b10"></a>覺果得刀藥焉。登即服藥疾除。出家名僧秀。<a 
name="0453b11" id="0453b11"></a>年逾八十乃亡。</p><a 
name="0453b12" id="0453b12"></a><p style="text-indent: 0em; margin-left: 0em"><span class="linehead"></span>宋元嘉元年。東宮侖二女。姊十歲妹九歲。<a 
name="0453b13" id="0453b13"></a>里越愚蒙未知經法。忽其年二月八日。並失<a 
name="0453b14" id="0453b14"></a>所在。三日而歸。粗說見佛。至九月十五日又<a 
name="0453b15" id="0453b15"></a>失一旬。還作外國語。誦經梵書。見西域僧<a 
name="0453b16" id="0453b16"></a>便相開解。明年正月十五日又失。在田作人<a 
name="0453b17" id="0453b17"></a>見從風上天。父母哀哭求神鬼。經月乃返。<a 
name="0453b18" id="0453b18"></a>剃頭為尼被服法衣。持髮而歸。自說見佛及<a 
name="0453b19" id="0453b19"></a>比丘尼。曰汝宿緣為我弟子。手摩頭髮便落。<a 
name="0453b20" id="0453b20"></a>與其法名。大曰法緣。小曰法綵。遣還曰。可作<a 
name="0453b21" id="0453b21"></a>精舍當與經法。既達家即除鬼坐立精舍。旦<a 
name="0453b22" id="0453b22"></a>夕禮誦。每現五色光流汎<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>嶺。自此容止音<a 
name="0453b23" id="0453b23"></a>調詮正有法。上京風規不能過也。刺史韋朗<a 
name="0453b24" id="0453b24"></a>孔默等。皆迎敬異云<span class="note">(右此三驗出冥祥記)</span>。</p>◎<a 
name="0453b25" id="0453b25"></a><p><span class="juanname">法苑珠林卷第二十二</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 Rev. 1.73 (UTF8)，完成日期：2011/02/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_022 by HTTrack Website Copier/3.x [XR&CO'2008], Mon, 02 Jun 2014 23:52:29 GMT -->
</html>
