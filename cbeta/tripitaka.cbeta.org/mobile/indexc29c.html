<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB453_007 by HTTrack Website Copier/3.x [XR&CO'2008], Tue, 03 Jun 2014 01:12:25 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5f87.gif?utmac=MO-30696269-4&amp;utmn=1919590223&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB453_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index91c1.html?index=J39nB453_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B453 元潔瑩禪師語錄 (10卷)<br/>【清 淨瑩說　智祥編（依駒本印）】<br/>第 7 卷</p>
	<a href="index980d.html?index=J39nB453_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B453" sutra_name="元潔瑩禪師語錄" sutra_juan="[卷7]">　
<a 
name="0580b01" id="0580b01"></a><p><span class="juanname">元潔瑩禪師語錄卷第七</span></p><a 
name="0580b02" id="0580b02"></a><p style="margin-left: 4em"><span class="byline">嗣法門人智禪編</span></p><a 
name="0580b03" id="0580b03"></a><p style="margin-left: 2em"><span class="headname">普說</span></p><a 
name="0580b04" id="0580b04"></a><p style="text-indent: 0em; margin-left: 0em"><span class="linehead"></span>洞山告香普說若論此事本自現成不假修為無容<a 
name="0580b05" id="0580b05"></a>造作擬求轉遠趣向即乖亙古亙今了無向背所以<a 
name="0580b06" id="0580b06"></a>道神光不昧萬古徽猷入此門來莫存知解知解者<a 
name="0580b07" id="0580b07"></a>何乃意識偷心耳亦謂之世智辯聰教中尚且最忌<a 
name="0580b08" id="0580b08"></a>況祖師門下故永嘉謂損法財滅功德莫不由茲心<a 
name="0580b09" id="0580b09"></a>意識你看他世間多少好人向閻浮提有佛法世界<a 
name="0580b10" id="0580b10"></a>被箇聰明伶俐心誤都道我知我解瞞過一生只如<a 
name="0580b11" id="0580b11"></a>出世間人視身世如浮雲棄所重如敝屣心形易俗<a 
name="0580b12" id="0580b12"></a>發足超方訪明師近高德所為何來莫不皆為曠大<a 
name="0580b13" id="0580b13"></a>劫來迷頭認影生生死死輪迴不了底公案諸佛諸<a 
name="0580b14" id="0580b14"></a>祖遞相出興開示悟入謂之一大事因緣若欲脫此<a 
name="0580b15" id="0580b15"></a>輪迴生死參須真參悟須實悟不可認箇昭昭靈靈<a 
name="0580b16" id="0580b16"></a>門頭戶底見聞覺知強作主宰底以為究竟此或曲<a 
name="0580b17" id="0580b17"></a>盝床上老禿頭不得<span class="corr" title='[巳&gt;已]'>已</span>要汝直下知有不向外求底<a 
name="0580b18" id="0580b18"></a>初心方便如其執定將為是了何異認驢鞍橋作阿<a 
name="0580b19" id="0580b19"></a>爺下頷不見楞嚴會上阿難認能推者為心世尊阿<a 
name="0580b20" id="0580b20"></a>他認賊為千長沙和尚亦曰學道之人不識真只為<a 
name="0580b21" id="0580b21"></a>從前認識神無量劫來生死本癡人喚作本來人果<a 
name="0580b22" id="0580b22"></a>是真正道流必欲破此生死結元將平昔所知所解<a 
name="0580b23" id="0580b23"></a>蘊籍得底一拋拋下放教百不知百不會如箇喫得<a 
name="0580b24" id="0580b24"></a>飯的死人一般<span class="corr" title='[郤&gt;卻]'>卻</span>教生處熟熟處生瞠開兩眼捏定<a 
name="0580b25" id="0580b25"></a>雙拳將通身一具骨節八萬四千毛竅併作一箇本<a 
name="0580b26" id="0580b26"></a>參話頭頓在面前如遇著歷劫生冤家相似一扣扣<a 
name="0580b27" id="0580b27"></a>定永不放捨亦如獨自秉一柄金剛王寶劍在百萬<a 
name="0580b28" id="0580b28"></a>軍中求出路相似一切利害總莫管他稍若顧著些<a 
name="0580b29" id="0580b29"></a>見則心弱膽怯不濟事也直把者見聞覺知底偷心<a 
name="0580b30" id="0580b30"></a>揮教淨盡無餘不知喫飯不見穿衣不知行不知坐<a 
name="0580c01" id="0580c01"></a>便是好時節也此時要知不可坐住耽著靜境恐其<a 
name="0580c02" id="0580c02"></a>一切魔境喜樂悲哀隨念而入佛亦難救縱遇佛菩<a 
name="0580c03" id="0580c03"></a>薩境現前也與一揮猛著精彩極力揮到措手不及<a 
name="0580c04" id="0580c04"></a>處奮命一揮直教虛空粉碎大地平沉死去十分醒<a 
name="0580c05" id="0580c05"></a>轉眼來不妨向見聞覺知裏呵呵一笑無事不了方<a 
name="0580c06" id="0580c06"></a>知佛祖無有瞞人底道理古今善知識無有欺人底<a 
name="0580c07" id="0580c07"></a>心行正所謂懸崖撒手自肯承當絕後再甦欺君不<a 
name="0580c08" id="0580c08"></a>得始可與祖師門下解粘去縛敲枷打鎖有喫棒分<a 
name="0580c09" id="0580c09"></a>如其自不努力無決定志無勇猛心似信不信如存<a 
name="0580c10" id="0580c10"></a>若亡要他無量劫來猢猻子死業識心破輪迴念空<a 
name="0580c11" id="0580c11"></a>到大休大歇大安樂田地不啻身在家庭而欲到帝<a 
name="0580c12" id="0580c12"></a>京口說心不行終無可到底日子亦不可謂空境空<a 
name="0580c13" id="0580c13"></a>心忘我忘物當為究竟縱空得心若淋過死灰一般<a 
name="0580c14" id="0580c14"></a>忘得形似朽株槁木無二有甚用處縱爾一念萬年<a 
name="0580c15" id="0580c15"></a>一劫萬劫至於八萬四千劫大定也不過是落空亡<a 
name="0580c16" id="0580c16"></a>底外道魂不散底死人於此事上了沒交涉況復亦<a 
name="0580c17" id="0580c17"></a>有未到他死灰槁木田地者無明現行念念不停識<a 
name="0580c18" id="0580c18"></a>火交煎新新不住生大我慢不覺其非此喚作業鬼<a 
name="0580c19" id="0580c19"></a>賊住若不真實體究一番打教徹去是自暴自棄自<a 
name="0580c20" id="0580c20"></a>哄自瞞自甘沉淪喚作愚癡狹劣眾生向衣線下錯<a 
name="0580c21" id="0580c21"></a>過時光錯到眼光落地之時心漏未盡毫釐差忒又<a 
name="0580c22" id="0580c22"></a>不止千生萬劫錯過也待出頭來再欲真參實悟要<a 
name="0580c23" id="0580c23"></a>了者箇生死業識知是幾時可惜可惜。</p><a 
name="0580c24" id="0580c24"></a><p style="text-indent: 0em; margin-left: 0em"><span class="linehead"></span>上方普說擊如意曰諸昆仲結制來一月<span class="corr" title='[巳&gt;已]'>已</span>且道者<a 
name="0580c25" id="0580c25"></a>箇還有許多禪道佛法麼還有許多凡情聖解麼還<a 
name="0580c26" id="0580c26"></a>有許多惡知惡覺麼既總不得還向者裏安得箇名<a 
name="0580c27" id="0580c27"></a>立得箇字麼所以古人道未得箇入處須得箇入處<a 
name="0580c28" id="0580c28"></a>既得箇入處又須求箇出處始乃安閒不居惑地達<a 
name="0580c29" id="0580c29"></a>磨老祖來我東土為法求人九載嵩山三拜而起只<a 
name="0580c30" id="0580c30"></a>接得箇斷臂老子此是第一箇不受或底樣子也今<a 
name="0581a01" id="0581a01"></a>人信根淺薄一向情見識測浪走前塵朝三暮四逐<a 
name="0581a02" id="0581a02"></a>外馳求空增迷悶看他古宿一蹋到底的大梅參馬<a 
name="0581a03" id="0581a03"></a>大師問如何是佛大師云即心是佛便去住山後大<a 
name="0581a04" id="0581a04"></a>師令僧問見箇什麼道理便住此山梅云大師向我<a 
name="0581a05" id="0581a05"></a>道即心即佛僧云近日大師佛法又別也梅云作麼<a 
name="0581a06" id="0581a06"></a>生別僧云又道非心非佛梅云者老漢惑亂人未有<a 
name="0581a07" id="0581a07"></a>了日在任他非心非佛我只管即心即佛此是第二<a 
name="0581a08" id="0581a08"></a>箇不受惑底樣子也金陵玄則禪師從青峰會下往<a 
name="0581a09" id="0581a09"></a>參法眼眼問甚處來則云青峰來眼云青峰有何言<a 
name="0581a10" id="0581a10"></a>句則云學人問如何是學人自<span class="corr" title='[巳&gt;己]'>己</span>他道丙丁童子來<a 
name="0581a11" id="0581a11"></a>求火我便會得眼云你作麼生會則云丙丁屬火火<a 
name="0581a12" id="0581a12"></a>來求火如將自<span class="corr" title='[巳&gt;己]'>己</span>覓自<span class="corr" title='[巳&gt;己]'>己</span>也眼云恁麼會又爭得則<a 
name="0581a13" id="0581a13"></a>云某甲只與麼未審和尚如何眼云你問來與你道<a 
name="0581a14" id="0581a14"></a>則理前問眼云丙丁童子來求火則於言下大悟方<a 
name="0581a15" id="0581a15"></a>始休歇獲大總持此是不自欺枉底第三箇樣子也<a 
name="0581a16" id="0581a16"></a>又僧問歸宗如何是佛宗云我向汝道恐汝不信僧<a 
name="0581a17" id="0581a17"></a>云和尚誠言焉敢不信宗云即汝便是進云如何保<a 
name="0581a18" id="0581a18"></a>任宗云一翳在眼空花亂墜僧從此悟入你且道者<a 
name="0581a19" id="0581a19"></a>僧悟得箇甚麼又不見水潦禮馬祖問如何是佛法<a 
name="0581a20" id="0581a20"></a>大意祖便一蹋潦起來呵呵大笑曰百千法門無量<a 
name="0581a21" id="0581a21"></a>妙義向一毫頭識得根源去後來上堂每云自從一<a 
name="0581a22" id="0581a22"></a>喫馬師蹋直至於今笑不休有老宿尚不肯放過道<a 
name="0581a23" id="0581a23"></a>何不更與一蹋諸昆仲大凡參禪只要掀翻窠窟截<a 
name="0581a24" id="0581a24"></a>斷命根儻若些些識漏未盡總是倚草附木再或悠<a 
name="0581a25" id="0581a25"></a>悠洋洋縱有一知半解不過走到三家村裏覓箇茅<a 
name="0581a26" id="0581a26"></a>菴破院便恁麼虛度一生了也汝等從今發廣大心<a 
name="0581a27" id="0581a27"></a>奮決定志參須真參悟須實悟閻羅老子不管你聰<a 
name="0581a28" id="0581a28"></a>明久立珍重。</p><a 
name="0581a29" id="0581a29"></a><p style="text-indent: 0em; margin-left: 0em"><span class="linehead"></span>打七普說山棲草搆多寡同居莫不皆為痛念生死<a 
name="0581a30" id="0581a30"></a>以求決擇以結同志同期妙悟同出生死同至誠同<a 
name="0581b01" id="0581b01"></a>精進乃為得也今一七完昏沉散亂尚未清楚便要<a 
name="0581b02" id="0581b02"></a>放一放參若是真為生死者那裏分晝分夜分七分<a 
name="0581b03" id="0581b03"></a>五一日不明便一日過不去如何一期還未動頭便<a 
name="0581b04" id="0581b04"></a>見一箇箇鬆鬆懈懈如此參禪學道也大難在山僧<a 
name="0581b05" id="0581b05"></a>向在方外多見此輩初發心本無為究竟生死之念<a 
name="0581b06" id="0581b06"></a>不過見禪師名目好聽也入眾參禪打坐先幾日還<a 
name="0581b07" id="0581b07"></a>有些精彩及至過了一七二七三七便恁麼挨過了<a 
name="0581b08" id="0581b08"></a>至於一兩期疲疲搭搭日久歲深叢林裏混得熟不<a 
name="0581b09" id="0581b09"></a>思深進一箇體面心放不下半青半▆將箇強作主<a 
name="0581b10" id="0581b10"></a>宰底茫茫業識以謂是了便道我是禪師今見眾兄<a 
name="0581b11" id="0581b11"></a>弟不畏深山清苦動經千百里跋涉來此箇箇都有<a 
name="0581b12" id="0581b12"></a>些氣息以故山僧監了一七昨借古人策進偈云學<a 
name="0581b13" id="0581b13"></a>道如鑽火逢煙未可休直待金星現歸家始到頭如<a 
name="0581b14" id="0581b14"></a>此明白還亂打之遶也教是參禪底衲僧誠可恥也<a 
name="0581b15" id="0581b15"></a>古人痛念此事朝不眠夜不睡設出種種計較或不<a 
name="0581b16" id="0581b16"></a>敷床凳或不展被單或足不離地或以頭觸柱或引<a 
name="0581b17" id="0581b17"></a>錐自<span class="corr" title='[剌&gt;刺]'>刺</span>或懸梁柱經行或以禿鍼刺股甚至於食纔<a 
name="0581b18" id="0581b18"></a>接氣身不求煖脅不至蓆節食卯齋拚一生不學佛<a 
name="0581b19" id="0581b19"></a>法拚一生做箇癡呆漢畢竟要者著子明白種種磨<a 
name="0581b20" id="0581b20"></a>鍊種種自勵豈有他哉只期了證了悟慶快平生而<a 
name="0581b21" id="0581b21"></a><span class="corr" title='[巳&gt;已]'>已</span>不是以一機一境一箇歡喜為自足者所以古云<a 
name="0581b22" id="0581b22"></a>成辦此事須是生鐵鑄就底漢子始得豈欺人哉況<a 
name="0581b23" id="0581b23"></a>今箇箇離了師長父母拋了至恩至愛至放不下者<a 
name="0581b24" id="0581b24"></a>也教放下來此山中莫是為三餐薄粥兩箇普梆麼<a 
name="0581b25" id="0581b25"></a>莫是為一碟虀半盞冷豆渣麼大家檢點檢點看還<a 
name="0581b26" id="0581b26"></a>知慚媿麼結制<span class="corr" title='[巳&gt;已]'>已</span>是半月去了看你們一期完了做<a 
name="0581b27" id="0581b27"></a>得箇什麼出堂再到他日做得箇什麼出山悠悠洋<a 
name="0581b28" id="0581b28"></a>洋只恐向後遇著舊知舊識還是舊日底一箇無知<a 
name="0581b29" id="0581b29"></a>痛癢漢耳可惜可惜天寒珍重。</p><a 
name="0581b30" id="0581b30"></a><p style="text-indent: 0em; margin-left: 0em"><span class="linehead"></span>因事普說夫屬招提者眾僧共有之物也禪堂者眾<a 
name="0581c01" id="0581c01"></a>僧辦道之處也結制者為曠劫來生生死死路頭不<a 
name="0581c02" id="0581c02"></a>明結束身心之所設也既入堂<span class="corr" title='[巳&gt;已]'>已</span>工夫不能成片故<a 
name="0581c03" id="0581c03"></a>又有結甲打七剋期取證之舉山僧向在林下竊見<a 
name="0581c04" id="0581c04"></a>叢林不體先聖垂範假眾僧結制打七之名以為取<a 
name="0581c05" id="0581c05"></a>利肥身之<span class="corr" title='[&#x52B5;&gt;券]'>券</span>化檀越夜供謂之放忝殊不知此是減<a 
name="0581c06" id="0581c06"></a>滅佛祖慧命之肇也若以暮夜小食豐隆為得計何<a 
name="0581c07" id="0581c07"></a>不移於日用普心事眾無所匱給得不謂之滿足菩<a 
name="0581c08" id="0581c08"></a>提行耶凡人一切昏懵愚濁莫不皆以飲食過分蔽<a 
name="0581c09" id="0581c09"></a>塞妙明故良家子弟善教導者食必有節睡必以時<a 
name="0581c10" id="0581c10"></a>況出世間人心期至道以無大不大底一件事不得<a 
name="0581c11" id="0581c11"></a>了悟不能廢寢忘餐而反暮夜取口食豐隆矯意亂<a 
name="0581c12" id="0581c12"></a>神豈為得計古人雪山麻麥<span class="gaiji">&#x6534;<!--gaiji,,1[敲-高],2&#x6534;,3--></span>命衣取蔽形穴處巖<a 
name="0581c13" id="0581c13"></a>棲刳情泯智年三歲四動經莫紀律中嘗謂過中食<a 
name="0581c14" id="0581c14"></a>令餓鬼聞碗缽聲咽中火起故飲食之多有妨道業<a 
name="0581c15" id="0581c15"></a>近今時弊夜餐豐饒餖飣煎煮猶盛午齋大家喫了<a 
name="0581c16" id="0581c16"></a>昏沉瞌<span class="gaiji">[目*充]<!--gaiji,,1[目*充],2&#x2517B;,3--></span>磨遣不去如跳神舞鬼的一般轟轟儱儱<a 
name="0581c17" id="0581c17"></a>一七又是一七不覺一期便了哄得一起無正因底<a 
name="0581c18" id="0581c18"></a>閒神野鬼一箇瞌<span class="gaiji">[目*充]<!--gaiji,,1[目*充],2&#x2517B;,3--></span>醒來作一首偈念一首詩也道<a 
name="0581c19" id="0581c19"></a>悟了或體面心放不下底如猜謎一般一猜猜著一<a 
name="0581c20" id="0581c20"></a>則公案一箇歡喜便道我無疑了及至日久歲深從<a 
name="0581c21" id="0581c21"></a>前些須境界一點滋味也無被無面目辣手腳漢一<a 
name="0581c22" id="0581c22"></a>搊搊住卻去不得又重新參重新究此還是不肯自<a 
name="0581c23" id="0581c23"></a>欺自瞞底真丈夫只有一種自昧心底瞎禿不求深<a 
name="0581c24" id="0581c24"></a>進胡揮亂霍高譚闊論以謂無敵於天下者一盲引<a 
name="0581c25" id="0581c25"></a>眾肓相牽入火坑誤賺他無限初心好人墮野狐隊<a 
name="0581c26" id="0581c26"></a>中以故山僧每見真正道流不能透脫又有大志氣<a 
name="0581c27" id="0581c27"></a>不啻倒懸之憂如出諸<span class="corr" title='[巳&gt;己]'>己</span>每嘗痛切有言凡建叢林<a 
name="0581c28" id="0581c28"></a>立法幢僧堂如意四事無虧不在暮夜豐隆貴在心<a 
name="0581c29" id="0581c29"></a>清神肅猛力話頭自應廢寢忘餐剋期了辦不見古<a 
name="0581c30" id="0581c30"></a>人聞鄰壁暮夜碗缽聲乃嘆曰減佛正法五百年難<a 
name="0582a01" id="0582a01"></a>道彼亦不成辦道業乎雖然如是肇公有云夫談真<a 
name="0582a02" id="0582a02"></a>則逆俗順俗則違真違真故迷性而莫返逆俗故言<a 
name="0582a03" id="0582a03"></a>澹而無味緣使中人未分於存亡下士拊掌而弗顧<a 
name="0582a04" id="0582a04"></a>山僧今此無味之談但可與智者道而弗可與愚夫<a 
name="0582a05" id="0582a05"></a>言恐其未分於存亡而撫掌弗顧者亦多矣珍重。</p><a 
name="0582a06" id="0582a06"></a><p style="margin-left: 2em"><span class="headname">垂語</span></p><a 
name="0582a07" id="0582a07"></a><p style="text-indent: 0em; margin-left: 0em"><span class="linehead"></span>猛火聚中因甚不藏▆▆。</p><p style="text-indent: 0em; margin-left: 0em"><span class="linehead"></span>既到寶山因甚空手而<a 
name="0582a08" id="0582a08"></a>歸。</p><p style="text-indent: 0em; margin-left: 0em"><span class="linehead"></span>腳跟點地底因甚不知下落。</p><p style="text-indent: 0em; margin-left: 0em"><span class="linehead"></span>鼻孔遼天底因<a 
name="0582a09" id="0582a09"></a>甚被人穿<span class="corr" title='[郤&gt;卻]'>卻</span>。</p><p style="text-indent: 0em; margin-left: 0em"><span class="linehead"></span>有口有舌底因甚道不得。</p><p style="text-indent: 0em; margin-left: 0em"><span class="linehead"></span>離<span class="corr" title='[郤&gt;卻]'>卻</span>行<a 
name="0582a10" id="0582a10"></a>在坐臥作麼生行履。</p><p style="text-indent: 0em; margin-left: 0em"><span class="linehead"></span>啞子話古今是何章句。</p><p style="text-indent: 0em; margin-left: 0em"><span class="linehead"></span>春<a 
name="0582a11" id="0582a11"></a>來草自青因甚朽木不芳。</p><p style="text-indent: 0em; margin-left: 0em"><span class="linehead"></span>智有窮幽之鑒古哲因<a 
name="0582a12" id="0582a12"></a>甚不辨劫灰。</p><p style="text-indent: 0em; margin-left: 0em"><span class="linehead"></span>神有會物之功今人因甚觸境茫然。</p><a 
name="0582a13" id="0582a13"></a><p style="text-indent: 0em; margin-left: 0em"><span class="linehead"></span>盡大地是箇無孔鐵槌試問諸人在椎內在椎外。</p><a 
name="0582a14" id="0582a14"></a><p style="text-indent: 0em; margin-left: 0em"><span class="linehead"></span>佛身無為不墮諸數因甚又有三十二相。</p><p style="text-indent: 0em; margin-left: 0em"><span class="linehead"></span>上無<a 
name="0582a15" id="0582a15"></a>佛道可成下無眾生可度底人因甚喚作無慚媿漢。</p><a 
name="0582a16" id="0582a16"></a><p style="text-indent: 0em; margin-left: 0em"><span class="linehead"></span>威音<span class="corr" title='[巳&gt;已]'>已</span>前且道者片田地是什麼人作主。</p><a 
name="0582a17" id="0582a17"></a><p style="margin-left: 2em"><span class="headname">代語</span></p><a 
name="0582a18" id="0582a18"></a><p style="margin-left: 3em"><span class="headname">師居匡廬垂問八則眾下語不契嵩旭禪師徵問請<a 
name="0582a19" id="0582a19"></a>師復荅</span></p><p style="text-indent: 0em; margin-left: 0em"><span class="linehead"></span>問五老峰鎮日團圞商量何事代曰近日<a 
name="0582a20" id="0582a20"></a>王令稍嚴<span class="note">(徵)</span>商量不無阿那箇側耳親聞。</p><p style="text-indent: 0em; margin-left: 0em"><span class="linehead"></span>荅患聾作<a 
name="0582a21" id="0582a21"></a>麼。</p><p style="text-indent: 0em; margin-left: 0em"><span class="linehead"></span>問聲不是聲即今水流風動喚作什麼代不可<a 
name="0582a22" id="0582a22"></a>為人更下註腳<span class="note">(徵)</span>水流風動且從秖如雲散水流去<a 
name="0582a23" id="0582a23"></a>寂然天地空又作麼生。</p><p style="text-indent: 0em; margin-left: 0em"><span class="linehead"></span>荅吽吽。</p><p style="text-indent: 0em; margin-left: 0em"><span class="linehead"></span>問無功之功功不<a 
name="0582a24" id="0582a24"></a>虛棄因甚土木瓦石不成道果代太平無朕兆<span class="note">(徵)</span>土<a 
name="0582a25" id="0582a25"></a>木瓦石不成道果只如塵說剎說又作麼生。</p><p style="text-indent: 0em; margin-left: 0em"><span class="linehead"></span>荅許你<a 
name="0582a26" id="0582a26"></a>親見作家來。</p><p style="text-indent: 0em; margin-left: 0em"><span class="linehead"></span>問有功之功功皆無常因什又教參<a 
name="0582a27" id="0582a27"></a>禪學道代若將未歸意說與欲行人<span class="note">(徵)</span>參禪學道固<a 
name="0582a28" id="0582a28"></a>屬功勳秪如禪道淨盡又向何處辨伊端倪。</p><p style="text-indent: 0em; margin-left: 0em"><span class="linehead"></span>荅三十<a 
name="0582a29" id="0582a29"></a>棒自領出去。</p><p style="text-indent: 0em; margin-left: 0em"><span class="linehead"></span>問高高山頂立底人因甚下不得代<a 
name="0582a30" id="0582a30"></a>不遊花下路<span class="note">(徵)</span>坐著即不堪設若按下雲頭又將何<a 
name="0582b01" id="0582b01"></a>處措置他。</p><p style="text-indent: 0em; margin-left: 0em"><span class="linehead"></span>荅著槽廠去。</p><p style="text-indent: 0em; margin-left: 0em"><span class="linehead"></span>問深深海底行的人因甚<a 
name="0582b02" id="0582b02"></a>出不得代豈肯戀芳叢<span class="note">(徵)</span>要出也不難設若海枯水<a 
name="0582b03" id="0582b03"></a>涸又教他向何處蹲身。</p><p style="text-indent: 0em; margin-left: 0em"><span class="linehead"></span>荅通途藏不得遍界絕遮攔。</p><a 
name="0582b04" id="0582b04"></a><p style="text-indent: 0em; margin-left: 0em"><span class="linehead"></span>問深宮不宿草店不居如何是此人住處代行不<a 
name="0582b05" id="0582b05"></a>越戶坐不當堂<span class="note">(徵)</span>深宮草店固不安棲若也渠無國<a 
name="0582b06" id="0582b06"></a>土何處逢渠。</p><p style="text-indent: 0em; margin-left: 0em"><span class="linehead"></span>荅○會麼。</p><p style="text-indent: 0em; margin-left: 0em"><span class="linehead"></span>問有一人千萬人中不背<a 
name="0582b07" id="0582b07"></a>一人有一人千萬人中不向一人阿那箇堪承磨琢<a 
name="0582b08" id="0582b08"></a>代敏手無廢器離文便喪淳<span class="note">(徵)</span>雕琢一任只如不向<a 
name="0582b09" id="0582b09"></a>一人不背一人底人還解喫飯也無。</p><p style="text-indent: 0em; margin-left: 0em"><span class="linehead"></span>荅適來有人恁<a 
name="0582b10" id="0582b10"></a>麼問<span class="corr" title='[巳&gt;已]'>已</span>打趁出了也。</p><a 
name="0582b11" id="0582b11"></a><p style="margin-left: 3em"><span class="headname">建安國主六問上百丈瑞老和尚值<span class="corr" title='[巳&gt;已]'>已</span>入滅一初禪<a 
name="0582b12" id="0582b12"></a>師請師代荅</span></p><p style="text-indent: 0em; margin-left: 0em"><span class="linehead"></span>問洞山得雲巖寶鏡三昧以此荷法<a 
name="0582b13" id="0582b13"></a>即應以此建立宗旨何又別設五位君臣豈三昧不<a 
name="0582b14" id="0582b14"></a>足以盡施張耶。</p><p style="text-indent: 0em; margin-left: 0em"><span class="linehead"></span>師荅云莫謗洞山好。</p><p style="text-indent: 0em; margin-left: 0em"><span class="linehead"></span>問百丈一日<a 
name="0582b15" id="0582b15"></a>不作一日不食大師既當主位還效古人親躬作務<a 
name="0582b16" id="0582b16"></a>也無。</p><p style="text-indent: 0em; margin-left: 0em"><span class="linehead"></span>荅不將家醜外人揚。</p><p style="text-indent: 0em; margin-left: 0em"><span class="linehead"></span>問古人插一莖草建梵<a 
name="0582b17" id="0582b17"></a>剎<span class="corr" title='[巳&gt;已]'>已</span>竟了心子今豎一指為百丈湧起重重樓閣大<a 
name="0582b18" id="0582b18"></a>師還在裏許住也無住則隨人起倒不住則荒<span class="corr" title='[郤&gt;卻]'>卻</span>祖<a 
name="0582b19" id="0582b19"></a>院孤負來意了也。</p><p style="text-indent: 0em; margin-left: 0em"><span class="linehead"></span>荅有勞道用。</p><p style="text-indent: 0em; margin-left: 0em"><span class="linehead"></span>問人死留名豹死<a 
name="0582b20" id="0582b20"></a>留皮未審虛空消殞留箇什麼。</p><p style="text-indent: 0em; margin-left: 0em"><span class="linehead"></span>荅獨露大雄峰。</p><p style="text-indent: 0em; margin-left: 0em"><span class="linehead"></span>問<a 
name="0582b21" id="0582b21"></a>人飲水則知冷煖為甚柳眼垂青桃腮呈笑覿面不<a 
name="0582b22" id="0582b22"></a>見喚作瞎漢得麼。</p><p style="text-indent: 0em; margin-left: 0em"><span class="linehead"></span>荅不許夜行投明須到。</p><p style="text-indent: 0em; margin-left: 0em"><span class="linehead"></span>問了心<a 
name="0582b23" id="0582b23"></a>子有顆無價寶珠出賣又不作貴賤不得語默請師<a 
name="0582b24" id="0582b24"></a>酬價若道得即置之雄峰絕頂而作供養道不得收<a 
name="0582b25" id="0582b25"></a>入無盡藏。</p><p style="text-indent: 0em; margin-left: 0em"><span class="linehead"></span>荅誰敢埋沒。</p><a 
name="0582b26" id="0582b26"></a><p style="margin-left: 3em"><span class="headname">石田上座問</span></p><p style="text-indent: 0em; margin-left: 0em"><span class="linehead"></span>鯤化鵬眼在魚化龍鱗在生化死何在。</p><a 
name="0582b27" id="0582b27"></a><p style="text-indent: 0em; margin-left: 0em"><span class="linehead"></span>師荅云通途無影象遍界不曾藏。</p><p style="text-indent: 0em; margin-left: 0em"><span class="linehead"></span>饑者易為食渴<a 
name="0582b28" id="0582b28"></a>者易為飲藥山化主因甚不受甘贄錠金。</p><p style="text-indent: 0em; margin-left: 0em"><span class="linehead"></span>荅寧知魚<a 
name="0582b29" id="0582b29"></a>腹劍要斬不乎人。</p><p style="text-indent: 0em; margin-left: 0em"><span class="linehead"></span>悟了同未悟歸家尋舊路未審<a 
name="0582b30" id="0582b30"></a>早晚從那邊來。</p><p style="text-indent: 0em; margin-left: 0em"><span class="linehead"></span>荅日出海門東扶桑最先照。</p><p style="text-indent: 0em; margin-left: 0em"><span class="linehead"></span>蹔時<a 
name="0582c01" id="0582c01"></a>不在如同死人為復是<span class="corr" title='[巳&gt;已]'>已</span>悟人底事未悟人底事。</p><p style="text-indent: 0em; margin-left: 0em"><span class="linehead"></span>荅<a 
name="0582c02" id="0582c02"></a>大唐天子不肚饑。</p><p style="text-indent: 0em; margin-left: 0em"><span class="linehead"></span>賊不打貧兒家臨濟因甚見僧<a 
name="0582c03" id="0582c03"></a>便喝德山見僧便棒。</p><p style="text-indent: 0em; margin-left: 0em"><span class="linehead"></span>荅知恩者少負恩者多。</p><a 
name="0582c04" id="0582c04"></a><p style="margin-left: 3em"><span class="headname">僧請益七問</span></p><p style="text-indent: 0em; margin-left: 0em"><span class="linehead"></span>暗中樹影水底魚蹤明眼人因甚不見<a 
name="0582c05" id="0582c05"></a>師。</p><p style="text-indent: 0em; margin-left: 0em"><span class="linehead"></span>荅循途亡侶伴密室不挑燈。</p><p style="text-indent: 0em; margin-left: 0em"><span class="linehead"></span>是法住法位因何<a 
name="0582c06" id="0582c06"></a>象王之膽不定局。</p><p style="text-indent: 0em; margin-left: 0em"><span class="linehead"></span>荅黃河九曲。</p><p style="text-indent: 0em; margin-left: 0em"><span class="linehead"></span>離匣寶劍為斬不<a 
name="0582c07" id="0582c07"></a>平因何臨濟吹毛揮佛祖。</p><p style="text-indent: 0em; margin-left: 0em"><span class="linehead"></span>荅寰中天子敕塞外將軍<a 
name="0582c08" id="0582c08"></a>令。</p><p style="text-indent: 0em; margin-left: 0em"><span class="linehead"></span>犀因翫月紋生角象被雷驚花入牙意作麼生。</p><a 
name="0582c09" id="0582c09"></a><p style="text-indent: 0em; margin-left: 0em"><span class="linehead"></span>荅鷺翻荷葉雨麥秀捲簾風。</p><p style="text-indent: 0em; margin-left: 0em"><span class="linehead"></span>古德云心月孤圓光<a 
name="0582c10" id="0582c10"></a>吞萬象因何被天狗食<span class="corr" title='[郤&gt;卻]'>卻</span>半邊。</p><p style="text-indent: 0em; margin-left: 0em"><span class="linehead"></span>荅法出好生。</p><p style="text-indent: 0em; margin-left: 0em"><span class="linehead"></span>惟此<a 
name="0582c11" id="0582c11"></a>一事實餘二則非真因甚有三玄五位。</p><p style="text-indent: 0em; margin-left: 0em"><span class="linehead"></span>荅將謂闍黎<a 
name="0582c12" id="0582c12"></a>兩眼明。</p><a 
name="0582c13" id="0582c13"></a><p style="margin-left: 3em"><span class="headname">明遠座主參問</span></p><p style="text-indent: 0em; margin-left: 0em"><span class="linehead"></span>芭蕉因甚聞雷而長。</p><p style="text-indent: 0em; margin-left: 0em"><span class="linehead"></span>師曰腐草逐流<a 
name="0582c14" id="0582c14"></a>螢。</p><p style="text-indent: 0em; margin-left: 0em"><span class="linehead"></span>磁石為甚見銕疾上。</p><p style="text-indent: 0em; margin-left: 0em"><span class="linehead"></span>師曰貓兒愛捉鼠。</p><p style="text-indent: 0em; margin-left: 0em"><span class="linehead"></span>鵠非<a 
name="0582c15" id="0582c15"></a>洗白烏非染成各有原由為甚虎生豹子。</p><p style="text-indent: 0em; margin-left: 0em"><span class="linehead"></span>師曰南地<a 
name="0582c16" id="0582c16"></a>橘北地枳。</p><p style="text-indent: 0em; margin-left: 0em"><span class="linehead"></span>椒花係是天資物因甚女人摩觸繁螽<a 
name="0582c17" id="0582c17"></a>如是。</p><p style="text-indent: 0em; margin-left: 0em"><span class="linehead"></span>師曰榮辱不隨無馬客是非偏向有錢家。</p><p style="text-indent: 0em; margin-left: 0em"><span class="linehead"></span>一<a 
name="0582c18" id="0582c18"></a>切人造業被閻羅老子賞罰秪如閻羅王還有罪過<a 
name="0582c19" id="0582c19"></a>也無。</p><p style="text-indent: 0em; margin-left: 0em"><span class="linehead"></span>師曰都城紙貴。</p><a 
name="0582c20" id="0582c20"></a><p style="margin-left: 3em"><span class="headname">僧請益鏡清八問</span></p><p style="text-indent: 0em; margin-left: 0em"><span class="linehead"></span>時至草菴無一物為什<span class="corr" title='[郤&gt;卻]'>卻</span>有盈餘。</p><a 
name="0582c21" id="0582c21"></a><p style="text-indent: 0em; margin-left: 0em"><span class="linehead"></span>師曰平蕪盡處碧天寬。</p><p style="text-indent: 0em; margin-left: 0em"><span class="linehead"></span>盡乾坤不出一剎那今時<a 
name="0582c22" id="0582c22"></a>人向什麼處辯明。</p><p style="text-indent: 0em; margin-left: 0em"><span class="linehead"></span>師曰錯過也不知。</p><p style="text-indent: 0em; margin-left: 0em"><span class="linehead"></span>無神通菩薩<a 
name="0582c23" id="0582c23"></a>為甚麼蹤蹟難尋。</p><p style="text-indent: 0em; margin-left: 0em"><span class="linehead"></span>師曰家裏無奴婢。</p><p style="text-indent: 0em; margin-left: 0em"><span class="linehead"></span>辨得親疏底<a 
name="0582c24" id="0582c24"></a>人為什<span class="corr" title='[郤&gt;卻]'>卻</span>被親疏不肯。</p><p style="text-indent: 0em; margin-left: 0em"><span class="linehead"></span>師曰猩猩草鞋。</p><p style="text-indent: 0em; margin-left: 0em"><span class="linehead"></span>明知生是<a 
name="0582c25" id="0582c25"></a>不生之理為甚<span class="corr" title='[郤&gt;卻]'>卻</span>被生死之所流轉。</p><p style="text-indent: 0em; margin-left: 0em"><span class="linehead"></span>師曰葫蘆浪裏<a 
name="0582c26" id="0582c26"></a>顛。</p><a 
name="0582c27" id="0582c27"></a><p style="margin-left: 2em"><span class="headname">機緣</span></p><a 
name="0582c28" id="0582c28"></a><p style="text-indent: 0em; margin-left: 0em"><span class="linehead"></span>僧問如何是向道莫去師曰長安竟日無人到曰如<a 
name="0582c29" id="0582c29"></a>何是歸來背父師曰月沉滄海沒西東。</p><a 
name="0582c30" id="0582c30"></a><p style="text-indent: 0em; margin-left: 0em"><span class="linehead"></span>僧問如何是救即雙目不睹師曰動絃別調曰如何<a 
name="0583a01" id="0583a01"></a>是不救則形影不彰師曰葉落驚秋。</p><a 
name="0583a02" id="0583a02"></a><p style="text-indent: 0em; margin-left: 0em"><span class="linehead"></span>僧問牛頭未見四祖為甚百鳥啣花師曰國富自民<a 
name="0583a03" id="0583a03"></a>殷曰見後為什麼不啣花師曰人貧兼智短。</p><a 
name="0583a04" id="0583a04"></a><p style="text-indent: 0em; margin-left: 0em"><span class="linehead"></span>僧問清淨本然云何忽生山河大地師曰我家是廣<a 
name="0583a05" id="0583a05"></a>陵曰秪如純清絕點時如何師曰我者裏無者閒家<a 
name="0583a06" id="0583a06"></a>具曰便恁麼去時如何師曰客作漢。</p><a 
name="0583a07" id="0583a07"></a><p style="text-indent: 0em; margin-left: 0em"><span class="linehead"></span>僧問如何是翻身一句師曰虛空<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳曰正翻身時<a 
name="0583a08" id="0583a08"></a>如何師曰粉碎髑髏曰翻身後如何師曰山上雲澗<a 
name="0583a09" id="0583a09"></a>下水。</p><a 
name="0583a10" id="0583a10"></a><p style="text-indent: 0em; margin-left: 0em"><span class="linehead"></span>師拔蘿蔔次有僧問學人誦金剛經不明四相乞師<a 
name="0583a11" id="0583a11"></a>指示師曰你那裏人曰湖廣師曰此是我相復指蘿<a 
name="0583a12" id="0583a12"></a>蔔曰你那裏有者箇麼曰有師曰此是人相復曰者<a 
name="0583a13" id="0583a13"></a>箇喚作什麼曰蘿蔔師曰此是眾生相若喚作蘿蔔<a 
name="0583a14" id="0583a14"></a>入地獄如箭速道速道僧擬議師曰此是壽者相僧<a 
name="0583a15" id="0583a15"></a>喜躍作禮而退。</p><a 
name="0583a16" id="0583a16"></a><p style="text-indent: 0em; margin-left: 0em"><span class="linehead"></span>僧問作麼生是沿流不止問如何師曰倚天長劍逼<a 
name="0583a17" id="0583a17"></a>人寒如何是真照無邊說似他師曰大地血淋淋如<a 
name="0583a18" id="0583a18"></a>何是離相離名人不稟師曰可惜許秪如吹毛用了<a 
name="0583a19" id="0583a19"></a>急須磨又作麼生師打曰者驢漢打殺千百箇有什<a 
name="0583a20" id="0583a20"></a>麼罪過直打出方丈。</p><a 
name="0583a21" id="0583a21"></a><p style="text-indent: 0em; margin-left: 0em"><span class="linehead"></span>僧問至道無難唯嫌揀擇還揀擇是不揀擇是師曰<a 
name="0583a22" id="0583a22"></a>山僧有口秪堪喫飯。</p><a 
name="0583a23" id="0583a23"></a><p style="text-indent: 0em; margin-left: 0em"><span class="linehead"></span>清侍者請益三種滲漏師曰莫管滲漏不滲漏你自<a 
name="0583a24" id="0583a24"></a><span class="corr" title='[巳&gt;己]'>己</span>事作麼生曰不守自<span class="corr" title='[巳&gt;己]'>己</span>師曰此是見滲漏曰受用<a 
name="0583a25" id="0583a25"></a>活鱍鱍師曰此是情滲漏脫體道一句來曰萬機收<a 
name="0583a26" id="0583a26"></a>不得一句豈能該師曰此是語滲漏清擬進語師連<a 
name="0583a27" id="0583a27"></a>拳打出。</p><a 
name="0583a28" id="0583a28"></a><p style="text-indent: 0em; margin-left: 0em"><span class="linehead"></span>僧持穀山中也和尚垂問夜半一天紅日朗為甚天<a 
name="0583a29" id="0583a29"></a>明依舊黑漫漫請師代師曰石虎產麒麟泥牛吞玉<a 
name="0583a30" id="0583a30"></a>象。</p><a 
name="0583b01" id="0583b01"></a><p style="text-indent: 0em; margin-left: 0em"><span class="linehead"></span>師過新昌洞山<span class="corr" title='[巳&gt;已]'>已</span>任西堂與眾謙讓不做主人師曰<a 
name="0583b02" id="0583b02"></a>釋迦老子生下便手指天地道唯我獨尊任曰智度<a 
name="0583b03" id="0583b03"></a>直下承當又將和尚置甚麼處師曰全得汝力。</p><a 
name="0583b04" id="0583b04"></a><p style="text-indent: 0em; margin-left: 0em"><span class="linehead"></span>僧問如何是死句師曰者是拄杖子如何是活句師<a 
name="0583b05" id="0583b05"></a>曰跌作三千段如何是位師曰泥牛眠古井如何是<a 
name="0583b06" id="0583b06"></a>機師曰石虎入羊群如何是機不離位師曰弄潮人<a 
name="0583b07" id="0583b07"></a>在潮中死如何是離位之機師曰一箭過新羅僧拜<a 
name="0583b08" id="0583b08"></a>起侍立師伸手索曰還有麼僧無語師便打。</p><a 
name="0583b09" id="0583b09"></a><p style="text-indent: 0em; margin-left: 0em"><span class="linehead"></span>師一日到省建安王請會方坐定王曰儒書中唯上<a 
name="0583b10" id="0583b10"></a>智與下愚不移適來商略俱不暢快請師教之師舉<a 
name="0583b11" id="0583b11"></a>首笑曰殿下會麼王曰不會師曰會則上智與不會<a 
name="0583b12" id="0583b12"></a>則下愚不移王沉吟連點首笑曰妙妙少間齋次王<a 
name="0583b13" id="0583b13"></a>又曰適早一僧從雨中來不肖問他從什麼處來他<a 
name="0583b14" id="0583b14"></a>道從雨空裏來不肖曰秪如傾湫倒嶽又作麼生來<a 
name="0583b15" id="0583b15"></a>其僧無語不肖曰好與三十棒可當也無師云者僧<a 
name="0583b16" id="0583b16"></a><span class="gaiji">&#x807B;<!--gaiji,,1[漸/耳],2&#x807B;,3--></span>王曰當時去也師曰三十棒教誰喫。</p><a 
name="0583b17" id="0583b17"></a><p style="text-indent: 0em; margin-left: 0em"><span class="linehead"></span>雪日問僧雪覆大千還有不白處也無僧曰有師曰<a 
name="0583b18" id="0583b18"></a>作麼生是不白處僧曰杲日當軒師曰未在僧曰和<a 
name="0583b19" id="0583b19"></a>尚又作麼生師曰乾坤無朕跡大地沒蹤山。</p><a 
name="0583b20" id="0583b20"></a><p style="text-indent: 0em; margin-left: 0em"><span class="linehead"></span>師在天台眠石師與破闇師廊下論三量師從傍過<a 
name="0583b21" id="0583b21"></a>眠把住曰正要箇同流論三量師豎起拳曰者是那<a 
name="0583b22" id="0583b22"></a>一量俱無對師拂袖曰將謂同流。</p><a 
name="0583b23" id="0583b23"></a><p style="text-indent: 0em; margin-left: 0em"><span class="linehead"></span>師在崆峒同眾圍爐次一僧問古德曰火爐頭有箇<a 
name="0583b24" id="0583b24"></a>無賓主話請兄布施師曰到我舉也未僧罔措復問<a 
name="0583b25" id="0583b25"></a>師曰我為汝眉毛落了幾莖克歸曰燒卻了也師曰<a 
name="0583b26" id="0583b26"></a>道我眉毛在什麼處歸打一掌師曰又道燒<span class="corr" title='[郤&gt;卻]'>卻</span>了連<a 
name="0583b27" id="0583b27"></a>掌掌出。</p><a 
name="0583b28" id="0583b28"></a><p style="text-indent: 0em; margin-left: 0em"><span class="linehead"></span>弁山老和尚舉僧問洞山蛇咬蝦蟆因緣問師曰為<a 
name="0583b29" id="0583b29"></a>甚救即雙目不睹師曰瞎山曰不睹<span class="corr" title='[巳&gt;已]'>已</span>是瞎了師曰<a 
name="0583b30" id="0583b30"></a>今日也不得孤負和尚隨呈頌二首救即雙目不睹<a 
name="0583c01" id="0583c01"></a>頌曰王人夢破一聲雞古鏡臺前不展眉徹曉任教<a 
name="0583c02" id="0583c02"></a>紅日冷不將白髮混塵泥不救即形影不彰頌曰玉<a 
name="0583c03" id="0583c03"></a>鼎調寬四海寧干戈不動自昇平凌煙傑閣煙籠曉<a 
name="0583c04" id="0583c04"></a>任運相將不得名。</p><p style="text-indent: 0em; margin-left: 0em"><span class="linehead"></span>一日堂中打鐘山問眾曰什麼<a 
name="0583c05" id="0583c05"></a>聲一僧云鐺山曰說得道理好一僧云寂山曰說得<a 
name="0583c06" id="0583c06"></a>道理好又問師師曰說得道理好山打一竹篦。</p><p style="text-indent: 0em; margin-left: 0em"><span class="linehead"></span>圍<a 
name="0583c07" id="0583c07"></a>爐次山舉古德曰火燄為三世諸佛說法三世諸佛<a 
name="0583c08" id="0583c08"></a>立地聽問眾畢師從外至山復舉問師曰他等都道<a 
name="0583c09" id="0583c09"></a>不得你來分析看師躬前問訊曰贛城紙貴一狀領<a 
name="0583c10" id="0583c10"></a>過別有顧問再乞垂慈山打一火箸師便出。</p><p style="text-indent: 0em; margin-left: 0em"><span class="linehead"></span>一日<a 
name="0583c11" id="0583c11"></a>大雪山問正恁麼時如何師曰迥然無異色山曰日<a 
name="0583c12" id="0583c12"></a>出後如何師曰那更有蹤出。</p><p style="text-indent: 0em; margin-left: 0em"><span class="linehead"></span>常住牛死山垂問曰<a 
name="0583c13" id="0583c13"></a>既是常住底牛因甚死了師曰懶耕祖翁田地豈拖<a 
name="0583c14" id="0583c14"></a>今世犁耙復頌曰懶耕祖翁田地豈拖今世犁耙好<a 
name="0583c15" id="0583c15"></a>笑黃頭碧眼羊車鹿車牛車。</p><p style="text-indent: 0em; margin-left: 0em"><span class="linehead"></span>山示寂後師送龕至<a 
name="0583c16" id="0583c16"></a>弁山回寓濟生菴有小西天數梵僧至謂通佛法余<a 
name="0583c17" id="0583c17"></a>中丞與眾居士請師勘過師豎起一指梵僧豎兩指<a 
name="0583c18" id="0583c18"></a>師畫○相梵僧於中添一點師以手抹<span class="corr" title='[郤&gt;卻]'>卻</span>梵僧以手<a 
name="0583c19" id="0583c19"></a>點胸曰都說者箇心那師謂眾曰莫被他謾好。</p><a 
name="0583c20" id="0583c20"></a><p style="text-indent: 0em; margin-left: 0em"><span class="linehead"></span>師謁天童悟和尚與數起新到人事次童問汝等都<a 
name="0583c21" id="0583c21"></a>是那裏一僧曰某甲在浮山住靜童曰山也是動底<a 
name="0583c22" id="0583c22"></a>住箇什麼靜僧無對童顧師師曰動也動也便禮拜<a 
name="0583c23" id="0583c23"></a>童打一棒次日石車禪師自金粟來覲天童到客樓<a 
name="0583c24" id="0583c24"></a>相看乃曰汝諸公為老人來者為朝海來者師曰也<a 
name="0583c25" id="0583c25"></a>有為老人來者也有為朝海來者車曰且道觀音菩<a 
name="0583c26" id="0583c26"></a>薩在什麼處師鳴指一下曰只是不許作道理會車<a 
name="0583c27" id="0583c27"></a>便掌曰誰不知汝是弁山來底師曰識甚好惡。</p><p style="text-indent: 0em; margin-left: 0em"><span class="linehead"></span>一<a 
name="0583c28" id="0583c28"></a>日挑萬工池有僧號鹽梅者欲與師說話不得忽在<a 
name="0583c29" id="0583c29"></a>後高聲喚曰那禪師看腳下師轉頭曰一日到夜不<a 
name="0583c30" id="0583c30"></a>知蹋殺多少梅便喝師曰還亂叫。</p><p style="text-indent: 0em; margin-left: 0em"><span class="linehead"></span>師問僧本分事<a 
name="0584a01" id="0584a01"></a>如何僧曰昨日今朝師曰未在僧曰未在什麼處師<a 
name="0584a02" id="0584a02"></a>曰昨日今朝又問賓即不問如何是主師曰今夜不<a 
name="0584a03" id="0584a03"></a>荅話曰不落正偏請師道一句師曰沒者閒工夫。</p><a 
name="0584a04" id="0584a04"></a><p style="text-indent: 0em; margin-left: 0em"><span class="linehead"></span>僧問新年頭人人都遊山未審妙峰頂作麼生遊師<a 
name="0584a05" id="0584a05"></a>曰何不問山僧僧擬重舉師劈胸一拳曰古佛過去<a 
name="0584a06" id="0584a06"></a>久矣僧禮拜師直打出又僧進問善財童子參德雲<a 
name="0584a07" id="0584a07"></a>比丘七日不見因什在別峰相見師曰古路草漫漫<a 
name="0584a08" id="0584a08"></a>僧便拜師曰你見箇什麼道理便拜僧擬開口師亦<a 
name="0584a09" id="0584a09"></a>打出熊百子居士入山師曰侍者因甚不先通知士<a 
name="0584a10" id="0584a10"></a>曰嘗聞古尊宿有護法檀越入山土地神預報師曰<a 
name="0584a11" id="0584a11"></a>妖不勝德士沉吟復問如何是非非想處師曰居士<a 
name="0584a12" id="0584a12"></a>家中有人相喚又問如何是此君軒師曰何得當面<a 
name="0584a13" id="0584a13"></a>昧<span class="corr" title='[郤&gt;卻]'>卻</span>士曰莫就是主人公麼師曰正是奴兒婢子。</p><a 
name="0584a14" id="0584a14"></a><p style="text-indent: 0em; margin-left: 0em"><span class="linehead"></span>僧問文殊七佛之師因甚出女子定不得師曰昨日<a 
name="0584a15" id="0584a15"></a>天晴進曰罔明因甚出得師曰今朝下雨。</p><a 
name="0584a16" id="0584a16"></a><p style="text-indent: 0em; margin-left: 0em"><span class="linehead"></span>虎巖主拂參問急切相投句請師通一音師曰天曉<a 
name="0584a17" id="0584a17"></a>無覓處曰恁麼則新豐無絃韻虎巖也解拈師曰歸<a 
name="0584a18" id="0584a18"></a>家莫問程巖便拜師曰偏處不逢玄中不失秪如正<a 
name="0584a19" id="0584a19"></a>位作麼相見巖側身拱立師便歸方丈巖歸客位明<a 
name="0584a20" id="0584a20"></a>日師問秪如金鳳不棲無影樹澄潭豈墜於紅輪又<a 
name="0584a21" id="0584a21"></a>作麼生巖曰丹山生鸑鷟鐵象產麒麟師休去。</p><a 
name="0584a22" id="0584a22"></a><p style="text-indent: 0em; margin-left: 0em"><span class="linehead"></span>師過法昌冰鑒禪師問如何是金針師曰若將耳聽<a 
name="0584a23" id="0584a23"></a>終難會昌曰如何是玉線師曰夜半繡鴛鴦天曉無<a 
name="0584a24" id="0584a24"></a>蹤跡昌曰如何是妙峰孤頂師曰打殺老僧不向你<a 
name="0584a25" id="0584a25"></a>道昌曰必要更道師曰任從滄海變終不與君通昌<a 
name="0584a26" id="0584a26"></a>曰秪如別峰一句又作麼生師曰大家在者裏。</p><a 
name="0584a27" id="0584a27"></a><p style="text-indent: 0em; margin-left: 0em"><span class="linehead"></span>僧問古德曰紅塵堆裏即是山居和尚為什麼隱山<a 
name="0584a28" id="0584a28"></a>師曰舉眼盡是兒孫事進曰古德一生不見人時如<a 
name="0584a29" id="0584a29"></a>何師曰何處孤負汝進曰隱山是不隱山是師曰分<a 
name="0584a30" id="0584a30"></a>身兩處看。</p><a 
name="0584b01" id="0584b01"></a><p style="text-indent: 0em; margin-left: 0em"><span class="linehead"></span>僧問從上公案即且置只如透網金鱗如何下釣師<a 
name="0584b02" id="0584b02"></a>曰無者閒工夫進曰恁麼則辜負學人去也師曰可<a 
name="0584b03" id="0584b03"></a>惜不知恩曰誰是知恩者師曰大地沒饑人僧便作<a 
name="0584b04" id="0584b04"></a>禮。</p><a 
name="0584b05" id="0584b05"></a><p style="text-indent: 0em; margin-left: 0em"><span class="linehead"></span>黃白峰居士謁師問曰久響和尚及至到來<span class="corr" title='[郤&gt;卻]'>卻</span>又不<a 
name="0584b06" id="0584b06"></a>見師曰甚處去也士曰遍界不曾藏師曰又道不見<a 
name="0584b07" id="0584b07"></a>士復曰諸佛未出世鼻孔遼天出世後音信杳然和<a 
name="0584b08" id="0584b08"></a>尚出世後如何師曰滿眼滿耳絕消息士曰如何是<a 
name="0584b09" id="0584b09"></a>洞山無孔笛師良久曰聞麼士曰白峰無孔笛聲高<a 
name="0584b10" id="0584b10"></a>會者稀幸遇知音者故向洞山吹師曰如何是白峰<a 
name="0584b11" id="0584b11"></a>無孔笛士亦良久師曰少有知音士遂歸客位復至<a 
name="0584b12" id="0584b12"></a>師曰死水不藏龍活水龍不住龍在什麼處士曰和<a 
name="0584b13" id="0584b13"></a>尚見麼師曰念汝新到且坐喫茶隨盤桓數日以偈<a 
name="0584b14" id="0584b14"></a>辭師曰寶鏡堂前面目親眉毛傳得老師心逢人銕<a 
name="0584b15" id="0584b15"></a>蒺藜相贈說是新豐最上珍師以偈贈曰古殿風高<a 
name="0584b16" id="0584b16"></a>萬象寒海天雲樹雪漫漫雙雙鳥履衝陽燄自是心<a 
name="0584b17" id="0584b17"></a>安境亦安。</p><a 
name="0584b18" id="0584b18"></a><a 
name="0584b19" id="0584b19"></a><a 
name="0584b20" id="0584b20"></a><p><span class="juanname">元潔瑩禪師語錄卷第七終</span></p>
<hr>【經文資訊】嘉興藏第 39 冊 No. B453 元潔瑩禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6a7a.html?index=J39nB453" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB453_007 by HTTrack Website Copier/3.x [XR&CO'2008], Tue, 03 Jun 2014 01:12:25 GMT -->
</html>
