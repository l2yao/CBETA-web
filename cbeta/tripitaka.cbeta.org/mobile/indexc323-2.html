<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB298_003 by HTTrack Website Copier/3.x [XR&CO'2008], Tue, 03 Jun 2014 00:48:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab9e0.gif?utmac=MO-30696269-4&amp;utmn=324344543&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34&amp;utmp=%2Fmobile%2Findex.php%3Findex%3DJ34nB298_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index83b2.html?index=J34nB298_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B298 屾峰憲禪師語錄 (10卷)<br/>【清 憲說　智質．智原同編（依駒本印）】<br/>第 3 卷</p>
	<a href="indexcc67.html?index=J34nB298_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B298" sutra_name="屾峰憲禪師語錄" sutra_juan="[卷3]">　
<a 
name="0102c01" id="0102c01"></a><p><span class="juanname">屾峰憲禪師語錄三</span></p><a 
name="0102c02" id="0102c02"></a><p style="margin-left: 4em"><span class="byline">嗣法門人<span class="note">(智質　智原)</span>同編</span></p><a 
name="0102c03" id="0102c03"></a><p style="text-indent: 0em; margin-left: 0em"><span class="linehead"></span>康熙辛酉正月十七日眾護法公請住東山妙覺院。</p><a 
name="0102c04" id="0102c04"></a><p style="text-indent: 0em; margin-left: 0em"><span class="linehead"></span>山門甚深法門具無量義戶牖洞開風恬日霽東山<a 
name="0102c05" id="0102c05"></a>頂上逆流長湧起扶桑照天地卓拄杖便入。</p><a 
name="0102c06" id="0102c06"></a><p style="text-indent: 0em; margin-left: 0em"><span class="linehead"></span>伽籃佛法賴汝屏翰萍實覓甜祖意叩我端的胡餅<a 
name="0102c07" id="0102c07"></a>討汁因甚如此活計不同。</p><a 
name="0102c08" id="0102c08"></a><p style="text-indent: 0em; margin-left: 0em"><span class="linehead"></span>祖師我怪你眼突你笑我齒疏雖然鼻孔略相似端<a 
name="0102c09" id="0102c09"></a>的淆訛如何得不淆訛去遂燒香云明破不堪。</p><a 
name="0102c10" id="0102c10"></a><p style="text-indent: 0em; margin-left: 0em"><span class="linehead"></span>佛殿佛真法身猶若虛空彈指云敲空有響擊木無<a 
name="0102c11" id="0102c11"></a>聲秪好聽取一半展大具云全放全收。</p><a 
name="0102c12" id="0102c12"></a><p style="text-indent: 0em; margin-left: 0em"><span class="linehead"></span>先愚菴老和尚像前拈香秪者是峭巍巍記得昔年<a 
name="0102c13" id="0102c13"></a>西子湖頭白雲堆裏高峰塔出沒虛空只是終年不<a 
name="0102c14" id="0102c14"></a>露頂即今東山妙覺堂上拈香擇火咳唾掉臂要與<a 
name="0102c15" id="0102c15"></a>者老漢不隔畢竟住何三昧以坐具打圓相云紅燈<a 
name="0102c16" id="0102c16"></a>毬打白燈毬。</p><a 
name="0102c17" id="0102c17"></a><p style="text-indent: 0em; margin-left: 0em"><span class="linehead"></span>據室山中佛法石頭大小奪得鄭州梨放手卻是青<a 
name="0102c18" id="0102c18"></a>州棗臘月鬥龍舟元宵夜乞巧不是冬行春令秪要<a 
name="0102c19" id="0102c19"></a>拈弄卻好卓拄杖云南海之帝為儵北海之帝為忽<a 
name="0102c20" id="0102c20"></a>中央之帝為混沌混沌無七竅而儵忽試鑿之日鑿<a 
name="0102c21" id="0102c21"></a>一竅七日而混沌死山僧今日倒握無孔銕錘▆卻<a 
name="0102c22" id="0102c22"></a>盡大地人咽喉要使箇箇混沌復初頂門眼活爾等<a 
name="0102c23" id="0102c23"></a>諸人還甘麼良久復卓杖云雪消泉湧穴雷動蟄龍<a 
name="0102c24" id="0102c24"></a>驚。</p><a 
name="0102c25" id="0102c25"></a><p style="text-indent: 0em; margin-left: 0em"><span class="linehead"></span>上堂橫肩楖栗萬壑千峰飛騰隱現霧起雲從卓拄<a 
name="0102c26" id="0102c26"></a>杖云向者裏信腳踏入一片穩密田地原是諸人本<a 
name="0102c27" id="0102c27"></a>有清淨覺場祖翁親授手兄弟合同條舒卷自由古<a 
name="0102c28" id="0102c28"></a>今一致可謂鷲嶺風規舊觀稍復矣雖然中心樹子<a 
name="0102c29" id="0102c29"></a>早屬山僧掌握了也松風竹韻幾度贏來山色溪聲<a 
name="0102c30" id="0102c30"></a>和身靠倒好笑東坡箇俗漢無端道箇廣長舌清淨<a 
name="0103a01" id="0103a01"></a>身檢點將來猶在半塗山僧到者裏不管地久天長<a 
name="0103a02" id="0103a02"></a>日上月下秪願一人有慶千聖同風箇箇飽齁齁地<a 
name="0103a03" id="0103a03"></a>齊唱沒字哩囉敢保機關別露生面重開復卓杖云<a 
name="0103a04" id="0103a04"></a>佛阤達麼元和西乾東震同塗驪龍頷下何物趙州<a 
name="0103a05" id="0103a05"></a>東壁葫蘆擿拄杖云當陽辨取復舉昔日陳操尚書<a 
name="0103a06" id="0103a06"></a>問洞山老祖五十二位菩薩為甚麼不見妙覺祖曰<a 
name="0103a07" id="0103a07"></a>尚書親見妙覺師云洞山老祖與麼答話幸是尚書<a 
name="0103a08" id="0103a08"></a>任他風浪穩坐釣船不然洎合打破蔡州若是山僧<a 
name="0103a09" id="0103a09"></a>不然今日倘有人問五十二位菩薩為甚麼不見妙<a 
name="0103a10" id="0103a10"></a>覺只向他道在諸人腳跟下秪是不得動著何故不<a 
name="0103a11" id="0103a11"></a>許夜行投明須到便下座<span class="note">(拈香謝辭不錄)</span>。</p><a 
name="0103a12" id="0103a12"></a><p style="text-indent: 0em; margin-left: 0em"><span class="linehead"></span>本山三立和尚塔前拈香同生七子各自謀生道吾<a 
name="0103a13" id="0103a13"></a>舞笏普化搖鈴兄自藏身北斗我偏劍刃橫行遂拈<a 
name="0103a14" id="0103a14"></a>香云雨餘春草碧風落晚花顰。</p><a 
name="0103a15" id="0103a15"></a><p style="text-indent: 0em; margin-left: 0em"><span class="linehead"></span>當晚小參波吒自笑浙西人業風吹入江南地雖無<a 
name="0103a16" id="0103a16"></a>道法播諸方雙眼何嘗留出氣諸禪鼻孔漫撩天腳<a 
name="0103a17" id="0103a17"></a>跟須認閑田地到來鄉語既殊塗喚鐘作甕要仔細<a 
name="0103a18" id="0103a18"></a>假饒塗中驀地有人喚你作麼生答切忌回頭轉腦<a 
name="0103a19" id="0103a19"></a>好此猶是諸人日用邊事為甚麼尋常問著麻三斤<a 
name="0103a20" id="0103a20"></a>乾矢橛東山水上行我在青州作領布衫重七觔秪<a 
name="0103a21" id="0103a21"></a>是鼻直口呆去不得良久云今晚不合與麼問直饒<a 
name="0103a22" id="0103a22"></a>與麼去認著依然還不是便歸方丈。</p><a 
name="0103a23" id="0103a23"></a><p style="text-indent: 0em; margin-left: 0em"><span class="linehead"></span>本州檀護請陞座僧問雲山迤邐溪水悠長自遠趨<a 
name="0103a24" id="0103a24"></a>風請師一接師云東山路滑子從何入進云撾鼓陞<a 
name="0103a25" id="0103a25"></a>堂共聞法要忽遇伶俐衲僧到來和尚如何接待師<a 
name="0103a26" id="0103a26"></a>便打進云任從曲徑松風冷不間溪流梅雨香師云<a 
name="0103a27" id="0103a27"></a>休念言句問春風滿座霽日當軒諸檀設供則不問<a 
name="0103a28" id="0103a28"></a>如何是東山境師云萬仞峰前獨木橋進云如何是<a 
name="0103a29" id="0103a29"></a>境中人師云千株松下一條笻進云石傘撐空普蔭<a 
name="0103a30" id="0103a30"></a>大地師云大家有分迺云四山空翠布花雨萬緣千<a 
name="0103b01" id="0103b01"></a>紅相共舉碓嘴花開映日鮮黃鸝飛上樹頭語擊拂<a 
name="0103b02" id="0103b02"></a>子云急薦取汝等大眾眼目定動莫言不道今辰仰<a 
name="0103b03" id="0103b03"></a>承本州諸檀護請山僧陞座舉揚先法兄三立和尚<a 
name="0103b04" id="0103b04"></a>未了公案然此妙覺一席地風規尚在模範猶存善<a 
name="0103b05" id="0103b05"></a>自知時我豈再三若論未了公案溯流從上自洞山<a 
name="0103b06" id="0103b06"></a>老祖及我散木師翁愚菴先師遞相鈍置一椿陳爛<a 
name="0103b07" id="0103b07"></a>葛藤亟欲舉似大眾叵柰水陸兼程頓生勞倦一時<a 
name="0103b08" id="0103b08"></a>忘卻了也若向空劫前起模畫樣埋沒先宗落在今<a 
name="0103b09" id="0103b09"></a>時賺誤後學只得向無縫罅處補綴一上以拂子擊<a 
name="0103b10" id="0103b10"></a>右案云此是正位擊左案云此是偏位正不坐正泥<a 
name="0103b11" id="0103b11"></a>牛水面吼偏不居偏木馬燄中嘶方名尊貴一路是<a 
name="0103b12" id="0103b12"></a>別顧左右云會麼我見燈明佛本光瑞如此便下座。</p><a 
name="0103b13" id="0103b13"></a><p style="text-indent: 0em; margin-left: 0em"><span class="linehead"></span>小參雨打桃花春欲去拋梭石女留春住去住本無<a 
name="0103b14" id="0103b14"></a>情花開花落木人驚南山石虎驀地跳入蟭螟眼裏<a 
name="0103b15" id="0103b15"></a>打箇噴<span class="corr" title='[啑&gt;嚏]'>嚏</span>驚起四大天王統領八萬四千部落將南<a 
name="0103b16" id="0103b16"></a>閻浮提移過北鬱單越東弗于逮運過西瞿耶尼縱<a 
name="0103b17" id="0103b17"></a>橫互換不住本位迺至倒置三際互轉十虛一處打<a 
name="0103b18" id="0103b18"></a>鼓多處普請多處撞鐘一處過堂更餘神力將萬象<a 
name="0103b19" id="0103b19"></a>森羅有情無情涅槃生死煩惱菩提一串穿卻撮向<a 
name="0103b20" id="0103b20"></a>山僧拄杖頭上揚聲大叫求去住相本無所有何況<a 
name="0103b21" id="0103b21"></a>爾等茄子瓠子討甚巴鼻良久云切忌向虛空裏釘<a 
name="0103b22" id="0103b22"></a>橛卓拄杖下座。</p><a 
name="0103b23" id="0103b23"></a><p style="text-indent: 0em; margin-left: 0em"><span class="linehead"></span>早參一樣居山見不同僧繇神筆畫難工奇怪石頭<a 
name="0103b24" id="0103b24"></a>形似虎火燒松樹勢如龍若要風雲際合直須山僧<a 
name="0103b25" id="0103b25"></a>點眼始得卓拄杖云到點臨時非好手從教佛祖喪<a 
name="0103b26" id="0103b26"></a>全機喝一喝下座。</p><a 
name="0103b27" id="0103b27"></a><p style="text-indent: 0em; margin-left: 0em"><span class="linehead"></span>上堂妙覺門下毫不假借種田博飯經冬度夏地厚<a 
name="0103b28" id="0103b28"></a>天高日遷月謝埜徑花飛層巖瀑瀉水漲船高泥多<a 
name="0103b29" id="0103b29"></a>佛大日用圓明光吞晝夜呵呵大唐天子襆頭傍觀<a 
name="0103b30" id="0103b30"></a>爭敢酬價喝一喝下座。</p><a 
name="0103c01" id="0103c01"></a><p style="text-indent: 0em; margin-left: 0em"><span class="linehead"></span>普請小參者箇大義千古難圓臨危不變悄然悄然<a 
name="0103c02" id="0103c02"></a>腰下茅鎌鳴剝剝祖師翻出钁頭邊古人钁田時钁<a 
name="0103c03" id="0103c03"></a>出祖師來刈茅時刈出祖師來及隨眾作務築著磕<a 
name="0103c04" id="0103c04"></a>著無非顯露自家本地風光何故爾等諸人秪是不<a 
name="0103c05" id="0103c05"></a>會莫是钁田時被田礙卻麼刈茅時被茅謾卻麼隨<a 
name="0103c06" id="0103c06"></a>眾作務時難道一一被他謾礙卻麼直教放到冷湫<a 
name="0103c07" id="0103c07"></a>湫地一總沒交涉山僧忍俊不禁秪得為諸人拈卻<a 
name="0103c08" id="0103c08"></a>炙脂鶻臭莫言不道擊拂子云東山有箇妙訣灼要<a 
name="0103c09" id="0103c09"></a>無舌人說裂破山河大地不如放倒一橛擿拂子下<a 
name="0103c10" id="0103c10"></a>座。</p><a 
name="0103c11" id="0103c11"></a><p style="text-indent: 0em; margin-left: 0em"><span class="linehead"></span>上堂長松夜吼月當前野燒連山燄亙天驚起深林<a 
name="0103c12" id="0103c12"></a>瞌睡虎喝一喝翻身踏斷祖師關。</p><a 
name="0103c13" id="0103c13"></a><p style="text-indent: 0em; margin-left: 0em"><span class="linehead"></span>上山採茶小參趙州秪解吃溈山秪解摘好笑兩箇<a 
name="0103c14" id="0103c14"></a>老古錐吃了吐不下摘了拈不出都是不唧溜漢若<a 
name="0103c15" id="0103c15"></a>到東山門下正好隨群逐隊一齊趁上山去摘到驢<a 
name="0103c16" id="0103c16"></a>年未肯放你在何故不見道河裏失錢河裏摝諸上<a 
name="0103c17" id="0103c17"></a>座古人分上如是汝等分上又作麼生一僧出云直<a 
name="0103c18" id="0103c18"></a>捷根源佛所印摘葉尋枝我不能師喚侍者點釅茶<a 
name="0103c19" id="0103c19"></a>與者僧吃一僧云皮膚脫落盡唯有諸貞實師云作<a 
name="0103c20" id="0103c20"></a>座主奴未許你在僧云和尚又作麼生師云今不下<a 
name="0103c21" id="0103c21"></a>手更待何時便掌戴笠就行。</p><a 
name="0103c22" id="0103c22"></a><p style="text-indent: 0em; margin-left: 0em"><span class="linehead"></span>上堂法不孤起仗境方生驀豎拂子云者箇喚作境<a 
name="0103c23" id="0103c23"></a>得麼擊禪床云者箇喚作法得麼放下拂子云顢頇<a 
name="0103c24" id="0103c24"></a>則一任顢頇擬議則千里萬里得與麼山僧即是諸<a 
name="0103c25" id="0103c25"></a>人諸人不是山僧不與麼諸人即是山僧山僧不是<a 
name="0103c26" id="0103c26"></a>諸人良久云歸堂吃茶去便下座。</p><a 
name="0103c27" id="0103c27"></a><p style="text-indent: 0em; margin-left: 0em"><span class="linehead"></span>上堂行腳衲僧不是無箇住處直是歇腳不得當下<a 
name="0103c28" id="0103c28"></a>歇得腳來妙覺有箇住處與他眾中倘有箇伶俐衲<a 
name="0103c29" id="0103c29"></a>僧出來道別處怎容和尚得山僧秪好呵呵大笑便<a 
name="0103c30" id="0103c30"></a>下座。</p><a 
name="0104a01" id="0104a01"></a><p style="text-indent: 0em; margin-left: 0em"><span class="linehead"></span>上堂百千妙義觸處周圓晴天斫麥雨後栽田白豆<a 
name="0104a02" id="0104a02"></a>早種黃瓜宜壅佛法大有秪是牙痛。</p><a 
name="0104a03" id="0104a03"></a><p style="text-indent: 0em; margin-left: 0em"><span class="linehead"></span>上堂拈拄杖云諸佛祕藏列祖命門體之則迥絕離<a 
name="0104a04" id="0104a04"></a>微用之則不存規則漚和並唱肯負截流之機兼帶<a 
name="0104a05" id="0104a05"></a>齊通轉挾宗塗之妙衲僧分上得箇甚麼邊事即得<a 
name="0104a06" id="0104a06"></a>君臣邊事耶賓主邊事耶一色邊事耶法身邊事耶<a 
name="0104a07" id="0104a07"></a>到者裏須知君臣不能明其尊貴賓主未得別其親<a 
name="0104a08" id="0104a08"></a>疏一色未是今消法身更有事在驀顧左右云且道<a 
name="0104a09" id="0104a09"></a>是甚麼事擲拄杖云後園驢吃草。</p><a 
name="0104a10" id="0104a10"></a><p style="text-indent: 0em; margin-left: 0em"><span class="linehead"></span>小參舉鎮府大王問趙州和尚年尊有幾箇牙齒在<a 
name="0104a11" id="0104a11"></a>州曰只有一箇王曰爭得吃物州曰雖然一箇下下<a 
name="0104a12" id="0104a12"></a>咬著妙喜曰少賣弄師云大王雖則無事生事不妨<a 
name="0104a13" id="0104a13"></a>搔著趙州癢處趙州年老心孤到處不忘情大王面<a 
name="0104a14" id="0104a14"></a>前猶欠回互在妙覺當時若見下箇毒手只者一箇<a 
name="0104a15" id="0104a15"></a>不許留著看他咬著什麼妙喜道少賣弄矢上加尖<a 
name="0104a16" id="0104a16"></a>山僧牙齒不曾欠少一箇秪是疼痛試問諸人咬即<a 
name="0104a17" id="0104a17"></a>是不咬即是咬則寒毛卓豎不咬教者兩片皮如何<a 
name="0104a18" id="0104a18"></a>合煞良久扣齒三下便下座。</p><a 
name="0104a19" id="0104a19"></a><p style="text-indent: 0em; margin-left: 0em"><span class="linehead"></span>蒲節小參今朝又是五月五盆傾大雨無攔阻山中<a 
name="0104a20" id="0104a20"></a>節序更新鮮角黍原來糯米▆水巖蒲劍不須栽牆<a 
name="0104a21" id="0104a21"></a>角榴花紅似火八卦無勞帖鬼門百怪千妖沒處躲<a 
name="0104a22" id="0104a22"></a>笑殺家家懸艾人放出南山白額虎喝一喝下座。</p><a 
name="0104a23" id="0104a23"></a><p style="text-indent: 0em; margin-left: 0em"><span class="linehead"></span>除夕小參今朝臘月二十九家風拈起般般有寒山<a 
name="0104a24" id="0104a24"></a>叉手笑呵呵濟顛鬧處翻觔斗舜若多神暗點頭摩<a 
name="0104a25" id="0104a25"></a>希首羅大開口嘉州石象鼻撩天<span class="corr" title='[陜&gt;陝]'>陝</span>府銕牛身倒走<a 
name="0104a26" id="0104a26"></a>有中無無中有閻羅老子不容情飯錢打算揚家醜<a 
name="0104a27" id="0104a27"></a>銜銕負鞍異類行須信東山是好手窠臼掀翻老凍<a 
name="0104a28" id="0104a28"></a>儂石頭變作金毛吼起身豎拂云時維康熙辛酉年<a 
name="0104a29" id="0104a29"></a>臘月二十九日諸佛列祖同時證明東山妙覺院某<a 
name="0104a30" id="0104a30"></a>山僧所供並皆詣實。</p><a 
name="0104b01" id="0104b01"></a><p style="text-indent: 0em; margin-left: 0em"><span class="linehead"></span>元日上堂溷跡袈裟又一年臥雲深處不朝天爰知<a 
name="0104b02" id="0104b02"></a>至化難逃匿沉水先燒玉漏前有鼻孔底不妨透頂<a 
name="0104b03" id="0104b03"></a>透腦慶快平生應時納佑事無不宜又何必打禾山<a 
name="0104b04" id="0104b04"></a>鼓拍雲門版唱新豐曲喝一喝云且道者一喝還有<a 
name="0104b05" id="0104b05"></a>新故也無良久云一曲兩曲無人會雨過夜塘春水<a 
name="0104b06" id="0104b06"></a>寒擿拂子下座。</p>
<hr>【經文資訊】嘉興藏第 34 冊 No. B298 屾峰憲禪師語錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0e84.html?index=J34nB298" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB298_003 by HTTrack Website Copier/3.x [XR&CO'2008], Tue, 03 Jun 2014 00:48:12 GMT -->
</html>
