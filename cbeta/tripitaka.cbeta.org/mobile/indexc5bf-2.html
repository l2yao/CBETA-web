<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB178_010 by HTTrack Website Copier/3.x [XR&CO'2008], Tue, 03 Jun 2014 00:31:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0e76.gif?utmac=MO-30696269-4&amp;utmn=1741445522&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB178_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb055.html?index=J26nB178_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B178 費隱禪師語錄 (14卷)<br/>【明 通容說　隆琦等編　附紀年錄　行觀．王谷同集　徐昌治．董行證較　行宗．行古重訂刻】<br/>第 10 卷</p>
	<a href="indexe274-2.html?index=J26nB178_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B178" sutra_name="費隱禪師語錄" sutra_juan="[卷10]">　
<a 
name="0155c01" id="0155c01"></a><p><span class="juanname">費隱禪師語錄卷第十</span></p><a 
name="0155c02" id="0155c02"></a><p style="margin-left: 4em"><span class="byline">嗣法門人隆琦等編</span></p><a 
name="0155c03" id="0155c03"></a><p style="margin-left: 2em"><span class="headname">小參</span></p><a 
name="0155c04" id="0155c04"></a><p style="text-indent: 0em; margin-left: 0em"><span class="linehead"></span>春日小參僧問陽春一布萬物皆輝即不問陽春一<a 
name="0155c05" id="0155c05"></a>布是如何師云燒痕方轉緣進云恁麼則有意氣時<a 
name="0155c06" id="0155c06"></a>添意氣不風流處也風流師云含雨未萋萋乃云春<a 
name="0155c07" id="0155c07"></a>光曉聞啼鳥頭頭明物物了就瞥然無剩少一躊躇<a 
name="0155c08" id="0155c08"></a>打之遶直闖到驢年不知何日了春風堆裏謾高眠<a 
name="0155c09" id="0155c09"></a>梅柳與君通一竅遂豎拂子云還會麼有僧云會得<a 
name="0155c10" id="0155c10"></a>師云瞎以拄杖約退。</p><a 
name="0155c11" id="0155c11"></a><p style="text-indent: 0em; margin-left: 0em"><span class="linehead"></span>小參云當人個事不涉程途不是目前妙理亦非格<a 
name="0155c12" id="0155c12"></a>外玄符所以法是常法道是常道人是常人我是常<a 
name="0155c13" id="0155c13"></a>我恁麼見得則丁丁超佛越祖對對絕親滅疏拈卻<a 
name="0155c14" id="0155c14"></a>當陽一隻眼笑看楊岐三腳驢復舉三聖禪師云我<a 
name="0155c15" id="0155c15"></a>逢人即出出則不為人興化禪師云我逢人即不出<a 
name="0155c16" id="0155c16"></a>出則便為人師云據二大老一人藏頭露尾一人藏<a 
name="0155c17" id="0155c17"></a>尾露頭未免致人不了多生疑見今日山僧向人天<a 
name="0155c18" id="0155c18"></a>眾前提持批判可謂全身手腳一齊俱露且作麼生<a 
name="0155c19" id="0155c19"></a>說個俱露底話坐斷千差路堂堂是本人。</p><a 
name="0155c20" id="0155c20"></a><p style="text-indent: 0em; margin-left: 0em"><span class="linehead"></span>小參僧問當陽一句埋沒宗風格外真規超越祖意<a 
name="0155c21" id="0155c21"></a>請問和尚拄杖子甚麼人得師便打進云撐天拄地<a 
name="0155c22" id="0155c22"></a>去也師云還我端的來僧豎拳師又與一棒乃云英<a 
name="0155c23" id="0155c23"></a>靈衲子俊俏禪和葛藤搥斷踢碎舊窠不圖成佛作<a 
name="0155c24" id="0155c24"></a>祖只要跳出網羅所以羅籠不肯住呼喚不回頭古<a 
name="0155c25" id="0155c25"></a>聖不安排至今無處所直似橫空寶劍孤光溢目摩<a 
name="0155c26" id="0155c26"></a>挲鐵柱截斷眾流用去功不浪施不用鬼神莫測畢<a 
name="0155c27" id="0155c27"></a>竟行履在甚麼處棒頭直下翻身轉沙界大千一口<a 
name="0155c28" id="0155c28"></a>吞。</p><a 
name="0155c29" id="0155c29"></a><p style="text-indent: 0em; margin-left: 0em"><span class="linehead"></span>小參云踏著當地不拾人涕唾不走人舊路明月簾<a 
name="0155c30" id="0155c30"></a>外不足安身荊棘林堆一時靠倒猛虎口裏拔舌饑<a 
name="0156a01" id="0156a01"></a>鷹爪下奪肉快刀利劍上明明知有出身之路轟雷<a 
name="0156a02" id="0156a02"></a>激電處歷歷曉其進退之謀不惟顯擒龍捉虎之作<a 
name="0156a03" id="0156a03"></a>略抑且具殺佛滅祖之手段要是恁麼人方可入臨<a 
name="0156a04" id="0156a04"></a>濟門下從容話會故云垂萬里鉤駐千里烏騅布漫<a 
name="0156a05" id="0156a05"></a>天網打衝浪鯤鯨不是分外安排亦非無端造就蓋<a 
name="0156a06" id="0156a06"></a>道出常情機通格外不許瞌睡漢敲磚打瓦秪要超<a 
name="0156a07" id="0156a07"></a>方眼擊節知音如是提唱還會麼且作麼生說個踏<a 
name="0156a08" id="0156a08"></a>著當地底一句卓拄杖云不離當處常湛然覓則知<a 
name="0156a09" id="0156a09"></a>君不可見。</p><a 
name="0156a10" id="0156a10"></a><p style="text-indent: 0em; margin-left: 0em"><span class="linehead"></span>除夜小參僧問百千日月閑中度三十除宵去復來<a 
name="0156a11" id="0156a11"></a>時如何師云赤歷地僧豎一指云其奈者個何師打<a 
name="0156a12" id="0156a12"></a>云收取去乃云纖毫脫盡時理極情忘際曠劫主人<a 
name="0156a13" id="0156a13"></a>公突出無眼鼻所以不見有生不見有死不見有涅<a 
name="0156a14" id="0156a14"></a>槃解脫不見有真如妙性廓落無依闃然獨證且道<a 
name="0156a15" id="0156a15"></a>末後一句意旨如何明年更有新條在惱亂春風卒<a 
name="0156a16" id="0156a16"></a>未休。</p><a 
name="0156a17" id="0156a17"></a><p style="text-indent: 0em; margin-left: 0em"><span class="linehead"></span>小參云大道淵源曾無蓋覆歷歷現成不假思湊恁<a 
name="0156a18" id="0156a18"></a>麼會得便見天地同根萬物一體古今天地古今日<a 
name="0156a19" id="0156a19"></a>月古今山河古今物理行也如是住也如是坐也如<a 
name="0156a20" id="0156a20"></a>是臥也如是乃至折旋俯仰生死去來悉皆如是是<a 
name="0156a21" id="0156a21"></a>法住法位世間相常住驀豎拂云劈面來也急著眼<a 
name="0156a22" id="0156a22"></a>覷。</p><a 
name="0156a23" id="0156a23"></a><p style="text-indent: 0em; margin-left: 0em"><span class="linehead"></span>冬至小參云不涉陰陽底句還有道得者麼僧問一<a 
name="0156a24" id="0156a24"></a>陽<span class="corr" title='[巳&gt;已]'>已</span>度先春信昨夜寒梅鬥雪開如何是一陽師與<a 
name="0156a25" id="0156a25"></a>一棒云急急如律令乃云群陰剝盡一陽來復盡天<a 
name="0156a26" id="0156a26"></a>下人<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳不出驀拈拄杖云唯有者條拄杖自古至<a 
name="0156a27" id="0156a27"></a>今從年竟歲不可指目既不可指目則無陰陽之相<a 
name="0156a28" id="0156a28"></a>亦無寒暑可述脫體頓超千聖頂明明獨露吞諸物<a 
name="0156a29" id="0156a29"></a>乃卓一卓云還會麼歸方丈。</p><a 
name="0156a30" id="0156a30"></a><p style="text-indent: 0em; margin-left: 0em"><span class="linehead"></span>小參僧問空劫<span class="corr" title='[巳&gt;已]'>已</span>來和尚在那裏安身立命師置拄<a 
name="0156b01" id="0156b01"></a>杖於香几僧豎拳師云是何消息僧禮拜師云暗裏<a 
name="0156b02" id="0156b02"></a>畫符乃云者個便是全彰意氣如虎靠山似龍得水<a 
name="0156b03" id="0156b03"></a>拏雲攫霧浪滔天咆哮威獰聲震地奪佛祖權衡展<a 
name="0156b04" id="0156b04"></a>向上巴鼻丹霞燒卻木佛院主鬚眉墮地喝一喝遂<a 
name="0156b05" id="0156b05"></a>舉趙州示眾云金佛不度爐木佛不度火泥佛不度<a 
name="0156b06" id="0156b06"></a>水真佛內裏坐山僧逐句下一轉語為註腳去也金<a 
name="0156b07" id="0156b07"></a>佛不度爐達磨原是老臊胡木佛不度火堪笑嵩山<a 
name="0156b08" id="0156b08"></a>破灶墮泥佛不度水個個都有一張嘴真佛內裏坐<a 
name="0156b09" id="0156b09"></a>動轉施為渾是我恁麼會得則三條椽下七尺單前<a 
name="0156b10" id="0156b10"></a>踏本分地雖然如是猶恐平地上死人無數灼然出<a 
name="0156b11" id="0156b11"></a>得荊棘林方為好手還有活弄者麼乃拈拄杖一時<a 
name="0156b12" id="0156b12"></a>打退。</p><a 
name="0156b13" id="0156b13"></a><p style="text-indent: 0em; margin-left: 0em"><span class="linehead"></span>對靈小參問慈雲初臨此土法雨普潤大千向上宗<a 
name="0156b14" id="0156b14"></a>乘即不問請問閔老夫人即今向什麼處安身立命<a 
name="0156b15" id="0156b15"></a>師云靈光燭古今進云恁麼則淨光一片耀今古花<a 
name="0156b16" id="0156b16"></a>落花開總是春師云透脫千差路進云橫身出宇宙<a 
name="0156b17" id="0156b17"></a>何處不稱尊師云蹉過了也問且道先靈還假追薦<a 
name="0156b18" id="0156b18"></a>也無師云不妨疑著進云天上人間無著處塵塵剎<a 
name="0156b19" id="0156b19"></a>剎現全身師云更說什麼進云一句了然超百億師<a 
name="0156b20" id="0156b20"></a>云下文又作麼生僧擬進語師便喝遂以拄杖向香<a 
name="0156b21" id="0156b21"></a>几左右擊一擊云諸佛妙道歷祖玄機八字打開了<a 
name="0156b22" id="0156b22"></a>也<span class="corr" title='[巳&gt;已]'>已</span>故錢氏閔老夫人要見直下便見要悟直下便<a 
name="0156b23" id="0156b23"></a>悟更莫舉心動念思惟卜度自然了生死絕去來離<a 
name="0156b24" id="0156b24"></a>悲喜忘哀樂于常寂光中灑灑脫脫自由自在若也<a 
name="0156b25" id="0156b25"></a>舉心動念思惟卜度則諸佛妙道歷祖玄機特地迷<a 
name="0156b26" id="0156b26"></a>背生與死差來與去異悲喜交併哀樂相生正是攀<a 
name="0156b27" id="0156b27"></a>緣起倒業識茫茫無本可據而今閔老夫人若要一<a 
name="0156b28" id="0156b28"></a>念明本據空業識忘哀樂離悲喜一去來超生死又<a 
name="0156b29" id="0156b29"></a>以拄杖拍香几云就向棺木裏瞠眼常寂中開悟心<a 
name="0156b30" id="0156b30"></a>花發明炤十方剎隨處現身導利群品故曰淨法界<a 
name="0156c01" id="0156c01"></a>身本無出沒大悲願力示現受生諸佛妙道如金博<a 
name="0156c02" id="0156c02"></a>金歷祖玄機似水投水無勝無劣非得非失若地擎<a 
name="0156c03" id="0156c03"></a>山不知山之孤峻似石含玉不知玉之無瑕但得恁<a 
name="0156c04" id="0156c04"></a>麼去就更不捏目生花且正當恁麼時一句作麼生<a 
name="0156c05" id="0156c05"></a>道從今契得單提後遍界蓮開火裏花卓拄杖下座。</p><a 
name="0156c06" id="0156c06"></a><p style="text-indent: 0em; margin-left: 0em"><span class="linehead"></span>小參云刀不自割鏡不自炤瞥爾知歸當下便了若<a 
name="0156c07" id="0156c07"></a>是伶俐衲僧聞恁麼道便乃呵呵大笑卻許他有些<a 
name="0156c08" id="0156c08"></a>俊俏何以到處逢場驀面欺萬人頭上翻觔斗不為<a 
name="0156c09" id="0156c09"></a>分外還有麼眾無對師云元來一隊漆桶以拄杖打<a 
name="0156c10" id="0156c10"></a>趁。</p><a 
name="0156c11" id="0156c11"></a><p style="text-indent: 0em; margin-left: 0em"><span class="linehead"></span>小參僧問仰山插鍬意旨如何師卓拄杖云會麼進<a 
name="0156c12" id="0156c12"></a>云拔鍬便行又作麼生師放倒拄杖子乃云據本就<a 
name="0156c13" id="0156c13"></a>位分明坐斷千差曉句會機便能橫三豎四生擒虎<a 
name="0156c14" id="0156c14"></a>兕活捉獰龍手拳腳踢格外提持任是超佛越祖當<a 
name="0156c15" id="0156c15"></a>前無處出氣且據本就位一句作麼生道行到水窮<a 
name="0156c16" id="0156c16"></a>處坐看雲起時。</p><a 
name="0156c17" id="0156c17"></a><p style="text-indent: 0em; margin-left: 0em"><span class="linehead"></span>為老和尚示寂請小參師云尋常謂此方緣盡他方<a 
name="0156c18" id="0156c18"></a>顯他方緣盡此方顯者是教途化儀之說須知老和<a 
name="0156c19" id="0156c19"></a>尚大人知見大人機智大人境界大人受用盡十方<a 
name="0156c20" id="0156c20"></a>是個自<span class="corr" title='[巳&gt;己]'>己</span>遍法界是個全身非此非他無出無沒雖<a 
name="0156c21" id="0156c21"></a>示個生生固不生雖示個滅滅猶不滅不生不滅亙<a 
name="0156c22" id="0156c22"></a>古彌存董信女一向皈依老和尚念德修德知恩報<a 
name="0156c23" id="0156c23"></a>恩特請山僧於人天眾前至誠表揚不是堆裏挖土<a 
name="0156c24" id="0156c24"></a>亦非錐上加尖惟是沒量大人分明知其端的且正<a 
name="0156c25" id="0156c25"></a>當恁麼時老和尚轉身一句在什麼處遂以拄杖一<a 
name="0156c26" id="0156c26"></a>時打散。</p><a 
name="0156c27" id="0156c27"></a><p style="text-indent: 0em; margin-left: 0em"><span class="linehead"></span>小參云當人個事描固不真便爾翻身畫亦難象塞<a 
name="0156c28" id="0156c28"></a>斷人天路頭佛祖不敢近傍不須曠劫修因直下千<a 
name="0156c29" id="0156c29"></a>了百當喝一喝便歸方丈。</p><a 
name="0156c30" id="0156c30"></a><p style="text-indent: 0em; margin-left: 0em"><span class="linehead"></span>小參舉雪峰示眾云南山有一條鱉鼻蛇汝等諸人<a 
name="0157a01" id="0157a01"></a>切須好看師云蛇無頭不行長慶云今日堂中大有<a 
name="0157a02" id="0157a02"></a>人喪身失命師云張開蛇口雲門以拄杖攛向面前<a 
name="0157a03" id="0157a03"></a>作怕勢師云露出蛇斑僧舉似玄沙沙云須是我稜<a 
name="0157a04" id="0157a04"></a>兄始得師云與蛇揩癢雖然如是我卻不與麼僧云<a 
name="0157a05" id="0157a05"></a>和尚作麼生沙云用南山作麼師云跳出蛇窠乃云<a 
name="0157a06" id="0157a06"></a>當時雪峰會裏者一群蛇今日被山僧挑向拄杖頭<a 
name="0157a07" id="0157a07"></a>上要教他生也得要教他死也得要教他不生亦得<a 
name="0157a08" id="0157a08"></a>要教他不死亦得所謂把住則四方無路放行則草<a 
name="0157a09" id="0157a09"></a>叢裏輥現前兄弟還有與古人出氣者麼有則出來<a 
name="0157a10" id="0157a10"></a>為蛇畫足無則山僧放者一群蛇咬殺汝諸人去也<a 
name="0157a11" id="0157a11"></a>以拄杖一時打退。</p><a 
name="0157a12" id="0157a12"></a><p style="text-indent: 0em; margin-left: 0em"><span class="linehead"></span>小參舉佛果遠祖云通身是眼見不及通身是耳聞<a 
name="0157a13" id="0157a13"></a>不徹通身是口說不著通身是心鑑不出今日不肖<a 
name="0157a14" id="0157a14"></a>兒孫則不然通身是眼見個什麼通身是耳聞個什<a 
name="0157a15" id="0157a15"></a>麼通身是口說個什麼通身是心鑑個什麼於此會<a 
name="0157a16" id="0157a16"></a>得面目儼然秪者是不須更問西來意廓落群方獨<a 
name="0157a17" id="0157a17"></a>步行從前不與法為侶直得佛果遠祖立身無地那<a 
name="0157a18" id="0157a18"></a>許見聞覺知直下現成誰論過去來今且全身獨步<a 
name="0157a19" id="0157a19"></a>一句作麼生道一雙眼蓋乾坤廓啟口橫吞宇宙空<a 
name="0157a20" id="0157a20"></a>對靈小參僧問香煙繚繞燈燭交輝正恁麼時未審<a 
name="0157a21" id="0157a21"></a>薦只居士在什麼處安身立命師云清風明月下進<a 
name="0157a22" id="0157a22"></a>云恁麼則不離當處即蓮邦師云元是昔時人僧云<a 
name="0157a23" id="0157a23"></a>謝師答話便歸位師遂舉拂子云舉不顧即差互擬<a 
name="0157a24" id="0157a24"></a>思量何劫悟山僧舉似去也不是心不是佛不是物<a 
name="0157a25" id="0157a25"></a>居士若向者裏回顧得去則為回光返炤旋本還元<a 
name="0157a26" id="0157a26"></a>了知從前頭出頭沒虛生浪死今日於常寂光中無<a 
name="0157a27" id="0157a27"></a>依無倚自由自在無有煩惱可捨亦無菩提可取故<a 
name="0157a28" id="0157a28"></a>曰取不得捨不得不可得中只麼得就向不可得中<a 
name="0157a29" id="0157a29"></a>作得主坐得斷自然靈光獨耀迥脫根塵體露真常<a 
name="0157a30" id="0157a30"></a>即如如佛然則不假纖毫修學心無相光中長自在<a 
name="0157b01" id="0157b01"></a>卓拄杖下座。</p><a 
name="0157b02" id="0157b02"></a><p style="text-indent: 0em; margin-left: 0em"><span class="linehead"></span>小參云當頭一著不可名邈纔擬纖毫千差萬錯所<a 
name="0157b03" id="0157b03"></a>以三世諸佛只言自知歷代祖師全提不起一大藏<a 
name="0157b04" id="0157b04"></a>教詮註不及唯許本分衲僧默爾知歸當陽坐斷不<a 
name="0157b05" id="0157b05"></a>求玄妙不立知見一毫頭上安身百億界外伸腳極<a 
name="0157b06" id="0157b06"></a>其孤迥巍峨不止壁立萬仞任是佛來祖來天來龍<a 
name="0157b07" id="0157b07"></a>來纔見開口便與一摑透脫直截始與他覿體不違<a 
name="0157b08" id="0157b08"></a>且道他是阿誰驀豎拳云切莫當面蹉過。</p><a 
name="0157b09" id="0157b09"></a><p style="text-indent: 0em; margin-left: 0em"><span class="linehead"></span>除靈請小參師陞座云藏身處沒蹤跡沒蹤跡處莫<a 
name="0157b10" id="0157b10"></a>藏身遂以拄杖卓一卓云若向者裏會去則踢脫青<a 
name="0157b11" id="0157b11"></a>春廿餘載從今不戀畫樓新空花水月應拋卻物外<a 
name="0157b12" id="0157b12"></a>逍遙樂本真雖然如是切莫道山僧點破須是鄭孺<a 
name="0157b13" id="0157b13"></a>人自悟始得又以拄杖卓一卓下座。</p><a 
name="0157b14" id="0157b14"></a><p style="text-indent: 0em; margin-left: 0em"><span class="linehead"></span>請對靈小參孝子問一口吞盡無邊剎是何人境界<a 
name="0157b15" id="0157b15"></a>師云看腳下進云腳跟不穩師云與汝三十棒進云<a 
name="0157b16" id="0157b16"></a>謝和尚師便喝乃云大道之體本無悟迷現成獨運<a 
name="0157b17" id="0157b17"></a>不假修持只因不惺見倒惑生造三界業故有輪轉<a 
name="0157b18" id="0157b18"></a>以拄杖拍香几云若向者裏會得就棺木裏開眼黃<a 
name="0157b19" id="0157b19"></a>泉下翻身便見從前起倒業緣了不可得生死去來<a 
name="0157b20" id="0157b20"></a>悉皆無有親契本來面目獨證固有真常正當恁麼<a 
name="0157b21" id="0157b21"></a>時歸元復本一句作麼生道靈光一段超情謂耀古<a 
name="0157b22" id="0157b22"></a>騰今絕去來喝一喝卓拄杖下座。</p><a 
name="0157b23" id="0157b23"></a><p style="text-indent: 0em; margin-left: 0em"><span class="linehead"></span>小參云終日窮究要從根本上著到若不從根本上<a 
name="0157b24" id="0157b24"></a>著到非入於玄妙定墮於平實一入玄妙則被玄妙<a 
name="0157b25" id="0157b25"></a>遮障而自<span class="corr" title='[巳&gt;己]'>己</span>不能透脫無繇得到大自在田地苟墮<a 
name="0157b26" id="0157b26"></a>平實則坐死地不能施大機發大用見有通方手眼<a 
name="0157b27" id="0157b27"></a>格外提持全無辨別所謂灼然出得荊棘林方是好<a 
name="0157b28" id="0157b28"></a>手且根本上著到一句作麼生道遂起身云山僧今<a 
name="0157b29" id="0157b29"></a>日據本去也。</p><a 
name="0157b30" id="0157b30"></a><p style="text-indent: 0em; margin-left: 0em"><span class="linehead"></span>春日小參僧問爆竹數聲催臘去梅花幾點送春來<a 
name="0157c01" id="0157c01"></a>催去送來即不問目前光景事如何師云斬新條行<a 
name="0157c02" id="0157c02"></a>新令進云現成境界為什麼特地師云惱亂春風卒<a 
name="0157c03" id="0157c03"></a>未休乃舉世尊在靈山會上拈花示眾是時眾皆默<a 
name="0157c04" id="0157c04"></a>然惟有迦葉尊者破顏微笑世尊曰吾有正法眼藏<a 
name="0157c05" id="0157c05"></a>涅槃妙心實相無相微妙法門不立文字教外別傳<a 
name="0157c06" id="0157c06"></a>付囑摩訶迦葉師云自古及今盡大地人無有一個<a 
name="0157c07" id="0157c07"></a>不具完全大備何故要世尊拈花迦葉微笑便為不<a 
name="0157c08" id="0157c08"></a>立文字教外別傳為復是賣弄自<span class="corr" title='[巳&gt;己]'>己</span>為復是無風起<a 
name="0157c09" id="0157c09"></a>浪驀豎拂子云春色滿園關不住一枝紅杏出墻來<a 
name="0157c10" id="0157c10"></a>對靈小參師陞座云生從何來死從何去覿面提持<a 
name="0157c11" id="0157c11"></a>要知落處遂卓拄杖云查氏董孺人還會麼若向者<a 
name="0157c12" id="0157c12"></a>裏會得則生也全體恁麼來死也全體恁麼去去來<a 
name="0157c13" id="0157c13"></a>只是一體生死亦無二致百苦交煎總不妨立命安<a 
name="0157c14" id="0157c14"></a>身有本據且本據在什麼處又卓拄杖云生也不道<a 
name="0157c15" id="0157c15"></a>死也不道便下座。</p><a 
name="0157c16" id="0157c16"></a><p style="text-indent: 0em; margin-left: 0em"><span class="linehead"></span>小參僧問昔日世尊以正法眼藏付囑摩訶迦葉未<a 
name="0157c17" id="0157c17"></a>審和尚將個什麼以為傳授師便打云闍黎露布了<a 
name="0157c18" id="0157c18"></a>也進云恁麼則男兒自有沖天志不向他人行處行<a 
name="0157c19" id="0157c19"></a>師云早<span class="corr" title='[巳&gt;已]'>已</span>隨他腳跟轉乃云明明舉處人人曉會不<a 
name="0157c20" id="0157c20"></a>許承當那容蓋覆所以道一念不生全體現六根纔<a 
name="0157c21" id="0157c21"></a>動被雲遮斷除妄想重增病趣向真如亦是邪直得<a 
name="0157c22" id="0157c22"></a>離四句絕百非突出眼睛超物外了無生死絕周遮<a 
name="0157c23" id="0157c23"></a>請小參僧問四大分張即不問一物鎮長靈是如何<a 
name="0157c24" id="0157c24"></a>師云充天塞地進云恁麼則超凡入聖去也師云猶<a 
name="0157c25" id="0157c25"></a>加塗汙問金粟山頭雲舒卷大洋海底浪滔天龍門<a 
name="0157c26" id="0157c26"></a>盡是滹沱客傾湫倒嶽是如何師便打云還有闍黎<a 
name="0157c27" id="0157c27"></a>立地處麼進云恁麼則禹門三級浪平地一聲雷去<a 
name="0157c28" id="0157c28"></a>也師又打云少賣弄乃云言前薦得觸樹迷封句下<a 
name="0157c29" id="0157c29"></a>精通坐井窺天直饒離四句絕百非會得猶未是衲<a 
name="0157c30" id="0157c30"></a>僧安身立命之所在只如表自禪人既然亡過即今<a 
name="0158a01" id="0158a01"></a>在什麼處若道在佛界魔宮分明墮坑落塹更云在<a 
name="0158a02" id="0158a02"></a>人間天上亦是埋沒風月且正當恁麼時是如何撩<a 
name="0158a03" id="0158a03"></a>起便行休伴侶呵呵三笑更超方<span class="note">(表自臨終纏綿寄中云衲僧撩起便<a 
name="0158a04" id="0158a04"></a>行表自遂呵呵三笑而逝)</span>。</p><a 
name="0158a05" id="0158a05"></a><p style="text-indent: 0em; margin-left: 0em"><span class="linehead"></span>小參云今朝正月十五底事如何揭露百億部洲上<a 
name="0158a06" id="0158a06"></a>堂三十三天打鼓蟭螟火裏吞龍巨鰲水中噉虎盲<a 
name="0158a07" id="0158a07"></a>龜<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上天跛鱉走飛他土目前有路超方不識誰<a 
name="0158a08" id="0158a08"></a>能忽悟試問諸人如何是今日悟底一句有僧一喝<a 
name="0158a09" id="0158a09"></a>師云不是者個消息僧無語師云不但似聾抑且如<a 
name="0158a10" id="0158a10"></a>瞽下座。</p><a 
name="0158a11" id="0158a11"></a><p style="text-indent: 0em; margin-left: 0em"><span class="linehead"></span>對靈小參僧問紅輪畢竟沉西去未審靈魂往那方<a 
name="0158a12" id="0158a12"></a>師云一點座中圓進云恁麼則生也全體現死也全<a 
name="0158a13" id="0158a13"></a>體現師云即今在甚麼處進云蒙師指出金剛眼天<a 
name="0158a14" id="0158a14"></a>上人間得自繇師云亡靈說多謝乃云脫體無依在<a 
name="0158a15" id="0158a15"></a>此行天堂地獄莫欣憎生前贏得閒閒地乘此閒閒<a 
name="0158a16" id="0158a16"></a>遍界騰人天莫與為伴佛祖豈能規繩透脫超方一<a 
name="0158a17" id="0158a17"></a>隻眼霜花映水碧層層便下座。</p><a 
name="0158a18" id="0158a18"></a><p style="text-indent: 0em; margin-left: 0em"><span class="linehead"></span>請小參問把斷要津不通凡聖即不問現今於人天<a 
name="0158a19" id="0158a19"></a>眾前當機一句又作麼生道師云與汝三十棒進云<a 
name="0158a20" id="0158a20"></a>世尊說法四十九年當處發生隨處滅盡既是滅盡<a 
name="0158a21" id="0158a21"></a>聲未絕師云又要潑許多惡水作麼僧云恁麼則一<a 
name="0158a22" id="0158a22"></a>句了然超百億師云自首者原其罪乃云賣田請說<a 
name="0158a23" id="0158a23"></a>法無法可廝當但信天真事完全脫體彰更有傅大<a 
name="0158a24" id="0158a24"></a>士云夜夜抱佛眠朝朝還共起起坐鎮相隨語默同<a 
name="0158a25" id="0158a25"></a>居止纖毫不相離如身影相似欲識佛去處秪者語<a 
name="0158a26" id="0158a26"></a>聲是大小傅大士雖然說得現成爭奈話作兩橛令<a 
name="0158a27" id="0158a27"></a>人于二六時中卻有個佛同眠同起同坐同止如龜<a 
name="0158a28" id="0158a28"></a>負圖自取喪身之兆若在面前好與三十拄杖爭似<a 
name="0158a29" id="0158a29"></a>嵩江超普陸居士賣兩畝田到金粟與眾僧結個飯<a 
name="0158a30" id="0158a30"></a>緣卻不著佛求不著法求不著僧求但恁麼信受行<a 
name="0158b01" id="0158b01"></a>持不計萬別千差透過無明窠臼且道意旨如何打<a 
name="0158b02" id="0158b02"></a>麵還他州土麥唱歌須是帝鄉人卓拄杖下座。</p><a 
name="0158b03" id="0158b03"></a><p style="text-indent: 0em; margin-left: 0em"><span class="linehead"></span>小參師云有不顧危亡底猛將請出來相見一僧纔<a 
name="0158b04" id="0158b04"></a>出師云敗軍不斬僧無語及師說法畢其僧又出擬<a 
name="0158b05" id="0158b05"></a>問師直打退乃云業本無性罪亦無生無生無性全<a 
name="0158b06" id="0158b06"></a>體顯現故曰諸法不自生亦不從他生不共不無因<a 
name="0158b07" id="0158b07"></a>是故說無生無生之理上從四聖下及六凡縱橫該<a 
name="0158b08" id="0158b08"></a>攝平等不二所謂若有色若無色若有想若無想我<a 
name="0158b09" id="0158b09"></a>皆令入無餘涅槃無餘涅槃即是無生之理然則人<a 
name="0158b10" id="0158b10"></a>生在世所作之業返而觀之直下冰釋業既冰釋則<a 
name="0158b11" id="0158b11"></a>了生死生死既了輪迴亦脫于日用之中閑閑地可<a 
name="0158b12" id="0158b12"></a>可地不求福慧而福慧自臻不遣災厄而災厄自除<a 
name="0158b13" id="0158b13"></a>秪如返本還元一句作麼生道驀然一擲太虛外鼻<a 
name="0158b14" id="0158b14"></a>孔依然搭上唇卓拄杖下座。</p><a 
name="0158b15" id="0158b15"></a><p style="text-indent: 0em; margin-left: 0em"><span class="linehead"></span>剃度請小參僧問師姑元是女人做意旨如何師云<a 
name="0158b16" id="0158b16"></a>鍋是鐵鑄進云恁麼則覿體了無男女相迥然獨露<a 
name="0158b17" id="0158b17"></a>句超方師云缽盂重安柄乃云一法若有毘盧墮在<a 
name="0158b18" id="0158b18"></a>凡夫萬法若無普賢失其境界去此二途畢竟如何<a 
name="0158b19" id="0158b19"></a>話會若向者裏分曉得來可謂破無明網出三界家<a 
name="0158b20" id="0158b20"></a>更說什麼五欲塵勞恩愛纏繞其或未然秪知事逐<a 
name="0158b21" id="0158b21"></a>眼前過不覺老從頭上來下座。</p><a 
name="0158b22" id="0158b22"></a><p style="text-indent: 0em; margin-left: 0em"><span class="linehead"></span>滿懺金剛經請小參師云經謂凡所有相皆是虛妄<a 
name="0158b23" id="0158b23"></a>若見諸相非相即見如來然則目前山河大地明暗<a 
name="0158b24" id="0158b24"></a>色空是諸相作麼生是如來又五蘊六入十二處是<a 
name="0158b25" id="0158b25"></a>諸相作麼生是如來若作恁麼見解則撥波求水離<a 
name="0158b26" id="0158b26"></a>相覓佛不能契真終成幻化始不知波外無水離相<a 
name="0158b27" id="0158b27"></a>無佛山河大地明暗色空是如來作麼生是諸相五<a 
name="0158b28" id="0158b28"></a>蘊六入十二處是如來作麼生是諸相遂以拄杖卓<a 
name="0158b29" id="0158b29"></a>一卓云若向者裏分曉得去則金剛體性時時現前<a 
name="0158b30" id="0158b30"></a>般若智慧念念相應故曰應如是知如是見如是信<a 
name="0158c01" id="0158c01"></a>解不生法相法相既不生則從本至今更非第二人<a 
name="0158c02" id="0158c02"></a>亦無第二念從今日去盡未來際亦無第二人更非<a 
name="0158c03" id="0158c03"></a>第二念男子身中入正定女子身中從定起女子身<a 
name="0158c04" id="0158c04"></a>中入正定男子身中從定起出入既然不隔古今何<a 
name="0158c05" id="0158c05"></a>曾間離還信麼卓拄杖下座。</p><a 
name="0158c06" id="0158c06"></a><p style="text-indent: 0em; margin-left: 0em"><span class="linehead"></span>追薦請小參僧問今日忽遇個不恁麼底兒孫來又<a 
name="0158c07" id="0158c07"></a>作麼生接師云正好與伊一頓進云恁麼則金刀削<a 
name="0158c08" id="0158c08"></a>去千年髮都來依樣畫葫蘆師云墮坑落塹漢乃云<a 
name="0158c09" id="0158c09"></a>據本提持迥無滲漏亙古彌今性天朗耀越色超聲<a 
name="0158c10" id="0158c10"></a>心光獨炤更說有死有生正是腦門著楔有去有來<a 
name="0158c11" id="0158c11"></a>亦是平地喫交始不知生本不生死本不死來無所<a 
name="0158c12" id="0158c12"></a>從去無所至故曰處生死流驪珠獨耀于滄海踞涅<a 
name="0158c13" id="0158c13"></a>槃岸桂輪孤朗于碧天生死即是涅槃涅槃不異生<a 
name="0158c14" id="0158c14"></a>死所以古人有問答云如何是生死業求大涅槃者<a 
name="0158c15" id="0158c15"></a>是如何是大涅槃造生死業者是如是則伊亡過先<a 
name="0158c16" id="0158c16"></a>靈正是現無相身說寂滅法與十方諸佛歷代祖師<a 
name="0158c17" id="0158c17"></a>同居無上大涅槃中更教山僧說個什麼豈不見云<a 
name="0158c18" id="0158c18"></a>人人自有通霄路死死生生本自如便下座。</p><a 
name="0158c19" id="0158c19"></a><p style="text-indent: 0em; margin-left: 0em"><span class="linehead"></span>小參舉古人云百丈三日耳聾不在馬祖一喝邊黃<a 
name="0158c20" id="0158c20"></a>檗吐舌不在百丈耳聾處是汝諸人還識百丈黃檗<a 
name="0158c21" id="0158c21"></a>麼若識得他二人到方丈來喫一鍾茶一僧隨後至<a 
name="0158c22" id="0158c22"></a>云裝聾作啞師徵云那個裝聾是誰作啞僧無語而<a 
name="0158c23" id="0158c23"></a>出師云將成九仞之山猶欠一簣之土。</p><a 
name="0158c24" id="0158c24"></a><p style="text-indent: 0em; margin-left: 0em"><span class="linehead"></span>懺罪請小參云罪性不在內不在外不在中三際覓<a 
name="0158c25" id="0158c25"></a>之不得則罪性如夢如幻如泡如影若是靈根宿種<a 
name="0158c26" id="0158c26"></a>底人見恁麼道便乃了知從前眼如是見耳如是聞<a 
name="0158c27" id="0158c27"></a>鼻如是嗅舌如是嘗身如是觸意如是知圓光獨脫<a 
name="0158c28" id="0158c28"></a>不興憎愛與從上聖賢同本同元同應同用收放自<a 
name="0158c29" id="0158c29"></a>如縱橫無礙更說有無明煩惱冤愛纏繞正是如蠶<a 
name="0158c30" id="0158c30"></a>作繭自纏自縛說有聖凡迷悟男女貴賤亦是遊人<a 
name="0159a01" id="0159a01"></a>迷路且當人剋的諦當一句作麼生本來大道非男<a 
name="0159a02" id="0159a02"></a>女覿體明明不掩藏。</p><a 
name="0159a03" id="0159a03"></a><p style="text-indent: 0em; margin-left: 0em"><span class="linehead"></span>對靈小參云覺靈不昧洞鑒非虛死生不二無欠無<a 
name="0159a04" id="0159a04"></a>餘所以當人從父母生來養育長大治家理業婚男<a 
name="0159a05" id="0159a05"></a>嫁女乃至經歷事務萬別千差以拂子打圓相云總<a 
name="0159a06" id="0159a06"></a>不離者個從今日去外息諸緣內心無喘心身寂滅<a 
name="0159a07" id="0159a07"></a>虛而靈寂而妙稱性論量非思量分別之所能解又<a 
name="0159a08" id="0159a08"></a>以拂子打圓相云亦不離者個然則生固不離者個<a 
name="0159a09" id="0159a09"></a>死猶者個不離拂子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天觸著帝釋鼻<a 
name="0159a10" id="0159a10"></a>孔東海鯉魚打一棒雨似盆傾到者裏更須知有轉<a 
name="0159a11" id="0159a11"></a>機就位底時節生住於生死住於死聖住於聖凡住<a 
name="0159a12" id="0159a12"></a>於凡彼此各不知法法不相到故曰鐘中無鼓響鼓<a 
name="0159a13" id="0159a13"></a>中無鐘聲鐘鼓不交參句句無前後既無前後說什<a 
name="0159a14" id="0159a14"></a>麼生又論什麼死正是當人解脫無累之候且正當<a 
name="0159a15" id="0159a15"></a>恁麼時透脫一句作麼生道兩手撒開隨步樂騰騰<a 
name="0159a16" id="0159a16"></a>三界不拘留卓拄杖下座。</p><a 
name="0159a17" id="0159a17"></a><p style="text-indent: 0em; margin-left: 0em"><span class="linehead"></span>對靈小參僧問老氏云內觀其心不見其心外觀其<a 
name="0159a18" id="0159a18"></a>形不見其形豎拳云這個又作麼生師云無為鄉裏<a 
name="0159a19" id="0159a19"></a>坐進云恁麼則有物先天地無形本寂寥師云一款<a 
name="0159a20" id="0159a20"></a>便成招僧禮拜師云墮也僧喝一喝師云<span class="corr" title='[巳&gt;已]'>已</span>遲八刻<a 
name="0159a21" id="0159a21"></a>問未審吾師在那方師云水去還歸海進云恁麼則<a 
name="0159a22" id="0159a22"></a>覿面來也師云月落不離天乃云無為禪德在生出<a 
name="0159a23" id="0159a23"></a>入先師之門驀豎拂云還會者個麼若也會得則知<a 
name="0159a24" id="0159a24"></a>是般事便休其或未然不妨打個之遶生也不可得<a 
name="0159a25" id="0159a25"></a>死也不可得佛也不可得祖也不可得禪也不可得<a 
name="0159a26" id="0159a26"></a>道也不可得若作恁麼見解則墮無為無事人猶是<a 
name="0159a27" id="0159a27"></a>金鎖難必須舉一明諸目機銖兩橫三豎四坐七走<a 
name="0159a28" id="0159a28"></a>八辨驗龍蛇權衡佛祖為人天師作將來眼堪報不<a 
name="0159a29" id="0159a29"></a>報之恩共助無為之化雖然如是正眼觀來猶是平<a 
name="0159a30" id="0159a30"></a>白地上撒沙清淨鏡裏添塵不特見笑大方亦被露<a 
name="0159b01" id="0159b01"></a>柱勘破既爾歸根得旨一句作麼生道自從步入鶴<a 
name="0159b02" id="0159b02"></a>峰後一任青山笑點頭喝一喝便下座。</p><a 
name="0159b03" id="0159b03"></a><p style="text-indent: 0em; margin-left: 0em"><span class="linehead"></span>超果寺結制日晚參云早間上堂問話者甚多不能<a 
name="0159b04" id="0159b04"></a>備錄然直饒問如雲興答似瓶瀉佛手驢腳針來線<a 
name="0159b05" id="0159b05"></a>去於建化門頭鬧熱一場即得若在當人分上正眼<a 
name="0159b06" id="0159b06"></a>觀來料掉沒交涉正是紅線套索玄絲不斷爭如超<a 
name="0159b07" id="0159b07"></a>果寺裏猛火爐邊逼教禪命不存佛性靡有然後卻<a 
name="0159b08" id="0159b08"></a>與清風明月高山流水任緣遍普南贍部洲喫飯北<a 
name="0159b09" id="0159b09"></a>俱盧洲坐臥入廛垂手接物利生與人解粘去縛抽<a 
name="0159b10" id="0159b10"></a>釘拔楔著著有出身之路言言是斬釘截鐵纔見其<a 
name="0159b11" id="0159b11"></a>妙故曰懸崖撒手自肯承當絕後再蘇欺君不得其<a 
name="0159b12" id="0159b12"></a>或未然依稀似曲纔堪聽又被風吹別調中復舉高<a 
name="0159b13" id="0159b13"></a>峰大師云海底泥牛啣月走鐵樹夜開花巖前石虎<a 
name="0159b14" id="0159b14"></a>抱兒眠露柱日懷胎鐵蛇鑽入金剛眼木女騎牛出<a 
name="0159b15" id="0159b15"></a>佛殿崑崙騎象鷺鷥牽燈籠緣壁上天台據高峰四<a 
name="0159b16" id="0159b16"></a>句語格外提持山僧四句語提持格外會得也兩個<a 
name="0159b17" id="0159b17"></a>五百分明一貫若也不會更入紅爐重新再煆為甚<a 
name="0159b18" id="0159b18"></a>如此從前將謂茅長短燒了方知地不平。</p><a 
name="0159b19" id="0159b19"></a><p style="text-indent: 0em; margin-left: 0em"><span class="linehead"></span>小參師舉拂子云一向波波望外求無門可入始甘<a 
name="0159b20" id="0159b20"></a>休盡期更欲談禪道直下誰知碗脫丘所以道去年<a 
name="0159b21" id="0159b21"></a>貧未是貧今年貧始是貧去年貧猶有卓錐之地今<a 
name="0159b22" id="0159b22"></a>年貧錐也無香嚴老子造到恁麼田地仰山猶謂如<a 
name="0159b23" id="0159b23"></a>來禪許師弟會祖師禪且猶未在若有見處不妨再<a 
name="0159b24" id="0159b24"></a>道香嚴又云我有一機瞬目視伊若還不會別喚沙<a 
name="0159b25" id="0159b25"></a>彌仰山纔云且喜閑師弟會祖師禪了也此亦可謂<a 
name="0159b26" id="0159b26"></a>舉一不得舉二放過一著落在第二且祖師禪與如<a 
name="0159b27" id="0159b27"></a>來禪是一是二悟則事同一家不悟則萬別千差若<a 
name="0159b28" id="0159b28"></a>挨到臘月三十日來是祖師禪是如來禪總用不著<a 
name="0159b29" id="0159b29"></a>遂良久云到者裏毫釐繫念三途業因瞥爾情生萬<a 
name="0159b30" id="0159b30"></a>劫羈鎖苟有纖毫脫不盡招風招雨亂啾啾大眾珍<a 
name="0159c01" id="0159c01"></a>重便歸方丈。</p><a 
name="0159c02" id="0159c02"></a><p style="text-indent: 0em; margin-left: 0em"><span class="linehead"></span>對靈小參師據座舉拂子云佛祖之道廓同太虛當<a 
name="0159c03" id="0159c03"></a>人本性無欠無餘生也全體恁麼來死也全體恁麼<a 
name="0159c04" id="0159c04"></a>去且去來不以象動靜不以形形無其形象無其象<a 
name="0159c05" id="0159c05"></a>湛然常住風規獨露故曰無常生死法與我沒相干<a 
name="0159c06" id="0159c06"></a>若能如是見不用哭蒼天正當今日追薦一句又作<a 
name="0159c07" id="0159c07"></a>麼生道紫羅帳裏翻身轉九品蓮香遍界聞便下座。</p><a 
name="0159c08" id="0159c08"></a><p style="text-indent: 0em; margin-left: 0em"><span class="linehead"></span>除夕小參云臘月三十日到來不知當時釋迦老子<a 
name="0159c09" id="0159c09"></a>作麼生折合想必亦將口門挂在壁上致令後代奇<a 
name="0159c10" id="0159c10"></a>特男子休去歇去一念萬年萬年一念去都教個個<a 
name="0159c11" id="0159c11"></a>銀山鐵壁人人鐵壁銀山未審現前大眾還得恁麼<a 
name="0159c12" id="0159c12"></a>一回也未若得恁麼一回也則可暗裏橫抽骨明中<a 
name="0159c13" id="0159c13"></a>坐舌頭其或未然只知梅眼笑長空不識霜花侵佛<a 
name="0159c14" id="0159c14"></a>面復舉昔日長慶稜禪師云總似今日老胡有望後<a 
name="0159c15" id="0159c15"></a>來保福禪師云總似今日老胡絕望據二尊宿一人<a 
name="0159c16" id="0159c16"></a>依稀越國一人彷彿揚州山僧者裏則不然總似今<a 
name="0159c17" id="0159c17"></a>日石牛放卵撞破上頭關自身沒處放十字街頭覓<a 
name="0159c18" id="0159c18"></a>總無孤峰頂上滔天浪遂喝一喝便起身。</p><a 
name="0159c19" id="0159c19"></a><p style="margin-left: 2em"><span class="headname">入室</span></p><a 
name="0159c20" id="0159c20"></a><p style="text-indent: 0em; margin-left: 0em"><span class="linehead"></span>師問僧云有句無句如藤倚樹意旨如何僧云大家<a 
name="0159c21" id="0159c21"></a>在者裏師云樹倒藤枯句歸何處意旨如何僧拂袖<a 
name="0159c22" id="0159c22"></a>便行師云秖如溈山放下泥盤呵呵大笑又作麼生<a 
name="0159c23" id="0159c23"></a>僧回首師便打又僧進師云世尊初生意旨如何僧<a 
name="0159c24" id="0159c24"></a>作指天指地勢師云上他釣了也僧一喝師云蓋覆<a 
name="0159c25" id="0159c25"></a>了也僧禮拜云謝和尚入室師頷之師問僧云離卻<a 
name="0159c26" id="0159c26"></a>玄妙心性如何是向上全提事僧指桌云但問取他<a 
name="0159c27" id="0159c27"></a>師乃打云正問他僧云作個善知識話頭也不識師<a 
name="0159c28" id="0159c28"></a>又打云莫謗山僧好師問僧破沙盆意旨如何僧云<a 
name="0159c29" id="0159c29"></a>佛殿對經樓師云離了此又作麼生僧云門外青山<a 
name="0159c30" id="0159c30"></a>個個高師頷之春日入室僧進師云等閒識得東風<a 
name="0160a01" id="0160a01"></a>面萬紫千紅總是春如何是東風面僧云少年一段<a 
name="0160a02" id="0160a02"></a>風流事秪許<span class="corr" title='[隹&gt;佳]'>佳</span>人獨自知師云汝腳何似驢腳僧喝<a 
name="0160a03" id="0160a03"></a>一喝師云異日再商量古風進師問云古人不出方<a 
name="0160a04" id="0160a04"></a>丈門庄上喫油餈意旨如何風云是他屋裏事師云<a 
name="0160a05" id="0160a05"></a>是什麼事風云某甲歸堂去也師云怎奈古人公案<a 
name="0160a06" id="0160a06"></a>何風云舉似和尚了也師打云何不親切道一句風<a 
name="0160a07" id="0160a07"></a>擬議師又打云顢頇作麼風便走出鐵舟進師問云<a 
name="0160a08" id="0160a08"></a>清風翻白羽野老笑相親意旨如何舟云張公喫酒<a 
name="0160a09" id="0160a09"></a>李公醉師云昨日有人從北京來為什麼不得鎮江<a 
name="0160a10" id="0160a10"></a>信舟擬議師便打師問侍者公衡云有句無句如藤<a 
name="0160a11" id="0160a11"></a>倚樹意旨如何衡云突出難辨師云樹倒藤枯句歸<a 
name="0160a12" id="0160a12"></a>何處又作麼生衡云且過一邊師以手作圓相云者<a 
name="0160a13" id="0160a13"></a>個九十六種圓相中是什麼義衡便禮拜師打云墮<a 
name="0160a14" id="0160a14"></a>也獨冠進師問云西方日出卯意旨如何冠云扶桑<a 
name="0160a15" id="0160a15"></a>人種<span class="corr" title='[陜&gt;陝]'>陝</span>西田師打云者一棒又作麼生冠便喝師又<a 
name="0160a16" id="0160a16"></a>打云何不別道一句冠頓足一下師連打出僧進師<a 
name="0160a17" id="0160a17"></a>問云描不成畫不就意旨如何僧呈坐具師云者是<a 
name="0160a18" id="0160a18"></a>坐具僧云師作坐具會那師打云者一棒是賞你是<a 
name="0160a19" id="0160a19"></a>罰你僧云我者裏無賞罰師又打云好惡也不知。</p><a 
name="0160a20" id="0160a20"></a><p><span class="juanname">費隱禪師語錄卷第十終</span></p>
<hr>【經文資訊】嘉興藏第 26 冊 No. B178 費隱禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6cb4.html?index=J26nB178" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB178_010 by HTTrack Website Copier/3.x [XR&CO'2008], Tue, 03 Jun 2014 00:31:27 GMT -->
</html>
