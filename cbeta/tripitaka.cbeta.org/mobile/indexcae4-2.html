<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB367_002 by HTTrack Website Copier/3.x [XR&CO'2008], Tue, 03 Jun 2014 00:54:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae133.gif?utmac=MO-30696269-4&amp;utmn=388768055&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36&amp;utmp=%2Fmobile%2Findex.php%3Findex%3DJ36nB367_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8be6.html?index=J36nB367_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B367 寂光豁禪師語錄 (6卷)<br/>【清 豁說　發育等編】<br/>第 2 卷</p>
	<a href="indexa112.html?index=J36nB367_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B367" sutra_name="寂光豁禪師語錄" sutra_juan="[卷2]">　
<a 
name="0859b01" id="0859b01"></a><p><span class="juanname">寂光豁禪師住射洪縣大明禪院語錄卷二</span></p><a 
name="0859b02" id="0859b02"></a><p style="margin-left: 4em"><span class="byline">嗣法門人德源等編</span></p><a 
name="0859b03" id="0859b03"></a><p style="text-indent: 0em; margin-left: 0em"><span class="linehead"></span>入院至三門云者個門戶八字打開露頭露面了也<a 
name="0859b04" id="0859b04"></a>還委悉麼一喝云十方如來一門超出玅莊嚴路。</p><a 
name="0859b05" id="0859b05"></a><p style="text-indent: 0em; margin-left: 0em"><span class="linehead"></span>佛殿拈香云三界雄尊無可比擬見者聞者懷恭敬<a 
name="0859b06" id="0859b06"></a>禮若是丈夫豈能曲己且道新長老禮即是不禮即<a 
name="0859b07" id="0859b07"></a>是良久云也須互相恭敬大展三拜。</p><a 
name="0859b08" id="0859b08"></a><p style="text-indent: 0em; margin-left: 0em"><span class="linehead"></span>護法殿云末法世時波洵競起正法垂秋弘護在你<a 
name="0859b09" id="0859b09"></a>雖然如是從來不借他人力。</p><a 
name="0859b10" id="0859b10"></a><p style="text-indent: 0em; margin-left: 0em"><span class="linehead"></span>方丈踞座云者個丈室窄不容鍼寬裹十虛四海來<a 
name="0859b11" id="0859b11"></a>賓聊通一線且道一線作麼生通以杖作打勢云聖<a 
name="0859b12" id="0859b12"></a>來也打凡來也打便起。</p><a 
name="0859b13" id="0859b13"></a><p style="text-indent: 0em; margin-left: 0em"><span class="linehead"></span>挂板云鉗椎纔舉響叮噹四海高流聚一堂歷歷圓<a 
name="0859b14" id="0859b14"></a>通如薦得僧祇不涉歇疏狂此是佛祖命脈衲僧把<a 
name="0859b15" id="0859b15"></a>鼻普請諸人著眼。</p><a 
name="0859b16" id="0859b16"></a><p style="text-indent: 0em; margin-left: 0em"><span class="linehead"></span>結制上堂恒輝禪人請師至座前云者個法王寶座<a 
name="0859b17" id="0859b17"></a>過去佛祖如是登現在佛祖如是登未來佛祖亦如<a 
name="0859b18" id="0859b18"></a>是登若知如是何必如是一喝遂陞拈香祝聖畢次<a 
name="0859b19" id="0859b19"></a>拈云此一瓣香非口所宣非心所測第二回拈出供<a 
name="0859b20" id="0859b20"></a>養梁山縣雙桂堂上圓寂本師破山和尚用報深錐<a 
name="0859b21" id="0859b21"></a>痛鍤之恩僧問如何是有句無句如藤倚樹師云切<a 
name="0859b22" id="0859b22"></a>莫打作兩橛云樹倒藤枯句歸何處師笑云受用不<a 
name="0859b23" id="0859b23"></a>盡僧拜師打僧問杖錫飛來即不問大明永耀是若<a 
name="0859b24" id="0859b24"></a>何師云灘下接取云巍巍獨露法王臺靈山一會儼<a 
name="0859b25" id="0859b25"></a>然在師云較多少云不動如如真玅體看來無欠亦<a 
name="0859b26" id="0859b26"></a>無餘師云道甚麼僧喝師便打問歷祖以來即不問<a 
name="0859b27" id="0859b27"></a>如何是萬法歸一師云寶殿聳千尋云一歸何處師<a 
name="0859b28" id="0859b28"></a>云何處飛來石僧喝師打乃云佛子巖前藏魯拙大<a 
name="0859b29" id="0859b29"></a>明寺裏揚家醜舌底欲談無一字森羅萬象咸稽首<a 
name="0859b30" id="0859b30"></a>石馬木人罵不徹泥豬跛鱉銜珠走無無無處亦無<a 
name="0859c01" id="0859c01"></a>無有有有中非有有向上鉗鎚覿面擊佛與眾生吸<a 
name="0859c02" id="0859c02"></a>一口此話中內有一句能縱能奪能殺能活若檢點<a 
name="0859c03" id="0859c03"></a>得出大事了明且道是那一句僧喝師云放你三十<a 
name="0859c04" id="0859c04"></a>棒僧拜師便下座。</p><a 
name="0859c05" id="0859c05"></a><p style="text-indent: 0em; margin-left: 0em"><span class="linehead"></span>晚參長幼知心少頸長頭過腰眼昏疑二月耳瞶覺<a 
name="0859c06" id="0859c06"></a>嗚蜩遊賞足無力坐恬血脈潮叮嚀諸子輩莫錯好<a 
name="0859c07" id="0859c07"></a>華韶且道如何是長幼少知底心眾無語師云可謂<a 
name="0859c08" id="0859c08"></a>舉不顧即差互擬思量何劫悟一笑而起。</p><a 
name="0859c09" id="0859c09"></a><p style="text-indent: 0em; margin-left: 0em"><span class="linehead"></span>晚參老僧以此事示現受生以此事出家修道以此<a 
name="0859c10" id="0859c10"></a>事參遍善知識以此事悟明大法以此事受善知識<a 
name="0859c11" id="0859c11"></a>付囑紹隆佛種以此事開堂說法開化來學四眾亦<a 
name="0859c12" id="0859c12"></a>以此事領略一言半句永為道種諸大檀越以此事<a 
name="0859c13" id="0859c13"></a>施難捨之財建此無遮會結人天緣者些葛藤且置<a 
name="0859c14" id="0859c14"></a>如何是此事一僧荅云天不能蓋地不能載一僧云<a 
name="0859c15" id="0859c15"></a>動地放光一僧云寬包法界窄不容針一僧云百年<a 
name="0859c16" id="0859c16"></a>三萬六千朝返復元來是者漢師云老僧即不然大<a 
name="0859c17" id="0859c17"></a>眾謝茶歸方丈。</p><a 
name="0859c18" id="0859c18"></a><p style="text-indent: 0em; margin-left: 0em"><span class="linehead"></span>上堂密旨請上堂無法可宣說正值霜風凋敗葉高<a 
name="0859c19" id="0859c19"></a>樹扶疏筋骨露山河大地咸依舊慈雲布滿虛空艸<a 
name="0859c20" id="0859c20"></a>木寒花斂秀冷氣侵人寒毛卓豎此是不動舌根而<a 
name="0859c21" id="0859c21"></a>談實相未轉機輪而演真乘黨有個漢神而默識秖<a 
name="0859c22" id="0859c22"></a>得須彌吸嶪海水騰波還有頂門具眼者麼咦覿面<a 
name="0859c23" id="0859c23"></a>不逢休錯會白雲飛過萬山窩。</p><a 
name="0859c24" id="0859c24"></a><p style="text-indent: 0em; margin-left: 0em"><span class="linehead"></span>上堂懶參禪人請問向上一路千聖不傳和尚還傳<a 
name="0859c25" id="0859c25"></a>否師云梅開千點白云一雨普潤千山含秀師云秋<a 
name="0859c26" id="0859c26"></a>水一江澄問如何是戒師云眉端挂劍如何是定師<a 
name="0859c27" id="0859c27"></a>云住住如何是慧師云冷光纔透匣萬里絕煙塵乃<a 
name="0859c28" id="0859c28"></a>云至道誠難測慧者莫能曉不可言語造亦非寂默<a 
name="0859c29" id="0859c29"></a>通汝心無棲泊何處覓蹤由所以道離見聞覺知若<a 
name="0859c30" id="0859c30"></a>行見聞覺知是見聞覺知非求道也諸人者相諳麼<a 
name="0860a01" id="0860a01"></a>截斷千江休住著竿頭進步看飛龍。</p><a 
name="0860a02" id="0860a02"></a><p style="text-indent: 0em; margin-left: 0em"><span class="linehead"></span>監院請上堂師陞座以拂子一拂云今日天寒便下<a 
name="0860a03" id="0860a03"></a>座。</p><a 
name="0860a04" id="0860a04"></a><p style="text-indent: 0em; margin-left: 0em"><span class="linehead"></span>解制上堂僧問源頭事若何師云臥雲聳翠云枯木<a 
name="0860a05" id="0860a05"></a>生花香遍界點頭頑石動大千師云古柏長春云向<a 
name="0860a06" id="0860a06"></a>上宗乘離言說出門合轍任縱橫師云旛竿頭上風<a 
name="0860a07" id="0860a07"></a>車子云撥轉乾坤界隨處恁安排師打乃云凡聖交<a 
name="0860a08" id="0860a08"></a>參百日期驢兒馬子恁東西逢人莫把圭角露萬象<a 
name="0860a09" id="0860a09"></a>虛空展笑眉且道萬象虛空笑個甚麼惟有東風遶<a 
name="0860a10" id="0860a10"></a>座上更無一語落人間。</p><a 
name="0860a11" id="0860a11"></a><p style="text-indent: 0em; margin-left: 0em"><span class="linehead"></span>上堂僧問發慧上報四恩下資三有未審何法拔濟<a 
name="0860a12" id="0860a12"></a>師云接饑枝上垂金果消渴泉中涌碧流僧問如何<a 
name="0860a13" id="0860a13"></a>是住死水沉潭底事師云湛平山裏石參差云除沙<a 
name="0860a14" id="0860a14"></a>不見金時如何師云青提江上水盈科乃云金烏西<a 
name="0860a15" id="0860a15"></a>墜玉兔東升晝夜循環無古無今綿包特石觸目道<a 
name="0860a16" id="0860a16"></a>成立地薦取莫逐沉吟朝暮得此動靜怡神不一不<a 
name="0860a17" id="0860a17"></a>異非縱非橫攪之不濁澄而弗清高不可上長不可<a 
name="0860a18" id="0860a18"></a>明隨緣不變誰敢強名越聖逾凡斯則要門超宗薦<a 
name="0860a19" id="0860a19"></a>祖此實報恩我雖有口誠難比倫嘻嘻高山流水誰<a 
name="0860a20" id="0860a20"></a>是知音喝一喝下座。</p><a 
name="0860a21" id="0860a21"></a><p style="margin-left: 2em"><span class="headname">住遂寧縣廣德禪院語錄</span></p><a 
name="0860a22" id="0860a22"></a><p style="text-indent: 0em; margin-left: 0em"><span class="linehead"></span>上堂了豁請聖人之道在至誠佛祖原來直指心日<a 
name="0860a23" id="0860a23"></a>用明明不解薦幾時能得證無生作麼生是無生之<a 
name="0860a24" id="0860a24"></a>旨一喝云會麼離聖凡相離有無相離語默相離文<a 
name="0860a25" id="0860a25"></a>字相離心緣相恐汝後學初機促難湊泊山僧不免<a 
name="0860a26" id="0860a26"></a>向第二義門與汝等指箇入路者事有時餐有時飲<a 
name="0860a27" id="0860a27"></a>有時行有時住有時坐有時臥有時放行逼塞太虛<a 
name="0860a28" id="0860a28"></a>有時把住無臭無聲在眼能見在耳能聞在鼻能臭<a 
name="0860a29" id="0860a29"></a>在舌能談無量玅義在足為奔為運在手能持能挈<a 
name="0860a30" id="0860a30"></a>在身遇寒思衣逢暑納涼在意能空一切相所以古<a 
name="0860b01" id="0860b01"></a>德云處處真處處真塵塵盡是本來人真實說時聲<a 
name="0860b02" id="0860b02"></a>不現正體堂堂沒卻身如是神通玅用常在諸人六<a 
name="0860b03" id="0860b03"></a>根門頭晝夜放光動地只因迷昧而不能證得所謂<a 
name="0860b04" id="0860b04"></a>百姓日用而不知者此也如能直下承當三世諸佛<a 
name="0860b05" id="0860b05"></a>只得口挂壁上山僧退身有分何勞土上加泥縱與<a 
name="0860b06" id="0860b06"></a>汝等說箇戒門定門慧門三無漏學三千威儀八萬<a 
name="0860b07" id="0860b07"></a>細行猶是止啼黃葉所以法華經云惟此一事實餘<a 
name="0860b08" id="0860b08"></a>二則非真此是無相戒法山僧與汝洩漏了還知麼<a 
name="0860b09" id="0860b09"></a>擲拂下座。</p><a 
name="0860b10" id="0860b10"></a><p style="text-indent: 0em; margin-left: 0em"><span class="linehead"></span>上堂士庶請臘去將半春序漸臨梅梢吐玉柳眼舒<a 
name="0860b11" id="0860b11"></a>金所以春生夏長秋收冬藏此是天地不見而章不<a 
name="0860b12" id="0860b12"></a>動而變自然無作之妙用也諸仁者且道山僧拄杖<a 
name="0860b13" id="0860b13"></a>子與天地是同是別試道看以杖卓一卓云能為萬<a 
name="0860b14" id="0860b14"></a>象主不逐四時凋下座。</p><a 
name="0860b15" id="0860b15"></a><p style="text-indent: 0em; margin-left: 0em"><span class="linehead"></span>上堂剎竿高豎海浪千尋露柱懷胎空雲止遏放行<a 
name="0860b16" id="0860b16"></a>也好把住也好秖如不放行不把住還有向上事也<a 
name="0860b17" id="0860b17"></a>無良久云是個甚麼於此負荷得不妨灑灑落落何<a 
name="0860b18" id="0860b18"></a>用無繩自縛說個心佛眾生三無差別已是靈龜拽<a 
name="0860b19" id="0860b19"></a>尾說個明心見性越聖超凡早成滯礙畢竟是個甚<a 
name="0860b20" id="0860b20"></a>麼喝一喝云不萌枝上花開偏急水潭頭快打毬。</p><a 
name="0860b21" id="0860b21"></a><p style="text-indent: 0em; margin-left: 0em"><span class="linehead"></span>上堂文學何其仁追嚴請長空鴈度聲聲囀在處黃<a 
name="0860b22" id="0860b22"></a>花競放開習習聲香飄宇宙大都耳鼻悉穿來於此<a 
name="0860b23" id="0860b23"></a>會得可謂以此見聞非見聞無餘聲色可呈君其仁<a 
name="0860b24" id="0860b24"></a>昆玉還知令先君著落處麼以杖一卓云乃佛乃祖<a 
name="0860b25" id="0860b25"></a>是天是人盡在山僧拄杖頭上放大光明出廣長舌<a 
name="0860b26" id="0860b26"></a>報云令先君仗此良因一念頓證無生直達西方上<a 
name="0860b27" id="0860b27"></a>品況乃桂子蘭孫慶雲靄靄存亡獲益如是何慮罪<a 
name="0860b28" id="0860b28"></a>垢不銷鎔還委悉麼喝一喝云鐵牛吼處天關轉木<a 
name="0860b29" id="0860b29"></a>馬嘶時地軸搖。</p><a 
name="0860b30" id="0860b30"></a><p style="text-indent: 0em; margin-left: 0em"><span class="linehead"></span>上堂蘇仕秀等祛瘟請天知也清地知也靈人知也<a 
name="0860c01" id="0860c01"></a>仁三才共證其化至神如何是共證至神底事豎拂<a 
name="0860c02" id="0860c02"></a>云是個甚麼若喚作拂子則觸不喚作拂子則背且<a 
name="0860c03" id="0860c03"></a>道畢竟喚作個甚麼於此明得便知天之得此所以<a 
name="0860c04" id="0860c04"></a>日月五星今古不忒地之得此所以春生夏長秋收<a 
name="0860c05" id="0860c05"></a>冬藏人之得此所以出則禮讓入則慈孝雖然天之<a 
name="0860c06" id="0860c06"></a>尊地之卑天不誚地地不誚天自然和融育物上古<a 
name="0860c07" id="0860c07"></a>之人羲皇之世你不非我我不非你自然齊平一道<a 
name="0860c08" id="0860c08"></a>所謂皇天無親惟德是輔如能一念回光超過三乘<a 
name="0860c09" id="0860c09"></a>權學為仁由己奚假再再祈免於神明但願普天率<a 
name="0860c10" id="0860c10"></a>土人人諸惡莫作眾善奉行自然福其國庇其民諸<a 
name="0860c11" id="0860c11"></a>仁者秖知事逐眼前過不覺老從頭上來但看人人<a 
name="0860c12" id="0860c12"></a>眼底經歷朝晴暮雨滄桑幾變噫豈不慎歟復豎拂<a 
name="0860c13" id="0860c13"></a>云還委悉麼等閒識得東風面萬紫千紅總是春喝<a 
name="0860c14" id="0860c14"></a>一喝下座。</p><a 
name="0860c15" id="0860c15"></a><p style="text-indent: 0em; margin-left: 0em"><span class="linehead"></span>上堂周屺瞻薦妻請士問世尊未離兜率已降皇宮<a 
name="0860c16" id="0860c16"></a>未出母胎度人已畢既然未出母胎將何法度人師<a 
name="0860c17" id="0860c17"></a>震威一喝士良久師云綺川江上巨浪千尋濂溪口<a 
name="0860c18" id="0860c18"></a>內蓮放數枝士便禮士問吾儒有云楊子為我墨子<a 
name="0860c19" id="0860c19"></a>兼愛又有子莫執中此三子是同是別師云老僧不<a 
name="0860c20" id="0860c20"></a>在者兩頭云必竟向甚麼處起師以杖一卓乃云生<a 
name="0860c21" id="0860c21"></a>死大事謾莫忘步步相隨絕商量<span class="gaiji">[囗@力]<!--gaiji,,1[囗@力],2&#x361E;,3--></span>地一聲盡放徹<a 
name="0860c22" id="0860c22"></a>鼻孔雙垂噴玅香日用豁開頂門眼直覷渠儂腦後<a 
name="0860c23" id="0860c23"></a>光迎賓待客非真主穿衣喫飯孰承當如是頓超能<a 
name="0860c24" id="0860c24"></a>事畢木馬泥牛笑夕陽無相國中隨意樂桂子蘭孫<a 
name="0860c25" id="0860c25"></a>繼世昌繼世昌存亡獲福地久天長師以目顧視云<a 
name="0860c26" id="0860c26"></a>是甚麼閑家具喝一喝下座。</p><a 
name="0860c27" id="0860c27"></a><p style="text-indent: 0em; margin-left: 0em"><span class="linehead"></span>上堂文學薦母請來去無蹤寒雲鎖空光生塵靜照<a 
name="0860c28" id="0860c28"></a>徹西東生滅滅已寂滅為宗體證真常了無異同幻<a 
name="0860c29" id="0860c29"></a>傳有盡神傳無窮以此綱維萬化之功周憲文還知<a 
name="0860c30" id="0860c30"></a>令先慈立命處麼喝一喝云彌陀接引惟心淨九蓮<a 
name="0861a01" id="0861a01"></a>臺畔賣神通。</p><a 
name="0861a02" id="0861a02"></a><p style="text-indent: 0em; margin-left: 0em"><span class="linehead"></span>上堂紳衿士庶方潤等追師薦亡問請師說法薦師<a 
name="0861a03" id="0861a03"></a>一句作麼生道師云待石嵌子開口即向汝道云在<a 
name="0861a04" id="0861a04"></a>天向甚麼處安身師云名邈不得舉止分明云醒眼<a 
name="0861a05" id="0861a05"></a>看是一場大夢師云你作夢會僧喝師便打士問烏<a 
name="0861a06" id="0861a06"></a>龜鑽象鼻作麼生道師以杖一卓云蝦蟆問東瓜又<a 
name="0861a07" id="0861a07"></a>如何師云兩重工案問三玄三要則且置人法雙忘<a 
name="0861a08" id="0861a08"></a>事若何師默然云從今識得安身處玉殿蓬門總是<a 
name="0861a09" id="0861a09"></a>家師云只恐不是玉問如何是生也師云你知來處<a 
name="0861a10" id="0861a10"></a>麼云如何是死也師云你知去處麼云如何是不生<a 
name="0861a11" id="0861a11"></a>不死也師云一串穿卻僧喝師便打范老先生問如<a 
name="0861a12" id="0861a12"></a>何是弩弦乘機師云一以貫之乃云炎暑將歇涼氣<a 
name="0861a13" id="0861a13"></a>漸生家家月圓當戶處處葉落驚秋雖然時節不相<a 
name="0861a14" id="0861a14"></a>饒怎奈乾坤恆自在穩密也塵塵坐斷顯露也剎剎<a 
name="0861a15" id="0861a15"></a>流通如斯承當美則美矣猶有顯密在只如不顯不<a 
name="0861a16" id="0861a16"></a>密又如何通信默呈拄杖云是個甚麼若是血性漢<a 
name="0861a17" id="0861a17"></a>攃手便行只得生佛一如神鬼一貫說甚天堂地獄<a 
name="0861a18" id="0861a18"></a>穢邦淨土所以十世古今始終不離於當念無邊剎<a 
name="0861a19" id="0861a19"></a>海自他不隔於毫端正恁麼時且道在天與眾亡在<a 
name="0861a20" id="0861a20"></a>甚處立命復呈拄杖云一塵纔舉處大地現優曇喝<a 
name="0861a21" id="0861a21"></a>一喝下座。</p><a 
name="0861a22" id="0861a22"></a><p style="text-indent: 0em; margin-left: 0em"><span class="linehead"></span>上堂方照等為師入塔請方袍圓頂髮毿毿竹杖芒<a 
name="0861a23" id="0861a23"></a>鞋出此菴安養國中忘我我人間天上絕仰攀蒼松<a 
name="0861a24" id="0861a24"></a>翠翠古柏珊珊遊人一去無蹤跡留得雲山到老看<a 
name="0861a25" id="0861a25"></a>咄三界擾擾六道昏昏識心達本源故號曰沙門沙<a 
name="0861a26" id="0861a26"></a>門之道如日在天本體雖寂高幽普照如日落後者<a 
name="0861a27" id="0861a27"></a>段光明向甚麼處去也以杖撥棺云四大雖散盡一<a 
name="0861a28" id="0861a28"></a>物鎮常靈。</p><a 
name="0861a29" id="0861a29"></a><p style="text-indent: 0em; margin-left: 0em"><span class="linehead"></span>上堂祛瘟錢以玉等請問釋迦出世震動四方和尚<a 
name="0861a30" id="0861a30"></a>出世震動何方師云白花山畔花開秀普光殿前光<a 
name="0861b01" id="0861b01"></a>儼然問如何是牛過窗櫺底事師以杖一卓云四蹄<a 
name="0861b02" id="0861b02"></a>俱過因甚尾巴過不得師云汝向頭尾上作活計云<a 
name="0861b03" id="0861b03"></a>和尚還有者個師云且道者箇是甚麼云向和尚拄<a 
name="0861b04" id="0861b04"></a>杖頭邊薦取師云錯認不少乃云東風拂大埜梅梢<a 
name="0861b05" id="0861b05"></a>吐象先之機和氣清寰宇柳眼舒未兆之天敕黃雖<a 
name="0861b06" id="0861b06"></a>由天命恕過在乎神明但能一念回機即同本得所<a 
name="0861b07" id="0861b07"></a>謂皇天無二道聖賢無兩心況乃佛祖所說靈文密<a 
name="0861b08" id="0861b08"></a>典憫念四生如赤子雖有罪垢盈山仗佛日而瓦解<a 
name="0861b09" id="0861b09"></a>山僧頂門亞豎金剛正眼慈視六道以等平縱然諸<a 
name="0861b10" id="0861b10"></a>疫流行望遐天而飛杳雖然如是貴要人人諸惡莫<a 
name="0861b11" id="0861b11"></a>作眾善奉行所以善不積不足以成名惡不積不足<a 
name="0861b12" id="0861b12"></a>以滅身秖如善惡兩忘聖凡不二又作麼生喝一喝<a 
name="0861b13" id="0861b13"></a>云太阿寶劍祖堂寒千里應須息萬端復舉世尊一<a 
name="0861b14" id="0861b14"></a>日示隨色摩尼珠問五方天王此珠作何色時五方<a 
name="0861b15" id="0861b15"></a>天王互說異色世尊復藏珠入袖卻抬手云此珠作<a 
name="0861b16" id="0861b16"></a>何色天王云佛手中無珠何處有色世尊歎云汝何<a 
name="0861b17" id="0861b17"></a>迷倒之甚吾將世珠示之便各強說有青黃赤白吾<a 
name="0861b18" id="0861b18"></a>將真珠示之便總不知時五方天王悉皆悟道山僧<a 
name="0861b19" id="0861b19"></a>即不然遂豎拳舒掌云若喚作拳又是掌若喚作掌<a 
name="0861b20" id="0861b20"></a>又是拳且問喚作拳底是掌底是諸人若於此明得<a 
name="0861b21" id="0861b21"></a>則與五方天王悟道無異也其或未然更與撥開一<a 
name="0861b22" id="0861b22"></a>竅去良久云一氣不言含有象萬靈何處謝無私。</p><a 
name="0861b23" id="0861b23"></a><p style="text-indent: 0em; margin-left: 0em"><span class="linehead"></span>上堂入塔請見空見空來時無影去亦無蹤水流畢<a 
name="0861b24" id="0861b24"></a>竟歸滄海星迻不曉過那宮彩匿竺君尋不見分身<a 
name="0861b25" id="0861b25"></a>周遍剎塵中以杖指龕云是個甚麼出沒無心五雲<a 
name="0861b26" id="0861b26"></a>千片魚躍鳶飛上下皆天還知生死一致是非不二<a 
name="0861b27" id="0861b27"></a>麼一喝云心心無滯靈焰騰輝蓮花淨土是汝真歸。</p><a 
name="0861b28" id="0861b28"></a><p style="text-indent: 0em; margin-left: 0em"><span class="linehead"></span>上堂射邑楊公薦親請公捧靈詣座前問云佛子青<a 
name="0861b29" id="0861b29"></a>果金華和尚弟子欲求一枚青果度我宗親得證金<a 
name="0861b30" id="0861b30"></a>華寶座共成佛子菩提請師一語師云金蓮從地涌<a 
name="0861c01" id="0861c01"></a>寶蓋自天垂公云佛子不須青果度金華原自有光<a 
name="0861c02" id="0861c02"></a>明師云不因漁父引怎得見波濤僧問萬象皆空寂<a 
name="0861c03" id="0861c03"></a>光在甚麼處師云一輪當天何處不輝云獅子座上<a 
name="0861c04" id="0861c04"></a>將何為人師云東風一拂萬卉齊彰云若恁麼存亡<a 
name="0861c05" id="0861c05"></a>沾恩也師震威一喝士問佛性如電光之過太虛追<a 
name="0861c06" id="0861c06"></a>不及摸不著如何是追及摸著底境界師云金華突<a 
name="0861c07" id="0861c07"></a>兀云畢竟如何師云射水匉訇趙總戎問人生在世<a 
name="0861c08" id="0861c08"></a>何為有始有終事師云一串穿卻云如何指云師云<a 
name="0861c09" id="0861c09"></a>我者裏莫甚指示云和尚為甚麼來師云為你來公<a 
name="0861c10" id="0861c10"></a>復問難難難無水陸地好行船易易易蒿枝費盡舉<a 
name="0861c11" id="0861c11"></a>鼎力如何是極難處不難極易處不易師云者裏甚<a 
name="0861c12" id="0861c12"></a>麼處所說難說易公云水向石邊流出冷風從花裏<a 
name="0861c13" id="0861c13"></a>過來香師一喝公正身而立師云腳跟下好與三十<a 
name="0861c14" id="0861c14"></a>棒乃云我有一句佛法不惟超薦令先人縱是三親<a 
name="0861c15" id="0861c15"></a>九族是天是人承此恩力一時度脫了也且道是那<a 
name="0861c16" id="0861c16"></a>一句師默然云若喚作默然即觸不喚作默然又背<a 
name="0861c17" id="0861c17"></a>不得有言不得無語不得向意根下卜度又不得拋<a 
name="0861c18" id="0861c18"></a>在無事界中如斯神契得便知吾佛世尊未離兜率<a 
name="0861c19" id="0861c19"></a>已降皇宮未出母胎度人已畢苟落沉思山僧只得<a 
name="0861c20" id="0861c20"></a>打些葛藤謾你去也悼薦如陞萬仞山心心直上翠<a 
name="0861c21" id="0861c21"></a>微巔有時陞至無陞處馬放華陽世界寬世界寬絕<a 
name="0861c22" id="0861c22"></a>遮欄無邊剎海虛明鏡無畏光明爍長竿心佛眾生<a 
name="0861c23" id="0861c23"></a>三無別煩惱菩提沒兩般沒兩般圓通會上示來端<a 
name="0861c24" id="0861c24"></a>復默然云儻能玄會默識則又知吾佛世尊於法華<a 
name="0861c25" id="0861c25"></a>會上盡力只道得箇止止不須說我法妙難思末後<a 
name="0861c26" id="0861c26"></a>又道是法不可示言辭相寂滅此是吾佛世尊示現<a 
name="0861c27" id="0861c27"></a>來端度人之要旨也馬祖一日陞座百丈出卷卻席<a 
name="0861c28" id="0861c28"></a>祖便下座梁武帝請傅大士講經士纔陞座以尺揮<a 
name="0861c29" id="0861c29"></a>案一下便下座帝愕然誌公云陛下還會麼帝日不<a 
name="0861c30" id="0861c30"></a>會公曰大士講經竟孔聖人云天何言哉四時行焉<a 
name="0862a01" id="0862a01"></a>百物生焉天何言哉此亦是馬祖傅大士孔聖人示<a 
name="0862a02" id="0862a02"></a>現來端度人之要旨也其或未委不免重說偈言諸<a 
name="0862a03" id="0862a03"></a>佛雲來集為度諸含識棒打石人頭暴暴論實事佛<a 
name="0862a04" id="0862a04"></a>法無多子觀音妙智力不惟生天堂且種無生益識<a 
name="0862a05" id="0862a05"></a>得無生無不生無生之益無等匹如何是無等匹展<a 
name="0862a06" id="0862a06"></a>兩手云兩道眉毛面上橫一箇鼻頭向下直。</p><a 
name="0862a07" id="0862a07"></a><p style="text-indent: 0em; margin-left: 0em"><span class="linehead"></span>上堂入塔請悲風浩蕩慈雲靉靆金棺掩耀玉毫收<a 
name="0862a08" id="0862a08"></a>彩秖如撥轉向上關頭使一切法無礙處汝還會麼<a 
name="0862a09" id="0862a09"></a>以杖指龕云彫弓已挂狼煙息四海謳歌樂太平。</p><a 
name="0862a10" id="0862a10"></a><p style="text-indent: 0em; margin-left: 0em"><span class="linehead"></span>上堂僧問張一文酬天修薦一句如何道師云一把<a 
name="0862a11" id="0862a11"></a>香芻燒未暇六鐶金錫響騰空云明明歷歷非今古<a 
name="0862a12" id="0862a12"></a>大地乾坤一掌收師便喝士問虔心薦亡未審亡者<a 
name="0862a13" id="0862a13"></a>安身在甚麼處師云問從何來云清風明月現法雨<a 
name="0862a14" id="0862a14"></a>普沾恩師云穿雲不渡水云弟子不會和尚意師云<a 
name="0862a15" id="0862a15"></a>猶較些子乃云乾坤之內宇宙之間中有一寶密在<a 
name="0862a16" id="0862a16"></a>形山萬物俱備與佛無偏秖因人我自昧真源迷者<a 
name="0862a17" id="0862a17"></a>不曉悟乃知焉出大經卷度亡親冤鑊湯冰冷劍樹<a 
name="0862a18" id="0862a18"></a>生蓮跳出愛網超越人天咄一念無為量裹大千。</p><a 
name="0862a19" id="0862a19"></a><p style="text-indent: 0em; margin-left: 0em"><span class="linehead"></span>上堂奇軒蘇公子寄名請天上麒麟應世才有福之<a 
name="0862a20" id="0862a20"></a>家送汝來寄託佛門吉星拱他時光耀步雲階咄長<a 
name="0862a21" id="0862a21"></a>鯨一吸海水盡森森露出珊瑚枝。</p><a 
name="0862a22" id="0862a22"></a><p style="text-indent: 0em; margin-left: 0em"><span class="linehead"></span>上堂鎮臺陳公追祖報親請問有問有荅早成賸語<a 
name="0862a23" id="0862a23"></a>無問無荅不能顯其至道二祖立雪斷臂畢竟所求<a 
name="0862a24" id="0862a24"></a>何事師云大悲千手眼露布甚分明云所以帶累兒<a 
name="0862a25" id="0862a25"></a>孫不少師云大榆渡口頻饒舌云學人總不用者些<a 
name="0862a26" id="0862a26"></a>師云鴉山覿面笑點頭僧一喝師便打云饒師棒頭<a 
name="0862a27" id="0862a27"></a>有眼難辦學人淺深師云猶有淺深那云只如今鎮<a 
name="0862a28" id="0862a28"></a>臺圓通會起上報宗親下資三有一句<span class="gaiji">&#x807B;<!--gaiji,,1[漸/耳],2&#x807B;,3--></span>師云常將<a 
name="0862a29" id="0862a29"></a>日月為天眼舉出須彌作壽山云一點丹心酬至化<a 
name="0862a30" id="0862a30"></a>從此罪淚悉冰消滿門壽祿同山嶽舜日重輝照晚<a 
name="0862b01" id="0862b01"></a>年師云葛藤不少問如何是大榆境師云濟舟時泛<a 
name="0862b02" id="0862b02"></a>清波上云如何是境中人師云一任觀看云人境相<a 
name="0862b03" id="0862b03"></a>去多少師云別有和風鼓萬機云翠竹常對天邊月<a 
name="0862b04" id="0862b04"></a>鐵船任意泛西東師云浪蕩不少士問無法可說是<a 
name="0862b05" id="0862b05"></a>名說法和尚何故有許多饒舌師云你作饒舌會云<a 
name="0862b06" id="0862b06"></a>總欲和尚開天下人眼目師云雙眸合卻方纔好為<a 
name="0862b07" id="0862b07"></a>愛青山又放開云大榆渡頭江水滿觀音閣上白雲<a 
name="0862b08" id="0862b08"></a>橫師卓杖呵呵乃云元正啟祚萬物咸新天兮地兮<a 
name="0862b09" id="0862b09"></a>生生之意於穆不已豎拂云佛兮祖兮明明顯示邁<a 
name="0862b10" id="0862b10"></a>古超今是我鎮臺陳公不負天之覆地之載佛之德<a 
name="0862b11" id="0862b11"></a>祖之仁用難捨能捨之財建此無遮大會上報君恩<a 
name="0862b12" id="0862b12"></a>親恩願享福壽於無疆下資欲有色有齊超椿靈於<a 
name="0862b13" id="0862b13"></a>安養諸仁者且道君恩親恩作麼報欲有色有如何<a 
name="0862b14" id="0862b14"></a>超復豎拂云看看單單秖用者個且道者個是甚麼<a 
name="0862b15" id="0862b15"></a>濫折蘆以杖卓一卓喝一喝云還會麼旋嵐偃嶽而<a 
name="0862b16" id="0862b16"></a>常靜日月歷天而不周拽杖下座。</p><a 
name="0862b17" id="0862b17"></a><p style="text-indent: 0em; margin-left: 0em"><span class="linehead"></span>上堂侯健德子寄名有關無關一貫融焉吉祥止止<a 
name="0862b18" id="0862b18"></a>裕後光前咄前三三後三三都向者裏護庇弘瞻。</p><a 
name="0862b19" id="0862b19"></a><p style="text-indent: 0em; margin-left: 0em"><span class="linehead"></span>上堂母壽張弘思請正月春王望有八張公老母誕<a 
name="0862b20" id="0862b20"></a>辰日輝煌敬佛益遐齡上下四維無等匹無等匹掌<a 
name="0862b21" id="0862b21"></a>托崑崙獻壽山南極北辰星拱密星拱密咦是何言<a 
name="0862b22" id="0862b22"></a>歟側掌云吽吽。</p><a 
name="0862b23" id="0862b23"></a><p style="text-indent: 0em; margin-left: 0em"><span class="linehead"></span>上堂范貴林為祛虎請握聚也乾坤陡變水洩不通<a 
name="0862b24" id="0862b24"></a>聖解凡情無處著奚假世智與辯聰放開也眉橫八<a 
name="0862b25" id="0862b25"></a>字雙睛突露現前像貌有些些何須強覓他洟唾秖<a 
name="0862b26" id="0862b26"></a>如不握聚不放開又作麼生良久云仰彌高鑽彌堅<a 
name="0862b27" id="0862b27"></a>瞻在前忽在後咄如是兮天心順返本兮龍虎伏。</p><a 
name="0862b28" id="0862b28"></a><p style="text-indent: 0em; margin-left: 0em"><span class="linehead"></span>上堂馬繼祖請僧問祈嗣修薦如何道師云但得雪<a 
name="0862b29" id="0862b29"></a>消盡自然春到來云限何日送來師打云請看上頭<a 
name="0862b30" id="0862b30"></a>註腳問如何是佛師云腦後見腮莫與往來云如何<a 
name="0862c01" id="0862c01"></a>是法師云不可思惟汝當奉持云如何是僧師拈袈<a 
name="0862c02" id="0862c02"></a>裟角云看是箇甚麼云若恁麼佛法僧其揆一也因<a 
name="0862c03" id="0862c03"></a>甚先聖道不識師云出身猶可易脫體道應難僧便<a 
name="0862c04" id="0862c04"></a>喝師打士問水月現蓮臺人天皆庇蔭惟是神通妙<a 
name="0862c05" id="0862c05"></a>用法爾如然師以杖一卓士便禮師云你見箇甚麼<a 
name="0862c06" id="0862c06"></a>道理便拜云今日親見和尚師喝乃舉拄杖云識得<a 
name="0862c07" id="0862c07"></a>拄杖子卻被拄杖子礙不識拄杖子亦被拄杖礙識<a 
name="0862c08" id="0862c08"></a>與不識都來打壞是法平等如天普蓋含靈疏親頓<a 
name="0862c09" id="0862c09"></a>超三界作打勢云棒下無生杜謂情金剛種子下分<a 
name="0862c10" id="0862c10"></a>明僧祇不歷獲圓通縱是居塵不染塵咄豁貫玄天<a 
name="0862c11" id="0862c11"></a>一竅長庚倒駕祥雲打開布袋口子箇個擁出麒麟<a 
name="0862c12" id="0862c12"></a>繼祖還委悉麼地老天荒兮永承億兆之宗。</p><a 
name="0862c13" id="0862c13"></a><p style="margin-left: 2em"><span class="headname">住西充縣資福禪院語錄</span></p><a 
name="0862c14" id="0862c14"></a><p style="text-indent: 0em; margin-left: 0em"><span class="linehead"></span>上堂問豎不見頂橫無邊際時如何師云資福山中<a 
name="0862c15" id="0862c15"></a>常積翠云一言注定千江水不須數數筭微沙師云<a 
name="0862c16" id="0862c16"></a>西溪明月色光輝云獅座演法天花墜龍池夜雨復<a 
name="0862c17" id="0862c17"></a>重興師云且道老僧與昔圭峰是同是別云一念無<a 
name="0862c18" id="0862c18"></a>生全體現知音暗合樂無餘師便打乃豎拂云諸仁<a 
name="0862c19" id="0862c19"></a>者看看是個甚麼良久云提持格外句舉世達者稀<a 
name="0862c20" id="0862c20"></a>維摩纔一默文殊讚善之不薦當陽句徒勞苦費思<a 
name="0862c21" id="0862c21"></a>欲識汝戒體明明秖者是預前打不徹臨渴掘井遲<a 
name="0862c22" id="0862c22"></a>口說心不行畫餅豈充饑叮嚀諸子輩莫待閻老笞<a 
name="0862c23" id="0862c23"></a>咄下坡不走快便難逢。</p><a 
name="0862c24" id="0862c24"></a><p style="text-indent: 0em; margin-left: 0em"><span class="linehead"></span>上堂常樂說戒問如何是戒師云諸惡莫作眾善奉<a 
name="0862c25" id="0862c25"></a>行云如何是定師云心如牆壁可以入道云如何是<a 
name="0862c26" id="0862c26"></a>慧師云填溝塞壑無人會付與隔林幽鳥啼云若恁<a 
name="0862c27" id="0862c27"></a>麼猶是漸在師云体鳥先飛云如何是頓師便打云<a 
name="0862c28" id="0862c28"></a>頓漸已蒙師指示滿月當空照豎橫師云不妨疑著<a 
name="0862c29" id="0862c29"></a>乃云日用事無別頭頭露本機混之而不亂類之而<a 
name="0862c30" id="0862c30"></a>弗齊山外寒梅綻溪西雞齊啼是物非他物云何不<a 
name="0863a01" id="0863a01"></a>薦之秖因昧己躬不徹法源底如何是法源底內外<a 
name="0863a02" id="0863a02"></a>體無依渾身合道耳如斯會得舉足動步穿衣喫飯<a 
name="0863a03" id="0863a03"></a>是古佛自己無上妙戒既戒也復何頭上安頭哉。</p><a 
name="0863a04" id="0863a04"></a><p style="text-indent: 0em; margin-left: 0em"><span class="linehead"></span>上堂乃云有心有戒咸拘繫無戒無心出苦疆無有<a 
name="0863a05" id="0863a05"></a>二緣俱不踐端然衣錦自還鄉以拂子打圓相云真<a 
name="0863a06" id="0863a06"></a>實語言如不薦且向門前宿艸菴。</p><a 
name="0863a07" id="0863a07"></a><p style="text-indent: 0em; margin-left: 0em"><span class="linehead"></span>小參薦兄楊孟高一世持經得金剛心臨終抱膝坐<a 
name="0863a08" id="0863a08"></a>脫而行所以欲識佛性義當觀時節因緣時節若至<a 
name="0863a09" id="0863a09"></a>其理自彰隨緣而顯隨事而得隨理而融正恁麼時<a 
name="0863a10" id="0863a10"></a>如水中月似鏡中像非內非外非出非入取不得捨<a 
name="0863a11" id="0863a11"></a>不得雖然如是不屬理事因緣又作麼生良久云還<a 
name="0863a12" id="0863a12"></a>知麼眾緣無性萬法自寂所謂遇緣即宗緣散即寂<a 
name="0863a13" id="0863a13"></a>如是之圓妙迴觀眾生佛祖真如佛性生之與死菩<a 
name="0863a14" id="0863a14"></a>提與涅槃如夢然如幻然如泡然如影然因甚如此<a 
name="0863a15" id="0863a15"></a>以杖敲靈云咄卦兆未分孫賓失筭。</p><a 
name="0863a16" id="0863a16"></a><p style="text-indent: 0em; margin-left: 0em"><span class="linehead"></span>小參僧問張品儀為先慈脫難難從何脫師云待薦<a 
name="0863a17" id="0863a17"></a>山點頭即向汝道云脫與不脫時如何師云但得離<a 
name="0863a18" id="0863a18"></a>生滅蓮臺即便登十問父母劬勞碎身難報特請和<a 
name="0863a19" id="0863a19"></a>尚究竟師云一二三云金剛經云若以三十二相見<a 
name="0863a20" id="0863a20"></a>如來弟子以無相觀如在其上是同是別師云三二<a 
name="0863a21" id="0863a21"></a>一云久旱逢甘雨萬象盡含春師便打乃良久云會<a 
name="0863a22" id="0863a22"></a>麼大像無形大音稀聲無像之像虛空莫能藏稀聲<a 
name="0863a23" id="0863a23"></a>之聲貫徹十方般若至理不動舌根而周沙界何也<a 
name="0863a24" id="0863a24"></a>密密鴛鴦閑繡出金鍼終不與人看舉須菩提尊者<a 
name="0863a25" id="0863a25"></a>巖中宴坐諸天雨花讚歎者曰空中雨花讚歎復是<a 
name="0863a26" id="0863a26"></a>何人云何讚歎天曰我是梵天敬重尊者善說般若<a 
name="0863a27" id="0863a27"></a>者曰我於般若未嘗說一字云何讚歎天曰如是尊<a 
name="0863a28" id="0863a28"></a>者無說我乃無聞無說無聞是真說般若今是張公<a 
name="0863a29" id="0863a29"></a>薦母請對靈說般若法以資冥福且道山僧是說不<a 
name="0863a30" id="0863a30"></a>說與昔尊者是同是別試道看復良久云知音不在<a 
name="0863b01" id="0863b01"></a>頻頻舉達者須知暗裏驚。</p><a 
name="0863b02" id="0863b02"></a><p style="text-indent: 0em; margin-left: 0em"><span class="linehead"></span>小參陳常薦嚴請雅淡呈秋色馨香噴月花了然無<a 
name="0863b03" id="0863b03"></a>事客分外樂無涯作麼生是樂無涯底事咄昔本不<a 
name="0863b04" id="0863b04"></a>來今不去且陪松竹引清風。</p><a 
name="0863b05" id="0863b05"></a><p style="text-indent: 0em; margin-left: 0em"><span class="linehead"></span>小參薦亡僧坐亦非坐立亦非立一生大夢緊緊收<a 
name="0863b06" id="0863b06"></a>拾隨行踏斷流水聲縱觀寫出飛禽跡金風習颯秋<a 
name="0863b07" id="0863b07"></a>雨滴瀝東回西互綿綿密密咄當陽一棒絕疏親靜<a 
name="0863b08" id="0863b08"></a>裸裸底明歷歷大笑云笑箇甚麼狼藉不少。</p><a 
name="0863b09" id="0863b09"></a><p style="text-indent: 0em; margin-left: 0em"><span class="linehead"></span>小參文少美薦子請行無所行住無所住便是汝安<a 
name="0863b10" id="0863b10"></a>樂處雖然如是常頂試問汝還知生之來處死之去<a 
name="0863b11" id="0863b11"></a>處麼若知則會六祖云來時無口去時葉落歸根之<a 
name="0863b12" id="0863b12"></a>旨其或生不知來處為之生大死不知去處為之死<a 
name="0863b13" id="0863b13"></a>大故名生死事大勞我大覺世尊出現於世來與眾<a 
name="0863b14" id="0863b14"></a>生指明歷劫不了一段大事因緣山僧分明告汝生<a 
name="0863b15" id="0863b15"></a>從何來三腳蝦蟆上天臺死從何去綠柳堤邊犬子<a 
name="0863b16" id="0863b16"></a>吠如斯會得去亦快哉來亦快哉秖如不去不來還<a 
name="0863b17" id="0863b17"></a>有向上事也無驀豎杖云山僧與汝打破上頭關管<a 
name="0863b18" id="0863b18"></a>教九蓮臺畔放身捨命。</p><a 
name="0863b19" id="0863b19"></a><p style="text-indent: 0em; margin-left: 0em"><span class="linehead"></span>上堂法姪入塔請師詣座前一喝便登僧問蟠龍境<a 
name="0863b20" id="0863b20"></a>界即不問人法雙忘事若何師云金風吹玉管誰箇<a 
name="0863b21" id="0863b21"></a>是知音進云普化木直裰<span class="corr" title='[巳&gt;已]'>已</span>露窣堵波此二老是同<a 
name="0863b22" id="0863b22"></a>是別師云玲瓏無背面盤空勢岌嶪進云若恁麼存<a 
name="0863b23" id="0863b23"></a>亡均利萬象含春師云萬派千江歸大海難將有限<a 
name="0863b24" id="0863b24"></a>計無窮乃云夜深雪積明暗不分薄伽十聖難為辨<a 
name="0863b25" id="0863b25"></a>別天眼龍睛失卻威神所以末後一句始到牢關把<a 
name="0863b26" id="0863b26"></a>斷要津不通凡聖雖然也要轉身始得如何是<span class="corr" title='[巳&gt;已]'>已</span>露<a 
name="0863b27" id="0863b27"></a>和尚轉身處以杖一畫云畫一畫描一描四望高流<a 
name="0863b28" id="0863b28"></a>空心海一按低聲蓋滿潮瀉江漢之真吐架渤澥之<a 
name="0863b29" id="0863b29"></a>天橋車馬便策舟楫便橈願滿行圓歸去也履握長<a 
name="0863b30" id="0863b30"></a>途別跨鰲如何是願滿行圓底事豎拂云還見麼若<a 
name="0863c01" id="0863c01"></a>見即瞎喝一喝云聞麼若聞即聾以杖揶揄云又且<a 
name="0863c02" id="0863c02"></a>不然盡大地未有一人不見不聞者復喝一喝云捏<a 
name="0863c03" id="0863c03"></a>聚放開誰是主分明別是一家風下座。</p><a 
name="0863c04" id="0863c04"></a><p style="text-indent: 0em; margin-left: 0em"><span class="linehead"></span>上堂湛白戒子請問在內無影時如何師云不東不<a 
name="0863c05" id="0863c05"></a>西進云在外無形又作麼生師云石長無根艸進云<a 
name="0863c06" id="0863c06"></a>內外既不可得畢竟在甚麼處師豎拂云是個甚麼<a 
name="0863c07" id="0863c07"></a>僧以身打圓相師便打乃云老大心安真戒本戒外<a 
name="0863c08" id="0863c08"></a>何須立戒哉想是不蹈高公轍赤身擔荷則將來復<a 
name="0863c09" id="0863c09"></a>豎拂云如斯領略也是泥裏洗土塊。</p><a 
name="0863c10" id="0863c10"></a><p style="text-indent: 0em; margin-left: 0em"><span class="linehead"></span>方閏徹明拾劫戮萬人骨請上堂本來面非妍醜虛<a 
name="0863c11" id="0863c11"></a>空可壞渠不朽上下四維尋不見逢緣應物分明有<a 
name="0863c12" id="0863c12"></a>無畏說師子吼百獸聞知頂門裂群鶯一見翻筋斗<a 
name="0863c13" id="0863c13"></a>諸天客三塗叟十方世界坦然平苦樂吸盡只一口<a 
name="0863c14" id="0863c14"></a>明明寶所在目前珍重時人莫浪走咄諸田子委悉<a 
name="0863c15" id="0863c15"></a>麼舌畔醍醐消劫火杖頭甘露點焦腸從茲冤恨歸<a 
name="0863c16" id="0863c16"></a>無有各證菩提自覺場舉七賢女遊屍陀林一女問<a 
name="0863c17" id="0863c17"></a>云髑髏在此人向甚處去了一女荅云作麼作麼眾<a 
name="0863c18" id="0863c18"></a>女皆悟無生今若有人問山僧眾髑髏於此埋卻未<a 
name="0863c19" id="0863c19"></a>審人向甚處去默然云向諸人鼻孔裏薦取於此會<a 
name="0863c20" id="0863c20"></a>得與眾女所悟無異其或未達畢竟合作麼生一喝<a 
name="0863c21" id="0863c21"></a>云萬籟有心聞不得孤巖無耳卻知音。</p><a 
name="0863c22" id="0863c22"></a><p style="text-indent: 0em; margin-left: 0em"><span class="linehead"></span>上堂徹靜等薦師請云至道之妙不以情求不以識<a 
name="0863c23" id="0863c23"></a>辯而人捨其情識茫然而懼者秖因不達情生智隔<a 
name="0863c24" id="0863c24"></a>想便體殊之旨釋迦老子於法華會上有云假使滿<a 
name="0863c25" id="0863c25"></a>世間皆如舍利弗盡思其度量不能測佛智特明此<a 
name="0863c26" id="0863c26"></a>事總要人人腳跟點地鼻孔撩天但盡凡情別無聖<a 
name="0863c27" id="0863c27"></a>解纔有所重便成窠臼所以迷時三界有悟後十方<a 
name="0863c28" id="0863c28"></a>空諸仁者還知玄一立命處麼默呈拄杖云待山僧<a 
name="0863c29" id="0863c29"></a>下座緩緩與你道破。</p><a 
name="0863c30" id="0863c30"></a><p><span class="juanname">寂光豁禪師語錄卷二<span class="note">(終)</span></span></p>
<hr>【經文資訊】嘉興藏第 36 冊 No. B367 寂光豁禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc98e.html?index=J36nB367" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB367_002 by HTTrack Website Copier/3.x [XR&CO'2008], Tue, 03 Jun 2014 00:54:46 GMT -->
</html>
