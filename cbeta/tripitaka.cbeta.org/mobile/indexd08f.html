<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T08n0232_001 by HTTrack Website Copier/3.x [XR&CO'2008], Mon, 02 Jun 2014 22:37:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9c4f.gif?utmac=MO-30696269-4&amp;utmn=149597057&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT08&amp;utmp=%2Fmobile%2Findex.php%3Findex%3DT08n0232_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第08冊<br/>No.232 文殊師利所說摩訶般若波羅蜜經 (2卷)<br/>【梁 曼陀羅仙譯】<br/>第 1 卷</p>
	<a href="index1005.html?index=T08n0232_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T08">
<div class="root" id="0232" sutra_name="文殊師利所說摩訶般若波羅蜜經" sutra_juan="[卷1]">　
<a 
name="0726a23" id="0726a23"></a><a 
name="0726a24" id="0726a24"></a><p style="margin-left: 2em"><span class="juannum">No. 232 [Nos. 220(7), 233]</span></p><a 
name="0726a25" id="0726a25"></a><p><span class="juanname">文殊師利所說摩訶般若波羅蜜<a 
name="0726a26" id="0726a26"></a>經卷上</span></p><a 
name="0726a27" id="0726a27"></a><a 
name="0726a28" id="0726a28"></a><p style="margin-left: 4em"><span class="byline">梁扶南國三藏曼陀羅仙譯</span></p><a 
name="0726a29" id="0726a29"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在舍衛國祇樹給孤獨園，<a 
name="0726b01" id="0726b01"></a>與大比丘僧滿足千人；菩薩摩訶薩十千人<a 
name="0726b02" id="0726b02"></a>俱，以大莊嚴而自莊嚴，皆悉已住不退轉地，<a 
name="0726b03" id="0726b03"></a>其名曰彌勒菩薩、文殊師利菩薩、無礙辯菩<a 
name="0726b04" id="0726b04"></a>薩、不捨擔菩薩，與如是等大菩薩俱。文殊<a 
name="0726b05" id="0726b05"></a>師利童真菩薩摩訶薩，明相現時，從其住處<a 
name="0726b06" id="0726b06"></a>來詣佛所，在外而立。</p><a 
name="0726b07" id="0726b07"></a><p style="text-indent: 0em; margin-left: 0em"><span class="linehead"></span>爾時尊者舍利弗、富樓那彌多羅尼子、大目<a 
name="0726b08" id="0726b08"></a>犍連、摩訶迦葉、摩訶迦旃延、摩訶拘絺羅，<a 
name="0726b09" id="0726b09"></a>如是等諸大聲聞，各從住處俱詣佛所，在外<a 
name="0726b10" id="0726b10"></a>而立。</p><p style="text-indent: 0em; margin-left: 0em"><span class="linehead"></span>佛知眾會皆悉集已，爾時如來從住<a 
name="0726b11" id="0726b11"></a>處出，敷座而坐。告舍利弗：「汝今何故，於<a 
name="0726b12" id="0726b12"></a>晨朝時在門外立？」舍利弗白佛言：「世尊！文<a 
name="0726b13" id="0726b13"></a>殊師利童真菩薩先已至此，住門外立。我<a 
name="0726b14" id="0726b14"></a>實於後晚來到耳。」</p><p style="text-indent: 0em; margin-left: 0em"><span class="linehead"></span>爾時世尊問文殊師利：「汝<a 
name="0726b15" id="0726b15"></a>實先來到此住處，欲見如來耶？」文殊師利<a 
name="0726b16" id="0726b16"></a>即白佛言：「如是，世尊！我實來此欲見如來。<a 
name="0726b17" id="0726b17"></a>何以故？我樂正觀利益眾生。我觀如來如<a 
name="0726b18" id="0726b18"></a>如相不異相，不動相不作相，無生相無滅<a 
name="0726b19" id="0726b19"></a>相，不有相不無相，不在方不離方，非三世<a 
name="0726b20" id="0726b20"></a>非不三世，非二相非不二相，非垢相非淨<a 
name="0726b21" id="0726b21"></a>相。以如是等，正觀如來利益眾生。」佛告文<a 
name="0726b22" id="0726b22"></a>殊師利：「若能如是見於如來，心無所取亦<a 
name="0726b23" id="0726b23"></a>無不取，非積聚非不積聚。」</p><p style="text-indent: 0em; margin-left: 0em"><span class="linehead"></span>爾時舍利弗語文<a 
name="0726b24" id="0726b24"></a>殊師利言：「若能如是，如汝所說見如來者，甚<a 
name="0726b25" id="0726b25"></a>為希有。為一切眾生故見於如來，而心不取<a 
name="0726b26" id="0726b26"></a>眾生之相；化一切眾生向於涅槃，而亦不取<a 
name="0726b27" id="0726b27"></a>向涅槃相；為一切眾生發大莊嚴，而心不見<a 
name="0726b28" id="0726b28"></a>莊嚴之相。」</p><p style="text-indent: 0em; margin-left: 0em"><span class="linehead"></span>爾時文殊師利童真菩薩摩訶薩<a 
name="0726b29" id="0726b29"></a>語舍利弗言：「如是，如是！如汝所說。雖為一切<a 
name="0726b30" id="0726b30"></a>眾生發大莊嚴心，恒不見有眾生相；為一切<a 
name="0726c01" id="0726c01"></a>眾生發大莊嚴，而眾生趣亦不增不減。假使<a 
name="0726c02" id="0726c02"></a>一佛住世，若一劫若過一劫，如此一佛世界，<a 
name="0726c03" id="0726c03"></a>復有無量無邊恒河沙諸佛，如是一一佛，若<a 
name="0726c04" id="0726c04"></a>一劫若過一劫，晝夜說法心無暫息，各各度<a 
name="0726c05" id="0726c05"></a>於無量恒河沙眾生皆入涅槃，而眾生界亦<a 
name="0726c06" id="0726c06"></a>不增不減。乃至十方諸佛世界亦復如是，一<a 
name="0726c07" id="0726c07"></a>一諸佛說法教化，各度無量恒河沙眾生皆<a 
name="0726c08" id="0726c08"></a>入涅槃，於眾生界亦不增不減。何以故？眾<a 
name="0726c09" id="0726c09"></a>生定相不可得故。是故眾生界不增不減。」</p><p style="text-indent: 0em; margin-left: 0em"><span class="linehead"></span>舍<a 
name="0726c10" id="0726c10"></a>利弗復語文殊師利言：「若眾生界不增不減，<a 
name="0726c11" id="0726c11"></a>何故菩薩為諸眾生，求阿耨多羅三藐三菩<a 
name="0726c12" id="0726c12"></a>提，常行說法？」文殊師利言：「若諸眾生悉空<a 
name="0726c13" id="0726c13"></a>相者，亦無菩薩求阿耨多羅三藐三菩提，亦<a 
name="0726c14" id="0726c14"></a>無眾生而為說法。何以故？我說法中無有<a 
name="0726c15" id="0726c15"></a>一法當可得故。」</p><p style="text-indent: 0em; margin-left: 0em"><span class="linehead"></span>爾時佛告文殊師利：「若無眾<a 
name="0726c16" id="0726c16"></a>生，云何說有眾生及眾生界？」文殊師利言：「眾<a 
name="0726c17" id="0726c17"></a>生界相，如諸佛界。」</p><p style="text-indent: 0em; margin-left: 0em"><span class="linehead"></span>又問：「眾生界者是有量耶？」<a 
name="0726c18" id="0726c18"></a>答曰：「眾生界量，如佛界量。」</p><p style="text-indent: 0em; margin-left: 0em"><span class="linehead"></span>佛又問：「眾生界量，<a 
name="0726c19" id="0726c19"></a>有處所不？」答曰：「眾生界量，不可思議。」</p><p style="text-indent: 0em; margin-left: 0em"><span class="linehead"></span>又問：「眾<a 
name="0726c20" id="0726c20"></a>生界相，為有住不？」答曰：「眾生無住，猶如空住。」</p><a 
name="0726c21" id="0726c21"></a><p style="text-indent: 0em; margin-left: 0em"><span class="linehead"></span>佛告文殊師利：「如是修般若波羅蜜時，當云<a 
name="0726c22" id="0726c22"></a>何住般若波羅蜜？」文殊師利言：「以不住法為<a 
name="0726c23" id="0726c23"></a>住般若波羅蜜。」</p><p style="text-indent: 0em; margin-left: 0em"><span class="linehead"></span>佛復問文殊師利：「云何不住<a 
name="0726c24" id="0726c24"></a>法名住般若波羅蜜？」文殊師利言：「以無住相，<a 
name="0726c25" id="0726c25"></a>即住般若波羅蜜。」</p><p style="text-indent: 0em; margin-left: 0em"><span class="linehead"></span>佛復告文殊師利：「如是住<a 
name="0726c26" id="0726c26"></a>般若波羅蜜時，是諸善根，云何增長？云何損<a 
name="0726c27" id="0726c27"></a>減？」</p><p style="text-indent: 0em; margin-left: 0em"><span class="linehead"></span>文殊師利言：「若能如是住般若波羅蜜，於<a 
name="0726c28" id="0726c28"></a>諸善根無增無減，於一切法亦無增無減。是<a 
name="0726c29" id="0726c29"></a>般若波羅蜜性相亦無增無減。世尊！如是修<a 
name="0727a01" id="0727a01"></a>般若波羅蜜則不捨凡夫法，亦不取賢聖法。<a 
name="0727a02" id="0727a02"></a>何以故？般若波羅蜜不見有法可取可捨，如<a 
name="0727a03" id="0727a03"></a>是修般若波羅蜜，亦不見涅槃可樂、生死可<a 
name="0727a04" id="0727a04"></a>厭。何以故？不見生死，況復厭離；不見涅槃，<a 
name="0727a05" id="0727a05"></a>何況樂著。如是修般若波羅蜜，不見垢惱可<a 
name="0727a06" id="0727a06"></a>捨，亦不見功德可取，於一切法心無增減。<a 
name="0727a07" id="0727a07"></a>何以故？不見法界有增減故。世尊！若能如是，<a 
name="0727a08" id="0727a08"></a>是名修般若波羅蜜。世尊！不見諸法有生有<a 
name="0727a09" id="0727a09"></a>滅，是修般若波羅蜜。世尊！不見諸法有增<a 
name="0727a10" id="0727a10"></a>有減，是修般若波羅蜜。世尊！心無悕取，不<a 
name="0727a11" id="0727a11"></a>見法相有可求者，是修般若波羅蜜。世尊！不<a 
name="0727a12" id="0727a12"></a>見好醜，不生高下，不作取捨。何以故？法無好<a 
name="0727a13" id="0727a13"></a>醜，離諸相故；法無高下，等法性故；法無取捨，<a 
name="0727a14" id="0727a14"></a>住實際故。是修般若波羅蜜。」</p><p style="text-indent: 0em; margin-left: 0em"><span class="linehead"></span>佛告文殊師利：<a 
name="0727a15" id="0727a15"></a>「是諸佛法得不勝乎？」文殊師利言：「我不見諸<a 
name="0727a16" id="0727a16"></a>法有勝如相。如來自覺一切法空，是可證知。」<a 
name="0727a17" id="0727a17"></a>佛告文殊師利：「如是，如是！如來正覺自證空<a 
name="0727a18" id="0727a18"></a>法。」</p><p style="text-indent: 0em; margin-left: 0em"><span class="linehead"></span>文殊師利白佛言：「世尊！是空法中，當有<a 
name="0727a19" id="0727a19"></a>勝如而可得耶？」佛言：「善哉，善哉！文殊師利！如<a 
name="0727a20" id="0727a20"></a>汝所說，是真法乎？」佛復謂文殊師利言：「阿耨<a 
name="0727a21" id="0727a21"></a>多羅是名佛法不？」</p><p style="text-indent: 0em; margin-left: 0em"><span class="linehead"></span>文殊師利言：「如佛所說，<a 
name="0727a22" id="0727a22"></a>阿耨多羅是名佛法。何以故？無法可得名阿<a 
name="0727a23" id="0727a23"></a>耨多羅。」文殊師利言：「如是修般若波羅蜜，不<a 
name="0727a24" id="0727a24"></a>名法器，非化凡夫法，亦非佛法非增長法，是<a 
name="0727a25" id="0727a25"></a>修般若波羅蜜。復次，世尊！修般若波羅蜜時，<a 
name="0727a26" id="0727a26"></a>不見有法可分別思惟。」</p><p style="text-indent: 0em; margin-left: 0em"><span class="linehead"></span>佛告文殊師利：「汝於<a 
name="0727a27" id="0727a27"></a>佛法不思惟耶？」</p><p style="text-indent: 0em; margin-left: 0em"><span class="linehead"></span>文殊師利言：「不也，世尊！如<a 
name="0727a28" id="0727a28"></a>我思惟，不見佛法，亦不可分別是凡夫法、是<a 
name="0727a29" id="0727a29"></a>聲聞法、是辟支佛法，如是名為無上佛法。復<a 
name="0727b01" id="0727b01"></a>次，修般若波羅蜜時，不見凡夫相、不見佛法<a 
name="0727b02" id="0727b02"></a>相、不見諸法有決定相，是為修般若波羅蜜。<a 
name="0727b03" id="0727b03"></a>復次，修般若波羅蜜時，不見欲界、不見色界、<a 
name="0727b04" id="0727b04"></a>不見無色界、不見寂滅界。何以故？不見有法<a 
name="0727b05" id="0727b05"></a>是盡滅相，是修般若波羅蜜。復次，修般若波<a 
name="0727b06" id="0727b06"></a>羅蜜時，不見作恩者、不見報恩者，思惟二相<a 
name="0727b07" id="0727b07"></a>心無分別，是修般若波羅蜜。復次，修般若波<a 
name="0727b08" id="0727b08"></a>羅蜜時，不見是佛法可取，不見是凡夫法可<a 
name="0727b09" id="0727b09"></a>捨，是修般若波羅蜜。復次，修般若波羅蜜時，<a 
name="0727b10" id="0727b10"></a>不見凡夫法可滅，亦不見佛法而心證知，是<a 
name="0727b11" id="0727b11"></a>修般若波羅蜜。」</p><p style="text-indent: 0em; margin-left: 0em"><span class="linehead"></span>佛告文殊師利：「善哉，善哉！汝<a 
name="0727b12" id="0727b12"></a>能如是善說甚深般若波羅蜜相，是諸菩薩<a 
name="0727b13" id="0727b13"></a>摩訶薩所學法印，乃至聲聞緣覺學無學人，<a 
name="0727b14" id="0727b14"></a>亦當不離是印而修道果。」</p><a 
name="0727b15" id="0727b15"></a><p style="text-indent: 0em; margin-left: 0em"><span class="linehead"></span>佛告文殊師利：「若人得聞是法，不驚不畏者，<a 
name="0727b16" id="0727b16"></a>不從千佛所種諸善根，乃至百千萬億佛所<a 
name="0727b17" id="0727b17"></a>久植德本，乃能於是甚深般若波羅蜜不驚<a 
name="0727b18" id="0727b18"></a>不怖。」</p><p style="text-indent: 0em; margin-left: 0em"><span class="linehead"></span>文殊師利白佛言：「世尊！我今更說般若<a 
name="0727b19" id="0727b19"></a>波羅蜜義。」佛言：「便說。」</p><p style="text-indent: 0em; margin-left: 0em"><span class="linehead"></span>「世尊！修般若波羅蜜<a 
name="0727b20" id="0727b20"></a>時，不見法是應住是不應住，亦不見境界可<a 
name="0727b21" id="0727b21"></a>取捨相。何以故？如諸如來不見一切法境界<a 
name="0727b22" id="0727b22"></a>相故，乃至不見諸佛境界，況取聲聞、緣覺、凡<a 
name="0727b23" id="0727b23"></a>夫境界。不取思議相亦不取不思議相，不見<a 
name="0727b24" id="0727b24"></a>諸法有若干相，自證空法不可思議。如是菩<a 
name="0727b25" id="0727b25"></a>薩摩訶薩，皆已供養無量百千萬億諸佛種<a 
name="0727b26" id="0727b26"></a>諸善根，乃能於是甚深般若波羅蜜不驚不<a 
name="0727b27" id="0727b27"></a>怖。復次，修般若波羅蜜時，不見縛不見解，而<a 
name="0727b28" id="0727b28"></a>於凡夫乃至三乘不見差別相，是修般若波<a 
name="0727b29" id="0727b29"></a>羅蜜。」</p><p style="text-indent: 0em; margin-left: 0em"><span class="linehead"></span>佛告文殊師利：「汝已供養幾所諸佛？」文<a 
name="0727c01" id="0727c01"></a>殊師利言：「我及諸佛如幻化相，不見供養及<a 
name="0727c02" id="0727c02"></a>與受者。」</p><p style="text-indent: 0em; margin-left: 0em"><span class="linehead"></span>佛告文殊師利：「汝今可不住佛乘耶？」<a 
name="0727c03" id="0727c03"></a>文殊師利言：「如我思惟，不見一法，云何當得<a 
name="0727c04" id="0727c04"></a>住於佛乘？」</p><p style="text-indent: 0em; margin-left: 0em"><span class="linehead"></span>佛言：「文殊師利！汝不得佛乘乎？」文<a 
name="0727c05" id="0727c05"></a>殊師利言：「如佛乘者，但有名字，非可得亦不<a 
name="0727c06" id="0727c06"></a>可見。我云何得？」</p><p style="text-indent: 0em; margin-left: 0em"><span class="linehead"></span>佛言：「文殊師利！汝得無礙智<a 
name="0727c07" id="0727c07"></a>乎？」文殊師利言：「我即無礙，云何以無礙而得<a 
name="0727c08" id="0727c08"></a>無閡？」</p><p style="text-indent: 0em; margin-left: 0em"><span class="linehead"></span>佛言：「汝坐道場乎？」文殊師利言：「一切<a 
name="0727c09" id="0727c09"></a>如來不坐道場，我今云何獨坐道場？何以<a 
name="0727c10" id="0727c10"></a>故？現見諸法住實際故。」</p><p style="text-indent: 0em; margin-left: 0em"><span class="linehead"></span>佛言：「云何名實際？」文<a 
name="0727c11" id="0727c11"></a>殊師利言：「身見等是實際。」</p><p style="text-indent: 0em; margin-left: 0em"><span class="linehead"></span>佛言：「云何身見是<a 
name="0727c12" id="0727c12"></a>實際？」文殊師利言：「身見如相，非實非不實，不<a 
name="0727c13" id="0727c13"></a>來不去，亦身非身，是名實際。」</p><a 
name="0727c14" id="0727c14"></a><p style="text-indent: 0em; margin-left: 0em"><span class="linehead"></span>舍利弗白佛言：「世尊！若於斯義諦了決定，是<a 
name="0727c15" id="0727c15"></a>名菩薩摩訶薩。何以故？得聞如是甚深般若<a 
name="0727c16" id="0727c16"></a>波羅蜜相，心不驚不怖，不沒不悔。」</p><a 
name="0727c17" id="0727c17"></a><p style="text-indent: 0em; margin-left: 0em"><span class="linehead"></span>彌勒菩薩白佛言：「世尊！得聞如是般若波羅<a 
name="0727c18" id="0727c18"></a>蜜，具足法相，是即近於佛坐。何以故？如來現<a 
name="0727c19" id="0727c19"></a>覺此法相故。」</p><p style="text-indent: 0em; margin-left: 0em"><span class="linehead"></span>文殊師利白佛言：「世尊！得聞甚<a 
name="0727c20" id="0727c20"></a>深般若波羅蜜，能不驚不怖，不沒不悔，當知<a 
name="0727c21" id="0727c21"></a>此人即是見佛。」</p><a 
name="0727c22" id="0727c22"></a><p style="text-indent: 0em; margin-left: 0em"><span class="linehead"></span>爾時復有無相優婆夷白佛言：「世尊！凡夫法、<a 
name="0727c23" id="0727c23"></a>聲聞法、辟支佛法、佛法，是諸法皆無相。是故<a 
name="0727c24" id="0727c24"></a>於所從聞般若波羅蜜，皆不驚不怖，不沒不<a 
name="0727c25" id="0727c25"></a>悔。何以故？一切諸法本無相故。」</p><a 
name="0727c26" id="0727c26"></a><p style="text-indent: 0em; margin-left: 0em"><span class="linehead"></span>佛告舍利弗：「善男子、善女人，若聞如是甚深<a 
name="0727c27" id="0727c27"></a>般若波羅蜜，心得決定，不驚不怖，不沒不悔。<a 
name="0727c28" id="0727c28"></a>當知是人，即住不退轉地。若人聞是甚深般<a 
name="0727c29" id="0727c29"></a>若波羅蜜，不驚不怖，信樂聽受，歡喜不厭。是<a 
name="0728a01" id="0728a01"></a>即具足檀波羅蜜、尸波羅蜜、羼提波羅蜜、毘<a 
name="0728a02" id="0728a02"></a>梨耶波羅蜜、禪波羅蜜、般若波羅蜜，亦能為<a 
name="0728a03" id="0728a03"></a>他顯示分別，如說修行。」</p><a 
name="0728a04" id="0728a04"></a><p style="text-indent: 0em; margin-left: 0em"><span class="linehead"></span>佛告文殊師利：「汝觀何義為得阿耨多羅三<a 
name="0728a05" id="0728a05"></a>藐三菩提？住阿耨多羅三藐三菩提？」文殊師<a 
name="0728a06" id="0728a06"></a>利言：「我無得阿耨多羅三藐三菩提，我不住<a 
name="0728a07" id="0728a07"></a>佛乘，云何當得阿耨多羅三藐三菩提？如我<a 
name="0728a08" id="0728a08"></a>所說，即菩提相。」</p><p style="text-indent: 0em; margin-left: 0em"><span class="linehead"></span>佛讚文殊師利言：「善哉，善哉！<a 
name="0728a09" id="0728a09"></a>汝能於是甚深法中巧說斯義。汝於先佛久<a 
name="0728a10" id="0728a10"></a>種善根，以無相法淨修梵行。」</p><p style="text-indent: 0em; margin-left: 0em"><span class="linehead"></span>文殊師利言：「若<a 
name="0728a11" id="0728a11"></a>見有相則言無相，我今不見有相亦不見無<a 
name="0728a12" id="0728a12"></a>相，云何而言以無相法淨修梵行？」</p><p style="text-indent: 0em; margin-left: 0em"><span class="linehead"></span>佛告文殊<a 
name="0728a13" id="0728a13"></a>師利：「汝見聲聞戒耶？」答曰：「見。」</p><p style="text-indent: 0em; margin-left: 0em"><span class="linehead"></span>佛言：「汝云何見？」<a 
name="0728a14" id="0728a14"></a>文殊師利言：「我不作凡夫見不作聖人見，不<a 
name="0728a15" id="0728a15"></a>作學見不作無學見，不作大見不作小見，不<a 
name="0728a16" id="0728a16"></a>作調伏見不作不調伏見，非見非不見。」</p><a 
name="0728a17" id="0728a17"></a><p style="text-indent: 0em; margin-left: 0em"><span class="linehead"></span>舍利弗語文殊師利言：「汝今如是觀聲聞乘，<a 
name="0728a18" id="0728a18"></a>若觀佛乘，當復云何？」文殊師利言：「不見菩提<a 
name="0728a19" id="0728a19"></a>法，不見修行菩提及證菩提者。」</p><p style="text-indent: 0em; margin-left: 0em"><span class="linehead"></span>舍利弗語文<a 
name="0728a20" id="0728a20"></a>殊師利言：「云何名佛？云何觀佛？」文殊師利言：<a 
name="0728a21" id="0728a21"></a>「云何為我？」舍利弗言：「我者但有名字，名字相<a 
name="0728a22" id="0728a22"></a>空。」</p><p style="text-indent: 0em; margin-left: 0em"><span class="linehead"></span>文殊師利言：「如是，如是！如我但有名字，佛<a 
name="0728a23" id="0728a23"></a>亦但有名字。名字相空，即是菩提，不以名字<a 
name="0728a24" id="0728a24"></a>而求菩提。菩提之相，無言無說。何以故？言說<a 
name="0728a25" id="0728a25"></a>菩提，二俱空故。</p><a 
name="0728a26" id="0728a26"></a><p style="text-indent: 0em; margin-left: 0em"><span class="linehead"></span>「復次，舍利弗！汝問：『云何名佛？云何觀佛？』者，不<a 
name="0728a27" id="0728a27"></a>生不滅，不來不去，非名非相，是名為佛。如自<a 
name="0728a28" id="0728a28"></a>觀身實相，觀佛亦然，唯有智者乃能知耳，是<a 
name="0728a29" id="0728a29"></a>名觀佛。」</p><a 
name="0728b01" id="0728b01"></a><p style="text-indent: 0em; margin-left: 0em"><span class="linehead"></span>爾時舍利弗白佛言：「世尊！如文殊師利所說<a 
name="0728b02" id="0728b02"></a>般若波羅蜜，非初學菩薩所能了知。」文殊師<a 
name="0728b03" id="0728b03"></a>利言：「非但初學菩薩所不能知，及諸二乘所<a 
name="0728b04" id="0728b04"></a>作已辦者亦未能了知。如是說法，無能知<a 
name="0728b05" id="0728b05"></a>者。何以故？菩提之相，實無有法而可知故，無<a 
name="0728b06" id="0728b06"></a>見無聞，無得無念，無生無滅，無說無聽。如是<a 
name="0728b07" id="0728b07"></a>菩提性相空寂，無證無知，無形無相，云何當<a 
name="0728b08" id="0728b08"></a>有得菩提者。」</p><a 
name="0728b09" id="0728b09"></a><p style="text-indent: 0em; margin-left: 0em"><span class="linehead"></span>舍利弗語文殊師利言：「佛於法界，不證阿耨<a 
name="0728b10" id="0728b10"></a>多羅三藐三菩提耶？」文殊師利言：「不也，舍利<a 
name="0728b11" id="0728b11"></a>弗！何以故？世尊即是法界。若以法界證法界<a 
name="0728b12" id="0728b12"></a>者，即是諍論。舍利弗！法界之相即是菩提。何<a 
name="0728b13" id="0728b13"></a>以故？是法界中無眾生相，一切法空故。一切<a 
name="0728b14" id="0728b14"></a>法空即是菩提，無二無分別故。舍利弗！無分<a 
name="0728b15" id="0728b15"></a>別中則無知者，若無知者即無言說，無言說<a 
name="0728b16" id="0728b16"></a>相即非有非無、非知非不知。一切諸法亦復<a 
name="0728b17" id="0728b17"></a>如是。何以故？一切諸法不見處所，決定性故。<a 
name="0728b18" id="0728b18"></a><span class="corr" title='[加&gt;如] cf.【麗】'>如</span>逆罪相不可思議。何以故？諸法實相不可<a 
name="0728b19" id="0728b19"></a>壞故。如是逆罪亦無本性，不生天上不墮地<a 
name="0728b20" id="0728b20"></a>獄，亦不入涅槃。何以故？一切業緣皆住實際，<a 
name="0728b21" id="0728b21"></a>不來不去，非因非果。何以故？法界無邊，無前<a 
name="0728b22" id="0728b22"></a>無後故。是故，舍利弗！若見犯重比丘不墮地<a 
name="0728b23" id="0728b23"></a>獄，清淨行者不入<span class="corr" title='[[＊]&gt;]'></span>涅槃，如是比丘非應供非<a 
name="0728b24" id="0728b24"></a>不應供，非盡漏非不盡漏。何以故？於諸法中<a 
name="0728b25" id="0728b25"></a>住平等故。」</p><a 
name="0728b26" id="0728b26"></a><p style="text-indent: 0em; margin-left: 0em"><span class="linehead"></span>舍利弗言：「云何名不退法忍？」文殊師利言：「不<a 
name="0728b27" id="0728b27"></a>見少法有生滅相，名不退法忍。」</p><p style="text-indent: 0em; margin-left: 0em"><span class="linehead"></span>舍利弗言：「云<a 
name="0728b28" id="0728b28"></a>何復名不調比丘？」文殊師利言：「漏盡阿羅漢，<a 
name="0728b29" id="0728b29"></a>是名不調。何以故？諸結已盡，更無所調，故名<a 
name="0728c01" id="0728c01"></a>不調。若過心行，名為凡夫。何以故？凡夫眾生<a 
name="0728c02" id="0728c02"></a>不順法界，是故名過。」</p><p style="text-indent: 0em; margin-left: 0em"><span class="linehead"></span>舍利弗言：「善哉，善哉！汝<a 
name="0728c03" id="0728c03"></a>今為我善解漏盡阿羅漢義。」文殊師利言：「如<a 
name="0728c04" id="0728c04"></a>是，如是！我即漏盡真阿羅漢。何以故？斷求聲<a 
name="0728c05" id="0728c05"></a>聞欲及辟支佛欲，以是因緣故，名漏盡得阿<a 
name="0728c06" id="0728c06"></a>羅漢。」</p><p style="text-indent: 0em; margin-left: 0em"><span class="linehead"></span>佛告文殊師利：「諸菩薩等坐道場時，覺<a 
name="0728c07" id="0728c07"></a>悟阿耨多羅三藐三菩提不？」文殊師利言：「菩<a 
name="0728c08" id="0728c08"></a>薩坐於道場，無有覺悟阿耨多羅三藐三菩<a 
name="0728c09" id="0728c09"></a>提。何以故？如菩提相，無有少法而可得者，<a 
name="0728c10" id="0728c10"></a>名阿耨多羅三藐三菩提。無相菩提，誰能坐<a 
name="0728c11" id="0728c11"></a>者，亦無起者。以是因緣，不見菩薩坐於道場，<a 
name="0728c12" id="0728c12"></a>亦不覺證阿耨多羅三藐三菩提。」</p><p style="text-indent: 0em; margin-left: 0em"><span class="linehead"></span>文殊師利<a 
name="0728c13" id="0728c13"></a>白佛言：「世尊！菩提即五逆，五逆即菩提。何以<a 
name="0728c14" id="0728c14"></a>故？菩提五逆，無二相故。無學無學者，無見<a 
name="0728c15" id="0728c15"></a>無見者，無知無知者，無分別無分別者，如是<a 
name="0728c16" id="0728c16"></a>之相名為菩提。見五逆相亦復如是。若言見<a 
name="0728c17" id="0728c17"></a>有菩提而取證者，當知此輩即是增上慢人。」</p><a 
name="0728c18" id="0728c18"></a><p style="text-indent: 0em; margin-left: 0em"><span class="linehead"></span>爾時世尊告文殊師利：「汝言我是如來。謂我<a 
name="0728c19" id="0728c19"></a>為如來乎？」文殊師利言：「不也，世尊！我謂不<a 
name="0728c20" id="0728c20"></a>是如來為如來耶？無有如相可名為如，亦無<a 
name="0728c21" id="0728c21"></a>如來智能知於如。何以故？如來及智，無二相<a 
name="0728c22" id="0728c22"></a>故。空為如來，但有名字，我當云何謂是如來？」</p><a 
name="0728c23" id="0728c23"></a><p style="text-indent: 0em; margin-left: 0em"><span class="linehead"></span>佛告文殊師利：「汝疑如來耶？」文殊師利言：「不<a 
name="0728c24" id="0728c24"></a>也，世尊！我觀如來無決定性，無生無滅，故無<a 
name="0728c25" id="0728c25"></a>所疑。」</p><a 
name="0728c26" id="0728c26"></a><p style="text-indent: 0em; margin-left: 0em"><span class="linehead"></span>佛告文殊師利：「汝今不謂如來出現於世耶？」<a 
name="0728c27" id="0728c27"></a>文殊師利言：「若有如來出現世者，一切法界<a 
name="0728c28" id="0728c28"></a>亦應出現。」</p><a 
name="0728c29" id="0728c29"></a><p style="text-indent: 0em; margin-left: 0em"><span class="linehead"></span>佛告文殊師利：「汝謂恒沙諸佛入涅槃耶？」文<a 
name="0728c30" id="0728c30"></a>殊師利言：「諸佛一相，不可思議。」佛語文殊師<a 
name="0729a01" id="0729a01"></a>利：「如是，如是！佛是一相，不思議相。」</p><p style="text-indent: 0em; margin-left: 0em"><span class="linehead"></span>文殊師利<a 
name="0729a02" id="0729a02"></a>白佛言：「世尊！佛今住世耶？」佛語文殊師利：「如<a 
name="0729a03" id="0729a03"></a>是，如是！」</p><p style="text-indent: 0em; margin-left: 0em"><span class="linehead"></span>文殊師利言：「若佛住世，恒沙諸佛亦<a 
name="0729a04" id="0729a04"></a>應住世。何以故？一切諸佛皆同一相，不思議<a 
name="0729a05" id="0729a05"></a>相。不思議相，無生無滅。若未來諸佛出興於<a 
name="0729a06" id="0729a06"></a>世，一切諸佛亦皆出世。何以故？不思議中，無<a 
name="0729a07" id="0729a07"></a>過去未來現在相。但眾生取著，謂有出世，謂<a 
name="0729a08" id="0729a08"></a>佛滅度。」</p><p style="text-indent: 0em; margin-left: 0em"><span class="linehead"></span>佛語文殊師利：「此是如來、阿羅漢、<a 
name="0729a09" id="0729a09"></a>阿鞞跋致菩薩所解。何以故？是三種人，聞甚<a 
name="0729a10" id="0729a10"></a>深法，能不誹謗亦不讚歎。」</p><p style="text-indent: 0em; margin-left: 0em"><span class="linehead"></span>文殊師利白佛言：<a 
name="0729a11" id="0729a11"></a>「世尊！如是不思議法，誰當誹謗？誰當讚歎？」</p><a 
name="0729a12" id="0729a12"></a><p style="text-indent: 0em; margin-left: 0em"><span class="linehead"></span>佛告文殊師利：「如來不思議，凡夫亦不思<a 
name="0729a13" id="0729a13"></a>議。」</p><p style="text-indent: 0em; margin-left: 0em"><span class="linehead"></span>文殊師利白佛言：「世尊！凡夫亦不思議耶？」<a 
name="0729a14" id="0729a14"></a>佛言：「亦不思議。何以故？一切心相皆不思議。」</p><a 
name="0729a15" id="0729a15"></a><p style="text-indent: 0em; margin-left: 0em"><span class="linehead"></span>文殊師利言：「若如是說，如來不思議，凡夫亦<a 
name="0729a16" id="0729a16"></a>不思議。今無數諸佛求於涅槃，徒自疲勞。何<a 
name="0729a17" id="0729a17"></a>以故？不思議法即是涅槃，等無異故。」文殊師<a 
name="0729a18" id="0729a18"></a>利言：「如是凡夫不思議，諸佛不思議。若善男<a 
name="0729a19" id="0729a19"></a>子、善女人，久習善根，近善知識，乃能了知。」</p><a 
name="0729a20" id="0729a20"></a><p style="text-indent: 0em; margin-left: 0em"><span class="linehead"></span>佛告文殊師利：「汝欲使如來於眾生中為最<a 
name="0729a21" id="0729a21"></a>勝耶？」文殊師利言：「我欲使如來於諸眾生為<a 
name="0729a22" id="0729a22"></a>最第一，但眾生相亦不可得。」</p><p style="text-indent: 0em; margin-left: 0em"><span class="linehead"></span>佛言：「汝欲使如<a 
name="0729a23" id="0729a23"></a>來得不思議法耶？」文殊師利言：「欲使如來得<a 
name="0729a24" id="0729a24"></a>不思議法，而於諸法無成就者。」</p><p style="text-indent: 0em; margin-left: 0em"><span class="linehead"></span>佛告文殊師<a 
name="0729a25" id="0729a25"></a>利：「汝欲使如來說法教化耶？」文殊師利白佛<a 
name="0729a26" id="0729a26"></a>言：「我欲使如來說法教化，而是說及聽者皆<a 
name="0729a27" id="0729a27"></a>不可得。何以故？住法界故。法界、眾生，無差<a 
name="0729a28" id="0729a28"></a>別相。」</p><a 
name="0729a29" id="0729a29"></a><p style="text-indent: 0em; margin-left: 0em"><span class="linehead"></span>佛告文殊師利：「汝欲使如來為無上福田耶？」<a 
name="0729a30" id="0729a30"></a>文殊師利言：「如來是無盡福田，是無盡相，無<a 
name="0729b01" id="0729b01"></a>盡相即無上福田。非福田非不福田，是名福<a 
name="0729b02" id="0729b02"></a>田。無有明闇生滅等相，是名福田。若能如是<a 
name="0729b03" id="0729b03"></a>解福田相，深植善種，亦無增減。」</p><a 
name="0729b04" id="0729b04"></a><p style="text-indent: 0em; margin-left: 0em"><span class="linehead"></span>佛告文殊師利：「云何植種，不增不減。」文殊師<a 
name="0729b05" id="0729b05"></a>利言：「福田之相，不可思議。若人於中如法修<a 
name="0729b06" id="0729b06"></a>善，亦不可思議。如是植種，名無增無減，亦是<a 
name="0729b07" id="0729b07"></a>無上最勝福田。」</p><p style="text-indent: 0em; margin-left: 0em"><span class="linehead"></span>爾時大地以佛神力，六種震<a 
name="0729b08" id="0729b08"></a>動，現無常相。一萬六千人皆得無生法忍，七<a 
name="0729b09" id="0729b09"></a>百比丘、三千優婆塞、四萬優婆夷、六十億那由<a 
name="0729b10" id="0729b10"></a>他六欲諸天，遠塵離垢，於諸法中得法眼淨。</p>◎<a 
name="0729b11" id="0729b11"></a><p><span class="juanname">文殊師利所說摩訶般若波羅蜜經卷上</span></p>
<hr>【經文資訊】大正藏第 08 冊 No. 0232 文殊師利所說摩訶般若波羅蜜經<br>【版本記錄】CBETA 電子佛典 Rev. 1.19 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】維習安大德提供之高麗藏 CD 經文／佛教電腦資訊庫功德會校對，CBETA 自行掃瞄辨識，CBETA 提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexae46.html?index=T08n0232" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T08n0232_001 by HTTrack Website Copier/3.x [XR&CO'2008], Mon, 02 Jun 2014 22:37:50 GMT -->
</html>
