<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2087_004 by HTTrack Website Copier/3.x [XR&CO'2008], Mon, 02 Jun 2014 23:52:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3ed4.gif?utmac=MO-30696269-4&amp;utmn=1064117455&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51&amp;utmp=%2Fmobile%2Findex.php%3Findex%3DT51n2087_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexac1a.html?index=T51n2087_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2087 大唐西域記 (12卷)<br/>【唐 玄奘譯．辯機撰】<br/>第 4 卷</p>
	<a href="indexfcf7.html?index=T51n2087_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2087" sutra_name="大唐西域記" sutra_juan="[卷4]">　
<a 
name="0888b01" id="0888b01"></a><a 
name="0888b02" id="0888b02"></a><p><span class="juanname">大唐西域記卷第四<span class="note">(十五國)</span></span></p><a 
name="0888b03" id="0888b03"></a><a 
name="0888b04" id="0888b04"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0888b05" id="0888b05"></a><p style="margin-left: 4em"><span class="byline">大總持寺沙門辯機撰</span></p><a 
name="0888b06" id="0888b06"></a><ul><li>磔迦國</li><li>至那僕底國</li><a 
name="0888b07" id="0888b07"></a><li>闍爛達羅國</li><li>屈<span class="note">(居勿反)</span>露多國</li><a 
name="0888b08" id="0888b08"></a><li>設多圖盧國</li><li>波理夜呾羅國</li><a 
name="0888b09" id="0888b09"></a><li>秣菟羅國</li><li>薩他泥濕伐羅國</li><a 
name="0888b10" id="0888b10"></a><li>窣祿勤那國</li><li>秣底補羅國</li><a 
name="0888b11" id="0888b11"></a><li>婆囉吸摩補羅國</li><li>瞿毘霜那國</li><a 
name="0888b12" id="0888b12"></a><li>堊醯掣呾羅國</li><li>毘羅刪那國</li><a 
name="0888b13" id="0888b13"></a><li>劫比他國</li></ul><a 
name="0888b14" id="0888b14"></a><p style="text-indent: 0em; margin-left: 0em"><span class="linehead"></span>磔迦國，周萬餘里，東據毘播奢河，西臨信<a 
name="0888b15" id="0888b15"></a>度河。國大都城周二十餘里。宜粳稻，多宿<a 
name="0888b16" id="0888b16"></a>麥，出金、銀、<span class="gaiji">&#x936E;<!--gaiji,,1[金*俞],2&#x936E;,3--></span>石、銅、鐵。時候暑熱，土多風飆。<a 
name="0888b17" id="0888b17"></a>風俗暴惡，言辭鄙褻。衣服鮮白，所謂憍奢<a 
name="0888b18" id="0888b18"></a>耶衣、朝霞衣等。少信佛法，多事天神。伽<a 
name="0888b19" id="0888b19"></a>藍十所，天祠數百。此國已往，多有福舍，以<a 
name="0888b20" id="0888b20"></a>贍貧匱，或施藥，或施食，口腹之資，行旅無<a 
name="0888b21" id="0888b21"></a>累。</p><a 
name="0888b22" id="0888b22"></a><p style="text-indent: 0em; margin-left: 0em"><span class="linehead"></span>大城西南十四五里，至奢羯羅故城。垣堵雖<a 
name="0888b23" id="0888b23"></a>壞，基趾尚固。周二十餘里。其中更築小城，周<a 
name="0888b24" id="0888b24"></a>六七里，居人富饒；即此國之故都也。</p><p style="text-indent: 0em; margin-left: 0em"><span class="linehead"></span>數百<a 
name="0888b25" id="0888b25"></a>年前，有王號摩醯邏矩羅<span class="note">(唐言大族)</span>，<a 
name="0888b26" id="0888b26"></a>都治此城，王諸印度。有才智，性勇烈，<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span><a 
name="0888b27" id="0888b27"></a>境諸國，莫不臣伏。機務餘閑，欲習佛法，令<a 
name="0888b28" id="0888b28"></a>於僧中推一俊德。時諸僧徒莫敢應命，<a 
name="0888b29" id="0888b29"></a>少欲無為，不求聞達；博學高明，有懼威嚴。<a 
name="0888c01" id="0888c01"></a>是時王家舊僮，染衣已久，辭論清雅，言談贍<a 
name="0888c02" id="0888c02"></a>敏，眾共推舉，而以應命。王曰：「我敬佛法，遠<a 
name="0888c03" id="0888c03"></a>訪名僧，眾推此隸，與我談論。常謂僧中，賢<a 
name="0888c04" id="0888c04"></a>明肩比，以今知之，夫何敬哉？」於是宣令五<a 
name="0888c05" id="0888c05"></a>印度國，繼是佛法並皆毀滅，僧徒斥逐無<a 
name="0888c06" id="0888c06"></a>復孑遺。</p><a 
name="0888c07" id="0888c07"></a><p style="text-indent: 0em; margin-left: 0em"><span class="linehead"></span>摩揭陀國婆羅阿迭多王<span class="note">(唐曰幼日)</span>，崇敬佛法，<a 
name="0888c08" id="0888c08"></a>愛育黎元，以大族王淫刑虐政，自守疆場，<a 
name="0888c09" id="0888c09"></a>不恭職貢。時大族王治兵將討。幼日王<a 
name="0888c10" id="0888c10"></a>知其聲問，告諸臣曰：「今聞寇至，不忍<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span><a 
name="0888c11" id="0888c11"></a>其兵也。幸諸僚庶赦而不罪，賜此微軀<a 
name="0888c12" id="0888c12"></a>潛行草澤。」言畢出宮，依緣山野。國中感恩<a 
name="0888c13" id="0888c13"></a>慕從者數萬餘人，棲竄海島。大族王以兵<a 
name="0888c14" id="0888c14"></a>付弟，浮海往伐。幼日王守其阨險，輕騎誘<a 
name="0888c15" id="0888c15"></a>戰，金鼓一震，奇兵四起，生擒大族，反接引<a 
name="0888c16" id="0888c16"></a>現。大族王自愧失道，以衣蒙面。幼日王踞<a 
name="0888c17" id="0888c17"></a>師子床，群官周衛，乃命侍臣告大族曰：「汝<a 
name="0888c18" id="0888c18"></a>露其面，吾欲有辭。」大族對曰：「臣主易位，<a 
name="0888c19" id="0888c19"></a>怨敵相視，既非交好，何用面談？」再三告示，終<a 
name="0888c20" id="0888c20"></a>不從命。於是宣令數其罪曰：「三寶福田，<a 
name="0888c21" id="0888c21"></a>四生攸賴。苟任豺狼，傾毀勝業。福不祐汝，<a 
name="0888c22" id="0888c22"></a>見擒於我。罪無可赦，宜從刑辟。」時幼日王<a 
name="0888c23" id="0888c23"></a>母博聞強識，善達占相。聞殺大族也，疾告<a 
name="0888c24" id="0888c24"></a>幼日王曰：「我<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>聞大族奇姿多智，欲一見<a 
name="0888c25" id="0888c25"></a>之。」幼日王命引大族至母宮中。幼日母曰：<a 
name="0888c26" id="0888c26"></a>「嗚呼，大族幸勿恥也！世間無常，榮辱更事，<a 
name="0888c27" id="0888c27"></a>吾猶汝母，汝若吾子，宜去蒙衣，一言面對。」<a 
name="0888c28" id="0888c28"></a>大族曰：「昔為敵國之君，今為俘囚之虜，隳<a 
name="0888c29" id="0888c29"></a>廢王業，亡滅宗祀，上愧先靈，下慚黎庶，<a 
name="0889a01" id="0889a01"></a>誠恥面目。俯仰天地，不勝自喪，故此蒙<a 
name="0889a02" id="0889a02"></a>衣。」王母曰：「興廢隨時，存亡有運。以心齊物，<a 
name="0889a03" id="0889a03"></a>則得喪俱忘；以物齊心，則毀譽更起。宜信<a 
name="0889a04" id="0889a04"></a>業報，與時推移，去蒙對語，或存軀命。」大<a 
name="0889a05" id="0889a05"></a>族謝曰：「苟以不才，嗣膺王業，刑政失道，國<a 
name="0889a06" id="0889a06"></a>祚亡滅，雖在縲紲之中，尚貪旦夕之命。敢<a 
name="0889a07" id="0889a07"></a>承大造，面謝厚恩。」於是去蒙衣，出其面。<a 
name="0889a08" id="0889a08"></a>王母曰：「子其自愛，當終爾壽。」已而告幼日<a 
name="0889a09" id="0889a09"></a>王曰：「先典有訓，宥過好生。今大族王積惡<a 
name="0889a10" id="0889a10"></a>雖久，餘福未盡，若殺此人，十二年中，菜色<a 
name="0889a11" id="0889a11"></a>相視。然有中興之氣，終非大國之王，當據<a 
name="0889a12" id="0889a12"></a>北方，有小國土。」幼日王承慈母之命，愍失<a 
name="0889a13" id="0889a13"></a>國之君，娉以稚女，待以殊禮，總其遺兵，<a 
name="0889a14" id="0889a14"></a>更加衛從，未出海島。</p><p style="text-indent: 0em; margin-left: 0em"><span class="linehead"></span>大族王弟還國自立，<a 
name="0889a15" id="0889a15"></a>大族失位，藏竄山野，北投迦濕彌羅國。迦<a 
name="0889a16" id="0889a16"></a>濕彌羅王深加禮命，愍以失國，封以土邑。<a 
name="0889a17" id="0889a17"></a>歲月既淹，率其邑人，矯殺迦濕彌羅王而自<a 
name="0889a18" id="0889a18"></a>尊立。乘其戰勝之威，西討健馱邏國，潛兵<a 
name="0889a19" id="0889a19"></a>伏甲，遂殺其王，國族大臣，誅鋤殄滅。毀窣<a 
name="0889a20" id="0889a20"></a>堵波，廢僧伽藍，凡一千六百所。兵殺之外，餘<a 
name="0889a21" id="0889a21"></a>有九億人，皆欲誅戮，無遺<span class="gaiji">&#x564D;<!--gaiji,,1[口*焦],2&#x564D;,3--></span>類。時諸輔佐<a 
name="0889a22" id="0889a22"></a>咸進諫曰：「大王威懾強敵，兵不交鋒，誅其<a 
name="0889a23" id="0889a23"></a>首惡。黎庶何咎？願以微躬，代所應死。」王<a 
name="0889a24" id="0889a24"></a>曰：「汝信佛法，崇重冥福，擬成佛果，廣說<a 
name="0889a25" id="0889a25"></a>本生，欲傳我惡於未來世乎？汝宜復位，<a 
name="0889a26" id="0889a26"></a>勿有再辭。」於是以三億上族，臨信度河<a 
name="0889a27" id="0889a27"></a>流殺之；三億中族，下沈信度河流殺之；<a 
name="0889a28" id="0889a28"></a>三億下族，分賜兵士，於是持其亡國之貨，<a 
name="0889a29" id="0889a29"></a>振旅而歸。曾未改歲，尋即徂落。于時，雲<a 
name="0889b01" id="0889b01"></a>霧冥晦，大地震動，暴風奮發。時證果人愍而<a 
name="0889b02" id="0889b02"></a>歎曰：「枉殺無辜，毀滅佛法，墮無間獄，流轉<a 
name="0889b03" id="0889b03"></a>未已。」</p><a 
name="0889b04" id="0889b04"></a><p style="text-indent: 0em; margin-left: 0em"><span class="linehead"></span>奢羯羅故城中有一伽藍，僧徒百餘人，並學<a 
name="0889b05" id="0889b05"></a>小乘法。世親菩薩昔於此中製《勝義諦論》。<a 
name="0889b06" id="0889b06"></a>其側窣堵波，高二百餘尺，過去四佛於此說<a 
name="0889b07" id="0889b07"></a>法。又有四佛經行遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>之所。伽藍西北五六<a 
name="0889b08" id="0889b08"></a>里，有窣堵波，高二百餘尺，無憂王之所建<a 
name="0889b09" id="0889b09"></a>也，是過去四佛說法之處。</p><a 
name="0889b10" id="0889b10"></a><p style="text-indent: 0em; margin-left: 0em"><span class="linehead"></span>新都城東北十餘里，至石窣堵波，高二百餘<a 
name="0889b11" id="0889b11"></a>尺，無憂王之所建也，是如來往北方行化<a 
name="0889b12" id="0889b12"></a>中路止處。《印度記》曰：「窣堵波中有多舍利，<a 
name="0889b13" id="0889b13"></a>或有齋日，時放光明。」從此東行五百餘里，<a 
name="0889b14" id="0889b14"></a>至那僕底國<span class="note">(北印度境)</span>。</p><a 
name="0889b15" id="0889b15"></a><p style="text-indent: 0em; margin-left: 0em"><span class="linehead"></span>至那僕氐國，周二千餘里。國大都城周十四<a 
name="0889b16" id="0889b16"></a>五里。稼穡滋茂，<span class="gaiji">&#x83D3;<!--gaiji,果,1[卄/果],2&#x83D3;,3--></span>木稀<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>。編戶安業，國用豐<a 
name="0889b17" id="0889b17"></a>贍。氣序溫暑，風俗怯弱，學綜真俗，信兼邪<a 
name="0889b18" id="0889b18"></a>正。伽藍十所，天祠八所。</p><a 
name="0889b19" id="0889b19"></a><p style="text-indent: 0em; margin-left: 0em"><span class="linehead"></span>昔迦膩色迦王之御宇也，聲振<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>國，威<a 
name="0889b20" id="0889b20"></a>被殊俗，河西蕃維，畏威送質。迦膩色<a 
name="0889b21" id="0889b21"></a>迦王既得質子，賞遇隆厚，三時易館，四兵<a 
name="0889b22" id="0889b22"></a>警衛。此國則冬所居也，故曰至那僕底<a 
name="0889b23" id="0889b23"></a><span class="note">(唐言漢封)</span>。質子所居，因為國號。此境已往，洎諸印<a 
name="0889b24" id="0889b24"></a>度，土無梨、桃，質子所植，因謂桃曰至那<a 
name="0889b25" id="0889b25"></a>爾<span class="note">(唐言漢持來)</span>，梨曰至那羅闍弗呾邏<span class="note">(唐言漢王子)</span>。故此國<a 
name="0889b26" id="0889b26"></a>人深敬東土，更相指語：「是我先王本國人<a 
name="0889b27" id="0889b27"></a>也。」</p><a 
name="0889b28" id="0889b28"></a><p style="text-indent: 0em; margin-left: 0em"><span class="linehead"></span>大城東南行五百餘里，至答秣蘇伐那僧伽<a 
name="0889b29" id="0889b29"></a>藍<span class="note">(唐言闍林)</span>。僧徒三百餘人，學說一切有部，眾<a 
name="0889c01" id="0889c01"></a>儀肅穆，德行清高，小乘之學特為博究，賢<a 
name="0889c02" id="0889c02"></a>劫千佛皆於此地集天、人眾，說深妙法。<a 
name="0889c03" id="0889c03"></a>釋迦如來涅槃之後第三百年中，有迦多衍<a 
name="0889c04" id="0889c04"></a>那<span class="note">(舊曰迦旃延，訛也)</span>論師者，於此製《發智論》焉。</p><a 
name="0889c05" id="0889c05"></a><p style="text-indent: 0em; margin-left: 0em"><span class="linehead"></span>闍林伽藍中有窣堵波，高二百餘尺，無憂<a 
name="0889c06" id="0889c06"></a>王之所建也。其側則有過去四佛坐及經行<a 
name="0889c07" id="0889c07"></a>遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>之處。小窣堵波、諸大石室，鱗次相望，不<a 
name="0889c08" id="0889c08"></a>詳其數，並是劫初已來諸果聖人，於此寂<a 
name="0889c09" id="0889c09"></a>滅，差難備舉，齒骨猶在。繞山伽藍周二十<a 
name="0889c10" id="0889c10"></a>里，佛舍利窣堵波數百千所，連隅接影。</p><a 
name="0889c11" id="0889c11"></a><p style="text-indent: 0em; margin-left: 0em"><span class="linehead"></span>從此東北行百四五十里，至闍爛達羅國<a 
name="0889c12" id="0889c12"></a><span class="note">(北印度境)</span>。</p><a 
name="0889c13" id="0889c13"></a><p style="text-indent: 0em; margin-left: 0em"><span class="linehead"></span>闍爛達邏國，東西千餘里，南北八百餘里。<a 
name="0889c14" id="0889c14"></a>國大都城周十二三里。宜穀稼，多粳稻，林<a 
name="0889c15" id="0889c15"></a>樹扶<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>，華<span class="gaiji">&#x83D3;<!--gaiji,果,1[卄/果],2&#x83D3;,3--></span>茂盛。氣序溫暑，風俗剛烈，容貌<a 
name="0889c16" id="0889c16"></a>鄙陋，家室富饒。伽藍五十餘所，僧徒二千餘<a 
name="0889c17" id="0889c17"></a>人，大小二乘，專門習學。天祠三所，外道五<a 
name="0889c18" id="0889c18"></a>百餘人，並塗灰之侶也。此國先王崇敬外<a 
name="0889c19" id="0889c19"></a>道，其後遇羅漢，聞法信悟。故中印度王體<a 
name="0889c20" id="0889c20"></a>其淳信，五印度國三寶之事，一以總監。混<a 
name="0889c21" id="0889c21"></a>彼此，忘愛惡，督察僧徒，妙窮淑慝。故道德<a 
name="0889c22" id="0889c22"></a>著聞者，竭誠敬仰；戒行虧犯者，深加責罰。<a 
name="0889c23" id="0889c23"></a>聖<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>之所，並皆旌建，或窣堵波，或僧伽藍，印<a 
name="0889c24" id="0889c24"></a>度境內，無不周遍。</p><p style="text-indent: 0em; margin-left: 0em"><span class="linehead"></span>從此東北，踰峻嶺越，洞<a 
name="0889c25" id="0889c25"></a>谷，經危途，涉險路，行七百餘里，至屈<span class="note">(居勿反)</span><a 
name="0889c26" id="0889c26"></a>露多國<span class="note">(北印度境)</span>。</p><a 
name="0889c27" id="0889c27"></a><p style="text-indent: 0em; margin-left: 0em"><span class="linehead"></span>屈露多國，周三千餘里，山周四境。國大都城<a 
name="0889c28" id="0889c28"></a>周十四五里。土地沃壤，穀稼時播，華果茂盛，<a 
name="0889c29" id="0889c29"></a>卉木滋榮。既<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>雪山，遂多珍藥，出金、銀、赤<a 
name="0890a01" id="0890a01"></a>銅及火珠、雨石。氣序逾寒，霜雪微降。人貌<a 
name="0890a02" id="0890a02"></a><span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>弊，既癭且尰，性剛猛，尚氣勇。伽藍二十<a 
name="0890a03" id="0890a03"></a>餘所，僧徒千餘人，多學大乘，少習諸部。天<a 
name="0890a04" id="0890a04"></a>祠十五，異道雜居。依巖據嶺，石室相距，或<a 
name="0890a05" id="0890a05"></a>羅漢所居，或仙人所止。國中有窣堵波，無憂<a 
name="0890a06" id="0890a06"></a>王之建也。在昔如來曾至此國。說法度人，<a 
name="0890a07" id="0890a07"></a>遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>斯記。</p><p style="text-indent: 0em; margin-left: 0em"><span class="linehead"></span>從此北路千八九百里，道路危險，<a 
name="0890a08" id="0890a08"></a>踰山越谷，至洛護羅國。此北二千餘里，經<a 
name="0890a09" id="0890a09"></a>途艱阻，寒風飛雪，至秣邏娑國<span class="note">(亦謂三波訶國)</span>。</p><a 
name="0890a10" id="0890a10"></a><p style="text-indent: 0em; margin-left: 0em"><span class="linehead"></span>自屈露多國南行七百餘里，越大山，濟<a 
name="0890a11" id="0890a11"></a>大河，至設多圖盧國<span class="note">(北印度境)</span>。</p><a 
name="0890a12" id="0890a12"></a><p style="text-indent: 0em; margin-left: 0em"><span class="linehead"></span>設多圖盧國，周二千餘里，西臨大河。國大都<a 
name="0890a13" id="0890a13"></a>城周十七八里。穀稼殷盛，果實繁茂，多金、<a 
name="0890a14" id="0890a14"></a>銀，出珠珍。服用鮮素，裳衣綺靡。氣序暑熱，<a 
name="0890a15" id="0890a15"></a>風俗淳和，人性善順，上下有序。敦信佛法，<a 
name="0890a16" id="0890a16"></a>誠心質敬。王城內外，伽藍十所，庭宇荒涼，僧<a 
name="0890a17" id="0890a17"></a>徒<span class="gaiji">&#x5C20;<!--gaiji,尟,1[甚*少],2&#x5C20;,3--></span>少。城東南三四里，有窣堵波，高二百餘<a 
name="0890a18" id="0890a18"></a>尺，無憂王之所建也。傍有過去四佛坐及經<a 
name="0890a19" id="0890a19"></a>行遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>之所。</p><p style="text-indent: 0em; margin-left: 0em"><span class="linehead"></span>復從此西南行八百餘里，至<a 
name="0890a20" id="0890a20"></a>波理夜呾羅國<span class="note">(中印度境)</span>。</p><a 
name="0890a21" id="0890a21"></a><p style="text-indent: 0em; margin-left: 0em"><span class="linehead"></span>波理夜呾羅國，周三千餘里。國大都城周十<a 
name="0890a22" id="0890a22"></a>四五里。宜穀稼，豐宿麥，有異稻種六十日<a 
name="0890a23" id="0890a23"></a>而收穫焉。多牛羊，少華<span class="gaiji">&#x83D3;<!--gaiji,果,1[卄/果],2&#x83D3;,3--></span>。氣序暑熱，風俗<a 
name="0890a24" id="0890a24"></a>剛猛。不尚學藝，信奉外道。王，吠奢種也，性<a 
name="0890a25" id="0890a25"></a>勇烈，多武略。伽藍八所，傾毀已甚，僧徒寡少，<a 
name="0890a26" id="0890a26"></a>習學小乘。天祠十餘所，異道千餘人。</p><p style="text-indent: 0em; margin-left: 0em"><span class="linehead"></span>從此<a 
name="0890a27" id="0890a27"></a>東行五百餘里，至秣菟羅國<span class="note">(中印度境)</span>。</p><a 
name="0890a28" id="0890a28"></a><p style="text-indent: 0em; margin-left: 0em"><span class="linehead"></span>秣菟羅國，周五千餘里。國大都城周二十餘<a 
name="0890a29" id="0890a29"></a>里，土地膏腴，稼穡是務。菴沒羅<span class="gaiji">&#x83D3;<!--gaiji,果,1[卄/果],2&#x83D3;,3--></span>家植成林，<a 
name="0890b01" id="0890b01"></a>雖同一名，而有兩種：小者生青熟黃，大者<a 
name="0890b02" id="0890b02"></a>始終青色。出細班<span class="gaiji">[疊*毛]<!--gaiji,,1[疊*毛],2&#x3CB2;,3--></span>及黃金。氣序暑熱，風俗<a 
name="0890b03" id="0890b03"></a>善順，好修冥福，崇德尚學。伽藍二十餘所，<a 
name="0890b04" id="0890b04"></a>僧徒二千餘人，大小二乘，兼功習學。天祠五<a 
name="0890b05" id="0890b05"></a>所，異道雜居。</p><p style="text-indent: 0em; margin-left: 0em"><span class="linehead"></span>有三窣堵波，並無憂王所建<a 
name="0890b06" id="0890b06"></a>也。過去四佛遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>甚多。釋迦如來諸聖弟子<a 
name="0890b07" id="0890b07"></a>遺身窣堵波，謂舍利子<span class="note">(舊曰舍利子，又曰舍利弗，訛略也)</span>、沒<a 
name="0890b08" id="0890b08"></a>特伽羅子<span class="note">(舊曰目乾連，訛也)</span>、布<span class="corr" title='[刺&gt;剌] cf.【麗】'>剌</span>拏梅呾麗衍尼弗呾羅、<a 
name="0890b09" id="0890b09"></a><span class="note">(唐言滿慈子。舊曰彌多羅尼子，訛略也)</span>、鄔波釐、阿難陀、羅怙羅<a 
name="0890b10" id="0890b10"></a><span class="note">(舊曰羅<span class="gaiji">&#x777A;<!--gaiji,,1[目*侯],2&#x777A;,3--></span>，又曰羅云，皆訛略也)</span>，曼殊室利<span class="note">(唐言妙吉祥。舊曰濡首，又曰文殊師利，或言曼殊<a 
name="0890b11" id="0890b11"></a>尸利，譯曰妙德，訛也)</span>諸菩薩窣堵波等。每歲三長及月<a 
name="0890b12" id="0890b12"></a>六齋，僧徒相競，率其同好，齎持供具，多<a 
name="0890b13" id="0890b13"></a>營奇玩，隨其所宗，而致像設。阿毘達磨<a 
name="0890b14" id="0890b14"></a>眾供養舍利子；習定之徒供養沒特伽羅子；<a 
name="0890b15" id="0890b15"></a>誦持經者供養滿慈子；學毘柰耶眾供養<a 
name="0890b16" id="0890b16"></a>鄔波釐；諸苾<span class="corr" title='[&#x84AD;&gt;芻]'>芻</span>尼供養阿難；未受具戒<a 
name="0890b17" id="0890b17"></a>者供養羅怙羅；其學大乘者供養諸菩薩。是<a 
name="0890b18" id="0890b18"></a>日也，諸窣堵波競修供養，珠幡布列，寶蓋<a 
name="0890b19" id="0890b19"></a>駢羅，香煙若雲，華散如雨，蔽虧日月，震蕩<a 
name="0890b20" id="0890b20"></a>谿谷。國王大臣，修善為務。</p><p style="text-indent: 0em; margin-left: 0em"><span class="linehead"></span>城東行五六里，<a 
name="0890b21" id="0890b21"></a>至一山伽藍，<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>崖為室，因谷為門，尊者<a 
name="0890b22" id="0890b22"></a>鄔波<span class="gaiji">&#x6BF1;<!--gaiji,鞠,1[毯-炎+匊],2&#x6BF1;,3--></span>多<span class="note">(唐言近護)</span>之所建也。其中則有如來<a 
name="0890b23" id="0890b23"></a>指爪窣堵波。</p><a 
name="0890b24" id="0890b24"></a><p style="text-indent: 0em; margin-left: 0em"><span class="linehead"></span>伽藍北巖間，有石室，高二十餘尺，廣三十餘<a 
name="0890b25" id="0890b25"></a>尺，四寸細籌填積其內。尊者近護說法化<a 
name="0890b26" id="0890b26"></a>導，夫妻俱證羅漢果者，乃下一籌，異室別<a 
name="0890b27" id="0890b27"></a>族，雖證不記。</p><a 
name="0890b28" id="0890b28"></a><p style="text-indent: 0em; margin-left: 0em"><span class="linehead"></span>石室東南二十四五里，至大涸池，傍有窣堵<a 
name="0890c01" id="0890c01"></a>波。在昔如來行經此處，時有彌猴，持蜜<a 
name="0890c02" id="0890c02"></a>奉佛，佛令水和，普遍大眾。獼猴喜躍，墮<a 
name="0890c03" id="0890c03"></a>坑而死，乘茲福力，得生人中。</p><a 
name="0890c04" id="0890c04"></a><p style="text-indent: 0em; margin-left: 0em"><span class="linehead"></span>池北不遠，大林中有過去四佛經行遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。<a 
name="0890c05" id="0890c05"></a>其側有舍利子、沒特伽羅子等千二百五十<a 
name="0890c06" id="0890c06"></a>大阿羅漢習定之處，並建窣堵波，以記遺<a 
name="0890c07" id="0890c07"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。如來在世，屢遊此國，說法之所，並有封<a 
name="0890c08" id="0890c08"></a>樹。</p><p style="text-indent: 0em; margin-left: 0em"><span class="linehead"></span>從此東北行五百餘里，至薩他泥濕伐<a 
name="0890c09" id="0890c09"></a>羅國<span class="note">(中印度境)</span>。</p><a 
name="0890c10" id="0890c10"></a><p style="text-indent: 0em; margin-left: 0em"><span class="linehead"></span>薩他泥濕伐羅國，周七千餘里。國大都城周<a 
name="0890c11" id="0890c11"></a>二十餘里。土地沃壤，稼穡滋盛。氣序溫暑，風<a 
name="0890c12" id="0890c12"></a>俗澆薄，家室富饒，競為奢侈。深閑幻術，高<a 
name="0890c13" id="0890c13"></a>尚異能。多逐利，少務農，諸方奇貨多聚其<a 
name="0890c14" id="0890c14"></a>國。伽藍三所，僧徒七百餘人，並皆習學小乘<a 
name="0890c15" id="0890c15"></a>法教。天祠百餘所，異道甚多。</p><a 
name="0890c16" id="0890c16"></a><p style="text-indent: 0em; margin-left: 0em"><span class="linehead"></span>大城四周二百里內，彼土之人謂為福地。聞<a 
name="0890c17" id="0890c17"></a>諸先志曰：昔五印度國二王分治，境壤相<a 
name="0890c18" id="0890c18"></a>侵，干戈不息。兩主合謀，欲決兵戰，以定<a 
name="0890c19" id="0890c19"></a>雌雄，以寧氓俗。黎庶胥怨，莫從君命。王以<a 
name="0890c20" id="0890c20"></a>為眾庶者，難與慮始也，神可動物，權可<a 
name="0890c21" id="0890c21"></a>立功。時有梵志，素知高才，密齎束帛，命<a 
name="0890c22" id="0890c22"></a>入後庭，造作法書，藏諸巖穴。歲月既久，樹<a 
name="0890c23" id="0890c23"></a>皆合拱。王於朝坐，告諸臣曰：「吾以不德，<a 
name="0890c24" id="0890c24"></a>忝居大位，天帝垂照，夢賜靈書，今在某<a 
name="0890c25" id="0890c25"></a>山，藏於某嶺。」於是下令營求，得書山林<a 
name="0890c26" id="0890c26"></a>之下。群官稱慶，眾庶悅豫，宣示遠近，咸使<a 
name="0890c27" id="0890c27"></a>聞知。其大略曰：「夫生死無崖，流轉無極，含<a 
name="0890c28" id="0890c28"></a>靈淪溺，莫由自濟。我以奇謀，令離諸苦。<a 
name="0890c29" id="0890c29"></a>今此王城周二百里，古先帝世福利之地。歲<a 
name="0891a01" id="0891a01"></a>月極遠，銘記堙滅，生靈不悟，遂沈苦海。<a 
name="0891a02" id="0891a02"></a>溺而不救，夫何謂歟？汝諸含識，臨敵兵死，得<a 
name="0891a03" id="0891a03"></a>生人中，多殺無辜，受天福樂，順孫孝子，扶<a 
name="0891a04" id="0891a04"></a>侍親老，經遊此地，獲福無窮。功少福多，如<a 
name="0891a05" id="0891a05"></a>何失利？一喪人身，三途冥漠。是故含生，各<a 
name="0891a06" id="0891a06"></a>務修業！」於是人皆兵戰，視死如歸。王遂下<a 
name="0891a07" id="0891a07"></a>令，招募勇烈，兩國合戰，積屍如莽。迄<span class="corr" title='[干&gt;于] cf.【麗】'>于</span>今<a 
name="0891a08" id="0891a08"></a>時，遺<span class="corr" title='[駭&gt;骸] cf.【麗】'>骸</span>遍野，時既古昔，人骸偉大。國俗相傳，<a 
name="0891a09" id="0891a09"></a>謂之福地。</p><a 
name="0891a10" id="0891a10"></a><p style="text-indent: 0em; margin-left: 0em"><span class="linehead"></span>城西北四五里，有窣堵波，高二百餘尺，無憂<a 
name="0891a11" id="0891a11"></a>王之所建也。<span class="gaiji">&#x750E;<!--gaiji,,1[專*瓦],2&#x750E;,3--></span>皆黃赤色，甚光淨，中有如來<a 
name="0891a12" id="0891a12"></a>舍利一斗，光明時照，神<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>多端。</p><a 
name="0891a13" id="0891a13"></a><p style="text-indent: 0em; margin-left: 0em"><span class="linehead"></span>城南行百餘里，至俱昏<span class="note">(去聲)</span>荼僧伽藍。重閣連<a 
name="0891a14" id="0891a14"></a>甍，層臺間峙。僧徒清肅，威儀閑雅。</p><p style="text-indent: 0em; margin-left: 0em"><span class="linehead"></span>從此東北<a 
name="0891a15" id="0891a15"></a>行四百餘里，至窣祿勤那國<span class="note">(中印度境)</span>。</p><a 
name="0891a16" id="0891a16"></a><p style="text-indent: 0em; margin-left: 0em"><span class="linehead"></span>窣祿勤那國，周六千餘里，東臨殑伽河，北<a 
name="0891a17" id="0891a17"></a>背大山，閻牟那河中境而流。國大都城周二<a 
name="0891a18" id="0891a18"></a>十餘里，東臨閻牟那河，荒蕪雖甚，基趾尚<a 
name="0891a19" id="0891a19"></a>固。土地所產，風氣所宜，同薩他泥濕伐羅<a 
name="0891a20" id="0891a20"></a>國。人性淳質，宗信外道。貴藝學，尚福慧。伽<a 
name="0891a21" id="0891a21"></a>藍五所，僧徒千餘人，多學小乘，少習餘部。<a 
name="0891a22" id="0891a22"></a>商搉微言，清論玄奧，異方俊彥，尋論稽<a 
name="0891a23" id="0891a23"></a>疑。天祠百所，異道甚多。</p><p style="text-indent: 0em; margin-left: 0em"><span class="linehead"></span>大城東南閻牟那河<a 
name="0891a24" id="0891a24"></a>西，大伽藍東門外，有窣堵波，無憂王之所建<a 
name="0891a25" id="0891a25"></a>也。如來在昔，曾於此處說法度人。其側又<a 
name="0891a26" id="0891a26"></a>一窣堵波，中有如來髮、爪也。舍利子、沒特伽<a 
name="0891a27" id="0891a27"></a>羅諸阿羅漢髮、爪窣堵波，周其左右，數十餘<a 
name="0891a28" id="0891a28"></a>所。如來寂滅之後，此國為諸外道所詿誤<a 
name="0891a29" id="0891a29"></a>焉，信受邪法，捐廢正見。今有五伽藍者，<a 
name="0891b01" id="0891b01"></a>乃異國論師與諸外道及婆羅門論議勝<a 
name="0891b02" id="0891b02"></a>處，因此建焉。</p><p style="text-indent: 0em; margin-left: 0em"><span class="linehead"></span>閻牟那河東行八百餘里，至<a 
name="0891b03" id="0891b03"></a>殑伽河河源，廣三四里，東南流入海處廣<a 
name="0891b04" id="0891b04"></a>十餘里。水色滄浪，波流浩汗，靈怪雖多，不<a 
name="0891b05" id="0891b05"></a>為物害，其味甘美，細沙隨流。彼俗書記，謂<a 
name="0891b06" id="0891b06"></a>之福水，罪咎雖積，沐浴便除；輕命自沈，生<a 
name="0891b07" id="0891b07"></a>天受福；死而投骸，不墮惡趣；揚波激流，<a 
name="0891b08" id="0891b08"></a>亡魂獲濟。時執師子國提婆菩薩深達實<a 
name="0891b09" id="0891b09"></a>相，得諸法性，愍諸愚夫，來此導誘。當是<a 
name="0891b10" id="0891b10"></a>時也，士女咸會，少長畢萃，於河之濱，揚波激<a 
name="0891b11" id="0891b11"></a>流。提婆菩薩和光汲引，俯首反激，狀異眾<a 
name="0891b12" id="0891b12"></a>人。有外道曰：「吾子何其異乎？」提婆菩薩曰：<a 
name="0891b13" id="0891b13"></a>「吾父母親宗在執師子國，恐苦飢渴，冀斯遠<a 
name="0891b14" id="0891b14"></a>濟。」諸外道曰：「吾子謬矣！曾不再思，妄行此<a 
name="0891b15" id="0891b15"></a>事。家國綿邈，山川遼敻，激揚此水，給濟<a 
name="0891b16" id="0891b16"></a>彼飢，其猶<span class="gaiji">&#x5374;<!--gaiji,卻,1[去*ㄗ],2&#x5374;,3--></span>行以求前及，非所聞也。」提婆<a 
name="0891b17" id="0891b17"></a>菩薩曰：「幽途罪累，尚蒙此水；山川雖阻，如何<a 
name="0891b18" id="0891b18"></a>不濟？」時諸外道知難謝屈，捨邪見，受正<a 
name="0891b19" id="0891b19"></a>法，改過自新，願奉教誨。</p><p style="text-indent: 0em; margin-left: 0em"><span class="linehead"></span>渡河東岸至秣底<a 
name="0891b20" id="0891b20"></a>補羅國<span class="note">(中印度境)</span>。</p><a 
name="0891b21" id="0891b21"></a><p style="text-indent: 0em; margin-left: 0em"><span class="linehead"></span>秣底補羅國，周六千餘里。國大都城周二十<a 
name="0891b22" id="0891b22"></a>餘里。宜穀、麥，多華果。氣序和暢，風俗淳質。<a 
name="0891b23" id="0891b23"></a>崇尚學藝，深閑<span class="gaiji">&#x546A;<!--gaiji,咒,1[口*兄],2&#x546A;,3--></span>術。信邪正者，其徒相<a 
name="0891b24" id="0891b24"></a>半。王，戍達羅種也，不信佛法，敬事天神。<a 
name="0891b25" id="0891b25"></a>伽藍十餘所，僧徒八百餘人，多學小乘教說<a 
name="0891b26" id="0891b26"></a>一切有部。天祠五十餘所，異道雜居。</p><a 
name="0891b27" id="0891b27"></a><p style="text-indent: 0em; margin-left: 0em"><span class="linehead"></span>大城南四五里，至小伽藍，僧徒五十餘人。昔<a 
name="0891b28" id="0891b28"></a>瞿拏<span class="gaiji">&#x9262;<!--gaiji,缽,1[金*本],2&#x9262;,3--></span>剌婆<span class="note">(唐言德光)</span>論師於此作《辯真》等論，凡<a 
name="0891b29" id="0891b29"></a>百餘部。論師少而英傑，長而弘敏，博物強識，<a 
name="0891c01" id="0891c01"></a>碩學多聞。本習大乘，未窮玄奧，因覽《毘婆<a 
name="0891c02" id="0891c02"></a>沙論》，退業而學小乘，作數十部論，破大乘<a 
name="0891c03" id="0891c03"></a>綱紀，成小乘執著。又製俗書數十餘部，非<a 
name="0891c04" id="0891c04"></a>斥先進所作典論。覃思佛經，十數不決，<a 
name="0891c05" id="0891c05"></a>研精雖久，疑情未除。時有提婆犀那<span class="note">(唐言天軍)</span><a 
name="0891c06" id="0891c06"></a>羅漢，往來<span class="gaiji">&#x89A9;<!--gaiji,睹,1[者*見],2&#x89A9;,3--></span>史多天。德光願見慈氏，決疑<a 
name="0891c07" id="0891c07"></a>請益。天軍以神通力，接上天宮。既見慈氏，<a 
name="0891c08" id="0891c08"></a>長揖不禮。天軍謂曰：「慈氏菩薩次紹佛位，<a 
name="0891c09" id="0891c09"></a>何乃自高，敢不致敬？方欲受業，如何不屈？」<a 
name="0891c10" id="0891c10"></a>德光對曰：「尊者此言，誠為指誨。然我具戒<a 
name="0891c11" id="0891c11"></a>苾芻，出家弟子，慈氏菩薩受天福樂，非出家<a 
name="0891c12" id="0891c12"></a>之侶，而欲作禮，恐非所宜。」菩薩知其我慢<a 
name="0891c13" id="0891c13"></a>心固，非聞法器，往來三返，不得決疑。更<a 
name="0891c14" id="0891c14"></a>請天軍，重欲覲禮。天軍惡其我慢，蔑而不<a 
name="0891c15" id="0891c15"></a>對。德光既不遂心，便起恚恨，即趣山林，<a 
name="0891c16" id="0891c16"></a>修發通定，我慢未除，不證道果。</p><p style="text-indent: 0em; margin-left: 0em"><span class="linehead"></span>德光伽藍<a 
name="0891c17" id="0891c17"></a>北三四里，有大伽藍，僧徒二百餘人，並學小<a 
name="0891c18" id="0891c18"></a>乘法教，是眾賢論師壽終之處。論師，迦濕彌<a 
name="0891c19" id="0891c19"></a>羅國人也，聰敏博達，幼傳雅譽，特深研究<a 
name="0891c20" id="0891c20"></a>《說一切有部毘婆沙論》。時有世親菩薩，一<a 
name="0891c21" id="0891c21"></a>心玄道，求解言外，破毘婆沙師所執，作《阿<a 
name="0891c22" id="0891c22"></a>毘達磨俱舍論》，辭義善巧，理致清高。眾賢<a 
name="0891c23" id="0891c23"></a>循覽，遂有心焉。於是沈研鑽極，十有二歲，<a 
name="0891c24" id="0891c24"></a>作《俱舍雹論》二萬五千頌，凡八十萬言矣。<a 
name="0891c25" id="0891c25"></a>所謂言深致遠，窮幽洞微。告門人曰：「以我<a 
name="0891c26" id="0891c26"></a>逸才，持我正論，逐斥世親，挫其鋒銳，無<a 
name="0891c27" id="0891c27"></a>令老叟獨擅先名。」於是學徒四三俊彥，<a 
name="0891c28" id="0891c28"></a>持所作論，推訪世親。世親是時在磔迦國<a 
name="0891c29" id="0891c29"></a>奢羯羅城，遠傳聲問，眾賢當至。世親聞<a 
name="0892a01" id="0892a01"></a>已，即治行裝。門人懷疑，前進諫曰：「大師德<a 
name="0892a02" id="0892a02"></a>高先哲，名擅當時，遠近學徒莫不推謝。今<a 
name="0892a03" id="0892a03"></a>聞眾賢，一何惶遽？必有所下，我曹厚顏。」世<a 
name="0892a04" id="0892a04"></a>親曰：「吾今遠遊，非避此子。顧此國中，無復<a 
name="0892a05" id="0892a05"></a>監達。眾賢後進也，詭辯若流，我衰<span class="corr" title='[髦&gt;耄] cf.【麗】'>耄</span>矣，莫<a 
name="0892a06" id="0892a06"></a>能持論。欲以一言頹其異執，引至中印<a 
name="0892a07" id="0892a07"></a>度，對諸髦彥，察乎真偽，詳乎得失。」尋即<a 
name="0892a08" id="0892a08"></a>命侶，負笈遠遊。眾賢論師當後一日至此<a 
name="0892a09" id="0892a09"></a>伽藍，忽覺氣衰，於是裁書謝世親曰：「如來<a 
name="0892a10" id="0892a10"></a>寂滅，弟子部執，傳其宗學，各擅專門，黨同<a 
name="0892a11" id="0892a11"></a>道，疾異部。愚以寡昧，猥承傳習，覽所製<a 
name="0892a12" id="0892a12"></a>《阿毘達磨俱舍論》，破毘婆沙師大義，輒不量<a 
name="0892a13" id="0892a13"></a>力，沈究彌年，作為此論，扶正宗學。智小謀<a 
name="0892a14" id="0892a14"></a>大，死其將至。菩薩宣暢微言，抑揚至理，<a 
name="0892a15" id="0892a15"></a>不毀所執，得存遺文，斯為幸矣，死何悔哉？」<a 
name="0892a16" id="0892a16"></a>於是歷選門人有辭辯者而告之曰：「吾<a 
name="0892a17" id="0892a17"></a>誠後學，輕凌先達，命也如何？當從斯沒！汝<a 
name="0892a18" id="0892a18"></a>持是書及所製論，謝彼菩薩，代我悔過。」授<a 
name="0892a19" id="0892a19"></a>辭適畢，奄爾云亡。門人奉書至世親所<a 
name="0892a20" id="0892a20"></a>而致辭曰：「我師眾賢已捨壽命。遺言致書，<a 
name="0892a21" id="0892a21"></a>責躬謝咎。不墜其名，非所敢望。」世親菩<a 
name="0892a22" id="0892a22"></a>薩覽書閱論，沈吟久之，謂門人曰：「眾賢論<a 
name="0892a23" id="0892a23"></a>師聰敏後進，理雖不足，辭乃有餘。我今<a 
name="0892a24" id="0892a24"></a>欲破眾賢之論，若指諸掌。顧以垂終之<a 
name="0892a25" id="0892a25"></a>託，重其知難之辭，苟緣大義，存其宿志，<a 
name="0892a26" id="0892a26"></a>況乎此論，發明我宗？」遂為改題為《順正<a 
name="0892a27" id="0892a27"></a>理論》。門人諫曰：「眾賢未沒，大師遠<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>，既<a 
name="0892a28" id="0892a28"></a>得其論，又為改題，凡厥學徒，何顏受愧？」世<a 
name="0892a29" id="0892a29"></a>親菩薩欲除眾疑，而說頌曰：「如師子王，<a 
name="0892b01" id="0892b01"></a>避豕遠逝，二力勝負，智者應知。」眾賢死已，<a 
name="0892b02" id="0892b02"></a>焚屍收骨，於伽藍西北二百餘步菴沒羅林<a 
name="0892b03" id="0892b03"></a>中，起窣堵波，今猶現在。</p><a 
name="0892b04" id="0892b04"></a><p style="text-indent: 0em; margin-left: 0em"><span class="linehead"></span>菴沒羅林側有窣堵波，毘末羅蜜多羅<span class="note">(唐言無垢友)</span><a 
name="0892b05" id="0892b05"></a>論師之遺身。論師，迦濕彌羅國人也，於說<a 
name="0892b06" id="0892b06"></a>一切有部而出家焉。博綜眾經，研究異論，<a 
name="0892b07" id="0892b07"></a>遊五印度國，學三藏玄文，名立業成，將歸<a 
name="0892b08" id="0892b08"></a>本國。途次眾賢論師窣堵波也，拊而歎曰：<a 
name="0892b09" id="0892b09"></a>「惟論師雅量清高，抑揚大義，方欲挫異部，<a 
name="0892b10" id="0892b10"></a>立本宗業也，如何降年不永！我無垢友<a 
name="0892b11" id="0892b11"></a>猥承末學，異時慕義，曠代懷德。世親雖沒，<a 
name="0892b12" id="0892b12"></a>宗學尚傳，我盡所知，當製諸論，令贍部洲<a 
name="0892b13" id="0892b13"></a>諸學人等絕大乘稱，滅世親名，斯為不朽，<a 
name="0892b14" id="0892b14"></a>用盡宿心。」說是語已，心發狂亂，五舌重出，<a 
name="0892b15" id="0892b15"></a>熱血流涌。知命必終，裁書悔曰：「夫大乘教<a 
name="0892b16" id="0892b16"></a>者，佛法之中究竟說也。名味泯絕，理致幽玄。<a 
name="0892b17" id="0892b17"></a>輕以愚昧，駁斥先進，業報皎然，滅身宜矣。<a 
name="0892b18" id="0892b18"></a>敢告學人，厥鑒斯在，各慎爾志，無得懷疑。」<a 
name="0892b19" id="0892b19"></a>大地為震，命遂終焉。當其死處，地陷為坑。<a 
name="0892b20" id="0892b20"></a>同旅焚屍，收骸旌建。時有羅漢見而歎曰：<a 
name="0892b21" id="0892b21"></a>「惜哉！苦哉！今此論師，任情執見，毀惡大乘，<a 
name="0892b22" id="0892b22"></a>墮無間獄。」</p><a 
name="0892b23" id="0892b23"></a><p style="text-indent: 0em; margin-left: 0em"><span class="linehead"></span>國西北境殑伽河東岸有摩裕羅城，周二十<a 
name="0892b24" id="0892b24"></a>餘里。居人殷盛，清流交帶，出<span class="gaiji">&#x936E;<!--gaiji,,1[金*俞],2&#x936E;,3--></span>石、水精、寶器。<a 
name="0892b25" id="0892b25"></a>去城不遠，臨殑伽河，有大天祠，甚多靈異。<a 
name="0892b26" id="0892b26"></a>其中有池，編石為岸，引殑伽水為補，<a 
name="0892b27" id="0892b27"></a>五印度人謂之殑伽河門，生福滅罪之所。<a 
name="0892b28" id="0892b28"></a>常有遠方數百千人，集此澡濯。樂善諸王<a 
name="0892b29" id="0892b29"></a>建立福舍，備珍羞，儲醫藥，惠施鰥寡，周給<a 
name="0892c01" id="0892c01"></a>孤獨。</p><p style="text-indent: 0em; margin-left: 0em"><span class="linehead"></span>從此北行三百餘里，至婆羅吸摩補<a 
name="0892c02" id="0892c02"></a>羅國<span class="note">(北印度境)</span>。</p><a 
name="0892c03" id="0892c03"></a><p style="text-indent: 0em; margin-left: 0em"><span class="linehead"></span>婆羅吸摩補羅國，周四千餘里，山周四境。國<a 
name="0892c04" id="0892c04"></a>大都城周二十餘里。居人殷盛，家室富饒。土<a 
name="0892c05" id="0892c05"></a>地沃壤，稼穡時播，出<span class="gaiji">&#x936E;<!--gaiji,,1[金*俞],2&#x936E;,3--></span>石、水精。氣序微寒，風<a 
name="0892c06" id="0892c06"></a>俗剛猛。少學藝，多逐利。人性獷烈，邪正雜<a 
name="0892c07" id="0892c07"></a>信。伽藍五所，僧徒寡少。天祠十餘所，異道雜<a 
name="0892c08" id="0892c08"></a>居。</p><p style="text-indent: 0em; margin-left: 0em"><span class="linehead"></span>此國境北大雪山中，有蘇伐<span class="corr" title='[刺&gt;剌] cf.【麗】'>剌</span>拏瞿呾羅<a 
name="0892c09" id="0892c09"></a>國<span class="note">(唐言金氏)</span>。出上黃金，故以名焉。東西長，南北狹，<a 
name="0892c10" id="0892c10"></a>即東女國也。世以女稱國。夫亦為王，不<a 
name="0892c11" id="0892c11"></a>知政事，丈夫唯征伐，田種而已。土宜宿<a 
name="0892c12" id="0892c12"></a>麥，多畜羊、馬。氣候寒烈，人性躁暴。東接吐<a 
name="0892c13" id="0892c13"></a>蕃國，北接于闐國，西接三波訶國。</p><p style="text-indent: 0em; margin-left: 0em"><span class="linehead"></span>從末<a 
name="0892c14" id="0892c14"></a>底補羅東南行四百餘里，至瞿毘霜那國<a 
name="0892c15" id="0892c15"></a><span class="note">(中印度境)</span>。</p><a 
name="0892c16" id="0892c16"></a><p style="text-indent: 0em; margin-left: 0em"><span class="linehead"></span>瞿毘霜那國，周二千餘里。國大都城周十四<a 
name="0892c17" id="0892c17"></a>五里，崇峻險固，居人殷盛，華林池沼，往往相<a 
name="0892c18" id="0892c18"></a>間。氣序土宜同末底補羅國。風俗淳質，勤<a 
name="0892c19" id="0892c19"></a>學好福。多信外道，求現在樂。伽藍二所，僧<a 
name="0892c20" id="0892c20"></a>眾百餘人，並皆習學小乘法教。天祠三十餘<a 
name="0892c21" id="0892c21"></a>所，異道雜居。</p><p style="text-indent: 0em; margin-left: 0em"><span class="linehead"></span>大城側故伽藍中，有窣堵波，無<a 
name="0892c22" id="0892c22"></a>憂王之所建也，高二百餘尺。如來在昔，於此<a 
name="0892c23" id="0892c23"></a>一月說諸法要，傍有過去四佛座及經行遺<a 
name="0892c24" id="0892c24"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>處。其側有如來髮、爪二窣堵波，各高一<a 
name="0892c25" id="0892c25"></a>丈餘。</p><p style="text-indent: 0em; margin-left: 0em"><span class="linehead"></span>自此東南行四百餘里，至堊醯掣呾<a 
name="0892c26" id="0892c26"></a>邏國<span class="note">(中印度境)</span>。</p><a 
name="0892c27" id="0892c27"></a><p style="text-indent: 0em; margin-left: 0em"><span class="linehead"></span><span class="corr" title='[惡&gt;堊]'>堊</span>醯掣呾邏國，周三千餘里。大都城周十七<a 
name="0892c28" id="0892c28"></a>八里，依據險固，宜穀、麥，多林泉。氣序和暢，<a 
name="0892c29" id="0892c29"></a>風俗淳質。翫道篤學，多才博識。伽藍十餘所，<a 
name="0893a01" id="0893a01"></a>僧徒千餘人，習學小乘正量部法。天祠九<a 
name="0893a02" id="0893a02"></a>所，異道三百餘人，事自在天，塗灰之侶也。</p><a 
name="0893a03" id="0893a03"></a><p style="text-indent: 0em; margin-left: 0em"><span class="linehead"></span>城外龍池側有窣堵波，無憂王之所建也。<a 
name="0893a04" id="0893a04"></a>是如來在昔為龍王，七日於此說法。其側<a 
name="0893a05" id="0893a05"></a>有四小窣堵波，是過去四佛坐及經行遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0893a06" id="0893a06"></a>之所。自此東行二百六七十里，渡殑伽<a 
name="0893a07" id="0893a07"></a>河，南至毘羅那拏國<span class="note">(中印度境)</span>。</p><a 
name="0893a08" id="0893a08"></a><p style="text-indent: 0em; margin-left: 0em"><span class="linehead"></span>毘羅那拏國，周二千餘里。國大都城周十餘<a 
name="0893a09" id="0893a09"></a>里。氣序土宜，同堊醯掣呾邏國。風俗猛暴，人<a 
name="0893a10" id="0893a10"></a>知學藝。崇信外道，少敬佛法。伽藍二所，僧<a 
name="0893a11" id="0893a11"></a>徒三百人，並皆習學大乘法教。天祠五所，<a 
name="0893a12" id="0893a12"></a>異道雜居。</p><p style="text-indent: 0em; margin-left: 0em"><span class="linehead"></span>大城中故伽藍內，有窣堵波基，<a 
name="0893a13" id="0893a13"></a>雖傾<span class="corr" title='[[土*已]&gt;圮]'>圮</span>，尚百餘尺，無憂王之所建也。如來在<a 
name="0893a14" id="0893a14"></a>昔於此七日說《蘊界處經》之所。其側則有<a 
name="0893a15" id="0893a15"></a>過去四佛座及經行遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>斯在。從此東南<a 
name="0893a16" id="0893a16"></a>行二百餘里，至劫比他國<span class="note">(舊謂僧迦舍國。中印度境)</span>。</p><a 
name="0893a17" id="0893a17"></a><p style="text-indent: 0em; margin-left: 0em"><span class="linehead"></span>劫比他國，周二千餘里。國大都城周二十餘<a 
name="0893a18" id="0893a18"></a>里。氣序土宜，同毘羅那拏國。風俗淳和，人<a 
name="0893a19" id="0893a19"></a>多學藝。伽藍四所，僧徒千餘人，並學小乘<a 
name="0893a20" id="0893a20"></a>正量部法。天祠十所，異道雜居，同共遵事<a 
name="0893a21" id="0893a21"></a>大自在天。</p><p style="text-indent: 0em; margin-left: 0em"><span class="linehead"></span>城西二十餘里有大伽藍，經製<a 
name="0893a22" id="0893a22"></a>輪奐，工窮剞劂，聖形尊像，務極莊嚴。僧徒<a 
name="0893a23" id="0893a23"></a>數百人，學正量部法。數萬淨人，宅居其側。<a 
name="0893a24" id="0893a24"></a>伽藍大垣內有三寶階，南北列，東面下，是如<a 
name="0893a25" id="0893a25"></a>來自三十三天降還也。昔如來起自勝林，<a 
name="0893a26" id="0893a26"></a>上昇天宮，居善法堂，為母說法，過三月已，<a 
name="0893a27" id="0893a27"></a>將欲下降。天帝釋乃縱神力，建立寶階，中<a 
name="0893a28" id="0893a28"></a>階黃金，左水精，右白銀。如來起善法堂，從<a 
name="0893a29" id="0893a29"></a>諸天眾，履中階而下；大梵王執白拂，履銀<a 
name="0893b01" id="0893b01"></a>階而右侍；天帝釋持寶蓋，蹈水精階而左<a 
name="0893b02" id="0893b02"></a>侍；天眾凌虛，散華讚德。數百年前，猶有階<a 
name="0893b03" id="0893b03"></a>級，逮至今時，陷沒已盡。諸國君王悲慨不<a 
name="0893b04" id="0893b04"></a>遇，疊以塼石，飾以珍寶，於其故基，擬<a 
name="0893b05" id="0893b05"></a>昔寶階，其高七十餘尺，上起精舍。中有石<a 
name="0893b06" id="0893b06"></a>佛像，而左右之階有釋、梵之像，形擬厥初，<a 
name="0893b07" id="0893b07"></a>猶為下勢。傍有石柱，高七十餘尺，無憂王<a 
name="0893b08" id="0893b08"></a>所建。色紺光潤，質堅密理，上作師子，蹲<a 
name="0893b09" id="0893b09"></a>踞向階，雕鏤奇形，周其方面，隨人罪福，<a 
name="0893b10" id="0893b10"></a>影現柱中。</p><a 
name="0893b11" id="0893b11"></a><p style="text-indent: 0em; margin-left: 0em"><span class="linehead"></span>寶階側不遠有窣堵波，是過去四佛坐及經<a 
name="0893b12" id="0893b12"></a>行遺<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>之所。其側窣堵波，如來在昔於此澡<a 
name="0893b13" id="0893b13"></a>浴。其側精舍，是如來入定之處。</p><a 
name="0893b14" id="0893b14"></a><p style="text-indent: 0em; margin-left: 0em"><span class="linehead"></span>精舍側有大石，基長五十步，高七尺，是如來<a 
name="0893b15" id="0893b15"></a>經行之處。足所履<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>皆有蓮華之文。基左右<a 
name="0893b16" id="0893b16"></a>各有小窣堵波，帝釋、梵王之所建也。</p><a 
name="0893b17" id="0893b17"></a><p style="text-indent: 0em; margin-left: 0em"><span class="linehead"></span>釋、梵窣堵波前，是蓮華色苾芻尼欲先見佛，<a 
name="0893b18" id="0893b18"></a>化作轉輪王處。如來自天宮還贍部洲<a 
name="0893b19" id="0893b19"></a>也，時蘇部底<span class="note">(唐言善現。舊曰須扶提，或曰須菩提，譯曰善吉，皆訛也)</span>宴坐<a 
name="0893b20" id="0893b20"></a>石室，竊自思曰：「今佛還降，人、天導從，如我<a 
name="0893b21" id="0893b21"></a>今者，何所宜行？<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>聞佛說，知諸法空，體諸<a 
name="0893b22" id="0893b22"></a>法性，是則以慧眼觀法身也。」時蓮華色苾<a 
name="0893b23" id="0893b23"></a>芻尼欲初見佛，化為轉輪王，七寶導從，四<a 
name="0893b24" id="0893b24"></a>兵警衛，至世尊所，復苾芻尼。如來告曰：<a 
name="0893b25" id="0893b25"></a>「汝非初見。夫善現者，觀諸法空，是見法身。」</p><a 
name="0893b26" id="0893b26"></a><p style="text-indent: 0em; margin-left: 0em"><span class="linehead"></span>聖<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>垣內，靈異相繼。其大窣堵波東南有一<a 
name="0893b27" id="0893b27"></a>池龍，恒護聖<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。既有冥衛，難以輕犯，歲<a 
name="0893b28" id="0893b28"></a>久自壞，人莫能毀。</p><p style="text-indent: 0em; margin-left: 0em"><span class="linehead"></span>從此東南行，減二百里，<a 
name="0893b29" id="0893b29"></a>至羯若鞠闍國<span class="note">(唐言曲女城國。中印度境)</span>。</p><a 
name="0893c01" id="0893c01"></a><p><span class="juanname">大唐西域記卷第四</span></p>
<hr>【經文資訊】大正藏第 51 冊 No. 2087 大唐西域記<br>【版本記錄】CBETA 電子佛典 Rev. 1.30 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，萬金川大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9a3a.html?index=T51n2087" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2087_004 by HTTrack Website Copier/3.x [XR&CO'2008], Mon, 02 Jun 2014 23:52:09 GMT -->
</html>
