<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB447_004 by HTTrack Website Copier/3.x [XR&CO'2008], Tue, 03 Jun 2014 01:11:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5ba4.gif?utmac=MO-30696269-4&amp;utmn=871813824&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB447_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf2d3.html?index=J39nB447_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B447 東山梅溪度禪師語錄 (10卷)<br/>【清 福度說　慶緒等編（依駒本印）】<br/>第 4 卷</p>
	<a href="index233c.html?index=J39nB447_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B447" sutra_name="東山梅溪度禪師語錄" sutra_juan="[卷4]">　
<a 
name="0389c01" id="0389c01"></a><p><span class="juanname">東山梅溪度禪師語錄卷第四</span></p><a 
name="0389c02" id="0389c02"></a><p style="margin-left: 4em"><span class="byline">嗣法門人真解等編</span></p><a 
name="0389c03" id="0389c03"></a><p style="margin-left: 2em"><span class="headname">上堂四</span></p><a 
name="0389c04" id="0389c04"></a><p style="text-indent: 0em; margin-left: 0em"><span class="linehead"></span>玄帝聖誕開府慕大檀越營齋請上堂竹樹參天碧<a 
name="0389c05" id="0389c05"></a>峰巒潑黛青中丞營妙供慶祝蕩魔尊拈拄杖云還<a 
name="0389c06" id="0389c06"></a>見蕩魔天尊也未倘若見得始知仙佛同源玄禪不<a 
name="0389c07" id="0389c07"></a>二說甚麼明心見性之旨抱元守一之方一則不負<a 
name="0389c08" id="0389c08"></a>大中丞營齋一則不負老東山饒舌設或不能未免<a 
name="0389c09" id="0389c09"></a>兩枝樺炬燒丹圃一縷龍涎爇紫臺下座率眾詣玄<a 
name="0389c10" id="0389c10"></a>武殿拈香上供畢便歸方丈。</p><a 
name="0389c11" id="0389c11"></a><p style="text-indent: 0em; margin-left: 0em"><span class="linehead"></span>非聞胡居士率眾檀越營齋請上堂棲霞昨夜吼風<a 
name="0389c12" id="0389c12"></a>雷李白桃紅笑滿腮引得諸檀新發意穿雲踏翠飯<a 
name="0389c13" id="0389c13"></a>僧來敢問大眾那裏是諸檀新發意處拈拄杖云見<a 
name="0389c14" id="0389c14"></a>麼見處明則月橫青漢嵐遶丹山處處現清淨身卓<a 
name="0389c15" id="0389c15"></a>杖一下云聞麼聞處通則鐘傳蘭谷鼓震石門頭頭<a 
name="0389c16" id="0389c16"></a>出廣長舌又何須攝心覓佛於長年翹首問法於永<a 
name="0389c17" id="0389c17"></a>歲召大眾云聲色叢中透脫且置諸檀圓無漏果一<a 
name="0389c18" id="0389c18"></a>句作麼生道聖泉日日寒濤發獅嶺年年野色青復<a 
name="0389c19" id="0389c19"></a>舉龐蘊居士將家財傾向湘江學出世法到石頭處<a 
name="0389c20" id="0389c20"></a>問不與萬法為侶者是什麼人石頭以手掩士口士<a 
name="0389c21" id="0389c21"></a>乃有惺後到馬祖處亦如是問祖云待汝一口吸盡<a 
name="0389c22" id="0389c22"></a>西江水即向汝道士於言下大悟遂作偈云有男不<a 
name="0389c23" id="0389c23"></a>婚有女不嫁大家團圞頭共說無生話師云龐公只<a 
name="0389c24" id="0389c24"></a>知斷煩惱而覓菩提不解就塵勞而作佛事怎似非<a 
name="0389c25" id="0389c25"></a>聞居士并眾檀越也不傾財水底也不問道叢席將<a 
name="0389c26" id="0389c26"></a>此平等信心直下打破慳囊來我棲霞治齋結眾豈<a 
name="0389c27" id="0389c27"></a>不超出龐老一頭地哉雖然若是且道古今相去多<a 
name="0389c28" id="0389c28"></a>少鳥帶香從花裏出龍含雨向洞中歸下座。</p><a 
name="0389c29" id="0389c29"></a><p style="text-indent: 0em; margin-left: 0em"><span class="linehead"></span>照壁山軌度法主設齋師上堂風和遍界日麗長天<a 
name="0389c30" id="0389c30"></a>山色展半滿之科水聲談空有之教你諸人還領會<a 
name="0390a01" id="0390a01"></a>得麼若領會得始知琅函光吐三千界玉軸香生百<a 
name="0390a02" id="0390a02"></a>億春如領會不得問取軌度和尚去便下座。</p><a 
name="0390a03" id="0390a03"></a><p style="text-indent: 0em; margin-left: 0em"><span class="linehead"></span>傅太夫人為先慈董氏忌日飯僧請上堂問昔日瞿<a 
name="0390a04" id="0390a04"></a>曇升忉利天為母說法未審瞿曇之母成佛也未師<a 
name="0390a05" id="0390a05"></a>云問取拄杖子進云光目女詣地獄門為母說法未<a 
name="0390a06" id="0390a06"></a>審光目之母成佛也未師云問取拄杖子進云即今<a 
name="0390a07" id="0390a07"></a>傅太夫人為母忌辰請和尚上堂說法未審太夫人<a 
name="0390a08" id="0390a08"></a>之母成佛也未師云問取拄杖子進云且道今昔相<a 
name="0390a09" id="0390a09"></a>去多少師云字經三寫烏焉成馬進云報恩一句請<a 
name="0390a10" id="0390a10"></a>師不吝師云將此深心奉塵剎是則名為報母恩鎮<a 
name="0390a11" id="0390a11"></a>遠僧淳澤問和尚朝朝說法夜夜小參且道一真法<a 
name="0390a12" id="0390a12"></a>界在甚麼處師云鎮遠到此七站僧擬議師打云路<a 
name="0390a13" id="0390a13"></a>程也記不得問如何是有漏因師云去年殿破進云<a 
name="0390a14" id="0390a14"></a>如何是無漏果師云今歲修完進云有漏無漏蒙師<a 
name="0390a15" id="0390a15"></a>指即今傅太夫人先慈靈魂在甚麼處師豎拄杖云<a 
name="0390a16" id="0390a16"></a>見麼問明明現於目前因甚不睹其色師云襄陽橋<a 
name="0390a17" id="0390a17"></a>是九洞進云歷歷彰於耳底因甚不聞其聲師云文<a 
name="0390a18" id="0390a18"></a>昌閣是三層進云和尚信手拈來固是親切教學人<a 
name="0390a19" id="0390a19"></a>向那裏領會師云要過便過要升便升進云恁麼則<a 
name="0390a20" id="0390a20"></a>傅太夫人先慈即此證彼去也師云但從穩處行斷<a 
name="0390a21" id="0390a21"></a>斷不失足乃云金鶯也解饒長舌飛向柳陰啼未歇<a 
name="0390a22" id="0390a22"></a>石女風前側耳聽聲聲說破無生滅你諸人還聞麼<a 
name="0390a23" id="0390a23"></a>若也聞得始知生死關頭依妄而立來去路徑無奈<a 
name="0390a24" id="0390a24"></a>而名正恁麼時如何是傅太夫人先慈董氏迥然獨<a 
name="0390a25" id="0390a25"></a>步一句彈指圓成八萬門剎那滅卻三祗業卓拄杖<a 
name="0390a26" id="0390a26"></a>下座。</p><a 
name="0390a27" id="0390a27"></a><p style="text-indent: 0em; margin-left: 0em"><span class="linehead"></span>高鵬舉率眾檀信設齋請開示上堂問龐公有云十<a 
name="0390a28" id="0390a28"></a>方同聚會個個學無為此是選佛場心空及第歸學<a 
name="0390a29" id="0390a29"></a>人有所未解請和尚一一註腳師云不辭向汝道進<a 
name="0390a30" id="0390a30"></a>云如何是十方同聚會師云大家共集東山頂進云<a 
name="0390b01" id="0390b01"></a>如何是個個學無為師云七尺單前豎脊梁進云如<a 
name="0390b02" id="0390b02"></a>何是此是選佛場師云人非人等皆成佛進云如何<a 
name="0390b03" id="0390b03"></a>是心空及第歸師卓杖云莫負今朝共舉揚進云如<a 
name="0390b04" id="0390b04"></a>此則眾信未設齋前齋<span class="corr" title='[巳&gt;已]'>已</span>受竟和尚未說法時法<span class="corr" title='[巳&gt;已]'>已</span><a 
name="0390b05" id="0390b05"></a>聞周師云知音不必重拈出問如何是無孔笛師云<a 
name="0390b06" id="0390b06"></a>吹出哩囉句驚惺夢中人進云如何是無絃琴師云<a 
name="0390b07" id="0390b07"></a>彈來不落宮商調惟有知音唱和高進云如何是無<a 
name="0390b08" id="0390b08"></a>底船師云渡盡聖凡載餘風月進云如何是無根樹<a 
name="0390b09" id="0390b09"></a>師云枝枝撐白月葉葉鎖寒雲進云如何是無陰陽<a 
name="0390b10" id="0390b10"></a>地師云物物普擎步步踏著進云如何是無底缽師<a 
name="0390b11" id="0390b11"></a>云隆龍歸正覺貯水潤青蓮進云如何是無鬚鎖師<a 
name="0390b12" id="0390b12"></a>云把斷十方界妖狐難遁逃進云如何是無底籃師<a 
name="0390b13" id="0390b13"></a>云不惟攜錦鯉還教盛活蛇進云如何是無星秤師<a 
name="0390b14" id="0390b14"></a>云等閒提在手輕重怎瞞伊進云如何是無縫塔師<a 
name="0390b15" id="0390b15"></a>云收盡黃金鎖子骨任他佛眼也難窺問諸檀登山<a 
name="0390b16" id="0390b16"></a>營齋和尚揮麈說法如何是利人意旨師云老鴉關<a 
name="0390b17" id="0390b17"></a>從北去進云利人如是利<span class="corr" title='[巳&gt;己]'>己</span>又作麼生師云油榨關<a 
name="0390b18" id="0390b18"></a>向南行進云如此則一粒粟中藏世界半升鐺內煮<a 
name="0390b19" id="0390b19"></a>山川師云呂翁曾道過不煩汝再拈問有佛處不可<a 
name="0390b20" id="0390b20"></a>住向甚麼處住師以拄杖打圓相進云無佛處急走<a 
name="0390b21" id="0390b21"></a>過又且如何師亦以拄杖打圓相進云走住不立向<a 
name="0390b22" id="0390b22"></a>甚麼處安身立命師復以拄杖打圓相進云恁麼則<a 
name="0390b23" id="0390b23"></a>酒肆淫房隨撒手從教何處不風光師云且緩緩問<a 
name="0390b24" id="0390b24"></a>學人出家二十餘年參禪無禪學道無道生死作麼<a 
name="0390b25" id="0390b25"></a>生了師云無參無學處是名閒道人還有什麼生死<a 
name="0390b26" id="0390b26"></a>僧擬議師便打問昨朝陞座薦亡今日上堂開導還<a 
name="0390b27" id="0390b27"></a>是昨日的是今日的是師云雲飛天不動風過樹多<a 
name="0390b28" id="0390b28"></a>聲乃云昨日椎鐘薦慈今朝撾鼓開導雨棒回潤焦<a 
name="0390b29" id="0390b29"></a>枯雷喝疏通玄要露拄撫掌高歌燈籠破顏微笑但<a 
name="0390b30" id="0390b30"></a>能直下承當便是西來大道卓拄杖下座。</p><a 
name="0390c01" id="0390c01"></a><p style="text-indent: 0em; margin-left: 0em"><span class="linehead"></span>糧憲傅大檀越追嚴營齋請上堂問傅府追嚴請和<a 
name="0390c02" id="0390c02"></a>尚說法且置如何是先大人忌辰<span class="corr" title='[巳&gt;已]'>已</span>前的事師云柳<a 
name="0390c03" id="0390c03"></a>陰深處黃鸝囀進云如何是忌辰<span class="corr" title='[巳&gt;已]'>已</span>後的事師云梅<a 
name="0390c04" id="0390c04"></a>雨霏時山舍涼進云然雖若是即今先大人還是生<a 
name="0390c05" id="0390c05"></a>兜率天還是生極樂國師云何方不現本來身問君<a 
name="0390c06" id="0390c06"></a>恩親恩何恩為重師云湛湛波光千頃碧進云天德<a 
name="0390c07" id="0390c07"></a>地德何德為大師云重重山色一般青進云和尚如<a 
name="0390c08" id="0390c08"></a>斯指示還有為人處也無師云明明<span class="corr" title='[巳&gt;已]'>已</span>道破不必更<a 
name="0390c09" id="0390c09"></a>思尋問釋迦與孔子鼻孔是同是別師云兩耀長明<a 
name="0390c10" id="0390c10"></a>光大塊進云恁麼則皇天無二道聖人無兩心也師<a 
name="0390c11" id="0390c11"></a>云水山相共吐長春問一子出家九族生天因甚地<a 
name="0390c12" id="0390c12"></a>藏之母入於地獄師云嘛呢叭<span class="gaiji">[口*彌]<!--gaiji,,1[口*彌],2&#x21123;,3--></span>吽進云畢竟作麼<a 
name="0390c13" id="0390c13"></a>生得出師云嘛呢叭<span class="gaiji">[口*彌]<!--gaiji,,1[口*彌],2&#x21123;,3--></span>吽問生亦無生滅亦無滅生<a 
name="0390c14" id="0390c14"></a>滅既無即今傅先大人一靈真性在甚麼處師云主<a 
name="0390c15" id="0390c15"></a>山前案山後進云恁麼則歷歷明明不覆藏師云逢<a 
name="0390c16" id="0390c16"></a>人不得錯舉乃云父母非我親誰是最親者諸佛非<a 
name="0390c17" id="0390c17"></a>我道誰是最道者召大眾云也甚奇怪適纔山僧舉<a 
name="0390c18" id="0390c18"></a>則古人公案引得龜毛拂子向前正色厲聲曰這是<a 
name="0390c19" id="0390c19"></a>甚麼所在說父說母說佛說道語猶未<span class="corr" title='[巳&gt;已]'>已</span>不覺兔角<a 
name="0390c20" id="0390c20"></a>拄杖出班瞋目責之曰這是甚麼所在不容說父母<a 
name="0390c21" id="0390c21"></a>不容說佛道兩爭不<span class="corr" title='[巳&gt;已]'>已</span>忽然無位真人出來緩緩道<a 
name="0390c22" id="0390c22"></a>之曰你二人不必爭論曾聞即此是離此是又云恁<a 
name="0390c23" id="0390c23"></a>麼也得不恁麼也得時龜毛拂子與兔角拄杖聞如<a 
name="0390c24" id="0390c24"></a>是說各自默默隱去復召大眾云諸昆仲山僧如斯<a 
name="0390c25" id="0390c25"></a>漏逗你諸人還委悉麼若能委悉始知傅先大人即<a 
name="0390c26" id="0390c26"></a>生死而證解脫即煩惱以悟菩提到此則君恩親恩<a 
name="0390c27" id="0390c27"></a>其報天德地德同酬脫或未能更聽一偈劬勞一本<a 
name="0390c28" id="0390c28"></a>如山重德澤兩間似海深個裏若明恩自報更於何<a 
name="0390c29" id="0390c29"></a>處覓疏親下座。</p><a 
name="0390c30" id="0390c30"></a><p style="text-indent: 0em; margin-left: 0em"><span class="linehead"></span>閫臺杜檀越設齋請上堂問閫臺現宰官身說法濟<a 
name="0391a01" id="0391a01"></a>民無有窮<span class="corr" title='[巳&gt;已]'>已</span>因甚和尚口喃喃地師云借他落花天<a 
name="0391a02" id="0391a02"></a>吹我無孔笛乃云今日乃閫臺杜大檀越來山飯僧<a 
name="0391a03" id="0391a03"></a>之期強山僧吹無孔笛賞太平時然而無孔笛子五<a 
name="0391a04" id="0391a04"></a>音齊之不能六律並之不得有時橫吹月下塵勞夢<a 
name="0391a05" id="0391a05"></a>惺於片時有時三弄風前曠劫春回於頃刻雖然秪<a 
name="0391a06" id="0391a06"></a>是不容別者知惟許知音識拈拄杖召大眾云正當<a 
name="0391a07" id="0391a07"></a>香雲繞座之時花雨凌空之際還有知音者麼若有<a 
name="0391a08" id="0391a08"></a>不負杜大檀越傾信心而事佛捐俸祿以飯僧如無<a 
name="0391a09" id="0391a09"></a>不免山僧自和去也卓拄杖一下云此曲秪因天上<a 
name="0391a10" id="0391a10"></a>有人問能得幾回聞下座。</p><a 
name="0391a11" id="0391a11"></a><p style="text-indent: 0em; margin-left: 0em"><span class="linehead"></span>撫軍闔衙官眷營齋請上堂問如何是西來大意師<a 
name="0391a12" id="0391a12"></a>云禪堂梯子十七步進云恁麼則夜靜家家月春回<a 
name="0391a13" id="0391a13"></a>處處花師云山城燈火幾千重問未登座時佛法在<a 
name="0391a14" id="0391a14"></a>甚麼處師云玉帝閣前花綽綽進云<span class="corr" title='[巳&gt;已]'>已</span>登座時又在<a 
name="0391a15" id="0391a15"></a>那裏師云捨身巖下樹叢叢僧作禮師云會麼僧擬<a 
name="0391a16" id="0391a16"></a>議師云當機不領會辜負一簾春問寶藏重重鎖無<a 
name="0391a17" id="0391a17"></a>匙怎得開師云是星皆拱北進云謝師不吝師云無<a 
name="0391a18" id="0391a18"></a>山不帶雲問日日陞堂時時說法未審法從何轉師<a 
name="0391a19" id="0391a19"></a>云黔靈山七高八低進云秪如新殿未修舊址未關<a 
name="0391a20" id="0391a20"></a>和尚向何處下腳師云南明水左曲右灣問如何是<a 
name="0391a21" id="0391a21"></a>諸佛世界師云野色彌東嶺人煙多北城進云如何<a 
name="0391a22" id="0391a22"></a>是眾生世界師云入京朝帝主定是出南門問古德<a 
name="0391a23" id="0391a23"></a>云如人上樹口銜樹枝手不攀枝腳不踏樹樹下有<a 
name="0391a24" id="0391a24"></a>人請問佛法還道得也未師云襄陽橋下水偏綠進<a 
name="0391a25" id="0391a25"></a>云可謂不涉唇齒最親切師云鐘鼓樓前貨更多進<a 
name="0391a26" id="0391a26"></a>云雖然一枝無孔笛吹出清音更有誰師云將謂無<a 
name="0391a27" id="0391a27"></a>人識誰知有子期問如何是佛師云頂上旋螺青鬱<a 
name="0391a28" id="0391a28"></a>鬱進云如何是祖師云手中拄杖赤條條進云如何<a 
name="0391a29" id="0391a29"></a>是超佛越祖的句師云待汝超越來即向汝道僧擬<a 
name="0391a30" id="0391a30"></a>議師連打兩棒問趙州狗子性頻年究有無秪因放<a 
name="0391b01" id="0391b01"></a>不下策杖奔雲途如何是雲途中事師云腳跟下好<a 
name="0391b02" id="0391b02"></a>與三十棒進云如何是到家意旨師云亦好與三十<a 
name="0391b03" id="0391b03"></a>棒僧作禮師云狗子佛性即今在甚麼處僧豎指師<a 
name="0391b04" id="0391b04"></a>云總好與三十棒乃云棲霞危嶺峙城東竹樹高撐<a 
name="0391b05" id="0391b05"></a>慧日紅睡起登樓頻眺望人家恍在畫圖中綠水穿<a 
name="0391b06" id="0391b06"></a>橋兮盡露僧繇旨趣白雲環岸兮全彰摩詰風光逴<a 
name="0391b07" id="0391b07"></a>得便行頭頭即第一義天提得便走處處皆真三昧<a 
name="0391b08" id="0391b08"></a>海所以道作是觀者名為正觀若他觀者名為邪觀<a 
name="0391b09" id="0391b09"></a>又何須重重問來一一答去還委悉麼若能委悉則<a 
name="0391b10" id="0391b10"></a>諸檀齋嚫受之無愧自<span class="corr" title='[巳&gt;己]'>己</span>家珍撒出何妨脫或不然<a 
name="0391b11" id="0391b11"></a>尋春應到雪深處翫景須登最上巔顧視左右下座。</p><a 
name="0391b12" id="0391b12"></a><p style="text-indent: 0em; margin-left: 0em"><span class="linehead"></span>伍文權居士設齋請上堂問如何是過去心不可得<a 
name="0391b13" id="0391b13"></a>師云昨朝旭日融融進云如何是現在心不可得師<a 
name="0391b14" id="0391b14"></a>云今日和風拂拂進云如何是未來心不可得師云<a 
name="0391b15" id="0391b15"></a>來朝慕府大齋諸山齊赴進云三心既不可得即今<a 
name="0391b16" id="0391b16"></a>問答的是那一心師打云是那一心乃云春三月<span class="corr" title='[巳&gt;已]'>已</span><a 
name="0391b17" id="0391b17"></a>前百卉萌芽群花含秀春三月<span class="corr" title='[巳&gt;已]'>已</span>後農忙白晝犢臥<a 
name="0391b18" id="0391b18"></a>柳陰正當春三月林園現色身三昧鳥鵲轉根本法<a 
name="0391b19" id="0391b19"></a>輪萬象森羅展個裏之生機十虛三際布劫前之光<a 
name="0391b20" id="0391b20"></a>彩驀豎拄杖云且道是春三月<span class="corr" title='[巳&gt;已]'>已</span>前的春三月<span class="corr" title='[巳&gt;已]'>已</span>後<a 
name="0391b21" id="0391b21"></a>的正當春三月的這裏分析得出始知過去心不可<a 
name="0391b22" id="0391b22"></a>得現在心不可得未來心不可得卓拄杖下座。</p><a 
name="0391b23" id="0391b23"></a><p style="text-indent: 0em; margin-left: 0em"><span class="linehead"></span>法雲庵若虛上座率諸禪眾設齋請上堂問金鐘玉<a 
name="0391b24" id="0391b24"></a>板挂棲霞一曲無生唱最佳哩哩囉囉囉哩哩不知<a 
name="0391b25" id="0391b25"></a>清韻落誰家師云好音在耳人皆識進云如此則不<a 
name="0391b26" id="0391b26"></a>落宮商角徵羽師云唱和風前也不妨都管問豎指<a 
name="0391b27" id="0391b27"></a>拈拳誰領會痛棒爇喝我亦疑今日數般俱不用親<a 
name="0391b28" id="0391b28"></a>切一句請師提師云杲日當空現清風匝地來進云<a 
name="0391b29" id="0391b29"></a>恁麼則應作如是觀師云切忌遭他換兩眸問毛吞<a 
name="0391b30" id="0391b30"></a>巨海芥納須彌是事的否師云一片西風凋萬木半<a 
name="0391c01" id="0391c01"></a>輪明月印千江進云今日方知只這是從前枉用許<a 
name="0391c02" id="0391c02"></a>多功師云欲獲驪珠握須教大海乾問山花開處玄<a 
name="0391c03" id="0391c03"></a>機露夜月圓時性體輝個裏原來無罣礙包含天地<a 
name="0391c04" id="0391c04"></a>任施為正恁麼時和尚如何利人師便打進云如此<a 
name="0391c05" id="0391c05"></a>則山川皆錦繡草木盡文章師又打乃云棒頭領旨<a 
name="0391c06" id="0391c06"></a>喚甕作鐘喝下承當指鹿為馬說心說性通身泥水<a 
name="0391c07" id="0391c07"></a>舉古舉今遍地荊棘所以道關門打睡接上上機顧<a 
name="0391c08" id="0391c08"></a>鑑頻呻曲為中下正恁麼時如何是不落蹊徑一句<a 
name="0391c09" id="0391c09"></a>卓杖云凡聖從來不二家挺身擔荷總無他生前面<a 
name="0391c10" id="0391c10"></a>目青山月個裏風光上苑花舉足低頭皆活計拈香<a 
name="0391c11" id="0391c11"></a>撥火即生涯雖然處處無遮覆一涉思量事若麻下<a 
name="0391c12" id="0391c12"></a>座。</p><a 
name="0391c13" id="0391c13"></a><p style="text-indent: 0em; margin-left: 0em"><span class="linehead"></span>新舊二城眾檀信設齋師傅沙彌戒上堂活潑潑的<a 
name="0391c14" id="0391c14"></a>何等好無端自把繩索加直饒縛得如山穩正眼觀<a 
name="0391c15" id="0391c15"></a>求亦是邪豎起如意云且道是邪是正於此分析得<a 
name="0391c16" id="0391c16"></a>出始知舉足低頭全彰戒式揚眉吐氣悉放戒光說<a 
name="0391c17" id="0391c17"></a>甚麼息惡說甚麼行慈到恁般田地脫灑花街不礙<a 
name="0391c18" id="0391c18"></a>逍遙柳巷何妨還委悉麼大悟不拘小節上香象豈<a 
name="0391c19" id="0391c19"></a>遊兔徑中復舉昔有二比丘山中結庵同修梵行一<a 
name="0391c20" id="0391c20"></a>日一比丘下山行乞一比丘在庵中禪定或坐睡因<a 
name="0391c21" id="0391c21"></a>而睡著為一樵女偷犯淨戒乃內心不悅同庵僧歸<a 
name="0391c22" id="0391c22"></a>且說上事行乞比丘大怒提棒欲打樵女樵女驚走<a 
name="0391c23" id="0391c23"></a>失足墜巖而死時二比丘共語曰我二人一人無心<a 
name="0391c24" id="0391c24"></a>氾淫一人無心犯殺共往優波離尊者處懺悔尊者<a 
name="0391c25" id="0391c25"></a>以小乘結罪此二比丘久修大乘之人轉生疑怖復<a 
name="0391c26" id="0391c26"></a>往維摩居士處說罪維摩曰此罪性不在內不在外<a 
name="0391c27" id="0391c27"></a>不在中間在甚麼處時二比丘當下大悟復豎如意<a 
name="0391c28" id="0391c28"></a>召大眾云且道二比丘未見維摩之前與見維摩之<a 
name="0391c29" id="0391c29"></a>後相去多少眾無對師復云未見維摩山捧月維摩<a 
name="0391c30" id="0391c30"></a>見後月橫山欲知持犯無多子伸手原在縮手間。</p><a 
name="0392a01" id="0392a01"></a><p style="text-indent: 0em; margin-left: 0em"><span class="linehead"></span>廣東街眾信設齋師傅比丘戒上堂問九十春光過<a 
name="0392a02" id="0392a02"></a>目前三根椽下日勤參好機盡是鶯啼破放去收來<a 
name="0392a03" id="0392a03"></a>任往還且置秪如未受戒<span class="corr" title='[巳&gt;已]'>已</span>前是甚麼人變淨為穢<a 
name="0392a04" id="0392a04"></a>師云藕穿陸地為荷葉進云<span class="corr" title='[巳&gt;已]'>已</span>受戒後轉穢為淨又<a 
name="0392a05" id="0392a05"></a>是阿誰師云筍過東家作竹林進云受與未受還許<a 
name="0392a06" id="0392a06"></a>兩處看取也無師云雲擁千花座香清百寶臺乃云<a 
name="0392a07" id="0392a07"></a>榴花乍吐庭前梅雨初霏簾外法堂鐘鼓輕敲請說<a 
name="0392a08" id="0392a08"></a>大比丘戒豎起如意云會麼於此會得便會清淨比<a 
name="0392a09" id="0392a09"></a>丘不上天堂破戒比丘不入地獄到這裏則咳唾掉<a 
name="0392a10" id="0392a10"></a>臂法法具足拈香撥火事事圓成說甚麼十三重難<a 
name="0392a11" id="0392a11"></a>十六輕遮僧燦祖空其罪性不過知冰是水高沙彌<a 
name="0392a12" id="0392a12"></a>衣缽不受無非識火即燈是故眾生起無邊惑業諸<a 
name="0392a13" id="0392a13"></a>佛制無邊戒法惑業既消戒法安用復豎如意云且<a 
name="0392a14" id="0392a14"></a>道是惑業是戒法這裏煤墨得出堪與僧燦祖同日<a 
name="0392a15" id="0392a15"></a>而語高沙彌攜手偕行如其不爾坐臥經行須體究<a 
name="0392a16" id="0392a16"></a>動靜忙閒應好持持到雙忘罪福處肉案酒樓悉戒<a 
name="0392a17" id="0392a17"></a>基。</p><a 
name="0392a18" id="0392a18"></a><p style="text-indent: 0em; margin-left: 0em"><span class="linehead"></span>圓菩薩大戒上堂有世界以音聲為佛事有世界以<a 
name="0392a19" id="0392a19"></a>香飯為佛事有世界以莊嚴為佛事有世界以光明<a 
name="0392a20" id="0392a20"></a>為佛事棲霞這裏以圓戒為佛事然而戒之一字乃<a 
name="0392a21" id="0392a21"></a>成佛之大本證果之總要是故三世能仁以之示涅<a 
name="0392a22" id="0392a22"></a>槃妙心歷代開士以之傳正法眼藏今日山僧以之<a 
name="0392a23" id="0392a23"></a>為諸人圓心地戒法雖然若是且道音聲香飯莊嚴<a 
name="0392a24" id="0392a24"></a>光明四種佛事與山僧圓戒佛事是同是別若緇素<a 
name="0392a25" id="0392a25"></a>得出不獨諸人心地戒法當下頓圓則胎卵濕化鱗<a 
name="0392a26" id="0392a26"></a>甲羽毛山花水石雲林煙島以至一切種種無不頓<a 
name="0392a27" id="0392a27"></a>圓心地戒也還委悉麼佛境雖多不遠求大都秪在<a 
name="0392a28" id="0392a28"></a>一毛頭道圓覺性般般具妙契真空法法週無影林<a 
name="0392a29" id="0392a29"></a>間拴野馬不萌枝上鎖狂猴如能這裏承當去心地<a 
name="0392a30" id="0392a30"></a>戒光隨放收。</p><a 
name="0392b01" id="0392b01"></a><p style="text-indent: 0em; margin-left: 0em"><span class="linehead"></span>四月八日撫軍慕大檀越營齋請浴佛上堂師拈匙<a 
name="0392b02" id="0392b02"></a>灌沐畢揮拂子云清和初夏正茲時燕語簷前鶯繞<a 
name="0392b03" id="0392b03"></a>堤都憲傾心營妙供請澆香水浴牟尼召大眾云諸<a 
name="0392b04" id="0392b04"></a>昆仲紅塵中迷卻多少人不能優游清虛境內清虛<a 
name="0392b05" id="0392b05"></a>境內醉卻多少人不能瀟灑紅塵中惟根器超邁意<a 
name="0392b06" id="0392b06"></a>致殊特紅塵清虛融成一片人情道意渾合　處雖<a 
name="0392b07" id="0392b07"></a>心留宗教處仕途而不礙身著錦袍遊覺海以何妨<a 
name="0392b08" id="0392b08"></a>若我都憲慕大檀越股肱王室墻塹法門凡值勝因<a 
name="0392b09" id="0392b09"></a>靡不結集可謂示現宰官身弘通佛祖道適薰風南<a 
name="0392b10" id="0392b10"></a>來之際金仙降蹟之時捐俸來山治齋結眾不減張<a 
name="0392b11" id="0392b11"></a>相國之於兜率白侍郎之於鳥窠然雖若是且道這<a 
name="0392b12" id="0392b12"></a>段殊勝因緣還是從父母未生前而發耶<span class="corr" title='[巳&gt;已]'>已</span>生後而<a 
name="0392b13" id="0392b13"></a>發耶倘若會得不獨會都憲慕大檀越著錦袍而遊<a 
name="0392b14" id="0392b14"></a>覺海處仕途而扶宗教便會世尊未離兜率<span class="corr" title='[巳&gt;已]'>已</span>降皇<a 
name="0392b15" id="0392b15"></a>宮未出母胎度人<span class="corr" title='[巳&gt;已]'>已</span>畢其或未然不免以香水海為<a 
name="0392b16" id="0392b16"></a>硯須彌峰作筆向碧空中聊書半偈為我都憲慕大<a 
name="0392b17" id="0392b17"></a>檀越塞責去也佛誕欣逢夏正初不期都憲治伊蒲<a 
name="0392b18" id="0392b18"></a>東山無可酬嘉德半偈憑將空裏書以拄杖向空中<a 
name="0392b19" id="0392b19"></a>作書勢下座。</p><a 
name="0392b20" id="0392b20"></a><p style="text-indent: 0em; margin-left: 0em"><span class="linehead"></span>解制上堂正月十五結制溪邊雪解隴上梅芳四月<a 
name="0392b21" id="0392b21"></a>十五解制山前麥熟田裏秧青可謂韶華易邁石火<a 
name="0392b22" id="0392b22"></a>難留然雖若是未審諸人生死境界迷悟關頭還曾<a 
name="0392b23" id="0392b23"></a>坐斷也未如是不惟不辜九旬白足三月調心領痛<a 
name="0392b24" id="0392b24"></a>棒於機前受熱喝於座下亦且不負中丞護念群宰<a 
name="0392b25" id="0392b25"></a>傾心捐俸祿於個中忘名分於是內到此何妨統無<a 
name="0392b26" id="0392b26"></a>邊剎境為一微塵無一塵不是大圓覺海融十世古<a 
name="0392b27" id="0392b27"></a>今作個念頭無一念不是自恣時節說甚麼集龍象<a 
name="0392b28" id="0392b28"></a>於禪室散雲水於天涯任他春去夏來日生月落何<a 
name="0392b29" id="0392b29"></a>干於我哉脫或未能饒你橫擔拄杖緊峭草鞋踏遍<a 
name="0392b30" id="0392b30"></a>十虛遊周三際尚未能休歇在珍重。</p><a 
name="0392c01" id="0392c01"></a><p style="text-indent: 0em; margin-left: 0em"><span class="linehead"></span>復住鎮西忠義堂海晴蔡居士率眾檀信營齋請上<a 
name="0392c02" id="0392c02"></a>堂問去年此日說法會城東嶺今年此日說法鎮西<a 
name="0392c03" id="0392c03"></a>聖祠去年今歲且置如何是陽春遍布的消息師云<a 
name="0392c04" id="0392c04"></a>鳥聲歷歷啼枝上花影重重鋪徑邊進云未審利生<a 
name="0392c05" id="0392c05"></a>一句作麼生道師云昨宵膏雨凌空布今日和風匝<a 
name="0392c06" id="0392c06"></a>地來進云如此則個個承恩去也師云賴汝證明乃<a 
name="0392c07" id="0392c07"></a>云老僧一冬住鎮西無禪可說無道可傳惟掩兩扇<a 
name="0392c08" id="0392c08"></a>禪扉向一爐松火隨情卓爾任性陶然不期律回太<a 
name="0392c09" id="0392c09"></a>簇運轉洪鈞是我闔境衿庶強老僧陞華王座播直<a 
name="0392c10" id="0392c10"></a>指風要令人人破妄顯真個個即此證彼老僧欲舉<a 
name="0392c11" id="0392c11"></a>教乘為之發明猶是三世能仁葛藤欲動棒喝為之<a 
name="0392c12" id="0392c12"></a>點破又是歷代開士窩臼不免舒一片鶴雲將要津<a 
name="0392c13" id="0392c13"></a>把斷放半輪梅月把雪浪絞乾直教奇花瑞草吐本<a 
name="0392c14" id="0392c14"></a>有之風光槁竹枯松回不無之春色敢問大眾一冬<a 
name="0392c15" id="0392c15"></a><span class="corr" title='[巳&gt;已]'>已</span>來何其密不通風今日人天眾前因甚這般漏逗<a 
name="0392c16" id="0392c16"></a>良久云劍為不平離寶匣藥因救病出金瓶下座。</p><a 
name="0392c17" id="0392c17"></a><p style="text-indent: 0em; margin-left: 0em"><span class="linehead"></span>戊辰臘月初一日糧憲傅太夫人設齋師傅沙彌戒<a 
name="0392c18" id="0392c18"></a>上堂瑞木斜飛臘月一四海水雲齊聚集請演毘尼<a 
name="0392c19" id="0392c19"></a>上法堂陣陣梅花香撲鼻豎拂子召大眾云諸昆仲<a 
name="0392c20" id="0392c20"></a>還知此香來處麼若知來處則傳戒而無戒可傅受<a 
name="0392c21" id="0392c21"></a>戒而無戒可受所以道佛說一切法為度一切心我<a 
name="0392c22" id="0392c22"></a>無一切心何用一切法復豎拂子云且道是心耶法<a 
name="0392c23" id="0392c23"></a>耶倘若會得始知無傳之傳是名真傳無受之受是<a 
name="0392c24" id="0392c24"></a>名真受到這裏不惟不負老僧登壇饒舌亦且不負<a 
name="0392c25" id="0392c25"></a>夫人信心設齋脫或未能抖擻精神休負墮初級重<a 
name="0392c26" id="0392c26"></a>樓應好登。</p><a 
name="0392c27" id="0392c27"></a><p style="text-indent: 0em; margin-left: 0em"><span class="linehead"></span>初五日準提庵湛理庵主設齋師說比丘戒上堂欲<a 
name="0392c28" id="0392c28"></a>識佛性義當觀時節因緣今日乃諸人求受具足大<a 
name="0392c29" id="0392c29"></a>戒之時節也檢點將來你諸人眼能觀色相耳能聽<a 
name="0392c30" id="0392c30"></a>音聲鼻能識香臭舌能知酸甜身能知冷暖意能解<a 
name="0393a01" id="0393a01"></a>分別以至一切等處無不具足烏用山僧集眾陞堂<a 
name="0393a02" id="0393a02"></a>分條析相而謂之具足戒耶不見永嘉云一地具足<a 
name="0393a03" id="0393a03"></a>一切地一法遍含一切法一月普現一切水一切水<a 
name="0393a04" id="0393a04"></a>月一月攝顧左右云山僧如斯告報眾中莫有領會<a 
name="0393a05" id="0393a05"></a>者麼如無不免落草盤桓應斯時節去也遂說戒畢<a 
name="0393a06" id="0393a06"></a>下座。</p><a 
name="0393a07" id="0393a07"></a><p style="text-indent: 0em; margin-left: 0em"><span class="linehead"></span>臘八日藩憲柯夫人設齋眾請圓菩薩大戒上堂師<a 
name="0393a08" id="0393a08"></a>以拂子向空點一點云大眾見麼這一點星象最是<a 
name="0393a09" id="0393a09"></a>圓明最是靈活放之則光耀十虛卷之則澄清萬有<a 
name="0393a10" id="0393a10"></a>故我大覺世尊於正覺山前一覷覷著特地心花開<a 
name="0393a11" id="0393a11"></a>放道種圓明便云一切眾生具有如來智慧德相但<a 
name="0393a12" id="0393a12"></a>以妄想執著而不證得故有四十九年說三百餘會<a 
name="0393a13" id="0393a13"></a>談末後拈花示眾付偈傳衣遞代相續一至於今皆<a 
name="0393a14" id="0393a14"></a>由這一點星象之所印也然而這一點星象不大不<a 
name="0393a15" id="0393a15"></a>小非明非暗諸佛分上不增眾生分上不減故曰心<a 
name="0393a16" id="0393a16"></a>佛眾生三無差別然雖若是未審從甚處出現若知<a 
name="0393a17" id="0393a17"></a>出處便會世尊悟處會得世尊悟處則諸人菩薩大<a 
name="0393a18" id="0393a18"></a>戒不圓<span class="corr" title='[巳&gt;已]'>已</span>圓心地法門不證<span class="corr" title='[巳&gt;已]'>已</span>證還委悉麼復以拂<a 
name="0393a19" id="0393a19"></a>子向空點一點下座。</p><a 
name="0393a20" id="0393a20"></a><p style="text-indent: 0em; margin-left: 0em"><span class="linehead"></span>盂蘭會黑神廟法姪靜止大師為師西竺和尚除禪<a 
name="0393a21" id="0393a21"></a>請上堂問事死如事生事亡如事存孝之至也未審<a 
name="0393a22" id="0393a22"></a>孝滿後作麼生行履師云孤峰頂上吟風嘯月十字<a 
name="0393a23" id="0393a23"></a>街頭弄柳拈花進云如此則頭頭脫灑處處縱橫師<a 
name="0393a24" id="0393a24"></a>云也須到恁麼地始得進云一拳打倒棲霞嶺一腳<a 
name="0393a25" id="0393a25"></a>踏翻芳杜洲師云驚群須是英靈漢敵勝還他獅子<a 
name="0393a26" id="0393a26"></a>兒問西風侵梵宇寒露點幽林本自無來去如何說<a 
name="0393a27" id="0393a27"></a>死生師云淨法界身無出沒悲願不忘示去來進云<a 
name="0393a28" id="0393a28"></a>正與麼時則西竺和尚在何處安身立命師云不離<a 
name="0393a29" id="0393a29"></a>當處常湛然問庭前明月照簾外木犀開剛然隻履<a 
name="0393a30" id="0393a30"></a>去三週又到來靜止大師攄誠懇請未審和尚以何<a 
name="0393b01" id="0393b01"></a>法禪服師云頻撾塗毒鼓均灑甘露漿進云正與麼<a 
name="0393b02" id="0393b02"></a>時西和尚一靈真性脫灑何處師云鳳皇嶺橫眠倒<a 
name="0393b03" id="0393b03"></a>臥牛渡口闊論弘談進云如此則山橫清淨身溪出<a 
name="0393b04" id="0393b04"></a>廣長舌非虛語也師云卻被汝道著問過去未來即<a 
name="0393b05" id="0393b05"></a>不問如何是現在的事師云人天普集登華座棒喝<a 
name="0393b06" id="0393b06"></a>弘開薦覺靈進云即今西和尚還來否師云芳杜洲<a 
name="0393b07" id="0393b07"></a>邊常集鷺南明水上每行舟問四大分張時主人公<a 
name="0393b08" id="0393b08"></a>歸於何處師豎杖云見麼進云與麼則不生滅也師<a 
name="0393b09" id="0393b09"></a>云汝見阿誰生滅來乃云桐葉斜飛飄野砌蘆花半<a 
name="0393b10" id="0393b10"></a>吐照深秋道人睡起渾無事倒駕鐵船水面遊隨情<a 
name="0393b11" id="0393b11"></a>繫纜兮聽霞鶩以齊飛任性推蓬兮觀水天而一色<a 
name="0393b12" id="0393b12"></a>陶陶自得落落何拘不期我靜止大師悲生風木會<a 
name="0393b13" id="0393b13"></a>結盂蘭投赤幅以攄誠爇枯煙而稽首敦請老僧為<a 
name="0393b14" id="0393b14"></a>西竺和尚除禫說法是以撾塗毒鼓震開兩岸白雲<a 
name="0393b15" id="0393b15"></a>灑甘露漿浸破一帆明月引得寒鷗合十白鷺和南<a 
name="0393b16" id="0393b16"></a>漁火紅沙磧之中鐵笛響滄浪之上然雖若是未審<a 
name="0393b17" id="0393b17"></a>諸人還同見聞也無若同見聞不獨西竺和尚獲無<a 
name="0393b18" id="0393b18"></a>生忍證涅槃樂則此方他界久逝新亡並及人人三<a 
name="0393b19" id="0393b19"></a>世父母歷劫親煙齊上老僧鐵船高登菩提彼岸顧<a 
name="0393b20" id="0393b20"></a>左右云普濟含識則且置如何是西竺和尚獨脫一<a 
name="0393b21" id="0393b21"></a>句擊案云卓矣頓超無相國端然正入妙蓮心復舉<a 
name="0393b22" id="0393b22"></a>僧問曹山靈衣不挂時如何山曰曹山今日孝滿僧<a 
name="0393b23" id="0393b23"></a>云孝滿後如何山云曹山愛顛酒師云你諸人還知<a 
name="0393b24" id="0393b24"></a>曹山落處麼若知落處則知靜止大師劈舊案於劫<a 
name="0393b25" id="0393b25"></a>前唱新詞於此日曠懷鬧市闊步紅塵倘或未能聽<a 
name="0393b26" id="0393b26"></a>取頌出孝滿堂前不挂衣通身輕快許誰知閒來無<a 
name="0393b27" id="0393b27"></a>事長街上一步一聲風月詞下座。</p><a 
name="0393b28" id="0393b28"></a><p style="text-indent: 0em; margin-left: 0em"><span class="linehead"></span>廣生韓檀越請諸經到山師上堂舉拂子云見麼此<a 
name="0393b29" id="0393b29"></a>是釋迦老子四十九年三百餘會吐露的一大藏教<a 
name="0393b30" id="0393b30"></a>天龍鬼神人與非人莫不頂戴奉行誰知落在我祖<a 
name="0393c01" id="0393c01"></a>師門下被人喚作拴<span class="corr" title='[朿&gt;束]'>束</span>牛馬的陳爛葛藤老僧今日<a 
name="0393c02" id="0393c02"></a>將佛也恁麼拴<span class="corr" title='[朿&gt;束]'>束</span>於中祖也恁麼拴<span class="corr" title='[朿&gt;束]'>束</span>於中聖也恁<a 
name="0393c03" id="0393c03"></a>麼拴<span class="corr" title='[朿&gt;束]'>束</span>於中凡也恁麼拴<span class="corr" title='[朿&gt;束]'>束</span>於中乃至僧俗男女老<a 
name="0393c04" id="0393c04"></a>少貴賤賢愚山河國土動植飛潛舟車屋宅瓶盤釵<a 
name="0393c05" id="0393c05"></a>釧一切種種無不恁麼拴<span class="corr" title='[朿&gt;束]'>束</span>於中秪有一物恁麼拴<a 
name="0393c06" id="0393c06"></a><span class="corr" title='[朿&gt;束]'>束</span>不得因甚麼拴<span class="corr" title='[朿&gt;束]'>束</span>不得不見道有一物明歷歷黑<a 
name="0393c07" id="0393c07"></a>漆漆上拄天下拄地常在動用中動用中收他不得<a 
name="0393c08" id="0393c08"></a>你諸人作麼生會倘若會得不惟會釋迦老人四十<a 
name="0393c09" id="0393c09"></a>九年說三百餘會談的消息便會我祖師門下恁麼<a 
name="0393c10" id="0393c10"></a>貶叱的道理如其不會老僧不免念一道真言而為<a 
name="0393c11" id="0393c11"></a>守護南無佛陀耶南無達摩耶南無僧伽耶唵悉帝<a 
name="0393c12" id="0393c12"></a>護嚕嚕悉都嚕只利波吉利婆悉答哩布嚕哩莎<span class="gaiji">[口*縳]<!--gaiji,,1[口*縳],2,3--></span><a 
name="0393c13" id="0393c13"></a>訶下座。</p><a 
name="0393c14" id="0393c14"></a><p style="text-indent: 0em; margin-left: 0em"><span class="linehead"></span>韓檀越供法衣請上堂風和日麗早春天花柳芬芳<a 
name="0393c15" id="0393c15"></a>繞法筵信手焚香窗下坐檀那天外送金襴遂舉衣<a 
name="0393c16" id="0393c16"></a>示眾云諸昆仲還見麼劫前春色縷縷敷陳教外真<a 
name="0393c17" id="0393c17"></a>風絲絲顯露羅紋結角處摩醯三眼窺覷不能線路<a 
name="0393c18" id="0393c18"></a>通關處大悲千手摸索不著然雖若是且道廣生韓<a 
name="0393c19" id="0393c19"></a>檀越從甚處得來若知來處便知佛佛授手惟授此<a 
name="0393c20" id="0393c20"></a>也祖祖相傳惟傳此也說甚麼持歸雞足山鈍置大<a 
name="0393c21" id="0393c21"></a>庚嶺敢問大眾金襴袈裟殊勝則且置如何是廣生<a 
name="0393c22" id="0393c22"></a>韓檀越不可思議一句盡謂曇花覺地放誰知火宅<a 
name="0393c23" id="0393c23"></a>也開敷下座。</p><a 
name="0393c24" id="0393c24"></a><p style="text-indent: 0em; margin-left: 0em"><span class="linehead"></span>臘八胡君選設齋請上堂問朔風生古渡瑞雪擁層<a 
name="0393c25" id="0393c25"></a>峰殿閣增輝即不問如來成道意如何師云冰解無<a 
name="0393c26" id="0393c26"></a>非水進云與麼則人人腳跟點地個個鼻孔遼天師<a 
name="0393c27" id="0393c27"></a>云梅開總是春問匝地六花呈色相一枝梅蕊洩先<a 
name="0393c28" id="0393c28"></a>天世尊睹星悟道二祖斷臂傳衣且道是同是別師<a 
name="0393c29" id="0393c29"></a>云一個鼻頭兩孔出氣進云如此則古今無二道聖<a 
name="0393c30" id="0393c30"></a>凡無兩心師云惟有鍾子期能識伯牙調乃云萬乘<a 
name="0394a01" id="0394a01"></a>尊榮都不戀無端冷坐雪山間雖然夜半睹星悟及<a 
name="0394a02" id="0394a02"></a>至天明也一般召大眾云如何是一般的意旨時嵩<a 
name="0394a03" id="0394a03"></a>敝法姪在傍云吸露千般草吟風一樣松師云如是<a 
name="0394a04" id="0394a04"></a>則智慧德相不別妄想執著妄想執著無殊智慧德<a 
name="0394a05" id="0394a05"></a>相所以道三十年前見山不是山見水不是水三十<a 
name="0394a06" id="0394a06"></a>年後見山仍是山見水仍是水復召大眾云如何是<a 
name="0394a07" id="0394a07"></a>釋迦老人契證平常一句風竹滿林彈月冷雪梅一<a 
name="0394a08" id="0394a08"></a>徑鎖雲寒卓拄杖下座。</p><a 
name="0394a09" id="0394a09"></a><p style="text-indent: 0em; margin-left: 0em"><span class="linehead"></span>康熙癸酉年四月受鎮臺魯脈蘭護法暨中營副府<a 
name="0394a10" id="0394a10"></a>王左營副府雲如劉右營副府王三護法請師復住<a 
name="0394a11" id="0394a11"></a>安籠吉祥庵值大殿落成上堂問世尊指地宜建梵<a 
name="0394a12" id="0394a12"></a>剎帝釋插草建剎已竟帝釋插草即不問世尊指地<a 
name="0394a13" id="0394a13"></a>意若何師云梅花開雪裏進云與麼則行住坐臥無<a 
name="0394a14" id="0394a14"></a>非佛事喜怒哀樂總是道場師云楊柳舞春間進云<a 
name="0394a15" id="0394a15"></a>正所謂自從舞得三臺後拍拍原來總是歌師云知<a 
name="0394a16" id="0394a16"></a>音不必頻頻舉乃云昔日之來落寞廊楹迷草色今<a 
name="0394a17" id="0394a17"></a>日之來巍峨殿閣吐珠光六窗炯炯洞一色虛明萬<a 
name="0394a18" id="0394a18"></a>瓦鱗鱗絕三種滲漏是我鎮臺蘭公並副府諸公不<a 
name="0394a19" id="0394a19"></a>忘靈山記<span class="gaiji">&#x8382;<!--gaiji,,1[卄/別],2&#x8382;,3--></span>示現佛國金湯俸祿同捐勝因共結且<a 
name="0394a20" id="0394a20"></a>又鵲印龍旗依無雙之覺地錦袍玉帶衛不二之法<a 
name="0394a21" id="0394a21"></a>門延頭陀拈座上花枝集衲子轉個中語句鼓鐘震<a 
name="0394a22" id="0394a22"></a>處滿院殘煙散去棒喝弘時一鉤新月懸來正恁麼<a 
name="0394a23" id="0394a23"></a>時新舊即且置住院一句作麼生道無米飯供龍象<a 
name="0394a24" id="0394a24"></a>眾沒絃琴操水山音。</p><a 
name="0394a25" id="0394a25"></a><p style="text-indent: 0em; margin-left: 0em"><span class="linehead"></span>佛誕惺念尼禪人率眾請傳戒上堂今日乃如來降<a 
name="0394a26" id="0394a26"></a>生之期諸人乞戒之際是以慶雲匝地花雨一天鐘<a 
name="0394a27" id="0394a27"></a>鼓出翠微之中衣缽傳寶座之上致令金鶯奏管玉<a 
name="0394a28" id="0394a28"></a>浪騰江然雖若是你諸人還同見聞也未如是則如<a 
name="0394a29" id="0394a29"></a>來未出摩耶胎生<span class="corr" title='[巳&gt;已]'>已</span>度竟山僧未登曲彔木戒<span class="corr" title='[巳&gt;已]'>已</span>傳<a 
name="0394a30" id="0394a30"></a>周又何須灌沐香水講演毘尼脫或不能未免沉水<a 
name="0394b01" id="0394b01"></a>一爐祝聖誕袈裟次第授諸人傳戒畢下座。</p><a 
name="0394b02" id="0394b02"></a><p style="text-indent: 0em; margin-left: 0em"><span class="linehead"></span>佛成道日眾戒子請上堂問朔風凜凜過園林瑞木<a 
name="0394b03" id="0394b03"></a>紛紛點碧岑剎土香飄於此日雪山公案又重新剎<a 
name="0394b04" id="0394b04"></a>土香飄即不問重新公案事如何師云法筵龍象繞<a 
name="0394b05" id="0394b05"></a>進云如來睹星成道和尚陞堂說法還是慶賀耶利<a 
name="0394b06" id="0394b06"></a>生耶師云一點水墨兩處成龍問世尊成道開眼說<a 
name="0394b07" id="0394b07"></a>夢和尚利生平地興波且道世尊與和尚相去多少<a 
name="0394b08" id="0394b08"></a>師云龍吐腹中珠池吞天上月進云如此則昔日今<a 
name="0394b09" id="0394b09"></a>朝無二無別師云梅香清滿院雪色映層峰乃云不<a 
name="0394b10" id="0394b10"></a>住皇宮內棲遲雪嶺頭明星午夜現黑霧一天收拈<a 
name="0394b11" id="0394b11"></a>拄杖召大眾云還知釋迦老人悟處麼六年冷坐無<a 
name="0394b12" id="0394b12"></a>人識三嘆奇哉秪自知卓拄杖下座。</p><a 
name="0394b13" id="0394b13"></a><p style="text-indent: 0em; margin-left: 0em"><span class="linehead"></span>佛誕溪舌禪人率眾戒子請上堂年來佛法懶弘宣<a 
name="0394b14" id="0394b14"></a>高臥東山鎮日閒昨夜登峰舒一嘯驚他星斗落人<a 
name="0394b15" id="0394b15"></a>間引得維那同眾職事入方丈白云明晨釋迦如來<a 
name="0394b16" id="0394b16"></a>降誕請和尚登座為眾說法山僧一夜思量欲說攢<a 
name="0394b17" id="0394b17"></a>花簇錦串玉聯珠人所說不到的一篇法語想起未<a 
name="0394b18" id="0394b18"></a>離兜率<span class="corr" title='[巳&gt;已]'>已</span>降皇宮未出母胎度人<span class="corr" title='[巳&gt;已]'>已</span>畢是歷代祖師<a 
name="0394b19" id="0394b19"></a>評論了又評論的想起雲門道我當時若見一棒打<a 
name="0394b20" id="0394b20"></a>殺與狗子喫貴圖天下太平亦是諸方長老批判了<a 
name="0394b21" id="0394b21"></a>又批判的左也打點不出又也安排不就弗覺枕上<a 
name="0394b22" id="0394b22"></a>月殘雞報曉堂中磬響日初紅起來盥漱焚香披衣<a 
name="0394b23" id="0394b23"></a>禮佛大眾人事一週逗到此時梵鐘震竹徑松亭香<a 
name="0394b24" id="0394b24"></a>靄飛瓊樓丹閣一眾都來座下聽山僧說法儘力抖<a 
name="0394b25" id="0394b25"></a>擻枯腸何嘗有得半字顧左右云且作麼生得個應<a 
name="0394b26" id="0394b26"></a>時及節的句塞責諸人良久云好好幸有一柄龜毛<a 
name="0394b27" id="0394b27"></a>拂子在不免令他出廣長舌為眾說些新佛法以助<a 
name="0394b28" id="0394b28"></a>然眉之急如何是新佛法拈拂子擊案一下云聞麼<a 
name="0394b29" id="0394b29"></a>若也聞得則佛誕不慶<span class="corr" title='[巳&gt;已]'>已</span>慶佛法不說<span class="corr" title='[巳&gt;已]'>已</span>說還委悉<a 
name="0394b30" id="0394b30"></a>麼眾無語師云巴歌唱處人皆和琴韻彈時我獨知<a 
name="0394c01" id="0394c01"></a>又擊一下便下座。</p><a 
name="0394c02" id="0394c02"></a><p style="text-indent: 0em; margin-left: 0em"><span class="linehead"></span>師誕日上堂晦跡東皋渾忘花甲一味曠懷松石舒<a 
name="0394c03" id="0394c03"></a>嘯雲泉不羨成仙成佛虛名惟作應馬應牛活計竟<a 
name="0394c04" id="0394c04"></a>不知東海增瀾南山聳翠豈期紳衿長者記起三生<a 
name="0394c05" id="0394c05"></a>石上事耆老仁人展開一片劫前心造古錦含春之<a 
name="0394c06" id="0394c06"></a>幛撰鏗金戛玉之文抱琴踏翠而來攜鶴穿雲而至<a 
name="0394c07" id="0394c07"></a>為老僧慶以六旬祝其五福兼請陞堂說法乘時利<a 
name="0394c08" id="0394c08"></a>生其奈老僧頑如硜石拙若朽株無半字之可談何<a 
name="0394c09" id="0394c09"></a>眾生之可利只好將不來相而來不住相而住的以<a 
name="0394c10" id="0394c10"></a>塞來命拈拄杖云秪這個非延非促不減不增與嘯<a 
name="0394c11" id="0394c11"></a>風石虎齊年吼月泥牛其壽倘若會得方知此個壽<a 
name="0394c12" id="0394c12"></a>量能為萬象主不逐四時凋還委悉麼若欲空其壽<a 
name="0394c13" id="0394c13"></a>者相直須透過這重關復拈拄杖下座。</p><a 
name="0394c14" id="0394c14"></a><a 
name="0394c15" id="0394c15"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(本山嗣法門人真解捐刻<br><a 
name="0394c16" id="0394c16"></a>　　　本師和尚語錄第四卷附藏流通伏願生生證涅<br><a 
name="0394c17" id="0394c17"></a>　　　　槃妙心世世弘正法眼藏<br><a 
name="0394c18" id="0394c18"></a>　　　　康熙戊寅歲季夏月吉旦<br><a 
name="0394c19" id="0394c19"></a>　　　　　　　　　　板藏嘉禾楞嚴經坊)</span></p></div></div><a 
name="0394c20" id="0394c20"></a><a 
name="0394c21" id="0394c21"></a><a 
name="0394c22" id="0394c22"></a><a 
name="0394c23" id="0394c23"></a><a 
name="0394c24" id="0394c24"></a><a 
name="0394c25" id="0394c25"></a><a 
name="0394c26" id="0394c26"></a><a 
name="0394c27" id="0394c27"></a><a 
name="0394c28" id="0394c28"></a><a 
name="0394c29" id="0394c29"></a><a 
name="0394c30" id="0394c30"></a><p><span class="juanname">東山梅溪度禪師語錄卷第四終</span></p>
<hr>【經文資訊】嘉興藏第 39 冊 No. B447 東山梅溪度禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2f2b.html?index=J39nB447" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB447_004 by HTTrack Website Copier/3.x [XR&CO'2008], Tue, 03 Jun 2014 01:11:37 GMT -->
</html>
