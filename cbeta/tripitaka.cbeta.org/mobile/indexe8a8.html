<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB362_005 by HTTrack Website Copier/3.x [XR&CO'2008], Tue, 03 Jun 2014 00:54:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3e60.gif?utmac=MO-30696269-4&amp;utmn=867722558&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36&amp;utmp=%2Fmobile%2Findex.php%3Findex%3DJ36nB362_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe46b.html?index=J36nB362_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B362 觀濤奇禪師語錄 (6卷)<br/>【清 大奇說　興舒等編】<br/>第 5 卷</p>
	<a href="indexa4e6.html?index=J36nB362_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B362" sutra_name="觀濤奇禪師語錄" sutra_juan="[卷5]">　
<a 
name="0766a01" id="0766a01"></a><p><span class="juanname">觀濤奇禪師語錄卷第五</span></p><a 
name="0766a02" id="0766a02"></a><p style="margin-left: 4em"><span class="byline">門人興舒等編</span></p><a 
name="0766a03" id="0766a03"></a><p style="margin-left: 2em"><span class="headname">拈古</span></p><a 
name="0766a04" id="0766a04"></a><p style="text-indent: 0em; margin-left: 0em"><span class="linehead"></span>世尊見文殊在門外立乃曰文殊文殊何不入門來<a 
name="0766a05" id="0766a05"></a>文殊曰我不見一法在門外何以教我入門。</p><p style="text-indent: 0em; margin-left: 0em"><span class="linehead"></span>師曰世<a 
name="0766a06" id="0766a06"></a>尊門裏出身不得文殊身裏出門不得仔細看來也<a 
name="0766a07" id="0766a07"></a>是徐六擔板。</p><a 
name="0766a08" id="0766a08"></a><p style="text-indent: 0em; margin-left: 0em"><span class="linehead"></span>世尊坐次見二人羿豬過乃問者箇是甚麼二人曰<a 
name="0766a09" id="0766a09"></a>佛具一切智豬子也不識世尊曰也須問過太陽玄<a 
name="0766a10" id="0766a10"></a>曰不因世尊問洎乎忘卻壽昌經曰君子有成人之<a 
name="0766a11" id="0766a11"></a>美。</p><p style="text-indent: 0em; margin-left: 0em"><span class="linehead"></span>師曰兩箇老老大大從來以<span class="corr" title='[巳&gt;己]'>己</span>方人殊不知黃面<a 
name="0766a12" id="0766a12"></a>老子將欲取之必固與之。</p><a 
name="0766a13" id="0766a13"></a><p style="text-indent: 0em; margin-left: 0em"><span class="linehead"></span>世尊因五通僊人問世尊有六通我有五通如何是<a 
name="0766a14" id="0766a14"></a>那一通世尊召五通僊人五通應諾世尊曰那一通<a 
name="0766a15" id="0766a15"></a>你問我雪竇顯曰老胡元不知有那一通卻因邪打<a 
name="0766a16" id="0766a16"></a>正。</p><p style="text-indent: 0em; margin-left: 0em"><span class="linehead"></span>師曰老胡也知有那一通秪是口門窄。</p><a 
name="0766a17" id="0766a17"></a><p style="text-indent: 0em; margin-left: 0em"><span class="linehead"></span>世尊在第六天說大集經敕他方此土人間天上一<a 
name="0766a18" id="0766a18"></a>切獰惡鬼神悉來集會受佛付囑擁護正法設有不<a 
name="0766a19" id="0766a19"></a>赴者四天門王飛熱鐵輪追之令集既集會<span class="corr" title='[巳&gt;已]'>已</span>無有<a 
name="0766a20" id="0766a20"></a>不順佛敕者各發弘誓願擁護正法唯有一魔王謂<a 
name="0766a21" id="0766a21"></a>世尊曰瞿曇我待一切眾生成佛盡眾生界空無有<a 
name="0766a22" id="0766a22"></a>眾生名字我乃發菩提心。</p><p style="text-indent: 0em; margin-left: 0em"><span class="linehead"></span>師曰非常之事必有非常<a 
name="0766a23" id="0766a23"></a>之人黃面老子能說不能用當時待魔王道我待眾<a 
name="0766a24" id="0766a24"></a>生界空無有眾生名字我乃發菩提心但向他道我<a 
name="0766a25" id="0766a25"></a>不如你管取低首歸降不見道重賞之下必有勇夫。</p><a 
name="0766a26" id="0766a26"></a><p style="text-indent: 0em; margin-left: 0em"><span class="linehead"></span>世尊因外道問不問有言不問無言世尊良久外道<a 
name="0766a27" id="0766a27"></a>嘆曰世尊大慈大悲開我迷雲令我得入遂作禮而<a 
name="0766a28" id="0766a28"></a>去阿難乃白世尊曰外道得何道理稱讚而去世尊<a 
name="0766a29" id="0766a29"></a>曰如世良馬見鞭影而行。</p><p style="text-indent: 0em; margin-left: 0em"><span class="linehead"></span>師曰不但瞞人亦且自瞞<a 
name="0766a30" id="0766a30"></a>及乎被阿難一拶直得向驢前馬後立地且如外道<a 
name="0766b01" id="0766b01"></a>悟去不知還端的也未。</p><a 
name="0766b02" id="0766b02"></a><p style="text-indent: 0em; margin-left: 0em"><span class="linehead"></span>世尊因靈山會上五百比丘得四禪定具六神通未<a 
name="0766b03" id="0766b03"></a>得法忍以宿命智通各各自見往昔弒父害母及諸<a 
name="0766b04" id="0766b04"></a>重罪於自心內各各懷疑於甚深法不能證入於是<a 
name="0766b05" id="0766b05"></a>文殊承佛神力遂手握利劍持逼世尊世尊乃謂文<a 
name="0766b06" id="0766b06"></a>殊曰住住不應作逆勿得害吾吾必被害為善被害<a 
name="0766b07" id="0766b07"></a>文殊師利爾從本<span class="corr" title='[巳&gt;已]'>已</span>來無有我人但以內心見有我<a 
name="0766b08" id="0766b08"></a>人內心起時我必被害即名為害於是五百比丘自<a 
name="0766b09" id="0766b09"></a>悟本心如夢如幻於夢幻中無有我人乃至能生所<a 
name="0766b10" id="0766b10"></a>生父母於是異口同聲而讚嘆曰文殊大智士深達<a 
name="0766b11" id="0766b11"></a>法源底自手握利劍持逼如來身如劍佛亦爾一相<a 
name="0766b12" id="0766b12"></a>無有二無相無所生是中云何殺。</p><p style="text-indent: 0em; margin-left: 0em"><span class="linehead"></span>師曰世尊舍<span class="corr" title='[巳&gt;己]'>己</span>從<a 
name="0766b13" id="0766b13"></a>人慈悲太煞文殊權柄在手未得自由兩箇漢無大<a 
name="0766b14" id="0766b14"></a>人相帶累五百比丘髑髏粉碎又何曾夢見若是祖<a 
name="0766b15" id="0766b15"></a>師門下直須血濺梵天不見道為人須為徹。</p><a 
name="0766b16" id="0766b16"></a><p style="text-indent: 0em; margin-left: 0em"><span class="linehead"></span>世尊因文殊一日忽起佛見法見被世尊威神攝向<a 
name="0766b17" id="0766b17"></a>二鐵圍山。</p><p style="text-indent: 0em; margin-left: 0em"><span class="linehead"></span>師曰大小世尊明於責人昧于恕<span class="corr" title='[巳&gt;己]'>己</span>皋亭<a 
name="0766b18" id="0766b18"></a>者裏若有人起佛見法見拄杖子兩手分付三十年<a 
name="0766b19" id="0766b19"></a>後亦省得人道料揀不到。</p><a 
name="0766b20" id="0766b20"></a><p style="text-indent: 0em; margin-left: 0em"><span class="linehead"></span>城東有一老母與佛同生而不欲見佛每見佛來即<a 
name="0766b21" id="0766b21"></a>便回避雖然如此回顧東西總皆是佛遂以手掩面<a 
name="0766b22" id="0766b22"></a>於十指掌中亦總是佛。</p><p style="text-indent: 0em; margin-left: 0em"><span class="linehead"></span>師曰城東老母其知可及其<a 
name="0766b23" id="0766b23"></a>愚不可及既知無回避處何故以手掩面婦人態度<a 
name="0766b24" id="0766b24"></a>一時露出即今還有不欲見佛者麼。</p><a 
name="0766b25" id="0766b25"></a><p style="text-indent: 0em; margin-left: 0em"><span class="linehead"></span>文殊菩薩一日令善財採藥曰是藥者採將來善財<a 
name="0766b26" id="0766b26"></a>遍觀大地無不是藥卻來白曰無有不是藥者殊曰<a 
name="0766b27" id="0766b27"></a>是藥者採將來善財遂于地上拈一莖草度與文殊<a 
name="0766b28" id="0766b28"></a>殊接得示眾曰此藥亦能殺人亦能活人。</p><p style="text-indent: 0em; margin-left: 0em"><span class="linehead"></span>師曰大小<a 
name="0766b29" id="0766b29"></a>文殊善財互相熱瞞不顧傍觀者哂。</p><a 
name="0766b30" id="0766b30"></a><p style="text-indent: 0em; margin-left: 0em"><span class="linehead"></span>六祖因僧問黃梅意旨什麼人得祖曰會佛法人得<a 
name="0766c01" id="0766c01"></a>曰和尚還得否祖曰我不得曰和尚為什麼不得祖<a 
name="0766c02" id="0766c02"></a>曰我不會佛法。</p><p style="text-indent: 0em; margin-left: 0em"><span class="linehead"></span>師曰且道祖師恁麼荅話還得黃梅<a 
name="0766c03" id="0766c03"></a>意旨不得黃梅意旨要會麼白馬紫金鞍騎出萬人<a 
name="0766c04" id="0766c04"></a>看借問誰家子讀書人做官。</p><a 
name="0766c05" id="0766c05"></a><p style="text-indent: 0em; margin-left: 0em"><span class="linehead"></span>忠國師因涅槃時至乃辭代宗帝帝曰師滅度後弟<a 
name="0766c06" id="0766c06"></a>子將何所記師曰告檀越與老僧造箇無縫塔帝曰<a 
name="0766c07" id="0766c07"></a>請師塔樣師良久曰會麼帝曰不會師曰貧道去後<a 
name="0766c08" id="0766c08"></a>有侍者應真卻諳此事乞詔問之後代宗詔應真入<a 
name="0766c09" id="0766c09"></a>內問前語真良久曰聖上會麼帝曰不會真乃述偈<a 
name="0766c10" id="0766c10"></a>曰湘之南潭之北中有黃金克一國無影樹下合同<a 
name="0766c11" id="0766c11"></a>船琉璃殿上無知識雪竇顯曰代宗不會且置耽源<a 
name="0766c12" id="0766c12"></a>還會麼秪消箇請師塔樣盡西天此土諸位祖師遭<a 
name="0766c13" id="0766c13"></a>者一拶不免將南作北有傍不肯底出來我要問你<a 
name="0766c14" id="0766c14"></a>那箇是無縫塔。</p><p style="text-indent: 0em; margin-left: 0em"><span class="linehead"></span>師曰大小雪竇抑<span class="corr" title='[巳&gt;己]'>己</span>揚人殊不知無<a 
name="0766c15" id="0766c15"></a>縫塔樣至今巋然不動可惜代宗錯過若是作家君<a 
name="0766c16" id="0766c16"></a>王如飛龍在天光被四表又何止衲僧門下後耽源<a 
name="0766c17" id="0766c17"></a>呈頌也是父為子隱子為父隱具眼者試邈模看。</p><a 
name="0766c18" id="0766c18"></a><p style="text-indent: 0em; margin-left: 0em"><span class="linehead"></span>傅大士有偈曰夜夜抱佛眠朝朝還共起起坐鎮相<a 
name="0766c19" id="0766c19"></a>隨語默同居止纖毫不相離如形影相似欲識佛去<a 
name="0766c20" id="0766c20"></a>處秪者語聲是。</p><p style="text-indent: 0em; margin-left: 0em"><span class="linehead"></span>師曰大小傅大士話作兩橛若是衲<a 
name="0766c21" id="0766c21"></a>僧門下自救不了何故須知遠煙浪別有好商量。</p><a 
name="0766c22" id="0766c22"></a><p style="text-indent: 0em; margin-left: 0em"><span class="linehead"></span>徑山國一欽禪師因馬祖遣人送書到書中作一圓<a 
name="0766c23" id="0766c23"></a>相欽發緘見遂於圓相中著一點卻封回忠國師聞<a 
name="0766c24" id="0766c24"></a>曰欽師猶被馬師惑。</p><p style="text-indent: 0em; margin-left: 0em"><span class="linehead"></span>師曰馬師草草問候欽師万字<a 
name="0766c25" id="0766c25"></a>折點雖然往復無差轉見道路週遮總謂忠國師道<a 
name="0766c26" id="0766c26"></a>欽師猶被馬師惑殊不知字經三寫烏焉成馬。</p><a 
name="0766c27" id="0766c27"></a><p style="text-indent: 0em; margin-left: 0em"><span class="linehead"></span>馬祖一日問藥山子近日見處作麼生山曰皮膚脫<a 
name="0766c28" id="0766c28"></a>落盡惟有一真實祖曰子之所見可謂協於心體布<a 
name="0766c29" id="0766c29"></a>于四肢既然如是將三條篾束取肚皮隨處住山去<a 
name="0766c30" id="0766c30"></a>山曰某甲又是何人敢言住山祖曰未有常行而不<a 
name="0767a01" id="0767a01"></a>住未有常住而不行欲益無所益欲為無所為宜作<a 
name="0767a02" id="0767a02"></a>舟航無久滯此。</p><p style="text-indent: 0em; margin-left: 0em"><span class="linehead"></span>師曰藥山於牝牡驪黃之外略露神<a 
name="0767a03" id="0767a03"></a>駿老追風便顧影驚心步武倒卻若是而今叢林稍<a 
name="0767a04" id="0767a04"></a>見皮毛差勝若道同時不識祖不張乖弄醜便隨群<a 
name="0767a05" id="0767a05"></a>逐隊。</p><a 
name="0767a06" id="0767a06"></a><p style="text-indent: 0em; margin-left: 0em"><span class="linehead"></span>雲門因齋次拈起糊餅云我秪供養江西兩浙人不<a 
name="0767a07" id="0767a07"></a>供養向北人僧曰為甚麼秪供養江西兩浙人不供<a 
name="0767a08" id="0767a08"></a>養向北人問曰天寒日短兩人共一碗。</p><p style="text-indent: 0em; margin-left: 0em"><span class="linehead"></span>師呵呵大笑<a 
name="0767a09" id="0767a09"></a>曰皋亭二十年前也曾恁麼來於食等者於法亦等<a 
name="0767a10" id="0767a10"></a>雲門雖則行平等慈未免情識太煞使一隊向北驢<a 
name="0767a11" id="0767a11"></a>望上心生盡往高高峰頂立<span class="corr" title='[巳&gt;已]'>已</span>謂珍御寶几若是兩<a 
name="0767a12" id="0767a12"></a>人共一碗江西兩浙有血氣者喫了也須嘔出。</p><a 
name="0767a13" id="0767a13"></a><p style="text-indent: 0em; margin-left: 0em"><span class="linehead"></span>夾山示眾曰百草頭上薦取老僧鬧市裏識取天子<a 
name="0767a14" id="0767a14"></a>雲門偃曰蝦蟆鑽你鼻孔毒蛇穿你眼睛且向葛藤<a 
name="0767a15" id="0767a15"></a>裏會取。</p><p style="text-indent: 0em; margin-left: 0em"><span class="linehead"></span>師曰夾山好事不如無雲門禍不單行雖然<a 
name="0767a16" id="0767a16"></a>如是駕與青龍不解騎者多又爭怪得山僧。</p><a 
name="0767a17" id="0767a17"></a><p style="text-indent: 0em; margin-left: 0em"><span class="linehead"></span>洞山解夏上堂曰秋初夏末兄弟東去西去直須向<a 
name="0767a18" id="0767a18"></a>萬里無寸草處去良久曰秪如萬里無寸草處作麼<a 
name="0767a19" id="0767a19"></a>生去顧左右曰欲知此事直須枯木上生花方與他<a 
name="0767a20" id="0767a20"></a>合後有舉似石霜霜曰出門便是草山聞乃曰大唐<a 
name="0767a21" id="0767a21"></a>國裏能有幾人。</p><p style="text-indent: 0em; margin-left: 0em"><span class="linehead"></span>師曰從苗辨地因語識人二俱作家<a 
name="0767a22" id="0767a22"></a>且如東去西去者盡是草裏漢又何曾有出身路皋<a 
name="0767a23" id="0767a23"></a>亭恁麼道不圖打草秪要驚蛇。</p><a 
name="0767a24" id="0767a24"></a><p style="text-indent: 0em; margin-left: 0em"><span class="linehead"></span>洞山因辭京兆興善平禪師平曰什麼處去山曰沿<a 
name="0767a25" id="0767a25"></a>流無定止平曰法身沿流報身沿流山曰總不作此<a 
name="0767a26" id="0767a26"></a>解平乃撫掌保福展曰洞山自是一家乃別曰覓得<a 
name="0767a27" id="0767a27"></a>幾人。</p><p style="text-indent: 0em; margin-left: 0em"><span class="linehead"></span>師曰保福老漢錯下名言殊不知洞山老人居<a 
name="0767a28" id="0767a28"></a>天下之廣居立天下之正位又道覓得幾人果然搆<a 
name="0767a29" id="0767a29"></a>不著。</p><a 
name="0767a30" id="0767a30"></a><p style="text-indent: 0em; margin-left: 0em"><span class="linehead"></span>洞山聰上堂曰晨雞報曉靈粥後便天明燈籠猶瞌<a 
name="0767b01" id="0767b01"></a>睡露柱卻惺惺復曰惺惺直言惺惺歷歷直言歷歷<a 
name="0767b02" id="0767b02"></a>明朝後日莫認奴作郎珍重。</p><p style="text-indent: 0em; margin-left: 0em"><span class="linehead"></span>師曰大眾好言語若人<a 
name="0767b03" id="0767b03"></a>信受奉行敢保一生受記從教三十年後有人道皋<a 
name="0767b04" id="0767b04"></a>亭和泥合水。</p><a 
name="0767b05" id="0767b05"></a><p style="text-indent: 0em; margin-left: 0em"><span class="linehead"></span>金峰一日拈起枕子示僧曰一切人喚作枕子金峰<a 
name="0767b06" id="0767b06"></a>道不是僧曰未審和尚喚作什麼峰拈起枕子僧曰<a 
name="0767b07" id="0767b07"></a>恁麼則依而行之峰曰你喚作什麼曰枕子峰曰落<a 
name="0767b08" id="0767b08"></a>在金峰窠裏。</p><p style="text-indent: 0em; margin-left: 0em"><span class="linehead"></span>師曰學他者拙似他者死何不奪卻枕<a 
name="0767b09" id="0767b09"></a>子免得天下人墮在金峰窠臼裏。</p><a 
name="0767b10" id="0767b10"></a><p style="text-indent: 0em; margin-left: 0em"><span class="linehead"></span>梁山因太陽玄參問如何是無相道場山指觀音像<a 
name="0767b11" id="0767b11"></a>曰者是吳處士畫底玄擬進語山急索曰者箇是有<a 
name="0767b12" id="0767b12"></a>相底如何是無相底玄頓悟於言下遂作禮起卻依<a 
name="0767b13" id="0767b13"></a>位立山曰何不道取一句玄曰道即不辭恐上紙筆<a 
name="0767b14" id="0767b14"></a>山笑曰此語上碑去在。</p><p style="text-indent: 0em; margin-left: 0em"><span class="linehead"></span>師曰梁山老人嚼飯餵嬰孩<a 
name="0767b15" id="0767b15"></a>不覺滿面塵灰待他道道即不辭恐上紙筆三十棒<a 
name="0767b16" id="0767b16"></a>趁出不為廣大門庭子孫也未至斷絕。</p><a 
name="0767b17" id="0767b17"></a><p style="text-indent: 0em; margin-left: 0em"><span class="linehead"></span>太陽警玄禪師上堂夜半烏雞抱鵠卵天明起來生<a 
name="0767b18" id="0767b18"></a>老鸛鶴毛鷹嘴鷺鷥身卻共烏鴉為侶伴高入煙霄<a 
name="0767b19" id="0767b19"></a>低飛柳岸向晚歸來仔細看依稀卻似雲中鴈。</p><p style="text-indent: 0em; margin-left: 0em"><span class="linehead"></span>師曰<a 
name="0767b20" id="0767b20"></a>混不得類不齊太陽老人拈示殆盡只是罕遇知音<a 
name="0767b21" id="0767b21"></a>皋亭恁麼道多少錯會者又向炭庫裏作活計。</p><a 
name="0767b22" id="0767b22"></a><p style="text-indent: 0em; margin-left: 0em"><span class="linehead"></span>太陽問僧甚處來曰洪山陽曰先師在麼曰在陽曰<a 
name="0767b23" id="0767b23"></a>在即不無請渠出來我要相見僧曰<span class="gaiji">&#x807B;<!--gaiji,,1[漸/耳],2&#x807B;,3--></span>陽曰者箇猶<a 
name="0767b24" id="0767b24"></a>是侍者僧無對陽曰喫茶去。</p><p style="text-indent: 0em; margin-left: 0em"><span class="linehead"></span>師曰者僧果的從洪山<a 
name="0767b25" id="0767b25"></a>來只是錯傳洪山語以致虛費太陽常住茶湯。</p><a 
name="0767b26" id="0767b26"></a><p style="text-indent: 0em; margin-left: 0em"><span class="linehead"></span>太陽因僧問如何是和尚家風陽曰滿瓶傾不出大<a 
name="0767b27" id="0767b27"></a>地沒饑人。</p><p style="text-indent: 0em; margin-left: 0em"><span class="linehead"></span>師曰太陽老人從來家風嚴密門庭廣大<a 
name="0767b28" id="0767b28"></a>可惜者僧不是登龍者。</p><a 
name="0767b29" id="0767b29"></a><p style="text-indent: 0em; margin-left: 0em"><span class="linehead"></span>興陽清剖禪師在太陽作園頭種瓜次陽曰甜瓜何<a 
name="0767b30" id="0767b30"></a>時熟清曰即今熟爛也陽曰揀甜底摘來清曰與甚<a 
name="0767c01" id="0767c01"></a>麼人喫陽曰不入園者清曰未審不入園者還喫也<a 
name="0767c02" id="0767c02"></a>無曰汝還識伊麼清曰雖然不識不得不與陽笑而<a 
name="0767c03" id="0767c03"></a>去。</p><p style="text-indent: 0em; margin-left: 0em"><span class="linehead"></span>師曰瓜熟子離離不入園者坐享無功太陽父子<a 
name="0767c04" id="0767c04"></a>恁麼揀辨可謂甜瓜徹蒂甜噫。</p><a 
name="0767c05" id="0767c05"></a><p style="text-indent: 0em; margin-left: 0em"><span class="linehead"></span>雪竇顯禪師上堂十方無壁落四面亦無門古人向<a 
name="0767c06" id="0767c06"></a>什麼處見客或若道得接手句許你天上天下。</p><p style="text-indent: 0em; margin-left: 0em"><span class="linehead"></span>師曰<a 
name="0767c07" id="0767c07"></a>雪竇老人恁麼為人何能坐斷天下人舌頭當時若<a 
name="0767c08" id="0767c08"></a>有箇師僧出眾但向他道和尚話墮也不知待他眼<a 
name="0767c09" id="0767c09"></a>目定動拂袖便行。</p><a 
name="0767c10" id="0767c10"></a><p style="text-indent: 0em; margin-left: 0em"><span class="linehead"></span>投子義青禪師因僧問師唱誰家曲宗風嗣阿誰子<a 
name="0767c11" id="0767c11"></a>曰威音前一箭射透兩重山曰如何是相傳底事子<a 
name="0767c12" id="0767c12"></a>曰全因淮地月得照郢陽春曰恁麼則入水見長人<a 
name="0767c13" id="0767c13"></a>也子曰秪知金玉異那識楚王心僧禮拜子以拂子<a 
name="0767c14" id="0767c14"></a>擊之。</p><p style="text-indent: 0em; margin-left: 0em"><span class="linehead"></span>師曰開疆展土革故鼎新投子老人自是一代<a 
name="0767c15" id="0767c15"></a>英傑且道者一隻箭而今落在甚麼處有人道得許<a 
name="0767c16" id="0767c16"></a>他天下橫行。</p><a 
name="0767c17" id="0767c17"></a><p style="text-indent: 0em; margin-left: 0em"><span class="linehead"></span>投子因芙蓉問佛祖言句如家常茶飯離此之外別<a 
name="0767c18" id="0767c18"></a>有為人處也無青曰汝道寰中天子敕還假堯舜禹<a 
name="0767c19" id="0767c19"></a>湯也無蓉擬進語青以拂子驀口摵曰汝發意來早<a 
name="0767c20" id="0767c20"></a>有三十棒也蓉忽開悟禮拜青曰且來闍黎蓉不顧<a 
name="0767c21" id="0767c21"></a>青曰汝到不疑之地耶蓉掩耳而去。</p><p style="text-indent: 0em; margin-left: 0em"><span class="linehead"></span>師曰俊哉大似<a 
name="0767c22" id="0767c22"></a>破壁飛騰三十棒分付得著雖然撿點將來猶少三<a 
name="0767c23" id="0767c23"></a>十棒在。</p><a 
name="0767c24" id="0767c24"></a><p style="text-indent: 0em; margin-left: 0em"><span class="linehead"></span>芙蓉楷禪師在投子作典座子曰廚務勾當不易蓉<a 
name="0767c25" id="0767c25"></a>曰不敢子曰煮粥耶蒸飯耶蓉曰人工淘米著火行<a 
name="0767c26" id="0767c26"></a>者煮粥蒸飯子曰汝作甚麼蓉曰和尚慈悲放他閒<a 
name="0767c27" id="0767c27"></a>去。</p><p style="text-indent: 0em; margin-left: 0em"><span class="linehead"></span>師曰深相體信出入無難芙蓉得之矣三十年後<a 
name="0767c28" id="0767c28"></a>人多懈怠那裏討者閒漢。</p><a 
name="0767c29" id="0767c29"></a><p style="text-indent: 0em; margin-left: 0em"><span class="linehead"></span>雪竇一日見僧來拈拄杖曰我兩手分付你作麼生<a 
name="0767c30" id="0767c30"></a>僧退身曰不敢竇曰為甚麼棒上不成龍僧曰三十<a 
name="0768a01" id="0768a01"></a>年後恐孤負和尚竇放下拄杖曰吽吽。</p><p style="text-indent: 0em; margin-left: 0em"><span class="linehead"></span>師曰既然兩<a 
name="0768a02" id="0768a02"></a>手分付何妨如龍得水三十年後也顯叢林有人孺<a 
name="0768a03" id="0768a03"></a>子固不足與謀老盧亦勞而無功還有眼親手快者<a 
name="0768a04" id="0768a04"></a>麼復靠拄杖曰收。</p><a 
name="0768a05" id="0768a05"></a><p style="text-indent: 0em; margin-left: 0em"><span class="linehead"></span>雪竇一日上堂眾集定乃曰雪竇得與麼長諸人得<a 
name="0768a06" id="0768a06"></a>與麼短若有道得齊肩句許伊把定乾坤。</p><p style="text-indent: 0em; margin-left: 0em"><span class="linehead"></span>師曰雪竇<a 
name="0768a07" id="0768a07"></a>老人雖則高出一籌千古之下遭人怪笑當時若問<a 
name="0768a08" id="0768a08"></a>齊肩句但對他道待老漢腳跟點地著。</p><a 
name="0768a09" id="0768a09"></a><p style="text-indent: 0em; margin-left: 0em"><span class="linehead"></span>雪竇到大龍問語者默者不是非語非默更非總是<a 
name="0768a10" id="0768a10"></a>總不是拈卻大用現前時人知有未審大龍如何龍<a 
name="0768a11" id="0768a11"></a>曰子有如是見解那竇曰者老漢瓦解冰消龍曰放<a 
name="0768a12" id="0768a12"></a>你三十棒竇禮拜歸眾龍卻喚曰適來問話底僧出<a 
name="0768a13" id="0768a13"></a>來竇便出龍曰甚處是老僧瓦解冰消竇曰轉見敗<a 
name="0768a14" id="0768a14"></a>闕龍作色曰叵耐叵耐竇不顧後舉似南嶽福嚴雅<a 
name="0768a15" id="0768a15"></a>雅曰大龍何不與本分草料竇曰和尚更須行腳。</p><p style="text-indent: 0em; margin-left: 0em"><span class="linehead"></span>師<a 
name="0768a16" id="0768a16"></a>曰雪竇老人大似箇黠兒拾得風流袋不顧傍觀者<a 
name="0768a17" id="0768a17"></a>哂且道誰是傍觀者。</p><a 
name="0768a18" id="0768a18"></a><p style="text-indent: 0em; margin-left: 0em"><span class="linehead"></span>雪竇舉古德曰眼裏著沙不得耳裏著水不得忽有<a 
name="0768a19" id="0768a19"></a>箇漢信得及把得住不受人瞞佛祖言教是什麼熱<a 
name="0768a20" id="0768a20"></a>碗鳴聲便請高挂缽囊拗折拄杖管取一員無事道<a 
name="0768a21" id="0768a21"></a>人又曰眼裏著得須彌山耳裏著得大海水一般漢<a 
name="0768a22" id="0768a22"></a>受人商量佛祖言教如龍得水似虎靠山卻須挑起<a 
name="0768a23" id="0768a23"></a>缽囊橫擔拄杖亦是一員無事道人復曰恁麼也不<a 
name="0768a24" id="0768a24"></a>得不恁麼也不得然後沒交涉三員無事道人中選<a 
name="0768a25" id="0768a25"></a>一人為師。</p><p style="text-indent: 0em; margin-left: 0em"><span class="linehead"></span>師曰雪竇雖則慈悲之故有落草之談帶<a 
name="0768a26" id="0768a26"></a>累多少人生陷地獄要識三員無事道人麼也只是<a 
name="0768a27" id="0768a27"></a>館驛裏撮馬糞漢。</p><a 
name="0768a28" id="0768a28"></a><p style="text-indent: 0em; margin-left: 0em"><span class="linehead"></span>長蘆真歇清了禪師上堂處處覓不得祗有一處不<a 
name="0768a29" id="0768a29"></a>覓自得且道是那一處良久曰賊身<span class="corr" title='[巳&gt;已]'>已</span>露。</p><p style="text-indent: 0em; margin-left: 0em"><span class="linehead"></span>師曰督亢<a 
name="0768a30" id="0768a30"></a>圖窮匕首現旁觀者為之髮豎還有不惜性命底漢<a 
name="0768b01" id="0768b01"></a>麼。</p><a 
name="0768b02" id="0768b02"></a><p style="text-indent: 0em; margin-left: 0em"><span class="linehead"></span>天童宏智禪師因僧問清虛之理畢竟無身時如何<a 
name="0768b03" id="0768b03"></a>童曰文彩未痕初消息難傳際曰一步密移玄路轉<a 
name="0768b04" id="0768b04"></a>通身放下劫壺空童曰誕生就父時合體無遺照曰<a 
name="0768b05" id="0768b05"></a>理既如是事作麼生童曰歷歷纔回分化事十方機<a 
name="0768b06" id="0768b06"></a>應又何妨曰恁麼則塵塵皆現本來身去也童曰透<a 
name="0768b07" id="0768b07"></a>一切色超一切心口如理如事又作麼生童曰路逢<a 
name="0768b08" id="0768b08"></a>死蛇莫打殺無底籃子盛將歸曰入市能長嘯歸家<a 
name="0768b09" id="0768b09"></a>著短衫童曰木人嶺上歌石女溪邊舞。</p><p style="text-indent: 0em; margin-left: 0em"><span class="linehead"></span>師曰者僧久<a 
name="0768b10" id="0768b10"></a>客未歸猶思故園風景天童老人不惜老婆與他話<a 
name="0768b11" id="0768b11"></a>盡雲山若是未能身裏出門者何異夢中悲喜然雖<a 
name="0768b12" id="0768b12"></a>如是瞞皋亭不得。</p><a 
name="0768b13" id="0768b13"></a><p style="text-indent: 0em; margin-left: 0em"><span class="linehead"></span>雪竇鑒禪師參翠山宗宗問道者竭力不無其勞鑒<a 
name="0768b14" id="0768b14"></a>曰須知有不勞者宗曰尊貴位中留不住是如何鑒<a 
name="0768b15" id="0768b15"></a>曰觸處相逢不相識宗曰猶是途中主賓如何是主<a 
name="0768b16" id="0768b16"></a>中主鑒曰丙丁吹滅火宗以手掩鑒口鑒拓開便行。</p><a 
name="0768b17" id="0768b17"></a><p style="text-indent: 0em; margin-left: 0em"><span class="linehead"></span>師曰翠山恁麼問雪竇恁麼荅盡謂賓主穆穆檢點<a 
name="0768b18" id="0768b18"></a>將來大似持缽不得詐道不饑。</p><a 
name="0768b19" id="0768b19"></a><p style="text-indent: 0em; margin-left: 0em"><span class="linehead"></span>丹霞淳禪師上堂寶月流輝澄潭布影水無蘸月之<a 
name="0768b20" id="0768b20"></a>意月無分照之心水月兩忘方可稱斷所以道昇天<a 
name="0768b21" id="0768b21"></a>底事直須颺卻十成底事直須去卻擲地作金聲不<a 
name="0768b22" id="0768b22"></a>須回顧若能如是始解向異類中行諸人到者裏還<a 
name="0768b23" id="0768b23"></a>相委悉麼良久曰常行不舉人問步披毛帶角混塵<a 
name="0768b24" id="0768b24"></a>泥。</p><p style="text-indent: 0em; margin-left: 0em"><span class="linehead"></span>師曰有國有家者未嘗不本此丹霞老人恁麼為<a 
name="0768b25" id="0768b25"></a>人難免盡喪家珍。</p><a 
name="0768b26" id="0768b26"></a><p style="text-indent: 0em; margin-left: 0em"><span class="linehead"></span>天童如淨禪師開爐上堂召眾打圓相曰箇是天童<a 
name="0768b27" id="0768b27"></a>火爐近前則燒殺退後則凍殺忽有箇漢出來道合<a 
name="0768b28" id="0768b28"></a>作麼生<span class="gaiji">[囗@力]<!--gaiji,,1[囗@力],2&#x361E;,3--></span>火爐動也。</p><p style="text-indent: 0em; margin-left: 0em"><span class="linehead"></span>師曰天童老人大似貧兒暴富<a 
name="0768b29" id="0768b29"></a>賣弄家珍皋亭當時若見踏翻便行令者一隊趨炎<a 
name="0768b30" id="0768b30"></a>附熱漢凍殺有甚麼過。</p><a 
name="0768c01" id="0768c01"></a><p style="text-indent: 0em; margin-left: 0em"><span class="linehead"></span>鹿門覺禪師示眾盡大地是學人一卷經盡乾坤是<a 
name="0768c02" id="0768c02"></a>學人一隻眼以此眼讀如是經千萬億劫無有間斷。</p><a 
name="0768c03" id="0768c03"></a><p style="text-indent: 0em; margin-left: 0em"><span class="linehead"></span>師曰鹿門恁麼示眾也是依經解義報恩雖善斷章<a 
name="0768c04" id="0768c04"></a>節句怎奈打失眼睛皋亭一出孃肚皮便開眼見明<a 
name="0768c05" id="0768c05"></a>閉眼見暗至今胸無一元字腳山依舊是山水依舊<a 
name="0768c06" id="0768c06"></a>是水又何用別作解會也別無難易且道與古人是<a 
name="0768c07" id="0768c07"></a>同是別辨得者出來吐露不知者切忌心麤。</p><a 
name="0768c08" id="0768c08"></a><p style="text-indent: 0em; margin-left: 0em"><span class="linehead"></span>磁州大明寶禪師示眾若論此事如人作針線幸然<a 
name="0768c09" id="0768c09"></a>針針相似忽見人來不覺失卻針秪見線者邊尋也<a 
name="0768c10" id="0768c10"></a>不見那邊尋也不見卻自曰近處尚不見遠處那裏<a 
name="0768c11" id="0768c11"></a>得來多時尋不得心煩昏悶乃打睡拽衣就枕方就<a 
name="0768c12" id="0768c12"></a>枕時驀然一劄曰原來在者裏。</p><p style="text-indent: 0em; margin-left: 0em"><span class="linehead"></span>師曰大明雖婆心切<a 
name="0768c13" id="0768c13"></a>切若是皮下有血底自然不甘還有為古人出氣者<a 
name="0768c14" id="0768c14"></a>麼皋亭要問伊知痛癢也未。</p><a 
name="0768c15" id="0768c15"></a><p style="text-indent: 0em; margin-left: 0em"><span class="linehead"></span>磁州雪巖滿禪師初參普照照曰兄弟年少正宜力<a 
name="0768c16" id="0768c16"></a>參老僧當年念念以佛法為事巖避席進曰和尚而<a 
name="0768c17" id="0768c17"></a>今如何照曰如生冤家相似巖曰若不得此語幾乎<a 
name="0768c18" id="0768c18"></a>枉行千里照下禪床握巖手曰作家那萬松曰死灰<a 
name="0768c19" id="0768c19"></a>裏一粒荳爆。</p><p style="text-indent: 0em; margin-left: 0em"><span class="linehead"></span>師曰萬松老人錯下名言殊不知青州<a 
name="0768c20" id="0768c20"></a>勾賊破家我若作普照待問而今如何拈棒趁出免<a 
name="0768c21" id="0768c21"></a>見互相鈍置。</p><a 
name="0768c22" id="0768c22"></a><p style="text-indent: 0em; margin-left: 0em"><span class="linehead"></span>報恩秀禪師問僧洞山道龍吟枯木異響難聞如何<a 
name="0768c23" id="0768c23"></a>是異響曰不會恩曰善解龍吟。</p><p style="text-indent: 0em; margin-left: 0em"><span class="linehead"></span>師曰報恩老人雖別<a 
name="0768c24" id="0768c24"></a>音響怎奈尤欠一著在者僧善解龍吟只是不知時<a 
name="0768c25" id="0768c25"></a>節仔細看來也是別寶遇著瞎波斯。</p><a 
name="0768c26" id="0768c26"></a><p style="text-indent: 0em; margin-left: 0em"><span class="linehead"></span>西京少室雪庭裕禪師因僧問如何是祖師西來意<a 
name="0768c27" id="0768c27"></a>庭曰待乳峰點頭即向汝道。</p><p style="text-indent: 0em; margin-left: 0em"><span class="linehead"></span>師曰為是荅者僧語為<a 
name="0768c28" id="0768c28"></a>是別有道理者僧當時若果然會去乳峰至今橫點<a 
name="0768c29" id="0768c29"></a>頭豎點頭若也不會祖師歸天竺久矣。</p><a 
name="0768c30" id="0768c30"></a><p style="text-indent: 0em; margin-left: 0em"><span class="linehead"></span>西京少室靈隱泰禪師上堂塵劫來事只在於今河<a 
name="0769a01" id="0769a01"></a>沙妙德總在心源試教伊覿面相承便不解當風拈<a 
name="0769a02" id="0769a02"></a>出且道過在什麼處卓拄杖曰祗為分明極翻令所<a 
name="0769a03" id="0769a03"></a>得遲。</p><p style="text-indent: 0em; margin-left: 0em"><span class="linehead"></span>師曰大小靈隱只見錐頭利不見鑿頭方。</p><a 
name="0769a04" id="0769a04"></a><p style="text-indent: 0em; margin-left: 0em"><span class="linehead"></span>西京寶應遇禪師因僧問如何是西來的意應曰風<a 
name="0769a05" id="0769a05"></a>送泉聲來几畔月移花影到窗前。</p><p style="text-indent: 0em; margin-left: 0em"><span class="linehead"></span>師曰寶應老人平<a 
name="0769a06" id="0769a06"></a>常六韜三略七事隨身恁麼荅話大似坐觀成敗然<a 
name="0769a07" id="0769a07"></a>雖如是還覺腦門重麼。</p><a 
name="0769a08" id="0769a08"></a><p style="text-indent: 0em; margin-left: 0em"><span class="linehead"></span>南陽香嚴才禪師因僧問如何是理法界嚴曰虛空<a 
name="0769a09" id="0769a09"></a>撲落地粉碎不成文如何是事法界嚴曰到來家蕩<a 
name="0769a10" id="0769a10"></a>盡免作屋中愚如何是事理無礙法界嚴曰三冬枯<a 
name="0769a11" id="0769a11"></a>木秀九夏雪花飛如何是事事無礙法界嚴曰清風<a 
name="0769a12" id="0769a12"></a>伴明月野老笑相親。</p><p style="text-indent: 0em; margin-left: 0em"><span class="linehead"></span>師曰香嚴只知指疆畫界不覺<a 
name="0769a13" id="0769a13"></a>通身水泥者僧會即會也是紙上富貴若是四法界<a 
name="0769a14" id="0769a14"></a>未夢見在。</p><a 
name="0769a15" id="0769a15"></a><p style="text-indent: 0em; margin-left: 0em"><span class="linehead"></span>西京少室俱空斌禪師因僧問如何是空劫<span class="corr" title='[巳&gt;已]'>已</span>前底<a 
name="0769a16" id="0769a16"></a>事空曰石烏龜向火。</p><p style="text-indent: 0em; margin-left: 0em"><span class="linehead"></span>師曰者僧當時悟去可以隨處<a 
name="0769a17" id="0769a17"></a>作主若更去東卜西卜則病在心頭。</p><a 
name="0769a18" id="0769a18"></a><p style="text-indent: 0em; margin-left: 0em"><span class="linehead"></span>壽昌無明經禪師問僧趙州道臺山婆我為汝勘破<a 
name="0769a19" id="0769a19"></a>了也畢竟勘破在什麼處僧曰和尚今日敗闕了也<a 
name="0769a20" id="0769a20"></a>昌曰老僧一生也不奈何好教你知若實會舉似來<a 
name="0769a21" id="0769a21"></a>看僧擬進語昌打一棒云者掠虛漢。</p><p style="text-indent: 0em; margin-left: 0em"><span class="linehead"></span>師曰臺山路惟<a 
name="0769a22" id="0769a22"></a>趙州與壽昌老人親履實踐故不與為讎可惜者僧<a 
name="0769a23" id="0769a23"></a>當時舍近求遠遂成周遮若是皋亭待他道老僧一<a 
name="0769a24" id="0769a24"></a>生也不奈何但云和尚更須買草鞋行腳不圖勘破<a 
name="0769a25" id="0769a25"></a>壽昌并得參見趙州。</p><a 
name="0769a26" id="0769a26"></a><p style="text-indent: 0em; margin-left: 0em"><span class="linehead"></span>雲門澄禪師因僧問如何是異類中行門曰輕打我<a 
name="0769a27" id="0769a27"></a>輕打我僧曰我會也門曰你作麼生會僧遂作驢鳴。</p><a 
name="0769a28" id="0769a28"></a><p style="text-indent: 0em; margin-left: 0em"><span class="linehead"></span>師曰者僧雖善步趨猶欠返擲檢點將來也是邯鄲<a 
name="0769a29" id="0769a29"></a>學唐步。</p><a 
name="0769a30" id="0769a30"></a><p style="text-indent: 0em; margin-left: 0em"><span class="linehead"></span>雲門在雲棲棲舉高峰海底泥牛話問門曰他道內<a 
name="0769b01" id="0769b01"></a>有一句能縱能奪能殺能活你且道是那一句門推<a 
name="0769b02" id="0769b02"></a>出傍僧曰大眾證明棲頷之。</p><p style="text-indent: 0em; margin-left: 0em"><span class="linehead"></span>師曰披沙揀金還他雲<a 
name="0769b03" id="0769b03"></a>門老人眼親手快若是內中一句能縱能奪能殺能<a 
name="0769b04" id="0769b04"></a>活莫道雲棲便是高峰亦拈不出何故<span class="gaiji">&#x807B;<!--gaiji,,1[漸/耳],2&#x807B;,3--></span>大眾證明。</p><a 
name="0769b05" id="0769b05"></a><p style="text-indent: 0em; margin-left: 0em"><span class="linehead"></span>雲門因僧參乃問你行腳事作麼生僧畫一圓相門<a 
name="0769b06" id="0769b06"></a>剔破圓相僧敲桌三下門卻畫一圓相僧又敲桌三<a 
name="0769b07" id="0769b07"></a>下門又重畫三圓相僧以手抹卻門曰離此之外別<a 
name="0769b08" id="0769b08"></a>道一句看僧擬議門便喝出。</p><p style="text-indent: 0em; margin-left: 0em"><span class="linehead"></span>師曰王者之師有征無<a 
name="0769b09" id="0769b09"></a>戰者僧不識大命擅自對壘及乎被雲門大書露布<a 
name="0769b10" id="0769b10"></a>方肯束手歸降。</p><a 
name="0769b11" id="0769b11"></a><p style="text-indent: 0em; margin-left: 0em"><span class="linehead"></span>雲門因中丞蘇雲浦問鴛鴦繡出從君看不把金針<a 
name="0769b12" id="0769b12"></a>度與人如何是金針門曰我在京師走一遭不曾遇<a 
name="0769b13" id="0769b13"></a>著一人浦復問門曰古佛過去久矣。</p><p style="text-indent: 0em; margin-left: 0em"><span class="linehead"></span>師曰雲門金針<a 
name="0769b14" id="0769b14"></a>暗擲辜負鴛鴦獨宿者俗漢錦衣夜行不思故國風<a 
name="0769b15" id="0769b15"></a>光。</p><a 
name="0769b16" id="0769b16"></a><p style="text-indent: 0em; margin-left: 0em"><span class="linehead"></span>武夷山東苑鏡禪師上堂良久云還會麼千古萬古<a 
name="0769b17" id="0769b17"></a>事當不得我眉毛縱一縱當不得我額頭點一點當<a 
name="0769b18" id="0769b18"></a>不得我拄杖子卓一卓當不得我震聲一喝你若不<a 
name="0769b19" id="0769b19"></a>會燈籠露柱替你下涅槃堂且道為甚麼如此噫立<a 
name="0769b20" id="0769b20"></a>地死漢有甚麼救處。</p><p style="text-indent: 0em; margin-left: 0em"><span class="linehead"></span>師曰皋亭當時若在但撫掌云<a 
name="0769b21" id="0769b21"></a>者老漢熟處難忘。</p><a 
name="0769b22" id="0769b22"></a><p style="text-indent: 0em; margin-left: 0em"><span class="linehead"></span>寶壽方禪師與石車禪師同坐司理黃元公問兩石<a 
name="0769b23" id="0769b23"></a>相磕時如何車曰一碾便死壽曰只可自怡悅不堪<a 
name="0769b24" id="0769b24"></a>持贈君。</p><p style="text-indent: 0em; margin-left: 0em"><span class="linehead"></span>師曰兩箇老老大大向俗人面前呈款若是<a 
name="0769b25" id="0769b25"></a>皋亭待問兩石相磕時如何只喚黃元公你擬向甚<a 
name="0769b26" id="0769b26"></a>麼處迴避雖然如是也要救取元公始得。</p><a 
name="0769b27" id="0769b27"></a><p style="text-indent: 0em; margin-left: 0em"><span class="linehead"></span>天界盛和尚問僧甚處來曰和尚不知某甲那界曰<a 
name="0769b28" id="0769b28"></a>野狐精<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳作麼曰情知和尚有此一機界曰苦不<a 
name="0769b29" id="0769b29"></a>是新羅僧禮拜界曰村夫喫橄欖。</p><p style="text-indent: 0em; margin-left: 0em"><span class="linehead"></span>師曰者僧纔從漆<a 
name="0769b30" id="0769b30"></a>桶裏探出頭來被人喚作村夫不但安名并亦得號。</p><a 
name="0769c01" id="0769c01"></a><p style="text-indent: 0em; margin-left: 0em"><span class="linehead"></span>天界問僧汝是延平來底麼曰是界日交劍潭兩條<a 
name="0769c02" id="0769c02"></a>龍還在否曰不知界曰蚯蚓驀過東海蝦蟆撞倒須<a 
name="0769c03" id="0769c03"></a>彌跂死禪和打瞌睡未曾醒在。</p><p style="text-indent: 0em; margin-left: 0em"><span class="linehead"></span>師曰天界先師費許<a 
name="0769c04" id="0769c04"></a>多氣力作麼若是交劍潭龍莫道者僧恐闔城人未<a 
name="0769c05" id="0769c05"></a>夢見在然雖如是老漢卻被者僧勘破。</p><a 
name="0769c06" id="0769c06"></a><p style="text-indent: 0em; margin-left: 0em"><span class="linehead"></span>天界因僧問如何是常住三寶界曰兩粥一飯曰如<a 
name="0769c07" id="0769c07"></a>何奉持界日朝看東南暮看西北。</p><p style="text-indent: 0em; margin-left: 0em"><span class="linehead"></span>師曰天界先師是<a 
name="0769c08" id="0769c08"></a>則固是然所費太奢者僧果能奉持受用無盡其或<a 
name="0769c09" id="0769c09"></a>擬議祗好東看西看。</p><a 
name="0769c10" id="0769c10"></a><p style="text-indent: 0em; margin-left: 0em"><span class="linehead"></span>天界因僧問石頭和尚有僧問如何是道頭曰木頭<a 
name="0769c11" id="0769c11"></a>如何是禪頭曰碌磚此意如何界曰藝壓當行曰請<a 
name="0769c12" id="0769c12"></a>問和尚如何是道界曰好皮不染皂如何是禪界曰<a 
name="0769c13" id="0769c13"></a>好人不倩錢曰此與石頭答意有同別否界曰白馬<a 
name="0769c14" id="0769c14"></a>廟前好傘舖曰不會界曰木屐店在對門開。</p><p style="text-indent: 0em; margin-left: 0em"><span class="linehead"></span>師曰天<a 
name="0769c15" id="0769c15"></a>界先師果然藝壓當行祗是不合將石頭和尚家私<a 
name="0769c16" id="0769c16"></a>輕易拋擲可惜者僧不識好惡喚作平常骨董往往<a 
name="0769c17" id="0769c17"></a>向白馬廟前錯走。</p><a 
name="0769c18" id="0769c18"></a><p style="text-indent: 0em; margin-left: 0em"><span class="linehead"></span>石頭垂示曰語言動用沒交涉時藥山出曰直得非<a 
name="0769c19" id="0769c19"></a>語言動用亦沒交涉頭曰者裏針劄不入山曰者裏<a 
name="0769c20" id="0769c20"></a>如石上栽花。</p><p style="text-indent: 0em; margin-left: 0em"><span class="linehead"></span>師曰大小石頭祗知坐斷天下舌頭不<a 
name="0769c21" id="0769c21"></a>顧路絕人荒皋亭今日和泥合水三十年後切忌錯<a 
name="0769c22" id="0769c22"></a>舉。</p><a 
name="0769c23" id="0769c23"></a><p style="text-indent: 0em; margin-left: 0em"><span class="linehead"></span>隨州護國守澄淨果禪師僧問鶴立枯松時如何國<a 
name="0769c24" id="0769c24"></a>曰地下底一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>曰滴水滴凍時如何國曰日出<a 
name="0769c25" id="0769c25"></a>後一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>曰會昌沙汰時護法善神向甚麼處去<a 
name="0769c26" id="0769c26"></a>國曰三門頭兩箇漢一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>。</p><p style="text-indent: 0em; margin-left: 0em"><span class="linehead"></span>師曰好笑笑須三十<a 
name="0769c27" id="0769c27"></a>年忽有人問皋亭笑箇甚麼笑一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>。</p><a 
name="0769c28" id="0769c28"></a><p style="text-indent: 0em; margin-left: 0em"><span class="linehead"></span>風穴因僧問語默涉離微如何通不犯穴曰常憶江<a 
name="0769c29" id="0769c29"></a>南三月裏鷓鴣啼處百花香天童覺曰露裸裸圓陀<a 
name="0769c30" id="0769c30"></a>陀直是無稜縫且道風穴無稜縫何似雪竇無稜縫<a 
name="0770a01" id="0770a01"></a>還會麼和光惹事刮篤成家。</p><p style="text-indent: 0em; margin-left: 0em"><span class="linehead"></span>師曰說甚麼無稜縫直<a 
name="0770a02" id="0770a02"></a>得七花八裂塞壑填溝帶累多少人流蕩忘返有人<a 
name="0770a03" id="0770a03"></a>問皋亭但對他道西天斬頭截臂我者裏自領出去。</p><a 
name="0770a04" id="0770a04"></a><p style="text-indent: 0em; margin-left: 0em"><span class="linehead"></span>曹山因僧問如何是法身主山曰謂秦無人曰者箇<a 
name="0770a05" id="0770a05"></a>莫便是否山曰斬。</p><p style="text-indent: 0em; margin-left: 0em"><span class="linehead"></span>師曰入鄉問俗入國問禁者僧拋<a 
name="0770a06" id="0770a06"></a>家亂走處處去伶俜下乞若不斬卻幾乎認奴作郎<a 
name="0770a07" id="0770a07"></a>還識曹山麼四臣不昧苔封殿禁苑春深總未知。</p><a 
name="0770a08" id="0770a08"></a><p style="text-indent: 0em; margin-left: 0em"><span class="linehead"></span>郢州芭蕉慧清禪師上堂拈拄杖示眾曰你有拄杖<a 
name="0770a09" id="0770a09"></a>子我與你拄杖子你無拄杖子我奪卻你拄杖子靠<a 
name="0770a10" id="0770a10"></a>拄杖下座。</p><p style="text-indent: 0em; margin-left: 0em"><span class="linehead"></span>師曰可惜眾中無人何不奪來拗折免得<a 
name="0770a11" id="0770a11"></a>古今人盡向節目更生節目不見道殺人之父人亦<a 
name="0770a12" id="0770a12"></a>殺其父吾將以為教父。</p><a 
name="0770a13" id="0770a13"></a><p style="text-indent: 0em; margin-left: 0em"><span class="linehead"></span>藥山久不陞座院主白曰大眾久思法誨山曰打鐘<a 
name="0770a14" id="0770a14"></a>著時大眾纔集定便下座歸方丈院主隨後復問曰<a 
name="0770a15" id="0770a15"></a>和尚許為大眾說法為甚麼一言不措山曰經有經<a 
name="0770a16" id="0770a16"></a>師律有律師爭怪得老僧。</p><p style="text-indent: 0em; margin-left: 0em"><span class="linehead"></span>師曰大小藥山龍頭蛇尾<a 
name="0770a17" id="0770a17"></a>當時何不與他本分草料亦免後世兒孫箇箇被葛<a 
name="0770a18" id="0770a18"></a>藤椿絆倒雖然如是要識藥山麼有時獨上孤峰頂<a 
name="0770a19" id="0770a19"></a>月下披雲嘯一聲。</p><a 
name="0770a20" id="0770a20"></a><p style="text-indent: 0em; margin-left: 0em"><span class="linehead"></span>保福展禪師因僧問雪峰平生有何言句得似羚羊<a 
name="0770a21" id="0770a21"></a>挂角時福曰我不可作雪峰弟子不得雪竇顯曰一<a 
name="0770a22" id="0770a22"></a>千五百箇布衲保福較些子。</p><p style="text-indent: 0em; margin-left: 0em"><span class="linehead"></span>師曰說甚較些子直是<a 
name="0770a23" id="0770a23"></a>未在雪峰生平有何言句得似羚羊挂角時劈脊便<a 
name="0770a24" id="0770a24"></a>棒何故<span class="gaiji">&#x807B;<!--gaiji,,1[漸/耳],2&#x807B;,3--></span>從來孝子諱爺名。</p><a 
name="0770a25" id="0770a25"></a><p style="text-indent: 0em; margin-left: 0em"><span class="linehead"></span>雪峰在洞山作飯頭淘米次洞問淘沙去米淘米去<a 
name="0770a26" id="0770a26"></a>沙峰曰沙米一齊去洞曰大眾喫箇甚麼峰遂覆卻<a 
name="0770a27" id="0770a27"></a>盆洞曰據子因緣合在德山。</p><p style="text-indent: 0em; margin-left: 0em"><span class="linehead"></span>師曰雪峰貧恨一身多<a 
name="0770a28" id="0770a28"></a>不知尊貴家風自別當時若解轉位投機又豈同門<a 
name="0770a29" id="0770a29"></a>外遊人且道洞山不肯雪峰意在什麼處無身有事<a 
name="0770a30" id="0770a30"></a>超岐路無事無身落始終。</p><a 
name="0770b01" id="0770b01"></a><p style="margin-left: 2em"><span class="headname">頌古</span></p><a 
name="0770b02" id="0770b02"></a><p style="text-indent: 0em; margin-left: 0em"><span class="linehead"></span>世尊初生。</p><a 
name="0770b03" id="0770b03"></a><p style="text-indent: 0em; margin-left: 1em"><span class="linehead"></span>躍冶之金自不祥干將鑄就赤眉殃乾坤撥亂稱<a 
name="0770b04" id="0770b04"></a>元首竊國紛紛有憲章。</p><a 
name="0770b05" id="0770b05"></a><p style="text-indent: 0em; margin-left: 0em"><span class="linehead"></span>世尊拈花。</p><a 
name="0770b06" id="0770b06"></a><p style="text-indent: 0em; margin-left: 1em"><span class="linehead"></span>蛾眉初覺試新粧一種嬌羞沒處藏推向畫樓誇<a 
name="0770b07" id="0770b07"></a>眾藝偷香端的許潘郎。</p><a 
name="0770b08" id="0770b08"></a><p style="text-indent: 0em; margin-left: 0em"><span class="linehead"></span>世尊陞座文殊白椎。</p><a 
name="0770b09" id="0770b09"></a><p style="text-indent: 0em; margin-left: 1em"><span class="linehead"></span>上來下去總虛張法令何曾會舉揚不是傍人添<a 
name="0770b10" id="0770b10"></a>註腳幾乎空討一場忙。</p><a 
name="0770b11" id="0770b11"></a><p style="text-indent: 0em; margin-left: 0em"><span class="linehead"></span>德山托缽。</p><a 
name="0770b12" id="0770b12"></a><p style="text-indent: 0em; margin-left: 1em"><span class="linehead"></span>曾向藍田射石虎幾經塞外息狼煙而今潦倒隨<a 
name="0770b13" id="0770b13"></a>兒戲要中紅心那一邊。</p><a 
name="0770b14" id="0770b14"></a><p style="text-indent: 0em; margin-left: 0em"><span class="linehead"></span>傅大士講經。</p><a 
name="0770b15" id="0770b15"></a><p style="text-indent: 0em; margin-left: 1em"><span class="linehead"></span>聽聽大士何曾解講經晝見日夜見星雪打梅花<a 
name="0770b16" id="0770b16"></a>玉一庭多少雲山歸未得幾人能不自伶俜。</p><a 
name="0770b17" id="0770b17"></a><p style="text-indent: 0em; margin-left: 0em"><span class="linehead"></span>僧問巖頭古帆未挂時如何頭曰後園驢喫草。</p><a 
name="0770b18" id="0770b18"></a><p style="text-indent: 0em; margin-left: 1em"><span class="linehead"></span>吞吐乾坤老作家一塵不立舊生涯後園荒草憑<a 
name="0770b19" id="0770b19"></a>驢喫多少王孫怨落花。</p><a 
name="0770b20" id="0770b20"></a><p style="text-indent: 0em; margin-left: 0em"><span class="linehead"></span>新婦騎驢阿家牽。</p><a 
name="0770b21" id="0770b21"></a><p style="text-indent: 0em; margin-left: 1em"><span class="linehead"></span>首山驢兒撥剌剌新婦倒騎怕跌殺汝水東流過<a 
name="0770b22" id="0770b22"></a>汴城莫教溼卻凌波襪。</p><a 
name="0770b23" id="0770b23"></a><p style="text-indent: 0em; margin-left: 0em"><span class="linehead"></span>一人發真歸元十方虛空悉皆消殞因甚麼天台山<a 
name="0770b24" id="0770b24"></a>至今嶷然。</p><a 
name="0770b25" id="0770b25"></a><p style="text-indent: 0em; margin-left: 1em"><span class="linehead"></span>摩月干霄勢莫凌春風歲住赤霞城平田庄上憧<a 
name="0770b26" id="0770b26"></a>憧客推倒方知路不平。</p><a 
name="0770b27" id="0770b27"></a><p style="text-indent: 0em; margin-left: 0em"><span class="linehead"></span>九峰虔因僧問承聞和尚有言諸聖問出秪是傳語<a 
name="0770b28" id="0770b28"></a>人是否。</p><a 
name="0770b29" id="0770b29"></a><p style="text-indent: 0em; margin-left: 1em"><span class="linehead"></span>虎驟龍驤越大方金聲玉振豈尋常要知尊貴深<a 
name="0770b30" id="0770b30"></a>深旨臣相當途印不彰。</p><a 
name="0770c01" id="0770c01"></a><p style="text-indent: 0em; margin-left: 0em"><span class="linehead"></span>風穴陞座曰祖師心印狀似鐵牛之機。</p><a 
name="0770c02" id="0770c02"></a><p style="text-indent: 0em; margin-left: 1em"><span class="linehead"></span>風穴倚官挾勢盧陂帶水拖泥致令祖師心印幾<a 
name="0770c03" id="0770c03"></a>被俗人輕窺鐵牛機鐵牛機朱點窄處太離披。</p><a 
name="0770c04" id="0770c04"></a><p style="text-indent: 0em; margin-left: 0em"><span class="linehead"></span>巖頭因僧問古帆挂後時如何曰小魚吞大魚。</p><a 
name="0770c05" id="0770c05"></a><p style="text-indent: 0em; margin-left: 1em"><span class="linehead"></span>野老相將問卜居太平無象儘容與古帆挂後鄉<a 
name="0770c06" id="0770c06"></a>關杳惟見小魚吞大魚。</p><a 
name="0770c07" id="0770c07"></a><p style="text-indent: 0em; margin-left: 0em"><span class="linehead"></span>經題<span class="gaiji">[米-木+八]<!--gaiji,,1[米-木+八],2,3--></span>字。</p><a 
name="0770c08" id="0770c08"></a><p style="text-indent: 0em; margin-left: 1em"><span class="linehead"></span>以字不成八字不是風捲殘蘆墮秋水隨波泊在<a 
name="0770c09" id="0770c09"></a>釣魚磯無限魚龍不敢視長的如戟短的如匕驚<a 
name="0770c10" id="0770c10"></a>得龍王按劍起夜來風雨落滂沱萬象森羅談不<a 
name="0770c11" id="0770c11"></a><span class="corr" title='[巳&gt;已]'>已</span>。</p><a 
name="0770c12" id="0770c12"></a><a 
name="0770c13" id="0770c13"></a><a 
name="0770c14" id="0770c14"></a><a 
name="0770c15" id="0770c15"></a><a 
name="0770c16" id="0770c16"></a><a 
name="0770c17" id="0770c17"></a><a 
name="0770c18" id="0770c18"></a><a 
name="0770c19" id="0770c19"></a><a 
name="0770c20" id="0770c20"></a><p><span class="juanname">觀濤奇禪師語錄卷第五</span></p>
<hr>【經文資訊】嘉興藏第 36 冊 No. B362 觀濤奇禪師語錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexca1d.html?index=J36nB362" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB362_005 by HTTrack Website Copier/3.x [XR&CO'2008], Tue, 03 Jun 2014 00:54:36 GMT -->
</html>
