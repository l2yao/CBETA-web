<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T36n1736_005 by HTTrack Website Copier/3.x [XR&CO'2008], Mon, 02 Jun 2014 23:21:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga46bc.gif?utmac=MO-30696269-4&amp;utmn=744720959&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT36&amp;utmp=%2Fmobile%2Findex.php%3Findex%3DT36n1736_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdd29.html?index=T36n1736_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第36冊<br/>No.1736 大方廣佛華嚴經隨疏演義鈔 (90卷)<br/>【唐 澄觀述】<br/>第 5 卷</p>
	<a href="indexff2a.html?index=T36n1736_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T36">
<div class="root" id="1736" sutra_name="大方廣佛華嚴經隨疏演義鈔" sutra_juan="[卷5]">　
<a 
name="0032c04" id="0032c04"></a><a 
name="0032c05" id="0032c05"></a><a 
name="0032c06" id="0032c06"></a><p><span class="juanname">大方廣佛華嚴經隨疏演義鈔卷<a 
name="0032c07" id="0032c07"></a>第五</span></p><a 
name="0032c08" id="0032c08"></a><a 
name="0032c09" id="0032c09"></a><p style="margin-left: 4em"><span class="byline">唐清涼山大華嚴寺沙門澄觀述</span></p><a 
name="0032c10" id="0032c10"></a><p style="text-indent: 0em; margin-left: 0em"><span class="linehead"></span>◎第五依現相。疏文分四。一總明大意。二<a 
name="0032c11" id="0032c11"></a>顯相不同。三別明放光。四料揀同異。今初。<a 
name="0032c12" id="0032c12"></a>應有四句。一者隨相。二者無相。三者無相<a 
name="0032c13" id="0032c13"></a>不礙相。四者相即無相。法性寂寥。即第二<a 
name="0032c14" id="0032c14"></a>句。無相之相。即三四句。下別明中有初一句。<a 
name="0032c15" id="0032c15"></a>故應莫執無相。以斥諸相也。故下經云。<a 
name="0032c16" id="0032c16"></a>如來非以相為體。但是無相寂滅法。身相<a 
name="0032c17" id="0032c17"></a>威儀悉具足。世間隨樂皆得見。十地經云。<a 
name="0032c18" id="0032c18"></a>佛住甚深真法性。寂滅無相同虛空。而於<a 
name="0032c19" id="0032c19"></a>第一實義中。示現種種所行事。所作利益<a 
name="0032c20" id="0032c20"></a>眾生事。皆依法性而得有。相與無相。無差<a 
name="0032c21" id="0032c21"></a>別。入於究竟皆無相等。即其義也。</p><p style="text-indent: 0em; margin-left: 0em"><span class="linehead"></span>疏。起教<a 
name="0032c22" id="0032c22"></a>多端下。第二顯相不同也。由所起教異故。<a 
name="0032c23" id="0032c23"></a>能起相殊。如說法華。以放光動地雨華為<a 
name="0032c24" id="0032c24"></a>相。將說涅槃。以聲光遍照普告為相。如<a 
name="0032c25" id="0032c25"></a>說般若。以散金華為相。今經具有諸相。<a 
name="0032c26" id="0032c26"></a>華藏世界六種震動。雨於華雲香雲蓋雲鬘<a 
name="0032c27" id="0032c27"></a>雲瓔珞雲等。皆其相也。又現相品。現五種<a 
name="0032c28" id="0032c28"></a>相等。</p><p style="text-indent: 0em; margin-left: 0em"><span class="linehead"></span>疏。故諸會下。第三別明放光。於中文<a 
name="0032c29" id="0032c29"></a>三。初總明。次然有二下。別顯後隨處放異總<a 
name="0033a01" id="0033a01"></a>有十光各有所表至文當知者。重釋隨相。<a 
name="0033a02" id="0033a02"></a>三中言十光者。第一會放於二光。謂現相<a 
name="0033a03" id="0033a03"></a>品初。於如來眾齒之間放種種光。二亦於<a 
name="0033a04" id="0033a04"></a>此品放眉間光。第二會放足輪光。第三會<a 
name="0033a05" id="0033a05"></a>足指放光。第四會足上放光。第五會膝輪放<a 
name="0033a06" id="0033a06"></a>光。第六會亦眉間放光。第七會初不放光。<a 
name="0033a07" id="0033a07"></a>而出現品放二種光。謂放眉間光加於妙<a 
name="0033a08" id="0033a08"></a>德。放於口光加於普賢。第八會總。不放光。<a 
name="0033a09" id="0033a09"></a>第九會亦放眉間白毫光明。初會七會各<a 
name="0033a10" id="0033a10"></a>二光。八會不放故。故九會共有十也。<a 
name="0033a11" id="0033a11"></a>言各有所表者。初面門眾齒放者。表教道遐<a 
name="0033a12" id="0033a12"></a>舒。金口所流。從佛口生。真佛子故。以是<a 
name="0033a13" id="0033a13"></a>義故。於總處放也。又表咀嚼法味滋法<a 
name="0033a14" id="0033a14"></a>身故等。眉間放者。通表一乘中正之道。足<a 
name="0033a15" id="0033a15"></a>輪最下表信四義。一自下而上。信最初故。二<a 
name="0033a16" id="0033a16"></a>最卑微故。三為行本故。四信該果海已滿<a 
name="0033a17" id="0033a17"></a>足故。第三會足指安住故。四足上依行故。<a 
name="0033a18" id="0033a18"></a>五膝輪屈伸可迴向故。六十地眉間。表<a 
name="0033a19" id="0033a19"></a>所證十如具足中道故。七出現眉間。表<a 
name="0033a20" id="0033a20"></a>出現中道。不住生死涅槃之二邊故。又口<a 
name="0033a21" id="0033a21"></a>放光。表佛口生真長子故。第八會不放。<a 
name="0033a22" id="0033a22"></a>行依解發依解光故。或略無故。第九眉間。<a 
name="0033a23" id="0033a23"></a>表證窮法界之中道故。廣如下疏。故云至<a 
name="0033a24" id="0033a24"></a>文當知。</p><p style="text-indent: 0em; margin-left: 0em"><span class="linehead"></span>疏。其動地等下。第四料揀同異。慶<a 
name="0033a25" id="0033a25"></a>前起後。二義不同。故取起後。不取慶前<a 
name="0033a26" id="0033a26"></a>言如十地等者。九地初云。說此菩薩八地<a 
name="0033a27" id="0033a27"></a>時。如來現大神通力。振動十方諸國土無<a 
name="0033a28" id="0033a28"></a>量無數難思議等。既牒八地。明是慶前讚<a 
name="0033a29" id="0033a29"></a>竟。便請第九地故。義兼起後。</p><p style="text-indent: 0em; margin-left: 0em"><span class="linehead"></span>第六依說<a 
name="0033b01" id="0033b01"></a>人。疏文分二。先總顯來意。後開章別釋。今<a 
name="0033b02" id="0033b02"></a>初。先立理。然法有四種。教理行果。理法湛<a 
name="0033b03" id="0033b03"></a>然無興廢。龍宮教海亦多長在。修行剋<a 
name="0033b04" id="0033b04"></a>果。則在於人。故般若論云。法欲滅者。修行<a 
name="0033b05" id="0033b05"></a>滅故。然弘有二義。一者自行。二者轉化。今<a 
name="0033b06" id="0033b06"></a>取轉化。下文云下。引證也。即第十六卷勝<a 
name="0033b07" id="0033b07"></a>慧菩薩偈。具云。譬如暗中寶無燈不可見。<a 
name="0033b08" id="0033b08"></a>佛法無人說。雖慧莫能了。故說者如燈。能<a 
name="0033b09" id="0033b09"></a>照眾生心寶故。</p><p style="text-indent: 0em; margin-left: 0em"><span class="linehead"></span>疏。今此能說通三世間下。<a 
name="0033b10" id="0033b10"></a>開章別釋。於中三。初總明說人。次指文顯<a 
name="0033b11" id="0033b11"></a>說。後說儀不同。今初。總有四種。一明有三。<a 
name="0033b12" id="0033b12"></a>二開三為五。三開五為十。四開十為無<a 
name="0033b13" id="0033b13"></a>量。</p><p style="text-indent: 0em; margin-left: 0em"><span class="linehead"></span>疏。開即為五者。開三世間中智正覺一。<a 
name="0033b14" id="0033b14"></a>為三乘故。眾生世間及器世間。仍舊不開。<a 
name="0033b15" id="0033b15"></a>故為五也。</p><p style="text-indent: 0em; margin-left: 0em"><span class="linehead"></span>疏。更開為十等者。以三世為三。<a 
name="0033b16" id="0033b16"></a>微塵說為四。毛孔說為五。疏。器及有情各<a 
name="0033b17" id="0033b17"></a>有分圓下。出為十所以。直語世界說。是器<a 
name="0033b18" id="0033b18"></a>家之圓。若言微塵說。即器家之分。但言有<a 
name="0033b19" id="0033b19"></a>情說。是有情家圓。若云毛孔說。即有情家<a 
name="0033b20" id="0033b20"></a>分。言有情者。即含前佛菩薩聲聞眾生也。<a 
name="0033b21" id="0033b21"></a>疏。此上諸說通三世者。上之七說。並通三<a 
name="0033b22" id="0033b22"></a>世也。謂過去佛說。現在佛說。未來佛說等。<a 
name="0033b23" id="0033b23"></a>疏。故普賢下。引證。言如是說等者。等取<a 
name="0033b24" id="0033b24"></a>下句種種悉了知也。亦等餘文。</p><p style="text-indent: 0em; margin-left: 0em"><span class="linehead"></span>疏。廣則無<a 
name="0033b25" id="0033b25"></a>量法界品中類非一故者。法界品中。略明五<a 
name="0033b26" id="0033b26"></a>類法界。皆有說義。五類之內一一復多。故<a 
name="0033b27" id="0033b27"></a>云無量。言五類者一法法界。二人法界。三<a 
name="0033b28" id="0033b28"></a>俱融。四俱泯。五無障礙。初中有十門。一事<a 
name="0033b29" id="0033b29"></a>法界。二理法界。三境。四行。五體。六用。七順。<a 
name="0033c01" id="0033c01"></a>八逆。九教。十義。二人法界亦有十門。一人<a 
name="0033c02" id="0033c02"></a>二天三男四女五在家六出家七外道八諸神<a 
name="0033c03" id="0033c03"></a>九菩薩十佛。又事有多事。天有多天。神有<a 
name="0033c04" id="0033c04"></a>多神。百一十城。三千知識等。故云類非一<a 
name="0033c05" id="0033c05"></a>也。</p><p style="text-indent: 0em; margin-left: 0em"><span class="linehead"></span>疏。如僧祇下。指文顯說。言菩提樹等。即<a 
name="0033c06" id="0033c06"></a>器世界說。至文當知者。經云。其菩提樹恒<a 
name="0033c07" id="0033c07"></a>出妙音。說種種法無有盡極。而言等者。<a 
name="0033c08" id="0033c08"></a>等取餘文師子座說等。又等取塵毛之文。<a 
name="0033c09" id="0033c09"></a>如善慧地云。或時心欲放大光明演說法<a 
name="0033c10" id="0033c10"></a>門。或時心欲於其身上一一毛孔皆演法<a 
name="0033c11" id="0033c11"></a>音。或時心欲乃至三千大千世界。所有一切<a 
name="0033c12" id="0033c12"></a>形無形物。皆悉演出妙法言音。乃至云。或時<a 
name="0033c13" id="0033c13"></a>心欲令不可說無量世界。地水火風四大聚<a 
name="0033c14" id="0033c14"></a>中。所有微塵一一塵中。皆悉演出不可說法<a 
name="0033c15" id="0033c15"></a>門。如是所念一切隨心無不得者。上之所<a 
name="0033c16" id="0033c16"></a>引。即器界塵毛等說也。</p><p style="text-indent: 0em; margin-left: 0em"><span class="linehead"></span>疏。其能說下。三明<a 
name="0033c17" id="0033c17"></a>說儀不同。指下文耳。</p><p style="text-indent: 0em; margin-left: 0em"><span class="linehead"></span>第七依聽人。疏文有<a 
name="0033c18" id="0033c18"></a>二。先明大意。後即下諸眾下。略指類別。<a 
name="0033c19" id="0033c19"></a>疏。子期云喪者。列子云。伯牙善鼓琴。鍾<a 
name="0033c20" id="0033c20"></a>子期善聽。伯牙鼓琴志在高山。子期曰。善<a 
name="0033c21" id="0033c21"></a>哉。峨峨兮若泰山。志想流水。鍾子期云。<a 
name="0033c22" id="0033c22"></a>善哉。洋洋兮若江漢。伯牙所念鍾子期必<a 
name="0033c23" id="0033c23"></a>得之。伯牙遊於泰山。又遇天陰卒逢暴<a 
name="0033c24" id="0033c24"></a>雨止於巖下。心悲乃援琴而鼓之。初為霖<a 
name="0033c25" id="0033c25"></a>雨之操。更造崩山之音。音曲每奏。鍾子期<a 
name="0033c26" id="0033c26"></a>輒窮其趣。伯牙乃捨琴而歎曰。善哉。子之<a 
name="0033c27" id="0033c27"></a>善聽。夫志想像猶吾心也。吾於何處<a 
name="0033c28" id="0033c28"></a>以逃聲哉。莊子加云。鍾子期死。伯牙終身<a 
name="0033c29" id="0033c29"></a>不復鼓琴。文選云。士為知己者用。女為<a 
name="0034a01" id="0034a01"></a>悅己者容。明人之道術在遇知音。知音即<a 
name="0034a02" id="0034a02"></a>聽者。</p><p style="text-indent: 0em; margin-left: 0em"><span class="linehead"></span>第八依德。本文三。初明大意。次略。有<a 
name="0034a03" id="0034a03"></a>二類下別釋。後若感者下揀濫。初中疏。川<a 
name="0034a04" id="0034a04"></a>有珠下喻。內無得下合。後然唯約說<a 
name="0034a05" id="0034a05"></a>者。揀定。</p><p style="text-indent: 0em; margin-left: 0em"><span class="linehead"></span>第九依請人者。文二。先舉無顯<a 
name="0034a06" id="0034a06"></a>有。後然有二下。別示請儀。</p><p style="text-indent: 0em; margin-left: 0em"><span class="linehead"></span>第十依能加者。<a 
name="0034a07" id="0034a07"></a>亦二。先總明大意。後然若佛下。別釋所以。<a 
name="0034a08" id="0034a08"></a>今初先立理。後指陳。前中借尚書意故。彼<a 
name="0034a09" id="0034a09"></a>第四云。民罔常懷。懷之有仁。鬼神無常<a 
name="0034a10" id="0034a10"></a>享。享于克誠。心冥至極下。指陳也。以入定<a 
name="0034a11" id="0034a11"></a>契理故佛加耳。故下文中。以三昧力故。<a 
name="0034a12" id="0034a12"></a>感十方諸佛現前等。別釋中四。一總彰有無。<a 
name="0034a13" id="0034a13"></a>二所以加者下。出加所以。三若爾僧祇隨好<a 
name="0034a14" id="0034a14"></a>下。釋通妨難。四加有下。就類彰別。二中先<a 
name="0034a15" id="0034a15"></a>徵後釋。釋有三意。疏。欲顯諸佛同加即同<a 
name="0034a16" id="0034a16"></a>說故者。即第一意。若佛自說即不可言加。<a 
name="0034a17" id="0034a17"></a>即但名自說耳。今由同加皆與智勸說。<a 
name="0034a18" id="0034a18"></a>則顯同說也。疏。一說一切說故者。第二<a 
name="0034a19" id="0034a19"></a>意也。上顯通方之法。此顯圓融之教。然一<a 
name="0034a20" id="0034a20"></a>經中。總具四句。今但舉一以順同加義。故<a 
name="0034a21" id="0034a21"></a>言四句者。一者一說如僧祇等。二者一<a 
name="0034a22" id="0034a22"></a>說一切說。如向所明。三者一切說是一說。<a 
name="0034a23" id="0034a23"></a>如一切處文殊遍周法界同聲說偈。顯法<a 
name="0034a24" id="0034a24"></a>無異故。四者一切說是一切說。如十方來證<a 
name="0034a25" id="0034a25"></a>皆自敘云。我等諸佛所亦如是說。餘三不<a 
name="0034a26" id="0034a26"></a>順同加故。疏不明耳。疏。亦顯果海下。第<a 
name="0034a27" id="0034a27"></a>三意也。佛表果海。菩薩表因故。故十地經<a 
name="0034a28" id="0034a28"></a>云。此處難宣示。我今說少分。論經云一分。<a 
name="0034a29" id="0034a29"></a>論釋云果分不可說。但說因分。因分於果<a 
name="0034b01" id="0034b01"></a>分為一分耳。</p><p style="text-indent: 0em; margin-left: 0em"><span class="linehead"></span>疏。若爾僧祇下。三釋通妨<a 
name="0034b02" id="0034b02"></a>難。於中三。初設難。二釋難。三遮難。今初<a 
name="0034b03" id="0034b03"></a>也。</p><p style="text-indent: 0em; margin-left: 0em"><span class="linehead"></span>疏。表微細下。二釋難也。略舉二意對前<a 
name="0034b04" id="0034b04"></a>三意。言微細難知者。對前同說及一切說。<a 
name="0034b05" id="0034b05"></a>前菩薩說。以受加故表佛同說。今以僧祇<a 
name="0034b06" id="0034b06"></a>數量重重微細。唯佛能知。隨好光明功德。一<a 
name="0034b07" id="0034b07"></a>好一光能破地獄。三重頓圓故亦難知。唯佛<a 
name="0034b08" id="0034b08"></a>能了。故佛自說。疏。超出因果故者。對前果<a 
name="0034b09" id="0034b09"></a>海不可說也。前難中意云。若以菩薩表因。<a 
name="0034b10" id="0034b10"></a>今佛自說應可。表果可說故。今答云。對果<a 
name="0034b11" id="0034b11"></a>說因言因可說。因無果外之因。沒同果海<a 
name="0034b12" id="0034b12"></a>故。因亦叵說。如鳥跡同空跡亦叵說。因既<a 
name="0034b13" id="0034b13"></a>非因。果亦非果。欲拂前因果之相。故佛自<a 
name="0034b14" id="0034b14"></a>說。</p><p style="text-indent: 0em; margin-left: 0em"><span class="linehead"></span>疏。然施設不同不應一準者。三遮難也。<a 
name="0034b15" id="0034b15"></a>恐有難言。若今佛說。即表微細。餘應是<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>。<a 
name="0034b16" id="0034b16"></a>此言超出前應繫著故。此遮云。聖教施設。<a 
name="0034b17" id="0034b17"></a>千差萬別。各取一表不應剋定。受加表於<a 
name="0034b18" id="0034b18"></a>同說。亦非<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>非著。佛說表細顯超。亦不<a 
name="0034b19" id="0034b19"></a>礙於同說。約表小異大旨全同。何不亡言<a 
name="0034b20" id="0034b20"></a>觸途生滯。故云不應一準。</p><p style="text-indent: 0em; margin-left: 0em"><span class="linehead"></span>疏。加有二種下。<a 
name="0034b21" id="0034b21"></a>第四就類彰別。於中二。先顯別。後指文。前<a 
name="0034b22" id="0034b22"></a>中顯有三業者。口業勸說以益辯。意業<a 
name="0034b23" id="0034b23"></a>冥加以益智。身業摩頂以增威。然意與智<a 
name="0034b24" id="0034b24"></a>雖則是冥。以與身語同時。此二顯彰以少<a 
name="0034b25" id="0034b25"></a>從多故。三皆稱顯。冥唯與智故有不同。</p><p style="text-indent: 0em; margin-left: 0em"><span class="linehead"></span>疏。<a 
name="0034b26" id="0034b26"></a>普光法界下。後指文也。普光攝三會。謂二<a 
name="0034b27" id="0034b27"></a>七八也。法界即是第九會故。此四會並唯有<a 
name="0034b28" id="0034b28"></a>冥。由二七兩會不入定故。故無顯加。而文<a 
name="0034b29" id="0034b29"></a>殊師利普賢菩薩。皆言承佛神力故是冥<a 
name="0034c01" id="0034c01"></a>加。第八會普賢雖入三昧無有加分。但有<a 
name="0034c02" id="0034c02"></a>作用發起故無顯加。亦云承佛神力故<a 
name="0034c03" id="0034c03"></a>有冥加。法界品。如來自入三昧不可有<a 
name="0034c04" id="0034c04"></a>加。下普賢文殊有說無定故闕顯加。皆<a 
name="0034c05" id="0034c05"></a>承佛力故。能說能證故有冥加。疏。餘皆<a 
name="0034c06" id="0034c06"></a>具二者。即餘五會。顯必有冥者。釋具所以。<a 
name="0034c07" id="0034c07"></a>冥即未必有顯。顯即必有於冥。以如來有<a 
name="0034c08" id="0034c08"></a>力有慈常冥加故。未定緣闕。不容有顯<a 
name="0034c09" id="0034c09"></a>故唯有冥。顯加之時冥常不捨。又有意加<a 
name="0034c10" id="0034c10"></a>故言必有。疏。餘至下明者。謂冥顯加相有<a 
name="0034c11" id="0034c11"></a>多義門。隨文具顯也。</p><p style="text-indent: 0em; margin-left: 0em"><span class="linehead"></span>第二藏教所攝。疏文<a 
name="0034c12" id="0034c12"></a>分二。先總。後別。總中亦二。先總科後。今初<a 
name="0034c13" id="0034c13"></a>下。牒釋總名。引世親攝論者。然攝大乘論。<a 
name="0034c14" id="0034c14"></a>本論即無著菩薩所造。釋有多家。此方有二<a 
name="0034c15" id="0034c15"></a>本。即世親無性。二菩薩也。大唐三藏俱譯<a 
name="0034c16" id="0034c16"></a>二本。各有十卷。梁朝真諦譯。世親釋論。有<a 
name="0034c17" id="0034c17"></a>十五卷。今稱梁攝論。是釋義大同小異。疏家<a 
name="0034c18" id="0034c18"></a>隨便引之。恐濫三本故。各以異名揀之。<a 
name="0034c19" id="0034c19"></a>然依古德多引梁論。若今自取多引無性<a 
name="0034c20" id="0034c20"></a>世親。疏。謂攝一切所應知義者。即彼論自<a 
name="0034c21" id="0034c21"></a>釋攝義。所應知者。然論無別釋。下廣顯論<a 
name="0034c22" id="0034c22"></a>所明。即十勝相。謂一應知依止勝相。二應知<a 
name="0034c23" id="0034c23"></a>相勝相。三應知入勝相等。十相皆言應知。<a 
name="0034c24" id="0034c24"></a>即理事等法皆應知也。</p><p style="text-indent: 0em; margin-left: 0em"><span class="linehead"></span>疏。攝即包含者。疏家<a 
name="0034c25" id="0034c25"></a>轉將攝義復釋於舍。以前標云以舍攝<a 
name="0034c26" id="0034c26"></a>故。故牒釋也。疏言三藏下。第二別釋分二。<a 
name="0034c27" id="0034c27"></a>先三藏。後二藏。前中三。初總列。次初中下。<a 
name="0034c28" id="0034c28"></a>別釋。後然此三藏下。總顯所詮。二中三藏即<a 
name="0034c29" id="0034c29"></a>為三別。皆先標。後釋。疏。今初亦名下釋也。<a 
name="0035a01" id="0035a01"></a>於中四。一會梵音。二敘古釋。三敘古破。<a 
name="0035a02" id="0035a02"></a>四會順違。今初。言梵音素怛纜者。唐三<a 
name="0035a03" id="0035a03"></a>藏譯云。是中天之語。什公多譯為修多羅。<a 
name="0035a04" id="0035a04"></a>亦云修<span class="gaiji">&#x59AC;<!--gaiji,妒,1[女*石],2&#x59AC;,3--></span>路。多通諸天什公是龜茲人近<a 
name="0035a05" id="0035a05"></a>於東天。實叉三藏于闐國人多近東北。然什<a 
name="0035a06" id="0035a06"></a>公亦遊五天。隨時所受小有輕重。語其大<a 
name="0035a07" id="0035a07"></a>旨理則無乖。然前後三藏。多云修多羅也。<a 
name="0035a08" id="0035a08"></a>梵音楚夏者。秦洛謂之中華。亦名華夏。亦<a 
name="0035a09" id="0035a09"></a>云中夏。淮南楚地。非是中方。楚洛言音呼<a 
name="0035a10" id="0035a10"></a>召輕重。今西域梵語有似於斯。中天如中<a 
name="0035a11" id="0035a11"></a>夏。餘四如楚蜀。西來三藏。或有南天。或有<a 
name="0035a12" id="0035a12"></a>北天。或有中天。東西各異。</p><p style="text-indent: 0em; margin-left: 0em"><span class="linehead"></span>疏。古譯為契經<a 
name="0035a13" id="0035a13"></a>下。第二敘古釋也。於中五。一標名。二智<a 
name="0035a14" id="0035a14"></a>論下。引證。三契謂契理下。會義。四即契理<a 
name="0035a15" id="0035a15"></a>合機之經下。會六釋以契對經。即名依主。<a 
name="0035a16" id="0035a16"></a>以契經對藏。便名持業。五復云下。會傍<a 
name="0035a17" id="0035a17"></a>正。疏有云。按五印度至斥於古德。經非敵對<a 
name="0035a18" id="0035a18"></a>者。第三敘古破。此古即是靜法寺苑公刊<a 
name="0035a19" id="0035a19"></a>定記中義也。但言有云。即是刊定記主。若<a 
name="0035a20" id="0035a20"></a>云古德。多是藏和尚。亦有此前諸德。此中<a 
name="0035a21" id="0035a21"></a>總舉先古諸德。又此中疏撮略刊定之意<a 
name="0035a22" id="0035a22"></a>耳。刊定記敘古義竟。便云。今詳諸論及以<a 
name="0035a23" id="0035a23"></a>梵本。良恐不爾。所以者何。此中通辯。有三<a 
name="0035a24" id="0035a24"></a>失故。一敵對翻名失。二以義為名失。三總<a 
name="0035a25" id="0035a25"></a>別不分失。今疏所明即第一失。謂修多羅一<a 
name="0035a26" id="0035a26"></a>名既含四實。線既敵對。經何得非。經亦是<a 
name="0035a27" id="0035a27"></a>敵對。言非敵對。故云敵對翻名失。故今疏<a 
name="0035a28" id="0035a28"></a>云斥於古德經非敵對。二以義為名失者。意<a 
name="0035a29" id="0035a29"></a>云。經字是名。契字是義。以經有契理合機<a 
name="0035b01" id="0035b01"></a>之義故。借契義。以助經名。而呼契經兩字<a 
name="0035b02" id="0035b02"></a>全作名者。即是以義為名失也。若是全名<a 
name="0035b03" id="0035b03"></a>者。應云欲底修多羅。欲底之言。有其三義。<a 
name="0035b04" id="0035b04"></a>一者契義。二順古所行。三依正道理。今取<a 
name="0035b05" id="0035b05"></a>契義。既無欲底之言。明知名無契字也。又<a 
name="0035b06" id="0035b06"></a>舉例云。如質多名心。集起為義。詎翻集<a 
name="0035b07" id="0035b07"></a>起亦作名耶。意云。集起既非心名。契理豈<a 
name="0035b08" id="0035b08"></a>是經目也。三總別不分失者。彼云。但藏部立<a 
name="0035b09" id="0035b09"></a>名。各有兩重總別。一謂三藏十二部為總<a 
name="0035b10" id="0035b10"></a>名。修多羅等為別稱。二謂修多羅為總號。<a 
name="0035b11" id="0035b11"></a>毘奈耶應頌等為別目。古來相傳。唯辯前<a 
name="0035b12" id="0035b12"></a>門不論於後。今修多羅依藏部中總相業<a 
name="0035b13" id="0035b13"></a>用。而立其名。餘藏部名依藏部中別相業<a 
name="0035b14" id="0035b14"></a>用。所以者何。修多羅業能貫攝故。餘藏餘部<a 
name="0035b15" id="0035b15"></a>所詮所化。由此貫攝彼方成故。故涅槃十五<a 
name="0035b16" id="0035b16"></a>云。始從如是我聞。終至歡喜奉行。一切皆<a 
name="0035b17" id="0035b17"></a>名修多羅故。釋曰。刊定記文猶似難見。今<a 
name="0035b18" id="0035b18"></a>更為釋。言各有兩重總別者。如三藏中兩<a 
name="0035b19" id="0035b19"></a>重者。一云三藏是總。經律論為別。二修多<a 
name="0035b20" id="0035b20"></a>羅是總稱。調伏對法為別稱故。三藏中修多<a 
name="0035b21" id="0035b21"></a>羅即是總名。雖標總稱即受別名。故云今<a 
name="0035b22" id="0035b22"></a>修多羅依三藏中總相業用。古人不知此<a 
name="0035b23" id="0035b23"></a>從總相得名。但謂為別。故云總別不分失<a 
name="0035b24" id="0035b24"></a>也。又如十二部亦有兩重總別者。一云。十<a 
name="0035b25" id="0035b25"></a>二部經是總名也。謂修多羅祇夜等。即為<a 
name="0035b26" id="0035b26"></a>別稱。二云。修多羅是總名。祇夜等十一為別<a 
name="0035b27" id="0035b27"></a>稱。不取修多羅。以修多羅為總故。亦雖標<a 
name="0035b28" id="0035b28"></a>總稱。即受別名。是則三藏中修多羅。通於<a 
name="0035b29" id="0035b29"></a>二藏。十二分中修多羅。通餘十一故。若不<a 
name="0035c01" id="0035c01"></a>通者。修多羅既稱契理合機。餘無此名應<a 
name="0035c02" id="0035c02"></a>不契理合機。既俱契理合機。明知修多羅<a 
name="0035c03" id="0035c03"></a>是從總相立名耳。三藏十二部。皆有兩重<a 
name="0035c04" id="0035c04"></a>總別。故云各有也。刊定之意亦有理在。今<a 
name="0035c05" id="0035c05"></a>謂若十二部中修多羅。則通十一及於三藏。<a 
name="0035c06" id="0035c06"></a>若三藏中修多羅名。唯通十二不通二藏。<a 
name="0035c07" id="0035c07"></a>二藏之中有契合者。自屬十二分中修多<a 
name="0035c08" id="0035c08"></a>羅耳。思之以非苦要故。</p><p style="text-indent: 0em; margin-left: 0em"><span class="linehead"></span>疏。略不敘。唯<a 
name="0035c09" id="0035c09"></a>明初一。恐欲知根本故鈔具敘耳。彼復破<a 
name="0035c10" id="0035c10"></a>於遠公三修多羅。至十藏品當說。</p><p style="text-indent: 0em; margin-left: 0em"><span class="linehead"></span>疏。今更<a 
name="0035c11" id="0035c11"></a>詳之者。第四會順違也。於中三。初全縱。次<a 
name="0035c12" id="0035c12"></a>半奪。後出古意。今初。言古如所破者。經線<a 
name="0035c13" id="0035c13"></a>俱為敵對而言線是經非故如所破。</p><p style="text-indent: 0em; margin-left: 0em"><span class="linehead"></span>疏。若<a 
name="0035c14" id="0035c14"></a>兼順義下。二半奪也。縱其經是敵對。奪其不<a 
name="0035c15" id="0035c15"></a>名聖教。是故一名含於多實。應須順義<a 
name="0035c16" id="0035c16"></a>立名。如仙陀婆一名四實。若譯經中五味<a 
name="0035c17" id="0035c17"></a>之處。應譯為鹽。若譯經中王之所乘。仙陀<a 
name="0035c18" id="0035c18"></a>婆者。應譯為馬。不可言水言器。今譯佛<a 
name="0035c19" id="0035c19"></a>經云修多羅。合名聖教也。言線言索非<a 
name="0035c20" id="0035c20"></a>全愜當。故云經自屬於席。經敵對應名聖教。<a 
name="0035c21" id="0035c21"></a>梁攝已下。引文為證。即第一論。然此所引<a 
name="0035c22" id="0035c22"></a>上兩句全是論文。為成聖教下。乃取義釋。<a 
name="0035c23" id="0035c23"></a>以彼本論云攝大乘論即阿毘達磨教及修<a 
name="0035c24" id="0035c24"></a>多羅。釋論云。此言大乘者。欲揀小乘阿毘<a 
name="0035c25" id="0035c25"></a>達磨。何不但說阿毘達磨名。復說於修多<a 
name="0035c26" id="0035c26"></a>羅名。有阿毘達磨非是聖教故。此中意云。<a 
name="0035c27" id="0035c27"></a>若但言阿毘達磨。揀濫不盡故。加修多羅<a 
name="0035c28" id="0035c28"></a>言。揀異凡夫所造之論。明是聖教之論故。<a 
name="0035c29" id="0035c29"></a>今引意者。本論牒修多羅。釋論之中乃云聖<a 
name="0036a01" id="0036a01"></a>教。明是譯修多羅為聖教也。</p><p style="text-indent: 0em; margin-left: 0em"><span class="linehead"></span>疏。古德見此<a 
name="0036a02" id="0036a02"></a>方儒墨皆稱為經。下出古意也。席經不<a 
name="0036a03" id="0036a03"></a>順本義。是故借耳。儒即儒教。夫子為主。墨<a 
name="0036a04" id="0036a04"></a>即墨教。墨翟為主。亡身益物。是其所宗。<a 
name="0036a05" id="0036a05"></a>如夏禹之勤用斯意也。儒有九經五經等。<a 
name="0036a06" id="0036a06"></a>皆稱為經。經者。常也。典也。聖人之言方得<a 
name="0036a07" id="0036a07"></a>稱經。此方既以聖人之言為經故。譯聖<a 
name="0036a08" id="0036a08"></a>教亦名經也。言雙含二義者。即聖教及經<a 
name="0036a09" id="0036a09"></a>緯義也。俱順兩方者。順此方夫子等經。順<a 
name="0036a10" id="0036a10"></a>西域經緯聖教之經也。恐濫席經故。加契<a 
name="0036a11" id="0036a11"></a>字以揀之耳。古人既以敵對為線。明知<a 
name="0036a12" id="0036a12"></a>亦未了契經。半從義耳。故為允當。</p><p style="text-indent: 0em; margin-left: 0em"><span class="linehead"></span>疏。二<a 
name="0036a13" id="0036a13"></a>顯相下。此中大意。取其一名四實。以會雜<a 
name="0036a14" id="0036a14"></a>心五義。便是顯修多羅之相。文中三。初總<a 
name="0036a15" id="0036a15"></a>舉包含。二故雜心下。正會五義。三總上五<a 
name="0036a16" id="0036a16"></a>義下以義貫通。二中即雜心。第八修多羅品<a 
name="0036a17" id="0036a17"></a>云。修多羅者。凡有五義。一曰出生。出生諸<a 
name="0036a18" id="0036a18"></a>義故。二曰涌泉。義味無盡故。三曰顯示。顯<a 
name="0036a19" id="0036a19"></a>示諸義故。四曰繩墨。辨諸邪正故。五曰結<a 
name="0036a20" id="0036a20"></a>鬘。貫穿諸法故。如是五義。是修多羅義。今<a 
name="0036a21" id="0036a21"></a>疏引初二義不次者。依古疏引。取義便<a 
name="0036a22" id="0036a22"></a>耳。</p><p style="text-indent: 0em; margin-left: 0em"><span class="linehead"></span>疏。總上五義不出貫攝。於中二。先總<a 
name="0036a23" id="0036a23"></a>釋貫攝。後彰所貫攝。前中有三。初標義。<a 
name="0036a24" id="0036a24"></a>二引證。三釋所引。疏。故佛地論第一者。二<a 
name="0036a25" id="0036a25"></a>引證也。全引論文。更無所少。而次下對所<a 
name="0036a26" id="0036a26"></a>詮云。應知此中宣說佛地。饒益有情。依所<a 
name="0036a27" id="0036a27"></a>詮義。名佛地經。如緣起經。如集寶論。意云<a 
name="0036a28" id="0036a28"></a>皆從所詮也。</p><p style="text-indent: 0em; margin-left: 0em"><span class="linehead"></span>疏。此或貫攝通所說所化下。<a 
name="0036a29" id="0036a29"></a>三釋所引論也。釋有二義。一通。二局。上即<a 
name="0036b01" id="0036b01"></a>通也。言二義通所說者。謂貫穿所說之法。<a 
name="0036b02" id="0036b02"></a>攝令不散故。故下疏引瑜伽。云攝取聖<a 
name="0036b03" id="0036b03"></a>語。言二義通所化者。貫穿所化眾生心行。<a 
name="0036b04" id="0036b04"></a>攝取不捨故。局義可知。</p><p style="text-indent: 0em; margin-left: 0em"><span class="linehead"></span>疏。又世親攝論下。<a 
name="0036b05" id="0036b05"></a>第二彰所貫攝之法。於中二。初引攝論正<a 
name="0036b06" id="0036b06"></a>釋。後例同指餘。前中即彼論第一。文中亦<a 
name="0036b07" id="0036b07"></a>二。先引論總標。後依者下。引論別釋。釋標<a 
name="0036b08" id="0036b08"></a>四義則分為四。初釋依中。舉其三事。一於<a 
name="0036b09" id="0036b09"></a>是處者。即說經處。如佛在摩竭提國等。二<a 
name="0036b10" id="0036b10"></a>由此者。即說經因緣。即所被機等。如十地<a 
name="0036b11" id="0036b11"></a>經。由十方佛加。解脫月請等。三為此者。即<a 
name="0036b12" id="0036b12"></a>說經意。如發心品云。為欲顯示佛法故。<a 
name="0036b13" id="0036b13"></a>為以智光普照故。為欲開闡實義故等。<a 
name="0036b14" id="0036b14"></a>故梁論云。是處是人是用。疏。相者。謂世俗<a 
name="0036b15" id="0036b15"></a>諦相。勝義諦相者。謂世尊說法。有何相貌。<a 
name="0036b16" id="0036b16"></a>諸佛唯依二諦為眾生說。更無餘相。疏。<a 
name="0036b17" id="0036b17"></a>法者。謂蘊界處等者。即所詮法門軌持之法。<a 
name="0036b18" id="0036b18"></a>一一皆通二諦。蘊即五蘊。界即十八界。處即<a 
name="0036b19" id="0036b19"></a>十二處。緣起即十二因緣。諦即四諦。食即四<a 
name="0036b20" id="0036b20"></a>食。如世親論第十初說。靜慮即四靜慮。無量<a 
name="0036b21" id="0036b21"></a>即四無量。無色即四無色。解脫即八解脫。勝<a 
name="0036b22" id="0036b22"></a>處即八勝處。遍處即十遍處。菩提分即三十<a 
name="0036b23" id="0036b23"></a>七品等。無礙解即四辯才。無諍即無諍三昧。<a 
name="0036b24" id="0036b24"></a>等者。等餘法數。並下經文廣有其相。疏。義<a 
name="0036b25" id="0036b25"></a>者隨順密意說等者。義名所以。世尊說法。<a 
name="0036b26" id="0036b26"></a>或顯了說。或密意說。如說一切皆空。此就<a 
name="0036b27" id="0036b27"></a>第一義說。凡夫不解謂無俗諦等。亦如四<a 
name="0036b28" id="0036b28"></a>意趣四隨等。梁論釋義云。義者所作事故名<a 
name="0036b29" id="0036b29"></a>義。生道滅惑是事。此意云。佛所說經。但<a 
name="0036c01" id="0036c01"></a>令眾生生道滅惑。以為其義耳。亦佛之意<a 
name="0036c02" id="0036c02"></a>趣也。</p><p style="text-indent: 0em; margin-left: 0em"><span class="linehead"></span>疏。瑜伽二十五。顯揚二十等者。二例同<a 
name="0036c03" id="0036c03"></a>指餘。先例同。謂彼二論皆云素怛纜者。謂佛<a 
name="0036c04" id="0036c04"></a>世尊於彼方所。為彼有情。依彼所有諸行<a 
name="0036c05" id="0036c05"></a>差別。演說無量蘊相應語。乃至廣說。結集<a 
name="0036c06" id="0036c06"></a>法者。攝取聖語為法久住。以美妙言次第<a 
name="0036c07" id="0036c07"></a>結集。貫穿縫綴。能引義利。能引梵行真妙<a 
name="0036c08" id="0036c08"></a>實義。是素怛纜。疏。餘義至十二分中當明<a 
name="0036c09" id="0036c09"></a>者。下有異名有四。一依仁王二諦品名為<a 
name="0036c10" id="0036c10"></a>法本。二依梁論名為聖教。三依成論名直<a 
name="0036c11" id="0036c11"></a>說語言。四依智論第二。但名為經。四中疏<a 
name="0036c12" id="0036c12"></a>文已有二四。初三二名在十藏品。又三局<a 
name="0036c13" id="0036c13"></a>十二分中修多羅。故此不釋。又遠公立三修<a 
name="0036c14" id="0036c14"></a>多羅。一總相。二別相。三略相。刊定記。破於<a 
name="0036c15" id="0036c15"></a>後二。並在十藏品中。故云餘義等。第二毘<a 
name="0036c16" id="0036c16"></a>奈耶藏。</p><p style="text-indent: 0em; margin-left: 0em"><span class="linehead"></span>疏。文分二。初總科。後前中下。別釋。<a 
name="0036c17" id="0036c17"></a>於釋名中二。先正釋。後辯異名。今初。</p><p style="text-indent: 0em; margin-left: 0em"><span class="linehead"></span>疏。此<a 
name="0036c18" id="0036c18"></a>翻為調伏者。準刊定記云。義翻為調伏。若<a 
name="0036c19" id="0036c19"></a>敵對翻。正稱為律。若素律師疏云。梵曰毘<a 
name="0036c20" id="0036c20"></a>尼。或云鞞泥迦。毘那耶。鼻那夜。此等皆由<a 
name="0036c21" id="0036c21"></a>梵音輕重不同。傳有訛略不得正名。正曰<a 
name="0036c22" id="0036c22"></a>毘奈耶。此云調伏。</p><p style="text-indent: 0em; margin-left: 0em"><span class="linehead"></span>疏。毘尼或翻為滅下。二<a 
name="0036c23" id="0036c23"></a>辯異名。於中有四。今初。名滅者東塔。又云<a 
name="0036c24" id="0036c24"></a>毘膩多。此云已調伏。當其滅義故。母論第<a 
name="0036c25" id="0036c25"></a>一云。滅諸惡法。故名毘尼。釋曰。若依此釋。<a 
name="0036c26" id="0036c26"></a>則毘尼但是毘膩多之言略耳。則與毘奈<a 
name="0036c27" id="0036c27"></a>耶。調伏之義有乖。而上又云。毘尼。鞞泥迦<a 
name="0036c28" id="0036c28"></a>等皆梵音輕重。則毘尼亦是毘奈耶略稱。含<a 
name="0036c29" id="0036c29"></a>其調伏與滅二義耳。故疏云。毘尼或翻為<a 
name="0037a01" id="0037a01"></a>滅。疏。滅有三義等者。釋義。一滅業非者。<a 
name="0037a02" id="0037a02"></a>不殺盜等故。律中有犯毘尼。有諍毘尼。二<a 
name="0037a03" id="0037a03"></a>滅煩惱者。是發業之本故。律云為調伏貪<a 
name="0037a04" id="0037a04"></a>嗔等令盡。是故世尊制增戒學。三得滅果<a 
name="0037a05" id="0037a05"></a>者。即無為果故。戒經云。戒淨有智慧。便得<a 
name="0037a06" id="0037a06"></a>第一道。疏。或名尸羅等者。第二名也。即雙<a 
name="0037a07" id="0037a07"></a>從因果得名。</p><p style="text-indent: 0em; margin-left: 0em"><span class="linehead"></span>疏。亦名波羅提木叉等者。第<a 
name="0037a08" id="0037a08"></a>三名也。言揀異定道者。非是定共道共二<a 
name="0037a09" id="0037a09"></a>戒。是遠離<span class="gaiji">&#x898A;<!--gaiji,羈,1[襾/(革*馬)],2&#x898A;,3--></span>縛業緣。名為解脫。疏。亦翻為<a 
name="0037a10" id="0037a10"></a>隨順解脫者。即第三名中別義也。故遺教經<a 
name="0037a11" id="0037a11"></a>云。戒是正順解脫之本。故名波羅提木叉。又<a 
name="0037a12" id="0037a12"></a>相續解脫經云。五分法身。名為解脫。梵云。<a 
name="0037a13" id="0037a13"></a>毘木叉。若涅槃解脫。梵云木叉。依此亦可<a 
name="0037a14" id="0037a14"></a>雙從因果得名。隨順是因故。又刊定記云。<a 
name="0037a15" id="0037a15"></a>離過無障。名無木叉。業用無礙名毘木叉。<a 
name="0037a16" id="0037a16"></a>又云。復有異名。名優波羅叉。此西域外道<a 
name="0037a17" id="0037a17"></a>律名。又名刺闍爾地<span class="note">(地字音提)</span>此西域王法律<a 
name="0037a18" id="0037a18"></a>名。</p><p style="text-indent: 0em; margin-left: 0em"><span class="linehead"></span>疏。後顯相者下。顯相文二。先指前總說。<a 
name="0037a19" id="0037a19"></a>謂制伏過非及滅惡等。即行止行調練三<a 
name="0037a20" id="0037a20"></a>業。性善守信等。通於止作。毘尼以止惡作<a 
name="0037a21" id="0037a21"></a>善為宗。律宗其唯持犯故。以止作總為顯<a 
name="0037a22" id="0037a22"></a>相。</p><p style="text-indent: 0em; margin-left: 0em"><span class="linehead"></span>疏。若別說者下。二論別釋。言廣如彼論<a 
name="0037a23" id="0037a23"></a>者。論云犯罪者。謂五眾罪。等起者。為無知<a 
name="0037a24" id="0037a24"></a>故。放逸故。煩惱盛故。不尊敬故。而犯諸罪。<a 
name="0037a25" id="0037a25"></a>還淨者。謂由意樂不由治罰。如受律儀。<a 
name="0037a26" id="0037a26"></a>出離者有七種。一各各相對說悔所犯。二誓<a 
name="0037a27" id="0037a27"></a>受治罰。謂受學等。三等有妨害。為先制學<a 
name="0037a28" id="0037a28"></a>處。後由異門。還復開許。四別立止息。謂僧<a 
name="0037a29" id="0037a29"></a>和合還捨所制。五轉根。謂苾芻苾芻尼轉男<a 
name="0037b01" id="0037b01"></a>女形故。捨不共罪。六由真實觀。謂作殊勝<a 
name="0037b02" id="0037b02"></a>法嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南等。諸行相觀。七由法爾得。謂由<a 
name="0037b03" id="0037b03"></a>見諦法爾而得謂無小隨小罪。應知毘<a 
name="0037b04" id="0037b04"></a>奈耶。復有四義。一補特伽羅故。世尊依彼<a 
name="0037b05" id="0037b05"></a>制所學處。二制立故。謂告白彼補特伽羅所<a 
name="0037b06" id="0037b06"></a>犯過已。大師集僧制所學處。三分別故。謂<a 
name="0037b07" id="0037b07"></a>制學處已。更廣解釋先所略說。四決擇故。<a 
name="0037b08" id="0037b08"></a>謂於此中決判所犯。云何有罪。云何無罪。<a 
name="0037b09" id="0037b09"></a>然明了論。釋無小隨小罪。自有二說。一云<a 
name="0037b10" id="0037b10"></a>小謂第二篇罪。隨小謂二種方便罪。一云小<a 
name="0037b11" id="0037b11"></a>謂性罪。隨小謂諸戒中制罪。問今明大乘。那<a 
name="0037b12" id="0037b12"></a>引小教有。答云。理實三藏大小不同。今且<a 
name="0037b13" id="0037b13"></a>就引接教說。古來同此。今更一解。謂持心<a 
name="0037b14" id="0037b14"></a>雖異名意大同。故得引小。又上所引論名。<a 
name="0037b15" id="0037b15"></a>分明易曉故。又上云如受律儀者。梁論云。<a 
name="0037b16" id="0037b16"></a>如本受持對治。第三阿毘達磨藏文中二。<a 
name="0037b17" id="0037b17"></a>先標。後釋。釋中三。初辯名。二顯相。後異名。<a 
name="0037b18" id="0037b18"></a>初中二。先得名。後釋名。前中先釋法。後釋<a 
name="0037b19" id="0037b19"></a>對。前中即取俱舍意釋。故論云。能持自性<a 
name="0037b20" id="0037b20"></a>故名為法。若勝義法唯是涅槃。若法相法通<a 
name="0037b21" id="0037b21"></a>四聖諦。是善是常故名為勝。即釋彼論也。<a 
name="0037b22" id="0037b22"></a>相者性也狀也。二俱名相者。亦釋彼論也。<a 
name="0037b23" id="0037b23"></a>以四聖諦中滅諦是理。而皆云相者。滅諦之<a 
name="0037b24" id="0037b24"></a>相。即體相也。餘三約相即相狀也。</p><p style="text-indent: 0em; margin-left: 0em"><span class="linehead"></span>疏。法既<a 
name="0037b25" id="0037b25"></a>有二下。釋對。亦取論意。彼論云。此能對向。<a 
name="0037b26" id="0037b26"></a>或能對觀故。為此屬之。</p><p style="text-indent: 0em; margin-left: 0em"><span class="linehead"></span>疏。其能對者下。出<a 
name="0037b27" id="0037b27"></a>對法體。亦取論意。故論頌云。淨慧隨行名<a 
name="0037b28" id="0037b28"></a>對法。論曰。慧謂擇法。淨謂無漏。淨慧眷屬<a 
name="0037b29" id="0037b29"></a>名曰隨行。如是總說。無漏五蘊名為對法。<a 
name="0037c01" id="0037c01"></a>疏。由對果對境分二對名等者。釋疑。疑云<a 
name="0037c02" id="0037c02"></a>唯一淨慧。何有二對之名。故為此通。疏。慧<a 
name="0037c03" id="0037c03"></a>但是對而非是法。非所對故者。揀濫。此是古<a 
name="0037c04" id="0037c04"></a>德解釋。意云為分能所故。言慧但是對。若<a 
name="0037c05" id="0037c05"></a>據法能持自性。慧何非法。故今揀云非<a 
name="0037c06" id="0037c06"></a>所對故。</p><p style="text-indent: 0em; margin-left: 0em"><span class="linehead"></span>疏。言對法者下。二釋名也。即會六<a 
name="0037c07" id="0037c07"></a>釋。法之對者。依主釋也。疏。故對法藏特名<a 
name="0037c08" id="0037c08"></a>慧論者。若據所對所依。應名法論。慧依於<a 
name="0037c09" id="0037c09"></a>法。慧為其主。故名慧論。故所詮中詮於慧<a 
name="0037c10" id="0037c10"></a>學。疏。舊譯已下出其異名。兼成上慧義。</p><a 
name="0037c11" id="0037c11"></a><p style="text-indent: 0em; margin-left: 0em"><span class="linehead"></span>疏。世親攝論云下。第二辯相。於中二。先總。<a 
name="0037c12" id="0037c12"></a>後對。義同前下。別釋數者。數字通去入二<a 
name="0037c13" id="0037c13"></a>聲。此取去聲。數數宣說者。數即入聲。自相<a 
name="0037c14" id="0037c14"></a>者。如色變礙為相。受以領納為相等。共相<a 
name="0037c15" id="0037c15"></a>者。共有無常苦空等。廣如十地疏明。疏。論<a 
name="0037c16" id="0037c16"></a>處所等者。即瑜伽論說。論有七例。頌云。論<a 
name="0037c17" id="0037c17"></a>體論處所。論據論莊嚴。論負論出離。論多所<a 
name="0037c18" id="0037c18"></a>作法。亦如初地中辯。言能勝伏他論者。勝<a 
name="0037c19" id="0037c19"></a>約能立。伏約能破。故梁論云。伏者此法能<a 
name="0037c20" id="0037c20"></a>伏諸說。立破二能。由正說依正等方便故。<a 
name="0037c21" id="0037c21"></a>云通者梁論名解。由阿毘達磨。通修多羅<a 
name="0037c22" id="0037c22"></a>義。易解了故。亦名已下。三辯異名。文處<a 
name="0037c23" id="0037c23"></a>可知。問曰。三藏前二。是佛所說。後一論藏。<a 
name="0037c24" id="0037c24"></a>是菩薩說。是則如來不說三藏耶。答婆沙<a 
name="0037c25" id="0037c25"></a>最初即有此問。問曰。誰造此論。答佛世尊。<a 
name="0037c26" id="0037c26"></a>誰問誰答。或云舍利弗問。或云諸天問。乃<a 
name="0037c27" id="0037c27"></a>至或云化比丘問。佛答。若爾何以云迦多演<a 
name="0037c28" id="0037c28"></a>尼子造。答。造彼諷誦耳。有云。亦是彼說。是<a 
name="0037c29" id="0037c29"></a>則論藏。有是佛說。有是菩薩說。取經中<a 
name="0038a01" id="0038a01"></a>義廣以釋之。以本統末。亦佛說三藏耳。</p><a 
name="0038a02" id="0038a02"></a><p style="text-indent: 0em; margin-left: 0em"><span class="linehead"></span>疏。然此三藏約其所詮下。第三總顯所詮<a 
name="0038a03" id="0038a03"></a>也。疏。如攝論說者。亦是世親攝論第一。論<a 
name="0038a04" id="0038a04"></a>云。又能說三學故。立素怛纜藏。能成辦增<a 
name="0038a05" id="0038a05"></a>上戒增上心學故。立毘奈耶藏。謂具尸羅。<a 
name="0038a06" id="0038a06"></a>即無悔等。漸次能得三摩地故。能成辦增<a 
name="0038a07" id="0038a07"></a>上慧故。立阿毘達磨藏。謂能決擇無倒義<a 
name="0038a08" id="0038a08"></a>故。梁論亦同。疏。兼各通三者。經中戒慧其<a 
name="0038a09" id="0038a09"></a>文非一。毘尼增三文云。云何增戒學。所謂<a 
name="0038a10" id="0038a10"></a>增心學增慧學。是名增戒學等。</p><p style="text-indent: 0em; margin-left: 0em"><span class="linehead"></span>疏。第二明<a 
name="0038a11" id="0038a11"></a>二藏等。疏文有四。一標二即。由前三下。釋<a 
name="0038a12" id="0038a12"></a>三故。莊嚴下引證。四此就二乘下。出所以。<a 
name="0038a13" id="0038a13"></a>於中分三。初正出為二所以。次若約教行<a 
name="0038a14" id="0038a14"></a>別故下。出三乘三藏不同。後又由緣覺下。重<a 
name="0038a15" id="0038a15"></a>成二藏之義。疏。即大小半滿不同者。諸經<a 
name="0038a16" id="0038a16"></a>論中多以大小相對故。分大小經律論。別<a 
name="0038a17" id="0038a17"></a>大乘之中有大乘經律論。小乘之中有小乘<a 
name="0038a18" id="0038a18"></a>經律論。別華嚴般若等為大乘經。菩薩戒<a 
name="0038a19" id="0038a19"></a>善戒經等為律。瑜伽智度等為論。小乘四阿<a 
name="0038a20" id="0038a20"></a>含等為經。五部律為戒。婆沙等為論。故大<a 
name="0038a21" id="0038a21"></a>小三藏迢然不同。言半滿者。即出涅槃。北<a 
name="0038a22" id="0038a22"></a>經第四。如來性品文云。善男子。譬如長者唯<a 
name="0038a23" id="0038a23"></a>有一子。心常憶念憐愛不已。將詣師所欲<a 
name="0038a24" id="0038a24"></a>令受學。懼不速成尋便將還。以愛念故。<a 
name="0038a25" id="0038a25"></a>晝夜殷勤教其半字。而不教誨毘伽羅論。何<a 
name="0038a26" id="0038a26"></a>以故。以其幼稚力未堪故等。下合云。所言<a 
name="0038a27" id="0038a27"></a>一子者。謂一切眾生。如來視於一切眾生猶<a 
name="0038a28" id="0038a28"></a>如一子。教一子者。謂聲聞弟子。半字者謂<a 
name="0038a29" id="0038a29"></a>九部經典。毘伽羅論者。所謂方等大乘經典。<a 
name="0038b01" id="0038b01"></a>以諸聲聞無有慧力。是故如來為說半字<a 
name="0038b02" id="0038b02"></a>九部經典。而不為說毘伽羅論。方等大乘。<a 
name="0038b03" id="0038b03"></a>善男子。如彼長者子年既長大。堪任讀學。<a 
name="0038b04" id="0038b04"></a>若不為說毘伽羅論何名為藏。乃至云。<a 
name="0038b05" id="0038b05"></a>今我亦爾。為諸弟子說於半字九部經已。<a 
name="0038b06" id="0038b06"></a>次為演說毘伽羅論。所謂如來常存不變。上<a 
name="0038b07" id="0038b07"></a>即經文。半滿是喻。大小是法。餘義可知。<a 
name="0038b08" id="0038b08"></a>又西方三藏之外加一雜藏。謂陀羅尼五明<a 
name="0038b09" id="0038b09"></a>論等為四藏。大小俱有則有八藏。若六波羅<a 
name="0038b10" id="0038b10"></a>蜜經說有五藏。小乘三藏及雜藏為一藏。<a 
name="0038b11" id="0038b11"></a>大乘為一藏。故為五藏。若大開為三即<a 
name="0038b12" id="0038b12"></a>有七藏。三乘各三便是九藏。加一雜藏便<a 
name="0038b13" id="0038b13"></a>為十藏。三乘各四應十二藏。疏中。第二明<a 
name="0038b14" id="0038b14"></a>所攝下。文中有二。初明彼攝此經。後若約<a 
name="0038b15" id="0038b15"></a>下。明此攝彼藏。文並可知。上來藏攝竟。</p>◎<a 
name="0038b16" id="0038b16"></a><p style="text-indent: 0em; margin-left: 0em"><span class="linehead"></span>◎第二明教攝中。</p><p style="text-indent: 0em; margin-left: 0em"><span class="linehead"></span>疏。二者諸宗立教等者。由<a 
name="0038b17" id="0038b17"></a>前經藏有權實等。故有此門。於中三。一<a 
name="0038b18" id="0038b18"></a>標舉將說。二總辯深玄。三開章別解。今初<a 
name="0038b19" id="0038b19"></a>可知。</p><p style="text-indent: 0em; margin-left: 0em"><span class="linehead"></span>疏。夫教海<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>深下。二總辯深玄。有<a 
name="0038b20" id="0038b20"></a>標釋結。今初。教海總含深廣。文略語深。法<a 
name="0038b21" id="0038b21"></a>雲智光略明深廣。下經云。一切諸佛雲雨<a 
name="0038b22" id="0038b22"></a>說法。唯十地菩薩。能安能受能攝能持。佛剎<a 
name="0038b23" id="0038b23"></a>微塵法門海故。雲雨說法故。夜摩偈讚品。勝<a 
name="0038b24" id="0038b24"></a>林菩薩云。譬如孟夏月。空淨無雲翳。赫日<a 
name="0038b25" id="0038b25"></a>揚光輝。十方靡不充。其光無限量。無有<a 
name="0038b26" id="0038b26"></a>能測知。有目斯尚然。何況盲冥者。諸佛亦如<a 
name="0038b27" id="0038b27"></a>是。功德無邊際。不可思議劫。莫能分別知。<a 
name="0038b28" id="0038b28"></a>故云智光無際。妙辯叵窮者。法華云。諸法寂<a 
name="0038b29" id="0038b29"></a>滅相。不可以言宣。是法不可示。言詞相寂<a 
name="0038c01" id="0038c01"></a>滅。故四辯八音。不能談其狀也。普賢行<a 
name="0038c02" id="0038c02"></a>願云。如來功德。假使十方一切諸佛。經不可<a 
name="0038c03" id="0038c03"></a>說不可說佛剎微塵劫。相續演說不可窮盡。</p><a 
name="0038c04" id="0038c04"></a><p style="text-indent: 0em; margin-left: 0em"><span class="linehead"></span>疏。以無言之言至無窮之機者。二釋即出<a 
name="0038c05" id="0038c05"></a>叵窮所以。全依體上起大用故。非是無<a 
name="0038c06" id="0038c06"></a>言非在言故。然能說之妙。謂無言之言。所<a 
name="0038c07" id="0038c07"></a>說之深。謂言絕之理。故經云。了法不在言。<a 
name="0038c08" id="0038c08"></a>善入無言際。而能示言說。如響遍世間。法<a 
name="0038c09" id="0038c09"></a>華云。以方便力故。為五比丘說等。以無變<a 
name="0038c10" id="0038c10"></a>之變者。能說多端故。下經云。一法門中無量<a 
name="0038c11" id="0038c11"></a>門。無量千劫如是說。所演法門廣大義。普<a 
name="0038c12" id="0038c12"></a>運光天之所了等。應無窮之機者。所感非一<a 
name="0038c13" id="0038c13"></a>故。故九地云。如是乃至不可說世界所有眾<a 
name="0038c14" id="0038c14"></a>生。一剎那間。一一皆以無量言音而興問<a 
name="0038c15" id="0038c15"></a>難。一一問難。各各不同。菩薩於一念頃悉<a 
name="0038c16" id="0038c16"></a>能領受。亦以一音普為解說。各隨心樂。令<a 
name="0038c17" id="0038c17"></a>得歡喜等。菩薩尚爾。何況如來。出現品云。<a 
name="0038c18" id="0038c18"></a>如來音聲亦復如是。普入一切處。一切眾<a 
name="0038c19" id="0038c19"></a>生。一切法。一切業。一切報中。而無所住者。<a 
name="0038c20" id="0038c20"></a>即無變之變也。又云。佛子。如來隨一切眾生<a 
name="0038c21" id="0038c21"></a>心行欲樂。無量差別出若干音聲。而轉法<a 
name="0038c22" id="0038c22"></a>輪者。即應無窮之機也。廣如下說。是知如<a 
name="0038c23" id="0038c23"></a>來教法。能深能廣能高能遠。其猶大海周天<a 
name="0038c24" id="0038c24"></a>雖涉而難越。孤<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>四絕可仰而叵昇也。</p><p style="text-indent: 0em; margin-left: 0em"><span class="linehead"></span>疏。<a 
name="0038c25" id="0038c25"></a>極位所承凡情難揖者。三結成難思。揖<a 
name="0038c26" id="0038c26"></a>由測也。九地已下。皆測量不及。唯十地菩薩<a 
name="0038c27" id="0038c27"></a>位極能承故。十地經云。譬如娑竭羅龍王<a 
name="0038c28" id="0038c28"></a>所<span class="gaiji">&#x9714;<!--gaiji,澍,1[雨/注],2&#x9714;,3--></span>大雨。唯除大海餘一切處。皆不能安。<a 
name="0038c29" id="0038c29"></a>不能受。不能攝。不能持。如來祕藏大法<a 
name="0039a01" id="0039a01"></a>明大法照大法雨。亦復如是。唯除第十地<a 
name="0039a02" id="0039a02"></a>菩薩能安能受能攝能持。餘一切眾生聲聞<a 
name="0039a03" id="0039a03"></a>獨覺。乃至第九地菩薩。皆不能安不能受。<a 
name="0039a04" id="0039a04"></a>不能攝不能持。第五經云。佛子眾會廣無<a 
name="0039a05" id="0039a05"></a>限。欲共測量諸佛智。諸佛法門無有邊。<a 
name="0039a06" id="0039a06"></a>能悉了知甚為難。喜目云。諸佛法海無有<a 
name="0039a07" id="0039a07"></a>邊。我悉一時能普飲等。證上可知。</p>◎<a 
name="0039a08" id="0039a08"></a><p><span class="juanname">大方廣佛華嚴經隨疏演義鈔卷第五</span></p>
<hr>【經文資訊】大正藏第 36 冊 No. 1736 大方廣佛華嚴經隨疏演義鈔<br>【版本記錄】CBETA 電子佛典 Rev. 1.49 (UTF8)，完成日期：2010/11/05<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2f7b.html?index=T36n1736" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T36n1736_005 by HTTrack Website Copier/3.x [XR&CO'2008], Mon, 02 Jun 2014 23:21:01 GMT -->
</html>
