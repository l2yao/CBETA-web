<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T38n1780_007 by HTTrack Website Copier/3.x [XR&CO'2008], Mon, 02 Jun 2014 23:21:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae692.gif?utmac=MO-30696269-4&amp;utmn=1147101873&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT38&amp;utmp=%2Fmobile%2Findex.php%3Findex%3DT38n1780_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb8c8.html?index=T38n1780_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第38冊<br/>No.1780 淨名玄論 (8卷)<br/>【隋 吉藏造】<br/>第 7 卷</p>
	<a href="index21c7.html?index=T38n1780_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T38">
<div class="root" id="1780" sutra_name="淨名玄論" sutra_juan="[卷7]">　
<a 
name="0897c02" id="0897c02"></a><a 
name="0897c03" id="0897c03"></a><a 
name="0897c04" id="0897c04"></a><p><span class="juanname">淨名玄論卷第七<span class="note">(會處上)</span></span></p><a 
name="0897c05" id="0897c05"></a><a 
name="0897c06" id="0897c06"></a><p style="margin-left: 2em"><span class="headname">第三論會處</span></p><p style="text-indent: 0em; margin-left: 0em"><span class="linehead"></span>凡有二門。一釋會處。二明<a 
name="0897c07" id="0897c07"></a>淨土。</p><p style="text-indent: 0em; margin-left: 0em"><span class="linehead"></span>論云。欲遍通眾教。宜具三門。一知名<a 
name="0897c08" id="0897c08"></a>題。二鑒旨歸。三識分齊。上已敘其二。今次論<a 
name="0897c09" id="0897c09"></a>第三。</p><a 
name="0897c10" id="0897c10"></a><p style="margin-left: 3em"><span class="headname">第一釋會處</span></p><a 
name="0897c11" id="0897c11"></a><p style="text-indent: 0em; margin-left: 0em"><span class="linehead"></span>江南舊釋。以室內外。分經為三。初有四品。在<a 
name="0897c12" id="0897c12"></a>室外說。名為序分。中間六品。室內說之。名為<a 
name="0897c13" id="0897c13"></a>正經。後之四品。還歸室外。名為流通。所以然<a 
name="0897c14" id="0897c14"></a>者。淨名託病方丈。念待激揚。前之四品。但敘<a 
name="0897c15" id="0897c15"></a>如來說法述德命人。為問疾由致。故稱為序。<a 
name="0897c16" id="0897c16"></a>中間六品。在於室內。始談妙法。目之為正說。<a 
name="0897c17" id="0897c17"></a>後之四品。利物已周。還來佛所。印定成經。故<a 
name="0897c18" id="0897c18"></a>稱流通。</p><p style="text-indent: 0em; margin-left: 0em"><span class="linehead"></span>北土相承云。此經凡有三會。始自<a 
name="0897c19" id="0897c19"></a>佛國。終菩薩品。謂菴園會也。問疾以去。至乎<a 
name="0897c20" id="0897c20"></a>香積。方丈會也。菩薩行品竟乎一經。菴園重<a 
name="0897c21" id="0897c21"></a>會。</p><a 
name="0897c22" id="0897c22"></a><p style="text-indent: 0em; margin-left: 0em"><span class="linehead"></span>今以一文。總徵二釋。</p><p style="text-indent: 0em; margin-left: 0em"><span class="linehead"></span>說方便品。在何處耶。<a 
name="0897c23" id="0897c23"></a>若在室外。即事違文。若室內說者。復乖上釋。<a 
name="0897c24" id="0897c24"></a>若謂此品集經者意。非淨名自談。既無時事。<a 
name="0897c25" id="0897c25"></a>何所集耶。又方便親序現疾。說法何得非淨<a 
name="0897c26" id="0897c26"></a>名之言。又室內說法。凡有二時。方便一品是<a 
name="0897c27" id="0897c27"></a>其初集。略說法門。問疾以後。方丈重會。廣宣<a 
name="0897c28" id="0897c28"></a>妙法。何得以前說為序。後談為正。</p><p style="text-indent: 0em; margin-left: 0em"><span class="linehead"></span>若謂此<a 
name="0897c29" id="0897c29"></a>經但有三會。是亦不然。既重集菴園。為二會<a 
name="0898a01" id="0898a01"></a>者。亦再聚方丈。寧非兩集。若初集方丈。以略<a 
name="0898a02" id="0898a02"></a>非會者。菴園但有一品。寧復廣耶。又菴園說<a 
name="0898a03" id="0898a03"></a>淨土因果為一集者。方丈明法身因果。寧非<a 
name="0898a04" id="0898a04"></a>會耶。今所釋者。華嚴七處八會。斯經二處四<a 
name="0898a05" id="0898a05"></a>集。言二處者一菴園處。二方丈處。菴園為佛<a 
name="0898a06" id="0898a06"></a>處。方丈為菩薩處。菴園為出家處。方丈為在<a 
name="0898a07" id="0898a07"></a>家處。菴園他業所起處。方丈自業所起處。他<a 
name="0898a08" id="0898a08"></a>業所起處者。菴羅女園。為佛起精舍。明未曾<a 
name="0898a09" id="0898a09"></a>有室是居士淨業所起也。菴園在城外。方丈<a 
name="0898a10" id="0898a10"></a>在城內。顯公傳云。相去三里。所言四會者。一<a 
name="0898a11" id="0898a11"></a>菴園會。二方丈會。三重集菴園。四再會方丈。<a 
name="0898a12" id="0898a12"></a>以此分經。實為允當也。</p><a 
name="0898a13" id="0898a13"></a><p style="text-indent: 0em; margin-left: 0em"><span class="linehead"></span>問。華嚴不起寂滅道場。現身七處。此經四會。<a 
name="0898a14" id="0898a14"></a>可得然乎。答。華嚴明不起。此經明起。起與不<a 
name="0898a15" id="0898a15"></a>起。皆不思議。故華嚴稱不思議解脫。此經亦<a 
name="0898a16" id="0898a16"></a>稱不思議解脫也。問。華嚴不起道場現身七<a 
name="0898a17" id="0898a17"></a>處。可不思議。此經既四處往反。何名莫測。<a 
name="0898a18" id="0898a18"></a>答。此經四會。雖有去來。實無往反。故文殊去<a 
name="0898a19" id="0898a19"></a>而不往。淨名來而不至。來而不至。故無所從<a 
name="0898a20" id="0898a20"></a>來。去而不往。實無所去。故善來文殊不來相<a 
name="0898a21" id="0898a21"></a>來。來既不來相來。去亦不去相去。故來去宛<a 
name="0898a22" id="0898a22"></a>然。而實無往反。故名不思議也。問。此經既有<a 
name="0898a23" id="0898a23"></a>二處四會。為有序正流通以不。答。准例華嚴。<a 
name="0898a24" id="0898a24"></a>具含二意。如是六事。可兩望之。以初攝初。則<a 
name="0898a25" id="0898a25"></a>屬初會。望於一部。屬序分經。流通亦然。從阿<a 
name="0898a26" id="0898a26"></a><span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>佛品歎法美人。以後攝後。屬於後會。若望<a 
name="0898a27" id="0898a27"></a>大段。則屬流通。問。如是六事。蓋是序菴園時<a 
name="0898a28" id="0898a28"></a>應事。但屬初會。云何為序分耶。答。如是六<a 
name="0898a29" id="0898a29"></a>事。雖序菴園時處。而為成一經。復得屬大序。<a 
name="0898b01" id="0898b01"></a>流通亦然。</p><a 
name="0898b02" id="0898b02"></a><p style="margin-left: 4em"><span class="headname">次別釋會處</span></p><a 
name="0898b03" id="0898b03"></a><p style="text-indent: 0em; margin-left: 0em"><span class="linehead"></span>要具五事。嘉集方名為會。一有處所。二有時<a 
name="0898b04" id="0898b04"></a>節。三有化主。四有徒眾。五說教門。五事和<a 
name="0898b05" id="0898b05"></a>集。眾生悟道。故名為會。如四百觀論云。真法<a 
name="0898b06" id="0898b06"></a>及說者。聽者難得故。如是則生死。非有邊無<a 
name="0898b07" id="0898b07"></a>邊。論中略明三種。一有真法。二有說者。三有<a 
name="0898b08" id="0898b08"></a>聽人。具此三緣。故有輪不得無際。闕斯一事。<a 
name="0898b09" id="0898b09"></a>則生死非是有邊。今廣明五事。則為五階。化<a 
name="0898b10" id="0898b10"></a>處不同。前已略說。淨土義中。當廣明之。言化<a 
name="0898b11" id="0898b11"></a>時者。此經凡有通別二時者。言通時者。舊云。<a 
name="0898b12" id="0898b12"></a>淨名是佛成道第三十年所說。又云二十六<a 
name="0898b13" id="0898b13"></a>年說也。所言別時者。就此四會。有二種不同。<a 
name="0898b14" id="0898b14"></a>一時事先後。二集法次第。時事先後者。第一<a 
name="0898b15" id="0898b15"></a>方丈初會。第二菴園次會。第三方丈再集。第<a 
name="0898b16" id="0898b16"></a>四菴園重會。問何以知然。答。五百長者與淨<a 
name="0898b17" id="0898b17"></a>名為法城等侶。問道參無時不集。而寶積已<a 
name="0898b18" id="0898b18"></a>至。淨名近而不來者。當知有疾。以其疾故。國<a 
name="0898b19" id="0898b19"></a>內近眾。皆來問之。因以身疾。略為說法。故無<a 
name="0898b20" id="0898b20"></a>數千人。皆發道心。即方便品。故知先有毘耶<a 
name="0898b21" id="0898b21"></a>初會也。但初集之時。人天眾小。利益未多。猶<a 
name="0898b22" id="0898b22"></a>未足暢其神慧稱現疾之懷。但佛與淨名。既<a 
name="0898b23" id="0898b23"></a>同為化物。故兩心相鑒。居士既託疾毘耶。如<a 
name="0898b24" id="0898b24"></a>來菴園說法。為之集眾。故遣使問疾。聲聞菩<a 
name="0898b25" id="0898b25"></a>薩。皆敘不堪。方有菴園會耳。次命文殊。令往<a 
name="0898b26" id="0898b26"></a>激揚。廣宣妙法。故有方丈再集。但化事既周。<a 
name="0898b27" id="0898b27"></a>還來佛所。如來印讚。使談妙法。故有菴園重<a 
name="0898b28" id="0898b28"></a>集。以時事推之。必如此也。二集法次第者夫<a 
name="0898b29" id="0898b29"></a>欲結集成經。必須先明如是我聞一時佛所<a 
name="0898c01" id="0898c01"></a>住處與大眾俱。若發軫即序淨名時事。便不<a 
name="0898c02" id="0898c02"></a>得成經。勝鬘之例。事亦如是。故先明菴園會<a 
name="0898c03" id="0898c03"></a>也。菴園集既竟。將發遣使問疾之端。故進序<a 
name="0898c04" id="0898c04"></a>方丈初會。歎淨名之德。生時眾尊仰之誠。敘<a 
name="0898c05" id="0898c05"></a>其有疾發如來慰問由致。故次有方便一品<a 
name="0898c06" id="0898c06"></a>毘耶會也。餘之二集。同上釋之。</p><a 
name="0898c07" id="0898c07"></a><p style="margin-left: 4em"><span class="headname">次釋化主</span></p><a 
name="0898c08" id="0898c08"></a><p style="text-indent: 0em; margin-left: 0em"><span class="linehead"></span>此經四會。凡五人共說。方丈初集。淨名自說。<a 
name="0898c09" id="0898c09"></a>菴園次會。如來所說。毘耶重集。凡四人說。一<a 
name="0898c10" id="0898c10"></a>淨名說。二文殊說。三天女說。四諸菩薩說。菴<a 
name="0898c11" id="0898c11"></a>園再集。佛與淨名二人共說。問。五百聲聞。八<a 
name="0898c12" id="0898c12"></a>千菩薩。皆述淨名之言。何故不名說耶。答。皆<a 
name="0898c13" id="0898c13"></a>是述淨名昔日之言。非彼自說。若明今昔二<a 
name="0898c14" id="0898c14"></a>說者。二品經明淨名昔說。十二品經敘維摩<a 
name="0898c15" id="0898c15"></a>今說。問。弟子菩薩二品。為屬初會。為屬後<a 
name="0898c16" id="0898c16"></a>會。為是正經。為是序說。答。宜兩望之。既是<a 
name="0898c17" id="0898c17"></a>菴園述之。則屬前會。為問疾由致。便屬後集。<a 
name="0898c18" id="0898c18"></a>述淨名昔說。故是正經。為發問疾之端。亦得<a 
name="0898c19" id="0898c19"></a>為序。問。佛何故不直遣文殊激揚。而復命聲<a 
name="0898c20" id="0898c20"></a>聞菩薩。答。略明五義。一顯如來大悲平等。故<a 
name="0898c21" id="0898c21"></a>並命之。二欲歎淨名之德。令時眾尊人重法。<a 
name="0898c22" id="0898c22"></a>三顯文殊道高。令一切隨從。四顯不思議解<a 
name="0898c23" id="0898c23"></a>脫甚深。聲聞菩薩。不能測度。眾各述淨名昔<a 
name="0898c24" id="0898c24"></a>說。以利今日之緣。五明修行次第。方便品破<a 
name="0898c25" id="0898c25"></a>凡夫。弟子品破聲聞。菩薩品破菩薩。從淺至<a 
name="0898c26" id="0898c26"></a>深以為次第。然後同入無礙法門。共證不思<a 
name="0898c27" id="0898c27"></a>議解脫也。問。淨名彌勒。位同受職。何故彌勒<a 
name="0898c28" id="0898c28"></a>受屈。淨名能呵。答。可具三義。一云。十地菩<a 
name="0898c29" id="0898c29"></a>薩。智無不通。應無不普。豈有夫會人天受屈<a 
name="0899a01" id="0899a01"></a>無垢。唯相與化物。故得失適緣耳。二者雖同<a 
name="0899a02" id="0899a02"></a>是十地。而十地之中。自有三位。謂入住滿。或<a 
name="0899a03" id="0899a03"></a>可彌勒十地大士。淨名金剛心人。三者彌勒<a 
name="0899a04" id="0899a04"></a>位居等覺。當來之尊。淨名為妙覺地。是已成<a 
name="0899a05" id="0899a05"></a>之佛。問。既五人共說。何故獨稱淨名經耶。<a 
name="0899a06" id="0899a06"></a>答。餘人說少。淨名說多。以少從多。稱淨名經<a 
name="0899a07" id="0899a07"></a>也。又如來菴園說法。為之集眾。遣使問疾。廣<a 
name="0899a08" id="0899a08"></a>說法門。則成其說也。又初會合蓋現土按地<a 
name="0899a09" id="0899a09"></a>變淨。略開不思議之端。菴園重會。印定歎述。<a 
name="0899a10" id="0899a10"></a>方得成經。使後代信受故。初會皆開其宗。後<a 
name="0899a11" id="0899a11"></a>集印其說。始終皆成為淨名經。故獨標維摩<a 
name="0899a12" id="0899a12"></a>說也。問。初會既為開其宗。後集印其說。何故<a 
name="0899a13" id="0899a13"></a>非序及流通耶。答。初以正說開正說故初非<a 
name="0899a14" id="0899a14"></a>序。後集印成而復命廣說妙。故非流通。又兩<a 
name="0899a15" id="0899a15"></a>望之義。前意<span class="corr" title='[巳&gt;已]'>已</span>明也。</p><a 
name="0899a16" id="0899a16"></a><p style="margin-left: 4em"><span class="headname">次釋所化徒眾</span></p><a 
name="0899a17" id="0899a17"></a><p style="text-indent: 0em; margin-left: 0em"><span class="linehead"></span>方丈初會。但有毘耶近眾。無他方遠眾。但有<a 
name="0899a18" id="0899a18"></a>人眾。無有天眾。但在家眾。無出家眾。但聽法<a 
name="0899a19" id="0899a19"></a>眾。無激揚眾。故略說法門。利益猶少。不暢大<a 
name="0899a20" id="0899a20"></a>士現疾之懷也。菴園初會。具凡聖近遠在家<a 
name="0899a21" id="0899a21"></a>出家幽顯大小一切眾也。方丈重會。菴園再<a 
name="0899a22" id="0899a22"></a>集。眾並同然。故得廣說法門。多有利益。暢現<a 
name="0899a23" id="0899a23"></a>疾之意也。問。此經是菩薩法藏所攝。又辨不<a 
name="0899a24" id="0899a24"></a>可思議解脫法門。絕二乘境界。則應但教菩<a 
name="0899a25" id="0899a25"></a>薩。云何復有聲聞眾耶。又釋論云。佛為大菩<a 
name="0899a26" id="0899a26"></a>薩說不可思議解脫經十萬偈。即是華嚴經。<a 
name="0899a27" id="0899a27"></a>小乘在華嚴坐。不得見聞。以不種聞是大乘<a 
name="0899a28" id="0899a28"></a>因緣故。此經稱亦不可思議解脫。何故聲聞<a 
name="0899a29" id="0899a29"></a>在座。得見聞耶。答。法華玄論已具說之。餘未<a 
name="0899b01" id="0899b01"></a>盡者。今當更說。依釋論意。明華嚴為大菩薩<a 
name="0899b02" id="0899b02"></a>說。小乘不聞。淨名等通為大小淺深人說。故<a 
name="0899b03" id="0899b03"></a>二乘得聞。則華嚴明不思議事深。淨名辨不<a 
name="0899b04" id="0899b04"></a>思議事淺。雖同是不思議。而有淺深。故有聞<a 
name="0899b05" id="0899b05"></a>與不聞。例如雖同是般若。有與三乘共說。獨<a 
name="0899b06" id="0899b06"></a>為大菩薩說。九地尚不聞。況復二乘耶。問。論<a 
name="0899b07" id="0899b07"></a>云。一切經中。般若最大。何故三乘得聞般若。<a 
name="0899b08" id="0899b08"></a>不聞華嚴。答。般若雖大。多說方便實慧甚深<a 
name="0899b09" id="0899b09"></a>理法。二乘之人。則有小分。故得聞之。華嚴多<a 
name="0899b10" id="0899b10"></a>辨實慧方便。就事辨不思議。則二乘絕分。故<a 
name="0899b11" id="0899b11"></a>不得聞也。又大判聲聞。凡有二種。一者實行。<a 
name="0899b12" id="0899b12"></a>二者權行。實行之中。復有二種。一退大學小。<a 
name="0899b13" id="0899b13"></a>二本學小乘之人。退大學小。約一化始終。凡<a 
name="0899b14" id="0899b14"></a>有四時。一大機未熟。二小根已成。三小執當<a 
name="0899b15" id="0899b15"></a>移大機遠動。四小執正傾大機正熟。一化始<a 
name="0899b16" id="0899b16"></a>終。唯有此四。大機未熟者。佛初成道。為諸菩<a 
name="0899b17" id="0899b17"></a>薩說華嚴經。即欲以大法化之。但小機未堪。<a 
name="0899b18" id="0899b18"></a>是故息化。如法華云。長者居師子座。眷屬圍<a 
name="0899b19" id="0899b19"></a>繞。羅列寶物。即遣傍人追捉窮子。窮子驚懼。<a 
name="0899b20" id="0899b20"></a>父遂放之。則指華嚴時事也。以大機未熟。雖<a 
name="0899b21" id="0899b21"></a>復在華嚴座。不得見聞。</p><a 
name="0899b22" id="0899b22"></a><p style="text-indent: 0em; margin-left: 0em"><span class="linehead"></span>次小根已成者。道場之日。既未堪大化。鹿園<a 
name="0899b23" id="0899b23"></a>之時。方受小法。故密遣二人。誘乃得之。三小<a 
name="0899b24" id="0899b24"></a>執當移大機遠動者。即以波若淨名諸方等<a 
name="0899b25" id="0899b25"></a>教。正教菩薩。密化二乘。令陶練小心。欣慕大<a 
name="0899b26" id="0899b26"></a>道。以小執當移大機遠動。在般若淨名之座。<a 
name="0899b27" id="0899b27"></a>故得見聞。但未領解。四小執正傾大機正熟<a 
name="0899b28" id="0899b28"></a>者。即法華開方便門。示真實義。以小執既傾<a 
name="0899b29" id="0899b29"></a>方便之門宜開。大機已成真實之義便顯。故<a 
name="0899c01" id="0899c01"></a>在法華座。亦得見聞。復信解也。問。大機未<a 
name="0899c02" id="0899c02"></a>熟。故華嚴之會。未有小眾。何故第八會中。列<a 
name="0899c03" id="0899c03"></a>五百聲聞。答。前七會多是佛初成道。菩提樹<a 
name="0899c04" id="0899c04"></a>下說之。此時未有小眾。故七會不列。第八會<a 
name="0899c05" id="0899c05"></a>後時說之後。已立祇洹精舍。此時得有聲聞。<a 
name="0899c06" id="0899c06"></a>所以列也。講者謂七處八會皆初成道說。則<a 
name="0899c07" id="0899c07"></a>失斯意也。問。華嚴純化菩薩。不教聲聞。又大<a 
name="0899c08" id="0899c08"></a>機未成。何故列之在座。答。華嚴是顯菩薩<a 
name="0899c09" id="0899c09"></a>法與二乘法異。故就祇洹明二緣不同。菩薩<a 
name="0899c10" id="0899c10"></a>則見淨土中說大法。聲聞自見穢處聽受小<a 
name="0899c11" id="0899c11"></a>乘。如人見水餓鬼見火。非是欲化二乘。故列<a 
name="0899c12" id="0899c12"></a>之在席也。又二乘見穢。菩薩<span class="gaiji">&#x89A9;<!--gaiji,睹,1[者*見],2&#x89A9;,3--></span>淨。令菩薩深<a 
name="0899c13" id="0899c13"></a>鄙小乘增進大行。乃是化菩薩耳。問。聲聞何<a 
name="0899c14" id="0899c14"></a>故不得見聞菩薩法耶。答。釋論云。如人有五<a 
name="0899c15" id="0899c15"></a>根故得見聞。若無五根不得若無五根不得<a 
name="0899c16" id="0899c16"></a>見聞。有菩薩五根故。得見聞菩薩境界。二乘<a 
name="0899c17" id="0899c17"></a>無菩薩五根故。不得見聞菩薩境界故也。問。<a 
name="0899c18" id="0899c18"></a>若爾。何故入法界品。明身子與六千眷屬得<a 
name="0899c19" id="0899c19"></a>見文殊耶。答。就事而言。承佛力故見。任力則<a 
name="0899c20" id="0899c20"></a>不見。又前明始迷故不見。後表終悟故得見。<a 
name="0899c21" id="0899c21"></a>如法華窮子。凡有三時。初遙見父。次避父去。<a 
name="0899c22" id="0899c22"></a>後還其父所。初表當悟一乘。次背大取小。後<a 
name="0899c23" id="0899c23"></a>還悟一乘同入法界。問。七處八會。何故就法<a 
name="0899c24" id="0899c24"></a>界品明。二乘始不見聞。終見聞耶。答。據事而<a 
name="0899c25" id="0899c25"></a>言。七會初成道時說。二乘大機未成。故未有<a 
name="0899c26" id="0899c26"></a>聲聞。法界既後時說。則小執漸移。大機遠動。<a 
name="0899c27" id="0899c27"></a>是故在座。復得見聞。又舉二乘出法界。顯菩<a 
name="0899c28" id="0899c28"></a>薩入法界。又欲明法界。非大非小。大小具足。<a 
name="0899c29" id="0899c29"></a>非見聞不見聞。而見聞不見聞具足也。問。般<a 
name="0900a01" id="0900a01"></a>若淨名二經。同是小執當移大機遠動。顯教<a 
name="0900a02" id="0900a02"></a>菩薩。密化二乘。有何異耶。答。般若。佛自顯<a 
name="0900a03" id="0900a03"></a>教密化。淨名。菩薩顯教密化。教大化小。不出<a 
name="0900a04" id="0900a04"></a>佛菩薩也。又般若令小人說大。顯教菩薩。密<a 
name="0900a05" id="0900a05"></a>化二乘。淨名大人說大。顯教菩薩。密化二乘。<a 
name="0900a06" id="0900a06"></a>是故為異。上來就實行聲聞。作此釋之。</p><a 
name="0900a07" id="0900a07"></a><p style="text-indent: 0em; margin-left: 0em"><span class="linehead"></span>今次就權行聲聞釋者。內祕菩薩。外現聲聞。<a 
name="0900a08" id="0900a08"></a>有二種義。一是讚揚大道。二引諸小行。華嚴<a 
name="0900a09" id="0900a09"></a>本是教菩薩法。而二乘在座。有若盲聾。則具<a 
name="0900a10" id="0900a10"></a>前二意。一欲顯菩薩道高二乘行劣。令菩薩<a 
name="0900a11" id="0900a11"></a>進求大道不退求小乘。二令小乘人深自鄙<a 
name="0900a12" id="0900a12"></a>劣捨小求大。故身子與六千眷屬。承佛神力。<a 
name="0900a13" id="0900a13"></a>得見文殊。諮受大法。即是其事。次至淨名般<a 
name="0900a14" id="0900a14"></a>若之座。親自貶斥小乘。讚揚大道。令菩薩之<a 
name="0900a15" id="0900a15"></a>人不退大求小。小乘之流使捨小求大。爾前<a 
name="0900a16" id="0900a16"></a>與物同迷。至於法華。將機共悟。此皆大士利<a 
name="0900a17" id="0900a17"></a>物之方便也。問。不思議解脫。即是二智。二智<a 
name="0900a18" id="0900a18"></a>猶是般若。何故二乘聞不思議解脫。如盲者<a 
name="0900a19" id="0900a19"></a>之前說眾色像。聞般若而得領悟。答。大品明<a 
name="0900a20" id="0900a20"></a>實慧。則二乘少分知之。方便則便絕分。此經<a 
name="0900a21" id="0900a21"></a>明二智亦然。但大品多明實慧。少現神通。此<a 
name="0900a22" id="0900a22"></a>經多現神通。少明實慧。故開二經。有迷有解。<a 
name="0900a23" id="0900a23"></a>上來明二乘眾竟。</p><a 
name="0900a24" id="0900a24"></a><p style="margin-left: 4em"><span class="headname">今次辨為菩薩眾</span></p><p style="text-indent: 0em; margin-left: 0em"><span class="linehead"></span>問。華嚴已為菩薩說大<a 
name="0900a25" id="0900a25"></a>法竟。此經復化何人。答。菩薩道根熟有前後。<a 
name="0900a26" id="0900a26"></a>華嚴為其卑成。般若淨名化其次熟。又釋論<a 
name="0900a27" id="0900a27"></a>云。華嚴有智菩薩說。則知般若淨名通化小<a 
name="0900a28" id="0900a28"></a>大。又華嚴之座。雖已得解。於般若淨名。更復<a 
name="0900a29" id="0900a29"></a>進悟。</p><a 
name="0900b01" id="0900b01"></a><p style="text-indent: 0em; margin-left: 0em"><span class="linehead"></span>次就菩薩聲聞。開二種四句。一顯教菩薩。非<a 
name="0900b02" id="0900b02"></a>密化二乘。即華嚴教是也。初成道時。大機已<a 
name="0900b03" id="0900b03"></a>熟。故顯教之會無二乘眾。又大機未成。故不<a 
name="0900b04" id="0900b04"></a>密化二乘。顯教二乘。不密化菩薩。即三乘<a 
name="0900b05" id="0900b05"></a>教。小機已成。故顯教之。菩薩大器不須小化。<a 
name="0900b06" id="0900b06"></a>三顯教菩薩。密化二乘。即般若淨名等經。菩<a 
name="0900b07" id="0900b07"></a>薩大機已成。故顯教之。二乘小執當移大機<a 
name="0900b08" id="0900b08"></a>遠動。是故密化。命說付財即其事也。四顯教<a 
name="0900b09" id="0900b09"></a>菩薩。顯教二乘。即法華教。菩薩聞是法。疑網<a 
name="0900b10" id="0900b10"></a>皆已除。謂顯教菩薩。千二百羅漢。悉已當作<a 
name="0900b11" id="0900b11"></a>佛。即顯教二乘也。</p><a 
name="0900b12" id="0900b12"></a><p style="text-indent: 0em; margin-left: 0em"><span class="linehead"></span>次約開覆四句。一正顯真實。傍開方便。即華<a 
name="0900b13" id="0900b13"></a>嚴為諸菩薩說大法門。謂正顯真實。亦令菩<a 
name="0900b14" id="0900b14"></a>薩傍識小教。故傍開方便。故賢首品云。或示<a 
name="0900b15" id="0900b15"></a>聲聞小乘門。或現緣覺中乘門。或說無上大<a 
name="0900b16" id="0900b16"></a>乘門。性起品。又廣明先化菩薩次及二乘。譬<a 
name="0900b17" id="0900b17"></a>如日出前照高山後及平地。及平地皆是傍<a 
name="0900b18" id="0900b18"></a>開小方便也。二者正隱真實。正閉方便。即鹿<a 
name="0900b19" id="0900b19"></a>苑教門。說三乘教。故隱一乘真實二不二云<a 
name="0900b20" id="0900b20"></a>是方便。故閉方便門。三正顯真實。傍閉方便。<a 
name="0900b21" id="0900b21"></a>即般若淨名教也。說菩薩行故。正顯真實。未<a 
name="0900b22" id="0900b22"></a>明三乘是方便。故傍閉方便。開覆四句者。可<a 
name="0900b23" id="0900b23"></a>見第四句。問既未開方便門。云何已得顯真<a 
name="0900b24" id="0900b24"></a>實耶。答。顯真實。有二種。一者對開三乘方便<a 
name="0900b25" id="0900b25"></a>門。顯一乘為真實。二者。以大小相對。顯於真<a 
name="0900b26" id="0900b26"></a>實。大開乘是究竟真實。小乘為小分真實。<a 
name="0900b27" id="0900b27"></a>對小分真實。明究竟真實。問。何文證般若未<a 
name="0900b28" id="0900b28"></a>開方便。已顯真實。答。法華信解品云。一切諸<a 
name="0900b29" id="0900b29"></a>佛所有祕藏。但為菩薩演其實事。而不為我<a 
name="0900c01" id="0900c01"></a>說斯真要。即指大品時事也。問。若爾三藏中<a 
name="0900c02" id="0900c02"></a>亦對中下二乘。歎佛最上。何故不名顯真實<a 
name="0900c03" id="0900c03"></a>耶。答。三藏教中。廣明二乘法。小明菩薩法<a 
name="0900c04" id="0900c04"></a>以從多故。不名顯真實義。又三藏中。雖明佛<a 
name="0900c05" id="0900c05"></a>乘。猶是隱覆說。王宮實生。從凡得佛。般若已<a 
name="0900c06" id="0900c06"></a>去。正說大法。傍及小乘。又明佛乘。皆已具<a 
name="0900c07" id="0900c07"></a>足。故是正顯真實。傍閉方便。問。大品中辨<a 
name="0900c08" id="0900c08"></a>真實。法華一乘真實何異。答。舊云大乘則劣。<a 
name="0900c09" id="0900c09"></a>一乘則勝。今謂不然。大品對小明大。法華除<a 
name="0900c10" id="0900c10"></a>小顯大。大無二也。如長者付財及委屬家業。<a 
name="0900c11" id="0900c11"></a>二時乃異。而火宅七珍。猶是一耳。大品中。菩<a 
name="0900c12" id="0900c12"></a>薩作佛。二乘未作佛。法華之中。菩薩二乘<a 
name="0900c13" id="0900c13"></a>並皆成佛。而佛乘不二也。問。若爾何得攝大<a 
name="0900c14" id="0900c14"></a>乘論云。乘有三種。一者小乘。二者大乘。三者<a 
name="0900c15" id="0900c15"></a>一乘。一乘最勝。答。法華正明能乘之人。一切<a 
name="0900c16" id="0900c16"></a>作佛。以此為勝。不言所乘之法有優劣也。</p><a 
name="0900c17" id="0900c17"></a><p style="margin-left: 4em"><span class="headname">次釋第五教門</span></p><a 
name="0900c18" id="0900c18"></a><p style="text-indent: 0em; margin-left: 0em"><span class="linehead"></span>上來已略明教。但為顯成緣義故。今更須辨<a 
name="0900c19" id="0900c19"></a>之。南北判經。四宗五時之說。法華玄論其以<a 
name="0900c20" id="0900c20"></a>詳之。今依此經法供養品。以明二藏義云。菩<a 
name="0900c21" id="0900c21"></a>薩法藏所攝陀羅尼印之。則知小乘為聲聞<a 
name="0900c22" id="0900c22"></a>藏攝。今先通明二藏教。次別明四會所說<a 
name="0900c23" id="0900c23"></a>二藏義。</p><a 
name="0900c24" id="0900c24"></a><p style="text-indent: 0em; margin-left: 0em"><span class="linehead"></span>有三雙一聲聞藏。二菩薩藏。此從人立名。二<a 
name="0900c25" id="0900c25"></a>大乘藏小乘藏。從法為稱。三半字滿字。就義<a 
name="0900c26" id="0900c26"></a>為目。此三猶一義耳。不得云半滿但是涅槃<a 
name="0900c27" id="0900c27"></a>前二通於終始。故大經云。我為聲聞說是半<a 
name="0900c28" id="0900c28"></a>字。猶是聲聞藏也。問。說何法門。名聲聞藏。<a 
name="0900c29" id="0900c29"></a>答。說二乘法。皆名聲聞藏。問。既說二乘法。<a 
name="0901a01" id="0901a01"></a>應名二乘藏。云何名聲聞藏。答。以立二藏意<a 
name="0901a02" id="0901a02"></a>但取大小相對。以小義為聲聞藏。以大義為<a 
name="0901a03" id="0901a03"></a>菩薩藏。緣覺亦是小乘。故云聲聞藏。又從多<a 
name="0901a04" id="0901a04"></a>為論。聲聞因果二時皆稟聲聞教。緣覺因人<a 
name="0901a05" id="0901a05"></a>藉教。果人自然悟道。是以但名聲聞藏。不名<a 
name="0901a06" id="0901a06"></a>緣覺藏也。故地持云。說聲聞緣覺法。名聲聞<a 
name="0901a07" id="0901a07"></a>藏。問。聲聞藏。非但說二乘法。亦說菩薩法。<a 
name="0901a08" id="0901a08"></a>何屬聲聞藏。答。小乘法說於菩薩屬聲聞藏。<a 
name="0901a09" id="0901a09"></a>若以大乘說菩薩法。則屬菩薩藏。小乘法中。<a 
name="0901a10" id="0901a10"></a>明菩薩從凡得聖。教則未圓。理不具足。故名<a 
name="0901a11" id="0901a11"></a>聲聞藏。大乘法中。明菩薩教圓理滿。名菩薩<a 
name="0901a12" id="0901a12"></a>藏也。又小乘法中。多明二乘法。小說菩薩法。<a 
name="0901a13" id="0901a13"></a>如釋論云。三藏中廣為聲聞說種種法。不說<a 
name="0901a14" id="0901a14"></a>菩薩行。唯聞中阿含本末經為彌勒授記。亦<a 
name="0901a15" id="0901a15"></a>不說菩薩行。故知明菩薩法少。以少從多。名<a 
name="0901a16" id="0901a16"></a>聲聞藏。不名菩薩藏。問。為小乘人但應說二<a 
name="0901a17" id="0901a17"></a>乘法。何須說菩薩法。答。佛為二乘開三乘教。<a 
name="0901a18" id="0901a18"></a>如法華云。一乘化二人不得故。於一佛乘分<a 
name="0901a19" id="0901a19"></a>別說三。故於小乘中。明有三乘也。問。既為二<a 
name="0901a20" id="0901a20"></a>乘人說三乘法者。何故不說菩薩行耶。答。二<a 
name="0901a21" id="0901a21"></a>乘不欲行菩薩道故。不須說行。但知道理有<a 
name="0901a22" id="0901a22"></a>三究竟。故略明佛乘耳。問。既不說菩薩因。何<a 
name="0901a23" id="0901a23"></a>須授彌勒記明得佛果。答。聲聞必憑師悟道。<a 
name="0901a24" id="0901a24"></a>須明有三世佛。故授彌勒記也。問。聲聞緣覺。<a 
name="0901a25" id="0901a25"></a>有幾人耶。答。始終凡有六人。一本乘聲聞。始<a 
name="0901a26" id="0901a26"></a>則發聲聞心。終證聲聞果。二非本乘聲聞。開<a 
name="0901a27" id="0901a27"></a>為二人。本是緣覺。發緣覺心。行緣覺行。中間<a 
name="0901a28" id="0901a28"></a>值佛。因教得道。轉名聲聞。即迦葉是也。三本<a 
name="0901a29" id="0901a29"></a>是菩薩。退取聲聞。即身子之流也。緣覺亦三。<a 
name="0901b01" id="0901b01"></a>一本乘緣覺。因則稟教。果則自然。二非本乘<a 
name="0901b02" id="0901b02"></a>緣覺。有二人。一者本是聲聞。值無佛世。故成<a 
name="0901b03" id="0901b03"></a>緣覺。二本是菩薩。無值佛世。退取小乘。亦名<a 
name="0901b04" id="0901b04"></a>緣覺。故釋論云。菩薩證於四諦。成辟支佛也。<a 
name="0901b05" id="0901b05"></a>明菩薩藏亦有三人。一直往菩薩。發菩提心。<a 
name="0901b06" id="0901b06"></a>行菩薩行。二迴小入大。凡有二人。一本是聲<a 
name="0901b07" id="0901b07"></a>聞。改小成大。故名菩薩。二本緣覺。其義亦<a 
name="0901b08" id="0901b08"></a>然。但此二人。復有二種。一本是二乘。改小求<a 
name="0901b09" id="0901b09"></a>大。如前所釋。二本是菩薩。退大作小。今還捨<a 
name="0901b10" id="0901b10"></a>小求大。如身子等。聲聞中亦有此人。本是小<a 
name="0901b11" id="0901b11"></a>乘。捨小求大。後還退大取小也。問。有本是小<a 
name="0901b12" id="0901b12"></a>乘捨小求大。復退大取小。後還捨小求大。有<a 
name="0901b13" id="0901b13"></a>如此人不。答。身子即其人也。雖云本是小乘。<a 
name="0901b14" id="0901b14"></a>已得煖頂。次捨小求大。六十劫行菩薩道。後<a 
name="0901b15" id="0901b15"></a>值乞眼。故還捨大取小。今聞法華。還捨小求<a 
name="0901b16" id="0901b16"></a>大。聲聞法中。亦應有之。問。何故不立佛藏。<a 
name="0901b17" id="0901b17"></a>答。凡有二義。一者立菩薩藏。大小相對。菩薩<a 
name="0901b18" id="0901b18"></a>藏中。其有佛法。即是佛藏。二者示菩薩稟教。<a 
name="0901b19" id="0901b19"></a>故遍立菩薩藏。聲聞藏中。亦有緣覺。示聲<a 
name="0901b20" id="0901b20"></a>聞稟教。故遍名聲聞藏也。問。若爾菩薩進<a 
name="0901b21" id="0901b21"></a>趣可得立乘。佛已息求。何故立佛乘耶。答。據<a 
name="0901b22" id="0901b22"></a>稟教立名。故遍據二人。亦辨三品優劣。故<a 
name="0901b23" id="0901b23"></a>立三乘。問。通是聲聞藏。有深淺不。菩薩亦<a 
name="0901b24" id="0901b24"></a>然。答。以理言之。應有深淺。如大品云。為新<a 
name="0901b25" id="0901b25"></a>發意菩薩。說生滅如化不生滅不如化。為久<a 
name="0901b26" id="0901b26"></a>學人。說一切如化。則知有深淺也。聲聞藏亦<a 
name="0901b27" id="0901b27"></a>然。但說生空則淺。具說二空則深。問。若爾二<a 
name="0901b28" id="0901b28"></a>藏具有深淺。皆有了不了義。何故昔小乘不<a 
name="0901b29" id="0901b29"></a>了。大乘了耶。答。大小相對。以小為不了。大<a 
name="0901c01" id="0901c01"></a>乘為了。問。為新學說生滅如化。是不了。則一<a 
name="0901c02" id="0901c02"></a>經之內。明菩薩法有不了。何得言皆了。答。於<a 
name="0901c03" id="0901c03"></a>一經內。具分別了不了。即是了義經也。問。大<a 
name="0901c04" id="0901c04"></a>經云。有所得者名二乘。無所得者名菩薩。<a 
name="0901c05" id="0901c05"></a>若菩薩若菩薩若爾有所得大乘亦屬聲聞<a 
name="0901c06" id="0901c06"></a>藏。答。亦得。如此有所得若大若小皆名大乘<a 
name="0901c07" id="0901c07"></a>藏。有所得無所得。據稟教有得失。今立二藏。<a 
name="0901c08" id="0901c08"></a>正敘佛說無所得教為大乘說。有所教為小<a 
name="0901c09" id="0901c09"></a>乘說也。問。大小二藏。明義已周。何故復立雜<a 
name="0901c10" id="0901c10"></a>藏耶。答。經論不同。或以小乘為三藏。大乘為<a 
name="0901c11" id="0901c11"></a>雜藏。小乘明三行三部不同。故名三藏。大乘<a 
name="0901c12" id="0901c12"></a>不別開三行為三部。則名為雜藏。如雜阿含<a 
name="0901c13" id="0901c13"></a>序云。方等大乘為雜藏也。或明五藏。三藏雜<a 
name="0901c14" id="0901c14"></a>藏菩薩藏。釋論云。出摩訶衍三藏外更有經。<a 
name="0901c15" id="0901c15"></a>則是雜藏也。若爾別明三行為三藏。雜明三<a 
name="0901c16" id="0901c16"></a>行為雜藏。雜藏猶小乘義耳。有人言。亦有大<a 
name="0901c17" id="0901c17"></a>乘雜藏。以大乘亦有三行為三藏。如攝大乘<a 
name="0901c18" id="0901c18"></a>論初說。則知雜明三行為大乘雜藏。如釋論<a 
name="0901c19" id="0901c19"></a>集法藏中具說之。</p><a 
name="0901c20" id="0901c20"></a><p style="margin-left: 4em"><span class="headname">次別明四會法門</span></p><a 
name="0901c21" id="0901c21"></a><p style="text-indent: 0em; margin-left: 0em"><span class="linehead"></span>問。此經雖是菩薩藏攝。菩薩法藏。有無量法<a 
name="0901c22" id="0901c22"></a>門。今四會正明何法。答。今先示法門之相。後<a 
name="0901c23" id="0901c23"></a>辨四會所明。大判法門。凡有三種。一能表之<a 
name="0901c24" id="0901c24"></a>教。二所表之理。三藉教悟理因果行成。此三<a 
name="0901c25" id="0901c25"></a>攝三行藏。義無不盡。非唯大乘經辨此三。大<a 
name="0901c26" id="0901c26"></a>乘論亦明三。如中觀論三字即是三義。叡法<a 
name="0901c27" id="0901c27"></a>師序云。其實既宣。其言既明。於菩薩之行道<a 
name="0901c28" id="0901c28"></a>場之照。無不朗然繇解矣。其實既宣。謂中實。<a 
name="0901c29" id="0901c29"></a>謂中實之理也。其言既明。謂教門顯明即是<a 
name="0902a01" id="0902a01"></a>論也。菩薩之行。道場之照。謂因果行成。即觀<a 
name="0902a02" id="0902a02"></a>義也。攝大乘論勝相理十。亦但明於三。謂無<a 
name="0902a03" id="0902a03"></a>等境。無等行。無等果。此三但是二門所攝。明<a 
name="0902a04" id="0902a04"></a>此二門。即是辨教亦具二。是故知菩薩法藏。<a 
name="0902a05" id="0902a05"></a>唯辨三法。今四會所明。亦辨三法。如不思議<a 
name="0902a06" id="0902a06"></a>境。不思議智。不思議教也。總雖有三。但就別<a 
name="0902a07" id="0902a07"></a>而言。隨義說十。先從一門。次第釋之。會雖有<a 
name="0902a08" id="0902a08"></a>四。同明一不可思議解脫法門。此一法門。攝<a 
name="0902a09" id="0902a09"></a>一切法。如華嚴諸善知識各說一門。而實攝<a 
name="0902a10" id="0902a10"></a>一切門。淨名即一善知識說不思議解脫法<a 
name="0902a11" id="0902a11"></a>門也。問。四會同明不可思議。有何異耶。肇公<a 
name="0902a12" id="0902a12"></a>云。其文雖殊。不思議一。但寄跡不同。故門戶<a 
name="0902a13" id="0902a13"></a>各異。若就人為言。初會佛明不思議。次兩會<a 
name="0902a14" id="0902a14"></a>淨名辨不思議。後菴園會。佛與淨名。共辨不<a 
name="0902a15" id="0902a15"></a>思議。佛初略開其宗。次淨名廣辨其致。後則<a 
name="0902a16" id="0902a16"></a>如來印成重復令說。次就法不同者。初會示<a 
name="0902a17" id="0902a17"></a>二不思議。一合蓋現土蓋不廣而彌八極。土<a 
name="0902a18" id="0902a18"></a>不狹而現蓋中。其猶小鏡照現天下。次則案<a 
name="0902a19" id="0902a19"></a>地變淨。應土則<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>妙適緣。報土隨業所感。皆<a 
name="0902a20" id="0902a20"></a>不思議。此二明不思議<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。其中淨土願行不<a 
name="0902a21" id="0902a21"></a>思議本也。次會亦明二不思議。一通明一切<a 
name="0902a22" id="0902a22"></a>方便。現一切形。說一切教。二乘下位莫能測<a 
name="0902a23" id="0902a23"></a>度。謂神通不思議。次別明現疾方便。說生死<a 
name="0902a24" id="0902a24"></a>過患。歎法身功德。以別示一身。別說一教。謂<a 
name="0902a25" id="0902a25"></a>別不思議也。第三會亦明二不思議。一明權<a 
name="0902a26" id="0902a26"></a>實二智六度四等不二法門。謂本不思議。借<a 
name="0902a27" id="0902a27"></a>座請飯。謂<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>不思議。不二法門。以為理本。權<a 
name="0902a28" id="0902a28"></a>實二智六度四等。以為行本。<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>中亦明二<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。<a 
name="0902a29" id="0902a29"></a>室容於座。謂大入小。請飯香土以小充大。又<a 
name="0902b01" id="0902b01"></a>借座則默感。請飯則遣化。皆不思議。掌驚<a 
name="0902b02" id="0902b02"></a>大眾。手接妙喜。謂不思議<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。其中辨菩薩行<a 
name="0902b03" id="0902b03"></a>本跡二身不思議本。合前有三句。借座則大<a 
name="0902b04" id="0902b04"></a>入小。請飯則小充大。手移妙喜。來入娑婆。以<a 
name="0902b05" id="0902b05"></a>大入大。以小入小。不足明之。故闕斯一句。</p><a 
name="0902b06" id="0902b06"></a><p style="margin-left: 4em"><span class="headname">次明四會同辨一現疾法。亦攝一切法門</span></p><a 
name="0902b07" id="0902b07"></a><p style="text-indent: 0em; margin-left: 0em"><span class="linehead"></span>疾有二種。一者眾生以癡愛為疾本。二菩薩<a 
name="0902b08" id="0902b08"></a>以大悲為病原。此則總攝能化所化。事無不<a 
name="0902b09" id="0902b09"></a>盡問。方丈二會。可明現病。菴園兩集。云何<a 
name="0902b10" id="0902b10"></a>亦明疾耶。答。初會發其宗。後集成其說。皆是<a 
name="0902b11" id="0902b11"></a>現病法門攝之。又四會雖殊。同是大悲所興。<a 
name="0902b12" id="0902b12"></a>共拔癡愛之病。故皆為此門所攝。問。淨名何<a 
name="0902b13" id="0902b13"></a>故現病耶。答。此有多門。取方便品意者。凡欲<a 
name="0902b14" id="0902b14"></a>令物悟無常者。當因三衰。老病死也。老須年<a 
name="0902b15" id="0902b15"></a>至不可卒來。死則意滅無以悟人。病可卒加<a 
name="0902b16" id="0902b16"></a>而意不滅。故於三中現此身疾。因廣說法門。<a 
name="0902b17" id="0902b17"></a>又淨名將還妙喜。故託疾毘耶。因廣說法門。<a 
name="0902b18" id="0902b18"></a>則是最後利物。又癡愛是生死之根。大悲為<a 
name="0902b19" id="0902b19"></a>群聖之本。今欲辨根本法門。故現疾也。又淨<a 
name="0902b20" id="0902b20"></a>名位居菩薩。猶不離病。凡夫二乘。寧得免疾。<a 
name="0902b21" id="0902b21"></a>欲離大患。宜求佛身。以欲說斯法。是故現病。</p><a 
name="0902b22" id="0902b22"></a><p style="margin-left: 4em"><span class="headname">次四會同明二智法門</span></p><p style="text-indent: 0em; margin-left: 0em"><span class="linehead"></span>明凡夫二乘大患之<a 
name="0902b23" id="0902b23"></a>質有累之心。歎諸佛菩薩無為法身無礙智<a 
name="0902b24" id="0902b24"></a>慧。不動而應十方。無心而照法界。形雖累<a 
name="0902b25" id="0902b25"></a>表。終日域中。智雖事外。未始無事。是以四會<a 
name="0902b26" id="0902b26"></a>同辨此法。</p><a 
name="0902b27" id="0902b27"></a><p style="margin-left: 4em"><span class="headname">次辨四會同明因果法</span></p><p style="text-indent: 0em; margin-left: 0em"><span class="linehead"></span>華嚴七處。不離因<a 
name="0902b28" id="0902b28"></a>果。此經四會。義亦同然。但因果有二。一依報<a 
name="0902b29" id="0902b29"></a>因果。謂淨穢國土。二正報因果。即本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>兩身。<a 
name="0902c01" id="0902c01"></a>一部始終。明斯二法。菴園初會。明淨土因果。<a 
name="0902c02" id="0902c02"></a>六度四等。為淨土之因。報應二國。為淨土之<a 
name="0902c03" id="0902c03"></a>果。方丈初會。明法身因果。佛身者謂法身也。<a 
name="0902c04" id="0902c04"></a>明法身之果。從無量功德生。即法身之因。此<a 
name="0902c05" id="0902c05"></a>之二會法門。義來次第。要先有國土。然後方<a 
name="0902c06" id="0902c06"></a>有佛身。又先明淨土因果。勸捨穢取淨。次辨<a 
name="0902c07" id="0902c07"></a>法身因果。即厭患生死。欣求佛身。義之要極。<a 
name="0902c08" id="0902c08"></a>莫過此二。次集重明三種因果。始從弟子。訖<a 
name="0902c09" id="0902c09"></a>不二法門。破大小二迷。明菩薩妙行。即法身<a 
name="0902c10" id="0902c10"></a>之因。行法身因。即得如來之果。香積以去。示<a 
name="0902c11" id="0902c11"></a>眾香土。明淨土之果。循行八法。為淨土之因。<a 
name="0902c12" id="0902c12"></a>菴園重會。合明二種因果。菩薩之行。無行不<a 
name="0902c13" id="0902c13"></a>攝。即淨土法身之因。阿<span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>佛品明法身體絕<a 
name="0902c14" id="0902c14"></a>百非。形備萬德。謂法身果現於妙喜。即淨土<a 
name="0902c15" id="0902c15"></a>果。是以四會同辨因果法門問。四會同明淨<a 
name="0902c16" id="0902c16"></a>土因果。有何異耶。答。初化主不同者。初會佛<a 
name="0902c17" id="0902c17"></a>說淨土。次維摩辨淨土。後會佛菩薩共明淨<a 
name="0902c18" id="0902c18"></a>土。良由受悟不同。化主為異。二就三眾。初為<a 
name="0902c19" id="0902c19"></a>初會之眾。乃至後說為後集之緣。一聞則三<a 
name="0902c20" id="0902c20"></a>眾不同。重聽則三根為異。次約義差別者。凡<a 
name="0902c21" id="0902c21"></a>有七門。一者菴園明釋迦佛土。方丈辨香積<a 
name="0902c22" id="0902c22"></a>佛土。後會明無動佛土。二者初明下方佛土。<a 
name="0902c23" id="0902c23"></a>次辨上方佛土。彼辨餘方佛土。佛土雖多。舉<a 
name="0902c24" id="0902c24"></a>三略攝。三者初後明音聲佛土。香積辨無言<a 
name="0902c25" id="0902c25"></a>世界。舉此二門。亦無國不收。四者初會明一<a 
name="0902c26" id="0902c26"></a>質異見。譬如諸天共寶器食。隨其福德。飯色<a 
name="0902c27" id="0902c27"></a>有異。次明異質異見。香積娑婆淨穢二質。以<a 
name="0902c28" id="0902c28"></a>此二眾所見不同。後明移淨入穢。淨穢同處。<a 
name="0902c29" id="0902c29"></a>異質一處。土義雖多。此三略攝。五者初會明<a 
name="0903a01" id="0903a01"></a>通別淨土。初則通明一切淨土之因。一切淨<a 
name="0903a02" id="0903a02"></a>土之果。謂通明土也。身子生疑。如來變淨。別<a 
name="0903a03" id="0903a03"></a>明釋迦佛土。次兩會但明香積無動。謂別土<a 
name="0903a04" id="0903a04"></a>也。淨土雖多。不離通別。六者初會明報應二<a 
name="0903a05" id="0903a05"></a>土。應以何國。起菩薩根。入佛智慧。謂應土<a 
name="0903a06" id="0903a06"></a>也。修直心之因。感淨土之果。謂報土也。後之<a 
name="0903a07" id="0903a07"></a>兩會。通含報應。七者初會具明淨土體用。報<a 
name="0903a08" id="0903a08"></a>應因果。即是土體。按地變淨。現土利物。為土<a 
name="0903a09" id="0903a09"></a>用也。後二會。唯明土用不辨體。欲談淨土。委<a 
name="0903a10" id="0903a10"></a>具七門。</p><a 
name="0903a11" id="0903a11"></a><p style="text-indent: 0em; margin-left: 0em"><span class="linehead"></span>問。三會明土果不同辨因何異。答。初廣明因。<a 
name="0903a12" id="0903a12"></a>次略辨八法。後總勸修無動佛行。從廣至略。<a 
name="0903a13" id="0903a13"></a>又初會明能化之因。故云菩薩成佛時而得<a 
name="0903a14" id="0903a14"></a>淨土。後二明所化之因。欲生淨土。當修八法<a 
name="0903a15" id="0903a15"></a>也。淨土因不出廣略及能化所化。問。三會明<a 
name="0903a16" id="0903a16"></a>法身因果有何異耶。答。化主不同。三根之眾。<a 
name="0903a17" id="0903a17"></a>並如上釋。但約義。凡有三略。一者。方丈初<a 
name="0903a18" id="0903a18"></a>會。對生死過患因果。以歎法身因果。方丈重<a 
name="0903a19" id="0903a19"></a>會。多破大小二迷。辨菩薩妙行。即法身之因。<a 
name="0903a20" id="0903a20"></a>成上果德也。而亦有明果之義。如經云。佛身<a 
name="0903a21" id="0903a21"></a>無漏。諸漏已盡。佛身無為。不墮諸數。無漏則<a 
name="0903a22" id="0903a22"></a>五住因傾。無為已免二死。此本身之果。現處<a 
name="0903a23" id="0903a23"></a>五濁。謂跡身之果。菴園重會。明法身體絕百<a 
name="0903a24" id="0903a24"></a>非形備萬德。欲識法身。必具三義。一者因果。<a 
name="0903a25" id="0903a25"></a>二者本跡。三者本身體絕百非眾德圓備。是<a 
name="0903a26" id="0903a26"></a>故三會。明此三門。二者。三會所為不同。明義<a 
name="0903a27" id="0903a27"></a>各異。初對凡夫。辨於法身。何以知之。如方便<a 
name="0903a28" id="0903a28"></a>品辨。國王長者無數千人。皆來問疾。故說生<a 
name="0903a29" id="0903a29"></a>死過患。歎法身眾德。次弟子品。對二乘。二乘<a 
name="0903b01" id="0903b01"></a>謂佛雖復外具相好。內有種智。而生滅之道。<a 
name="0903b02" id="0903b02"></a>與聲聞無異。故辨佛身無漏無為非二乘所<a 
name="0903b03" id="0903b03"></a>測。前明異凡。次辨超聖。此皆是為凡夫二乘<a 
name="0903b04" id="0903b04"></a>故。開此二也。時眾聞上所明。皆生異執。故命<a 
name="0903b05" id="0903b05"></a>淨名。令泯斯兩見。觀身實相。觀佛亦然。故心<a 
name="0903b06" id="0903b06"></a>佛及眾生。是三無差別。道遠乎哉。觸事而真。<a 
name="0903b07" id="0903b07"></a>聖遠乎哉。體之即神。是故不應生二見也。三<a 
name="0903b08" id="0903b08"></a>者初之二會。正辨法身。後集則明佛性。何以<a 
name="0903b09" id="0903b09"></a>知之。觀身實相。觀佛亦然。法身既即是身中<a 
name="0903b10" id="0903b10"></a>實相。故知實相佛性也。問。實相乃是法性。云<a 
name="0903b11" id="0903b11"></a>何是佛性耶。答。若實相即是法性。則應云觀<a 
name="0903b12" id="0903b12"></a>法亦然。云何言觀佛亦然。又應明法性絕百<a 
name="0903b13" id="0903b13"></a>非。真諦含萬德。何得辨法身耶。故知前之二<a 
name="0903b14" id="0903b14"></a>會。辨於法身。後之一集。乃明佛性。具此三<a 
name="0903b15" id="0903b15"></a>門。義乃圓足。是以一經之內。隱顯說之。問。<a 
name="0903b16" id="0903b16"></a>三會但明二身。亦得具於三佛。答。亦有三佛。<a 
name="0903b17" id="0903b17"></a>初會明佛身相好。寶積歎八相成道。謂化佛<a 
name="0903b18" id="0903b18"></a>也。次會明從無量功德生。即是報佛。後辨百<a 
name="0903b19" id="0903b19"></a>非皆絕萬德斯圓。即法佛也。問從無量功德<a 
name="0903b20" id="0903b20"></a>生。云何是報佛耶。答。金剛般若經云。如來從<a 
name="0903b21" id="0903b21"></a>此經生。從此經出。論云。法身本有為出。報佛<a 
name="0903b22" id="0903b22"></a>修習所得為生。問。三佛是北方所辨。何得由<a 
name="0903b23" id="0903b23"></a>之。蓋是管見之疑。非通方論也。一佛二佛三<a 
name="0903b24" id="0903b24"></a>身十身。經論盛說。豈得聞二信受聽三驚疑。<a 
name="0903b25" id="0903b25"></a>問。生肇融叡。並注淨名。何故不作此釋。答。<a 
name="0903b26" id="0903b26"></a>其人非無斯意。但于時經論未備。故義不分<a 
name="0903b27" id="0903b27"></a>明。問。云何未備。答。涅槃華嚴勝鬘大集等<a 
name="0903b28" id="0903b28"></a>經。地論金剛般若攝大乘法華唯識實性之<a 
name="0903b29" id="0903b29"></a>流。皆晚傳此土。如叡公喻疑論云。什師不見<a 
name="0903c01" id="0903c01"></a>六卷泥洹。其人若見此經當如白日朗其胸<a 
name="0903c02" id="0903c02"></a>襟甘露流其四體也。</p><a 
name="0903c03" id="0903c03"></a><p style="margin-left: 4em"><span class="headname">次四會明二種法門</span></p><p style="text-indent: 0em; margin-left: 0em"><span class="linehead"></span>方丈二會。明現疾法<a 
name="0903c04" id="0903c04"></a>門。菴園二集。示不疾方便現疾即權智。不疾<a 
name="0903c05" id="0903c05"></a>謂實智。然此經明疾不疾。即權實二智為宗。<a 
name="0903c06" id="0903c06"></a>所以二會明疾。二會辨不疾者。夫物感故現<a 
name="0903c07" id="0903c07"></a>生。機謝故應息。淨名將還妙喜。隱化娑婆。將<a 
name="0903c08" id="0903c08"></a>終利益。是故二會明現疾也。佛在菴園。集眾<a 
name="0903c09" id="0903c09"></a>說法。為問疾之由。故初會不明現疾也。方丈<a 
name="0903c10" id="0903c10"></a>利物既周。掌擎大眾。來至菴園。手接妙喜。入<a 
name="0903c11" id="0903c11"></a>應忍界。如其臥疾。則此事不成。是後會明不<a 
name="0903c12" id="0903c12"></a>病也。</p><a 
name="0903c13" id="0903c13"></a><p style="margin-left: 4em"><span class="headname">次明四會明三法門</span></p><p style="text-indent: 0em; margin-left: 0em"><span class="linehead"></span>大品云。諸佛住三事<a 
name="0903c14" id="0903c14"></a>示現說十二部經。一他心輪。二神通輪。三說<a 
name="0903c15" id="0903c15"></a>法輪。他心輪。靜鑒根藥。即是實智。說法現通<a 
name="0903c16" id="0903c16"></a>應病授藥。明其動用。即權智也。初會合蓋現<a 
name="0903c17" id="0903c17"></a>土。按地變淨。即是神通。明淨土因果。名為說<a 
name="0903c18" id="0903c18"></a>法。他心通貫斯二。次會不疾現疾。即是神通。<a 
name="0903c19" id="0903c19"></a>明法身因果。名為說法。第三空室待賓。借座<a 
name="0903c20" id="0903c20"></a>請飯。名為神通。自爾之外。皆是說法。後會掌<a 
name="0903c21" id="0903c21"></a>擎大眾。手移妙喜。名為神通。自爾之外。皆<a 
name="0903c22" id="0903c22"></a>是說法。是故斯經。唯釋三輪。</p><a 
name="0903c23" id="0903c23"></a><p style="text-indent: 0em; margin-left: 0em"><span class="linehead"></span>次明雖有四會而文有三。從初品至佛道品。<a 
name="0903c24" id="0903c24"></a>明二法門。次不二法門品。明不二法門。三香<a 
name="0903c25" id="0903c25"></a>積竟經。還明二行。初明淨土及法身因果。為<a 
name="0903c26" id="0903c26"></a>欲開非因非果。故收因果。歸乎不二。次從不<a 
name="0903c27" id="0903c27"></a>二。還起二用。如此二不二。不二二。並是因緣<a 
name="0903c28" id="0903c28"></a>義。由不二故二。由二故不二。此是二不二。名<a 
name="0903c29" id="0903c29"></a>為不二二。由二不二故非不二。不二二故非<a 
name="0904a01" id="0904a01"></a>二。故非二非不二。蹤跡莫尋。故名不思議。佛<a 
name="0904a02" id="0904a02"></a>菩薩住此不思議故。非二非不二。而能二能<a 
name="0904a03" id="0904a03"></a>不二。雖能二能不二。未曾二不二。故二不二<a 
name="0904a04" id="0904a04"></a>無礙。名為解脫也。就因果明收入出用既爾。<a 
name="0904a05" id="0904a05"></a>疾不疾權實思議不思議亦然。明思議不思<a 
name="0904a06" id="0904a06"></a>議者。為欲顯非思議非不思議不二義耳。至<a 
name="0904a07" id="0904a07"></a>道既非思議。豈是不思議耶。故華嚴云。勇猛<a 
name="0904a08" id="0904a08"></a>懃精進正念思發於思亦不思思法寂滅故。<a 
name="0904a09" id="0904a09"></a>以非思議非不思議。能思議能不思議故。明<a 
name="0904a10" id="0904a10"></a>出用義也。</p><a 
name="0904a11" id="0904a11"></a><p style="text-indent: 0em; margin-left: 0em"><span class="linehead"></span>次明雖有四會但有三時。從經初至不二法<a 
name="0904a12" id="0904a12"></a>門。明食前說法利物。次香積品初食時益物。<a 
name="0904a13" id="0904a13"></a>三從食香積飯竟經。食後益物。次明會雖有<a 
name="0904a14" id="0904a14"></a>四合為三門。從初會至菩薩品。破三種病門。<a 
name="0904a15" id="0904a15"></a>二從問疾竟香積。示修行門。三從菴園重會。<a 
name="0904a16" id="0904a16"></a>辨行成德立門。此三門即次第三病。妨菩薩<a 
name="0904a17" id="0904a17"></a>道。故須先破。三病既息。始得修菩薩行。故有<a 
name="0904a18" id="0904a18"></a>第二修行門。三病既息。二慧又成。則菩薩因<a 
name="0904a19" id="0904a19"></a>圓。法身果滿。故有第三門。此三門無教不收。<a 
name="0904a20" id="0904a20"></a>無病不破。無行不立。無果不圓。就此三門。又<a 
name="0904a21" id="0904a21"></a>各開三。初門三者。第一佛國及方便二品。破<a 
name="0904a22" id="0904a22"></a>凡夫病。次弟子品。破二乘病。第三菩薩品。破<a 
name="0904a23" id="0904a23"></a>菩薩病。三人具三病。亦得一人始終具有三<a 
name="0904a24" id="0904a24"></a>病也。第二修行門有三者。初從問疾至佛道<a 
name="0904a25" id="0904a25"></a>品。明二慧門。方便實慧則離凡夫行。實慧方<a 
name="0904a26" id="0904a26"></a>便則離二乘行。第二不二法門。明此二慧由<a 
name="0904a27" id="0904a27"></a>不二而成。即辨二慧之本。第三從香積品既<a 
name="0904a28" id="0904a28"></a>了不二之本。便有不二觀而二明二慧之用。<a 
name="0904a29" id="0904a29"></a>後門三者。菩薩行品。明十方佛土無礙。即無<a 
name="0904b01" id="0904b01"></a>礙行。二從不盡不住。明善巧行。三見阿<span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>佛<a 
name="0904b02" id="0904b02"></a>品。明本跡二身果。初破凡夫病。二會不同。初<a 
name="0904b03" id="0904b03"></a>會說淨土因果。令凡夫捨於穢因修淨土之<a 
name="0904b04" id="0904b04"></a>業。次會說法身因果。令凡夫捨生死之因修<a 
name="0904b05" id="0904b05"></a>法身之因故。二會破凡夫依正兩因。令求如<a 
name="0904b06" id="0904b06"></a>來依正兩果。問。此二會並化二乘菩薩。云何<a 
name="0904b07" id="0904b07"></a>獨為凡夫。答。通而為論。具為三人。望三品次<a 
name="0904b08" id="0904b08"></a>第。後既破聲聞及菩薩。故前破凡夫也。問。經<a 
name="0904b09" id="0904b09"></a>但有四會。無三章之文。何故橫生穿鑿。答。華<a 
name="0904b10" id="0904b10"></a>嚴七處八會。不依會處科文。而別束會處。自<a 
name="0904b11" id="0904b11"></a>為章段。今亦然矣。義有條例。幸勿疑之。問。<a 
name="0904b12" id="0904b12"></a>華嚴從地昇天。表五十二位階級不同。可得<a 
name="0904b13" id="0904b13"></a>分淺深為異。今無此事。何故例同。答。華嚴從<a 
name="0904b14" id="0904b14"></a>地昇天。從天還地。既得約處以表法門。今從<a 
name="0904b15" id="0904b15"></a>菴園以至方丈。方丈還至菴園。何故不得辨<a 
name="0904b16" id="0904b16"></a>其階級。問。華嚴前地處會。明依正二果。次昇<a 
name="0904b17" id="0904b17"></a>天。明三十心十地因行。從天還地。重明果門。<a 
name="0904b18" id="0904b18"></a>今可得爾不。答。亦有此意。初二會明佛依正<a 
name="0904b19" id="0904b19"></a>二果。弟子品去始明修因。後還菴園。還須明<a 
name="0904b20" id="0904b20"></a>果。又問。華嚴辨性起。正明收前因果歸正法。<a 
name="0904b21" id="0904b21"></a>從正法更起因果。此經亦有不。答。亦有此義。<a 
name="0904b22" id="0904b22"></a>如不二法門。收前二歸不二。從不二更起二<a 
name="0904b23" id="0904b23"></a>用。問。華嚴明二乘不見聞。此經亦有不。答。<a 
name="0904b24" id="0904b24"></a>亦爾。聞是不可思議。如盲人見色。亦有此意。<a 
name="0904b25" id="0904b25"></a>問。華嚴辨因。有三十心十地果有法身淨土。<a 
name="0904b26" id="0904b26"></a>此經具不。答。華嚴別論階級故。諸位不同。此<a 
name="0904b27" id="0904b27"></a>經但明二慧。不判淺深。若就文辨之。亦總相<a 
name="0904b28" id="0904b28"></a>明位。如破凡夫二乘。令入十信。破菩薩。令從<a 
name="0904b29" id="0904b29"></a>內凡以登初地。初地進行。乃至進佛果。問。何<a 
name="0904c01" id="0904c01"></a>故二經相似。答。二經同名不可思議解脫。又<a 
name="0904c02" id="0904c02"></a>同佛菩薩說之。如肇公云。命文殊於異方。召<a 
name="0904c03" id="0904c03"></a>維摩於他土。爰集毘耶。共弘斯道。即遠加之<a 
name="0904c04" id="0904c04"></a>義。故大格相似。舊經師既無此釋。希熟思之。<a 
name="0904c05" id="0904c05"></a>勿驚疑也。初七科正釋所說法門。後總束四<a 
name="0904c06" id="0904c06"></a>會科為三章。經意多含。一塗不盡。希鑽味之<a 
name="0904c07" id="0904c07"></a>徒。勿咎其煩而不要耶。</p><a 
name="0904c08" id="0904c08"></a><p><span class="juanname">淨名玄論卷第七<span class="note">(會處上)</span></span></p>
<hr>【經文資訊】大正藏第 38 冊 No. 1780 淨名玄論<br>【版本記錄】CBETA 電子佛典 Rev. 1.18 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index52c2.html?index=T38n1780" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T38n1780_007 by HTTrack Website Copier/3.x [XR&CO'2008], Mon, 02 Jun 2014 23:21:45 GMT -->
</html>
