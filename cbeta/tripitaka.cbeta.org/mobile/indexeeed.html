<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0839_002 by HTTrack Website Copier/3.x [XR&CO'2008], Mon, 02 Jun 2014 22:39:16 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf8d2.gif?utmac=MO-30696269-4&amp;utmn=503964057&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17&amp;utmp=%2Fmobile%2Findex.php%3Findex%3DT17n0839_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index752a.html?index=T17n0839_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第17冊<br/>No.839 占察善惡業報經 (2卷)<br/>【隋 菩提燈譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0839" sutra_name="占察善惡業報經" sutra_juan="[卷2]">　
<a 
name="0906c23" id="0906c23"></a><a 
name="0906c24" id="0906c24"></a><a 
name="0906c25" id="0906c25"></a><p><span class="juanname">占察善惡業報經卷下<span class="note">(出六根聚經中)</span></span></p><a 
name="0906c26" id="0906c26"></a><a 
name="0906c27" id="0906c27"></a><p style="margin-left: 4em"><span class="byline">天竺三藏菩提燈譯</span></p><a 
name="0906c28" id="0906c28"></a><p style="text-indent: 0em; margin-left: 0em"><span class="linehead"></span>爾時堅淨信菩薩摩訶薩問地藏菩薩摩訶薩<a 
name="0906c29" id="0906c29"></a>言：「云何開示求向大乘者，進趣方便？」</p><p style="text-indent: 0em; margin-left: 0em"><span class="linehead"></span>地藏菩<a 
name="0907a01" id="0907a01"></a>薩摩訶薩言：「善男子！若有眾生欲向大乘者，<a 
name="0907a02" id="0907a02"></a>應當先知最初所行根本之業。其最初所行<a 
name="0907a03" id="0907a03"></a>根本業者，所謂依止一實境界以修信解，<a 
name="0907a04" id="0907a04"></a>因信解力增長故，速疾得入菩薩種性。所言<a 
name="0907a05" id="0907a05"></a>一實境界者，謂眾生心體，從本以來，不生不<a 
name="0907a06" id="0907a06"></a>滅，自性清淨，無障無礙，猶如虛空。離分別故，<a 
name="0907a07" id="0907a07"></a>平等普遍，無所不至，圓滿十方，究竟一相，無<a 
name="0907a08" id="0907a08"></a>二無別，不變不異，無增無減。以一切眾生心，<a 
name="0907a09" id="0907a09"></a>一切聲聞、辟支佛心，一切菩薩心，一切諸佛心，<a 
name="0907a10" id="0907a10"></a>皆同不生不滅，無染寂靜，真如相故。所以者<a 
name="0907a11" id="0907a11"></a>何？一切有心起分別者，猶如幻化，無有定<a 
name="0907a12" id="0907a12"></a>實。所謂識、受、想、行、憶念、緣慮、覺知等，種種<a 
name="0907a13" id="0907a13"></a>心數，非青非黃，非赤非白，亦非雜色，無有長<a 
name="0907a14" id="0907a14"></a>短、方圓、大小。乃至盡於十方虛空一切世界，<a 
name="0907a15" id="0907a15"></a>求心形狀，無一區分而可得者。但以眾生無<a 
name="0907a16" id="0907a16"></a>明癡闇熏習因緣，現妄境界，令生念著。所謂<a 
name="0907a17" id="0907a17"></a>此心不能自知，妄自謂有，起覺知想，計我、我<a 
name="0907a18" id="0907a18"></a>所，而實無有覺知之想。以此妄心畢竟無體，<a 
name="0907a19" id="0907a19"></a>不可見故。若無覺知能分別者，則無十方三<a 
name="0907a20" id="0907a20"></a>世一切境界差別之相。以一切法皆不能自<a 
name="0907a21" id="0907a21"></a>有，但依妄心分別故有。所謂一切境界，各各<a 
name="0907a22" id="0907a22"></a>不同，自念為有，知此為自，知彼為他。是故<a 
name="0907a23" id="0907a23"></a>一切法不能自有，則無別異。唯依妄心，不知<a 
name="0907a24" id="0907a24"></a>不了內自無故，謂有前外境界，妄生種種法<a 
name="0907a25" id="0907a25"></a>想，謂有謂無，謂彼謂此，謂是謂非，謂好謂惡，<a 
name="0907a26" id="0907a26"></a>乃至妄生無量無邊法想。當如是知，一切諸<a 
name="0907a27" id="0907a27"></a>法，皆從妄想生，依妄心為本。</p><p style="text-indent: 0em; margin-left: 0em"><span class="linehead"></span>「然此妄心無自<a 
name="0907a28" id="0907a28"></a>相故，亦依境界而有，所謂緣念覺知前境界<a 
name="0907a29" id="0907a29"></a>故，說名為心。又此妄心與前境界，雖俱相依，<a 
name="0907b01" id="0907b01"></a>起無先後，而此妄心能為一切境界原主。所<a 
name="0907b02" id="0907b02"></a>以者何？謂依妄心，不了法界一相故，說心有<a 
name="0907b03" id="0907b03"></a>無明。依無明力因故，現妄境界。亦依無明滅<a 
name="0907b04" id="0907b04"></a>故，一切境界滅，非依一切境界。自不了故，說<a 
name="0907b05" id="0907b05"></a>境界有。無明亦非依境界故，生於無明。以一<a 
name="0907b06" id="0907b06"></a>切諸佛，於一切境界不生無明故。又復不依<a 
name="0907b07" id="0907b07"></a>境界滅故，無明心滅。以一切境界，從本已來，<a 
name="0907b08" id="0907b08"></a>體性自滅，未曾有故。因如此義，是故但說一<a 
name="0907b09" id="0907b09"></a>切諸法依心為本。當知一切諸法，悉名為心，<a 
name="0907b10" id="0907b10"></a>以義、體不異，為心所攝故。又一切諸法，從心<a 
name="0907b11" id="0907b11"></a>所起，與心作相，和合而有，共生共滅，同無有<a 
name="0907b12" id="0907b12"></a>住。以一切境界，但隨心所緣，念念相續故，而<a 
name="0907b13" id="0907b13"></a>得住持，暫時為有。</p><p style="text-indent: 0em; margin-left: 0em"><span class="linehead"></span>「如是所說心義者，有二種<a 
name="0907b14" id="0907b14"></a>相。何等為二？一者心內相，二者心外相。心內<a 
name="0907b15" id="0907b15"></a>相者，復有二種。云何為二？一者真，二者妄。<a 
name="0907b16" id="0907b16"></a>所言真者，謂心體本相，如如不異，清淨圓滿，<a 
name="0907b17" id="0907b17"></a>無障無礙，微密難見，以遍一切處，常恒不壞，<a 
name="0907b18" id="0907b18"></a>建立生長一切法故。所言妄者，謂起念、分<a 
name="0907b19" id="0907b19"></a>別、覺知、緣慮、憶想等事，雖復相續，能生一切<a 
name="0907b20" id="0907b20"></a>種種境界，而內虛偽，無有真實，不可見故。所<a 
name="0907b21" id="0907b21"></a>言心外相者，謂一切諸法種種境界等，隨有<a 
name="0907b22" id="0907b22"></a>所念，境界現前故，知有內心及外心差別。如<a 
name="0907b23" id="0907b23"></a>是當知，內妄想者，為因為體。外妄相者，為果<a 
name="0907b24" id="0907b24"></a>為用。依如此等義，是故我說一切諸法悉名<a 
name="0907b25" id="0907b25"></a>為心。</p><p style="text-indent: 0em; margin-left: 0em"><span class="linehead"></span>「又復當知，心外相者，如夢所見種種境<a 
name="0907b26" id="0907b26"></a>界，唯心想作，無實外事。一切境界，悉亦如是，<a 
name="0907b27" id="0907b27"></a>以皆依無明識夢所見，妄想作故。</p><p style="text-indent: 0em; margin-left: 0em"><span class="linehead"></span>「復次，應知<a 
name="0907b28" id="0907b28"></a>內心念念不住故，所見、所緣一切境界亦隨<a 
name="0907b29" id="0907b29"></a>心念念不住，所謂心生故種種法生，心滅故<a 
name="0907c01" id="0907c01"></a>種種法滅。而生滅相，但有名字，實不可得。以<a 
name="0907c02" id="0907c02"></a>心不往至於境界，境界亦不來至於心。如鏡<a 
name="0907c03" id="0907c03"></a>中像，無來無去。是故一切法，求生滅定相，了<a 
name="0907c04" id="0907c04"></a>不可得。所謂一切法畢竟無體，本來常空，實<a 
name="0907c05" id="0907c05"></a>不生滅故。如是一切法實不生滅者，則無一<a 
name="0907c06" id="0907c06"></a>切境界差別之相，寂靜一味，名為真如第一<a 
name="0907c07" id="0907c07"></a>義諦，自性清淨心。彼自性清淨心，湛然圓滿，<a 
name="0907c08" id="0907c08"></a>以無分別相故。無分別相者，於一切處，無所<a 
name="0907c09" id="0907c09"></a>不在。無所不在者，以能依持建立一切法故。</p><a 
name="0907c10" id="0907c10"></a><p style="text-indent: 0em; margin-left: 0em"><span class="linehead"></span>「復次，彼心名如來藏，所謂具足無量無邊不<a 
name="0907c11" id="0907c11"></a>可思議無漏清淨功德之業。以諸佛法身，從<a 
name="0907c12" id="0907c12"></a>無始本際來，無障無礙，自在不滅，一切現化<a 
name="0907c13" id="0907c13"></a>種種功業，恒常熾然，未曾休息。所謂遍一切<a 
name="0907c14" id="0907c14"></a>世界，皆示作業，種種化益故。以一佛身，即是<a 
name="0907c15" id="0907c15"></a>一切諸佛身。一切諸佛身，即是一佛身。所有作<a 
name="0907c16" id="0907c16"></a>業亦皆共一，所謂無分別相，不念彼此，平等<a 
name="0907c17" id="0907c17"></a>無二。以依一法性而有作業，同自然化，體無<a 
name="0907c18" id="0907c18"></a>別異故。如是諸佛法身，遍一切處，圓滿不動<a 
name="0907c19" id="0907c19"></a>故，隨諸眾生死此生彼，恒為作依。譬如虛空，<a 
name="0907c20" id="0907c20"></a>悉能容受一切色像種種形類，以一切色像<a 
name="0907c21" id="0907c21"></a>種種形類，皆依虛空而有，建立生長。住虛空<a 
name="0907c22" id="0907c22"></a>中，為虛空處所攝。以虛空為體，無有能出虛<a 
name="0907c23" id="0907c23"></a>空界分者。當知色像之中，虛空之界不可毀<a 
name="0907c24" id="0907c24"></a>滅。色像終壞時，還歸虛空。而虛空本界，無增<a 
name="0907c25" id="0907c25"></a>無減，不動不變。諸佛法身，亦復如是，悉能容<a 
name="0907c26" id="0907c26"></a>受一切眾生種種果報。以一切眾生種種果<a 
name="0907c27" id="0907c27"></a>報，皆依諸佛法身而有建立生長。住法身中，<a 
name="0907c28" id="0907c28"></a>為法身處所攝。以法身為體，無有能出法身<a 
name="0907c29" id="0907c29"></a>界分者。</p><p style="text-indent: 0em; margin-left: 0em"><span class="linehead"></span>「當知一切眾生身中，諸佛法身亦不<a 
name="0908a01" id="0908a01"></a>可毀滅。若煩惱斷壞時，還歸法身。而法身本<a 
name="0908a02" id="0908a02"></a>界，無增無減，不動不變。但從無始世來，與無<a 
name="0908a03" id="0908a03"></a>明心俱，癡闇因緣熏習力故，現妄境界。以依<a 
name="0908a04" id="0908a04"></a>妄境界熏習因緣故，起妄想相應心，計我、我<a 
name="0908a05" id="0908a05"></a>所，造集諸業，受生死苦，說彼法身名為眾<a 
name="0908a06" id="0908a06"></a>生。若如是眾生中，法身熏習而有力者，煩惱<a 
name="0908a07" id="0908a07"></a>漸薄，能厭世間，求涅槃道，信歸一實，修六波<a 
name="0908a08" id="0908a08"></a>羅蜜等一切菩提分法，名為菩薩。若如是<a 
name="0908a09" id="0908a09"></a>菩薩中，修行一切善法滿足，究竟得離無明睡<a 
name="0908a10" id="0908a10"></a>者，轉名為佛。當知如是眾生、菩薩、佛等，但依<a 
name="0908a11" id="0908a11"></a>世間假名言說，故有差別。而法身之體，畢竟<a 
name="0908a12" id="0908a12"></a>平等，無有異相。</p><p style="text-indent: 0em; margin-left: 0em"><span class="linehead"></span>「善男子！是名略說一實境界<a 
name="0908a13" id="0908a13"></a>義。若欲依一實境界修信解者，應當學習二<a 
name="0908a14" id="0908a14"></a>種觀道。何等為二？一者唯心識觀，二者真如<a 
name="0908a15" id="0908a15"></a>實觀。學唯心識觀者，所謂於一切時一切處，<a 
name="0908a16" id="0908a16"></a>隨身口意所有作業，悉當觀察，知唯是心。乃<a 
name="0908a17" id="0908a17"></a>至一切境界，若心住念，皆當察知，勿令使心<a 
name="0908a18" id="0908a18"></a>無記攀緣，不自覺知。於念念間，悉應觀察。隨<a 
name="0908a19" id="0908a19"></a>心有所緣念，還當使心隨逐彼念，令心自知。<a 
name="0908a20" id="0908a20"></a>知己內心自生想念，非一切境界有念有分別<a 
name="0908a21" id="0908a21"></a>也。所謂內心自生長短、好惡、是非、得失、衰利、<a 
name="0908a22" id="0908a22"></a>有無等見，無量諸想。而一切境界，未曾有想，起<a 
name="0908a23" id="0908a23"></a>於分別。</p><p style="text-indent: 0em; margin-left: 0em"><span class="linehead"></span>「當知一切境界自無分別想故，即自<a 
name="0908a24" id="0908a24"></a>非長非短、非好非惡，乃至非有非無，離一切相。<a 
name="0908a25" id="0908a25"></a>如是觀察，一切法唯心想生。若使離心，則無<a 
name="0908a26" id="0908a26"></a>一法一想而能自見有差別也。常應如是守<a 
name="0908a27" id="0908a27"></a>記內心，知唯妄念，無實境界，勿令休廢。是名<a 
name="0908a28" id="0908a28"></a>修學唯心識觀。若心無記，不知自心念者，即<a 
name="0908a29" id="0908a29"></a>謂有前境界，不名唯心識觀。</p><p style="text-indent: 0em; margin-left: 0em"><span class="linehead"></span>「又守記內心者，<a 
name="0908b01" id="0908b01"></a>則知貪想、瞋想，及愚癡、邪見想。知善、知不善、<a 
name="0908b02" id="0908b02"></a>知無記，知心勞慮種種諸苦。若於坐時，隨心<a 
name="0908b03" id="0908b03"></a>所緣，念念觀知唯心生滅。譬如水流燈炎，無<a 
name="0908b04" id="0908b04"></a>暫時住。從是當得色寂三昧。</p><p style="text-indent: 0em; margin-left: 0em"><span class="linehead"></span>「得此三昧已，次<a 
name="0908b05" id="0908b05"></a>應學習信奢摩他觀心，及信毗婆舍那觀心。<a 
name="0908b06" id="0908b06"></a>習信奢摩他觀心者，思惟內心不可見相，圓<a 
name="0908b07" id="0908b07"></a>滿不動，無來無去，本性不生，離分別故。習信<a 
name="0908b08" id="0908b08"></a>毗婆舍那觀心者，想見內外色，隨心生，隨心<a 
name="0908b09" id="0908b09"></a>滅。乃至習想見佛色身，亦復如是。隨心生，隨<a 
name="0908b10" id="0908b10"></a>心滅，如幻如化，如水中月，如鏡中像。非心不<a 
name="0908b11" id="0908b11"></a>離心，非來非不來，非去非不去，非生非不生，<a 
name="0908b12" id="0908b12"></a>非作非不作。</p><p style="text-indent: 0em; margin-left: 0em"><span class="linehead"></span>「善男子！若能習信此二觀心者，<a 
name="0908b13" id="0908b13"></a>速得趣會一乘之道。當知如是唯心識觀，名<a 
name="0908b14" id="0908b14"></a>為最上智慧之門。所謂能令其心猛利，長信<a 
name="0908b15" id="0908b15"></a>解力，疾入空義，得發無上大菩提心故。若學<a 
name="0908b16" id="0908b16"></a>習真如實觀者，思惟心性無生無滅，不住見<a 
name="0908b17" id="0908b17"></a>聞覺知，永離一切分別之想。漸漸能過空處、<a 
name="0908b18" id="0908b18"></a>識處、無少處、非想非非想處等定境界相，得<a 
name="0908b19" id="0908b19"></a>相似空三昧。得相似空三昧時，識想受行<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0908b20" id="0908b20"></a>分別相不現在前。從此修學，為善知識大慈<a 
name="0908b21" id="0908b21"></a>悲者守護長養，是故離諸障礙，勤修不廢，展<a 
name="0908b22" id="0908b22"></a>轉能入心寂三昧。得是三昧已，即復能入一<a 
name="0908b23" id="0908b23"></a>行三昧。入是一行三昧已，見佛無數，發深廣<a 
name="0908b24" id="0908b24"></a>行心，住堅信位。所謂於奢摩他、毗婆舍那二<a 
name="0908b25" id="0908b25"></a>種觀道，決定信解，能決定向。隨所修學世間<a 
name="0908b26" id="0908b26"></a>諸禪三昧之業，無所樂著。乃至遍修一切善<a 
name="0908b27" id="0908b27"></a>根菩提分法，於生死中無所怯畏，不樂二乘。<a 
name="0908b28" id="0908b28"></a>以依能習向二觀心最妙巧便，眾智所依，行<a 
name="0908b29" id="0908b29"></a>根本故。</p><p style="text-indent: 0em; margin-left: 0em"><span class="linehead"></span>「復次，修學如上信解者，人有二種。<a 
name="0908c01" id="0908c01"></a>何等為二？一者利根，二者鈍根。其利根者，先<a 
name="0908c02" id="0908c02"></a>已能知一切外諸境界，唯心所作，虛誑不實，如<a 
name="0908c03" id="0908c03"></a>夢如幻等，決定無有疑慮。陰蓋輕微，散亂心<a 
name="0908c04" id="0908c04"></a>少。如是等人，即應學習真如實觀。其鈍根者，<a 
name="0908c05" id="0908c05"></a>先未能知一切外諸境界，悉唯是心，虛誑不實<a 
name="0908c06" id="0908c06"></a>故，染著情厚，蓋障數起，心難調伏，應當先學<a 
name="0908c07" id="0908c07"></a>唯心識觀。</p><p style="text-indent: 0em; margin-left: 0em"><span class="linehead"></span>「若人雖學如是信解，而善根業薄，<a 
name="0908c08" id="0908c08"></a>未能進趣。諸惡煩惱，不得漸伏。其心疑怯，畏<a 
name="0908c09" id="0908c09"></a>墮三惡道，生八難處。畏不常值佛菩薩等，不<a 
name="0908c10" id="0908c10"></a>得供養聽受正法。畏菩提信難可成就。有如<a 
name="0908c11" id="0908c11"></a>此疑怖及種種障礙等者，應於一切時一切<a 
name="0908c12" id="0908c12"></a>處，常勤誦念我之名字。若得一心，善根增長，<a 
name="0908c13" id="0908c13"></a>其意猛利，當觀我法身，及一切諸佛法身，與<a 
name="0908c14" id="0908c14"></a>己自身，體性平等，無二無別，不生不滅，常樂<a 
name="0908c15" id="0908c15"></a>我淨，功德圓滿，是可歸依。</p><p style="text-indent: 0em; margin-left: 0em"><span class="linehead"></span>「又復觀察己身心<a 
name="0908c16" id="0908c16"></a>相，無常、苦、無我、不淨，如幻如化，是可厭離。若<a 
name="0908c17" id="0908c17"></a>能修學如是觀者，速得增長淨信之心，所有<a 
name="0908c18" id="0908c18"></a>諸障，漸漸損減。何以故？此人名為學習聞我<a 
name="0908c19" id="0908c19"></a>名者，亦能學習聞十方諸佛名者；名為學至<a 
name="0908c20" id="0908c20"></a>心禮拜供養我者，亦能學至心禮拜供養十<a 
name="0908c21" id="0908c21"></a>方諸佛者；名為學聞大乘深經者；名為學執<a 
name="0908c22" id="0908c22"></a>持書寫供養恭敬大乘深經者；名為學受持<a 
name="0908c23" id="0908c23"></a>讀誦大乘深經者；名為學遠離邪見，於深正<a 
name="0908c24" id="0908c24"></a>義中不墮謗者；名為於究竟甚深第一實義<a 
name="0908c25" id="0908c25"></a>中學信解者；名為能除諸罪障者；名為當得<a 
name="0908c26" id="0908c26"></a>無量功德聚者。此人捨身，終不墮惡道、八難<a 
name="0908c27" id="0908c27"></a>之處，還聞正法，習信修行，亦能隨願往生他<a 
name="0908c28" id="0908c28"></a>方淨佛國土。</p><p style="text-indent: 0em; margin-left: 0em"><span class="linehead"></span>「復次，若人欲生他方現在淨<span class="corr" title='[&gt;佛] cf.【麗】'>佛</span>國<a 
name="0908c29" id="0908c29"></a>者，應當隨彼世界佛之名字，專意誦念，一心<a 
name="0909a01" id="0909a01"></a>不亂。如上觀察者，決定得生彼佛淨國，善根<a 
name="0909a02" id="0909a02"></a>增長，速獲不退。當知如上一心係念思惟諸<a 
name="0909a03" id="0909a03"></a>佛平等法身，一切善根中，其業最勝。所謂勤<a 
name="0909a04" id="0909a04"></a>修習者，漸漸能向一行三昧。若到一行三昧<a 
name="0909a05" id="0909a05"></a>者，則成廣大微妙行心，名得相似無生法忍。<a 
name="0909a06" id="0909a06"></a>以能得聞我名字故，亦能得聞十方諸佛名<a 
name="0909a07" id="0909a07"></a>字故；以能至心禮拜供養我故，亦能至心禮<a 
name="0909a08" id="0909a08"></a>拜供養十方諸佛故。以能得聞大乘深經故，<a 
name="0909a09" id="0909a09"></a>能執持書寫供養恭敬大乘深經故，能受持<a 
name="0909a10" id="0909a10"></a>讀誦大乘深經故。能於究竟甚深第一實義<a 
name="0909a11" id="0909a11"></a>中不生怖畏，遠離誹謗，得正見心，能信解故。<a 
name="0909a12" id="0909a12"></a>決定除滅諸罪障故，現證無量功德聚故。所<a 
name="0909a13" id="0909a13"></a>以者何？謂無分別菩提心，寂靜智現，起發方<a 
name="0909a14" id="0909a14"></a>便業，種種願行故。能聞我名者，謂得決定信<a 
name="0909a15" id="0909a15"></a>利益行故。乃至一切所能者，皆得不退一乘<a 
name="0909a16" id="0909a16"></a>因故。若雜亂垢心，雖復稱誦我之名字，而<a 
name="0909a17" id="0909a17"></a>不名為聞。以不能生決定信解，但獲世間善<a 
name="0909a18" id="0909a18"></a>報，不得廣大深妙利益。如是雜亂垢心，隨其<a 
name="0909a19" id="0909a19"></a>所修一切諸善，皆不能得深大利益。</p><p style="text-indent: 0em; margin-left: 0em"><span class="linehead"></span>「善男子！<a 
name="0909a20" id="0909a20"></a>當知如上勤心修學無相禪者，不久能獲深<a 
name="0909a21" id="0909a21"></a>大利益，漸次作佛。</p><p style="text-indent: 0em; margin-left: 0em"><span class="linehead"></span>「深大利益者，所謂得入堅<a 
name="0909a22" id="0909a22"></a>信之位，成就信忍故。入堅法位，成就順忍<a 
name="0909a23" id="0909a23"></a>故。入正真位，成就無生忍故。又成就信忍者，<a 
name="0909a24" id="0909a24"></a>能作如來種性故。成就順忍者，能解如來行<a 
name="0909a25" id="0909a25"></a>故。成就無生忍者，得如來業故。</p><p style="text-indent: 0em; margin-left: 0em"><span class="linehead"></span>「漸次作佛者，<a 
name="0909a26" id="0909a26"></a>略說有四種。何等為四？一者，信滿法故作佛。<a 
name="0909a27" id="0909a27"></a>所謂依種性地，決定信諸法不生不滅，清淨平<a 
name="0909a28" id="0909a28"></a>等，無可願求故。二者，解滿法故作佛。所謂<a 
name="0909a29" id="0909a29"></a>依解行地，深解法性，知如來業無造無作，於生<a 
name="0909b01" id="0909b01"></a>死涅槃不起二想，心無所怖故。三者，證滿法<a 
name="0909b02" id="0909b02"></a>故作佛。所謂依淨心地，以得無分別寂靜法<a 
name="0909b03" id="0909b03"></a>智，及不思議自然之業，無求想故。四者，一切<a 
name="0909b04" id="0909b04"></a>功德行滿足故作佛。所謂依究竟菩薩地，能<a 
name="0909b05" id="0909b05"></a>除一切諸障，無明夢盡故。</p><p style="text-indent: 0em; margin-left: 0em"><span class="linehead"></span>「復次，當知，若修學<a 
name="0909b06" id="0909b06"></a>世間有相禪者，有三種。何等為三？一者，無方<a 
name="0909b07" id="0909b07"></a>便信解力故，貪受諸禪三昧功德而生憍慢，<a 
name="0909b08" id="0909b08"></a>為禪所縛，退求世間。二者，無方便信解力故，<a 
name="0909b09" id="0909b09"></a>依禪發起偏厭離行，怖怯生死，退墮二乘。三<a 
name="0909b10" id="0909b10"></a>者，有方便信解力，所謂依止一實境界，習近<a 
name="0909b11" id="0909b11"></a>奢摩他、毗婆舍那二種觀道故，能信解一切<a 
name="0909b12" id="0909b12"></a>法唯心想生，如夢如幻等。雖獲世間諸禪功<a 
name="0909b13" id="0909b13"></a>德，而不堅著，不復退求三有之果。又信知生<a 
name="0909b14" id="0909b14"></a>死即涅槃故，亦不怖怯，退求二乘。</p><p style="text-indent: 0em; margin-left: 0em"><span class="linehead"></span>「如是修學<a 
name="0909b15" id="0909b15"></a>一切諸禪三昧法者，當知有十種次第相門，<a 
name="0909b16" id="0909b16"></a>具足攝取禪定之業，能令學者成就相應，不<a 
name="0909b17" id="0909b17"></a>錯不謬。何等為十？一者，攝念方便相。二者，欲<a 
name="0909b18" id="0909b18"></a>住境界相。三者，初住境界，分明了了知出、知<a 
name="0909b19" id="0909b19"></a>入相。四者，善住境界得堅固相。五者，所作思<a 
name="0909b20" id="0909b20"></a>惟，方便勇猛，轉求進趣相。六者，漸得調順，稱<a 
name="0909b21" id="0909b21"></a>心喜樂，除疑信解，自安慰相。七者，剋獲勝進，<a 
name="0909b22" id="0909b22"></a>意所專者，少分相應，覺知利益相。八者，轉修<a 
name="0909b23" id="0909b23"></a>增明，所習堅固，得勝功德，對治成就相；九者，<a 
name="0909b24" id="0909b24"></a>隨心有所念作，外現功德，如意相應，不錯不<a 
name="0909b25" id="0909b25"></a>謬相。十者，若更異修，依前所得而起方便，次<a 
name="0909b26" id="0909b26"></a>第成就，出入隨心，超越自在相。是名十種次<a 
name="0909b27" id="0909b27"></a>第相門，攝修禪定之業。」</p><a 
name="0909b28" id="0909b28"></a><p style="text-indent: 0em; margin-left: 0em"><span class="linehead"></span>爾時，堅淨信菩薩摩訶薩問地藏菩薩摩訶薩<a 
name="0909b29" id="0909b29"></a>言：「汝云何巧說深法，能令眾生得離怯弱？」</p><p style="text-indent: 0em; margin-left: 0em"><span class="linehead"></span>地<a 
name="0909c01" id="0909c01"></a>藏菩薩摩訶薩言：「善男子！當知初學發意，求<a 
name="0909c02" id="0909c02"></a>向大乘，未得信心者，於無上道甚深之法，喜<a 
name="0909c03" id="0909c03"></a>生疑怯。我常以方便，宣顯實義而安慰之，<a 
name="0909c04" id="0909c04"></a>令離怯弱，是故號我為善安慰說者。云何<a 
name="0909c05" id="0909c05"></a>安慰？所謂鈍根小心眾生，聞無上道最勝最<a 
name="0909c06" id="0909c06"></a>妙，意雖貪樂，發心願向。而復思念求無上道<a 
name="0909c07" id="0909c07"></a>者，要須積功廣極，難行苦行，自度度他，劫數<a 
name="0909c08" id="0909c08"></a>長遠，於生死中久受勤苦，方乃得獲。以是之<a 
name="0909c09" id="0909c09"></a>故，心生怯弱。我即為說真實之義，所謂一切<a 
name="0909c10" id="0909c10"></a>諸法，本性自空，畢竟無我，無作無受，無自無<a 
name="0909c11" id="0909c11"></a>他，無行無到，無有方所，亦無過去現在、未來。<a 
name="0909c12" id="0909c12"></a>乃至為說十八空等，無有生死、涅槃一切諸<a 
name="0909c13" id="0909c13"></a>法定實之相而可得者。又復為說一切諸法<a 
name="0909c14" id="0909c14"></a>如幻如化，如水中月，如鏡中像，如乾闥婆城，如<a 
name="0909c15" id="0909c15"></a>空谷響，如陽焰，如泡，如露，如燈，如目<span class="gaiji">[目*壹]<!--gaiji,,1[目*壹],2&#x2AFBC;,3--></span>，如夢，<a 
name="0909c16" id="0909c16"></a>如電，如雲。煩惱生死，性甚微弱，易可令滅。又<a 
name="0909c17" id="0909c17"></a>煩惱生死，畢竟無體，求不可得。本來不生，實<a 
name="0909c18" id="0909c18"></a>更無滅。自性寂靜，即是涅槃。如此所說，能破<a 
name="0909c19" id="0909c19"></a>一切諸見，損自身心執著想故，得離怯弱。</p><p style="text-indent: 0em; margin-left: 0em"><span class="linehead"></span>「復<a 
name="0909c20" id="0909c20"></a>有眾生，不解如來言說旨意故而生怯弱。當<a 
name="0909c21" id="0909c21"></a>知如來言說旨意者，所謂如來見彼一實境界<a 
name="0909c22" id="0909c22"></a>故，究竟得離生老病死眾惡之法，證彼法身<a 
name="0909c23" id="0909c23"></a>常恒清涼不變異等無量功德聚。復能了了<a 
name="0909c24" id="0909c24"></a>見一切眾生身中，皆有如是真實微妙清淨功<a 
name="0909c25" id="0909c25"></a>德，而為無明闇染之所覆障，長夜恒受生老<a 
name="0909c26" id="0909c26"></a>病死無量眾苦。如來於此起大慈悲意，欲令<a 
name="0909c27" id="0909c27"></a>一切眾生離於眾苦，同獲法身第一義樂。<a 
name="0909c28" id="0909c28"></a>而彼法身，是無分別離念之法。唯有能滅虛妄<a 
name="0909c29" id="0909c29"></a>識想不起念著，乃所應得。但一切眾生，常樂<a 
name="0910a01" id="0910a01"></a>分別取著諸法，以顛倒妄想故而受生死。</p><p style="text-indent: 0em; margin-left: 0em"><span class="linehead"></span>「是<a 
name="0910a02" id="0910a02"></a>故如來為欲令彼離於分別執著想故，說一切<a 
name="0910a03" id="0910a03"></a>世間法，畢竟體空無所有。乃至一切出世間<a 
name="0910a04" id="0910a04"></a>法，亦畢竟體空無所有。若廣說者，如十八空。<a 
name="0910a05" id="0910a05"></a>如是顯示一切諸法，皆不離菩提體。菩提體<a 
name="0910a06" id="0910a06"></a>者，非有、非無、非非有、非非無、非有無俱，非一、<a 
name="0910a07" id="0910a07"></a>非異、非非一、非非異、非一異俱。乃至畢竟無<a 
name="0910a08" id="0910a08"></a>有一相而可得者，以離一切相故。離一切相<a 
name="0910a09" id="0910a09"></a>者，所謂不可依言說取。以菩提法中，無有受<a 
name="0910a10" id="0910a10"></a>言說者，及無能言說者故。又不可依心念知。<a 
name="0910a11" id="0910a11"></a>以菩提法中，無有能取、可取，無自無他，離分<a 
name="0910a12" id="0910a12"></a>別<span class="corr" title='[相&gt;想] cf.【麗】'>想</span>故。若有分別想者，則為虛偽，不名相應。</p><a 
name="0910a13" id="0910a13"></a><p style="text-indent: 0em; margin-left: 0em"><span class="linehead"></span>「如是等說，鈍根眾生不能解者，謂無上道如<a 
name="0910a14" id="0910a14"></a>來法身但唯空法，一向畢竟而無所有，其心<a 
name="0910a15" id="0910a15"></a>怯弱，畏墮無所得中。或生斷滅想，作增減見，<a 
name="0910a16" id="0910a16"></a>轉起誹謗，自輕輕他。我即為說如來法身，自<a 
name="0910a17" id="0910a17"></a>性不空，有真實體，具足無量清淨功業。從無<a 
name="0910a18" id="0910a18"></a>始世來，自然圓滿，非修非作。乃至一切眾生<a 
name="0910a19" id="0910a19"></a>身中，亦皆具足，不變不異，無增無減。如是等<a 
name="0910a20" id="0910a20"></a>說，能除怯弱，是名安慰。</p><p style="text-indent: 0em; margin-left: 0em"><span class="linehead"></span>「又復，愚癡堅執眾生，<a 
name="0910a21" id="0910a21"></a>聞如是等說亦生怯弱。以取如來法身本來<a 
name="0910a22" id="0910a22"></a>滿足，非修非作相故，起無所得想而生怯<a 
name="0910a23" id="0910a23"></a>弱，或計自然墮邪倒見。我即為說修行一切<a 
name="0910a24" id="0910a24"></a>善法，增長滿足，生如來色身，得無量功德清淨<a 
name="0910a25" id="0910a25"></a>果報。如此等說，令離怯弱，是為安慰。而我<a 
name="0910a26" id="0910a26"></a>所說甚深之義，真實相應，無有諸過，以離<a 
name="0910a27" id="0910a27"></a>相違說故。云何知離相違相？所謂如來法身<a 
name="0910a28" id="0910a28"></a>中，雖復無有言說境界，離心想念，非空非不<a 
name="0910a29" id="0910a29"></a>空。乃至無一切相，不可依言說示，而據世<a 
name="0910b01" id="0910b01"></a>諦幻化因緣假名法中，相待相對，<span class="corr" title='[即&gt;則] cf.【麗】'>則</span>可方便<a 
name="0910b02" id="0910b02"></a>顯示而說。以彼法身性實無分別，離自相、離<a 
name="0910b03" id="0910b03"></a>他相，無空、無不空，乃至遠離一切諸相故，說<a 
name="0910b04" id="0910b04"></a>彼法體為畢竟空無所有。以離心分別，想念<a 
name="0910b05" id="0910b05"></a>則盡，無一相而能自見自知為有，是故空義<a 
name="0910b06" id="0910b06"></a>決定真實，相應不謬。</p><a 
name="0910b07" id="0910b07"></a><p style="text-indent: 0em; margin-left: 0em"><span class="linehead"></span>「復次，即彼空義中，以離分別妄想心念故，則<a 
name="0910b08" id="0910b08"></a>盡畢竟無有一相而可空者，以唯有真實故，<a 
name="0910b09" id="0910b09"></a>即為不空。所謂離識想故，無有一切虛偽之<a 
name="0910b10" id="0910b10"></a>相，畢竟常恒，不變不異，以更無一相可壞可<a 
name="0910b11" id="0910b11"></a>滅，離增減故。又彼無分別實體之處，從無始<a 
name="0910b12" id="0910b12"></a>世來，具無量功德自然之業，成就相應，不離<a 
name="0910b13" id="0910b13"></a>不脫故，說為不空。如是實體功德之聚，一切<a 
name="0910b14" id="0910b14"></a>眾生雖復有之，但為無明曀覆障故而不知<a 
name="0910b15" id="0910b15"></a>見，不能剋獲功德利益，與無莫異，說名未有。<a 
name="0910b16" id="0910b16"></a>以不知見彼法體故，所有功德利益之業，非<a 
name="0910b17" id="0910b17"></a>彼眾生所能受用，不名屬彼。唯依遍修一切<a 
name="0910b18" id="0910b18"></a>善法，對治諸障，見彼法身，然後剋獲功德利<a 
name="0910b19" id="0910b19"></a>益，是故說修一切善法，生如來色身、智身。</p><p style="text-indent: 0em; margin-left: 0em"><span class="linehead"></span>「善<a 
name="0910b20" id="0910b20"></a>男子！如我所說甚深之義，決定真實，離相違<a 
name="0910b21" id="0910b21"></a>過，當如是知。」</p><p style="text-indent: 0em; margin-left: 0em"><span class="linehead"></span>爾時，地藏菩薩摩訶薩說如此<a 
name="0910b22" id="0910b22"></a>等殊勝方便深要法門時，有十萬億眾生，發<a 
name="0910b23" id="0910b23"></a>阿耨多羅三藐三菩提心，住堅信位。復有九<a 
name="0910b24" id="0910b24"></a>萬八千菩薩，得無生法忍。一切大眾各以天<a 
name="0910b25" id="0910b25"></a>香花供養於佛，及供養地藏菩薩摩訶薩。</p><p style="text-indent: 0em; margin-left: 0em"><span class="linehead"></span>爾<a 
name="0910b26" id="0910b26"></a>時，佛告諸大眾言：「汝等各各應當受持此法<a 
name="0910b27" id="0910b27"></a>門，隨所住處，廣令流布。所以者何？如此法門，<a 
name="0910b28" id="0910b28"></a>甚為難值，能大利益。若人得聞彼地藏菩薩<a 
name="0910b29" id="0910b29"></a>摩訶薩名號，及信其所說者，當知是人速能<a 
name="0910c01" id="0910c01"></a>得離一切所有諸障礙事，疾至無上道。」</p><p style="text-indent: 0em; margin-left: 0em"><span class="linehead"></span>於是<a 
name="0910c02" id="0910c02"></a>大眾皆同發言：「我當受持，流布世間，不敢令<a 
name="0910c03" id="0910c03"></a>忘。」</p><p style="text-indent: 0em; margin-left: 0em"><span class="linehead"></span>爾時，堅淨信菩薩摩訶薩白佛言：「世尊，如<a 
name="0910c04" id="0910c04"></a>是所說六根聚修多羅中，名何法門？此法真<a 
name="0910c05" id="0910c05"></a>要，我當受持，令未來世普皆得聞。」</p><p style="text-indent: 0em; margin-left: 0em"><span class="linehead"></span>佛告堅淨<a 
name="0910c06" id="0910c06"></a>信菩薩摩訶薩言：「此法門名為“占察善惡業<a 
name="0910c07" id="0910c07"></a>報”；亦名“消除諸障增長淨信”；亦名“開示求向<a 
name="0910c08" id="0910c08"></a>大乘者進趣方便顯出甚深究竟實義”；亦名<a 
name="0910c09" id="0910c09"></a>“善安慰說令離怯弱速入堅信決定法門”。依<a 
name="0910c10" id="0910c10"></a>如是名義，汝當受持。」</p><p style="text-indent: 0em; margin-left: 0em"><span class="linehead"></span>佛說此法門名已，一切<a 
name="0910c11" id="0910c11"></a>眾會，悉皆歡喜，信受奉行。</p><a 
name="0910c12" id="0910c12"></a><p><span class="juanname">占察善惡業報經卷下</span></p>
<hr>【經文資訊】大正藏第 17 冊 No. 0839 占察善惡業報經<br>【版本記錄】CBETA 電子佛典 Rev. 1.13 (UTF8)，完成日期：2009/05/24<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，定廣法師輸入，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6466.html?index=T17n0839" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0839_002 by HTTrack Website Copier/3.x [XR&CO'2008], Mon, 02 Jun 2014 22:39:16 GMT -->
</html>
