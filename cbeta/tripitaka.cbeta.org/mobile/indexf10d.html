<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB120_001 by HTTrack Website Copier/3.x [XR&CO'2008], Tue, 03 Jun 2014 00:24:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga8638.gif?utmac=MO-30696269-4&amp;utmn=1406132914&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23&amp;utmp=%2Fmobile%2Findex.php%3Findex%3DJ23nB120_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第23冊<br/>No.B120 闢邪集 (1卷)<br/>【明 鍾始聲著　大朗序　文分天學初徵及天學再徵　附書柬四則　程啟用跋】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B120" sutra_name="闢邪集" sutra_juan="[卷1]">　
<a 
name="0047a01" id="0047a01"></a><div class="xu"><p style="margin-left: 2em"><span class="headname">刻闢邪集序</span></p><a 
name="0047a02" id="0047a02"></a><p style="text-indent: 0em; margin-left: 0em"><span class="linehead"></span><img src="cb_tripitaka_web/figures/J/J23p0047_01.html" alt="J23p0047_01.gif"/></p><a 
name="0047a03" id="0047a03"></a><a 
name="0047a04" id="0047a04"></a><a 
name="0047a05" id="0047a05"></a><a 
name="0047a06" id="0047a06"></a><a 
name="0047a07" id="0047a07"></a><a 
name="0047a08" id="0047a08"></a><a 
name="0047a09" id="0047a09"></a><a 
name="0047a10" id="0047a10"></a><a 
name="0047a11" id="0047a11"></a><a 
name="0047a12" id="0047a12"></a><a 
name="0047a13" id="0047a13"></a><a 
name="0047a14" id="0047a14"></a><a 
name="0047a15" id="0047a15"></a><a 
name="0047a16" id="0047a16"></a><a 
name="0047a17" id="0047a17"></a><a 
name="0047a18" id="0047a18"></a><a 
name="0047a19" id="0047a19"></a><a 
name="0047a20" id="0047a20"></a><a 
name="0047a21" id="0047a21"></a><a 
name="0047a22" id="0047a22"></a><a 
name="0047a23" id="0047a23"></a><a 
name="0047a24" id="0047a24"></a><a 
name="0047b01" id="0047b01"></a><p style="text-indent: 0em; margin-left: 0em"><span class="linehead"></span><img src="cb_tripitaka_web/figures/J/J23p0047_02.html" alt="J23p0047_02.gif"/></p></div><a 
name="0047b02" id="0047b02"></a><a 
name="0047b03" id="0047b03"></a><a 
name="0047b04" id="0047b04"></a><a 
name="0047b05" id="0047b05"></a><a 
name="0047b06" id="0047b06"></a><a 
name="0047b07" id="0047b07"></a><a 
name="0047b08" id="0047b08"></a><a 
name="0047b09" id="0047b09"></a><a 
name="0047b10" id="0047b10"></a><a 
name="0047b11" id="0047b11"></a><a 
name="0047b12" id="0047b12"></a><a 
name="0047b13" id="0047b13"></a><a 
name="0047b14" id="0047b14"></a><a 
name="0047b15" id="0047b15"></a><a 
name="0047b16" id="0047b16"></a><a 
name="0047b17" id="0047b17"></a><a 
name="0047b18" id="0047b18"></a><a 
name="0047b19" id="0047b19"></a><a 
name="0047b20" id="0047b20"></a><a 
name="0047b21" id="0047b21"></a><a 
name="0047b22" id="0047b22"></a><a 
name="0047b23" id="0047b23"></a><a 
name="0047b24" id="0047b24"></a><a 
name="0047c01" id="0047c01"></a><p style="margin-left: 2em"><span class="headname">天學初徵</span></p><a 
name="0047c02" id="0047c02"></a><p style="margin-left: 4em"><span class="byline">金閶逸史鍾始聲振之甫著</span></p><a 
name="0047c03" id="0047c03"></a><p style="margin-left: 4em"><span class="byline">新安夢士程智用用九甫評</span></p><a 
name="0047c04" id="0047c04"></a><p style="text-indent: 0em; margin-left: 0em"><span class="linehead"></span>鍾子讀易於震澤之濱。有客扣廬而問曰。吾聞子年<a 
name="0047c05" id="0047c05"></a>十二三。時便以千古學脈為<span class="corr" title='[已&gt;己]'>己</span>任。闢釋老閑聖道今<a 
name="0047c06" id="0047c06"></a>三十餘載矣。足不窺戶外。不與名公大人交。亦不思<a 
name="0047c07" id="0047c07"></a>致身以事君。將安補於世道哉。且子不聞近世有天<a 
name="0047c08" id="0047c08"></a>主教乎。其人從大西來。一見我中國之書悉能通達。<a 
name="0047c09" id="0047c09"></a>▆亦闢佛而尊儒與子意甚相符也。曷一共討究焉。<a 
name="0047c10" id="0047c10"></a>鍾子欣而作曰。有是哉。彼既從大西來。乃不袒釋而<a 
name="0047c11" id="0047c11"></a>袒儒。意者吾聖道晦而復明之機乎。願聞其旨。客迺<a 
name="0047c12" id="0047c12"></a>出聖像略說一冊以示之。鍾子讀甫竟。遂詬曰。嘻此<a 
name="0047c13" id="0047c13"></a>妖胡耳。陽排佛而陰。竊其秕糠偽尊儒而實亂其道<a 
name="0047c14" id="0047c14"></a>脈。請即以彼說攻之。彼云。天主即當初生天生地生<a 
name="0047c15" id="0047c15"></a>神生人生物的一大主宰。且問彼大主宰。有形質耶。<a 
name="0047c16" id="0047c16"></a>無形質耶。若有形質。復從何生。且未有天地時。住止<a 
name="0047c17" id="0047c17"></a>何處。若無形質。則吾儒所謂太極也。太極本無極云<a 
name="0047c18" id="0047c18"></a>何有愛惡。云何要人奉事聽候使令。云何能為福罰。<a 
name="0047c19" id="0047c19"></a>其不通者一也。且太極只是本具陰陽之理。是故動<a 
name="0047c20" id="0047c20"></a>而為陽。靜而為陰。陰陽各有善惡之致。故裁成輔相<a 
name="0047c21" id="0047c21"></a>之任獨歸於人。孔子曰。人能弘道。又曰為仁由<span class="corr" title='[已&gt;己]'>己</span>。子<a 
name="0047c22" id="0047c22"></a>思曰。致中和。天地位焉。萬物育焉。易曰。先天而天弗<a 
name="0047c23" id="0047c23"></a>違。若如彼說。則造作之權。全歸天主天主既能造作<a 
name="0047c24" id="0047c24"></a>神人。何不單造善神善人。而又兼造惡神惡人以貽<a 
name="0048a01" id="0048a01"></a>累於萬世乎。其不通者二也。且天主所造露際弗爾<a 
name="0048a02" id="0048a02"></a>何故獨賜之以大力量大才能。若不知其要起驕傲<a 
name="0048a03" id="0048a03"></a>而賜之。是不智也。若知其要起驕傲而賜之。是不仁<a 
name="0048a04" id="0048a04"></a>也。不仁不智。猶稱天主。其不通者三也。又露際弗爾<a 
name="0048a05" id="0048a05"></a>既罰下地獄矣。天主又容他在此世界陰誘世人。曾<a 
name="0048a06" id="0048a06"></a>不如舜之誅四凶。封傲象也。其不通者四也。且天地<a 
name="0048a07" id="0048a07"></a>萬物既皆天主所造。即應擇其有益者而造之。擇其<a 
name="0048a08" id="0048a08"></a>有損者而弗造。或雖造而即除之。何故造此肉身。造<a 
name="0048a09" id="0048a09"></a>此風俗。造此魔鬼。以為三仇。而不能除耶。世間良工。<a 
name="0048a10" id="0048a10"></a>造器必美。或偶不美。必棄之。以至大至尊至靈至聖<a 
name="0048a11" id="0048a11"></a>之真主曾良工之不如其不通者五也。孔子曰。天何<a 
name="0048a12" id="0048a12"></a>言哉。孟子曰。天不言。以行與事示之而<span class="corr" title='[巳&gt;已]'>已</span>矣。今言古<a 
name="0048a13" id="0048a13"></a>時天主降下十戒。則與漢宋之封禪天書何異。惑世<a 
name="0048a14" id="0048a14"></a>誣民莫此為甚其不通者六也。又天主降生為人。傳<a 
name="0048a15" id="0048a15"></a>受大道。未降生前居在何處。若在天堂。則是天主依<a 
name="0048a16" id="0048a16"></a>天堂住。如何可說天主造成天堂。若言既造天堂。依<a 
name="0048a17" id="0048a17"></a>天堂住。如人造屋還即住屋。則未造天堂時。又依何<a 
name="0048a18" id="0048a18"></a>住。若無所依。則同太極。不應太極依天堂住。福罰人<a 
name="0048a19" id="0048a19"></a>間。亦不應太極降生為人。其不通者七也。又天主既<a 
name="0048a20" id="0048a20"></a>降生後。彼天堂上為有本身。為無本身。若無本身。則<a 
name="0048a21" id="0048a21"></a>天上無主。若有本身。則濫佛氏真應二身之說。而又<a 
name="0048a22" id="0048a22"></a>不及千百億化身之奇幻。其不通者八也。又謂天主<a 
name="0048a23" id="0048a23"></a>以自身贖天下萬世罪過。尤為不通。夫天主既其至<a 
name="0048a24" id="0048a24"></a>尊無比。慈威無量。何不直赦人罪而須以身贖罪未<a 
name="0048b01" id="0048b01"></a>審向誰贖之其不通者九也。又既能以身贖人罪過。<a 
name="0048b02" id="0048b02"></a>何以不能使勿造罪。其不通者十也。又既云贖天下<a 
name="0048b03" id="0048b03"></a>萬世人罪而今猶有造罪墮地獄者。仍贖不盡。其不<a 
name="0048b04" id="0048b04"></a>通者十一也。吾儒謂堯舜之聖。不能掩其子之惡。孝<a 
name="0048b05" id="0048b05"></a>子慈孫。不能改幽厲之過。所以自天子至於庶人壹<a 
name="0048b06" id="0048b06"></a>是皆以修身為本。而今天主既可贖人罪過。則人便<a 
name="0048b07" id="0048b07"></a>可恣意為惡總待天主慈悲贖之。其不通者十二也。<a 
name="0048b08" id="0048b08"></a>遺下教規。謂只有一造物真主。至大至尊。要人奉事<a 
name="0048b09" id="0048b09"></a>拜祭。而盡抹殺天地日月諸星。則與佛氏所稱唯吾<a 
name="0048b10" id="0048b10"></a>獨尊何異。陰倣其說而陽排之。其不通者十三也。佛<a 
name="0048b11" id="0048b11"></a>氏雖曰唯吾獨尊。尚謂天地日月諸星。覆炤世間有<a 
name="0048b12" id="0048b12"></a>大功德。護世鬼神保祐人間。宜思報效。今乃曰不當<a 
name="0048b13" id="0048b13"></a>拜祭則專擅名利之惡。甚於佛氏。其不通者十四也。<a 
name="0048b14" id="0048b14"></a>既不許輪迴之說。又云人之靈魂嘗在不滅。有始無<a 
name="0048b15" id="0048b15"></a>終。則轉積轉多。安置何所。其不通者十五也。若謂天<a 
name="0048b16" id="0048b16"></a>堂地獄皆大。可以並容。何異佛氏之說。其不通者十<a 
name="0048b17" id="0048b17"></a>六也。又彼謂佛氏所稱三千大千華藏世界。人所不<a 
name="0048b18" id="0048b18"></a>見便是荒唐。今彼所稱天堂地獄又誰見之。其不通<a 
name="0048b19" id="0048b19"></a>者十七也。又謂天堂地獄。雖然未見。卻是實理。則安<a 
name="0048b20" id="0048b20"></a>知三千華藏非實理乎。而苦破之。其不通者十八也。<a 
name="0048b21" id="0048b21"></a>又謂臨終一刻聽從天主教法。也還翻悔得轉。則與<a 
name="0048b22" id="0048b22"></a>佛氏臨終十念相濫。汝說要真。佛氏亦說要真。汝說<a 
name="0048b23" id="0048b23"></a>要依十戒。佛氏亦說要依十戒。汝說從自己身心上<a 
name="0048b24" id="0048b24"></a>實實做出來。佛氏亦說從自己身心上實實做出來。<a 
name="0048c01" id="0048c01"></a>汝說要真心實意痛悔力除後來不敢再犯。佛氏亦<a 
name="0048c02" id="0048c02"></a>說要真心實意痛悔力除後來不敢再犯。全偷佛氏<a 
name="0048c03" id="0048c03"></a>之說而又非之。其不通者十九也。又佛氏專明萬法<a 
name="0048c04" id="0048c04"></a>惟心故凡事只靠一心汝既專明萬法惟天主則凡<a 
name="0048c05" id="0048c05"></a>事只靠一天主足矣。又何用從自己身心做出耶。若<a 
name="0048c06" id="0048c06"></a>仍要從身心做出則權不獨在天主明矣而妄立天<a 
name="0048c07" id="0048c07"></a>主。其不通者二十也。汝既要攻釋道兩家。須搜其病<a 
name="0048c08" id="0048c08"></a>根彼方心服。若謂要人施捨些錢財。備辦些齋飯燒<a 
name="0048c09" id="0048c09"></a>化些紙張。便是功果。恐彼二氏亦未必心服。而汝又<a 
name="0048c10" id="0048c10"></a>仍教人奉事拜禮天主聖像與彼何異。其不通者二<a 
name="0048c11" id="0048c11"></a>十一也。吾儒謂物物一太極天命之謂性故人人可<a 
name="0048c12" id="0048c12"></a>以成位於中。至於尊卑名位。則森然不亂。故天子事<a 
name="0048c13" id="0048c13"></a>上帝諸侯祭山川社稷。大夫五祀。士祭其先。今既謂<a 
name="0048c14" id="0048c14"></a>天主至大至尊。又令家事而戶奉之。與佛老二像何<a 
name="0048c15" id="0048c15"></a>異而妄自表彰以為不同。其不通者二十二也。吾故<a 
name="0048c16" id="0048c16"></a>曰陽闢佛而陰竊之偽尊儒而實壞之者也。逐其人。<a 
name="0048c17" id="0048c17"></a>燬其書。禁天下不得存其像。庶不為中國之賊耳。聞<a 
name="0048c18" id="0048c18"></a>彼妖徒聰明能辯。必有以解吾徵者。吾將再徵之。</p><a 
name="0048c19" id="0048c19"></a><a 
name="0048c20" id="0048c20"></a><a 
name="0048c21" id="0048c21"></a><a 
name="0048c22" id="0048c22"></a><a 
name="0048c23" id="0048c23"></a><a 
name="0048c24" id="0048c24"></a><p style="text-indent: 0em; margin-left: 0em"><span class="linehead"></span>天學初徵</p><a 
name="0049a01" id="0049a01"></a><p style="margin-left: 2em"><span class="headname">天學再徵</span></p><a 
name="0049a02" id="0049a02"></a><p style="margin-left: 4em"><span class="byline">金閶逸史鍾始聲振之甫著</span></p><a 
name="0049a03" id="0049a03"></a><p style="margin-left: 4em"><span class="byline">新安夢士程智用用九甫評</span></p><a 
name="0049a04" id="0049a04"></a><p style="text-indent: 0em; margin-left: 0em"><span class="linehead"></span>鍾子作天學初徵。客閱而笑曰。甚矣子之鹵莽也。乍<a 
name="0049a05" id="0049a05"></a>聞天說曾未深究。遽謂不通而徵之。子且再閱西來<a 
name="0049a06" id="0049a06"></a>意。三山論學記。及聖教約言。則不通者。乃在子而不<a 
name="0049a07" id="0049a07"></a>在彼矣。鍾子取而細讀之。復為之徵如左。</p><a 
name="0049a08" id="0049a08"></a><p style="text-indent: 0em; margin-left: 0em"><span class="linehead"></span>其言曰。上天自東運行。而日月星辰之天。自西循逆<a 
name="0049a09" id="0049a09"></a>之。度數各依其則。次舍各安其位。倘無尊主幹旋主<a 
name="0049a10" id="0049a10"></a>宰。其間寧免無悖。譬如舟渡江海。上下風濤而無傾<a 
name="0049a11" id="0049a11"></a>蕩之虞。雖未見人。亦知一舟之中。必有掌舵智工等。<a 
name="0049a12" id="0049a12"></a>徵曰。舟之渡江海也。舟必各一舵工。未聞一舵工而<a 
name="0049a13" id="0049a13"></a>遍操眾舟之上下者也。又操舟者必非造舟人也謂<a 
name="0049a14" id="0049a14"></a>天惟一主。并造之。并運行之。可乎。</p><a 
name="0049a15" id="0049a15"></a><p style="text-indent: 0em; margin-left: 0em"><span class="linehead"></span>其言曰。凡物不能自成。必須外為者以成之樓。臺房<a 
name="0049a16" id="0049a16"></a>屋不能自成。成於工匠之手。天地不能自成。成於天<a 
name="0049a17" id="0049a17"></a>主等。徵曰。工匠之成房屋也。必有命之成者。天主之<a 
name="0049a18" id="0049a18"></a>成天地孰命之耶。工匠成房屋。不能為房屋主。彼成<a 
name="0049a19" id="0049a19"></a>天地者。又烏能為天地主乎。</p><a 
name="0049a20" id="0049a20"></a><p style="text-indent: 0em; margin-left: 0em"><span class="linehead"></span>其言曰。天下之物極多極盛。苟無一尊維持調護。不<a 
name="0049a21" id="0049a21"></a>免散壞。是故一家止有一長。一國止有一君。一人止<a 
name="0049a22" id="0049a22"></a>有一身。一身止有一首等。徵曰。謂一身無二首。可也。<a 
name="0049a23" id="0049a23"></a>謂一身一首之外。別無他身他首不可也。謂一家無<a 
name="0049a24" id="0049a24"></a>二長可也。謂一家一長之外別無他家他長不可也。<a 
name="0049b01" id="0049b01"></a>謂一國無二君可也。謂一國一君之外更無他國他<a 
name="0049b02" id="0049b02"></a>君不可也。謂一天無二主亦可也。謂一天一主之外<a 
name="0049b03" id="0049b03"></a>獨無他天他主可乎。又一身雖惟一首。首必與四肢<a 
name="0049b04" id="0049b04"></a>百骸俱生。非首生四肢百骸也。一家雖惟一長。長必<a 
name="0049b05" id="0049b05"></a>與眷屬僮僕並生。非長生眷屬僮僕也。一國雖惟一<a 
name="0049b06" id="0049b06"></a>君。君必與臣佐吏民俱生。非君生臣佐吏民也。則一<a 
name="0049b07" id="0049b07"></a>天雖惟一主。主亦必與神鬼人物並生。謂主生神鬼<a 
name="0049b08" id="0049b08"></a>人物可乎。</p><a 
name="0049b09" id="0049b09"></a><p style="text-indent: 0em; margin-left: 0em"><span class="linehead"></span>其言曰。天主非天也。非地也。而高明博厚。較天地尤<a 
name="0049b10" id="0049b10"></a>甚。非鬼神也。而神靈鬼神不啻。非人也。而遐邁聖睿。<a 
name="0049b11" id="0049b11"></a>乃至無始無終。無處可以容載。而無所不盈充等。徵<a 
name="0049b12" id="0049b12"></a>曰。既無所不盈充。則不但在天堂。亦遍在地獄也。不<a 
name="0049b13" id="0049b13"></a>但遍天地。亦遍在神鬼人獸草木雜穢等處也。若謂<a 
name="0049b14" id="0049b14"></a>高居天堂。至尊無上。則盈充之義不成若謂遍一切<a 
name="0049b15" id="0049b15"></a>處則至尊之體不立或救之曰。天主之尊。如日在天<a 
name="0049b16" id="0049b16"></a>光遍一切。雖遍而不失其尊雖尊而光原自遍。今再<a 
name="0049b17" id="0049b17"></a>徵曰。是仍有處所有方隅有形像也。日有形像彼謂<a 
name="0049b18" id="0049b18"></a>天主造之。天主亦有形像。又誰之所造耶。</p><a 
name="0049b19" id="0049b19"></a><p style="text-indent: 0em; margin-left: 0em"><span class="linehead"></span>其言曰。吾天主。乃經所謂上帝也。遂引頌雅易傳中<a 
name="0049b20" id="0049b20"></a>庸等以證成之。徵曰。甚矣其不知儒理也。吾儒所謂<a 
name="0049b21" id="0049b21"></a>天者有三焉。一者望而蒼蒼之天。所謂昭昭之多。及<a 
name="0049b22" id="0049b22"></a>其無窮者是也。二者統御世間主善罰惡之天。即詩<a 
name="0049b23" id="0049b23"></a>易中庸所稱上帝是也。彼惟知此而已此之天帝但<a 
name="0049b24" id="0049b24"></a>治世而非生世譬如帝王但治民而非生民也。乃謬<a 
name="0049c01" id="0049c01"></a>計為生人生物之主。則大繆矣。三者本有靈明之性<a 
name="0049c02" id="0049c02"></a>無始無終。不生不滅名之為天。此乃天地萬物本原<a 
name="0049c03" id="0049c03"></a>名之為命。故中庸云。天命之謂性天非蒼蒼之天。亦<a 
name="0049c04" id="0049c04"></a>非上帝之天也。命非諄諄之命。亦非賦畀之解也。孔<a 
name="0049c05" id="0049c05"></a>子曰五十而知天命。正深證此本性耳亦謂之中故<a 
name="0049c06" id="0049c06"></a>曰喜怒哀樂之未發謂之中。中也者天下之大本也。<a 
name="0049c07" id="0049c07"></a>亦謂之易故曰易無思也。無為也。寂然不動感而遂<a 
name="0049c08" id="0049c08"></a>通天下之故。亦謂之良知。故曰知至而后意誠。亦謂<a 
name="0049c09" id="0049c09"></a>之不睹不聞。亦謂之獨。故曰戒慎乎其所不睹。恐懼<a 
name="0049c10" id="0049c10"></a>乎其所不聞。君子必慎其獨。即孔子所言畏天命也。<a 
name="0049c11" id="0049c11"></a>亦謂之心。故曰學問之道無他。求其放心而已矣。亦<a 
name="0049c12" id="0049c12"></a>謂之己。故曰君子求諸<span class="corr" title='[已&gt;己]'>己</span>。為仁由<span class="corr" title='[已&gt;己]'>己</span>而由人乎哉。亦<a 
name="0049c13" id="0049c13"></a>謂之我。故曰萬物皆備於我矣。亦謂之誠。故曰自誠<a 
name="0049c14" id="0049c14"></a>明謂之性。誠者天之道也。此真天地萬物本原而實<a 
name="0049c15" id="0049c15"></a>無喜怒無造作無賞罰無聲臭。但此天然性德之中<a 
name="0049c16" id="0049c16"></a>法爾具足理氣體用故曰易有太極是生兩儀等然<a 
name="0049c17" id="0049c17"></a>雖云易有太極而太極即全是易如濕性為水。水全<a 
name="0049c18" id="0049c18"></a>是濕。雖云太極生兩儀。而兩儀即全。太極雖云兩儀<a 
name="0049c19" id="0049c19"></a>生四象。四象亦即全是兩儀。雖云四象生八卦。八卦<a 
name="0049c20" id="0049c20"></a>亦即全是四象乃至八相盪而為六十四。六十四互<a 
name="0049c21" id="0049c21"></a>變而為四千九十六。於彼四千九十六卦之中。隨舉<a 
name="0049c22" id="0049c22"></a>一卦隨舉一爻。亦無不全是八卦全是四象全是兩<a 
name="0049c23" id="0049c23"></a>儀全是太極全是易理者。譬如觸大海一波無不全<a 
name="0049c24" id="0049c24"></a>體是水全是濕性者文如撒水銀珠顆顆皆圓。故凡<a 
name="0050a01" id="0050a01"></a>天神鬼人。苟能於一事一物之中。克見太極易理之<a 
name="0050a02" id="0050a02"></a>全者在天則為上帝。在鬼神則為靈明。在人則為聖<a 
name="0050a03" id="0050a03"></a>人。而統治化導之權歸焉倘天地未分之先。先有一<a 
name="0050a04" id="0050a04"></a>最靈最聖者為大主。則便可有治而無亂。有善而無<a 
name="0050a05" id="0050a05"></a>惡。又何俟後之。神靈聖哲為之裁成輔相而人亦更<a 
name="0050a06" id="0050a06"></a>無與天地合德先天而天弗違者矣彼烏知吾儒繼<a 
name="0050a07" id="0050a07"></a>天立極之真學脈哉。</p><a 
name="0050a08" id="0050a08"></a><p style="text-indent: 0em; margin-left: 0em"><span class="linehead"></span>其言曰。魂有三品。下名生魂。草木之魂是也。中名覺<a 
name="0050a09" id="0050a09"></a>魂。禽獸之魂是也。此二皆滅。亦云有始有終。卜名靈<a 
name="0050a10" id="0050a10"></a>魂。即人魂也。此魂不滅。亦云有始無終。徵曰。靈與覺<a 
name="0050a11" id="0050a11"></a>異。則有始而無終。覺與生異。何皆有始而有終也。且<a 
name="0050a12" id="0050a12"></a>謂禽獸有覺而無靈。惟人為有靈者。現見世之愚人。<a 
name="0050a13" id="0050a13"></a>但念飲食婬欲。他無所知。與禽獸何異。現見世有義<a 
name="0050a14" id="0050a14"></a>犬義猴。捨身殉主。訴官理究與人何異。故孟子亦云。<a 
name="0050a15" id="0050a15"></a>人之所以異於禽獸者幾希庶民去之君子存之豈<a 
name="0050a16" id="0050a16"></a>可妄分一有終一無終耶。</p><a 
name="0050a17" id="0050a17"></a><p style="text-indent: 0em; margin-left: 0em"><span class="linehead"></span>其言曰。周公仲尼之論孰有狎后帝而與之一者。設<a 
name="0050a18" id="0050a18"></a>匹夫自稱與天子同尊。其能免乎。地上民不可妄比<a 
name="0050a19" id="0050a19"></a>肩地上君。而可同天上帝乎。徵曰。庶民不敢擬帝王<a 
name="0050a20" id="0050a20"></a>者名位也。不敢讓帝王者德性也故曰朝廷莫如爵<a 
name="0050a21" id="0050a21"></a>輔世長民莫如德。又曰當仁不讓於師。又曰自天子<a 
name="0050a22" id="0050a22"></a>以至於庶人。壹是皆以修身為本。故文王。人君也。而<a 
name="0050a23" id="0050a23"></a>純亦不<span class="corr" title='[已&gt;己]'>己</span>。可以配天仲尼匹夫也。而祖述憲章不名<a 
name="0050a24" id="0050a24"></a>僭竊。且父之生子也誰不欲子之克肖者天主既為<a 
name="0050b01" id="0050b01"></a>大父實生於人乃不欲人之肖之何哉。</p><a 
name="0050b02" id="0050b02"></a><p style="text-indent: 0em; margin-left: 0em"><span class="linehead"></span>其言曰。知者之心含天地。具萬物。非真天地萬物之<a 
name="0050b03" id="0050b03"></a>體也。若止水明鏡。影諸萬物。乃謂明鏡止水均有天<a 
name="0050b04" id="0050b04"></a>地。即能造作之。豈可乎。天主。萬物之原。能生萬物。若<a 
name="0050b05" id="0050b05"></a>人即與之同。當亦能生之。徵曰。止水明鏡之影萬物<a 
name="0050b06" id="0050b06"></a>也。鏡水在此。萬物在彼。有分劑。有方隅。故知是影而<a 
name="0050b07" id="0050b07"></a>非體也。心之含天地具萬物也。汝可指心之方隅分<a 
name="0050b08" id="0050b08"></a>劑猶如彼鏡與水乎。若心無形朕。不能生萬物者。天<a 
name="0050b09" id="0050b09"></a>主亦無形朕胡能生萬物也。若天主無形而能形形。<a 
name="0050b10" id="0050b10"></a>心獨不可無形而形形乎。</p><a 
name="0050b11" id="0050b11"></a><p style="text-indent: 0em; margin-left: 0em"><span class="linehead"></span>其言曰。有在物之內分。如陰陽是也。有在物之外分。<a 
name="0050b12" id="0050b12"></a>如作者之類是也。天主作物。則在物之外分矣。徵曰。<a 
name="0050b13" id="0050b13"></a>天主作天地萬物必在天地萬物之外。如匠作器皿。<a 
name="0050b14" id="0050b14"></a>必在器皿之外。是固然矣。然則天主有方隅也有分<a 
name="0050b15" id="0050b15"></a>劑也。原非遍一切也。則必有分段也。有變遷也何以<a 
name="0050b16" id="0050b16"></a>無始無終。能為萬世主乎。</p><a 
name="0050b17" id="0050b17"></a><p style="text-indent: 0em; margin-left: 0em"><span class="linehead"></span>其言曰。形者在所。故能充乎所神無形。則何以滿其<a 
name="0050b18" id="0050b18"></a>所乎。一粒之大萬神宅焉。豈惟往者。將來靈魂並容<a 
name="0050b19" id="0050b19"></a>不礙也。徵曰。神之無形。善乎其言之矣。然無形則無<a 
name="0050b20" id="0050b20"></a>往來。亦無數目。亦無生滅。而曰靈魂天主所生其可<a 
name="0050b21" id="0050b21"></a>乎哉。</p><a 
name="0050b22" id="0050b22"></a><p style="text-indent: 0em; margin-left: 0em"><span class="linehead"></span>其言曰。化生天地萬物。乃大公之父也。又時主宰而<a 
name="0050b23" id="0050b23"></a>安養之。乃無上共君也。世人弗仰弗奉。則無父無君<a 
name="0050b24" id="0050b24"></a>至無孝至無忠也。徵曰。夫世間之法。決無全能。故天<a 
name="0050c01" id="0050c01"></a>地能覆載而不能炤明。日月能炤明而不能生育。父<a 
name="0050c02" id="0050c02"></a>母能生育而不能教誨。師友能教誨而不能賞罰。君<a 
name="0050c03" id="0050c03"></a>主能賞罰而不能無漏網。鬼神賞罰無漏網而又不<a 
name="0050c04" id="0050c04"></a>能覆載炤明等。若天主果有全能也則直以天主覆<a 
name="0050c05" id="0050c05"></a>載炤臨生育教誨賞罰之而可矣。又何用天地日月<a 
name="0050c06" id="0050c06"></a>君親鬼神為若猶待天覆地載乃至親生君治之也。<a 
name="0050c07" id="0050c07"></a>則天主全能安在今現見人之生也。天覆之地載之<a 
name="0050c08" id="0050c08"></a>日月炤臨之。父生之。母育之。國君統治之。鬼神昭鑒<a 
name="0050c09" id="0050c09"></a>保護之。顧不知感其恩德。獨推恩於漠無見聞之天<a 
name="0050c10" id="0050c10"></a>主。謂之大父大君既謂之大父大君則必以吾父吾<a 
name="0050c11" id="0050c11"></a>君為小父小君矣豈不至無孝至無忠哉又設謂天<a 
name="0050c12" id="0050c12"></a>主全能。即寄於天地日月君親鬼神。如國主寄全用<a 
name="0050c13" id="0050c13"></a>於公卿牧長。則庶民有善。官宰賞之可矣。庶民有罪。<a 
name="0050c14" id="0050c14"></a>官宰罰之可矣。豈事事必經國主哉。又庶民之所承<a 
name="0050c15" id="0050c15"></a>事。亦但承事官宰無違。即為承事國主矣。豈必獨事<a 
name="0050c16" id="0050c16"></a>一主而禁其承事官宰哉。今謂仙佛僭竊。禁不承事。<a 
name="0050c17" id="0050c17"></a>猶之可也。天地日月鬼神。固天主所造以覆載炤護<a 
name="0050c18" id="0050c18"></a>人者而亦禁其拜祭不亦異乎。</p><a 
name="0050c19" id="0050c19"></a><p style="text-indent: 0em; margin-left: 0em"><span class="linehead"></span>其言曰。人心性命。原天主所賦也。徵曰。天命之謂性<a 
name="0050c20" id="0050c20"></a>紫陽之解甚謬。吾<span class="corr" title='[巳&gt;已]'>已</span>釋大意於前矣。夫可賦者。必其<a 
name="0050c21" id="0050c21"></a>有形者也。心性有何形像而可賦乎。若無形像而仍<a 
name="0050c22" id="0050c22"></a>可賦。則天主靈明。亦必有賦之者矣。又可賦則可奪<a 
name="0050c23" id="0050c23"></a>云何有始而無終乎。</p><a 
name="0050c24" id="0050c24"></a><p style="text-indent: 0em; margin-left: 0em"><span class="linehead"></span>其言曰。必先有物而後有理。引詩云有物有則。徵曰。<a 
name="0051a01" id="0051a01"></a>夫理者貫於物之終始而能成物者也。故曰誠者物<a 
name="0051a02" id="0051a02"></a>之終始。不誠無物。詩所謂有物有則。正繇從理成物。<a 
name="0051a03" id="0051a03"></a>故即物是理。如金作器。器全是金也。若言先有物而<a 
name="0051a04" id="0051a04"></a>後有理。則未有物時便無理耶。既無物即無理。則無<a 
name="0051a05" id="0051a05"></a>天地時尤必無理。而天主在天地先。乃無理之尤甚<a 
name="0051a06" id="0051a06"></a>者也。</p><a 
name="0051a07" id="0051a07"></a><p style="text-indent: 0em; margin-left: 0em"><span class="linehead"></span>其言曰。必有無始而後有有始。有無形而後能形形。<a 
name="0051a08" id="0051a08"></a>吾身之先。必有父母生我。必有天主降衷於我。徵曰。<a 
name="0051a09" id="0051a09"></a>無始無形。快哉論也。若天主無始。則父母亦無始乎。<a 
name="0051a10" id="0051a10"></a>天主無形。則父母亦無形乎。或解之曰。父母有形。故<a 
name="0051a11" id="0051a11"></a>有始。天主無形。故無始也。徵曰。吾身有形。故有始吾<a 
name="0051a12" id="0051a12"></a>心性無形何為不無始乎。</p><a 
name="0051a13" id="0051a13"></a><p style="text-indent: 0em; margin-left: 0em"><span class="linehead"></span>其言曰。天地猶一宮室也。宮室樓臺必待有主製造<a 
name="0051a14" id="0051a14"></a>而後成。曾是天地之大。無有主之者。竟能自造自成<a 
name="0051a15" id="0051a15"></a>乎。徵曰。宮室未成時。主及工匠。依地依廠。天地未成<a 
name="0051a16" id="0051a16"></a>時。天主何依耶。又宮室則用土木瓦石成之。天地用<a 
name="0051a17" id="0051a17"></a>何物成之耶。又未有天地。先有成天地之料耶此料<a 
name="0051a18" id="0051a18"></a>為本有之為天主生之耶。且安置何所耶。為在天主<a 
name="0051a19" id="0051a19"></a>身內為在外耶。若在身外。則天主不遍一切。若在身<a 
name="0051a20" id="0051a20"></a>內不幾戕賊其身而以為天地萬物耶。</p><a 
name="0051a21" id="0051a21"></a><p style="text-indent: 0em; margin-left: 0em"><span class="linehead"></span>其言曰。太極之說。不過理氣二字。未嘗言其有靈知<a 
name="0051a22" id="0051a22"></a>覺。明也既無靈覺何以主宰萬化。徵曰。孔子不言易<a 
name="0051a23" id="0051a23"></a>有太極是生兩儀乎。夫易即靈明知覺之本性也故<a 
name="0051a24" id="0051a24"></a>無思無為寂然不動感而遂通然正不必以此主宰<a 
name="0051b01" id="0051b01"></a>萬化。若萬化定有主宰。則但化善而不化惡。但化樂<a 
name="0051b02" id="0051b02"></a>而不化苦。聖人修道之教。反為無用矣。</p><a 
name="0051b03" id="0051b03"></a><p style="text-indent: 0em; margin-left: 0em"><span class="linehead"></span>其言曰。儒云物物各具一太極。則太極與物同體囿<a 
name="0051b04" id="0051b04"></a>於物而不得為天地主。徵曰。太極妙理無分劑無方<a 
name="0051b05" id="0051b05"></a>隅。故物物各得其全全體在物而不囿於物也。孔子<a 
name="0051b06" id="0051b06"></a>曰。範圍天地之化而不過。曲成萬物而不遺。通乎晝<a 
name="0051b07" id="0051b07"></a>夜之道而知。此之謂也。汝謂獨一天主。不與物同體。<a 
name="0051b08" id="0051b08"></a>則必高居物表有分劑有方隅矣何謂無所不在。</p><a 
name="0051b09" id="0051b09"></a><p style="text-indent: 0em; margin-left: 0em"><span class="linehead"></span>其言曰。人為天主所生。悉啟翼於善。或乃為惡。則同<a 
name="0051b10" id="0051b10"></a>人所自造。徵曰。天主既有全能。何以好善而人不善。<a 
name="0051b11" id="0051b11"></a>惡惡而人反惡。或救之曰。如父母生子。但欲其善。不<a 
name="0051b12" id="0051b12"></a>欲其惡。子偏作惡。父母何辜。徵曰。父母生子身。不生<a 
name="0051b13" id="0051b13"></a>子心性。故不得自在也。天主既生其心性何不但生<a 
name="0051b14" id="0051b14"></a>善心性耶。</p><a 
name="0051b15" id="0051b15"></a><p style="text-indent: 0em; margin-left: 0em"><span class="linehead"></span>其言曰。天主生物。欲以養人。生人欲以事主。徵曰。天<a 
name="0051b16" id="0051b16"></a>主既無始。無始何人事之而忽起生人事己之想。又<a 
name="0051b17" id="0051b17"></a>父母生子為防老死。天主既無終生人何用。</p><a 
name="0051b18" id="0051b18"></a><p style="text-indent: 0em; margin-left: 0em"><span class="linehead"></span>其言曰。人之生從何來。死從何去。徵曰。此佛氏嘗談<a 
name="0051b19" id="0051b19"></a>也亦吾儒秘旨也而用之則大異矣。孔子曰。原始反<a 
name="0051b20" id="0051b20"></a>終。故知死生之說。精氣為物。遊魂為變。是故知鬼神<a 
name="0051b21" id="0051b21"></a>之情狀。逮季路問事鬼神。則曰。未能事人。焉能事鬼。<a 
name="0051b22" id="0051b22"></a>敢問死。則曰。未知生。焉知死。繇此觀之。生死無二理。<a 
name="0051b23" id="0051b23"></a>人鬼無二致明矣。朝聞道而夕死可者謂其死而有<a 
name="0051b24" id="0051b24"></a>不死者。存也既死而不死則生必不生而謂天主賦<a 
name="0051c01" id="0051c01"></a>之始生可乎。</p><a 
name="0051c02" id="0051c02"></a><p style="text-indent: 0em; margin-left: 0em"><span class="linehead"></span>其言曰。天主降生之時。第以本性之原體。結合於吾<a 
name="0051c03" id="0051c03"></a>人之性體。譬之以梨接桃。梨藉桃以生。桃何嘗損其<a 
name="0051c04" id="0051c04"></a>本體。徵曰。彼<span class="corr" title='[▆&gt;謂]'>謂</span>人之性靈。皆天主造。而今以桃梨譬<a 
name="0051c05" id="0051c05"></a>之。將謂世間之梨。皆桃所生乎。梨本桃生何須待接<a 
name="0051c06" id="0051c06"></a>待接方生則桃本不能生梨矣。</p><a 
name="0051c07" id="0051c07"></a><p style="text-indent: 0em; margin-left: 0em"><span class="linehead"></span>其言曰。天主未降生千百年前。<span class="corr" title='[巳&gt;已]'>已</span>豫示必降之兆。及<a 
name="0051c08" id="0051c08"></a>其將降。又有天神來報。乃至種種奇功異瑞。其書充<a 
name="0051c09" id="0051c09"></a>棟。特未傳譯等。徵曰。此與釋氏所述佛生瑞應何異<a 
name="0051c10" id="0051c10"></a>也。若謂釋迦為摩耶所生不過是人。則天主為聖女<a 
name="0051c11" id="0051c11"></a>所生。獨非人乎。若謂耶穌定是天主降生則安知釋<a 
name="0051c12" id="0051c12"></a>迦非天主降生乎。若謂佛氏經書荒偽。則汝書安知<a 
name="0051c13" id="0051c13"></a>不荒偽乎。若謂汝書歷歷有據。則佛經不亦自謂歷<a 
name="0051c14" id="0051c14"></a>歷有據乎。若謂佛出西域。此間無人見聞。便稱為謬。<a 
name="0051c15" id="0051c15"></a>則汝出大西此間尤無人見不尤謬乎佛書從天竺<a 
name="0051c16" id="0051c16"></a>來。汝則以為誤取。汝謂九萬里來。誰知其非說謊乎。<a 
name="0051c17" id="0051c17"></a>汝既孤身至此。去家<span class="corr" title='[巳&gt;已]'>已</span>遠。歷年<span class="corr" title='[巳&gt;已]'>已</span>久。何繇與汝交者。<a 
name="0051c18" id="0051c18"></a>猶有本國異物贈之。豈汝膂力甚大。當日所攜之物<a 
name="0051c19" id="0051c19"></a>如此其多耶。抑有神通。朝取而夕至耶。抑有奇術。隨<a 
name="0051c20" id="0051c20"></a>意能變造耶。吾亦聞汝之根底矣。生於近香山岳之<a 
name="0051c21" id="0051c21"></a>小國。聰明奸究。意在覬覦中原神器。故泛海潛至嶺<a 
name="0051c22" id="0051c22"></a>南。先學此方聲字。然後竊讀三教群書牽佛附儒杜<a 
name="0051c23" id="0051c23"></a>撰扭捏創此邪教以為惑世誑民蠹壞國運之本自<a 
name="0051c24" id="0051c24"></a>謂絕婬不娶。而以領聖水之妄說。誘彼愚夫愚婦私<a 
name="0052a01" id="0052a01"></a>行穢鄙。然閩粵民庶。每年必與呂宋等國商賈往來。<a 
name="0052a02" id="0052a02"></a>汝之羽翼。每年附舟賚送寶物以相資給。是故與汝<a 
name="0052a03" id="0052a03"></a>交者。汝不希彼一毫供養。更以異物而贈惠之。人遂<a 
name="0052a04" id="0052a04"></a>謂汝廉潔無求。勝彼釋老之勸人布施。乃至縉紳達<a 
name="0052a05" id="0052a05"></a>士。亦被汝惑。以為恭愨廉退。儼然大儒風格。嗚呼安<a 
name="0052a06" id="0052a06"></a>知王莽謙恭乃漢室之賊介甫新學實宋世之蠹哉<a 
name="0052a07" id="0052a07"></a>汝之心術亦太惡矣。</p><a 
name="0052a08" id="0052a08"></a><p style="text-indent: 0em; margin-left: 0em"><span class="linehead"></span>其言曰。物或有始終。如草木鳥獸。或有始而無終。如<a 
name="0052a09" id="0052a09"></a>天地神鬼及人之靈魂。惟天主無始無終而能始終<a 
name="0052a10" id="0052a10"></a>萬物。無天主則無物矣。徵曰。吾儒謂誠者物之終始。<a 
name="0052a11" id="0052a11"></a>不誠無物。其次致曲。曲能有誠。誠則形。乃至惟天下<a 
name="0052a12" id="0052a12"></a>至誠為能化。至誠之道。可以前知。至誠如神。至誠能<a 
name="0052a13" id="0052a13"></a>盡其性。能盡人物之性。贊化育而參天地。故先以二<a 
name="0052a14" id="0052a14"></a>語定其宗趣。所謂自誠明謂之性。自明誠謂之教。而<a 
name="0052a15" id="0052a15"></a>又結示性修不二天人合一之旨。故曰誠則明矣。明<a 
name="0052a16" id="0052a16"></a>則誠矣。此真物化根源非所謂天主也。若必立一天<a 
name="0052a17" id="0052a17"></a>主。至靈至聖。無所不能。威權不二。則化育決無勞贊<a 
name="0052a18" id="0052a18"></a>而天地決不可參豈理也哉又彼所立有始有終有<a 
name="0052a19" id="0052a19"></a>始無終。無始無終三句。尤為不通。易曰。形而上者謂<a 
name="0052a20" id="0052a20"></a>之道。形而下者謂之器。器則有始必有終。道則無終<a 
name="0052a21" id="0052a21"></a>必無始。既許有始無終一句。何不并立無始有終一<a 
name="0052a22" id="0052a22"></a>句耶。且草木與鳥獸。其不同甚矣。猶皆有始有終。人<a 
name="0052a23" id="0052a23"></a>之所以異於禽獸者幾希耳。獨有始而無終。何耶。又<a 
name="0052a24" id="0052a24"></a>世間之法。父子必相類。因果必相同。現見人決生人。<a 
name="0052b01" id="0052b01"></a>鳥決生鳥。瓜不生豆。豆不生瓜。天主既生人也。人有<a 
name="0052b02" id="0052b02"></a>始無終。天主亦必有始而無終矣。若天主靈妙故無<a 
name="0052b03" id="0052b03"></a>始。則人心亦靈妙。何謂獨有始乎。若人心靈妙。天主<a 
name="0052b04" id="0052b04"></a>賦之。則天主靈妙安知不亦有賦之者乎。又天主生<a 
name="0052b05" id="0052b05"></a>人。則謂人之大父也。生鳥獸。不為鳥獸父乎。生草木。<a 
name="0052b06" id="0052b06"></a>不為草木父乎。鳥獸草木之父。亦何足為尊主乎。</p><a 
name="0052b07" id="0052b07"></a><p style="text-indent: 0em; margin-left: 0em"><span class="linehead"></span>其言曰。譬如樹之花果枝葉及榦。皆繇根生。無根則<a 
name="0052b08" id="0052b08"></a>皆無。乃樹之根固無他根所繇生也。天主是萬物根<a 
name="0052b09" id="0052b09"></a>底。何所繇生。徵曰。樹根必依地者也。天主獨能無所<a 
name="0052b10" id="0052b10"></a>依乎。</p><a 
name="0052b11" id="0052b11"></a><p style="text-indent: 0em; margin-left: 0em"><span class="linehead"></span>其言曰。天主當初欲生萬物。以為人用。先開闢天地<a 
name="0052b12" id="0052b12"></a>化生萬物之諸宗。然後化生一男一女等。徵曰。天地<a 
name="0052b13" id="0052b13"></a>未闢。尚未有人。云何欲生萬物以為人用乎。</p><a 
name="0052b14" id="0052b14"></a><p style="text-indent: 0em; margin-left: 0em"><span class="linehead"></span>其言曰。生前為善為惡。其魂各以死後赴天主審判<a 
name="0052b15" id="0052b15"></a>徵曰。若天主無形聲處所。則死者將何所赴。若可赴<a 
name="0052b16" id="0052b16"></a>聽審判。殆如世間士師。亦如釋氏所稱閻羅。然設如<a 
name="0052b17" id="0052b17"></a>士師則士師亦父母所生。不免老死者也設如閻羅<a 
name="0052b18" id="0052b18"></a>則閻羅亦眾生數目。不免輪迴者也猶可稱無始無<a 
name="0052b19" id="0052b19"></a>終造物之真宰耶。</p><a 
name="0052b20" id="0052b20"></a><p style="text-indent: 0em; margin-left: 0em"><span class="linehead"></span>其言曰。天堂地獄之報決不可免。所以定有後世。無<a 
name="0052b21" id="0052b21"></a>有一人能憶前世事者。所以定無前世。徵曰。執途之<a 
name="0052b22" id="0052b22"></a>人而問以初生時事。亦無一人能憶之者。可謂并無<a 
name="0052b23" id="0052b23"></a>初生事乎。初生雖不憶。不可謂無初生。前世雖不憶。<a 
name="0052b24" id="0052b24"></a>又安知無前世也。</p><a 
name="0052c01" id="0052c01"></a><p style="text-indent: 0em; margin-left: 0em"><span class="linehead"></span>其言曰。仙佛菩薩。令人奉敬自<span class="corr" title='[已&gt;己]'>己</span>而抗天主之權。徵<a 
name="0052c02" id="0052c02"></a>曰。仙佛菩薩。雖非吾儒所宗。然必說有諸仙諸佛諸<a 
name="0052c03" id="0052c03"></a>菩薩等以為世人所敬。又說天地日月星辰鬼神皆<a 
name="0052c04" id="0052c04"></a>應奉事。則非專奉自<span class="corr" title='[已&gt;己]'>己</span>也。耶穌乃令人專奉一主。不<a 
name="0052c05" id="0052c05"></a>得拜祭天地日月等其專利嫉妒不尤甚乎。</p><a 
name="0052c06" id="0052c06"></a><a 
name="0052c07" id="0052c07"></a><a 
name="0052c08" id="0052c08"></a><p style="text-indent: 0em; margin-left: 0em"><span class="linehead"></span>天學再徵</p><a 
name="0052c09" id="0052c09"></a><a 
name="0052c10" id="0052c10"></a><a 
name="0052c11" id="0052c11"></a><a 
name="0052c12" id="0052c12"></a><a 
name="0052c13" id="0052c13"></a><a 
name="0052c14" id="0052c14"></a><a 
name="0052c15" id="0052c15"></a><a 
name="0052c16" id="0052c16"></a><a 
name="0052c17" id="0052c17"></a><a 
name="0052c18" id="0052c18"></a><a 
name="0052c19" id="0052c19"></a><a 
name="0052c20" id="0052c20"></a><a 
name="0052c21" id="0052c21"></a><a 
name="0052c22" id="0052c22"></a><a 
name="0052c23" id="0052c23"></a><a 
name="0052c24" id="0052c24"></a><a 
name="0053a01" id="0053a01"></a><div class="w"><div style="margin-left: 1em"><p style="margin-left: 2em"><span class="headname">附</span></p><a 
name="0053a02" id="0053a02"></a><div class="w"><p style="margin-left: 3em"><span class="headname">鍾振之居士寄初徵與際明禪師東</span></p><a 
name="0053a03" id="0053a03"></a><p style="text-indent: 0em; margin-left: 0em"><span class="linehead"></span>憶吾兩人。生同一日。學同一師。幼同一志。不謂尊者<a 
name="0053a04" id="0053a04"></a>至廿四歲。逃儒入禪。二十年來。所趨各別。音問遂疏。<a 
name="0053a05" id="0053a05"></a>茲者病臥湖濱忽聞天主邪說。借彼矛。攻彼盾。略為<a 
name="0053a06" id="0053a06"></a>初徵。知尊者久事禪學。必有破敵餘才。且彼既專攻<a 
name="0053a07" id="0053a07"></a>佛教尊者似亦不容默默。拙稿呈政。惟進而教之。</p></div><a 
name="0053a08" id="0053a08"></a><div class="w"><p style="margin-left: 3em"><span class="headname">際明禪師復柬</span></p><a 
name="0053a09" id="0053a09"></a><p style="text-indent: 0em; margin-left: 0em"><span class="linehead"></span>方外雲蹤。久失聞問。而髫年千古之志。則未敢或忘<a 
name="0053a10" id="0053a10"></a>也。接手教兼讀初徵。快甚。居士擔當聖學。正應出此<a 
name="0053a11" id="0053a11"></a>手眼。山衲既棄世法。不必更為辯論。若謂彼攻佛教。<a 
name="0053a12" id="0053a12"></a>佛教實非彼所能破。且今時釋子。有名無義者多。藉<a 
name="0053a13" id="0053a13"></a>此外難以警悚之。未必非佛法之幸也。刀不磨不利。<a 
name="0053a14" id="0053a14"></a>鐘不擊不鳴。三武滅僧而佛法益盛。山衲且拭目俟<a 
name="0053a15" id="0053a15"></a>之矣。草復不既。</p></div><a 
name="0053a16" id="0053a16"></a><div class="w"><p style="margin-left: 3em"><span class="headname">鍾振之寄再徵柬</span></p><a 
name="0053a17" id="0053a17"></a><p style="text-indent: 0em; margin-left: 0em"><span class="linehead"></span>曩寄天學初徵呈政。意尊者必出手眼。共閑聖道。而<a 
name="0053a18" id="0053a18"></a>竟袖手旁觀。豈髫年千古之志與世法俱棄耶。何謂<a 
name="0053a19" id="0053a19"></a>未敢或忘也。邇來邪說益熾。不得<span class="corr" title='[巳&gt;已]'>已</span>再為之徵。必祈<a 
name="0053a20" id="0053a20"></a>為我斟酌。母曰。爾既不歸投佛法。吾亦不預聞儒宗<a 
name="0053a21" id="0053a21"></a>也。</p></div><a 
name="0053a22" id="0053a22"></a><div class="w"><p style="margin-left: 3em"><span class="headname">際明禪師復柬</span></p><a 
name="0053a23" id="0053a23"></a><p style="text-indent: 0em; margin-left: 0em"><span class="linehead"></span>儒釋二家。同而復異。異而復同。惟智人能深究之。非<a 
name="0053a24" id="0053a24"></a>邪說可混淆也。惟真儒方能知佛。亦惟學佛始能知<a 
name="0053b01" id="0053b01"></a>儒。讀居士再徵。其揭理處。如日輪中天。其破邪處。如<a 
name="0053b02" id="0053b02"></a>基箭射柳。孔顏一脈。可謂不墜地矣。山衲豈能更贊<a 
name="0053b03" id="0053b03"></a>一辭。惟冀居士以此慧性。更復深究西竺心傳。則世<a 
name="0053b04" id="0053b04"></a>出世道。均為有賴。形跡雖疏神交匪隔。當不以我為<a 
name="0053b05" id="0053b05"></a>狂言也。</p></div></div></div><a 
name="0053b06" id="0053b06"></a><a 
name="0053b07" id="0053b07"></a><a 
name="0053b08" id="0053b08"></a><a 
name="0053b09" id="0053b09"></a><div class="w"><div style="margin-left: 1em"><p style="margin-left: 2em"><span class="headname">闢邪集跋語</span></p><a 
name="0053b10" id="0053b10"></a><p style="text-indent: 0em; margin-left: 0em"><span class="linehead"></span>余嘗讀觀所緣緣論先展轉縱奪以破外人然後中<a 
name="0053b11" id="0053b11"></a>立正義倘外計未破不應先主自宗譬以良將用兵<a 
name="0053b12" id="0053b12"></a>先以威伏後以慈撫也近日天主之教淺陋殆不呈<a 
name="0053b13" id="0053b13"></a>言彼翕然信向者達士不過為利所惑庸人不過望<a 
name="0053b14" id="0053b14"></a>風超影皆無足怪獨性夫破之者不能借矛攻盾往<a 
name="0053b15" id="0053b15"></a>往先自立宗反未免齎盜糧而藉寇兵。耳惟茲二徵<a 
name="0053b16" id="0053b16"></a>絕不自軌一法惟乘其釁而攻之大似尉遲敬德裸<a 
name="0053b17" id="0053b17"></a>身赤手入陣而奪矛取勝其以臨濟白拈賊之心裏<a 
name="0053b18" id="0053b18"></a>者耶乞集一出可以破邪可以匡世可以閑聖道可<a 
name="0053b19" id="0053b19"></a>以獲　國運利亦偉矣爰不揣庸劣評而梓之。</p><a 
name="0053b20" id="0053b20"></a><p style="text-indent: 0em; margin-left: 7em"><span class="linehead"></span>新安夢士程智用謹跋</p></div></div>
<hr>【經文資訊】嘉興藏第 23 冊 No. B120 闢邪集<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1023.html?index=J23nB120" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB120_001 by HTTrack Website Copier/3.x [XR&CO'2008], Tue, 03 Jun 2014 00:24:18 GMT -->
</html>
