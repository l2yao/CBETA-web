<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB208_008 by HTTrack Website Copier/3.x [XR&CO'2008], Tue, 03 Jun 2014 00:36:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9a7b-2.gif?utmac=MO-30696269-4&amp;utmn=480371377&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB208_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc63d.html?index=J28nB208_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B208 古雪哲禪師語錄 (20卷)<br/>【明 真哲說　傳我等編】<br/>第 8 卷</p>
	<a href="indexae4f.html?index=J28nB208_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B208" sutra_name="古雪哲禪師語錄" sutra_juan="[卷8]">　
<a 
name="0342c01" id="0342c01"></a><p><span class="juanname">古雪哲禪師語錄卷八</span></p><a 
name="0342c02" id="0342c02"></a><p style="margin-left: 4em"><span class="byline">嗣法門人傳我<span class="corr" title='[▆&gt;等]'>等</span>編</span></p><a 
name="0342c03" id="0342c03"></a><p style="margin-left: 2em"><span class="headname">住建寧府黃巖寺語錄</span></p><a 
name="0342c04" id="0342c04"></a><p style="text-indent: 0em; margin-left: 0em"><span class="linehead"></span>陳如<span class="gaiji">&#x73C4;<!--gaiji,,1[王*生],2&#x73C4;,3--></span>居士等迎歸天曆忉利寺。請上堂。僧問。忉利<a 
name="0342c05" id="0342c05"></a>移來在曆臺。九旬玅法一言該。二親已展千秋孝。始<a 
name="0342c06" id="0342c06"></a>信宗門有傑才。如何是一言。師云。十字街頭吹尺八。<a 
name="0342c07" id="0342c07"></a>進云。祇如一子出家。九族生天又作麼生。師云。四海<a 
name="0342c08" id="0342c08"></a>同甘雨。千林共早春。進云。合族皈依古今罕見。殷勤<a 
name="0342c09" id="0342c09"></a>請法當獲何功。師云。人人鼻孔盡遼天。進云。與麼則<a 
name="0342c10" id="0342c10"></a>一回親見性。無煩誦蓼莪。師云。如何是見性底句。進<a 
name="0342c11" id="0342c11"></a>云。青山常在白雲中。師云。好與三十棒。僧禮拜。師乃<a 
name="0342c12" id="0342c12"></a>云。衣錦還鄉可以榮親而不可以報親。陞天說法可<a 
name="0342c13" id="0342c13"></a>以報親亦可以利人。所以道大孝釋迦尊。歷劫報親<a 
name="0342c14" id="0342c14"></a>恩。大眾。祇這一點孝心。刀割不開。斧斫不斷。入火不<a 
name="0342c15" id="0342c15"></a>爇。入水不濡。可以通儒釋。貫今古。超去來。越生死。所<a 
name="0342c16" id="0342c16"></a>以道孝順乃至道之法。孝為百行之先。孝為為仁之<a 
name="0342c17" id="0342c17"></a>本。乃至感天地。動鬼神。筍抽凍竹。魚躍層冰。娥江屍<a 
name="0342c18" id="0342c18"></a>湧。鼓腹超升。無非是此一點孝心發現。若無此孝心。<a 
name="0342c19" id="0342c19"></a>則與禽獸不異。一切罪垢由此而生。舍身受身。從劫<a 
name="0342c20" id="0342c20"></a>至劫。不聞父母三寶名字。名字尚不聞。又豈有鞠我。<a 
name="0342c21" id="0342c21"></a>育我。出入腹我。及受戒聞法之事。故經中云。敬師長<a 
name="0342c22" id="0342c22"></a>者今生始遇明師長。孝父母者今生始得好父母。大<a 
name="0342c23" id="0342c23"></a>眾。生事以禮。死葬以禮。祭之以禮。乃至揚名聲顯。父<a 
name="0342c24" id="0342c24"></a>母育子孫。續宗祖。是在家人之孝。且道出家人當以<a 
name="0342c25" id="0342c25"></a>何法孝親。豎拂云。若向者裏見得最初父母一面。是<a 
name="0342c26" id="0342c26"></a>真孝子。是名報恩。故先德云。流轉三界中。恩愛莫能<a 
name="0342c27" id="0342c27"></a>捨。棄恩入無為。真是報恩者。大眾。山僧棄愛出家二<a 
name="0342c28" id="0342c28"></a>十餘年。遍歷名山大川。受盡千辛萬苦。祇學得此無<a 
name="0342c29" id="0342c29"></a>為之法。合族諸公殷勤啟請。舉揚般若。亦無非說此<a 
name="0342c30" id="0342c30"></a>無為之法。憶得三十年前隨先嚴藏修此地。先嚴曾<a 
name="0343a01" id="0343a01"></a>有聯云。本來是箇光棍子。為甚在世界中裝模作樣。<a 
name="0343a02" id="0343a02"></a>大眾。先嚴此語宛與本來無一物同一關捩。諸人還<a 
name="0343a03" id="0343a03"></a>識得本來麼。若也識得。便解無為。脫或未然。不免當<a 
name="0343a04" id="0343a04"></a>陽點破。拈拄杖云。要識本來者箇光棍麼。以拄杖左<a 
name="0343a05" id="0343a05"></a>邊卓一下云。這裏是。要識世界中裝模作樣底麼。以<a 
name="0343a06" id="0343a06"></a>拄杖右邊卓一下云。者裏是。所以風穴云。若立一塵。<a 
name="0343a07" id="0343a07"></a>家國興盛。野老顰蹙。不立一塵。家國喪亡。野老安貼。<a 
name="0343a08" id="0343a08"></a>正恁麼時。畢竟立即是。不立即是。擊拂云。家國傾亡<a 
name="0343a09" id="0343a09"></a>後。鄉關信不通。回途能復玅。孤鶴出銀籠。更有一偈。<a 
name="0343a10" id="0343a10"></a>舉似諸公。香隨金錫覆高陽。誰謂還鄉道不香。但自<a 
name="0343a11" id="0343a11"></a>一心空十惡。不煩神足上天堂。</p><a 
name="0343a12" id="0343a12"></a><p style="text-indent: 0em; margin-left: 0em"><span class="linehead"></span>天中節。巖邊陳如璋居士偕眾姓請上堂。若論此事。<a 
name="0343a13" id="0343a13"></a>譬如久客還故鄉一般。即此五穀巖乃山僧讀書之<a 
name="0343a14" id="0343a14"></a>所。天曆臺是山僧幻影投胎之地。巖邊埂頭。前坪栗<a 
name="0343a15" id="0343a15"></a>坪。乃山僧世代之親鄰。然離鄉既久。鄉間景況乃至<a 
name="0343a16" id="0343a16"></a>親戚老少姓名盡情忘了。今雖歸家。舊時親友皆不<a 
name="0343a17" id="0343a17"></a>能認。舊時地名皆不能記。必求常在家中之人一一<a 
name="0343a18" id="0343a18"></a>指點。某處為前坪。某處為栗坪。某處為巖邊。某處為<a 
name="0343a19" id="0343a19"></a>埂頭。某處為天曆臺。某處為五穀巖。某為叔侄。某為<a 
name="0343a20" id="0343a20"></a>兄弟。心中一一領略分明。然後應酬交接。秋毫不紊。<a 
name="0343a21" id="0343a21"></a>我輩學道亦然。從無始劫來。迷卻本有佛性之家。向<a 
name="0343a22" id="0343a22"></a>外狂走。家中佛法盡情都忘。輪迴於四生六趣既久。<a 
name="0343a23" id="0343a23"></a>必須求大善知識開示指點。始知回頭。故達摩祖師<a 
name="0343a24" id="0343a24"></a>云。一念回機。還同本得。然回機之後。更須微細操履。<a 
name="0343a25" id="0343a25"></a>始能及盡玄微。深明差別。所以道涅槃心易曉。差別<a 
name="0343a26" id="0343a26"></a>智難明。現前列位鄉親。暮夜負米設供請法。即此一<a 
name="0343a27" id="0343a27"></a>念便是涅槃心。若能永斷諸惡。常修眾善。一旦瞥然<a 
name="0343a28" id="0343a28"></a>開悟。如山僧還故鄉一回。則一切佛法本來現成。所<a 
name="0343a29" id="0343a29"></a>以高峰道。祇是舊時人。不異舊時行履處。大眾且道。<a 
name="0343a30" id="0343a30"></a>還鄉後如何行履。拈拂子云。慣使艾人驅魅鬼。頻拈<a 
name="0343b01" id="0343b01"></a>蒲劍斬邪神。更有一偈。舉似大眾。我是昔人非昔人。<a 
name="0343b02" id="0343b02"></a><span class="corr" title='[[藍*毛]&gt;[監*毛]]'><span class="gaiji">[監*毛]<!--gaiji,,1[監*毛],2&#x3CAF;,3--></span></span>毿敝衲不沾塵。一回曳杖還鄉黨。無數鄉親是法<a 
name="0343b03" id="0343b03"></a>親。</p><a 
name="0343b04" id="0343b04"></a><p style="text-indent: 0em; margin-left: 0em"><span class="linehead"></span>上和文學張玄隱瞻百等迎至普濟巖。請上堂。三十<a 
name="0343b05" id="0343b05"></a>年前到上和。重重樓閣碧嵯峨。而今再擁籃輿至。極<a 
name="0343b06" id="0343b06"></a>目凄清感慨多。大眾。萬事無常。猶如飛埃過目。有成<a 
name="0343b07" id="0343b07"></a>必壞。還同兔角龜毛。所以經中道。因妄有生。因生有<a 
name="0343b08" id="0343b08"></a>滅。生滅名妄。滅妄名真。大眾且道。妄作麼生滅。莫是<a 
name="0343b09" id="0343b09"></a>持經持咒。禮佛念佛麼。且喜沒交涉。莫是擯除聲色。<a 
name="0343b10" id="0343b10"></a>屏絕見聞麼。且喜沒交涉。莫是閉眉閉眼。澄心靜坐<a 
name="0343b11" id="0343b11"></a>麼。且喜沒交涉。莫是萬緣休歇。一切不為麼。且喜沒<a 
name="0343b12" id="0343b12"></a>交涉。所以張拙秀才道。斷除妄想重增病。趣向真如<a 
name="0343b13" id="0343b13"></a>亦是邪。既不許趣真。復不得斷妄。畢竟如何得與真<a 
name="0343b14" id="0343b14"></a>相應去。豎拂云。見麼。若向者裏覷得透。則川流嶽峙。<a 
name="0343b15" id="0343b15"></a>華笑鳥啼。法法純真。塵塵顯露。所以道即此見聞非<a 
name="0343b16" id="0343b16"></a>見聞。無餘聲色可呈君。箇中若了渾無事。體用何妨<a 
name="0343b17" id="0343b17"></a>分不分。是知了即聖賢。不了即凡夫。當其未了之時。<a 
name="0343b18" id="0343b18"></a>祇向兔角龜毛上較長短。論得失。既了之後。便能越<a 
name="0343b19" id="0343b19"></a>死生。齊物我。融得喪。超因果。所以道諸優戲場中。一<a 
name="0343b20" id="0343b20"></a>貴復一賤。心知本是同。所以無欣厭。於無欣厭處。不<a 
name="0343b21" id="0343b21"></a>妨遊戲塵沙剎海。或為帝王。或為宰輔。或為比丘。或<a 
name="0343b22" id="0343b22"></a>為居士。或為童男。或為童女。乃至僻壤遐方。深村窮<a 
name="0343b23" id="0343b23"></a>谷。一一普現色身。處處作大知識。使彼迷頭狂走之<a 
name="0343b24" id="0343b24"></a>輩箇箇知有本地風光。長揖四生。永超八難。豈不是<a 
name="0343b25" id="0343b25"></a>普濟萬方。若以七寶五穀。玉帛金珠。不過濟一時一<a 
name="0343b26" id="0343b26"></a>世。一鄉一郡之饑寒困苦。爭得名為普濟。正恁麼時。<a 
name="0343b27" id="0343b27"></a>如何是普濟萬方底句。澗下石龜相對語。崖前雪瀑<a 
name="0343b28" id="0343b28"></a>散天華。下座。</p><a 
name="0343b29" id="0343b29"></a><p style="text-indent: 0em; margin-left: 0em"><span class="linehead"></span>上阜文學江君俊李振凡洎眾鄉親等迎至圜明菴。<a 
name="0343b30" id="0343b30"></a>請上堂。僧問。萬國同尊是法王。千年一遇降茲鄉。鏗<a 
name="0343c01" id="0343c01"></a>鏘天樂迎將至。處處圜明願舉揚。師云。千尺金峰凌<a 
name="0343c02" id="0343c02"></a>碧漢。進云。與麼則當陽無背向。覿體露全機。師云。數<a 
name="0343c03" id="0343c03"></a>行寶樹入青雲。問。遠迎象駕。求法皈依。未審吾師將<a 
name="0343c04" id="0343c04"></a>何指示。師云。玄關倒插無鬚鎖。進云。隨處作主。遇緣<a 
name="0343c05" id="0343c05"></a>即宗時如何。師云。千山勢到嶽邊止。進云。瞻之在前。<a 
name="0343c06" id="0343c06"></a>忽然在後。又作麼生。師云。萬派聲歸海上銷。僧禮拜。<a 
name="0343c07" id="0343c07"></a>師乃云。大風起兮雲飛颺。威加海內兮歸故鄉。安得<a 
name="0343c08" id="0343c08"></a>猛士兮守四方。此英雄帝王撥亂反正。創業垂統之<a 
name="0343c09" id="0343c09"></a>後榮歸故鄉。慷慨悲歌之詞也。毀形守志節。割愛辭<a 
name="0343c10" id="0343c10"></a>所親。出家弘聖道。誓度一切人。此大雄法王棄萬乘。<a 
name="0343c11" id="0343c11"></a>辭二親。入道之初誓。千古之模範也。且道人王法王<a 
name="0343c12" id="0343c12"></a>是同是別。若道是同。一箇居塵。一箇出塵。事跡懸殊。<a 
name="0343c13" id="0343c13"></a>染淨迥別。若道是別。救世婆心原自不差。到者裏如<a 
name="0343c14" id="0343c14"></a>何得融通合一去<span class="gaiji">&#x807B;<!--gaiji,,1[漸/耳],2&#x807B;,3--></span>。大眾。當知利名夢醒。人我情空。<a 
name="0343c15" id="0343c15"></a>一念不生。前後際斷。偃自心之戈鋋。歸自心之正道。<a 
name="0343c16" id="0343c16"></a>便是人中之法王。創法席於十方。施法恩於四海。隨<a 
name="0343c17" id="0343c17"></a>機導物。釋縛解粘。便是法中之人王。所以永嘉祖師<a 
name="0343c18" id="0343c18"></a>道。法中王。最高勝。河沙如來同共證。但能解此如意<a 
name="0343c19" id="0343c19"></a>珠。自利利他終不盡。大眾。當知此如意寶珠。祇在衣<a 
name="0343c20" id="0343c20"></a>裏。不假外求。但能上無攀仰。下絕己躬。自然圜明瑩<a 
name="0343c21" id="0343c21"></a>徹。猶如月映千江。所以華嚴會上無數日宮天子。月<a 
name="0343c22" id="0343c22"></a>宮天子。人間天子。閻羅天子。大梵天王。阿修羅王。迦<a 
name="0343c23" id="0343c23"></a>樓羅王。娑竭龍王。緊那羅王。乃至主晝神。主夜神。主<a 
name="0343c24" id="0343c24"></a>風神。主雨神。主江神。主海神皆是大權菩薩。示現受<a 
name="0343c25" id="0343c25"></a>生。或慈或威。或隱或顯。或僧或俗。或男或女。無不乘<a 
name="0343c26" id="0343c26"></a>此如意寶珠光明。無不乘此如意寶珠神力。廣利有<a 
name="0343c27" id="0343c27"></a>情。同離火宅。然雖如是。或若衣破形銷。人亡家喪時。<a 
name="0343c28" id="0343c28"></a>此珠畢竟在甚麼處。不惜眉毛為諸人道破。乃以拂<a 
name="0343c29" id="0343c29"></a>子擊香臺。朗聲唱云。聲光著兮四海颺。寸土不留兮<a 
name="0343c30" id="0343c30"></a>是故鄉。千江一月兮應無方。復以拂子連擊香臺兩<a 
name="0344a01" id="0344a01"></a>下。下座。</p><a 
name="0344a02" id="0344a02"></a><p style="text-indent: 0em; margin-left: 0em"><span class="linehead"></span>普慧耆舊送衲衣至。兩序慶誕。請上堂。僧問。師親俱<a 
name="0344a03" id="0344a03"></a>報。孝行已全。壽同列祖即不問。未審生從何來。師云。<a 
name="0344a04" id="0344a04"></a>一片紫雲籠嶽頂。乃云。一衲珍藏十數秋。相傳原自<a 
name="0344a05" id="0344a05"></a>老堂頭。而今惠及黃巖叟。日日披來接上流。大眾。若<a 
name="0344a06" id="0344a06"></a>是上流之士。不假言詮。一點便知。千差頓息。所以布<a 
name="0344a07" id="0344a07"></a>毛才吹。侍者狂心便歇。衲衣未脫。興化道眼圜明。道<a 
name="0344a08" id="0344a08"></a>眼既明。則終日著衣不曾挂著一縷絲。終日說話不<a 
name="0344a09" id="0344a09"></a>曾動著舌頭。如是見得則生即不生。滅即不滅。於不<a 
name="0344a10" id="0344a10"></a>生不滅地。不妨現百億身。入生死海。提拔四生。同悟<a 
name="0344a11" id="0344a11"></a>同證。正恁麼時。如何是頓悟無生底句。翡翠蹋翻荷<a 
name="0344a12" id="0344a12"></a>葉雨。鷺鷥衝破竹林煙。昔唐太宗皇帝誕日。語大臣<a 
name="0344a13" id="0344a13"></a>長孫無忌曰。今日朕生日。世俗皆為樂。在朕翻成傷<a 
name="0344a14" id="0344a14"></a>感。何也。朕今君臨天下。富有四海。而承歡膝下永不<a 
name="0344a15" id="0344a15"></a>可得。此子路所以有負米之憾也。詩云。哀哀父母。生<a 
name="0344a16" id="0344a16"></a>我劬勞。奈何以劬勞之日更為晏樂乎。大眾。聖明天<a 
name="0344a17" id="0344a17"></a>子間世一出格言。孝行千古可風。我輩沙門釋子。雖<a 
name="0344a18" id="0344a18"></a>無晏樂之事。罕有傷感之心。人莫不有父。人莫不有<a 
name="0344a19" id="0344a19"></a>母。人莫不有生。人莫不有死。各宜悲傷感慨。思量求<a 
name="0344a20" id="0344a20"></a>出生死。報父母之法。則不空來人間世矣。且道如何<a 
name="0344a21" id="0344a21"></a>是出生死。報父母之法。卓拄杖云。無根樹上華常發。<a 
name="0344a22" id="0344a22"></a>下座。</p><a 
name="0344a23" id="0344a23"></a><p style="text-indent: 0em; margin-left: 0em"><span class="linehead"></span>佛頂心安耆舊等請上堂。未到佛頂底用盡機關。終<a 
name="0344a24" id="0344a24"></a>日覬覦不得到。<span class="corr" title='[巳&gt;已]'>已</span>到佛頂底息慮忘緣。長年任運不<a 
name="0344a25" id="0344a25"></a>肯住。雖然不肯住。究竟未嘗離佛頂。雖然不得到。爭<a 
name="0344a26" id="0344a26"></a>奈盡力跳不出。正恁麼時。且道佛頂在甚麼處。卓拄<a 
name="0344a27" id="0344a27"></a>杖云。雪庭臂斷心安後。鐵樹華開月上時。</p><a 
name="0344a28" id="0344a28"></a><p style="text-indent: 0em; margin-left: 0em"><span class="linehead"></span>圜戒日開爐。普滋闍黎等請上堂。僧問。兩堂結制即<a 
name="0344a29" id="0344a29"></a>不問。請問和尚。如何是聲前句。師云。峰尖翻巨浪。進<a 
name="0344a30" id="0344a30"></a>云。聲前一句蒙師指。濟上家風事若何。師云。井底種<a 
name="0344b01" id="0344b01"></a>桃華。進云。恁麼則黃巖號令傳千古。今日當軒一句<a 
name="0344b02" id="0344b02"></a>新。師云。聾人爭得聞。乃云。黃巖寺裏開爐。乾柴受用<a 
name="0344b03" id="0344b03"></a>不盡。逼得寒氣高飛。通身自絕百病。冷病。熱病。毛病。<a 
name="0344b04" id="0344b04"></a>懶病。膏肓病。八萬四千煩惱病。一時俱消。諸病既消。<a 
name="0344b05" id="0344b05"></a>便見心地戒光。本自圜滿。本自逍遙。行也逍遙。坐也<a 
name="0344b06" id="0344b06"></a>逍遙。動也逍遙。靜也逍遙。生也逍遙。死也逍遙。雖然<a 
name="0344b07" id="0344b07"></a>歧梅真人跨鶴下雲端。因甚蹋折龍門橋。喝一喝云。<a 
name="0344b08" id="0344b08"></a>一雨普滋三草秀。六華彌布四山凋。</p><a 
name="0344b09" id="0344b09"></a><p style="text-indent: 0em; margin-left: 0em"><span class="linehead"></span>立春日。悅監院請上堂。僧問。考鐘伐鼓。大眾雲臨。送<a 
name="0344b10" id="0344b10"></a>舊迎新即不問。向上宗乘事若何。師云。三面狸奴腳<a 
name="0344b11" id="0344b11"></a>蹋月。進云。能為萬象主。不逐四時凋。如何是萬象主。<a 
name="0344b12" id="0344b12"></a>師云。兩頭白牯手拏煙。進云。恁麼則法王殿上傳新<a 
name="0344b13" id="0344b13"></a>令。大地齊彰劫外春。師云。剎竿頭上仰蓮心。問。寒暑<a 
name="0344b14" id="0344b14"></a>推遷即不問。如何是不遷義。師云。萬年松在最高峰。<a 
name="0344b15" id="0344b15"></a>進云。太陽門下。日日三秋。意旨如何。師云。拄杖頭邊<a 
name="0344b16" id="0344b16"></a>挑日月。進云。識得東風面。枝枝總是春。師云。一翳在<a 
name="0344b17" id="0344b17"></a>眼。空華亂墜。僧禮拜。師乃云。與眾同樂故能常樂。與<a 
name="0344b18" id="0344b18"></a>眾同安故曰大安。與眾同參故名普參。與眾同證故<a 
name="0344b19" id="0344b19"></a>為圜證。圜證之後始能荷負法門巨任。掌握叢林大<a 
name="0344b20" id="0344b20"></a>綱。大綱既整。眾目齊張。除卻焦芽敗種。無有不沾其<a 
name="0344b21" id="0344b21"></a>恩澤者。正恁麼時。如何是圜證底句。劫外春光常溢<a 
name="0344b22" id="0344b22"></a>目。庭前鐵馬慣嘶風。</p><a 
name="0344b23" id="0344b23"></a><p style="text-indent: 0em; margin-left: 0em"><span class="linehead"></span>除夕。小參。今年歲月不虛度。了卻平生三大事。一父<a 
name="0344b24" id="0344b24"></a>母。二師長。三檀護。鞠育恩深同雨露。先埽塔。次埽墓。<a 
name="0344b25" id="0344b25"></a>豐碑已得大文字。施義田。矜孤孺。紀綱再整酬知遇。<a 
name="0344b26" id="0344b26"></a>此是山僧三大事。試問諸人。大事還曾了也未。如未<a 
name="0344b27" id="0344b27"></a>了。火急參。火急悟。韶光不可等閒度。且道悟後如何。<a 
name="0344b28" id="0344b28"></a>有相身中無相身。寒暄歷盡渾如故。復舉雪竇顯禪<a 
name="0344b29" id="0344b29"></a>師示眾云。三分光陰二早過。靈臺一點未揩磨。貪生<a 
name="0344b30" id="0344b30"></a>逐日區區去。喚不回頭爭奈何。大眾。雪竇老漢大似<a 
name="0344c01" id="0344c01"></a>為他閒事長無明。雖然如是。恩大難酬。黃巖續貂。亦<a 
name="0344c02" id="0344c02"></a>有一偈。萬事浮雲眨眼過。吹毛頻用不須磨。聞風破<a 
name="0344c03" id="0344c03"></a>膽人無數。誰敢當機問若何。喝一喝。</p><a 
name="0344c04" id="0344c04"></a><p style="text-indent: 0em; margin-left: 0em"><span class="linehead"></span>元旦。上堂。入新春。說新法。眉毛寬。虛空狹。拶得開。全<a 
name="0344c05" id="0344c05"></a>機活。無根樹。華齊發。華即且置。如何是無根樹。抴拄<a 
name="0344c06" id="0344c06"></a>杖。便下座。</p><a 
name="0344c07" id="0344c07"></a><p style="text-indent: 0em; margin-left: 0em"><span class="linehead"></span>斷菴書記五旬。請上堂。僧問。不問有生。不問無生。如<a 
name="0344c08" id="0344c08"></a>何是廣度眾生底法。師云。今春春色早。桃李隔年開。<a 
name="0344c09" id="0344c09"></a>進云。等閒識得東風面。萬紫千紅總是春。師云。莫戀<a 
name="0344c10" id="0344c10"></a>藤邊蜜。休貪夢裏珍。進云。謝和尚指示。師乃云。色身<a 
name="0344c11" id="0344c11"></a>有生有滅。法身無滅無生。踢斷虛空脊骨。金烏夜半<a 
name="0344c12" id="0344c12"></a>常明。大眾要會半夜金烏麼。為汝分明指出。拈拂云。<a 
name="0344c13" id="0344c13"></a>眼觀春色如流水。昨日少年今白頭。</p><a 
name="0344c14" id="0344c14"></a><p style="text-indent: 0em; margin-left: 0em"><span class="linehead"></span>燈節。益叟張公偕眾耆舊請住佛頂。上堂。僧問。皎月<a 
name="0344c15" id="0344c15"></a>當空。寧有高低之不普。真燈照世。本無晝夜之可分。<a 
name="0344c16" id="0344c16"></a>月即且置。請問如何是真燈。師云。照燭不留影。進云。<a 
name="0344c17" id="0344c17"></a>誠知佛頂高而無上。望不可及。未審還照燭也無。師<a 
name="0344c18" id="0344c18"></a>云。大家在裏許。進云。好景好時人盡曉。無根樹子孰<a 
name="0344c19" id="0344c19"></a>能知。師云。你還知麼。進云。知。師云。如何是無根樹。僧<a 
name="0344c20" id="0344c20"></a>翻筋斗而出。師云。笑殺旁觀。問。上元節已竟。光陰密<a 
name="0344c21" id="0344c21"></a>變遷。如何是不遷不變底意。師云。高燈偏照遠。進云。<a 
name="0344c22" id="0344c22"></a>聖量現前無得失。凡情盡處是何人。師云。演若不迷<a 
name="0344c23" id="0344c23"></a>頭。乃云。同門為法太殷勤。三度飛書到紫雲。但得人<a 
name="0344c24" id="0344c24"></a>人歸佛頂。心燈寒燄不分分。大眾。不分而分。南山起<a 
name="0344c25" id="0344c25"></a>雲。北山下雨。分而不分。鞭起<span class="corr" title='[陜&gt;陝]'>陝</span>府鐵牛。吞卻嘉州大<a 
name="0344c26" id="0344c26"></a>象。正恁麼時。分即且置。如何是心燈。千珠浮碧澗。雙<a 
name="0344c27" id="0344c27"></a>蓋偃青松。</p><a 
name="0344c28" id="0344c28"></a><p style="text-indent: 0em; margin-left: 0em"><span class="linehead"></span>解制。上堂。結是自己結。解須自己解。春風開遍故園<a 
name="0344c29" id="0344c29"></a>華。爭奈枯根容未改。大眾且道。枯根未改。還怪得春<a 
name="0344c30" id="0344c30"></a>風也無。喝一喝云。那箇男兒不丈夫。</p><a 
name="0345a01" id="0345a01"></a><p style="text-indent: 0em; margin-left: 0em"><span class="linehead"></span>大士誕日。忉利函公偕眾檀越請上堂。僧問。大士示<a 
name="0345a02" id="0345a02"></a>生即不問。群機普應事如何。師云。無底籃中赤鯉多。<a 
name="0345a03" id="0345a03"></a>進云。祇如西江檀護耆舊再四攀迎。如何得不辜負<a 
name="0345a04" id="0345a04"></a>去。師云。迷雲如未散。覿面隔千山。余居士問。知識難<a 
name="0345a05" id="0345a05"></a>遇。大法難逢。請問如何是法。師云。山僧原是高陽人。<a 
name="0345a06" id="0345a06"></a>進云。今日非昔比。悟道即超凡。師云。今昔原無異。迷<a 
name="0345a07" id="0345a07"></a>悟自殊途。士禮拜。師乃云。過去正法明。現前觀自在。<a 
name="0345a08" id="0345a08"></a>觀既自在則聽亦自在。聽既自在則生亦自在。生既<a 
name="0345a09" id="0345a09"></a>自在則死亦自在。如是則隱顯去來。他方此界。無在<a 
name="0345a10" id="0345a10"></a>而不自在。是故示現千臂千眼。接引群迷。直令六道<a 
name="0345a11" id="0345a11"></a>四生。箇箇得大自在。所以道觀音玅智力。能救世間<a 
name="0345a12" id="0345a12"></a>苦。大眾且道。如何是觀音玅智。擊拂子云。擊碎虛空<a 
name="0345a13" id="0345a13"></a>雙耳門。掀翻忍界成忉利。</p><a 
name="0345a14" id="0345a14"></a><p style="text-indent: 0em; margin-left: 0em"><span class="linehead"></span>圜戒日。謝復菴居士等請上堂。僧問。受波離戒律。習<a 
name="0345a15" id="0345a15"></a>馬勝威儀。祇如隔壁聞釵聲即破戒。戒如何持。師云。<a 
name="0345a16" id="0345a16"></a>聚螢豈可爇須彌。進云。三壇等施。六度齊修。如何是<a 
name="0345a17" id="0345a17"></a>齊修。師云。俊鷂貼天飛。進云。如何是漸修。師云。烏龜<a 
name="0345a18" id="0345a18"></a>階下立。進云。龍得水時添意氣。虎逢山色長威獰。師<a 
name="0345a19" id="0345a19"></a>云。龍虎在何處。進云。面目分明。當機不露。師云。切忌<a 
name="0345a20" id="0345a20"></a>認奴作郎。乃豎拂云。雪嶺末後拈華。黃巖日日豎拂。<a 
name="0345a21" id="0345a21"></a>猛虎咬殺大蟲。枝頭梅子正熟。擲下拂子云。戒光非<a 
name="0345a22" id="0345a22"></a>色亦非心。有何背兮有何觸。喝一喝。復舉龐道玄居<a 
name="0345a23" id="0345a23"></a>士偈云。迷時愛欲心如火。心開悟理火成灰。灰火本<a 
name="0345a24" id="0345a24"></a>來同一體。當知妄盡即如來。大眾。龐公雖是鍛過底<a 
name="0345a25" id="0345a25"></a>精金。爭奈猶涉程途在。黃巖即不然。灰火本來同一<a 
name="0345a26" id="0345a26"></a>體。當知箇箇是如來。</p><a 
name="0345a27" id="0345a27"></a><p style="text-indent: 0em; margin-left: 0em"><span class="linehead"></span>玄六豎宗玅協眾禪人請上堂。沒世無聞。君子所疾。<a 
name="0345a28" id="0345a28"></a>知恩不報。先聖所呵。末法僧徒見利忘義。思源報本<a 
name="0345a29" id="0345a29"></a>能有幾人。是故筆尖點出金剛眼。至今照耀乾坤。橋<a 
name="0345a30" id="0345a30"></a>邊拾得夜光珠。亙古芳聲不墜。正恁麼時。拾得夜光<a 
name="0345b01" id="0345b01"></a>即且置。如何是金剛眼睛。若能道得是真報恩。脫或<a 
name="0345b02" id="0345b02"></a>未然。虛生浪死。眾屏息。師云。山僧卻請木上座為諸<a 
name="0345b03" id="0345b03"></a>人點出金剛眼睛去也。乃豎拄杖云。仰嶠蒼煙盡。樵<a 
name="0345b04" id="0345b04"></a>川秋水清。</p><a 
name="0345b05" id="0345b05"></a><p style="text-indent: 0em; margin-left: 0em"><span class="linehead"></span>新鑿放生池工竣。赴佛頂。請上堂。僧問。百丈大義即<a 
name="0345b06" id="0345b06"></a>不問。如何是普度群迷底句。師云。積水留新月。進云。<a 
name="0345b07" id="0345b07"></a>天不能蓋。地不能載底來又作麼生。師云。開池貯錦<a 
name="0345b08" id="0345b08"></a>鱗。僧禮拜。師乃云。胎卵濕化原同一體。江河池沼並<a 
name="0345b09" id="0345b09"></a>出一源。達其源。明其體。始可頓超三界。長揖四生。是<a 
name="0345b10" id="0345b10"></a>故衲僧家有時殺。有時放。有時平高就下。合水和泥。<a 
name="0345b11" id="0345b11"></a>有時聳漢侵雲。壁立萬仞。壁立萬仞處螻蟻蚯蚓躋<a 
name="0345b12" id="0345b12"></a>攀無門。合水和泥時錦鱗紅尾感恩不盡。今則高隄<a 
name="0345b13" id="0345b13"></a>已築。積水已澄。湛似寒潭。圜同新月。九夏劬勞即且<a 
name="0345b14" id="0345b14"></a>置。一源深達時如何。拈拂云。當門徹底明如鏡。無數<a 
name="0345b15" id="0345b15"></a>鯨鯤躍浪來。復舉梵網經第二十不行放救戒語畢。<a 
name="0345b16" id="0345b16"></a>乃云。大眾。世尊道。若見世人殺畜生時。應方便救護。<a 
name="0345b17" id="0345b17"></a>解其苦難。祇如南泉斬貓。歸宗斬蛇。當恁麼時。作何<a 
name="0345b18" id="0345b18"></a>方便可以救得。若能道得是真護生。其或未然。不免<a 
name="0345b19" id="0345b19"></a>為諸人點破。豎拂子云。黿鼉魚鱉并蝦蟹。盡在常光<a 
name="0345b20" id="0345b20"></a>一道中。復有一偈。舉似大眾。開池不為聚浮財。欲使<a 
name="0345b21" id="0345b21"></a>群生離禍胎。煩惱海中能解脫。峨峨佛頂任徘徊。</p><a 
name="0345b22" id="0345b22"></a><p style="text-indent: 0em; margin-left: 0em"><span class="linehead"></span>因事普說。留得殷勤請得真。龍驤虎驟各生嗔。須知<a 
name="0345b23" id="0345b23"></a>叢社千秋下。應<span class="corr" title='[羡&gt;羨]'>羨</span>忘軀為法人。大眾。天地間有二種<a 
name="0345b24" id="0345b24"></a>法。一曰王法。二曰佛法。復有四種人。知法守法。知法<a 
name="0345b25" id="0345b25"></a>犯法。知法為法。不知法為法。是為四種人。知法守法<a 
name="0345b26" id="0345b26"></a>者在世間則為君子。為賢人。出世間則為高僧。為德<a 
name="0345b27" id="0345b27"></a>士。知法犯法者在世間則為小人。為殘賊。王法所必<a 
name="0345b28" id="0345b28"></a>誅。出世間則為裨販。為邪魔。三途所必陷。何謂知法<a 
name="0345b29" id="0345b29"></a>為法。即今天下弘宗演教。據位稱師者。自知無上玅<a 
name="0345b30" id="0345b30"></a>法旨趣。復為法求人。以紹續此法。使燈燈不斷者是。<a 
name="0345c01" id="0345c01"></a>何謂不知法為法。即今天下有志衲子。腰包頂笠。撥<a 
name="0345c02" id="0345c02"></a>草瞻風。親明師。求益友。決擇此無上玅法者是。譬如<a 
name="0345c03" id="0345c03"></a>今日之事。西江耆舊遠齎合省護法書幣冒險乘危。<a 
name="0345c04" id="0345c04"></a>四番請歸翠巖。豈不是為法。本山耆舊鳴鐘擊鼓。羅<a 
name="0345c05" id="0345c05"></a>拜遮留。豈不是為法。留得愈堅。請得益切。一則曰。我<a 
name="0345c06" id="0345c06"></a>輩千辛萬苦重興翠巖。原為和尚。一則曰。我家和尚<a 
name="0345c07" id="0345c07"></a>在江右十餘年。化導已久。嗣法有人。今始歸家。坐席<a 
name="0345c08" id="0345c08"></a>未暖。豈可復出。兩家議論不一。未免嗔心忿起。言語<a 
name="0345c09" id="0345c09"></a>參商。大眾。即此一段公案。千古之下可為標格。何故。<a 
name="0345c10" id="0345c10"></a>若為爭勢利。競人我而嗔。則非衲僧家事。今既為法<a 
name="0345c11" id="0345c11"></a>而爭。則嗔者罵者。請者留者。與夫堅臥不起者。皆足<a 
name="0345c12" id="0345c12"></a>為叢林盛事。天下出家之徒儻箇箇肯如此忘軀為<a 
name="0345c13" id="0345c13"></a>法。則佛法日盛。自不至有犯法之事。更舉箇古人公<a 
name="0345c14" id="0345c14"></a>案與諸公商量。昔風穴沼禪師于郢州衙內上堂云。<a 
name="0345c15" id="0345c15"></a>祖師心印狀似鐵牛之機。去即印住。住即印破。祇如<a 
name="0345c16" id="0345c16"></a>不去不住。印即是。不印即是。還有人道得麼。時有盧<a 
name="0345c17" id="0345c17"></a>陂長老出問。學人有鐵牛之機。請師不搭印。穴曰。慣<a 
name="0345c18" id="0345c18"></a>釣鯨鯢澄巨浸。卻嗟蛙步<span class="gaiji">[馬*展]<!--gaiji,,1[馬*展],2&#x29947;,3--></span>泥沙。陂佇思。穴喝云。長<a 
name="0345c19" id="0345c19"></a>老何不進語。陂擬議。穴便打一拂子曰。還記得話頭<a 
name="0345c20" id="0345c20"></a>麼。試舉看。陂擬開口。穴又打一拂子。牧主曰。信知佛<a 
name="0345c21" id="0345c21"></a>法與王法一般。穴曰。見甚麼道理。牧主曰。當斷不斷。<a 
name="0345c22" id="0345c22"></a>反招其亂。穴便下座。大眾。今日江西緇素請去。黃巖<a 
name="0345c23" id="0345c23"></a>耆舊留住。一眾共知。且如何是去即印住。住即印破<a 
name="0345c24" id="0345c24"></a>底道理。眾下語不契。丘居士請代。師乃云。那邊不坐<a 
name="0345c25" id="0345c25"></a>空王殿。爭肯耘田向日輪。</p><a 
name="0345c26" id="0345c26"></a><p style="text-indent: 0em; margin-left: 0em"><span class="linehead"></span>文學李又蓁居士等請至燕溪。上堂。綵結曇華不偶<a 
name="0345c27" id="0345c27"></a>然。萬家生佛現閩川。燕溪春漲瀟湘浪。看取新龐泛<a 
name="0345c28" id="0345c28"></a>鐵船。大眾。鐵船浮處凡聖全超。生佛現時天人罔測。<a 
name="0345c29" id="0345c29"></a>所以毘耶城內。勝熱門中。現百億之神通。示無邊之<a 
name="0345c30" id="0345c30"></a>三昧。或分香積之飯。或決善財之疑。是故小中現大。<a 
name="0346a01" id="0346a01"></a>大中現小。一多相含。真俗並照。或經世則景星燦。慶<a 
name="0346a02" id="0346a02"></a>雲騰。或出世則曇華開。道樹長。雖普利萬方而親疏<a 
name="0346a03" id="0346a03"></a>有序。不類墨子之兼。雖同居五濁而恩愛情空。不染<a 
name="0346a04" id="0346a04"></a>凡夫之習。故進而致君澤民則為萬家生佛。退而修<a 
name="0346a05" id="0346a05"></a>身鍊行則為一代高賢。然雖如是。若在祖師門下看<a 
name="0346a06" id="0346a06"></a>來。不異鏡中之華。波底之月。且道祖師具何眼目。得<a 
name="0346a07" id="0346a07"></a>如是超邁。拈拂云。屏山直躡青雲上。燕水滔滔竟不<a 
name="0346a08" id="0346a08"></a>流。昔崔尚書參國一欽禪師。請問弟子出家得否。欽<a 
name="0346a09" id="0346a09"></a>云。居士出不得家。崔云。弟子出將入相。為甚出不得<a 
name="0346a10" id="0346a10"></a>家。欽云。出家乃大丈夫事。非將相之所能為。後來駙<a 
name="0346a11" id="0346a11"></a>馬李遵勗閱此公案。忽然大悟。乃述偈云。學道須是<a 
name="0346a12" id="0346a12"></a>鐵漢。著手心頭便判。直趣無上菩提。一切是非莫管。<a 
name="0346a13" id="0346a13"></a>大眾。要會無上菩提麼。分明為諸公點破。擊拂云。打<a 
name="0346a14" id="0346a14"></a>起黃鶯兒。莫教枝上啼。啼時驚妾夢。不得到遼西。</p><a 
name="0346a15" id="0346a15"></a><p style="text-indent: 0em; margin-left: 0em"><span class="linehead"></span>翥鳳六奇諸禪侶偕眾耆舊迎至鳳山。復放生池。請<a 
name="0346a16" id="0346a16"></a>上堂。鳳山勝地。故里名藍。雖陵谷屢遷而鐘鼓無恙。<a 
name="0346a17" id="0346a17"></a>歷代知識向者裏各出手眼。演毘尼。合煙戶。抽石筍。<a 
name="0346a18" id="0346a18"></a>書梵字。山僧頃以祭埽還鄉。合山耆舊屢迎說法。然<a 
name="0346a19" id="0346a19"></a>佛祖語句。充棟汗牛。舉世無人聽著。況山僧以爝火<a 
name="0346a20" id="0346a20"></a>之光耀於太陽之下。何異牧唱漁歌。且千聖出世。說<a 
name="0346a21" id="0346a21"></a>法利生。因時救獘。獘若不革則法即不靈。法既不靈。<a 
name="0346a22" id="0346a22"></a>說之何益。譬如治病相似。黃連甘草。附子人參。貴圖<a 
name="0346a23" id="0346a23"></a>去疾。疾若不去則人參附子亦為長物。然治病固有<a 
name="0346a24" id="0346a24"></a>緩急。革獘亦有後先。所謂急則治其標。緩則治其本。<a 
name="0346a25" id="0346a25"></a>山僧有箇救獘玅法。不假變齊變魯。自能合乎至道。<a 
name="0346a26" id="0346a26"></a>不勞減煙減灶。自然斧劈不開。今日既承雅召。到者<a 
name="0346a27" id="0346a27"></a>裏豈可緘口。豎拂云。聞聲見色是尋常。春暖山華處<a 
name="0346a28" id="0346a28"></a>處香。但得主人恒不昧。任他六戶各分房。昔鼓山永<a 
name="0346a29" id="0346a29"></a>覺和尚住此山時。因僧問。如何是無作戒體。覺云。林<a 
name="0346a30" id="0346a30"></a>中石筍透天高。進云。一塵不染底人來時如何。覺云。<a 
name="0346b01" id="0346b01"></a>三十棒趁出。大眾。鼓山老漢者三十棒打得極有理。<a 
name="0346b02" id="0346b02"></a>祇是不合時宜。今日或有問。如何是無作戒體。山僧<a 
name="0346b03" id="0346b03"></a>但向他道。池中魚勿網。忽遇一塵不染底來時如何。<a 
name="0346b04" id="0346b04"></a>天外鳳常鳴。更有一偈。半畝塘開古寺門。魚蝦正好<a 
name="0346b05" id="0346b05"></a>施洪恩。燕溪且有垂綸禁。況是親親佛子孫。</p><a 
name="0346b06" id="0346b06"></a><p style="text-indent: 0em; margin-left: 0em"><span class="linehead"></span>檀越王楊張偕眾居士請至仁溪。上堂。若論此事。便<a 
name="0346b07" id="0346b07"></a>如倡義殺賊一般。先須公舉一位韜略俱全。智勇兼<a 
name="0346b08" id="0346b08"></a>備之士為首。然後布號令。定賞罰。嚴節制。整戈甲。更<a 
name="0346b09" id="0346b09"></a>須探偵賊巢在何處。賊路自何來。賊眾有多寡。賊陣<a 
name="0346b10" id="0346b10"></a>作何狀。所謂知彼知己。百戰百勝。既知賊陣形勢。方<a 
name="0346b11" id="0346b11"></a>乃發兵勦除。對陣交鋒。自可一鼓而下。活捉渠魁。搗<a 
name="0346b12" id="0346b12"></a>其巢穴。然後班師凱旋。稱功定爵。大者為公。次者為<a 
name="0346b13" id="0346b13"></a>侯伯。又其次者子男。我輩學道亦然。先以自心大智<a 
name="0346b14" id="0346b14"></a>為義首。次以自心淨戒為戈甲。兼以三明六度及八<a 
name="0346b15" id="0346b15"></a>萬四千諸波羅蜜為師旅。然後奮大勇猛。生擒六賊。<a 
name="0346b16" id="0346b16"></a>盡殄群魔。群魔既盡則自心法王隨方示現。在處稱<a 
name="0346b17" id="0346b17"></a>尊。始可坐致太平。然雖如是。外賊易破。家賊難防。正<a 
name="0346b18" id="0346b18"></a>當此時。六賊交侵。如何抵敵。喝一喝云。置之死地而<a 
name="0346b19" id="0346b19"></a>後生。置之亡地而後存。破釜沉舟同力戰。魔軍倒退<a 
name="0346b20" id="0346b20"></a>入無門。昔龐道玄居士偈云。有男不婚。有女不嫁。大<a 
name="0346b21" id="0346b21"></a>家團圞頭。共說無生話。大眾。龐公既捨不得出家。又<a 
name="0346b22" id="0346b22"></a>歡喜說大話。幸賴有一張吸盡西江底口。不然三十<a 
name="0346b23" id="0346b23"></a>拄杖一下也饒不得。後來有箇楊無為居士卻云。男<a 
name="0346b24" id="0346b24"></a>大須婚。女長須嫁。討甚閒工夫。更說無生話。大眾。楊<a 
name="0346b25" id="0346b25"></a>公雖是頂門具眼。爭奈俗氣不除。山僧即不然。無男<a 
name="0346b26" id="0346b26"></a>可婚。無女可嫁。既遇故鄉人。便說故鄉話。且道如何<a 
name="0346b27" id="0346b27"></a>是故鄉話。至仁溪闊從魚躍。大義橋高任客行。更有<a 
name="0346b28" id="0346b28"></a>一偈。舉似大眾。非官非佛亦非神。何故村村送迓頻。<a 
name="0346b29" id="0346b29"></a>合里但能修十善。繽紛華雨四時新。下座。</p><a 
name="0346b30" id="0346b30"></a><a 
name="0346c01" id="0346c01"></a><p style="text-indent: 0em; margin-left: 0em"><span class="linehead"></span>元度謝孝廉。美斯周別駕。振公周文學等迎至蓮華<a 
name="0346c02" id="0346c02"></a>寺。上堂。僧問。按下紫雲頭。便踏蓮華上。為是神通玅<a 
name="0346c03" id="0346c03"></a>用。為是法爾如然。師云。峰臨城外層層秀。進云。恁麼<a 
name="0346c04" id="0346c04"></a>則十聖三賢難測度。人間天上任逍遙。師云。石到溪<a 
name="0346c05" id="0346c05"></a>邊箇箇圓。進云。恭惟和尚過化存神。人天交慶。師云。<a 
name="0346c06" id="0346c06"></a>上座又作麼生。進云。人人本具。問。西來大意。請師直<a 
name="0346c07" id="0346c07"></a>指。師云。通都橋下水。日夕響晴雷。乃云。風飄敗葉。莫<a 
name="0346c08" id="0346c08"></a>景蕭條。露滴金華。寒香馥郁。榮枯迥別。幻化無殊。凡<a 
name="0346c09" id="0346c09"></a>迷不惺。妄遭淪墜。是故維摩大士親證此如幻解脫<a 
name="0346c10" id="0346c10"></a>三昧。遂能隨類現身。入塵勞海。或語或默。或隱或顯。<a 
name="0346c11" id="0346c11"></a>以四攝法廣引同流。共證此如幻解脫三昧。當其居<a 
name="0346c12" id="0346c12"></a>毘耶離城之際。示有玉帛而無貪戀。示有刑罰而無<a 
name="0346c13" id="0346c13"></a>嗔怒。示有妻妾而無染著。蓮華不足以喻其清潔。秋<a 
name="0346c14" id="0346c14"></a>月不足以喻其孤明。即此火宅炎炎。便作清涼世界。<a 
name="0346c15" id="0346c15"></a>現前諸公若能親證此如幻解脫三昧。則箇箇是金<a 
name="0346c16" id="0346c16"></a>粟再來。不妨撫治邦家。又安宗社。孝以事親。忠以事<a 
name="0346c17" id="0346c17"></a>君。慈以御下。惠以濟物。全理全事。無是無非。所以道<a 
name="0346c18" id="0346c18"></a>知幻即離。不假方便。離幻即覺。亦無漸次。雖然如是。<a 
name="0346c19" id="0346c19"></a>紫芝山頂即不問你。平政橋邊道將一句來。眾下語<a 
name="0346c20" id="0346c20"></a>畢。師乃云。一回及第心空後。方信橋流水不流。昔有<a 
name="0346c21" id="0346c21"></a>僧問智門禪師。蓮華未出水時如何。門云。蓮華。僧云。<a 
name="0346c22" id="0346c22"></a>出水後如何。門云。荷葉。大眾。智門與麼荅話。固是截<a 
name="0346c23" id="0346c23"></a>斷眾流。仔細檢點將來。猶有依傍在。今日或有問山<a 
name="0346c24" id="0346c24"></a>僧。蓮華未出水時如何。但向他道。開元石烏龜。出水<a 
name="0346c25" id="0346c25"></a>後如何。但向他道。揚州朱頂鶴。更有一偈。三十<span class="corr" title='[[禾/亍]&gt;年]'>年</span>前<a 
name="0346c26" id="0346c26"></a>到水西。樓臺幻出與天齊。如今擊目蓬蒿遍。誰復區<a 
name="0346c27" id="0346c27"></a>區被幻迷。</p><a 
name="0346c28" id="0346c28"></a><p style="text-indent: 0em; margin-left: 0em"><span class="linehead"></span>通都橋首張魁軒居士等請上堂。僧問。是法住法位。<a 
name="0346c29" id="0346c29"></a>世間相常住。請問和尚。如何是常住相。師云。山圍故<a 
name="0346c30" id="0346c30"></a>國周遭在。水打空城寂寞回。進云。祇如眾居士肅潔<a 
name="0347a01" id="0347a01"></a>猊座。慇懃請法。畢竟將何指示。師云。城東打鼓城西<a 
name="0347a02" id="0347a02"></a>響。進云。恁麼則道不虛行。遇緣即應。師云。園內華開<a 
name="0347a03" id="0347a03"></a>園外春。問。諸檀為法念頭堅。冒雨衝風設供筵。坐佛<a 
name="0347a04" id="0347a04"></a>頂<span class="gaiji">[寧*頁]<!--gaiji,,1[寧*頁],2&#x29573;,3--></span>姑緩問。途中受用請師宣。師云。紫芝峰上浪滔<a 
name="0347a05" id="0347a05"></a>天。進云。從來慣吸西江水。今日平吞建地雲。師云。孔<a 
name="0347a06" id="0347a06"></a>子原是山東人。進云。允矣人天調御者。果然無處不<a 
name="0347a07" id="0347a07"></a>稱尊。師云。滂沱秋雨連宵下。洗盡塵氛道眼開。僧禮<a 
name="0347a08" id="0347a08"></a>拜。師乃云。若論此事。便如建通都橋一般。第一要橋<a 
name="0347a09" id="0347a09"></a>不堅牢。第二要橋梁平正。第三要橋屋完備。三者既<a 
name="0347a10" id="0347a10"></a>全。萬無一失。任他怒浪驚濤。衝突不動。千妖百怪。搖<a 
name="0347a11" id="0347a11"></a>撼無門。度馬度人。永無沉溺之患。我輩學道亦然。先<a 
name="0347a12" id="0347a12"></a>以三聚淨戒為橋不。次以那伽大定為橋梁。更以般<a 
name="0347a13" id="0347a13"></a>若玅智為橋屋。果能具此三種。則茫茫苦海一任往<a 
name="0347a14" id="0347a14"></a>來。隨順世緣。了無罣礙。可以回既倒之狂瀾。可以援<a 
name="0347a15" id="0347a15"></a>己溺之黎庶。可以陰翊王化。可以普度迷流。雖然可<a 
name="0347a16" id="0347a16"></a>中有箇漢子。常在他鄉。不離本地。且道還假橋梁舟<a 
name="0347a17" id="0347a17"></a>渡也無。長空今古月輪孤。復舉龐居士偈云。先須持<a 
name="0347a18" id="0347a18"></a>五戒。方始得人身。有財將布施。身即不窮貧。若行十<a 
name="0347a19" id="0347a19"></a>善業。聞道得天人。天人生滅福。來去如車輪。有為接<a 
name="0347a20" id="0347a20"></a>梵世。不及一毫真。更欲談玄玅。只恐法王嗔。大眾。還<a 
name="0347a21" id="0347a21"></a>識一毫真麼。分明為諸公點破。拈拄杖云。城外青山<a 
name="0347a22" id="0347a22"></a>如屋裏。東家流水入西鄰。</p><a 
name="0347a23" id="0347a23"></a><p style="text-indent: 0em; margin-left: 0em"><span class="linehead"></span>到龍德。檀越盧參華等請上堂。問。師子之兒。未能返<a 
name="0347a24" id="0347a24"></a>擲。報恩一句。乞師拈出。師云。鶴飛千尺雪。龍起一潭<a 
name="0347a25" id="0347a25"></a>冰。進云。可謂身心奉塵剎。艸木亦霑恩。師云。白雲乍<a 
name="0347a26" id="0347a26"></a>可離青嶂。明月難教下碧天。進云。恁麼則無行而不<a 
name="0347a27" id="0347a27"></a>與。縱奪在臨時。師云。山盡疑無路。溪迴別有村。乃云。<a 
name="0347a28" id="0347a28"></a>父少而子老。舉世所不信。諸人還信得及麼。若信得<a 
name="0347a29" id="0347a29"></a>及。銀碗盛雪。明月藏鷺。其或未諳。山僧直下為諸人<a 
name="0347a30" id="0347a30"></a>點破。乃以如意向空中畫<span class="gaiji">[十○]<!--gaiji,,1[十○],2,3--></span>。更有一偈。延汀虔吉千<a 
name="0347b01" id="0347b01"></a>餘里。繞道來看老法嗣。豈是師資情未割。祇緣慧命<a 
name="0347b02" id="0347b02"></a>寄懸絲。下座。</p><a 
name="0347b03" id="0347b03"></a><a 
name="0347b04" id="0347b04"></a><a 
name="0347b05" id="0347b05"></a><a 
name="0347b06" id="0347b06"></a><a 
name="0347b07" id="0347b07"></a><a 
name="0347b08" id="0347b08"></a><a 
name="0347b09" id="0347b09"></a><a 
name="0347b10" id="0347b10"></a><p><span class="juanname">古雪哲禪師語錄卷八</span></p>
<hr>【經文資訊】嘉興藏第 28 冊 No. B208 古雪哲禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index17cd.html?index=J28nB208" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB208_008 by HTTrack Website Copier/3.x [XR&CO'2008], Tue, 03 Jun 2014 00:36:46 GMT -->
</html>
