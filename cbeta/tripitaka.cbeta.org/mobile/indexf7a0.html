<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n2000_005 by HTTrack Website Copier/3.x [XR&CO'2008], Mon, 02 Jun 2014 23:45:23 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaeff4.gif?utmac=MO-30696269-4&amp;utmn=2037053057&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47&amp;utmp=%2Fmobile%2Findex.php%3Findex%3DT47n2000_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index574d-2.html?index=T47n2000_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.2000 虛堂和尚語錄 (10卷)<br/>【宋 妙源編】<br/>第 5 卷</p>
	<a href="index7b39.html?index=T47n2000_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="2000" sutra_name="虛堂和尚語錄" sutra_juan="[卷5]">　
<a 
name="1019b01" id="1019b01"></a><a 
name="1019b02" id="1019b02"></a><p><span class="juanname">虛堂和尚語錄卷之五</span></p><a 
name="1019b03" id="1019b03"></a><a 
name="1019b04" id="1019b04"></a><p style="margin-left: 2em"><span class="headname">頌古</span></p><a 
name="1019b05" id="1019b05"></a><p style="margin-left: 4em"><span class="byline">侍者　無隱　編</span></p><a 
name="1019b06" id="1019b06"></a><p style="text-indent: 0em; margin-left: 1em"><span class="linehead"></span>世尊忉利天為母說法。優填王思佛。</p><a 
name="1019b07" id="1019b07"></a><p><span class="lg">紫金光聚照山河。天上人間意氣多。曾<span class="gaiji">&#x52C5;<!--gaiji,敕,1[束*力],2&#x52C5;,3--></span>文<a 
name="1019b08" id="1019b08"></a>殊領徒眾。<br>毘耶城裏問維摩。</span></p><a 
name="1019b09" id="1019b09"></a><p style="text-indent: 0em; margin-left: 1em"><span class="linehead"></span>世尊因。乾闥婆王奏樂。其時山河大地。盡<a 
name="1019b10" id="1019b10"></a>作琴聲。迦葉起舞。王問迦葉。豈不是阿羅<a 
name="1019b11" id="1019b11"></a>漢。諸滿已盡。何更有餘習。世尊云。實無餘<a 
name="1019b12" id="1019b12"></a>習。莫謗法也。</p><a 
name="1019b13" id="1019b13"></a><p><span class="lg">有三尺劍。可以謁趙國。無千里眼。難以見懸<a 
name="1019b14" id="1019b14"></a>絲。<br>巍巍堂堂。三界大師。</span></p><a 
name="1019b15" id="1019b15"></a><p style="text-indent: 0em; margin-left: 1em"><span class="linehead"></span>世尊因。外道問。不問有言。不問無言。佛良<a 
name="1019b16" id="1019b16"></a>久。</p><a 
name="1019b17" id="1019b17"></a><p><span class="lg">有力量人終是別。等閑垂手便相應。何如夜<a 
name="1019b18" id="1019b18"></a>半榑桑日。<br>推上須彌最上層。</span></p><a 
name="1019b19" id="1019b19"></a><p style="text-indent: 0em; margin-left: 1em"><span class="linehead"></span>罽賓國王。仗劍問師子尊者。</p><a 
name="1019b20" id="1019b20"></a><p><span class="lg">夜闌天際墮金盆。膝上焦桐調轉新。易水悲<a 
name="1019b21" id="1019b21"></a>風輕按指。<br>鸞膠難續斷<span class="gaiji">&#x8193;<!--gaiji,腸,1[殤-歹+月],2&#x8193;,3--></span>人。</span></p><a 
name="1019b22" id="1019b22"></a><p style="text-indent: 0em; margin-left: 1em"><span class="linehead"></span>婆子燒庵。</p><a 
name="1019b23" id="1019b23"></a><p><span class="lg">鐵壁迸開雲片片。黑山輥出月團團。就中明<a 
name="1019b24" id="1019b24"></a>暗相凌處。<br>天外出頭誰解看。</span></p><a 
name="1019b25" id="1019b25"></a><p style="text-indent: 0em; margin-left: 1em"><span class="linehead"></span>善財童子參五十三知識。末後到彌勒樓<a 
name="1019b26" id="1019b26"></a>閣。</p><a 
name="1019b27" id="1019b27"></a><p><span class="lg">大人境界終難到。到後如何說向人。不是當<a 
name="1019b28" id="1019b28"></a>人知見力。<br>莫將知見別<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>親。</span></p><a 
name="1019b29" id="1019b29"></a><p style="text-indent: 0em; margin-left: 1em"><span class="linehead"></span>達磨見梁武帝。</p><a 
name="1019c01" id="1019c01"></a><p><span class="lg">玉簫吹徹鳳凰臺。古殿深沈曉未開。滿地落<a 
name="1019c02" id="1019c02"></a>花春已過。<br>綠陰空鎖舊莓苔。</span></p><a 
name="1019c03" id="1019c03"></a><p style="text-indent: 0em; margin-left: 1em"><span class="linehead"></span>楞嚴經云。吾不見時。何不見吾不見之處。</p><a 
name="1019c04" id="1019c04"></a><p><span class="lg">石潤非玉。水麗非金。大禹決而西<span class="gaiji">溯<!--gaiji,溯,1[濂-兼+(朔-月)],2&#x3D11;,3--></span>。卞和泣<a 
name="1019c05" id="1019c05"></a>而陸沈。<br>美兮渺兮。錯古礱今。</span></p><a 
name="1019c06" id="1019c06"></a><p style="text-indent: 0em; margin-left: 1em"><span class="linehead"></span>昔有老宿。一夏不為師僧說話。</p><a 
name="1019c07" id="1019c07"></a><p><span class="lg">冷冷寒溜泣秋<span class="gaiji">壑<!--gaiji,壑,1[堅-臣+(虍-七+(一/谷))],2,3--></span>。纔會滄溟便泛舟。見說許<a 
name="1019c08" id="1019c08"></a>由曾洗耳。<br>可憐巢父更鞭牛。</span></p><a 
name="1019c09" id="1019c09"></a><p style="text-indent: 0em; margin-left: 1em"><span class="linehead"></span>維摩經云。其施汝者不名福田。</p><a 
name="1019c10" id="1019c10"></a><p><span class="lg">青山白雲。碧溪蘿月。畫虎成狸。只得一橛。</span></p><a 
name="1019c11" id="1019c11"></a><p style="text-indent: 0em; margin-left: 1em"><span class="linehead"></span>智者大師在南嶽。悟法華三昧。</p><a 
name="1019c12" id="1019c12"></a><p><span class="lg">好將真法供如來。花在幽巖險處開。一夜狂<a 
name="1019c13" id="1019c13"></a>風吹欲盡。<br>落英無數點蒼苔。</span></p><a 
name="1019c14" id="1019c14"></a><p style="text-indent: 0em; margin-left: 1em"><span class="linehead"></span>老子曰。視之不見。名曰夷。聽之不聞。名曰<a 
name="1019c15" id="1019c15"></a>希。摶之不得。名曰微。此三者不可致詰。</p><a 
name="1019c16" id="1019c16"></a><p><span class="lg">青牛仙。去不虛傳。常用虛中落斷邊。自是<a 
name="1019c17" id="1019c17"></a>一生多蹇薄。<br>夜深猶立古皇前。</span></p><a 
name="1019c18" id="1019c18"></a><p style="text-indent: 0em; margin-left: 1em"><span class="linehead"></span>南嶽思大禪師。因誌公令人傳語。</p><a 
name="1019c19" id="1019c19"></a><p><span class="lg">一口吞盡三世佛。牙如劍樹眼如鈴。斷絃不<a 
name="1019c20" id="1019c20"></a>必鸞膠續。<br>只要知音側耳聽。</span></p><a 
name="1019c21" id="1019c21"></a><p style="text-indent: 0em; margin-left: 1em"><span class="linehead"></span>夫子曰。朝聞道夕死可矣。</p><a 
name="1019c22" id="1019c22"></a><p><span class="lg">籩<span class="gaiji">豆<!--gaiji,豆,1[竺-二+豆],2&#x41FA;,3--></span>纔陳見聖人。莫將生死較<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>親。清臺曆<a 
name="1019c23" id="1019c23"></a>日煩君看。<br>一歲終須有一春。</span></p><a 
name="1019c24" id="1019c24"></a><p style="text-indent: 0em; margin-left: 1em"><span class="linehead"></span>倩女離魂。</p><a 
name="1019c25" id="1019c25"></a><p><span class="lg">行弔先桃茢。喪車後紙錢。老胡門下客。寧可<a 
name="1019c26" id="1019c26"></a>入黃泉。</span></p><a 
name="1019c27" id="1019c27"></a><p style="text-indent: 0em; margin-left: 1em"><span class="linehead"></span>調達謗佛。</p><a 
name="1019c28" id="1019c28"></a><p><span class="lg">萬仞崖頭<span class="gaiji">[拚-ㄙ+ㄊ]<!--gaiji,,1[拚-ㄙ+ㄊ],2&#x22B35;,3--></span>得去。不知何處覓全屍。業風吹<a 
name="1019c29" id="1019c29"></a>起再甦醒。<br><span class="gaiji">&#x5374;<!--gaiji,卻,1[去*ㄗ],2&#x5374;,3--></span>問如今是甚時。</span></p><a 
name="1020a01" id="1020a01"></a><p style="text-indent: 0em; margin-left: 1em"><span class="linehead"></span>女子出定。</p><a 
name="1020a02" id="1020a02"></a><p><span class="lg">野水浮輕楫。暖煙生紫蒪。晚來湖上望。多是<a 
name="1020a03" id="1020a03"></a>罟魚人。</span></p><a 
name="1020a04" id="1020a04"></a><p style="text-indent: 0em; margin-left: 0em"><span class="linehead"></span>王常侍訪臨際。問。者一堂僧。還看經否。</p><a 
name="1020a05" id="1020a05"></a><p><span class="lg">事到無心不苟欺。烏玄鵠白尚懷疑。自非親<a 
name="1020a06" id="1020a06"></a>見黃頭老。<br>爭敢逢人泄漏伊。</span></p><a 
name="1020a07" id="1020a07"></a><p style="text-indent: 0em; margin-left: 1em"><span class="linehead"></span>楊大年。參廣慧璉和尚。發明有頌。八角磨<a 
name="1020a08" id="1020a08"></a>盤空裏走。金毛獅子變作狗。擬欲將身北<a 
name="1020a09" id="1020a09"></a>斗藏。直須合掌南辰後。</p><a 
name="1020a10" id="1020a10"></a><p><span class="lg">白石鑿鑿。韞爾美璞。君子道晦。君子斯樂。</span></p><a 
name="1020a11" id="1020a11"></a><p style="text-indent: 0em; margin-left: 1em"><span class="linehead"></span>陳操尚書。一日與眾官登樓。望見數僧。有<a 
name="1020a12" id="1020a12"></a>一官人云。來者總是行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>僧。尚書云。不是。<a 
name="1020a13" id="1020a13"></a>官人云。焉知不是。尚書云。待近與諸公勘<a 
name="1020a14" id="1020a14"></a>過。須臾僧至。尚書召云。上座。僧舉首。尚<a 
name="1020a15" id="1020a15"></a>書云。不信道。</p><a 
name="1020a16" id="1020a16"></a><p><span class="lg">李咸曾相壺丘子。隨變難分丞自逃。輸與高<a 
name="1020a17" id="1020a17"></a>樓凝望者。<br>炯然明可察秋毫。</span></p><a 
name="1020a18" id="1020a18"></a><p style="text-indent: 0em; margin-left: 1em"><span class="linehead"></span>龐居士臨示寂。以首藉于<span class="gaiji">&#x9814;<!--gaiji,,1[由*頁],2&#x9814;,3--></span>相公膝。囑云。<a 
name="1020a19" id="1020a19"></a>但願空諸所有。慎勿實諸所無。</p><a 
name="1020a20" id="1020a20"></a><p><span class="lg">欲識窮原處。何人為指迷。夕陽<span class="gaiji">&#x9DC4;<!--gaiji,雞,1[奚*鳥],2&#x9DC4;,3--></span>犬外。桃李<a 
name="1020a21" id="1020a21"></a>自成蹊。</span></p><a 
name="1020a22" id="1020a22"></a><p style="text-indent: 0em; margin-left: 1em"><span class="linehead"></span>裴相國問僧。看甚麼經。僧云。無言童子經。<a 
name="1020a23" id="1020a23"></a>裴云。有幾卷。僧云。兩卷。裴云。既是無言。<a 
name="1020a24" id="1020a24"></a>為甚<span class="gaiji">&#x5374;<!--gaiji,卻,1[去*ㄗ],2&#x5374;,3--></span>有兩卷。僧無語。</p><a 
name="1020a25" id="1020a25"></a><p><span class="lg">曾落石霜機外笏。又扶<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>行到唐天。只將四<a 
name="1020a26" id="1020a26"></a>海垂綸手。<br><span class="gaiji">&#x9C15;<!--gaiji,蝦,1[暇-日+魚],2&#x9C15;,3--></span>蟹魚龍一串穿。</span></p><a 
name="1020a27" id="1020a27"></a><p style="text-indent: 0em; margin-left: 1em"><span class="linehead"></span>黃檗在南泉。作首座。甘贄請施財。</p><a 
name="1020a28" id="1020a28"></a><p><span class="lg">拋來撒去互施呈。地獄門前鬼眼睛。覷破髑<a 
name="1020a29" id="1020a29"></a>髏肝膽外。<br>摩醯頂上復重明。</span></p><a 
name="1020b01" id="1020b01"></a><p style="text-indent: 0em; margin-left: 1em"><span class="linehead"></span>陸<span class="gaiji">&#x4E98;<!--gaiji,,1[一/旦],2&#x4E98;,3--></span>大夫問南泉。肇法師也奇怪。</p><a 
name="1020b02" id="1020b02"></a><p><span class="lg">裁書擬欲扣天閽。往往無人可共論。因得老<a 
name="1020b03" id="1020b03"></a>生輕指撥。<br>臨風不覺暗消魂。</span></p><a 
name="1020b04" id="1020b04"></a><p style="text-indent: 0em; margin-left: 1em"><span class="linehead"></span>錢唐鎮使。在界上。凡見僧便問。若相契即<a 
name="1020b05" id="1020b05"></a>留止宿。有二僧。從馬大師處來。便問。大師<a 
name="1020b06" id="1020b06"></a>有何方便。僧云。即心是佛。便被揖出。又有<a 
name="1020b07" id="1020b07"></a>二僧。到亦如前問。僧云。非心非佛。亦被揖<a 
name="1020b08" id="1020b08"></a>出。</p><a 
name="1020b09" id="1020b09"></a><p><span class="lg">碧油幢下立功勳。韜略雙全獨見君。一自赤<a 
name="1020b10" id="1020b10"></a>心來報國。<br>邊頭刁斗不曾聞。</span></p><a 
name="1020b11" id="1020b11"></a><p style="text-indent: 0em; margin-left: 1em"><span class="linehead"></span>寒山拾得。預知溈山來國清受戒。</p><a 
name="1020b12" id="1020b12"></a><p><span class="lg">靈山一別無碑記。三度親曾作國王。主丈再<a 
name="1020b13" id="1020b13"></a>探知遠近。<br>眇然天地略玄黃。</span></p><a 
name="1020b14" id="1020b14"></a><p style="text-indent: 0em; margin-left: 1em"><span class="linehead"></span>六祖謂門人云。吾欲歸新州。</p><a 
name="1020b15" id="1020b15"></a><p><span class="lg">興在天南天盡頭。未行先已到新州。來時無<a 
name="1020b16" id="1020b16"></a>口去無伴。<br>那更蕭蕭黃葉秋。</span></p><a 
name="1020b17" id="1020b17"></a><p style="text-indent: 0em; margin-left: 1em"><span class="linehead"></span>讓和尚云。道一江西說法。不見寄箇消息<a 
name="1020b18" id="1020b18"></a>來。</p><a 
name="1020b19" id="1020b19"></a><p><span class="lg">老婆心切日忡忡。恐墮他家<span class="gaiji">&#x97F2;<!--gaiji,齏,1[虀-卄],2&#x97F2;,3--></span>甕中。消息得<a 
name="1020b20" id="1020b20"></a>來胡亂後。<br>江西宗派好流通。</span></p><a 
name="1020b21" id="1020b21"></a><p style="text-indent: 0em; margin-left: 1em"><span class="linehead"></span>忠國師問紫璘供奉。甚處來。奉云。城南來。<a 
name="1020b22" id="1020b22"></a>師云。城南草作何色。奉云。作黃色。師乃<a 
name="1020b23" id="1020b23"></a>問童子。城南草作何色。童子云。作黃色。師<a 
name="1020b24" id="1020b24"></a>云。只者童子亦可簾前賜紫對御談玄。</p><a 
name="1020b25" id="1020b25"></a><p><span class="lg">欲把枯<span class="gaiji">&#x8193;<!--gaiji,腸,1[殤-歹+月],2&#x8193;,3--></span>盡底傾。出門不覺又叮嚀。勸君及<a 
name="1020b26" id="1020b26"></a>早回頭去。<br>莫待春風柳眼青。</span></p><a 
name="1020b27" id="1020b27"></a><p style="text-indent: 0em; margin-left: 1em"><span class="linehead"></span>馬祖因。百丈再參。</p><a 
name="1020b28" id="1020b28"></a><p><span class="lg">啐喙之機類不同。飛星撒火髑髏空。偷心死<a 
name="1020b29" id="1020b29"></a>盡難為活。<br>忽見金烏出海東。</span></p><a 
name="1020c01" id="1020c01"></a><p style="text-indent: 0em; margin-left: 1em"><span class="linehead"></span>百丈野狐。</p><a 
name="1020c02" id="1020c02"></a><p><span class="lg">不落因果。突出野狐。人心似鐵。官法如爐。不<a 
name="1020c03" id="1020c03"></a>昧因果。<br>得脫野狐。頂上無骨。頷下有鬚。</span></p><a 
name="1020c04" id="1020c04"></a><p style="text-indent: 0em; margin-left: 1em"><span class="linehead"></span>黃檗因。臨際自大愚歸。</p><a 
name="1020c05" id="1020c05"></a><p><span class="lg">拔樹鳴條浩浩風。雨雲翻覆在其中。千波萬<a 
name="1020c06" id="1020c06"></a>浪驚天地。<br>到海方知信不通。</span></p><a 
name="1020c07" id="1020c07"></a><p style="text-indent: 0em; margin-left: 1em"><span class="linehead"></span>禾山四打鼓。</p><a 
name="1020c08" id="1020c08"></a><p><span class="lg">草履為冠松作釵。一般瀟灑眼頭乖。語音只<a 
name="1020c09" id="1020c09"></a>在風簷下。<br>終日無人不下<span class="gaiji">&#x5826;<!--gaiji,階,1[土*皆],2&#x5826;,3--></span>。</span></p><a 
name="1020c10" id="1020c10"></a><p style="text-indent: 0em; margin-left: 1em"><span class="linehead"></span>夾山云。路逢死蛇莫打殺。無底藍子盛將<a 
name="1020c11" id="1020c11"></a>歸。</p><a 
name="1020c12" id="1020c12"></a><p><span class="lg">擔板漢。沒拘束。餓死首陽山。誓不食周粟。</span></p><a 
name="1020c13" id="1020c13"></a><p style="text-indent: 0em; margin-left: 1em"><span class="linehead"></span>來山云。我二十年住此山。未曾舉著宗門<a 
name="1020c14" id="1020c14"></a>中事。有僧問。承和尚有言。二十年住此山。<a 
name="1020c15" id="1020c15"></a>未曾舉著宗門中事。是否。山云。是。僧便掀<a 
name="1020c16" id="1020c16"></a>倒禪床。山休去。至明日普請掘一坑。令侍<a 
name="1020c17" id="1020c17"></a>者請昨日問話僧來。山云。老僧二十年。只<a 
name="1020c18" id="1020c18"></a>說無義語。今請上座。打殺老僧。埋向坑中。<a 
name="1020c19" id="1020c19"></a>若不打殺老僧。上座自著打殺。埋此坑中。<a 
name="1020c20" id="1020c20"></a>其僧束裝潛去。</p><a 
name="1020c21" id="1020c21"></a><p><span class="lg">海運鵬摶日月忙。夜光潛透斗牛傍。非惟按<a 
name="1020c22" id="1020c22"></a>劍屢生子。<br>瞎眼波斯滿大唐。</span></p><a 
name="1020c23" id="1020c23"></a><p style="text-indent: 0em; margin-left: 1em"><span class="linehead"></span>麻谷一日紙帳內坐。以手巾蓋頭。披雲入<a 
name="1020c24" id="1020c24"></a>見便作哭聲。良久出去法堂。繞禪床一匝<a 
name="1020c25" id="1020c25"></a>再來。谷去<span class="gaiji">&#x5374;<!--gaiji,卻,1[去*ㄗ],2&#x5374;,3--></span>手巾而坐。雲云。死中得活。萬<a 
name="1020c26" id="1020c26"></a>中無一。谷下床。作抽坐具勢。雲近前把。<a 
name="1020c27" id="1020c27"></a>住云。前死後活。爾還甘否。谷云。甘即甘。<a 
name="1020c28" id="1020c28"></a>阿師堪作甚麼。雲推開云。知道。爾前言不<a 
name="1020c29" id="1020c29"></a>副後語。</p><a 
name="1021a01" id="1021a01"></a><p><span class="lg">五十笑他先百步。何如騎馬勝騎牛。不須重<a 
name="1021a02" id="1021a02"></a>較多和少。<br>歸到家山即便休。</span></p><a 
name="1021a03" id="1021a03"></a><p style="text-indent: 0em; margin-left: 1em"><span class="linehead"></span>風穴因。僧問。語默涉離微。</p><a 
name="1021a04" id="1021a04"></a><p><span class="lg">以玉抵鵲。以鼠為璞。眇然視之。太虛寥廓。</span></p><a 
name="1021a05" id="1021a05"></a><p style="text-indent: 0em; margin-left: 1em"><span class="linehead"></span>首山示眾。諸上座不得盲喝亂喝。尋常向<a 
name="1021a06" id="1021a06"></a>爾道。賓則始終賓。主則始終主。賓無二賓。<a 
name="1021a07" id="1021a07"></a>主無二主。若有二賓二主。兩箇即成瞎漢。所<a 
name="1021a08" id="1021a08"></a>以我若立爾須坐。我若坐爾須立。坐則共<a 
name="1021a09" id="1021a09"></a>爾坐。立則共爾立。雖然如是。急著眼始得。</p><a 
name="1021a10" id="1021a10"></a><p><span class="lg">賓主有無俱遣外。行藏須要出常情。無棲泊<a 
name="1021a11" id="1021a11"></a>處開門戶。<br>月到中宵不敢明。</span></p><a 
name="1021a12" id="1021a12"></a><p style="text-indent: 0em; margin-left: 1em"><span class="linehead"></span>南院因。僧問。赤肉團上。壁立萬仞。豈不<a 
name="1021a13" id="1021a13"></a>是和尚語。院云。是。僧便掀倒禪床。院云。<a 
name="1021a14" id="1021a14"></a>爾看。者瞎漢亂做。僧擬議。院便打。趁出。</p><a 
name="1021a15" id="1021a15"></a><p><span class="lg">日月無光殺氣浮。揭天鼉鼓戰<span class="gaiji">&#x8C7C;<!--gaiji,貔,1[豸*比],2&#x8C7C;,3--></span>貅。捷呼獲<a 
name="1021a16" id="1021a16"></a>下真番將。<br>那箇兒郎不舉頭。</span></p><a 
name="1021a17" id="1021a17"></a><p style="text-indent: 0em; margin-left: 1em"><span class="linehead"></span>鄧隱<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>辭馬祖。祖云。甚處去。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。石頭去。<a 
name="1021a18" id="1021a18"></a>祖云。石頭路滑。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。千木隨身。逢場作<a 
name="1021a19" id="1021a19"></a>戲。便去。到石頭。繞禪床一匝。振錫一下。<a 
name="1021a20" id="1021a20"></a>問云。是何宗旨。頭云。蒼天蒼天。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>無語。<a 
name="1021a21" id="1021a21"></a>回舉似馬祖。祖云。汝更去。待他道蒼天蒼<a 
name="1021a22" id="1021a22"></a>天。汝便噓兩聲。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>又去。依前問。頭乃噓兩<a 
name="1021a23" id="1021a23"></a>聲。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>又無語。回舉似馬祖。祖云。向汝道。<a 
name="1021a24" id="1021a24"></a>石頭路滑。</p><a 
name="1021a25" id="1021a25"></a><p><span class="lg">石頭路嶮人難到。到者方知滑似苔。兩度三<a 
name="1021a26" id="1021a26"></a>回雖躂倒。<br>滿身泥水又歸來。</span></p><a 
name="1021a27" id="1021a27"></a><p style="text-indent: 0em; margin-left: 1em"><span class="linehead"></span>南泉住庵。時一僧到。泉云。我上山作務。齋<a 
name="1021a28" id="1021a28"></a>時做飯喫了。送一分來。其僧飯了。將家事<a 
name="1021a29" id="1021a29"></a>一時打碎。就床上臥。泉伺久不來。遂歸見<a 
name="1021b01" id="1021b01"></a>僧臥。泉亦就臥。僧便起去。</p><a 
name="1021b02" id="1021b02"></a><p><span class="lg">短<span class="gaiji">&#x88B4;<!--gaiji,褲,1[袖-由+夸],2&#x88B4;,3--></span>長衫白苧巾。<span class="gaiji">&#x541A;<!--gaiji,,1[口*尹],2&#x541A;,3--></span><span class="gaiji">&#x541A;<!--gaiji,,1[口*尹],2&#x541A;,3--></span>月下急推輪。洛陽路<a 
name="1021b03" id="1021b03"></a>上相逢著。<br>盡是經商買賣人。</span></p><a 
name="1021b04" id="1021b04"></a><p style="text-indent: 0em; margin-left: 1em"><span class="linehead"></span>南泉云。心不是佛。智不是道。</p><a 
name="1021b05" id="1021b05"></a><p><span class="lg">昨日因過竹院西。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>家稚子隔溪啼。山寒水<a 
name="1021b06" id="1021b06"></a>肅半黃落。<br>無數歸鴉卜樹棲。</span></p><a 
name="1021b07" id="1021b07"></a><p style="text-indent: 0em; margin-left: 1em"><span class="linehead"></span>乾<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>示眾。法身有三種病二種光。</p><a 
name="1021b08" id="1021b08"></a><p><span class="lg">貝葉持來曉者<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>。自稱靈驗世無如。依然還<a 
name="1021b09" id="1021b09"></a>我唐人譯。<br>始有人知是梵書。</span></p><a 
name="1021b10" id="1021b10"></a><p style="text-indent: 0em; margin-left: 1em"><span class="linehead"></span>琅<span class="gaiji">&#x7458;<!--gaiji,琊,1[王*耶],2&#x7458;,3--></span>因。僧問。清淨本然。</p><a 
name="1021b11" id="1021b11"></a><p><span class="lg">不設陷<span class="gaiji">&#x7A7D;<!--gaiji,阱,1[穴/井],2&#x7A7D;,3--></span>。不揮雪刃。一箭穿楊。神目不瞬。翻<a 
name="1021b12" id="1021b12"></a>思昔日李將軍。<br>射虎之機猶是鈍。</span></p><a 
name="1021b13" id="1021b13"></a><p style="text-indent: 0em; margin-left: 1em"><span class="linehead"></span>大慈示眾。山僧不解答話。只是識病。時有<a 
name="1021b14" id="1021b14"></a>僧出。慈便歸方丈。</p><a 
name="1021b15" id="1021b15"></a><p><span class="lg">輕如毫末重如山。地角天涯去復還。黃葉殞<a 
name="1021b16" id="1021b16"></a>時風骨露。<br>水邊依舊石斕斑。</span></p><a 
name="1021b17" id="1021b17"></a><p style="text-indent: 0em; margin-left: 1em"><span class="linehead"></span>德山托<span class="gaiji">&#x9262;<!--gaiji,缽,1[金*本],2&#x9262;,3--></span>。</p><a 
name="1021b18" id="1021b18"></a><p><span class="lg">德山疑處問巖頭。惹得渾家一地愁。父又<span class="gaiji">&#x546A;<!--gaiji,咒,1[口*兄],2&#x546A;,3--></span><a 
name="1021b19" id="1021b19"></a>兒兒<span class="gaiji">&#x546A;<!--gaiji,咒,1[口*兄],2&#x546A;,3--></span>父。<br>冤冤相報幾時休。</span></p><a 
name="1021b20" id="1021b20"></a><p style="text-indent: 0em; margin-left: 1em"><span class="linehead"></span>雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>問僧。甚處來。僧云。浙中。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。船來<a 
name="1021b21" id="1021b21"></a>陸來。僧云。二途俱不涉。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。爭得到者<a 
name="1021b22" id="1021b22"></a>裏。僧云。有甚隔礙。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>打趁出。僧過十年後<a 
name="1021b23" id="1021b23"></a>再來。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>又問。甚處來。僧云。湖南。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。湖<a 
name="1021b24" id="1021b24"></a>南與者裏。相去多少。僧云。不隔。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span><span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>拂子<a 
name="1021b25" id="1021b25"></a>云。還隔者箇麼。僧云。若隔則不到也。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>又<a 
name="1021b26" id="1021b26"></a>打趁出。僧住後。凡見人便罵雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。有同行<a 
name="1021b27" id="1021b27"></a>聞得去問。兄到雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。有何言句。便如此罵。<a 
name="1021b28" id="1021b28"></a>僧舉前話。被同行詬叱。與之說破。當時悲<a 
name="1021b29" id="1021b29"></a>泣。常向中夜焚香。遙禮雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。</p><a 
name="1021c01" id="1021c01"></a><p><span class="lg">見說閩山多蠱毒。千方百計避無由。殤中既<a 
name="1021c02" id="1021c02"></a>有催魂鬼。<br>一命還他方始休。</span></p><a 
name="1021c03" id="1021c03"></a><p style="text-indent: 0em; margin-left: 1em"><span class="linehead"></span>雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>住庵。有僧敲門。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>放身出云。是甚麼。<a 
name="1021c04" id="1021c04"></a>僧亦云。是甚麼。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>低頭歸庵。僧舉似巖<a 
name="1021c05" id="1021c05"></a>頭。頭云。我當時若向伊道末後句。天下不<a 
name="1021c06" id="1021c06"></a>柰雪老何。</p><a 
name="1021c07" id="1021c07"></a><p><span class="lg">扶過斷橋水。伴歸明月村。只知途路遠。不覺<a 
name="1021c08" id="1021c08"></a>又黃昏。</span></p><a 
name="1021c09" id="1021c09"></a><p style="text-indent: 0em; margin-left: 1em"><span class="linehead"></span>雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>因。三聖問。透網金鱗。以何為食。</p><a 
name="1021c10" id="1021c10"></a><p><span class="lg">新羅主丈遂寧<span class="gaiji">&#x9262;<!--gaiji,缽,1[金*本],2&#x9262;,3--></span>。衲子家風那箇無。一等看<a 
name="1021c11" id="1021c11"></a>來如墨黑。<br>誰能重與較錙銖。</span></p><a 
name="1021c12" id="1021c12"></a><p style="text-indent: 0em; margin-left: 1em"><span class="linehead"></span>雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>自著塔銘。</p><a 
name="1021c13" id="1021c13"></a><p><span class="lg">風冷蒹葭雨作秋。倚門無意謁諸侯。明年再<a 
name="1021c14" id="1021c14"></a>決龍蛇陣。<br>塞北安南一道收。</span></p><a 
name="1021c15" id="1021c15"></a><p style="text-indent: 0em; margin-left: 1em"><span class="linehead"></span>雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。三世諸佛。向火焰裏。轉大法輪。雲<a 
name="1021c16" id="1021c16"></a>門云。火焰為三世諸佛說法。三世諸佛立<a 
name="1021c17" id="1021c17"></a>地聽。</p><a 
name="1021c18" id="1021c18"></a><p><span class="lg">烈焰瀾翻為說時。百千諸佛盡攢眉。梵音深<a 
name="1021c19" id="1021c19"></a>遠難明辨。<br>只許韶陽雪老知。</span></p><a 
name="1021c20" id="1021c20"></a><p style="text-indent: 0em; margin-left: 1em"><span class="linehead"></span>舡子囑夾山。汝向後直須藏身處沒蹤跡。</p><a 
name="1021c21" id="1021c21"></a><p><span class="lg">藥貼明明說得親。不知裏面偽和真。諄諄教<a 
name="1021c22" id="1021c22"></a>誡癡兒女。<br>莫把方書誤後人。</span></p><a 
name="1021c23" id="1021c23"></a><p style="text-indent: 0em; margin-left: 1em"><span class="linehead"></span>夾山初住京口寺。因僧問。如何是法身。山<a 
name="1021c24" id="1021c24"></a>云。法身無相。又問。如何是法眼。山云。法<a 
name="1021c25" id="1021c25"></a>眼無瑕。時道吾在座下失笑。山請益。後散<a 
name="1021c26" id="1021c26"></a>眾。參舡子省發。後歸聚徒道。吾令僧往<a 
name="1021c27" id="1021c27"></a>問。如何是法身。山云。法身無相。又問。如<a 
name="1021c28" id="1021c28"></a>何是法眼。山云。法眼無瑕。僧回舉似道吾。<a 
name="1021c29" id="1021c29"></a>吾云。者漢此回方徹。</p><a 
name="1022a01" id="1022a01"></a><p><span class="lg">始見春花歸閬苑。又逢秋葉墮宮牆。思量世<a 
name="1022a02" id="1022a02"></a>事如翻掌。<br>誰得長生不死方。</span></p><a 
name="1022a03" id="1022a03"></a><p style="text-indent: 0em; margin-left: 1em"><span class="linehead"></span>趙州因。僧辭。乃囑云。有佛處不得住。</p><a 
name="1022a04" id="1022a04"></a><p><span class="lg">有佛無佛不得住。三千里外無憑據。趙州贏<a 
name="1022a05" id="1022a05"></a>得口皮光。<br><span class="gaiji">&#x5374;<!--gaiji,卻,1[去*ㄗ],2&#x5374;,3--></span>是者僧知落處。</span></p><a 
name="1022a06" id="1022a06"></a><p style="text-indent: 0em; margin-left: 1em"><span class="linehead"></span>趙州訪茱萸。</p><a 
name="1022a07" id="1022a07"></a><p><span class="lg">世路風波只自知。見人多是不揚眉。呼燈隔<a 
name="1022a08" id="1022a08"></a>夜書名紙。<br>未審朱門復見誰。</span></p><a 
name="1022a09" id="1022a09"></a><p style="text-indent: 0em; margin-left: 1em"><span class="linehead"></span>趙州庭前柏樹子。</p><a 
name="1022a10" id="1022a10"></a><p><span class="lg">有問自知無答處。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>將柏樹當門庭。搖風擺<a 
name="1022a11" id="1022a11"></a>雨經年久。<br>不似松根有茯苓。</span></p><a 
name="1022a12" id="1022a12"></a><p style="text-indent: 0em; margin-left: 1em"><span class="linehead"></span>劉鐵磨訪溈山。</p><a 
name="1022a13" id="1022a13"></a><p><span class="lg">春暖山桃次第紅。翩翩蝴蝶<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>芳叢。驀然一<a 
name="1022a14" id="1022a14"></a>陣狂風至。<br>輥入花枝不見蹤。</span></p><a 
name="1022a15" id="1022a15"></a><p style="text-indent: 0em; margin-left: 1em"><span class="linehead"></span>南泉．歸宗．麻谷．同去。禮拜忠國師。</p><a 
name="1022a16" id="1022a16"></a><p><span class="lg">各將財本去經營。上國如天好趁晴。未出門<a 
name="1022a17" id="1022a17"></a>時先算帳。<br>如何得到鳳凰城。</span></p><a 
name="1022a18" id="1022a18"></a><p style="text-indent: 0em; margin-left: 1em"><span class="linehead"></span>丹霞訪忠國師。值師睡次。見侍者耽源。</p><a 
name="1022a19" id="1022a19"></a><p><span class="lg">蹤跡由來久避秦。洞門深鎖古臺春。落花只<a 
name="1022a20" id="1022a20"></a>為隨流去。<br>便有尋芳拾翠人。</span></p><a 
name="1022a21" id="1022a21"></a><p style="text-indent: 0em; margin-left: 1em"><span class="linehead"></span>玄沙問鏡清。不見一法。是大過患。</p><a 
name="1022a22" id="1022a22"></a><p><span class="lg">雪老門高兒女盛。又能情重貴天倫。把家幹<a 
name="1022a23" id="1022a23"></a>蠱雖相似。<br>也有貪盃落草人。</span></p><a 
name="1022a24" id="1022a24"></a><p style="text-indent: 0em; margin-left: 1em"><span class="linehead"></span>玄沙訪太原孚上座。適值在水樓上打水。<a 
name="1022a25" id="1022a25"></a>沙云。相看。孚云。已相見了。沙云。甚麼劫<a 
name="1022a26" id="1022a26"></a>中曾相見。孚云。莫瞌睡。沙白雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。已勘<a 
name="1022a27" id="1022a27"></a>破了。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。作麼生勘破。沙舉前話。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。<a 
name="1022a28" id="1022a28"></a>汝著賊了也。</p><a 
name="1022a29" id="1022a29"></a><p><span class="lg">象王象子儘相隨。岸上人看蹄蹈蹄。香草細<a 
name="1022b01" id="1022b01"></a><span class="gaiji">&#x98E1;<!--gaiji,餐,1[冰-水+食],2&#x98E1;,3--></span>知飽足。<br>歸來不待日頭低。</span></p><a 
name="1022b02" id="1022b02"></a><p style="text-indent: 0em; margin-left: 1em"><span class="linehead"></span>巖。頭示眾。大凡唱教。須從無欲中。流出三<a 
name="1022b03" id="1022b03"></a>句。只是理論。咬去咬住。欲去不去。欲住不<a 
name="1022b04" id="1022b04"></a>住。或時一向不去。或時一向不住。</p><a 
name="1022b05" id="1022b05"></a><p><span class="lg">三文買箇撈波子。摝蜆撈<span class="gaiji">&#x9C15;<!--gaiji,蝦,1[暇-日+魚],2&#x9C15;,3--></span>得幾年。逆順短<a 
name="1022b06" id="1022b06"></a>長休要說。<br>誰家屋裏<span class="gaiji">&#x7AC8;<!--gaiji,灶,1[穴/土/黽],2&#x7AC8;,3--></span>無煙。</span></p><a 
name="1022b07" id="1022b07"></a><p style="text-indent: 0em; margin-left: 1em"><span class="linehead"></span>巖。頭因沙汰。在甘贄家過夏。補衣次。贄行<a 
name="1022b08" id="1022b08"></a>過。頭以針作劄勢。贄遂整衣欲謝。妻問云。<a 
name="1022b09" id="1022b09"></a>作甚麼。贄云。說不得。妻云。也要大家知。<a 
name="1022b10" id="1022b10"></a>贄舉前話。妻云。此去三十年後。須知一回<a 
name="1022b11" id="1022b11"></a>飲水一回噎。女子聞云。誰知盡大地人性<a 
name="1022b12" id="1022b12"></a>命。被<span class="gaiji">&#x596F;<!--gaiji,,1[大/歲],2&#x596F;,3--></span>上座針鋒上劄將去也。</p><a 
name="1022b13" id="1022b13"></a><p><span class="lg">夜半三更來討火。我罵爾兮爾罵我。相喚相<a 
name="1022b14" id="1022b14"></a>呼歸未歸。<br>也有無衣草裏坐。</span></p><a 
name="1022b15" id="1022b15"></a><p style="text-indent: 0em; margin-left: 1em"><span class="linehead"></span>石頭因。藥山問。三乘十二分教。某甲粗<a 
name="1022b16" id="1022b16"></a>知。</p><a 
name="1022b17" id="1022b17"></a><p><span class="lg">一重山了一重雲。行盡天涯轉苦辛。驀劄歸<a 
name="1022b18" id="1022b18"></a>來屋裏坐。<br>落花啼鳥一般春。</span></p><a 
name="1022b19" id="1022b19"></a><p style="text-indent: 0em; margin-left: 1em"><span class="linehead"></span>溈山云。老僧百年後。山前檀家。作一頭水<a 
name="1022b20" id="1022b20"></a>牯牛。</p><a 
name="1022b21" id="1022b21"></a><p><span class="lg">百年猶恐沒人知。名字仍將左<span class="gaiji">&#x8107;<!--gaiji,脅,1[月*劦],2&#x8107;,3--></span>題。入水入<a 
name="1022b22" id="1022b22"></a>泥難放牧。<br>仰山只得半邊騎。</span></p><a 
name="1022b23" id="1022b23"></a><p style="text-indent: 0em; margin-left: 1em"><span class="linehead"></span>溈山問仰山。甚處來。仰云。田中來。</p><a 
name="1022b24" id="1022b24"></a><p><span class="lg">一日須來三五度。有時歡喜有時嗔。改頭換<a 
name="1022b25" id="1022b25"></a>面休疑著。<br>元是尖簷帽下人。</span></p><a 
name="1022b26" id="1022b26"></a><p style="text-indent: 0em; margin-left: 1em"><span class="linehead"></span>鼓山晏國師示眾。鼓山門下。不得咳嗽。</p><a 
name="1022b27" id="1022b27"></a><p><span class="lg">遼空一箭九重城。雪老門風儘有聲。見說禁<a 
name="1022b28" id="1022b28"></a>班宣號令。<br>耶邊渾不許人行。</span></p><a 
name="1022b29" id="1022b29"></a><p style="text-indent: 0em; margin-left: 1em"><span class="linehead"></span>法華舉和尚訪琅<span class="gaiji">&#x7458;<!--gaiji,琊,1[王*耶],2&#x7458;,3--></span>。</p><a 
name="1022c01" id="1022c01"></a><p><span class="lg">青郊鳴錦雉。綠水漾金鱗。安得郢中客。共歌<a 
name="1022c02" id="1022c02"></a>臺上春。</span></p><a 
name="1022c03" id="1022c03"></a><p style="text-indent: 0em; margin-left: 1em"><span class="linehead"></span>興化因。僧問。四方八面來時如何。化云。打<a 
name="1022c04" id="1022c04"></a>中間底。</p><a 
name="1022c05" id="1022c05"></a><p><span class="lg">塞北煙塵終載靜。江南花木四時榮。不須特<a 
name="1022c06" id="1022c06"></a>地分彊界。<br>萬里山河似掌平。</span></p><a 
name="1022c07" id="1022c07"></a><p style="text-indent: 0em; margin-left: 1em"><span class="linehead"></span>洞山。聰和尚。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>自負柴上山。路逢一僧。問。<a 
name="1022c08" id="1022c08"></a>山上有柴。何故將去。山放柴於地云。會麼。<a 
name="1022c09" id="1022c09"></a>僧云。不會。山云。我要燒。</p><a 
name="1022c10" id="1022c10"></a><p><span class="lg">此行莫擬幾時回。此去應須到五臺。若過曼<a 
name="1022c11" id="1022c11"></a>殊放光處。<br>殷勤為我記歸來。</span></p><a 
name="1022c12" id="1022c12"></a><p style="text-indent: 0em; margin-left: 1em"><span class="linehead"></span>雲門示眾。析半裂三。針箇鼻孔在甚麼處。<a 
name="1022c13" id="1022c13"></a>為我一一拈出來看。自代云。上中下。</p><a 
name="1022c14" id="1022c14"></a><p><span class="lg">昔年曾扣睦州關。負義忘恩當等閑。見說吳<a 
name="1022c15" id="1022c15"></a>音俱變盡。<br>語言渾似廣南蠻。</span></p><a 
name="1022c16" id="1022c16"></a><p style="text-indent: 0em; margin-left: 1em"><span class="linehead"></span>雲門云。平地上死人無數。</p><a 
name="1022c17" id="1022c17"></a><p><span class="lg">聲如鳴玉靜邊聞。誰信幽人不見君。花到海<a 
name="1022c18" id="1022c18"></a>棠將寂寞。<br>繡衣猶把麝香熏。</span></p><a 
name="1022c19" id="1022c19"></a><p style="text-indent: 0em; margin-left: 1em"><span class="linehead"></span>洞山冬夜喫<span class="gaiji">&#x83D3;<!--gaiji,果,1[卄/果],2&#x83D3;,3--></span>子。</p><a 
name="1022c20" id="1022c20"></a><p><span class="lg">拄天拄地黑如漆。不分晝夜是何物。拈來拋<a 
name="1022c21" id="1022c21"></a>向屎坑中。<br>火裏紅蓮香拂拂。</span></p><a 
name="1022c22" id="1022c22"></a><p style="text-indent: 0em; margin-left: 1em"><span class="linehead"></span>保福展和尚因。僧問。雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>平生有何言句。<a 
name="1022c23" id="1022c23"></a>得似羚羊挂角時。云。我不可作雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>弟子<a 
name="1022c24" id="1022c24"></a>不得。</p><a 
name="1022c25" id="1022c25"></a><p><span class="lg">生平未審何言句。得似羚羊挂角時。拊擊自<a 
name="1022c26" id="1022c26"></a>然皆率舞。<br>不須羌管隔雲吹。</span></p><a 
name="1022c27" id="1022c27"></a><p style="text-indent: 0em; margin-left: 1em"><span class="linehead"></span>大隋真和尚因。僧辭。隋問。甚處去。僧云。<a 
name="1022c28" id="1022c28"></a>峨眉禮普賢去。隋<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>起拂子云。文殊普賢<a 
name="1022c29" id="1022c29"></a>總在者裏。僧畫一圓相。拋向背後。隋云。侍<a 
name="1023a01" id="1023a01"></a>者將一貼茶。與者僧去。</p><a 
name="1023a02" id="1023a02"></a><p><span class="lg">瀰漫萬樹梨花雨。凍玉隄邊水欲流。頃刻陽<a 
name="1023a03" id="1023a03"></a>烏昇太白。<br>那時渾不見蹤由。</span></p><a 
name="1023a04" id="1023a04"></a><p style="text-indent: 0em; margin-left: 1em"><span class="linehead"></span>法雲杲和尚示眾。老僧<span class="gaiji">&#x7188;<!--gaiji,熙,1[烈-列+((厂-一)*臣*巳)],2&#x7188;,3--></span>寧三年文帳。在<a 
name="1023a05" id="1023a05"></a>鳳翔府供申。是年華山崩陷了八十里人<a 
name="1023a06" id="1023a06"></a>家。汝輩後生茄子瓠子。那裏知得。</p><a 
name="1023a07" id="1023a07"></a><p><span class="lg">隔水何人歌竹枝。動人情思極幽微。夜深轉<a 
name="1023a08" id="1023a08"></a>入單于調。<br>月朗風高聽者稀。</span></p><a 
name="1023a09" id="1023a09"></a><p style="text-indent: 0em; margin-left: 1em"><span class="linehead"></span>龍濟示眾。具足凡夫法。凡夫不知。具足聖<a 
name="1023a10" id="1023a10"></a>人法。聖人不會。</p><a 
name="1023a11" id="1023a11"></a><p><span class="lg">融<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>強萬丈。未話足先酸。若不緣雲去。那知<a 
name="1023a12" id="1023a12"></a>星斗寒。</span></p><a 
name="1023a13" id="1023a13"></a><p style="text-indent: 0em; margin-left: 1em"><span class="linehead"></span>芭蕉示眾。爾有主丈子。我與爾主丈子。</p><a 
name="1023a14" id="1023a14"></a><p><span class="lg">爾有更須當面與。渠無背手奪將來。驀然夜<a 
name="1023a15" id="1023a15"></a>半化龍去。<br>黑雨鳥風裂地雷。</span></p><a 
name="1023a16" id="1023a16"></a><p style="text-indent: 0em; margin-left: 1em"><span class="linehead"></span>廣德周和尚因。僧問。承教有言。阿逸多不<a 
name="1023a17" id="1023a17"></a>斷煩惱。不修禪定。佛記此人成佛無疑。此<a 
name="1023a18" id="1023a18"></a>理如何。德云。鹽又盡。炭又無。僧云。鹽盡<a 
name="1023a19" id="1023a19"></a>炭無時如何。德云。愁人莫向愁人說。說向<a 
name="1023a20" id="1023a20"></a>愁人愁殺人。</p><a 
name="1023a21" id="1023a21"></a><p><span class="lg">收放隨時雖有準。出門入戶恐難論。長安路<a 
name="1023a22" id="1023a22"></a>子君須到。<br>莫向深村草裏蹲。</span></p><a 
name="1023a23" id="1023a23"></a><p style="text-indent: 0em; margin-left: 1em"><span class="linehead"></span>資福示眾。隔江見資福剎竿便回。</p><a 
name="1023a24" id="1023a24"></a><p><span class="lg">望見剎竿回首去。<span class="gaiji">&#x811A;<!--gaiji,腳,1[腳-谷+去],2&#x811A;,3--></span>跟三十謾輕酬。人言閬<a 
name="1023a25" id="1023a25"></a>苑花千樹。<br>不直僊家十二樓。</span></p><a 
name="1023a26" id="1023a26"></a><p style="text-indent: 0em; margin-left: 1em"><span class="linehead"></span>魯祖凡見僧來參。便面壁而坐。</p><a 
name="1023a27" id="1023a27"></a><p><span class="lg">泉石膏肓不可醫。曉鐘吟到夕陽時。天然句<a 
name="1023a28" id="1023a28"></a>子終難得。<br>幾向風前暗皺眉。</span></p><a 
name="1023a29" id="1023a29"></a><p style="text-indent: 0em; margin-left: 1em"><span class="linehead"></span>修山主悟空法眼。行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>到地藏院。避雨向<a 
name="1023b01" id="1023b01"></a>火道話。地藏入來附火。乃問。山河大地。與<a 
name="1023b02" id="1023b02"></a>上座自己。是同是別。修云。不別。藏<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>起兩<a 
name="1023b03" id="1023b03"></a>指而去。</p><a 
name="1023b04" id="1023b04"></a><p><span class="lg">火爐頭話幾多般。自己同時作麼觀。直下起<a 
name="1023b05" id="1023b05"></a>來呈兩指。<br>山河大地黑漫漫。</span></p><a 
name="1023b06" id="1023b06"></a><p style="text-indent: 0em; margin-left: 1em"><span class="linehead"></span>翠巖。夏末示眾。一夏與兄弟。東說西話。</p><a 
name="1023b07" id="1023b07"></a><p><span class="lg">發言先要心無媿。遣事應須理處長。莫學里<a 
name="1023b08" id="1023b08"></a>閈無信者。<br>從朝至暮錯商量。</span></p><a 
name="1023b09" id="1023b09"></a><p style="text-indent: 0em; margin-left: 1em"><span class="linehead"></span>雪竇住翠<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。時有數僧到。竇云。新到那。僧<a 
name="1023b10" id="1023b10"></a>云。是。竇云。參堂去。僧纔行。竇復喚云。來<a 
name="1023b11" id="1023b11"></a>來。僧回首。竇云。洞庭難得師僧到。與爾一<a 
name="1023b12" id="1023b12"></a><span class="gaiji">&#x6900;<!--gaiji,碗,1[木*宛],2&#x6900;,3--></span>茶喫。</p><a 
name="1023b13" id="1023b13"></a><p><span class="lg">入門句子已先酬。喚去呼來第二頭。到此不<a 
name="1023b14" id="1023b14"></a>知茶味者。<br>紛紛空買洞庭舟。</span></p><a 
name="1023b15" id="1023b15"></a><p style="text-indent: 0em; margin-left: 1em"><span class="linehead"></span>汾陽示眾。識得主丈子。行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>事畢。</p><a 
name="1023b16" id="1023b16"></a><p><span class="lg">評漫學屠龍。人言枉費工。自非親到者。難<a 
name="1023b17" id="1023b17"></a>與論窮通。</span></p><a 
name="1023b18" id="1023b18"></a><p style="text-indent: 0em; margin-left: 1em"><span class="linehead"></span>慈明因。泉大道來參。明云。片雲橫谷口。</p><a 
name="1023b19" id="1023b19"></a><p><span class="lg">一文一武偶相逢。說盡英雄各不同。俱往長<a 
name="1023b20" id="1023b20"></a>安朝聖主。<br>姓名終是達天聰。</span></p><a 
name="1023b21" id="1023b21"></a><p style="text-indent: 0em; margin-left: 1em"><span class="linehead"></span>黃龍室中云。鐘樓上念讚。</p><a 
name="1023b22" id="1023b22"></a><p><span class="lg">樓上讚聲資菜色。驀然突出老菸菟。迢迢古<a 
name="1023b23" id="1023b23"></a>路無遮障。<br>雙眼如鈴誰敢逾。</span></p><a 
name="1023b24" id="1023b24"></a><p style="text-indent: 0em; margin-left: 1em"><span class="linehead"></span>楊岐為慈明忌日設齋。</p><a 
name="1023b25" id="1023b25"></a><p><span class="lg">一棚傀儡木雕成。半是神形半鬼形。歌鼓歇<a 
name="1023b26" id="1023b26"></a>時天未曉。<br>尚餘寒月挂<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>櫺。</span></p><a 
name="1023b27" id="1023b27"></a><p style="text-indent: 0em; margin-left: 1em"><span class="linehead"></span>白雲端和尚云。此事如萬仞崖頭相似。總<a 
name="1023b28" id="1023b28"></a>知道。放著手便撲到底。只是捨命不得。法<a 
name="1023b29" id="1023b29"></a>華今日。不動一毫頭。教諸人到底去也。擲<a 
name="1023c01" id="1023c01"></a>下主丈。</p><a 
name="1023c02" id="1023c02"></a><p><span class="lg">擬從險處放身時。那箇商量不皺眉。不動毫<a 
name="1023c03" id="1023c03"></a>芒親到底。<br>眼睛皮綻蓋須彌。</span></p><a 
name="1023c04" id="1023c04"></a><p style="text-indent: 0em; margin-left: 1em"><span class="linehead"></span>保寧勇和尚示眾。釋迦老子。四十九年說<a 
name="1023c05" id="1023c05"></a>法。不曾道著一字。優波<span class="gaiji">&#x6BF1;<!--gaiji,鞠,1[毯-炎+匊],2&#x6BF1;,3--></span>多。丈室盈籌。不<a 
name="1023c06" id="1023c06"></a>曾度得一人。達磨不居少室。六祖不住曹<a 
name="1023c07" id="1023c07"></a>溪。誰是後昆。誰為先覺。</p><a 
name="1023c08" id="1023c08"></a><p><span class="lg">煙暖土膏民氣動。一犁新雨破春耕。郊原眇<a 
name="1023c09" id="1023c09"></a>眇青無際。<br>野草閑花次第生。</span></p><a 
name="1023c10" id="1023c10"></a><p style="text-indent: 0em; margin-left: 1em"><span class="linehead"></span>五祖演和尚因。僧問。如何臨際下事。祖云。<a 
name="1023c11" id="1023c11"></a>五逆人聞雷。</p><a 
name="1023c12" id="1023c12"></a><p><span class="lg">五逆聞雷慊慊然。尋常爭敢與人宣。自從六<a 
name="1023c13" id="1023c13"></a>十輕酬後。<br>濟北驢名不浪傳。</span></p><a 
name="1023c14" id="1023c14"></a><p style="text-indent: 0em; margin-left: 1em"><span class="linehead"></span>五祖因。僧問。如何是佛。祖云。口是禍門。</p><a 
name="1023c15" id="1023c15"></a><p><span class="lg">坑坑坎坎。嶮嶮巇巇。一言易出。駟馬難追。</span></p><a 
name="1023c16" id="1023c16"></a><p style="text-indent: 0em; margin-left: 1em"><span class="linehead"></span>佛眼示眾。千說萬說。不若親面一見。縱不<a 
name="1023c17" id="1023c17"></a>說亦自分明。王子寶刀喻。眾盲摸象喻。禪<a 
name="1023c18" id="1023c18"></a>學中隔江招手事。望州亭相見事。深山。巖<a 
name="1023c19" id="1023c19"></a>崖處事。此皆親面而見之。不在說也。</p><a 
name="1023c20" id="1023c20"></a><p><span class="lg">寧辨人間是與非。生來淈<span class="gaiji">[泳-永+盾]<!--gaiji,,1[泳-永+盾],2&#x23E29;,3--></span>眼如眉。不因說<a 
name="1023c21" id="1023c21"></a>著當年事。<br>萬古千秋那得知。</span></p><a 
name="1023c22" id="1023c22"></a><p style="text-indent: 0em; margin-left: 1em"><span class="linehead"></span>虎丘隆禪師。參死心。心問爾是甚麼僧。丘<a 
name="1023c23" id="1023c23"></a>云。行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>僧。心云。爾是何處村僧。行甚驢<span class="gaiji">&#x811A;<!--gaiji,腳,1[腳-谷+去],2&#x811A;,3--></span><a 
name="1023c24" id="1023c24"></a>馬<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。丘云。廣南蠻道甚麼。何不高聲道。心<a 
name="1023c25" id="1023c25"></a>云。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>有些衲僧氣息。遂留過夏。</p><a 
name="1023c26" id="1023c26"></a><p><span class="lg">客裏謾牢落。天涯多故人。好懷無處寫。舊話<a 
name="1023c27" id="1023c27"></a>得重論。<br>殘雪未消石。梅英先破春。徘徊殊有<a 
name="1023c28" id="1023c28"></a>約。<br>來此續芳塵。</span></p><a 
name="1023c29" id="1023c29"></a><p style="text-indent: 0em; margin-left: 1em"><span class="linehead"></span>大慧室中云。喚作竹篦則觸。</p><a 
name="1024a01" id="1024a01"></a><p><span class="lg">野犴鳴。獅子吼。喪盡生涯。不容開口。</span></p><a 
name="1024a02" id="1024a02"></a><p style="text-indent: 0em; margin-left: 1em"><span class="linehead"></span>應庵云。道不得底句。不在天台。定在南<a 
name="1024a03" id="1024a03"></a>嶽。</p><a 
name="1024a04" id="1024a04"></a><p><span class="lg">耆婆去後無消息。病者憧憧日扣門。百草自<a 
name="1024a05" id="1024a05"></a>知無識者。<br>叢叢垂泣在籬根。</span></p><a 
name="1024a06" id="1024a06"></a><p style="text-indent: 0em; margin-left: 1em"><span class="linehead"></span>密庵破沙盆。</p><a 
name="1024a07" id="1024a07"></a><p><span class="lg">直甚破沙盆。掀翻海嶽昏。頂門真箇瞎。千古<a 
name="1024a08" id="1024a08"></a>累兒孫。</span></p><a 
name="1024a09" id="1024a09"></a><p style="text-indent: 0em; margin-left: 1em"><span class="linehead"></span>松源師祖。臨示寂垂語。大力量人。因甚<span class="gaiji">&#x64E1;<!--gaiji,抬,1[打-丁+臺],2&#x64E1;,3--></span><a 
name="1024a10" id="1024a10"></a><span class="gaiji">&#x811A;<!--gaiji,腳,1[腳-谷+去],2&#x811A;,3--></span>不起。</p><a 
name="1024a11" id="1024a11"></a><p><span class="lg">力難<span class="gaiji">&#x64E1;<!--gaiji,抬,1[打-丁+臺],2&#x64E1;,3--></span>處為君言。神駿何勞更著鞭。一躍洞<a 
name="1024a12" id="1024a12"></a>天三十六。<br>到時凡骨也成僊。</span></p><a 
name="1024a13" id="1024a13"></a><p style="text-indent: 0em; margin-left: 1em"><span class="linehead"></span>開口不在舌頭上。</p><a 
name="1024a14" id="1024a14"></a><p><span class="lg">含糊一世無分曉。開口何<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>在舌頭。萬古業<a 
name="1024a15" id="1024a15"></a>風吹不盡。<br>又隨月色過羅浮。</span></p><a 
name="1024a16" id="1024a16"></a><p style="text-indent: 0em; margin-left: 1em"><span class="linehead"></span>明眼衲僧。因甚<span class="gaiji">&#x811A;<!--gaiji,腳,1[腳-谷+去],2&#x811A;,3--></span>跟下。紅絲線不斷。</p><a 
name="1024a17" id="1024a17"></a><p><span class="lg"><span class="gaiji">&#x811A;<!--gaiji,腳,1[腳-谷+去],2&#x811A;,3--></span>跟不斷紅絲線。掉臂乾坤自在行。塞<span class="gaiji">壑<!--gaiji,壑,1[堅-臣+(虍-七+(一/谷))],2,3--></span>填<a 
name="1024a18" id="1024a18"></a>溝無處著。<br>歸來依舊兩眉橫。</span></p><a 
name="1024a19" id="1024a19"></a><p style="text-indent: 0em; margin-left: 1em"><span class="linehead"></span>楊雄著大玄。乃云。世不我知。當有子雲復<a 
name="1024a20" id="1024a20"></a>生。此亦無媿之詞也。蒙釋氏之子。大聖之<a 
name="1024a21" id="1024a21"></a>所覆。每慨念其慧命幾若懸絲。食息茫負。<a 
name="1024a22" id="1024a22"></a>遂愨志力究。久而乃得。逮巡禮諸祖遍歷<a 
name="1024a23" id="1024a23"></a>湖湘。對境思人。輒取其機緣精奧者。間為<a 
name="1024a24" id="1024a24"></a>頌之。自秀溪復鄮嶺。僅四十餘則。辛丑夏。<a 
name="1024a25" id="1024a25"></a>謝事芝<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。分簷霞谷。谷深緣絕。復取佛祖<a 
name="1024a26" id="1024a26"></a>已下。皆唐公卿宿衲機契者。萃成一百則。<a 
name="1024a27" id="1024a27"></a>初不以儒釋道優劣之。求其正而已。其間<a 
name="1024a28" id="1024a28"></a>或凝或流。或隆或殺。不可以事拘。不可以<a 
name="1024a29" id="1024a29"></a>理遣。儻其中之人。一見而皦如也。豈敢竊<a 
name="1024b01" id="1024b01"></a>其賞識。相與擊節。直欲報佛祖萬分之<a 
name="1024b02" id="1024b02"></a>一。是吾願也。淳祐二<span class="gaiji">&#x79A9;<!--gaiji,祀,1[示*異],2&#x79A9;,3--></span>壬。寅月。正初吉。智<a 
name="1024b03" id="1024b03"></a>愚謹書。</p><a 
name="1024b04" id="1024b04"></a><p><span class="juanname">虛堂和尚語錄卷第五</span></p>
<hr>【經文資訊】大正藏第 47 冊 No. 2000 虛堂和尚語錄<br>【版本記錄】CBETA 電子佛典 Rev. 1.37 (UTF8)，完成日期：2010/10/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5dee.html?index=T47n2000" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n2000_005 by HTTrack Website Copier/3.x [XR&CO'2008], Mon, 02 Jun 2014 23:45:23 GMT -->
</html>
