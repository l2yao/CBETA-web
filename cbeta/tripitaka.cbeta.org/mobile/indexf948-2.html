<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_004 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6f38.gif?utmac=MO-30696269-4&amp;utmn=1082454588&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29&amp;utmp=%2Fmobile%2Findex.php%3Findex%3DT29n1562_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9c0c.html?index=T29n1562_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 4 卷</p>
	<a href="index5ec8.html?index=T29n1562_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷4]">　
<a 
name="0348a05" id="0348a05"></a><a 
name="0348a06" id="0348a06"></a><a 
name="0348a07" id="0348a07"></a><p><span class="juanname">阿毘達磨順正理論卷第四</span></p><a 
name="0348a08" id="0348a08"></a><a 
name="0348a09" id="0348a09"></a><p style="margin-left: 4em"><span class="byline">尊者眾賢造</span></p><a 
name="0348a10" id="0348a10"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0348a11" id="0348a11"></a><p style="margin-left: 3em"><span class="headname">辯本事品第一之四</span></p><a 
name="0348a12" id="0348a12"></a><p style="text-indent: 0em; margin-left: 0em"><span class="linehead"></span>如是已說餘蘊處界皆在此中。蘊處界攝今<a 
name="0348a13" id="0348a13"></a>當顯示。蘊處界三。有見等門義類差別。界中<a 
name="0348a14" id="0348a14"></a>具顯根境識故。諸門義類易可了知。故今且<a 
name="0348a15" id="0348a15"></a>約十八界辯。由斯蘊處義類已成。於前所說<a 
name="0348a16" id="0348a16"></a>十八界中。幾有見幾無見。幾有對幾無對幾<a 
name="0348a17" id="0348a17"></a>善幾不善幾無記。頌曰。</p><a 
name="0348a18" id="0348a18"></a><p>　<span class="lg">一有見謂色　　十有色有對<a 
name="0348a19" id="0348a19"></a><br>　此除色聲八　　無記餘三種</span></p><a 
name="0348a20" id="0348a20"></a><p style="text-indent: 0em; margin-left: 0em"><span class="linehead"></span>論曰。十八界中。一是有見。所謂色界。云何說<a 
name="0348a21" id="0348a21"></a>此名有見耶。由二義故。一者此色定與見俱。<a 
name="0348a22" id="0348a22"></a>故名有見。由色與眼俱時起故。如有伴侶二<a 
name="0348a23" id="0348a23"></a>者此色可有示現。故名有見。可示在此在彼<a 
name="0348a24" id="0348a24"></a>別故。如有所緣。有說。此色於鏡等中有像可<a 
name="0348a25" id="0348a25"></a>現。故名有見。可示如彼此亦爾故。不可說聲<a 
name="0348a26" id="0348a26"></a>有谷響等應成有見。不俱生故。由說此相。餘<a 
name="0348a27" id="0348a27"></a>界無見義准已成。如是已說有見無見唯色<a 
name="0348a28" id="0348a28"></a>蘊攝。十界有對。對是礙義。此有彼礙。故名有<a 
name="0348a29" id="0348a29"></a>對。此復三種。境界所緣障礙別故。境界有對。<a 
name="0348b01" id="0348b01"></a>謂眼等根。心及心所。諸有境法與色等境。和<a 
name="0348b02" id="0348b02"></a>會被礙。得有對名。故施設論。作如是言。有眼<a 
name="0348b03" id="0348b03"></a>於水有礙非陸。乃至廣說。彼論意言。有眼水<a 
name="0348b04" id="0348b04"></a>中與境和會。而被拘礙。非於陸境。所緣有對。<a 
name="0348b05" id="0348b05"></a>謂心心所。於自所緣。和會被礙。得有對名。境<a 
name="0348b06" id="0348b06"></a>界所緣。復有何別。若於彼法。此有功能。即說<a 
name="0348b07" id="0348b07"></a>彼為此法境界。如人於彼有勝功能。便說彼<a 
name="0348b08" id="0348b08"></a>為我之境界。心心所法執彼而起。彼於心等<a 
name="0348b09" id="0348b09"></a>名為所緣。若法所緣有對定是境界有對。心<a 
name="0348b10" id="0348b10"></a>心所法。境界若無。取境功能定不轉故。有雖<a 
name="0348b11" id="0348b11"></a>境界有對而非所緣有對。謂五色根非相應<a 
name="0348b12" id="0348b12"></a>法。無所緣故。云何眼等。於自境界所緣轉時。<a 
name="0348b13" id="0348b13"></a>說名有礙。越彼於餘此不轉故。或復礙者是<a 
name="0348b14" id="0348b14"></a>和會義。謂眼等法。於自境界及自所緣。和會<a 
name="0348b15" id="0348b15"></a>轉故。有說。若法唯於彼轉。不能越彼。故名<a 
name="0348b16" id="0348b16"></a>有礙。障礙有對謂可集色。自於他處被礙不<a 
name="0348b17" id="0348b17"></a>生。如手石等。更相障礙。今於如是三有對中。<a 
name="0348b18" id="0348b18"></a>唯辯障礙。故但言十。更相障礙。對義勝故。若<a 
name="0348b19" id="0348b19"></a>法境界有對亦障礙有對耶。應作四句。謂七<a 
name="0348b20" id="0348b20"></a>心界相應法界。是第一句。色等五境。是第二<a 
name="0348b21" id="0348b21"></a>句。眼等五根。是第三句。法界一分非相應法。<a 
name="0348b22" id="0348b22"></a>是第四句。說十有色名為有對。義准說餘名<a 
name="0348b23" id="0348b23"></a>為無對。言有色者。謂除無表。餘色蘊攝。變礙<a 
name="0348b24" id="0348b24"></a>名色。有變礙義。故名有色。有說。色者。謂能示<a 
name="0348b25" id="0348b25"></a>現在此彼言。此有彼言。故名有色。有說。諸色<a 
name="0348b26" id="0348b26"></a>有自體故。名為有色。稱說易故。唯於色體說<a 
name="0348b27" id="0348b27"></a>有色言。如是已說有對無對。於此所說十有<a 
name="0348b28" id="0348b28"></a>對中。除色及聲。餘八無記。言無記者。謂不可<a 
name="0348b29" id="0348b29"></a>記說為善不善故。應讚毀法。可記說在黑白<a 
name="0348c01" id="0348c01"></a>品中。名為有記若於二品皆所不容。體不分<a 
name="0348c02" id="0348c02"></a>明。名無記法。其餘十界。通善等三。即是七心<a 
name="0348c03" id="0348c03"></a>色聲法界。善謂捨惡。是違惡義。或復善者。名<a 
name="0348c04" id="0348c04"></a>慧攝受謂若諸法慧所攝受。或攝受慧。皆名<a 
name="0348c05" id="0348c05"></a>為善。或復善者。是吉祥義。能招嘉瑞。如吉祥<a 
name="0348c06" id="0348c06"></a>草。翻此即釋不善義名。色聲二界。善心等起。<a 
name="0348c07" id="0348c07"></a>即名為善。惡心等起。名為不善。餘是無記。其<a 
name="0348c08" id="0348c08"></a>七心界。若無貪等相應名善。貪等相應名為<a 
name="0348c09" id="0348c09"></a>不善。餘名無記。法界所攝品類眾多。無貪<a 
name="0348c10" id="0348c10"></a>等性相應等起。擇滅名善。若貪等性相應等<a 
name="0348c11" id="0348c11"></a>起。名為不善。餘名無記。其五識身皆無分別。<a 
name="0348c12" id="0348c12"></a>又唯一念墮在境中。云何立為善不善性。若<a 
name="0348c13" id="0348c13"></a>謂五識無分別故。非善不善。有太過失。或等<a 
name="0348c14" id="0348c14"></a>引中所有意識。皆無分別。應非善性。又五識<a 
name="0348c15" id="0348c15"></a>身非無分別。許與尋伺恒相應故。又雖一念<a 
name="0348c16" id="0348c16"></a>墮在境中。誰遮相應。有信貪等。由有意識。雖<a 
name="0348c17" id="0348c17"></a>復一念墮在境中。而成善惡。故不應用此所<a 
name="0348c18" id="0348c18"></a>說因遮五識身善不善性。化地部說。前四識<a 
name="0348c19" id="0348c19"></a>身。但異熟生。唯無記性。身識亦有時轉變生。<a 
name="0348c20" id="0348c20"></a>故與意識俱通。有記。此說非理。與契經中立<a 
name="0348c21" id="0348c21"></a>六愛身。義相違故。彼作是釋。眼觸無間所生<a 
name="0348c22" id="0348c22"></a>貪愛。名眼觸生。此釋非理。受等同故。六六經<a 
name="0348c23" id="0348c23"></a>中說眼觸生受想思等。非不許彼與眼觸等<a 
name="0348c24" id="0348c24"></a>俱時而生。是故不應作如是釋。豈不如經說<a 
name="0348c25" id="0348c25"></a>十八意近行。雖復說有三六不同。而唯在意。<a 
name="0348c26" id="0348c26"></a>此亦應爾。如是立喻與法不同。立六六門。據<a 
name="0348c27" id="0348c27"></a>所依異。立意近行。就所緣別。是故不應以彼<a 
name="0348c28" id="0348c28"></a>喻此。又彼所說。但述己情。防護六根。契經說<a 
name="0348c29" id="0348c29"></a>故。如契經說。應於眼根乃至意根防護而住。<a 
name="0349a01" id="0349a01"></a>若如所說契經但應言應於意根防護而<a 
name="0349a02" id="0349a02"></a>住。若謂釋此同意近行。經是則應言應防護<a 
name="0349a03" id="0349a03"></a>色等。又說能招苦異熟故。如契經說。若有六<a 
name="0349a04" id="0349a04"></a>根不護不防不密而住。招苦異熟。然五色根<a 
name="0349a05" id="0349a05"></a>無記性故。不招異熟。應知經意。就依根識作<a 
name="0349a06" id="0349a06"></a>如是說。如契經言。眼所識色。眼所希求。此亦<a 
name="0349a07" id="0349a07"></a>如是。若不爾者。經唯應說。若有意根不護不<a 
name="0349a08" id="0349a08"></a>防不密而住。招苦異熟。又契經說。若有眼根<a 
name="0349a09" id="0349a09"></a>不護不防不密而住。乃至廣說。豈異熟生。有<a 
name="0349a10" id="0349a10"></a>不護等。又雖一念墮在境中。而能取相故通<a 
name="0349a11" id="0349a11"></a>有記。如契經言。眼見色已。能不取相。不取隨<a 
name="0349a12" id="0349a12"></a>好。由諸色境二識取故。先起眼識取諸色相。<a 
name="0349a13" id="0349a13"></a>後起意識取彼隨好。如是契經。意顯眼識能<a 
name="0349a14" id="0349a14"></a>取相故。亦能起染。若爾云何唯說意識是有<a 
name="0349a15" id="0349a15"></a>分別。應知但依分別力故。起諸過失。應共思<a 
name="0349a16" id="0349a16"></a>求契經意趣。我說。若識於一剎那能取非一品<a 
name="0349a17" id="0349a17"></a>類境界。於一所緣多心流注。如是相識。名有<a 
name="0349a18" id="0349a18"></a>分別。然五識身唯取現境。無二念識同一所<a 
name="0349a19" id="0349a19"></a>緣無一所緣前取滅已。第二念識復取生故。<a 
name="0349a20" id="0349a20"></a>意識能緣三世境界。法雖已滅。猶是所行。於<a 
name="0349a21" id="0349a21"></a>一所緣多心流注。故唯說此是有分別。然五<a 
name="0349a22" id="0349a22"></a>識身。自性分別恒相應故。亦有分別。而契經<a 
name="0349a23" id="0349a23"></a>言無分別者。謂無隨念計度分別。自性分別。<a 
name="0349a24" id="0349a24"></a>其體是尋。五識相應。如前已說。然伽他說。第<a 
name="0349a25" id="0349a25"></a>六增上王等。此中顯示多分起染次第。如契<a 
name="0349a26" id="0349a26"></a>經言。父母於子能作難作。非不亦有子於父<a 
name="0349a27" id="0349a27"></a>母能作難作。此中亦爾。然諸眾生有種種性。<a 
name="0349a28" id="0349a28"></a>或軟煩惱。或利煩惱。軟煩惱者。要先發起虛<a 
name="0349a29" id="0349a29"></a>妄分別。然後煩惱方現在前。利煩惱者。不待<a 
name="0349b01" id="0349b01"></a>分別。境纔相順。煩惱便起。由此道理。或有先<a 
name="0349b02" id="0349b02"></a>起染污意識。或有先起染污餘識。如燃火時。<a 
name="0349b03" id="0349b03"></a>或先<span class="gaiji">&#x70DF;<!--gaiji,煙,1[火*因],2&#x70DF;,3--></span>起。漸次生焰。後方洞然。或遇卒風。猛<a 
name="0349b04" id="0349b04"></a>焰頓發。俄成灰燼。如人身中。病本若少。飲食<a 
name="0349b05" id="0349b05"></a>乖適然後病生。病本若多。少遭風熱外緣所<a 
name="0349b06" id="0349b06"></a>觸。眾疾競起。煩惱病起。理亦應然。故五識<a 
name="0349b07" id="0349b07"></a>身亦通三性。理得成立。已說善等。十八界中。<a 
name="0349b08" id="0349b08"></a>幾欲界繫。幾色界。繫幾無色界繫。頌曰。</p><a 
name="0349b09" id="0349b09"></a><p>　<span class="lg">欲界繫十八　　色界繫十四<a 
name="0349b10" id="0349b10"></a><br>　除香味二識　　無色繫後三</span></p><a 
name="0349b11" id="0349b11"></a><p style="text-indent: 0em; margin-left: 0em"><span class="linehead"></span>論曰。繫謂繫屬。即被縛義。欲界所繫具足十<a 
name="0349b12" id="0349b12"></a>八。色界所繫唯十四種。除香味境及鼻舌識。<a 
name="0349b13" id="0349b13"></a>除香味者。段食性故。離段食貪方得生彼。除<a 
name="0349b14" id="0349b14"></a>鼻舌識。無境界故。非無境界少有識生。若爾<a 
name="0349b15" id="0349b15"></a>於彼亦應無觸。非食性觸於彼得有。觸界於<a 
name="0349b16" id="0349b16"></a>彼無成食用。有成餘用。所謂成身。若不爾者。<a 
name="0349b17" id="0349b17"></a>大種應無。則諸所造亦應非有。便同無色何<a 
name="0349b18" id="0349b18"></a>名色界。又於彼觸有成外用。謂成宮殿及衣<a 
name="0349b19" id="0349b19"></a>服等。雖離食染。觸有別用。香味不然。故彼非<a 
name="0349b20" id="0349b20"></a>有。有餘師說。住此依彼靜慮等至。見色聞聲。<a 
name="0349b21" id="0349b21"></a>輕安俱起。有殊勝觸。攝益於身。是故此三。生<a 
name="0349b22" id="0349b22"></a>彼靜慮。由相隨逐。香味不爾。故在彼無。經主<a 
name="0349b23" id="0349b23"></a>此中謂前有過。言彼鼻舌亦應非有。如香味<a 
name="0349b24" id="0349b24"></a>境。彼無用故。豈不二根於彼有用。謂起言說。<a 
name="0349b25" id="0349b25"></a>及莊嚴身。起說嚴身。但須依處根非有見。何<a 
name="0349b26" id="0349b26"></a>所莊嚴。如無男根亦無依處。二根無者依處<a 
name="0349b27" id="0349b27"></a>亦無。於彼可無男根依處。彼無用故鼻舌依<a 
name="0349b28" id="0349b28"></a>處。彼有用故。離根應有。謂莊嚴身。及起言<a 
name="0349b29" id="0349b29"></a>說。有雖無用而有根生。如處胞胎定當死者。<a 
name="0349c01" id="0349c01"></a>於中眼耳何用故生。於根有愛及殊勝業。因<a 
name="0349c02" id="0349c02"></a>此故生。無用何失。豈不色界鼻舌二根有愛<a 
name="0349c03" id="0349c03"></a>業因故亦應起。若離境愛。根愛亦無。或應男<a 
name="0349c04" id="0349c04"></a>根於彼亦有。彼無男根。離根愛故。由離根愛。<a 
name="0349c05" id="0349c05"></a>依處亦無。此中何因作如是執。若離境愛。根<a 
name="0349c06" id="0349c06"></a>愛亦無。非根愛無處愛亦離。根與依處<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>逼<a 
name="0349c07" id="0349c07"></a>而生。境界不然。如何倒執男根依處於彼不<a 
name="0349c08" id="0349c08"></a>生。即顯男根於彼離愛。既許鼻舌依處彼生。<a 
name="0349c09" id="0349c09"></a>故知二根彼愛未離。故不應執彼離根愛未離<a 
name="0349c10" id="0349c10"></a>處愛。理如前說。又離境愛非證根無。如或有<a 
name="0349c11" id="0349c11"></a>時眼耳身識未得離愛。彼所依根。亦同其識。<a 
name="0349c12" id="0349c12"></a>未得離愛。或復有時。已離識愛。根愛未離。由<a 
name="0349c13" id="0349c13"></a>有所須。如是或時根愛已盡。其境界愛亦復<a 
name="0349c14" id="0349c14"></a>隨滅。或復有時。已離境愛。由須用故。根愛<a 
name="0349c15" id="0349c15"></a>未除。又引男根。亦不成證。由彼起愛所依不<a 
name="0349c16" id="0349c16"></a>同。依於內身起六根愛。非依境起。如何可說<a 
name="0349c17" id="0349c17"></a>若離境愛根愛亦無。起男根愛。依婬觸境。境<a 
name="0349c18" id="0349c18"></a>愛彼無。理無根愛。又眼等根。互相繫屬。見諸<a 
name="0349c19" id="0349c19"></a><span class="gaiji">&#x7602;<!--gaiji,啞,1[病-丙+亞],2&#x7602;,3--></span>者多分耳聾。塗足不塗眼便明昧。臍輪塗<a 
name="0349c20" id="0349c20"></a>沃津潤於脣。拔鼻中毛眼便落淚。諸如是等。<a 
name="0349c21" id="0349c21"></a>其類寔繁。故知諸根更相損益。勿令眼等諸<a 
name="0349c22" id="0349c22"></a>根用微故。鼻舌根色界定有。由茲色界十四<a 
name="0349c23" id="0349c23"></a>義成。無色界繫。唯有後三。所謂意法及意識<a 
name="0349c24" id="0349c24"></a>界。要離色染。於彼得生。故無色中無十色界。<a 
name="0349c25" id="0349c25"></a>依緣無故。五識亦無。故唯後三無色界繫。已<a 
name="0349c26" id="0349c26"></a>說界繫。十八界中幾有漏幾無漏。頌曰。</p><a 
name="0349c27" id="0349c27"></a><p>　<span class="lg">意法意識通　　所餘唯有漏</span></p><a 
name="0349c28" id="0349c28"></a><p style="text-indent: 0em; margin-left: 0em"><span class="linehead"></span>論曰。即此意法及意識三。一切皆通有漏無<a 
name="0349c29" id="0349c29"></a>漏。謂除道諦及三無為。餘意等三皆是有漏。<a 
name="0350a01" id="0350a01"></a>道諦所攝。及三無為。如其所應。三皆無漏。唯<a 
name="0350a02" id="0350a02"></a>通有漏。謂餘十五。道諦無為所不攝故。如<a 
name="0350a03" id="0350a03"></a>是已說有漏無漏。十八界中。幾有尋有伺。幾<a 
name="0350a04" id="0350a04"></a>無尋唯伺。幾無尋無伺。頌曰。</p><a 
name="0350a05" id="0350a05"></a><p>　<span class="lg">五識有尋伺　　後三三餘無</span></p><a 
name="0350a06" id="0350a06"></a><p style="text-indent: 0em; margin-left: 0em"><span class="linehead"></span>論曰。眼等五識有尋有伺。由與尋伺恒共相<a 
name="0350a07" id="0350a07"></a>應。此五識身恒與尋伺共相應者。經主釋言。<a 
name="0350a08" id="0350a08"></a>以行相<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>外門轉故。此因非理。現見意識。內<a 
name="0350a09" id="0350a09"></a>門轉時。亦常與彼共相應故。應作是釋。五<a 
name="0350a10" id="0350a10"></a>識唯於尋伺所隨地中有故。非於欲界初靜慮<a 
name="0350a11" id="0350a11"></a>中心心所法除尋與伺而有不與尋伺相應。何<a 
name="0350a12" id="0350a12"></a>用外門為因簡別。意法意識名為後三。根境<a 
name="0350a13" id="0350a13"></a>識中各居後故。此後三界皆通三品。意界意<a 
name="0350a14" id="0350a14"></a>識界及相應法界。除尋與伺。若在欲界初靜<a 
name="0350a15" id="0350a15"></a>慮中。有尋有伺。靜慮中間無尋唯伺。從此以<a 
name="0350a16" id="0350a16"></a>上無尋無伺。法界一切非相應法。靜慮中間<a 
name="0350a17" id="0350a17"></a>伺亦如是。於彼上地無尋伺故。非相應故。彼<a 
name="0350a18" id="0350a18"></a>無尋故。自體自體不相應故。尋一切時無尋<a 
name="0350a19" id="0350a19"></a>唯伺。自體自體不相應故。此常與伺共相應<a 
name="0350a20" id="0350a20"></a>故。豈不經主言。無第二尋故。設有第二許相<a 
name="0350a21" id="0350a21"></a>應耶。有第二受而不相應。無第二言。非為定<a 
name="0350a22" id="0350a22"></a>證。一時無二故。行相不同故。雖有第二而不<a 
name="0350a23" id="0350a23"></a>相應。如是此因便為無用。或應自體自體相<a 
name="0350a24" id="0350a24"></a>應。許無差別亦相應故。此何緣故成異體耶。<a 
name="0350a25" id="0350a25"></a>豈不還成自體自體不相應故。自體行相無<a 
name="0350a26" id="0350a26"></a>差別法。一時無有二體相應。是故此因能為<a 
name="0350a27" id="0350a27"></a>定證。非彼言無第二尋故。伺在欲界初靜慮<a 
name="0350a28" id="0350a28"></a>中。三品不收。應名何等。此應名曰無伺唯尋。<a 
name="0350a29" id="0350a29"></a>自體自體不相應故。此常與尋共相應故。由<a 
name="0350b01" id="0350b01"></a>此安立有尋伺地。法有四品。餘十色界。尋伺<a 
name="0350b02" id="0350b02"></a>俱無。常與尋伺不相應故。此中乘便應更思<a 
name="0350b03" id="0350b03"></a>量。若五識身有尋有伺。尋即分別。如何許彼<a 
name="0350b04" id="0350b04"></a>無分別耶。頌曰。</p><a 
name="0350b05" id="0350b05"></a><p>　<span class="lg">說五無分別　　由計度隨念<a 
name="0350b06" id="0350b06"></a><br>　以意地散慧　　意諸念為體</span></p><a 
name="0350b07" id="0350b07"></a><p style="text-indent: 0em; margin-left: 0em"><span class="linehead"></span>論曰。分別有三。一自性分別。二計度分別。三<a 
name="0350b08" id="0350b08"></a>隨念分別。由五識身雖有自性而無餘二。說<a 
name="0350b09" id="0350b09"></a>無分別。如一足馬名為無足。故雖有一而得<a 
name="0350b10" id="0350b10"></a>名無。豈不意識有唯一種分別相應。由依意<a 
name="0350b11" id="0350b11"></a>識總類具三。說有分別。自性分別體唯是尋。<a 
name="0350b12" id="0350b12"></a>後心所中自當辯釋。餘二分別。如其次第。<a 
name="0350b13" id="0350b13"></a>意地散慧諸念為體。散言簡定。意識相應散<a 
name="0350b14" id="0350b14"></a>慧。名為計度分別。定中不能計度境故。非定<a 
name="0350b15" id="0350b15"></a>中。慧。能於所緣。如此如是計度而轉。故於此<a 
name="0350b16" id="0350b16"></a>中簡定取散。若定若散。意識相應諸念。名為<a 
name="0350b17" id="0350b17"></a>隨念分別。明記所緣用均等故。五識雖與慧<a 
name="0350b18" id="0350b18"></a>念相應。擇記用微。故唯取意。夫分別者。推求<a 
name="0350b19" id="0350b19"></a>行相。故說尋為自性分別。簡擇明記。行似<a 
name="0350b20" id="0350b20"></a>順尋。故分別名亦通慧念。由此三行差別攝<a 
name="0350b21" id="0350b21"></a>持。皆令於境明了轉異。於已了境遮簡行<a 
name="0350b22" id="0350b22"></a>生。故分別名不通於想於未了境不能印持。<a 
name="0350b23" id="0350b23"></a>故分別名不通勝解。若在欲界及初靜慮。不<a 
name="0350b24" id="0350b24"></a>定意識。具三分別。若初靜慮。在定意識。及上<a 
name="0350b25" id="0350b25"></a>散心。各二分別。上地意識。若在定中。及五識<a 
name="0350b26" id="0350b26"></a>身。各一分別。</p><a 
name="0350b27" id="0350b27"></a><p style="text-indent: 0em; margin-left: 0em"><span class="linehead"></span>如是已說有尋伺等。十八界中。幾有所緣。幾<a 
name="0350b28" id="0350b28"></a>無所緣。幾有執受。幾無執受。頌曰。</p><a 
name="0350b29" id="0350b29"></a><p>　<span class="lg">七心法界半　　有所緣餘無<a 
name="0350c01" id="0350c01"></a><br>　前八界及聲　　無執受餘二</span></p><a 
name="0350c02" id="0350c02"></a><p style="text-indent: 0em; margin-left: 0em"><span class="linehead"></span>論曰。六識意界。及法界攝諸心所法。名有所<a 
name="0350c03" id="0350c03"></a>緣。有所緣故。如人有子。所緣所行及與境界。<a 
name="0350c04" id="0350c04"></a>名義差別。餘十色界。及法界攝不相應法。名<a 
name="0350c05" id="0350c05"></a>無所緣。義准成故。此中上座作如是言。五識<a 
name="0350c06" id="0350c06"></a>依緣俱非實有。極微一一不成所依所緣事<a 
name="0350c07" id="0350c07"></a>故。眾微和合。方成所依所緣事故。為成此義。<a 
name="0350c08" id="0350c08"></a>謬引聖言。佛告多聞諸聖弟子。汝等今者應<a 
name="0350c09" id="0350c09"></a>如是學。諸有過去未來現在。眼所識色。此中<a 
name="0350c10" id="0350c10"></a>都無常性恒性。廣說乃至。無顛倒性。出世聖<a 
name="0350c11" id="0350c11"></a>諦。皆是虛偽妄失之法。乃至廣說。彼謂五識<a 
name="0350c12" id="0350c12"></a>若緣實境。不應聖智觀彼所緣。皆是虛偽妄<a 
name="0350c13" id="0350c13"></a>失之法。由此所依亦非實有。准所緣境不說<a 
name="0350c14" id="0350c14"></a>而成。又彼師徒串習世典。引眾盲喻。證已<a 
name="0350c15" id="0350c15"></a>義宗。傳說。如盲一一各住。無見色用。眾盲和<a 
name="0350c16" id="0350c16"></a>集。見用亦無。如是極微一一各住。無依緣用。<a 
name="0350c17" id="0350c17"></a>眾多和集。此用亦無。故處是假。唯界是實。彼<a 
name="0350c18" id="0350c18"></a>部義宗略述如是。今謂彼論涉壞法宗。故有<a 
name="0350c19" id="0350c19"></a>智人不應欣慕。五識不緣非實有境。和集極<a 
name="0350c20" id="0350c20"></a>微為所緣故。又五識身無分別故。不緣眾微<a 
name="0350c21" id="0350c21"></a>和合為境。非和合名別目少法。可離分別所<a 
name="0350c22" id="0350c22"></a>見乃至所觸事成。以彼和合無別法故。唯是<a 
name="0350c23" id="0350c23"></a>計度分別所取。五識無有計度功能。是故不<a 
name="0350c24" id="0350c24"></a>緣和合為境。即諸極微。和集安布。恒為五識<a 
name="0350c25" id="0350c25"></a>生起依緣。無有極微不和集故。設有極微不<a 
name="0350c26" id="0350c26"></a>和集者。是彼類故。亦屬依緣。然五識身。唯用<a 
name="0350c27" id="0350c27"></a>和集為所緣故。不緣彼起。猶如雖有過去未<a 
name="0350c28" id="0350c28"></a>來色等境界以五識身唯現境故不緣彼起。<a 
name="0350c29" id="0350c29"></a>雖不緣彼而五境攝。又眼識不緣和合為境。<a 
name="0351a01" id="0351a01"></a>以青等顯色應非實故。若眼識緣和合為境。<a 
name="0351a02" id="0351a02"></a>青黃等覺應決定無。青等不應是和合故。若<a 
name="0351a03" id="0351a03"></a>是和合應非實有。是則顯色。亦假非真。無容<a 
name="0351a04" id="0351a04"></a>眼識不取青等。有意識能分別青等。若言青<a 
name="0351a05" id="0351a05"></a>等如和合者。其理不然。以就勝義。非許和合<a 
name="0351a06" id="0351a06"></a>是色性故。有諸師說。和合亦非意識境故。或<a 
name="0351a07" id="0351a07"></a>五識身。唯緣勝義。世俗唯是意識所緣。故無<a 
name="0351a08" id="0351a08"></a>青等同和合過。如取未來不見滅色。於何分<a 
name="0351a09" id="0351a09"></a>位緣和合耶。於彼所依已滅分位。豈不此位<a 
name="0351a10" id="0351a10"></a>無和合耶。餘位亦無。何獨責此。如青等有和<a 
name="0351a11" id="0351a11"></a>合本無。唯分別心計度而取。如於現世和集<a 
name="0351a12" id="0351a12"></a>色等。起總計度名和合覺。如是亦應由覺慧<a 
name="0351a13" id="0351a13"></a>力。於已滅位不集色等。起總計度名和合覺。<a 
name="0351a14" id="0351a14"></a>又如覺慧。雖集去來現在等色總為一聚名<a 
name="0351a15" id="0351a15"></a>色蘊覺。而去來等諸色不同。不可集為一和<a 
name="0351a16" id="0351a16"></a>合聚。雖彼一一各起蘊覺。而去來等諸色不<a 
name="0351a17" id="0351a17"></a>同。應不總生一色蘊覺。然有如是總色蘊覺。<a 
name="0351a18" id="0351a18"></a>故知亦於已滅色等。彼雖離散不可和集。而<a 
name="0351a19" id="0351a19"></a>覺慧力。攝為一聚。成和合覺。理不相違。緣一<a 
name="0351a20" id="0351a20"></a>合境名和合覺。如於已滅青色境界。謂是青<a 
name="0351a21" id="0351a21"></a>性覺相分明。復為他說。我見如是如是青性。<a 
name="0351a22" id="0351a22"></a>如是於彼已滅色等。起和合覺明了現前。亦<a 
name="0351a23" id="0351a23"></a>為他說我見如是如是和合。若執意識亦不<a 
name="0351a24" id="0351a24"></a>能緣和合為境。是則應許諸和合覺無有所<a 
name="0351a25" id="0351a25"></a>緣。若謂即緣所依為境。是則應名緣色等覺。<a 
name="0351a26" id="0351a26"></a>色等一一非和合故。何得說名緣和合覺。若<a 
name="0351a27" id="0351a27"></a>謂施設理亦不然。不可無境有施設故。非畢<a 
name="0351a28" id="0351a28"></a>竟無可施設有。是故意識。亦有能緣和合為<a 
name="0351a29" id="0351a29"></a>境非五識身。以彼唯緣實有境故。若執極微<a 
name="0351b01" id="0351b01"></a>不可見故。眼識不緣實有為境。此執不然。是<a 
name="0351b02" id="0351b02"></a>可見故。而不了者。由彼眼根取境<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>故。又彼<a 
name="0351b03" id="0351b03"></a>眼識無分別故。諸有殊勝智慧力者。乃能了<a 
name="0351b04" id="0351b04"></a>別細極微相。如遠近觀錦繡文像又如先說。<a 
name="0351b05" id="0351b05"></a>先何所說。謂無極微不和集故。既常和集。非<a 
name="0351b06" id="0351b06"></a>不可見。有說。極微性相安立。彼於眼識為<a 
name="0351b07" id="0351b07"></a>所緣定。眼識於彼非定現行。不能一一別相<a 
name="0351b08" id="0351b08"></a>見者。不和會故。非非相故。以有諸法雖是可<a 
name="0351b09" id="0351b09"></a>見有少因緣而不能見。如不能見水中鹽色。<a 
name="0351b10" id="0351b10"></a>及不能見壁等障色。又不達義。妄引聖言。若<a 
name="0351b11" id="0351b11"></a>執彼經有此義者。意識所緣亦應非實。同說<a 
name="0351b12" id="0351b12"></a>虛偽妄失法故。若爾緣實覺慧應無。是則分<a 
name="0351b13" id="0351b13"></a>明崩壞法論。若言意識通無漏故無斯過者。<a 
name="0351b14" id="0351b14"></a>理亦不然。無漏意識。亦以總法為所緣故。汝<a 
name="0351b15" id="0351b15"></a>宗又許。眼等五識通無漏故。不應妄執五識<a 
name="0351b16" id="0351b16"></a>所緣唯假非實。有世間智緣界為境。彼所緣<a 
name="0351b17" id="0351b17"></a>界亦應非實。然彼經說。六識所緣皆虛偽等。<a 
name="0351b18" id="0351b18"></a>無有差別。故說有漏所緣唯假。但由貪著自<a 
name="0351b19" id="0351b19"></a>所樂宗。若爾彼經復有何義。愚夫長夜。於色<a 
name="0351b20" id="0351b20"></a>等境。妄執常等真實性相。是故如來教聖弟<a 
name="0351b21" id="0351b21"></a>子。如實觀彼離諸妄執。謂去來今六識所識。<a 
name="0351b22" id="0351b22"></a>如彼妄執常等都無。皆是虛偽妄失之法。此<a 
name="0351b23" id="0351b23"></a>顯妄執所取境虛。不顯所緣皆非是實。故彼<a 
name="0351b24" id="0351b24"></a>經後復作是言。有能如是如實觀者。於去來<a 
name="0351b25" id="0351b25"></a>今眼所識色。諸邪勝解想心見倒貪身繫等。<a 
name="0351b26" id="0351b26"></a>廣說乃至。彼皆永斷。是故於中愚夫妄見所<a 
name="0351b27" id="0351b27"></a>執常等。佛聖弟子。觀為虛偽妄失之法。非觀<a 
name="0351b28" id="0351b28"></a>境體為虛偽等。是謂契經不違理義。又如是<a 
name="0351b29" id="0351b29"></a>釋其理必然。由彼經說。於去來今眼所識色。<a 
name="0351c01" id="0351c01"></a>非有眼識能識去來。又非去來可有和合。又<a 
name="0351c02" id="0351c02"></a>非汝等許有去來。是故不應引彼聖教證成五<a 
name="0351c03" id="0351c03"></a>識緣和合境。此契經義。違汝所宗。以說常等<a 
name="0351c04" id="0351c04"></a>是虛等故。又彼經中。不依眼等五識境說。由<a 
name="0351c05" id="0351c05"></a>觀彼境遠離所執常等性故。又說彼境三世<a 
name="0351c06" id="0351c06"></a>別故。又說觀彼想心見倒貪身繫等皆永斷<a 
name="0351c07" id="0351c07"></a>故。又若如言。便起定執於深義趣不思求者。<a 
name="0351c08" id="0351c08"></a>受等亦應非勝義有。以於六境說虛等故。又<a 
name="0351c09" id="0351c09"></a>於諸處唯總說言。眼色為緣。生於眼識。如何<a 
name="0351c10" id="0351c10"></a>得知。以界和合為所依緣。生於眼識。非界和<a 
name="0351c11" id="0351c11"></a>集為所依緣。復如何知唯界和集。理如前說。<a 
name="0351c12" id="0351c12"></a>復有聖言。顯眼等識非緣妄境。故契經言。於<a 
name="0351c13" id="0351c13"></a>不見言見。於見言不見。此非聖語。於見言見。<a 
name="0351c14" id="0351c14"></a>於不見言不見。此是聖語。若眼等識緣妄境<a 
name="0351c15" id="0351c15"></a>者。於見言見。應非聖語。於見言不見。應是<a 
name="0351c16" id="0351c16"></a>聖語。若謂隨俗說如是言無斯過者。則應意<a 
name="0351c17" id="0351c17"></a>識說。緣實者亦隨俗言。是即一切唯有假說。<a 
name="0351c18" id="0351c18"></a>便為安住壞法論宗。或應辯析差別道理。又<a 
name="0351c19" id="0351c19"></a>此聖語。依何境說。若依和合。眼識不緣和合<a 
name="0351c20" id="0351c20"></a>為境。已廣成立。若依和集即是勝義。何謂見<a 
name="0351c21" id="0351c21"></a>言隨世俗說又所見色唯是勝義。於見見言<a 
name="0351c22" id="0351c22"></a>可隨俗說。言於諸方不決定故。非所見色是<a 
name="0351c23" id="0351c23"></a>隨俗言。而契經說。大母當知。於所見中唯有<a 
name="0351c24" id="0351c24"></a>見語。此就增益常等性相。說此唯言。非於見<a 
name="0351c25" id="0351c25"></a>境。又於色處。說名有見及有對故。於聲等處<a 
name="0351c26" id="0351c26"></a>別異說故。處非假有。非於假有補特伽羅瓶<a 
name="0351c27" id="0351c27"></a>等法上有差別說。唯於實有色等法上。有<a 
name="0351c28" id="0351c28"></a>自共相差別說故。又於此中。觸法處界有何<a 
name="0351c29" id="0351c29"></a>差別。而言觸法處唯是假。界是實耶。若言此<a 
name="0352a01" id="0352a01"></a>二亦有差別。多物和合方得處名。一一別物。<a 
name="0352a02" id="0352a02"></a>即得名界。觸處可爾。法處云何。汝宗法處雖<a 
name="0352a03" id="0352a03"></a>有三法。而無積集。法界何異。又彼建立處界<a 
name="0352a04" id="0352a04"></a>不同。都無正理及所餘量。但彼上座。隨意而<a 
name="0352a05" id="0352a05"></a>立。傍觀鑒人不應信受又若處假界是勝義。<a 
name="0352a06" id="0352a06"></a>上座此論便違經說。如契經說。喬答摩尊餘<a 
name="0352a07" id="0352a07"></a>處說言。我覺一切。依何一切言我覺耶。唯願<a 
name="0352a08" id="0352a08"></a>為開勝義有法。世尊告曰。梵志當知。言一切<a 
name="0352a09" id="0352a09"></a>者。謂十二處。此勝義有。餘皆虛偽。世尊不應<a 
name="0352a10" id="0352a10"></a>依不實法說勝義有。又亦不應唯證假有成<a 
name="0352a11" id="0352a11"></a>等正覺。空花論者可說此言。稱佛為師。不應<a 
name="0352a12" id="0352a12"></a>黨此。故十二處皆是實有。非於假法可說勝<a 
name="0352a13" id="0352a13"></a>義。如是上座諸有所言。前後諦觀。多成違害。<a 
name="0352a14" id="0352a14"></a>信而無智。同所敬承。具智信人。必無隨順。又<a 
name="0352a15" id="0352a15"></a>眾盲喻。違彼自宗。一一極微非依緣體。眾<a 
name="0352a16" id="0352a16"></a>微和合成依緣論。彼對盲喻。極不相符。和集<a 
name="0352a17" id="0352a17"></a>極微為依緣論。此對盲喻理不相違。許一一<a 
name="0352a18" id="0352a18"></a>微是依緣故。執一一微非可見者。眾微和合<a 
name="0352a19" id="0352a19"></a>亦應不見。同盲喻故。如非色合。故五識身。決<a 
name="0352a20" id="0352a20"></a>定不用和合為境。然必有境。故以實法為境<a 
name="0352a21" id="0352a21"></a>義成。若五識身。了勝義境。何緣五識不斷結<a 
name="0352a22" id="0352a22"></a>耶。了自相故。外門轉故。無等引故。無分別<a 
name="0352a23" id="0352a23"></a>故。一墮境故。所緣少故。雖了勝義而不斷結。<a 
name="0352a24" id="0352a24"></a>故說七半有所緣中。五界唯緣勝義為境。餘<a 
name="0352a25" id="0352a25"></a>緣勝義。亦緣世俗。如是已說有所緣等。十八<a 
name="0352a26" id="0352a26"></a>界中九無執受。何等為九。謂前所說七有所<a 
name="0352a27" id="0352a27"></a>緣。并全法界。此八及聲皆無執受。頌中及言。<a 
name="0352a28" id="0352a28"></a>具含二義。一顯總集。謂八及聲總無執受。<a 
name="0352a29" id="0352a29"></a>二顯異門。謂餘師說。不離根聲亦有執受。餘<a 
name="0352b01" id="0352b01"></a>九通二。謂五色根。色香味觸。云何通二。眼等<a 
name="0352b02" id="0352b02"></a>五根住現在世。名有執受。過去未來。名無執<a 
name="0352b03" id="0352b03"></a>受。色香味觸住現在世不離五根。名有執受。<a 
name="0352b04" id="0352b04"></a>過去未來及住現在。非不離根。名無執受。是<a 
name="0352b05" id="0352b05"></a>故九界各通二門。何等名為有執受相。標之<a 
name="0352b06" id="0352b06"></a>心首而說是言。本論中說。己身所攝名有執<a 
name="0352b07" id="0352b07"></a>受。此復云何。謂心心所執為己有。即心心所<a 
name="0352b08" id="0352b08"></a>共所執持。攝為依處。名有執受。損益展轉更<a 
name="0352b09" id="0352b09"></a>相隨故。若爾色等即應一向名無執受。心心<a 
name="0352b10" id="0352b10"></a>所法不依彼故。非根性故不爾。色等若不離<a 
name="0352b11" id="0352b11"></a>根。雖非所依。而是心等之所親附。故無此失。<a 
name="0352b12" id="0352b12"></a>毘婆沙說。若諸色法逼迫斷壞。便能生苦。與<a 
name="0352b13" id="0352b13"></a>此相違即能生樂。是己身攝。名有執受。有餘<a 
name="0352b14" id="0352b14"></a>師說。若諸有情執為自體。一切處時。方便防<a 
name="0352b15" id="0352b15"></a>護茅灰火刺霜雹等緣。是己身攝。名有執<a 
name="0352b16" id="0352b16"></a>受。若爾應違契經所說。故契經言。若於是處<a 
name="0352b17" id="0352b17"></a>識所執藏。識所隨攝。名有執受。雖有是說而<a 
name="0352b18" id="0352b18"></a>不相違。有執受法略有二種。一者有愛及有<a 
name="0352b19" id="0352b19"></a>身見。執為己有。名有執受。二者為因能生苦<a 
name="0352b20" id="0352b20"></a>樂。名有執受。宿業所引異熟果等。分位相續。<a 
name="0352b21" id="0352b21"></a>是名第二。此中有愛及有身見。若正智生。即<a 
name="0352b22" id="0352b22"></a>便斷滅。異熟相續。諸漏盡者。亦未斷滅。是故<a 
name="0352b23" id="0352b23"></a>若法。既執受已。至般涅槃。隨轉不捨。此法一<a 
name="0352b24" id="0352b24"></a>向名有執受。是為經論二義差別。如是已說<a 
name="0352b25" id="0352b25"></a>有執受等。十八界中。幾大種性。幾所造性。幾<a 
name="0352b26" id="0352b26"></a>可積集。幾非積集。頌曰。</p><a 
name="0352b27" id="0352b27"></a><p>　<span class="lg">觸界中有二　　餘九色所造<a 
name="0352b28" id="0352b28"></a><br>　法一分亦然　　十色可積集</span></p><a 
name="0352b29" id="0352b29"></a><p style="text-indent: 0em; margin-left: 0em"><span class="linehead"></span>論曰。觸界通二。一者大種。二者所造。此二如<a 
name="0352c01" id="0352c01"></a>前十一觸釋。寡學上座。於此說言。非觸處中<a 
name="0352c02" id="0352c02"></a>有所造色。所以者何。即諸大種形差別故。謂<a 
name="0352c03" id="0352c03"></a>即大種次第安布。於諸金銀頗胝迦寶雲母<a 
name="0352c04" id="0352c04"></a>金剛芭蕉練等和合聚中。說為滑觸。與此相<a 
name="0352c05" id="0352c05"></a>反和合聚中。說為<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>觸。餘隨所應。皆即大種<a 
name="0352c06" id="0352c06"></a>安布差別。又眼亦能覺了彼故。彼謂依眼隨<a 
name="0352c07" id="0352c07"></a>取大種形量色相。亦能覺了滑<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>等物。故知<a 
name="0352c08" id="0352c08"></a>滑等不異大種。此說不然。違聖教故。如契經<a 
name="0352c09" id="0352c09"></a>說。苾芻當知。觸謂外處。是四大種。及四大種<a 
name="0352c10" id="0352c10"></a>所造有色無見有對。彼不許有。如是契經。不<a 
name="0352c11" id="0352c11"></a>應不許。入結集故。又不違害諸餘契經。亦不<a 
name="0352c12" id="0352c12"></a>違理。故應成量。彼謂此經非入結集。越總頌<a 
name="0352c13" id="0352c13"></a>故。如說。製造順別處經立為異品。若爾便應<a 
name="0352c14" id="0352c14"></a>棄捨一切。違自部執聖教契經如說。製造二<a 
name="0352c15" id="0352c15"></a>種空經立為異品。亦越總頌。如是等類。互相<a 
name="0352c16" id="0352c16"></a>非撥。若謂此經非聖所說違餘經故。法處不<a 
name="0352c17" id="0352c17"></a>說無色言故。如舍利子增十經中。唯作是言。<a 
name="0352c18" id="0352c18"></a>有十色處。故知此經非入結集。但是對法諸<a 
name="0352c19" id="0352c19"></a>師。愛無表色。製造安置阿笈摩中。若爾對法<a 
name="0352c20" id="0352c20"></a>諸師。豈不亦能作如是說。譬喻部師。憎無表<a 
name="0352c21" id="0352c21"></a>色。製造安置增十經中。如是展轉。更相非撥。<a 
name="0352c22" id="0352c22"></a>便為壞亂一切契經。然增十經。為顯十種應<a 
name="0352c23" id="0352c23"></a>遍知法。故但說言有十色處。此十一向苦諦<a 
name="0352c24" id="0352c24"></a>攝故。苦諦唯是應遍知故。無有相違。無表有<a 
name="0352c25" id="0352c25"></a>漏無漏性故。猶如意處。亦應修習。是故於彼<a 
name="0352c26" id="0352c26"></a>增十經中。唯說一向應遍知法。豈不亦是應<a 
name="0352c27" id="0352c27"></a>永斷耶。此難不然。立諦異故。又舍利子。於彼<a 
name="0352c28" id="0352c28"></a>經中定有此意。言非盡法。即彼經中復說十<a 
name="0352c29" id="0352c29"></a>種應永斷法謂五內外順諸蓋法非無餘法亦<a 
name="0353a01" id="0353a01"></a>是永斷。是故成此不違餘經。如是上座。說觸<a 
name="0353a02" id="0353a02"></a>處中無所造色。決定違害此別處經。智者應<a 
name="0353a03" id="0353a03"></a>了。言即諸大種形差別故者。不說正因。云何<a 
name="0353a04" id="0353a04"></a>定知。即諸大種形量差別名滑等性。非異大<a 
name="0353a05" id="0353a05"></a>種別有滑等又諸大種。安布差別。即諸大種。<a 
name="0353a06" id="0353a06"></a>非諸大種是眼所取。眼所取者。謂顯與形。如<a 
name="0353a07" id="0353a07"></a>何乃言即諸大種形差別故。豈不闇中身亦<a 
name="0353a08" id="0353a08"></a>能取形量差別。若爾大種應二根取。以言形<a 
name="0353a09" id="0353a09"></a>量即大種故。由此即破彼第二因。謂眼亦能<a 
name="0353a10" id="0353a10"></a>覺了彼故。又謂依眼隨取大種形量色相亦<a 
name="0353a11" id="0353a11"></a>能覺了滑<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>等者。此言何義。若謂眼取大種<a 
name="0353a12" id="0353a12"></a>形量。既執形量不異大種。應許眼根能取大<a 
name="0353a13" id="0353a13"></a>種。若謂眼根能取色相。大種形量隨此比知。<a 
name="0353a14" id="0353a14"></a>如是云何。遮滑等異大種。由見色相。比知滑<a 
name="0353a15" id="0353a15"></a>等言即大種。此有何因。而言滑等不異大種。<a 
name="0353a16" id="0353a16"></a>但有虛言都無實義。又應謂堅即餘三大安<a 
name="0353a17" id="0353a17"></a>布差別如滑<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>等。謂他亦能如是計度。餘三<a 
name="0353a18" id="0353a18"></a>大種。安布差別。即名為堅。無別有堅異三可<a 
name="0353a19" id="0353a19"></a>得。由無異因。不應別執。故彼言義。無所堪<a 
name="0353a20" id="0353a20"></a>能。又因嗅香覺了苦酢。應言苦酢體不異香。<a 
name="0353a21" id="0353a21"></a>又滑等相異諸大種。故異大種應別有性。謂<a 
name="0353a22" id="0353a22"></a>非滑性即是堅性。非諸堅處皆有滑故。如<a 
name="0353a23" id="0353a23"></a>地即堅未嘗相離滑性。若爾應不離堅亦非<a 
name="0353a24" id="0353a24"></a>滑性即是濕性。非諸濕處皆有滑故。亦非<a 
name="0353a25" id="0353a25"></a>滑性即是煖性。非諸煖處皆有滑故。亦非滑<a 
name="0353a26" id="0353a26"></a>性即是動性。非息等處滑可得故。由此故知<a 
name="0353a27" id="0353a27"></a>滑非大種。亦非不有。如實有法現可得故。又<a 
name="0353a28" id="0353a28"></a>能為緣生影像故。若謂唯有安布差別無實<a 
name="0353a29" id="0353a29"></a>體者。理亦不然安布差別必有所依。此所依<a 
name="0353b01" id="0353b01"></a>體即滑性故。或應唯得安布差別。不應亦了<a 
name="0353b02" id="0353b02"></a>此中滑性。又契經中。方便說有如是滑性。如<a 
name="0353b03" id="0353b03"></a>契經言。</p><a 
name="0353b04" id="0353b04"></a><p>　<span class="lg">如來皮膚極細滑　　一切塵垢不著身</span></p><a 
name="0353b05" id="0353b05"></a><p style="text-indent: 0em; margin-left: 0em"><span class="linehead"></span>又縱滑性。有經無經。然曾無經遮彼有故。又<a 
name="0353b06" id="0353b06"></a>與正理不相違故。如是滑性實有義成。又若<a 
name="0353b07" id="0353b07"></a>滑性。異四大種。無別有體。應假非實。是則身<a 
name="0353b08" id="0353b08"></a>識應不了知。身識唯緣勝義境故。又離分別<a 
name="0353b09" id="0353b09"></a>滑覺應無。如離分別。於諸大種。一一體上皆<a 
name="0353b10" id="0353b10"></a>有別覺。即說身識緣諸大種。實物為境。非緣<a 
name="0353b11" id="0353b11"></a>假法。滑性亦然。既身所取。故不可說是假<a 
name="0353b12" id="0353b12"></a>非實。又非一一大種中有。故異大種別有滑<a 
name="0353b13" id="0353b13"></a>性。由此道理。亦總成立異四大種有<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>等性。<a 
name="0353b14" id="0353b14"></a>其中差別當更顯示。彼上座言。無別所造名<a 
name="0353b15" id="0353b15"></a>輕重性。即諸大種。或少或多。說輕重故。又輕<a 
name="0353b16" id="0353b16"></a>重性相待成故。非實有體。謂即一物待此名<a 
name="0353b17" id="0353b17"></a>輕。待彼名重。非堅性等相待而成。又於風界<a 
name="0353b18" id="0353b18"></a>說輕性故。輕即是風。如本論言。云何名風界。<a 
name="0353b19" id="0353b19"></a>謂輕等動性。世尊亦說。諸輕等動性。名內外<a 
name="0353b20" id="0353b20"></a>風界。此說不然。前說大種。與此相異。非此性<a 
name="0353b21" id="0353b21"></a>故。若不了知經論義故。即謂輕性是風界者。<a 
name="0353b22" id="0353b22"></a>應說重性是何大種。若說此宗謂有大種增<a 
name="0353b23" id="0353b23"></a>生重性。重性即是此大種者。理必不然。重與<a 
name="0353b24" id="0353b24"></a>地水相各異故。又於一切和合聚中。皆具有<a 
name="0353b25" id="0353b25"></a>故。應無差別。若謂少多故無過者。應非重性<a 
name="0353b26" id="0353b26"></a>即是堅濕。又許和合為輕重故。身識不應緣<a 
name="0353b27" id="0353b27"></a>彼為境。又即大種眾多極微和合聚中。許為<a 
name="0353b28" id="0353b28"></a>重故。即應一切和合聚中皆有重性。無定因<a 
name="0353b29" id="0353b29"></a>故。若言大種和集差別。能為因緣別生重性<a 
name="0353c01" id="0353c01"></a>則無斯過。此於世間現所見故。又言輕重相<a 
name="0353c02" id="0353c02"></a>待成故。非實有者。此非善說。譬如因果。輕重<a 
name="0353c03" id="0353c03"></a>亦然。謂如一物待此名因。非即待此復名為<a 
name="0353c04" id="0353c04"></a>果。待彼名果。非即待彼復名為因。如是一物<a 
name="0353c05" id="0353c05"></a>待此名輕。非即待此復名為重。待彼名重。非<a 
name="0353c06" id="0353c06"></a>即待彼復名為輕。因果既實。此如何假。故唯<a 
name="0353c07" id="0353c07"></a>能詮相待不定。非所詮體而有改易。又如彼<a 
name="0353c08" id="0353c08"></a>此岸。輕重性亦爾。謂於彼物立彼岸名。非說<a 
name="0353c09" id="0353c09"></a>此岸令體改易。或於此物立此岸名。非說彼<a 
name="0353c10" id="0353c10"></a>岸令體改易。以即一物相續轉時。待此彼邊<a 
name="0353c11" id="0353c11"></a>名彼此岸。輕重亦然。體非不定又如黑白。輕<a 
name="0353c12" id="0353c12"></a>重亦然。謂即一物待此名黑。待彼名白。而非<a 
name="0353c13" id="0353c13"></a>顯色無別有體。是故相待。非不實因。若言待<a 
name="0353c14" id="0353c14"></a>多總說一性。如瓶林等。是假非實。此亦應然。<a 
name="0353c15" id="0353c15"></a>故非實者。云何知爾。應說其因。此且非因有<a 
name="0353c16" id="0353c16"></a>過失故。若言堅等非相待成此相待成故非<a 
name="0353c17" id="0353c17"></a>實者。堅等言說亦相待成。待不堅物立堅名<a 
name="0353c18" id="0353c18"></a>故。堅非不實。此亦應然。若謂不然。未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>相待<a 
name="0353c19" id="0353c19"></a>說堅為濕。不相似故。此非不然。其所待因。一<a 
name="0353c20" id="0353c20"></a>向決定。義相似故。然非待餘堅名濕者。以更<a 
name="0353c21" id="0353c21"></a>無別所待因故。待不堅物說此為堅。未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>待<a 
name="0353c22" id="0353c22"></a>彼名不堅物。輕重亦然。故義相似。雖於輕聚<a 
name="0353c23" id="0353c23"></a>有時說重。而非由說捨彼輕性。但餘緣故。起<a 
name="0353c24" id="0353c24"></a>異能詮。體非改易。如前已辯。是故相待非<a 
name="0353c25" id="0353c25"></a>不實因。或諸堅物亦有待對成異品類。謂或<a 
name="0353c26" id="0353c26"></a>名堅。成名堅勝。或名堅極。於中亦說堅名<a 
name="0353c27" id="0353c27"></a>不堅。其理既同。汝應生喜。不能令喜。輕重<a 
name="0353c28" id="0353c28"></a>二物。同堅不堅。應成一故。且輕重性異諸<a 
name="0353c29" id="0353c29"></a>大種。實有義成。然不應言相待不定應成一<a 
name="0354a01" id="0354a01"></a>物。如黑與白。雖相待對。品類不同。而非一<a 
name="0354a02" id="0354a02"></a>故。若言黑白。雖品類異。而未曾有說白為黑<a 
name="0354a03" id="0354a03"></a>黑為白者。此亦不然。現見世間。有此說故。名<a 
name="0354a04" id="0354a04"></a>雖不定而體不易。如前已說。故體不同。又如<a 
name="0354a05" id="0354a05"></a>汝說。微火為冷。有微煖聚。待此名冷。待彼名<a 
name="0354a06" id="0354a06"></a>煖。名雖不定而體是實。此亦應然。有諸色聚。<a 
name="0354a07" id="0354a07"></a>輕極微多。重極微少。此聚名輕。與此相違彼<a 
name="0354a08" id="0354a08"></a>聚名重。輕重二性聚同體別。其理顯然。何緣<a 
name="0354a09" id="0354a09"></a>不受。言於風界說輕性故輕即風者。此亦不<a 
name="0354a10" id="0354a10"></a>然。辯大種中已釋此義。對堅等三。動最難了。<a 
name="0354a11" id="0354a11"></a>故舉輕果以顯風因。雖四大種皆是輕因。而<a 
name="0354a12" id="0354a12"></a>就增強。故作是說。火雖增強而不決定。又輕<a 
name="0354a13" id="0354a13"></a>與動相順相似。故論經言。輕等動性。若唯如<a 
name="0354a14" id="0354a14"></a>言定取義者。即彼經說。髮毛爪等名內地界。<a 
name="0354a15" id="0354a15"></a>豈髮毛等唯地界耶。是故彼言。有別意趣。不<a 
name="0354a16" id="0354a16"></a>應執彼遮輕造色。又阿笈摩有如是頌。</p><a 
name="0354a17" id="0354a17"></a><p>　<span class="lg">堅重墜身中　　如重舟沈海</span></p><a 
name="0354a18" id="0354a18"></a><p style="text-indent: 0em; margin-left: 0em"><span class="linehead"></span>故重如堅。應實有體。有餘師說。輕性唯用重<a 
name="0354a19" id="0354a19"></a>無為體。此亦不然。於虛空等重性既無。應有<a 
name="0354a20" id="0354a20"></a>輕故。又於薪等重性非無。亦有輕故。若不爾<a 
name="0354a21" id="0354a21"></a>者。擲置水內則不應浮。有非有性。不應俱有。<a 
name="0354a22" id="0354a22"></a>亦不應說廣大故浮。廣大是形非觸性故。廣<a 
name="0354a23" id="0354a23"></a>大石等亦應浮故。又此輕性是輕安果。故體<a 
name="0354a24" id="0354a24"></a>非無。謂修定者。由輕安故。身覺輕觸。不應用<a 
name="0354a25" id="0354a25"></a>無作輕安果。若唯令身離重觸故名為果者。<a 
name="0354a26" id="0354a26"></a>理亦不然。輕性是身長養因故。不應謂無。亦<a 
name="0354a27" id="0354a27"></a>能長養。以離輕安。應長養故。若謂輕安能除<a 
name="0354a28" id="0354a28"></a>重觸。唯大種生名長養者。應謂輕安滅餘大<a 
name="0354a29" id="0354a29"></a>種生。餘大種。即名長養。何滅重為。重性如輕<a 
name="0354b01" id="0354b01"></a>應非別有。則與上座所執應同。然不應理。輕<a 
name="0354b02" id="0354b02"></a>重二相。諸大種中。皆無有故。若執輕性即諸<a 
name="0354b03" id="0354b03"></a>大種少分為體。應執輕安現在前故少大種<a 
name="0354b04" id="0354b04"></a>生。何故輕安與諸大種相違而起。若相違者。<a 
name="0354b05" id="0354b05"></a>少亦應不生。若不相違。誰障多不起。故輕不<a 
name="0354b06" id="0354b06"></a>應是輕安果。又輕非用重無為性。品類異故。<a 
name="0354b07" id="0354b07"></a>猶如重性。又阿笈摩說有輕重。如彼所說。如<a 
name="0354b08" id="0354b08"></a>諸鐵團或諸鐵鍱。若時有火。有極煖熱。爾時<a 
name="0354b09" id="0354b09"></a>便有極軟極輕極調柔用與此相違。極堅極<a 
name="0354b10" id="0354b10"></a>重極不調柔。我身亦爾。若有輕安。則便有輕<a 
name="0354b11" id="0354b11"></a>有調柔用。堪任修斷。與此相違。即便有重。無<a 
name="0354b12" id="0354b12"></a>調柔用。不任修斷。</p><a 
name="0354b13" id="0354b13"></a><p><span class="juanname">說一切有部順正理論卷第四</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 Rev. 1.21 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_004 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
</html>
