<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J27nB189_005 by HTTrack Website Copier/3.x [XR&CO'2008], Tue, 03 Jun 2014 00:33:04 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6560.gif?utmac=MO-30696269-4&amp;utmn=1880058952&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ27&amp;utmp=%2Fmobile%2Findex.php%3Findex%3DJ27nB189_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3811.html?index=J27nB189_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第27冊<br/>No.B189 三宜盂禪師語錄 (11卷)<br/>【明 明盂說　淨範等編】<br/>第 5 卷</p>
	<a href="indexb02f.html?index=J27nB189_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J27">
<div class="root" id="B189" sutra_name="三宜盂禪師語錄" sutra_juan="[卷5]">　
<a 
name="0027b01" id="0027b01"></a><p><span class="juanname">三宜盂禪師語錄卷五</span></p><a 
name="0027b02" id="0027b02"></a><p style="margin-left: 4em"><span class="byline">住雲門顯聖寺門人淨範編</span></p><a 
name="0027b03" id="0027b03"></a><p style="margin-left: 4em"><span class="byline">山陰嗣法弟子祁淨超較訂</span></p><a 
name="0027b04" id="0027b04"></a><p style="margin-left: 2em"><span class="headname">普說</span></p><a 
name="0027b05" id="0027b05"></a><p style="text-indent: 0em; margin-left: 0em"><span class="linehead"></span>普說喝一喝云山僧連日來抖擻尿腸費盡氣力總<a 
name="0027b06" id="0027b06"></a>不見有箇出格丈夫向山僧未開口前掀翻法座把<a 
name="0027b07" id="0027b07"></a>山僧打進方丈去一者見得顯聖法社有人二者免<a 
name="0027b08" id="0027b08"></a>致山僧向耳裏灌水眼裏攃沙山僧留箇縫罅與你<a 
name="0027b09" id="0027b09"></a>尚不會挨身而入更說甚麼獅子頷下摘鈴猛虎口<a 
name="0027b10" id="0027b10"></a>中奪食汝既認黃葉為精金山僧不免著水賣米去<a 
name="0027b11" id="0027b11"></a>也以拄杖擊香几三下云此三擊有一擊超威音那<a 
name="0027b12" id="0027b12"></a>畔越象帝之先轉南為北易東為西十方諸佛不敢<a 
name="0027b13" id="0027b13"></a>正眼覷著歷代祖師亡鋒結舌有一擊蝦蟆吞卻香<a 
name="0027b14" id="0027b14"></a>爐峰走入蟭螟蟲眉毛孔裏高聲唱云五臺山上雲<a 
name="0027b15" id="0027b15"></a>蒸飯佛殿階前狗尿天剎竿頭上煎<span class="gaiji">[飢-几+追]<!--gaiji,,1[飢-几+追],2&#x4B54;,3--></span>子三箇猢猻<a 
name="0027b16" id="0027b16"></a>夜播錢鐙籠沿壁上天台懷州牛喫禾益州馬腹脹<a 
name="0027b17" id="0027b17"></a>有一擊乾三連坤六斷震仰盂艮覆碗離中虛坎中<a 
name="0027b18" id="0027b18"></a>滿兌上缺巽下斷主山高案山低大盡有三十小盡<a 
name="0027b19" id="0027b19"></a>二十九若向這裏簡點得出潦水盡而寒潭清簡點<a 
name="0027b20" id="0027b20"></a>不出煙光凝而暮山紫諸兄弟此一著子沒量大人<a 
name="0027b21" id="0027b21"></a>到這裏鬥湊不上你諸人今日三明日四半青半黃<a 
name="0027b22" id="0027b22"></a>半生半熟奴奴孃孃有甚交涉所以古人云此事不<a 
name="0027b23" id="0027b23"></a>在語言文字上又云吾宗無語句亦無實法與人父<a 
name="0027b24" id="0027b24"></a>母未生前會取未舉心意識前會取始有少分相應<a 
name="0027b25" id="0027b25"></a>又古德云法性不寬波瀾不廣蓋為命根不斷所以<a 
name="0027b26" id="0027b26"></a>被山僧輕輕拶著便七華八裂手忙腳亂他日如何<a 
name="0027b27" id="0027b27"></a>抵得閻老子銕棒古人公案雖是破艸鞋不如赤腳<a 
name="0027b28" id="0027b28"></a>走到爽快也須穿破始肯丟下若一串穿過自然左<a 
name="0027b29" id="0027b29"></a>右逢原八面受敵兩頭不著中間不居即如今日施<a 
name="0027b30" id="0027b30"></a>主送供請說法要若道有財可施水也難消若道有<a 
name="0027c01" id="0027c01"></a>法可說開眼做夢記得昔日波斯匿王問佛世俗諦<a 
name="0027c02" id="0027c02"></a>中還有聖義諦也無若道是有智不應一若道是無<a 
name="0027c03" id="0027c03"></a>智不應二一義二義其義云何佛言大王汝於龍光<a 
name="0027c04" id="0027c04"></a>佛所曾問斯義我亦無說你亦無聞無說無聞是名<a 
name="0027c05" id="0027c05"></a>一義二義這老漢秖可欺他俗漢當面熱謾據山僧<a 
name="0027c06" id="0027c06"></a>判斷將平天冠袞龍袍與世尊穿戴了將毘盧帽僧<a 
name="0027c07" id="0027c07"></a>伽梨與匿王披頂了正恁麼時喚作世尊又是匿王<a 
name="0027c08" id="0027c08"></a>喚作匿王又是世尊且道如何折合豎拂子云梅華<a 
name="0027c09" id="0027c09"></a>連月和香送玉映清芬進戶來。</p><a 
name="0027c10" id="0027c10"></a><p style="text-indent: 0em; margin-left: 0em"><span class="linehead"></span>普說大道只在目前要且目前難睹欲識大道體寬<a 
name="0027c11" id="0027c11"></a>不離聲色言語大眾作麼生領略莫得一往向冊子<a 
name="0027c12" id="0027c12"></a>上憶持語言裏卜度見山僧陞座時鼓兩片皮便道<a 
name="0027c13" id="0027c13"></a>說佛法及乎山僧下座去其中佛殿山門廊廂廚庫<a 
name="0027c14" id="0027c14"></a>又卻蹉過也鴉鳴鵲噪語笑喧譁又不是也正恁麼<a 
name="0027c15" id="0027c15"></a>時見色處眼又不瞎聞聲時耳又不聾且道目前大<a 
name="0027c16" id="0027c16"></a>道在甚麼處昨日吳居士進方丈瓣香作禮云弟子<a 
name="0027c17" id="0027c17"></a>母親產難身故切思欲報親恩須脫生死因入顯聖<a 
name="0027c18" id="0027c18"></a>日則挑水夜則禪思一切所為回向先母山僧道你<a 
name="0027c19" id="0027c19"></a>要報母恩今日母在甚麼處士云不知山僧道你禮<a 
name="0027c20" id="0027c20"></a>拜著士便作禮山僧笑云我兒你會禮拜耶士<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span><a 
name="0027c21" id="0027c21"></a>而退今日又設茶請山僧為眾開示亦為度他母親<a 
name="0027c22" id="0027c22"></a>大眾要見吳居士母親麼高聲云行堂的擺茶去良<a 
name="0027c23" id="0027c23"></a>久云大眾會麼今日居士尊親在你茶杯果碟裏現<a 
name="0027c24" id="0027c24"></a>神通十八變身上出水身下出火或見大身滿虛空<a 
name="0027c25" id="0027c25"></a>或見小身如塵微大復見小小復見大入地如水履<a 
name="0027c26" id="0027c26"></a>水如地男子身中入正定女人身中出比丘身中入<a 
name="0027c27" id="0027c27"></a>正定比丘尼身中出色塵中入正定聲塵中出眼處<a 
name="0027c28" id="0027c28"></a>入正定耳處出耳處入正定鼻處出拄杖身中入正<a 
name="0027c29" id="0027c29"></a>定拂子身中出豎拂云山僧拂子吞卻乾坤去也直<a 
name="0027c30" id="0027c30"></a>得四海波騰須彌震動於中人天八部魚龍諸趣驚<a 
name="0028a01" id="0028a01"></a>恐無量嚇得帝釋夫人走向東北歡喜園中手攀員<a 
name="0028a02" id="0028a02"></a>生樹枝高聲道阿呀呀下方世界為甚這等熱鬧山<a 
name="0028a03" id="0028a03"></a>僧道夫人不要慌擿下拂子云放下便安穩。</p><a 
name="0028a04" id="0028a04"></a><p style="text-indent: 0em; margin-left: 0em"><span class="linehead"></span>普說欲行千里始於初步雲門這裏雖則石路坦夷<a 
name="0028a05" id="0028a05"></a>動著則喪身失命有入水不動波舞蹈不生塵者請<a 
name="0028a06" id="0028a06"></a>出相見僧出禮拜師指云兩堂人總不如此僧僧擬<a 
name="0028a07" id="0028a07"></a>問師云依俙似曲纔堪聽又被風吹別調中又僧問<a 
name="0028a08" id="0028a08"></a>獨行千里即不問如何是密迻一步師云樊江未舉<a 
name="0028a09" id="0028a09"></a>足時道將一句來進云鶴出銀籠始自奇師云去樊<a 
name="0028a10" id="0028a10"></a>江遠在問如何是心意識師云不躡前蹤更置一問<a 
name="0028a11" id="0028a11"></a>來僧舉拳云這箇是離心意識師云可知道乃云離<a 
name="0028a12" id="0028a12"></a>心意識參絕凡聖路學白鶴出銀籠猴子過山峽是<a 
name="0028a13" id="0028a13"></a>恁麼人隨處拈來可以塞斷咽喉若趙常山向百萬<a 
name="0028a14" id="0028a14"></a>軍中取勝淮陰侯背水陣上建功到這裏一齊抹過<a 
name="0028a15" id="0028a15"></a>縱能運籌於帷幄之中決勝於千里之外堪作甚麼<a 
name="0028a16" id="0028a16"></a>吞得栗棘蓬透得金剛圈袖裏藏殺活劍口中有縱<a 
name="0028a17" id="0028a17"></a>奪機更向此中覓為人句子崖州萬里諸兄弟切弗<a 
name="0028a18" id="0028a18"></a>艸艸佛法須是箇漢子若是朝三莫四總沒交涉僧<a 
name="0028a19" id="0028a19"></a>問趙州云學人乍入叢林乞師指示州云喫粥了也<a 
name="0028a20" id="0028a20"></a>未僧云喫粥了也州云洗缽盂去其僧言下大悟雲<a 
name="0028a21" id="0028a21"></a>門拈云且道趙州有指示無指示若道有且道趙州<a 
name="0028a22" id="0028a22"></a>向伊說甚麼若言無此僧為甚麼悟去雲峰悅拈云<a 
name="0028a23" id="0028a23"></a>雲門不識好惡大似為蛇添足雲峰則不然此僧恁<a 
name="0028a24" id="0028a24"></a>麼悟去入地獄如箭射師云趙州向蝎瓮裏蹲踞雲<a 
name="0028a25" id="0028a25"></a>門入蛇阬中坐臥雲峰向虎穴裏遊戲蝎不能螫蛇<a 
name="0028a26" id="0028a26"></a>不能毒虎不能措其爪牙果然玅手據山僧判斷趙<a 
name="0028a27" id="0028a27"></a>州也無洗缽盂話雲門縱有畫蛇之筆向甚處添足<a 
name="0028a28" id="0028a28"></a>還是雲峰入地獄此僧入地獄拍案一下云山僧今<a 
name="0028a29" id="0028a29"></a>日將三大老頂相光明神通玅用拈向諸人面前漆<a 
name="0028a30" id="0028a30"></a>桶不快喝一喝云萬山紫翠煙嵐裏濃淡浮沈畫不<a 
name="0028b01" id="0028b01"></a>成。</p><a 
name="0028b02" id="0028b02"></a><p style="text-indent: 0em; margin-left: 0em"><span class="linehead"></span>普說連日來東語西話打一返觀八萬四千毛孔根<a 
name="0028b03" id="0028b03"></a>根卓立且道病在何處良久云作賊人心虛復云山<a 
name="0028b04" id="0028b04"></a>僧病處惟我自知諸兄們何不自體貼看莫只南去<a 
name="0028b05" id="0028b05"></a>北來東奔西討學得些些以當平生及乎被山僧輕<a 
name="0028b06" id="0028b06"></a>輕拶著蝦蟆禪也跳兩跳總沒箇絲線脈絡曾記陸<a 
name="0028b07" id="0028b07"></a>亙大夫問南泉云肇法師也大奇解道天地與我同<a 
name="0028b08" id="0028b08"></a>根萬物與我一體泉指庭前牡丹云時人見此一枝<a 
name="0028b09" id="0028b09"></a>華如夢相似審如是則適纔鐘鳴鼓響是夢沈檀龍<a 
name="0028b10" id="0028b10"></a>麝是夢膏粱美味是夢見前聽法意下卜度亦是夢<a 
name="0028b11" id="0028b11"></a>你莫見山僧與麼舉便道這樣語句是誰不會山僧<a 
name="0028b12" id="0028b12"></a>還要問你三十三天帝釋夫人烏紗冠頂何處得來<a 
name="0028b13" id="0028b13"></a>山僧為你頌看好支華向夢中看紫翠芳菲色<span class="corr" title='[巳&gt;已]'>已</span>闌<a 
name="0028b14" id="0028b14"></a>到得惺來華又落前三三與後三三諸兄弟你於古<a 
name="0028b15" id="0028b15"></a>人平實處不妨領得少覺淆訛便吞吐不下如僧問<a 
name="0028b16" id="0028b16"></a>古德如何出得生死荅云無生死你出如何是佛即<a 
name="0028b17" id="0028b17"></a>心是佛如何是道平常心是道有些滋味便去咬嚼<a 
name="0028b18" id="0028b18"></a>被他別行一路將黑豆子換卻眼睛就不是也東寺<a 
name="0028b19" id="0028b19"></a>會禪師示眾云佛無住處說甚即心心如工技兒意<a 
name="0028b20" id="0028b20"></a>如和技者如何即佛復云心不是佛智不是道劍去<a 
name="0028b21" id="0028b21"></a>久矣汝方刻舟諸方尊為東寺禪東寺是馬祖兒孫<a 
name="0028b22" id="0028b22"></a>便翻案了也何嘗一往平實將去山僧也有一頌楊<a 
name="0028b23" id="0028b23"></a>柳鶯聲春晝長桃華寂寞暗生香誰家曲調吹離恨<a 
name="0028b24" id="0028b24"></a>客思凄然空斷腸後仰山來參東寺問那裏來山云<a 
name="0028b25" id="0028b25"></a>廣南來寺云聞廣南有鎮海明珠可收得否山云收<a 
name="0028b26" id="0028b26"></a>得寺云珠作麼樣山云黑月即隱白月即顯寺云何<a 
name="0028b27" id="0028b27"></a>不呈似老僧山乂手向前云昨被溈山亦索此珠直<a 
name="0028b28" id="0028b28"></a>得無言可對無理可伸寺云真師子兒善能哮吼山<a 
name="0028b29" id="0028b29"></a>復整威儀進人事寺云纔方相見了也山云恁麼相<a 
name="0028b30" id="0028b30"></a>見莫當不得否寺便歸方丈閉卻門後來仰山舉似<a 
name="0028c01" id="0028c01"></a>溈山溈云寂子是何心行仰云也要識得他大眾思<a 
name="0028c02" id="0028c02"></a>忖看古人通身手眼恁麼樣子問他明珠卻恁麼道<a 
name="0028c03" id="0028c03"></a>若是今時便豎指下喝張唇努舌如何及他不費纖<a 
name="0028c04" id="0028c04"></a>豪氣力活活潑潑自繇自在何曾思議造作得來山<a 
name="0028c05" id="0028c05"></a>僧不惜為你一一頌出廣南珠作麼色白月白兮黑<a 
name="0028c06" id="0028c06"></a>月黑十二連城換不來海藏龍宮收不得攃向人前<a 
name="0028c07" id="0028c07"></a>太狼藉牧童牛背無腔笛住住住甚麼南泉陸亙東<a 
name="0028c08" id="0028c08"></a>寺仰山拍案一下云不消山僧一拍百雜粉碎顧左<a 
name="0028c09" id="0028c09"></a>右云你這隊<span class="gaiji">&#x5647;<!--gaiji,,1[口*童],2&#x5647;,3--></span>酒糟漢又卻如何噓一聲云自出洞<a 
name="0028c10" id="0028c10"></a>來無敵手得饒人處且饒人。</p><a 
name="0028c11" id="0028c11"></a><p style="text-indent: 0em; margin-left: 0em"><span class="linehead"></span>普說舉拂子云摩尼珠人不識良久云如來藏裏親<a 
name="0028c12" id="0028c12"></a>收得顧左右云漆桶不快諸兄弟你豈不是正因出<a 
name="0028c13" id="0028c13"></a>家好心學道及至挾袱子擔缽囊上他門戶便見許<a 
name="0028c14" id="0028c14"></a>多淆訛這也是你眼裏無筋骨頭軟脆自家不能成<a 
name="0028c15" id="0028c15"></a>立一往隨人上下不知不覺打入骨董袋裏去築了<a 
name="0028c16" id="0028c16"></a>一肚皮雜毒種子口滑如油自稱禪客不知古人苦<a 
name="0028c17" id="0028c17"></a>口切誡何曾教你留箇元字腳於胸中但教你休去<a 
name="0028c18" id="0028c18"></a>歇去上無攀仰下絕<span class="corr" title='[已&gt;己]'>己</span>躬識情枯得盡妄想放得下<a 
name="0028c19" id="0028c19"></a>還有甚麼事來諸兄弟你走諸方參請為箇甚麼事<a 
name="0028c20" id="0028c20"></a>你莫生死不了腳跟下事不薦祖關不透心地不明<a 
name="0028c21" id="0028c21"></a>麼且生死是甚麼東西把將來我為汝了卻若是腳<a 
name="0028c22" id="0028c22"></a>跟下事不著問人又不知腳跟下甚麼線索羇絆著<a 
name="0028c23" id="0028c23"></a>汝更道祖關不透我問你祖師有幾箇關你過去不<a 
name="0028c24" id="0028c24"></a>得殊不知古人隨人顛倒一時酬唱你去不得立地<a 
name="0028c25" id="0028c25"></a>便成隔礙何曾有恁麼事若問心地汝心本自清淨<a 
name="0028c26" id="0028c26"></a>用明作麼良久云雖然如是癡人前不可說夢也須<a 
name="0028c27" id="0028c27"></a>打徹一回始得我且問你喚甚麼作心莫是見覺聞<a 
name="0028c28" id="0028c28"></a>知動用不失昭昭靈靈者是你心麼若此是心因甚<a 
name="0028c29" id="0028c29"></a>慶喜尊者認箇見前能推的被世尊呵為虛妄想相<a 
name="0028c30" id="0028c30"></a>無始至今認賊為子我再問你秖如二祖求達磨安<a 
name="0029a01" id="0029a01"></a>心至覓心了不可得與汝安心竟便悟去為甚麼後<a 
name="0029a02" id="0029a02"></a>來在婬房酒肆人問其故曰我自調心非關汝事若<a 
name="0029a03" id="0029a03"></a>心既安云何欲調則安者何心調者何物若道一心<a 
name="0029a04" id="0029a04"></a>何為有安調二致若說二心有是理乎試定當看果<a 
name="0029a05" id="0029a05"></a>若心即是佛都莫分別如何馬祖又道非心非佛又<a 
name="0029a06" id="0029a06"></a>云不是心不是佛不是物又云智不是道心不是佛<a 
name="0029a07" id="0029a07"></a>即汝自心便有許多安頓不下總之情識用事將意<a 
name="0029a08" id="0029a08"></a>路通處認作心性所以東磕西撞不得痛快今時有<a 
name="0029a09" id="0029a09"></a>一等於心意識路上略通得去便自稱為了事人因<a 
name="0029a10" id="0029a10"></a>果罪福曾無畏懼跨腳出眾置箇問頭定要問到座<a 
name="0029a11" id="0029a11"></a>上老漢不管語脈亂統將來與你分門別戶某是某<a 
name="0029a12" id="0029a12"></a>非懷著許多心行大眾此正所謂生滅心也去道遠<a 
name="0029a13" id="0029a13"></a>矣閻家老子打你鬼骨臀有日在這著子莫說未得<a 
name="0029a14" id="0029a14"></a>的人不可造次就是得了還須保任湧泉景欣禪師<a 
name="0029a15" id="0029a15"></a>云我四十年在裏許尚有走作汝等諸人莫開大口<a 
name="0029a16" id="0029a16"></a>古德云見解人多行解人萬中無一若識漏未盡敢<a 
name="0029a17" id="0029a17"></a>道輪迴去在又曰汝但盡卻今時始得成立亦喚作<a 
name="0029a18" id="0029a18"></a>立中功轉功就他去亦喚作就中功親他去所以道<a 
name="0029a19" id="0029a19"></a>親人不得度渠不度親人恁麼譬喻尚不薦取秪管<a 
name="0029a20" id="0029a20"></a>亂動舌頭不見洞山道相續也大難盤山道譬如擿<a 
name="0029a21" id="0029a21"></a>劍揮空空輪無跡劍刃無傷又道時中常在識盡功<a 
name="0029a22" id="0029a22"></a>忘瞥然而起便是傷他你等向人天眾前欺心亂統<a 
name="0029a23" id="0029a23"></a>者試將從上古人真摻實履一自反看禪以何為力<a 
name="0029a24" id="0029a24"></a>以不欺為力又曰若以豪端許言於本末者皆為自<a 
name="0029a25" id="0029a25"></a>欺惟古人見徹處方可謂之不自欺也五祖演和尚<a 
name="0029a26" id="0029a26"></a>在白雲端處掌磨司一日端至語之曰有數禪客自<a 
name="0029a27" id="0029a27"></a>廬山來詰之皆有悟入處教伊說亦說得有來繇舉<a 
name="0029a28" id="0029a28"></a>因緣向伊亦明得去教伊下語亦下得秖是未在你<a 
name="0029a29" id="0029a29"></a>道如何演於是大疑即私自計曰既悟了說亦說得<a 
name="0029a30" id="0029a30"></a>明亦明得如何卻未在遂參究連日忽然有省從前<a 
name="0029b01" id="0029b01"></a>寶惜一時放下厥後嘗語人曰我因茲出一身白汗<a 
name="0029b02" id="0029b02"></a>便明得下載清風雪堂行有頌發揮之曰腦後一椎<a 
name="0029b03" id="0029b03"></a>喪卻全機淨臝臝兮絕承當赤灑灑兮離鉤錐下載<a 
name="0029b04" id="0029b04"></a>清風付與誰大眾知麼凡船自南運貨而北謂之上<a 
name="0029b05" id="0029b05"></a>載自北卸貨而還謂之下載此是夜靜水寒魚不餌<a 
name="0029b06" id="0029b06"></a>滿船空載月明歸之意你看演和尚在眾時豈不是<a 
name="0029b07" id="0029b07"></a>翹楚猶自甘沒下寮一聞舉著便自不安此正所謂<a 
name="0029b08" id="0029b08"></a>不自欺也又道從前寶惜一時放下放得下方名到<a 
name="0029b09" id="0029b09"></a>家則多知多解大不相干故古人心如太虛隨叩而<a 
name="0029b10" id="0029b10"></a>應就等閒垂一機發一語初不著意你卻盡平生力<a 
name="0029b11" id="0029b11"></a>量咬嚼他不破其或旗鎗展布各有回互縱使橫拈<a 
name="0029b12" id="0029b12"></a>倒弄事無虛設你既宗旨不明語句不透不曾到古<a 
name="0029b13" id="0029b13"></a>人地位硬著牙關要圖排抑堂頭嘔血有分在你道<a 
name="0029b14" id="0029b14"></a>利害在甚麼處蓋為情識用事我見未空此是你百<a 
name="0029b15" id="0029b15"></a>劫千生受虧底至今猶不知非誠可憐憫我舉則極<a 
name="0029b16" id="0029b16"></a>熟公案與你商量看僧問趙州如何是祖師西來意<a 
name="0029b17" id="0029b17"></a>州云庭前柏樹子僧云和尚莫將境示人州云我不<a 
name="0029b18" id="0029b18"></a>將境示人曰如何是祖師西來意州云庭前柏樹子<a 
name="0029b19" id="0029b19"></a>彼時覺銕觜到法眼處眼問承聞趙州有柏樹子話<a 
name="0029b20" id="0029b20"></a>是否覺云無眼曰往來皆謂有此語上座何得言無<a 
name="0029b21" id="0029b21"></a>覺曰先師實無此語和尚莫謗先師好大慧拈云若<a 
name="0029b22" id="0029b22"></a>道有此語錯過覺銕觜若道無此語又錯過法眼若<a 
name="0029b23" id="0029b23"></a>道兩邊俱不涉又錯過趙州直饒總不恁麼別有透<a 
name="0029b24" id="0029b24"></a>脫一路入地獄如箭射畢竟如何舉拂子云還見古<a 
name="0029b25" id="0029b25"></a>人麼喝一喝大眾聽著要識趙州麼如天普蓋似地<a 
name="0029b26" id="0029b26"></a>普擎覺銕觜坐鎮寰中四方納款且道大慧知柏樹<a 
name="0029b27" id="0029b27"></a>子落處麼春風隔院桃華煖不許遊人浪品題還有<a 
name="0029b28" id="0029b28"></a>六十拄杖三十拄杖打法眼三十拄杖自有一人領<a 
name="0029b29" id="0029b29"></a>去在可知山僧這裏賞罰分明又僧問趙州狗子還<a 
name="0029b30" id="0029b30"></a>有佛性也無州云無玅喜老人恒舉此話令學人參<a 
name="0029c01" id="0029c01"></a>云佛語祖語諸方老宿語千差萬別若透得箇無字<a 
name="0029c02" id="0029c02"></a>一時透過又五祖演云狗子勝貓十萬倍我常室中<a 
name="0029c03" id="0029c03"></a>舉此則因緣問人一味亂下語南泉趙州一等是公<a 
name="0029c04" id="0029c04"></a>案為甚麼五祖卻恁麼道聱訛在甚麼處若是透得<a 
name="0029c05" id="0029c05"></a>斬貓公案我要問你趙州狗子若兩則語一齊穿過<a 
name="0029c06" id="0029c06"></a>無絲豪疑慮我要問你五祖演意在何處作此語話<a 
name="0029c07" id="0029c07"></a>試聽一頌荒院深村景寂寥有門無奈客來敲子歸<a 
name="0029c08" id="0029c08"></a>啼瘦華無主夜靜鐘沈月又高這些關捩子你敢一<a 
name="0029c09" id="0029c09"></a>時抹殺麼若是清楚不來打一反觀豈不慚皇殺人<a 
name="0029c10" id="0029c10"></a>尚敢大呼小叫妄自尊大驚愚駭俗耶大眾此一絡<a 
name="0029c11" id="0029c11"></a>索潛心體究看若向這裏掉臂而行方出得生死三<a 
name="0029c12" id="0029c12"></a>界不能管轄佛也無奈你何灑灑落落作箇大丈夫<a 
name="0029c13" id="0029c13"></a>漢回視山僧所說豈不開眼見鬼以拂子直一直云<a 
name="0029c14" id="0029c14"></a>我為你一筆勾銷。</p><a 
name="0029c15" id="0029c15"></a><p style="text-indent: 0em; margin-left: 0em"><span class="linehead"></span>普說師陞座大眾集定師驀云討甚麼碗即下座復<a 
name="0029c16" id="0029c16"></a>轉身云大眾你既恁麼莫怪山僧潑惡水去也諸禪<a 
name="0029c17" id="0029c17"></a>德你蹋步向前莫不是問佛麼莫不是問法麼且問<a 
name="0029c18" id="0029c18"></a>你喚甚麼作佛喚甚麼作法即今佛在那裏法在那<a 
name="0029c19" id="0029c19"></a>裏卻不去自家理會只管倚門傍戶向人口角邊冊<a 
name="0029c20" id="0029c20"></a>子上築上許多奇言玅句在肚裏所謂泉眼不通被<a 
name="0029c21" id="0029c21"></a>沙塞了道眼不明知解礙了諸仁者若是此一著子<a 
name="0029c22" id="0029c22"></a>在語言文字上為甚麼世尊說法四十九年又有末<a 
name="0029c23" id="0029c23"></a>後拈華彼時百萬人天無敢措一辭者是他尋嘗秖<a 
name="0029c24" id="0029c24"></a>向語言裏作窠臼知解上去留心所以搆他不著迦<a 
name="0029c25" id="0029c25"></a>葉尊者此時忍俊不禁不覺微笑這也是如空合空<a 
name="0029c26" id="0029c26"></a>似水投水世尊方才道我有正法眼藏涅槃玅心付<a 
name="0029c27" id="0029c27"></a>與迦葉則知四十九年所說直是正法眼之緒餘耳<a 
name="0029c28" id="0029c28"></a>要知諸佛出世遞代相沿不過開發你我本有光明<a 
name="0029c29" id="0029c29"></a>喚作正法眼名為涅槃心雲門垂語云人人盡有光<a 
name="0029c30" id="0029c30"></a>明在看時不見暗昏昏作麼生是諸人光明自代云<a 
name="0030a01" id="0030a01"></a>廚庫山門又云好事不如無圜悟勤云如今人才聞<a 
name="0030a02" id="0030a02"></a>舉著光明便去瞠眼云那裏是廚庫那裏是山門且<a 
name="0030a03" id="0030a03"></a>喜沒交涉所以道識取鉤頭意莫認定盤星此事不<a 
name="0030a04" id="0030a04"></a>在眼上不在境上須是絕知見忘得失淨臝臝赤灑<a 
name="0030a05" id="0030a05"></a>灑各各當人分上究取始得雲門云日裏來往日裏<a 
name="0030a06" id="0030a06"></a>辨人忽然無日月燈光於半夜中未曾到處取一件<a 
name="0030a07" id="0030a07"></a>物還取得麼參同契云當明中有暗勿以暗相睹當<a 
name="0030a08" id="0030a08"></a>暗中有明勿以明相遇若坐斷明暗且道是箇甚麼<a 
name="0030a09" id="0030a09"></a>所以心華發明照十方剎盤山云光非照境境亦非<a 
name="0030a10" id="0030a10"></a>存光境俱忘復是何物你看張拙秀才參石霜有箇<a 
name="0030a11" id="0030a11"></a>入處解道光明寂照遍河沙凡聖含靈共我家下邊<a 
name="0030a12" id="0030a12"></a>兩句又註得好一念不生全體現六根才動被雲遮<a 
name="0030a13" id="0030a13"></a>有者秖認得箇昭昭靈靈底業識他所以道要一念<a 
name="0030a14" id="0030a14"></a>不生方見全體六根才動便不是也下來又道斷除<a 
name="0030a15" id="0030a15"></a>妄想重增病趨向真如亦是邪玅玅看他得底人出<a 
name="0030a16" id="0030a16"></a>語不同斷除是病趣向亦是病所以道取不得舍不<a 
name="0030a17" id="0030a17"></a>得不可得中恁麼得雪竇顯禪師特頌此一則語山<a 
name="0030a18" id="0030a18"></a>僧不妨隨例打鬨頌云自照列孤明為君通一線山<a 
name="0030a19" id="0030a19"></a>僧道益州瓠子建州薑華謝樹無影看時誰不見山<a 
name="0030a20" id="0030a20"></a>僧道麻黃巴荳砒霜毒藥一時撒來見不見倒騎牛<a 
name="0030a21" id="0030a21"></a>兮入佛殿山僧道若不是閉卻天麥門冬檳榔木澤<a 
name="0030a22" id="0030a22"></a>一時闖將進來諸兄弟這些葛藤椿子識得則包羅<a 
name="0030a23" id="0030a23"></a>目前若不會且向此中透過一番五色線斷自然八<a 
name="0030a24" id="0030a24"></a>面玲瓏隨處自在豈不見香嚴在溈山會下問一畣<a 
name="0030a25" id="0030a25"></a>十問十畣百及乎問著父母未生前道將一句來不<a 
name="0030a26" id="0030a26"></a>能加畣披簡舊日所見書籍無有一字可讎然後焚<a 
name="0030a27" id="0030a27"></a>棄所業往南陽忠國師舊址結茅內究一日除瓦礫<a 
name="0030a28" id="0030a28"></a>擊竹有聲凝滯頓然開豁便矢口說箇偈云一擊忘<a 
name="0030a29" id="0030a29"></a>所知更不假脩持動容揚古路不墮悄然機此卻不<a 
name="0030a30" id="0030a30"></a>是當年學識來的亦非是知解邊事所以置箇上樹<a 
name="0030b01" id="0030b01"></a>公案卻也奇特道如人上樹口銜一支腳不踏支手<a 
name="0030b02" id="0030b02"></a>不攀支樹下忽有人問西來意不對則違他所問若<a 
name="0030b03" id="0030b03"></a>對他又喪身失命會中有箇虎頭上座領得香嚴意<a 
name="0030b04" id="0030b04"></a>便出來道上樹即不問未上樹請和尚道香嚴呵呵<a 
name="0030b05" id="0030b05"></a>大笑師豎起拂子云山僧今日上樹去也置將一問<a 
name="0030b06" id="0030b06"></a>來代云金香爐下銕崑崙更聽一頌黑貂裘敝出秦<a 
name="0030b07" id="0030b07"></a>關萬言書上不為難窮到骨頭皮裏出肘懸金印故<a 
name="0030b08" id="0030b08"></a>鄉還諸兄弟一等是箇參禪這些圈繢若不打徹盡<a 
name="0030b09" id="0030b09"></a>是鬼家活計如今一箇箇都道大事了畢我且問你<a 
name="0030b10" id="0030b10"></a>十方總一箇法身為甚麼南閻浮提不曉得北鬱單<a 
name="0030b11" id="0030b11"></a>越事東弗提婆不曉得西瞿耶尼事居下方不識忉<a 
name="0030b12" id="0030b12"></a>利天非非想天事在天上亦不知地獄道事豎拂子<a 
name="0030b13" id="0030b13"></a>云山僧今日將東勝神洲為西牛賀洲轉南贍部洲<a 
name="0030b14" id="0030b14"></a>作北俱盧洲攪作一團混作一塊東西不辨南北不<a 
name="0030b15" id="0030b15"></a>分西來意即東土意恁麼則上樹也是這箇未上樹<a 
name="0030b16" id="0030b16"></a>也是這箇拈華微笑廚庫山門舉著便知光明寂照<a 
name="0030b17" id="0030b17"></a>父母未生符到奉行豈不快哉諸仁者莫道山僧恁<a 
name="0030b18" id="0030b18"></a>麼舉話便去商量公案此則如何那則又如何大眾<a 
name="0030b19" id="0030b19"></a>斷斷乎沒有此則會了那則不會底事昔大慧杲禪<a 
name="0030b20" id="0030b20"></a>師斥盡諸方禪病道一種商量古人公案謂之針線<a 
name="0030b21" id="0030b21"></a>工夫又謂之郎君子弟禪正墮在言語文字之最惡<a 
name="0030b22" id="0030b22"></a>者故痛斥之如商量女子出定話云文殊是七佛之<a 
name="0030b23" id="0030b23"></a>師為甚麼出女子定不得曰文殊與女子無緣罔明<a 
name="0030b24" id="0030b24"></a>是初地菩薩為甚麼出得女子定曰與女子有緣便<a 
name="0030b25" id="0030b25"></a>下語云冤有頭債有主又有商量道文殊不合有心<a 
name="0030b26" id="0030b26"></a>所以出女子定不得罔明無心所以出得便下語云<a 
name="0030b27" id="0030b27"></a>有心用處還成錯無意來時卻宛然又有商量道文<a 
name="0030b28" id="0030b28"></a>殊為甚麼出女子定不得曰杓柄在女子手裏罔明<a 
name="0030b29" id="0030b29"></a>為甚麼出得曰如蟲禦木又曰因風吹火又云爭奈<a 
name="0030b30" id="0030b30"></a>女子何邪解甚者至於作女子入定勢出定勢推一<a 
name="0030c01" id="0030c01"></a>推彈指一下哭蒼天數聲伏惟尚饗拂袖便行之類<a 
name="0030c02" id="0030c02"></a>冷地看來慚皇殺人玅喜頌曰出得出不得是定非<a 
name="0030c03" id="0030c03"></a>真定罔明與文殊喪卻窮性命你看透關人出語自<a 
name="0030c04" id="0030c04"></a>有來由又如大愚芝禪師每舉此問僧莫有對者乃<a 
name="0030c05" id="0030c05"></a>自代云僧投寺裏宿賊打不防家石門禪師特愛此<a 
name="0030c06" id="0030c06"></a>語作偈記之曰出定只消彈指佛法豈用工夫我今<a 
name="0030c07" id="0030c07"></a>要用便用不管罔明文殊真淨和尚見之明日陞座<a 
name="0030c08" id="0030c08"></a>曰文殊罔明見處還有優劣也無若言無文殊何故<a 
name="0030c09" id="0030c09"></a>出女子定不得只如今日行者擊動法鼓同到法堂<a 
name="0030c10" id="0030c10"></a>與罔明出女子定是同是別良久云不見道欲識佛<a 
name="0030c11" id="0030c11"></a>性義當觀時節因緣亦有偈曰佛性天真事誰云別<a 
name="0030c12" id="0030c12"></a>有師罔明彈指處女子出禪時不費纖豪力何曾動<a 
name="0030c13" id="0030c13"></a>所思眾生總平等日用自多疑師豎拂子云大眾玅<a 
name="0030c14" id="0030c14"></a>喜大愚石門真淨在山僧拂子頭上放大光明照徹<a 
name="0030c15" id="0030c15"></a>微塵剎土直得山河大地俱時不見雲臺樓閣寶網<a 
name="0030c16" id="0030c16"></a>莊嚴毘盧遮那如來據天光臺文殊師利說十信法<a 
name="0030c17" id="0030c17"></a>門法慧菩薩說十住法門功德林菩薩說十行法門<a 
name="0030c18" id="0030c18"></a>金剛幢菩薩說十回向法門金剛藏菩薩說十地法<a 
name="0030c19" id="0030c19"></a>門普賢菩薩說等覺地行位如來說玅覺果海自受<a 
name="0030c20" id="0030c20"></a>用境界還有善財童子自德雲比丘歷五十三善知<a 
name="0030c21" id="0030c21"></a>識末後於普賢菩薩毛孔中一時頓證佛等剎等神<a 
name="0030c22" id="0030c22"></a>通等相好光明功德等拂一拂喝一喝云此一絡索<a 
name="0030c23" id="0030c23"></a>向甚麼處去也依舊山是山水是水眾生世界一一<a 
name="0030c24" id="0030c24"></a>如然所謂不壞法界性而顯法界理百華落盡啼無<a 
name="0030c25" id="0030c25"></a>盡更向亂紅深處啼復拂一拂喝一喝云此一絡索<a 
name="0030c26" id="0030c26"></a>又向甚麼處去也大眾山僧豈敢恃有超前作略貴<a 
name="0030c27" id="0030c27"></a>圖今人與古人相見將這些老骨董縛作一團放在<a 
name="0030c28" id="0030c28"></a>太上老君爐裏煉作一堆灰分與娑竭羅龍王從色<a 
name="0030c29" id="0030c29"></a>究竟天雨將下來直得盡大地一艸一葉一塵一沙<a 
name="0030c30" id="0030c30"></a>無一處不是這些老骨董恁麼坐則見文殊立則見<a 
name="0031a01" id="0031a01"></a>罔明一舉一動大愚石門真淨大慧如影隨形朝莫<a 
name="0031a02" id="0031a02"></a>不離開眼也見合眼也見眉毛眼睫間無處不是拂<a 
name="0031a03" id="0031a03"></a>一拂云狹路桃華風雨後馬蹄何處避殘紅。</p><a 
name="0031a04" id="0031a04"></a><p style="text-indent: 0em; margin-left: 0em"><span class="linehead"></span>普說老僧徹困也良久云誰人知此意令我憶南泉<a 
name="0031a05" id="0031a05"></a>諸兄弟總無一星子事放下去好山僧不得<span class="corr" title='[巳&gt;已]'>已</span>隨你<a 
name="0031a06" id="0031a06"></a>顛倒向盤碗裏撒上些藿頭你便道有味卻不識好<a 
name="0031a07" id="0031a07"></a>歹以虛為實殊不知我這裏是木札羹無你綿味處<a 
name="0031a08" id="0031a08"></a>是銕釘飯無你咬嚼處是塗毒鼓無你聽聞處是銕<a 
name="0031a09" id="0031a09"></a>壁銅墻無縫罅可入處是栗棘蓬無你插足處是金<a 
name="0031a10" id="0031a10"></a>剛圈無你透過處自你走諸方參得多少禪菽麥不<a 
name="0031a11" id="0031a11"></a>分指鹿為馬似箇猴子相似到處攀緣狂象一般信<a 
name="0031a12" id="0031a12"></a>腳亂走亦似箇羊喫物觸著便安在口裏又似窮措<a 
name="0031a13" id="0031a13"></a>大見食好歹築上一肚點胸點頭道我會禪生大我<a 
name="0031a14" id="0031a14"></a>慢自誤誤人不問青白開口亂道坐繩床底自眼不<a 
name="0031a15" id="0031a15"></a>開不透古人關捩安有為人手段所以臨濟大師道<a 
name="0031a16" id="0031a16"></a>參學之人大須子細如賓主相見便有言論往來或<a 
name="0031a17" id="0031a17"></a>應物見形或全體作用或把機權喜怒或見半身或<a 
name="0031a18" id="0031a18"></a>乘師子或乘象王如有真正學人便喝先拈出一箇<a 
name="0031a19" id="0031a19"></a>膠盆子善知識不辨是境便上他境上作模作樣被<a 
name="0031a20" id="0031a20"></a>學人又喝前人不肯放此是膏肓之病不堪醫治喚<a 
name="0031a21" id="0031a21"></a>作賓看主或是善知識不拈出物秖隨學人問處即<a 
name="0031a22" id="0031a22"></a>奪學人被奪抵死不放此是主看賓或有學人應一<a 
name="0031a23" id="0031a23"></a>箇清淨境出善知識前知識辨得是境把得拋向阬<a 
name="0031a24" id="0031a24"></a>裏學人言大好善知識知識即云咄哉不識好惡學<a 
name="0031a25" id="0031a25"></a>人禮拜此喚作主看主或有學人披枷帶鎖出善知<a 
name="0031a26" id="0031a26"></a>識前知識更與安一重枷鎖學人歡喜彼此不辨此<a 
name="0031a27" id="0031a27"></a>喚作賓看賓大德山僧所舉皆是辨魔揀異知其邪<a 
name="0031a28" id="0031a28"></a>正看他臨濟立出箇賓主彼時善其機者亦不多得<a 
name="0031a29" id="0031a29"></a>況至今日此道寥寥玄音絕唱適才有僧問我賓主<a 
name="0031a30" id="0031a30"></a>入境因之話及若論主看賓如安石圍碁賭墅破符<a 
name="0031b01" id="0031b01"></a>秦百萬直得艸木皆兵如公瑾羽扇綸巾焚赤壁檣<a 
name="0031b02" id="0031b02"></a>櫓一時灰飛煙滅若論賓看主如武王陳師牧野紂<a 
name="0031b03" id="0031b03"></a>兵倒戈如沛公直抵函關子嬰啣璧若論主看主則<a 
name="0031b04" id="0031b04"></a>彼此主將善別來機雖則旗槍展布對壘交鋒看去<a 
name="0031b05" id="0031b05"></a>似有輸贏並不損兵折將若論賓看賓則彼此主將<a 
name="0031b06" id="0031b06"></a>非人兩軍步伐不整不審虛實強弱不識進退作止<a 
name="0031b07" id="0031b07"></a>兩下亂殺一場各各覆師辱國此等大概諸人也須<a 
name="0031b08" id="0031b08"></a>共知莫一向瞞盰亂統秖成一場笑具臨濟之後首<a 
name="0031b09" id="0031b09"></a>山中興他更將賓主話特出手眼示眾曰諸上座不<a 
name="0031b10" id="0031b10"></a>得胡喝亂喝尋常向汝道賓即始終賓主即始終主<a 
name="0031b11" id="0031b11"></a>賓無二賓主無二主若有二賓二主即是兩箇瞎漢<a 
name="0031b12" id="0031b12"></a>又曰我若立汝須坐我若坐汝須立坐即共汝坐立<a 
name="0031b13" id="0031b13"></a>即共汝立雖然如是到這裏著眼始得若也眼目定<a 
name="0031b14" id="0031b14"></a>動中間即千里萬里何故如此隔窗見騎馬眨眼便<a 
name="0031b15" id="0031b15"></a>過去也直須仔細不得掠虛好山僧今日試舉幾則<a 
name="0031b16" id="0031b16"></a>話柄貴與首山相見法華舉到瑯琊覺處琊問近離<a 
name="0031b17" id="0031b17"></a>甚處曰兩浙曰船來陸來曰船來曰船在甚處曰步<a 
name="0031b18" id="0031b18"></a>下曰不涉程途一句作麼生道舉以坐具摵一摵曰<a 
name="0031b19" id="0031b19"></a>杜撰長老如麻似粟拂袖而出琊問侍者曰此是甚<a 
name="0031b20" id="0031b20"></a>麼入者曰舉上座琊曰莫是舉師叔麼先師教我尋<a 
name="0031b21" id="0031b21"></a>見伊遂下旦過問上座莫是舉師叔麼莫怪適來觸<a 
name="0031b22" id="0031b22"></a>忤舉便喝復問長老何時到汾陽琊曰某時到舉曰<a 
name="0031b23" id="0031b23"></a>我在浙江早聞你名原來見解秖如此何得名譒寰<a 
name="0031b24" id="0031b24"></a>宇琊遂作禮曰某甲罪過大眾你看他作家相見有<a 
name="0031b25" id="0031b25"></a>如是風規有如是進退大慧拈云二大士驀劄相逢<a 
name="0031b26" id="0031b26"></a>主賓互換直下發明臨濟心髓苟非徹證向上巴鼻<a 
name="0031b27" id="0031b27"></a>具出常情正眼未免得失論量或者道舉公前來一<a 
name="0031b28" id="0031b28"></a>一據實秖對琅琊末後不合作佛法道理是杜撰處<a 
name="0031b29" id="0031b29"></a>或者道琅琊被他道箇杜撰心中疑惑即時倒戈卸<a 
name="0031b30" id="0031b30"></a>甲挽留舉公咨決此事謂之坐參一犬吠虛千猱啀<a 
name="0031c01" id="0031c01"></a>實蓋由主法者智眼不明疑誤後人殊不知二大士<a 
name="0031c02" id="0031c02"></a>激揚若日月麗天龍象蹴踏非驢所堪井蛙醯雞又<a 
name="0031c03" id="0031c03"></a>焉知宇宙之寬曠乎又如僧問桐峰云和尚這裏忽<a 
name="0031c04" id="0031c04"></a>遇大蟲作麼生峰便作大蟲吼僧作怕勢峰大笑僧<a 
name="0031c05" id="0031c05"></a>云者老賊峰曰爭奈老僧何雪竇云是則是兩箇老<a 
name="0031c06" id="0031c06"></a>賊只解掩耳偷鈴你看此兩人自起自倒彼此干戈<a 
name="0031c07" id="0031c07"></a>山僧有一頌云山裏大蟲山裏吼借你拳頭築你口<a 
name="0031c08" id="0031c08"></a>大丈夫氣宇如王豈肯參前落後賊賊賊喜的是風<a 
name="0031c09" id="0031c09"></a>怨的是雪又如甘贄行者一日入南泉設齋黃檗為<a 
name="0031c10" id="0031c10"></a>首座行者請施財座曰財法二施等無差別甘曰恁<a 
name="0031c11" id="0031c11"></a>麼道爭消得某甲嚫便將出去須臾復入曰請施財<a 
name="0031c12" id="0031c12"></a>座曰財法二施等無差別甘乃行嚫翠巖真云甘贄<a 
name="0031c13" id="0031c13"></a>行者點兒落節黃檗施財何曾夢見玅喜舉翠巖語<a 
name="0031c14" id="0031c14"></a>云一等是隨邪逐惡這雲居羅漢猶較些子翠巖大<a 
name="0031c15" id="0031c15"></a>慧觀風知變裁抑有方只是但見錐頭利不見鑿頭<a 
name="0031c16" id="0031c16"></a>方黃檗運籌帷幄之中決勝千里之外行者兩度衝<a 
name="0031c17" id="0031c17"></a>鋒一抬一捺黃檗坐觀成敗可謂用盡自<span class="corr" title='[已&gt;己]'>己</span>心笑破<a 
name="0031c18" id="0031c18"></a>了他人口又一日入寺設粥仍請南泉念誦泉乃白<a 
name="0031c19" id="0031c19"></a>椎云請大眾為黧奴白牯念摩訶般若波羅蜜甘拂<a 
name="0031c20" id="0031c20"></a>袖便出泉粥罷問典座行者在甚麼處座曰當時便<a 
name="0031c21" id="0031c21"></a>去也泉便打破鍋子兔子懷胎蚌含明月三十棒寄<a 
name="0031c22" id="0031c22"></a>打雪竇六不收看破雲門女媧氏煉石補天秦始皇<a 
name="0031c23" id="0031c23"></a>驅山塞海雖然如是三十年後一回飲水一回噎又<a 
name="0031c24" id="0031c24"></a>如谷泉慈明一見便問白雲橫谷口遊人何處來谷<a 
name="0031c25" id="0031c25"></a>泉卻乃左右顧云夜來何處火燒出古人墳你道我<a 
name="0031c26" id="0031c26"></a>白雲橫谷我還你赤火燒墳慈明到者裏直得無可<a 
name="0031c27" id="0031c27"></a>奈何便裂幅布遮卻面皮呵曰未在更道谷泉乃作<a 
name="0031c28" id="0031c28"></a>虎聲慈明以坐具摵之谷泉接住推置禪床上慈明<a 
name="0031c29" id="0031c29"></a>卻作虎聲谷泉大笑曰我見七十餘員善知識今日<a 
name="0031c30" id="0031c30"></a>始遇作家今時據曲彔木底若不具如是爪牙不知<a 
name="0032a01" id="0032a01"></a>賓主互換要擒縱臨時豈可得也且斷斷乎不是鬥<a 
name="0032a02" id="0032a02"></a>百艸底你一語我一句不問主賓無有合殺方知我<a 
name="0032a03" id="0032a03"></a>此法門如龍有翼似虎戴角嬰他不得近他不得如<a 
name="0032a04" id="0032a04"></a>一盆猛火觸著便燒大方闊步起死回生繼佛慧命<a 
name="0032a05" id="0032a05"></a>豈不美哉又如三聖問雪峰透網金鱗以何為食峰<a 
name="0032a06" id="0032a06"></a>云待汝出網來向汝道聖曰一千五百人善知識話<a 
name="0032a07" id="0032a07"></a>頭也不識峰云老僧住持事繁三聖是將門之子用<a 
name="0032a08" id="0032a08"></a>處固有家法雪峰是卜商之後善於方人一箇是海<a 
name="0032a09" id="0032a09"></a>東青慣打天鵝一箇是金翅鳥擘海吞龍雖然作雪<a 
name="0032a10" id="0032a10"></a>峰則易作三聖則難他要從刀鎗林裏過不損一毛<a 
name="0032a11" id="0032a11"></a>百花叢中來不沾一瓣始是作家又如巖頭一日參<a 
name="0032a12" id="0032a12"></a>德山方跨門便問是凡是聖山便喝頭禮拜有人舉<a 
name="0032a13" id="0032a13"></a>似洞山山曰若不是<span class="gaiji">&#x596F;<!--gaiji,,1[大/歲],2&#x596F;,3--></span>公大難承當頭曰洞山老人<a 
name="0032a14" id="0032a14"></a>不識好惡錯下名言我當時一手抬一手捺德山是<a 
name="0032a15" id="0032a15"></a>韞玉之璞石巖頭是剖玉之良工始終俱玅秖不當<a 
name="0032a16" id="0032a16"></a>持一條斷貫索要量無邊身菩薩身才多少長不免<a 
name="0032a17" id="0032a17"></a>被旁人恥笑且道笑箇甚麼笑他是貴介公子打敺<a 
name="0032a18" id="0032a18"></a>儺沿門乞丐大慧拈云猛虎不識阱阱中身死蛟龍<a 
name="0032a19" id="0032a19"></a>不怖劍劍下身亡巖頭雖於虎阱中別有透脫一路<a 
name="0032a20" id="0032a20"></a>向劍刃上有翻身之機若子細檢點將來猶欠悟在<a 
name="0032a21" id="0032a21"></a>山僧極愛大慧此一拈時嘗舉以驗人無有愜老僧<a 
name="0032a22" id="0032a22"></a>意者但大慧拈底固玅中間有箇絲頭不接處直待<a 
name="0032a23" id="0032a23"></a>你五色線斷方才向你道山僧上來一一恁麼批判<a 
name="0032a24" id="0032a24"></a>你若向語言上卜度則山僧有沒量罪過若一往不<a 
name="0032a25" id="0032a25"></a>疑言句則你有沒量罪過所以道識取鉤頭意莫認<a 
name="0032a26" id="0032a26"></a>定盤星有者道但盡今時莫著言語今時若盡更有<a 
name="0032a27" id="0032a27"></a>甚事山僧道你若語句過去不得今時正未盡在蓋<a 
name="0032a28" id="0032a28"></a>為一法不明盡是生死根株又有強作主宰秖要謾<a 
name="0032a29" id="0032a29"></a>過一時所以光陰唐喪虛度一生又不肯潛心體會<a 
name="0032a30" id="0032a30"></a>虛心請益是以言不足聽行不足法取次亂道識者<a 
name="0032b01" id="0032b01"></a>所鄙可發一歎擲拂子下座。</p><a 
name="0032b02" id="0032b02"></a><p style="text-indent: 0em; margin-left: 0em"><span class="linehead"></span>冬至普說侍者燒香畢師驀云燒香了禮拜了十一<a 
name="0032b03" id="0032b03"></a>月二十八千好萬好便下座顧左右云作麼作麼復<a 
name="0032b04" id="0032b04"></a>陞座云乾坤生息衲僧巴鼻四序遷流橫三豎七天<a 
name="0032b05" id="0032b05"></a>得之以清地得之以寧侯王得之而天下平這裏了<a 
name="0032b06" id="0032b06"></a>得見前受用其或未然枝蔓上更添枝蔓有物流動<a 
name="0032b07" id="0032b07"></a>人之常情徒知年往不覺形隨又道子在川上逝者<a 
name="0032b08" id="0032b08"></a>如斯未常往也火傳於薪火傳也不知其盡也所以<a 
name="0032b09" id="0032b09"></a>千聖萬賢間世而出不過提掇我見前這著子只是<a 
name="0032b10" id="0032b10"></a>箇活猴子總沒奈伊何都道我是衲僧奔南走北八<a 
name="0032b11" id="0032b11"></a>字腳立在法座前問箇向上向下縱有些長言短句<a 
name="0032b12" id="0032b12"></a>卻又是經行路裏長連單上穿鑿來底仔細回頭打<a 
name="0032b13" id="0032b13"></a>一想何曾於<span class="corr" title='[已&gt;己]'>己</span>分中些須受用得著未梢頭依然打<a 
name="0032b14" id="0032b14"></a>入輪迴裏去黃面老子所以設下許多圈繢為你無<a 
name="0032b15" id="0032b15"></a>明不盡說箇菩提生死不了談著涅槃妄想不淨立<a 
name="0032b16" id="0032b16"></a>箇真如見前不薦是鳴佛性這也是撫嬰育孩提矇<a 
name="0032b17" id="0032b17"></a>振瞶底標指若是無明體空說甚菩提生死無住涅<a 
name="0032b18" id="0032b18"></a>槃亦假妄想無性真如無處合覺背塵佛性亦空山<a 
name="0032b19" id="0032b19"></a>僧這裏別轉家風另行谿徑南嶽天台燈籠露柱廚<a 
name="0032b20" id="0032b20"></a>庫山門鐘樓佛殿行來坐去總在裏許要取也取他<a 
name="0032b21" id="0032b21"></a>不得舍也舍他不去如有人欲取虛空盡千萬億恒<a 
name="0032b22" id="0032b22"></a>河沙劫亦取不著更有一人欲舍虛空盡千萬億恒<a 
name="0032b23" id="0032b23"></a>河沙界外亦無有能舍去所以道佛真法身猶若虛<a 
name="0032b24" id="0032b24"></a>空應物見形如水中月豎拂子云此是物作麼生說<a 
name="0032b25" id="0032b25"></a>箇應底道理揮拂子云此是水復打圜相云此是月<a 
name="0032b26" id="0032b26"></a>作麼生說箇如的道理於此會得菩提涅槃無明生<a 
name="0032b27" id="0032b27"></a>死真如佛性妄想塵勞打作一團擲向他方國土直<a 
name="0032b28" id="0032b28"></a>得世界山河含蠢<span class="corr" title='[&#x8F2D;&gt;蠕]'>蠕</span>動不一不異無斷無壞非彼非<a 
name="0032b29" id="0032b29"></a>此如天帝網重重交映光光相攝蘇州城中打鼓顯<a 
name="0032b30" id="0032b30"></a>聖寺裏舂米彌勒菩薩呵呵大笑十方諸佛俱共彈<a 
name="0032c01" id="0032c01"></a>指寒山拾得髮垂肩達摩老是箇鬍子置拂子云總<a 
name="0032c02" id="0032c02"></a>在這裏喝一喝下座。</p>
<hr>【經文資訊】嘉興藏第 27 冊 No. B189 三宜盂禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7ac9.html?index=J27nB189" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J27nB189_005 by HTTrack Website Copier/3.x [XR&CO'2008], Tue, 03 Jun 2014 00:33:04 GMT -->
</html>
