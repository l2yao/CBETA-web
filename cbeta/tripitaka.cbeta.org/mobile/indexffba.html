<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X14n0295_001 by HTTrack Website Copier/3.x [XR&CO'2008], Tue, 03 Jun 2014 01:33:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga837a.gif?utmac=MO-30696269-4&amp;utmn=439330786&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX14&amp;utmp=%2Fmobile%2Findex.php%3Findex%3DX14n0295_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第14冊<br/>No.295 楞嚴經述旨 (10卷)<br/>【明 陸西星述】<br/>第 1 卷</p>
	<a href="indexab3d.html?index=X14n0295_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X14">
<div class="root" id="0295" sutra_name="楞嚴經述旨" sutra_juan="[卷1]">　
<a 
name="0624b01" id="0624b01"></a><a 
name="0624b02" id="0624b02"></a><div class="xu"><p style="margin-left: 2em"><span class="headname">No. 295-A<a 
name="0624b03" id="0624b03"></a> 勸持敘</span></p><a 
name="0624b04" id="0624b04"></a><a 
name="0624b05" id="0624b05"></a><p style="margin-left: 4em"><span class="byline">師子林沙門　惟識　撰</span></p><a 
name="0624b06" id="0624b06"></a><p style="text-indent: 0em; margin-left: 1em"><span class="linehead"></span>首楞嚴王。具足萬行。總持三昧。熏修奢摩他路。開<a 
name="0624b07" id="0624b07"></a>示眾生。妙在一門超出。由慶喜恨多聞。而未全道<a 
name="0624b08" id="0624b08"></a>力。故迦文因妄見。而直指人心。七處之徵。寶鏡磨<a 
name="0624b09" id="0624b09"></a>塵。而本明自現。八還之辨。金錍刮膜。而幻影隨消。<a 
name="0624b10" id="0624b10"></a>斥攀緣則心不是心。示真覺則見猶離見。即顯真<a 
name="0624b11" id="0624b11"></a>而破妄。仍即妄以談真。窮陰入處界。而列為四科。<a 
name="0624b12" id="0624b12"></a>因緣自然。二俱排擯。會地水火風而通名七大。真<a 
name="0624b13" id="0624b13"></a>俗中道。三諦圓融。本如來藏而含吐十<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。隨眾生<a 
name="0624b14" id="0624b14"></a>心而發揮諸相。乃至一多相即。小大互容。現寶剎<a 
name="0624b15" id="0624b15"></a>於毫端。轉法輪於塵裡。得無<span class="gaiji">罣<!--gaiji,罣,1[(ㄇ@(企-止))/圭],2&#x262B1;,3--></span>礙者。倒想銷於億<a 
name="0624b16" id="0624b16"></a>劫。不隨分別者。狂心歇即菩提。圓頓機<span class="corr" title='[巳&gt;已]'>已</span>解密因。<a 
name="0624b17" id="0624b17"></a>中下器須陳妙行。於是開遠客還家之路。指天王<a 
name="0624b18" id="0624b18"></a>賜屋之門。詰諸聖之本因。依證悟說。最初方便。順<a 
name="0624b19" id="0624b19"></a>此方之教體。選音聞為第一圓通。次為攝心。乃重<a 
name="0624b20" id="0624b20"></a>施戒依先。世尊舉指。清淨明誨。現化身佛。宣演秘<a 
name="0624b21" id="0624b21"></a>密伽陀。三學圓具。而所證非偏。諸妄銷亡。而不真<a 
name="0624b22" id="0624b22"></a>何待。況復精研七趣。隨業受生。痛喻六交。因習招<a 
name="0624b23" id="0624b23"></a>報。示五十種禪那之境。深防愛見魔邪。具八萬種<a 
name="0624b24" id="0624b24"></a>解脫之機。對治塵勞煩惱。保持覆護。囑勸弘宣。在<a 
name="0624c01" id="0624c01"></a>始在終。無非修證了義。或破或立。不離常住真心。<a 
name="0624c02" id="0624c02"></a>琴瑟箜篌既逢妙指。林木池沼皆演法音。令諸闡<a 
name="0624c03" id="0624c03"></a>提隳彌戾車。從三摩地得無生忍。或自分真而安<a 
name="0624c04" id="0624c04"></a>直聖位。或從互用而超至後心。坐大道場。登無上<a 
name="0624c05" id="0624c05"></a>覺。一切事究竟堅固。廣開菩薩多方便門。十方界<a 
name="0624c06" id="0624c06"></a>任運縱橫。同入如來妙莊嚴海。其教至矣。厥功懋<a 
name="0624c07" id="0624c07"></a>哉。愧余之謬而妄擬會通。樂法之深而重加讚勸。<a 
name="0624c08" id="0624c08"></a>幸諸方之學者。試一披而覽焉。</p><p style="text-indent: 0em; margin-left: 3em"><span class="linehead"></span>敘終</p></div><a 
name="0624c09" id="0624c09"></a><a 
name="0624c10" id="0624c10"></a><a 
name="0624c11" id="0624c11"></a><a 
name="0624c12" id="0624c12"></a><a 
name="0624c13" id="0624c13"></a><a 
name="0624c14" id="0624c14"></a><a 
name="0624c15" id="0624c15"></a><a 
name="0624c16" id="0624c16"></a><a 
name="0624c17" id="0624c17"></a><p style="margin-left: 2em"><span class="juannum">No. 295</span></p><a 
name="0624c18" id="0624c18"></a><p><span class="juanname">大佛頂如來密因修證了義諸菩薩萬行首楞嚴經卷第一</span></p><a 
name="0624c19" id="0624c19"></a><a 
name="0624c20" id="0624c20"></a><a 
name="0624c21" id="0624c21"></a><p style="margin-left: 4em"><span class="byline">唐天竺沙門　般剌密帝　譯</span></p><a 
name="0624c22" id="0624c22"></a><p style="margin-left: 4em"><span class="byline">烏萇國沙門　彌伽釋迦　譯語</span></p><a 
name="0624c23" id="0624c23"></a><p style="margin-left: 4em"><span class="byline">菩薩戒弟子前正議大夫同中<a 
name="0624c24" id="0624c24"></a>書門下平章事清河房融　筆受</span></p><a 
name="0625a01" id="0625a01"></a><p style="margin-left: 4em"><span class="byline">明淮海參佛弟子蘊空居士陸西星　述旨</span></p><a 
name="0625a02" id="0625a02"></a><p style="margin-left: 4em"><span class="byline">明太子太保吏部尚書李戴　印可</span></p><a 
name="0625a03" id="0625a03"></a><p style="margin-left: 4em"><span class="byline">明中憲大夫直<span class="gaiji">隸<!--gaiji,隸,1[隸-木+匕],2&#x28F7B;,3--></span>淮安府知府劉大文<a 
name="0625a04" id="0625a04"></a>　明中憲大夫直<span class="gaiji">隸<!--gaiji,隸,1[隸-木+匕],2&#x28F7B;,3--></span>揚州府知府　楊洵　校閱</span></p><a 
name="0625a05" id="0625a05"></a><p style="margin-left: 4em"><span class="byline">淮南後學　陳南金　校定</span></p><a 
name="0625a06" id="0625a06"></a><p style="margin-left: 2em"><span class="headname">△通釋經題</span></p><a 
name="0625a07" id="0625a07"></a><p style="text-indent: 0em; margin-left: 1em"><span class="linehead"></span>夫如來果體。其體本然。何假密因。菩薩道用。其用<a 
name="0625a08" id="0625a08"></a>無作。孰資萬行。無因無作。無修無證。無了不了。大<a 
name="0625a09" id="0625a09"></a>小名相。一切不立。此真首楞嚴究竟堅固者也。特<a 
name="0625a10" id="0625a10"></a>以眾生如來隱於藏心。非密因不顯。眾生菩薩淪<a 
name="0625a11" id="0625a11"></a>於七趣。非萬行不修。覺皇於是示之以大法。使不<a 
name="0625a12" id="0625a12"></a>迷於小道。而默得乎無外之體。喻之以佛頂。使不<a 
name="0625a13" id="0625a13"></a>滯於相見。而妙極乎無上之致指。如來密因。使明<a 
name="0625a14" id="0625a14"></a>本妙之心。知三世諸佛。皆依此為初因。明修證了<a 
name="0625a15" id="0625a15"></a>義。使悟究竟之法。知一切聖人皆依此而證果。乃<a 
name="0625a16" id="0625a16"></a>至具足菩薩清淨萬行。一切事法無不究竟。至於<a 
name="0625a17" id="0625a17"></a>實相堅固不壞。故名大佛頂如來密因修證了義<a 
name="0625a18" id="0625a18"></a>諸菩薩萬行首楞嚴經。始於徵心辯見。終於破陰<a 
name="0625a19" id="0625a19"></a>褫魔。無非健相分別事也。</p><a 
name="0625a20" id="0625a20"></a><p style="text-indent: 0em; margin-left: 1em"><span class="linehead"></span>天如曰。梵語首楞嚴。乃大定之總名也。此翻一切<a 
name="0625a21" id="0625a21"></a>事究竟堅固。古師云。未修此定。一切事法宛爾差<a 
name="0625a22" id="0625a22"></a>殊。為法所縛。既得此定時。山河大地。明暗色空。一<a 
name="0625a23" id="0625a23"></a>切當處寂滅。即是常住心性。故云究竟堅固。</p><a 
name="0625a24" id="0625a24"></a><p style="margin-left: 2em"><span class="headname">△判說經先後<span class="note">(刪定舊文)</span></span></p><a 
name="0625b01" id="0625b01"></a><p style="text-indent: 0em; margin-left: 1em"><span class="linehead"></span>夫法王說法。有條不紊。初說一乘頓教以立本。即<a 
name="0625b02" id="0625b02"></a>華嚴也。次說三乘漸教以逗機。即阿含方等般若<a 
name="0625b03" id="0625b03"></a>也。後說一乘圓教以顯實。即法華也。楞嚴即般若<a 
name="0625b04" id="0625b04"></a>法華之中。實大乘終極之教。故如來密因。菩薩萬<a 
name="0625b05" id="0625b05"></a>行修證之法。一切畢竟。自此以往。無復進修。直透<a 
name="0625b06" id="0625b06"></a>一乘圓妙之道。故法華會上。更無地位之說。純談<a 
name="0625b07" id="0625b07"></a>妙法。隨根印可。授記作佛而<span class="corr" title='[巳&gt;已]'>已</span>。法華之後。便說涅<a 
name="0625b08" id="0625b08"></a>槃。扶律常談而終焉。扶律者。所以囑後事。談常者。<a 
name="0625b09" id="0625b09"></a>所以示真寂。此獨臨滅遺付之事。非有加於法華<a 
name="0625b10" id="0625b10"></a>也。說者不本扶律之意。輒判楞嚴。於法華之後。亦<a 
name="0625b11" id="0625b11"></a>稱扶律談常。若然則是扶律之後而又扶律。進修<a 
name="0625b12" id="0625b12"></a>之後而又進修。前則加於法華。後則贅於涅槃。倒<a 
name="0625b13" id="0625b13"></a>置駢枝。紊於法王之法矣。以經證之。<span class="gaiji">&#x7ADB;<!--gaiji,伶,1[立*令],2&#x7ADB;,3-->竮<!--gaiji,俜,1竮,2&#x7AEE;,3--></span>之子既<a 
name="0625b14" id="0625b14"></a>領寶藏。復何所求。化城之人既到寶所。復何前進。<a 
name="0625b15" id="0625b15"></a>燈明說法華以後。中夜涅槃。釋迦說法華<span class="corr" title='[巳&gt;已]'>已</span>。便於<a 
name="0625b16" id="0625b16"></a>四眾唱滅。復何枝蔓於楞嚴哉。如必以楞嚴居後。<a 
name="0625b17" id="0625b17"></a>則阿難既於法華諸漏<span class="corr" title='[巳&gt;已]'>已</span>盡。而復於楞嚴未盡諸<a 
name="0625b18" id="0625b18"></a>漏。既於法華堪授佛記。而復於楞嚴未全道力。既<a 
name="0625b19" id="0625b19"></a>先領悟妙法。而復不知真際。既<span class="corr" title='[巳&gt;已]'>已</span>安住佛道。而復<a 
name="0625b20" id="0625b20"></a>溺於婬舍。是皆倒置。理自不然。故判楞嚴在般若<a 
name="0625b21" id="0625b21"></a>之後者。蓋以般若之後。慧學方盛。定力未全。人或<a 
name="0625b22" id="0625b22"></a>溺於多聞。失於正受。於是示首楞之大定。資般若<a 
name="0625b23" id="0625b23"></a>之大慧。使定慧均等學行兩全。而究竟趨於一乘<a 
name="0625b24" id="0625b24"></a>實相。此楞嚴所以說也。論三經大致。無非為一大<a 
name="0625c01" id="0625c01"></a>事因緣。而必先般若以發明。次楞嚴而修證。終法<a 
name="0625c02" id="0625c02"></a>華而印可。然後盡諸佛之能事。此其序固如是也。<a 
name="0625c03" id="0625c03"></a>然導達禪乘。決擇正見。無尚楞嚴矣。</p><a 
name="0625c04" id="0625c04"></a><p style="margin-left: 2em"><span class="headname">△正宗五分</span></p><a 
name="0625c05" id="0625c05"></a><p style="text-indent: 0em; margin-left: 1em"><span class="linehead"></span>此經正宗文五。</p><p style="text-indent: 0em; margin-left: 1em"><span class="linehead"></span>一見道分。初由七徵。以顯常住真<a 
name="0625c06" id="0625c06"></a>心性淨明體。<span class="note">(即第一卷)</span>次由八還。以辯妙淨見精。顯如<a 
name="0625c07" id="0625c07"></a>來藏。<span class="note">(即第二第三卷)</span>復即山河萬象。宣勝義中。真勝義性。<a 
name="0625c08" id="0625c08"></a><span class="note">(四卷初至中)</span>皆使行人明心見性。為修證密因。故名見<a 
name="0625c09" id="0625c09"></a>道分。</p><p style="text-indent: 0em; margin-left: 1em"><span class="linehead"></span>二修道分。首示初心二決定義。令審因心果<a 
name="0625c10" id="0625c10"></a>覺。又審煩惱根本。為修行真基。<span class="note">(四中至末)</span>決示六根。舒<a 
name="0625c11" id="0625c11"></a>結倫次。令解結心。而得妙圓通。為修行真要。<span class="note">(五至六中)</span><a 
name="0625c12" id="0625c12"></a>此利根進修之一終也。故阿離至此明了菩提所<a 
name="0625c13" id="0625c13"></a>歸道路。自謂<span class="corr" title='[巳&gt;已]'>已</span>悟成佛法門。而願度末世。復請安<a 
name="0625c14" id="0625c14"></a>立道場攝心軌則。遂聞三無漏學。四種律儀。及大<a 
name="0625c15" id="0625c15"></a>神<span class="gaiji">&#x546A;<!--gaiji,咒,1[口*兄],2&#x546A;,3--></span>。<span class="note">(六中至末)</span>總為修行方便。故名修道分。</p><p style="text-indent: 0em; margin-left: 1em"><span class="linehead"></span>三證果分。<a 
name="0625c16" id="0625c16"></a>始從凡夫。終大涅槃。歷示增進五十五位。至盡妙<a 
name="0625c17" id="0625c17"></a>覺成無上道。故名證果分。</p><p style="text-indent: 0em; margin-left: 1em"><span class="linehead"></span>四結經分。列示五門。結<a 
name="0625c18" id="0625c18"></a>顯大旨。</p><p style="text-indent: 0em; margin-left: 1em"><span class="linehead"></span><span class="note">(八中)</span>五助道分。初明天獄七趣一惟心造。次<a 
name="0625c19" id="0625c19"></a>明奢摩他中微細魔事。恐諸行人洗心非正。失錯<a 
name="0625c20" id="0625c20"></a>墮落。故名助道。</p><p style="text-indent: 0em; margin-left: 1em"><span class="linehead"></span><span class="note">(八中十末)</span>夫見道然後修道。修道然後<a 
name="0625c21" id="0625c21"></a>證果。修證事畢。於是結經。楞嚴止此而<span class="corr" title='[巳&gt;已]'>已</span>。而世尊<a 
name="0625c22" id="0625c22"></a>大慈。復欲持戒眾生謹潔無犯。真修行者。不遭岐<a 
name="0625c23" id="0625c23"></a>枝。故說助道之法。最後垂範。遂入流通而終會焉。<a 
name="0625c24" id="0625c24"></a>此乃一經綸貫。連環不斷。其大略如此。</p><a 
name="0626a01" id="0626a01"></a><p style="text-indent: 0em; margin-left: 0em"><span class="linehead"></span>大佛頂如來密因修證了義諸菩薩萬行首楞嚴經。</p><a 
name="0626a02" id="0626a02"></a><p style="margin-left: 2em"><span class="headname">△正文</span></p><a 
name="0626a03" id="0626a03"></a><p style="text-indent: 0em; margin-left: 0em"><span class="linehead"></span>如是我聞一時佛在<span class="note">(至)</span>文殊師利而為上首。</p><a 
name="0626a04" id="0626a04"></a><p style="text-indent: 0em; margin-left: 1em"><span class="linehead"></span>通敘祗園結集之會。舍利弗智慧第一。目犍連神<a 
name="0626a05" id="0626a05"></a>通第一。拘絺羅博學第一。富樓那說法第一。須菩<a 
name="0626a06" id="0626a06"></a>提解空第一。優波尼了悟色空第一。</p><a 
name="0626a07" id="0626a07"></a><p style="text-indent: 0em; margin-left: 0em"><span class="linehead"></span>時波斯匿王為其父王<span class="note">(至)</span>及摩登伽歸來佛所。</p><a 
name="0626a08" id="0626a08"></a><p style="text-indent: 0em; margin-left: 1em"><span class="linehead"></span>通敘阿難誤墮婬室之由。波斯匿舍衛國王也。剎<a 
name="0626a09" id="0626a09"></a>地利王族也。旃陀羅屠膾婬酒之家。</p><a 
name="0626a10" id="0626a10"></a><p style="text-indent: 0em; margin-left: 0em"><span class="linehead"></span>阿難見佛。頂禮悲泣。恨無始來。一向多聞。未全道力。<a 
name="0626a11" id="0626a11"></a>殷懃啟請十方如來。得成菩提。妙奢摩他。三摩禪那。<a 
name="0626a12" id="0626a12"></a>最初方便。於時復有恒沙菩薩及諸十方大阿羅漢<a 
name="0626a13" id="0626a13"></a>辟支佛等。俱願樂聞。退坐默然。承受聖旨。佛告阿難。<a 
name="0626a14" id="0626a14"></a>汝我同氣。情均天倫。當初發心。於我法中。見何勝相。<a 
name="0626a15" id="0626a15"></a>頓捨世間深重恩愛。阿難白佛。我見如來三十二相<a 
name="0626a16" id="0626a16"></a>勝妙殊絕。形體<span class="gaiji">&#x668E;<!--gaiji,映,1[日*英],2&#x668E;,3--></span>徹。猶如琉璃。常自思惟。此相非是<a 
name="0626a17" id="0626a17"></a>欲愛所生。何以故。欲氣麤濁。腥臊交遘。膿血雜亂。不<a 
name="0626a18" id="0626a18"></a>能發生勝淨妙明。紫金光聚。是以渴仰從佛剃落。佛<a 
name="0626a19" id="0626a19"></a>言善哉。阿難。汝等當知。一切眾生。從無始來。生死相<a 
name="0626a20" id="0626a20"></a>續。皆由不知常住真心性淨明體。用諸妄想。此想不<a 
name="0626a21" id="0626a21"></a>真。故有輪轉。汝今欲研無上菩提真發明性。應當直<a 
name="0626a22" id="0626a22"></a>心。酬我所問。十方如來同一道故。出離生死。皆以直<a 
name="0626a23" id="0626a23"></a>心。心言直故。如是乃至終始地位。中間永無諸委曲<a 
name="0626a24" id="0626a24"></a>相。阿難。我今問汝。當汝發心。緣於如來三十二相。將<a 
name="0626b01" id="0626b01"></a>何所見。誰為愛樂。阿難白佛言。世尊。如是愛樂。用我<a 
name="0626b02" id="0626b02"></a>心目。觀見如來勝相。心生愛樂。故我發心。願捨生死。<a 
name="0626b03" id="0626b03"></a>佛告阿難。如汝所證。真所愛樂。因於心目。若不識知<a 
name="0626b04" id="0626b04"></a>心目所在。則不能得降伏塵勞。譬如國王為賊所侵。<a 
name="0626b05" id="0626b05"></a>發兵討除。是兵要當知賊所在。使汝流轉。心目為咎。<a 
name="0626b06" id="0626b06"></a>吾今問汝。唯心與目。今何所在。</p><a 
name="0626b07" id="0626b07"></a><p style="margin-left: 2em"><span class="headname">△徵心品第一</span></p><a 
name="0626b08" id="0626b08"></a><p style="text-indent: 0em; margin-left: 2em"><span class="linehead"></span>阿難被摩登伽女。以先天梵<span class="gaiji">&#x546A;<!--gaiji,咒,1[口*兄],2&#x546A;,3--></span>。攝入婬室。將毀<a 
name="0626b09" id="0626b09"></a>戒體。將者。且然未必之辭。阿難道力。少見於此。<a 
name="0626b10" id="0626b10"></a>但未全耳。佛為宣<span class="gaiji">&#x546A;<!--gaiji,咒,1[口*兄],2&#x546A;,3--></span>提歸。深悔道力未全。啟請<a 
name="0626b11" id="0626b11"></a>如來妙奢摩他。三摩禪那最初方便。妙奢摩他<a 
name="0626b12" id="0626b12"></a>止也。三摩觀也。禪那靜慮也。於是世尊為之決<a 
name="0626b13" id="0626b13"></a>擇真妄。以為密因。先問阿難言。汝何所見。割愛<a 
name="0626b14" id="0626b14"></a>出家。阿難言。見如來三十二相勝妙殊絕。是以<a 
name="0626b15" id="0626b15"></a>渴仰。從佛剃落。是知阿難見相。乃緣塵分別之<a 
name="0626b16" id="0626b16"></a>見。其所發心。即妄想攀緣之心。一切眾生。從無<a 
name="0626b17" id="0626b17"></a>始來。生死相續。皆由不知常住真心性淨明體。<a 
name="0626b18" id="0626b18"></a>用諸妄想。此想不真。故有輪轉。欲研無上菩提。<a 
name="0626b19" id="0626b19"></a>正當辯其真妄。而起妄之源。由於心目。如來首<a 
name="0626b20" id="0626b20"></a>問阿難。得其見相愛樂之源。問。汝心目今何所<a 
name="0626b21" id="0626b21"></a>在以下。七徵八辯。皆顯妄心妄見本無定體。由<a 
name="0626b22" id="0626b22"></a>攀緣起。是謂無始生死根本。須令破斷。然後可<a 
name="0626b23" id="0626b23"></a>入止觀正定。</p><a 
name="0626b24" id="0626b24"></a><p style="margin-left: 3em"><span class="headname">△一徵<span class="note">(答言識心在內)</span></span></p><a 
name="0626c01" id="0626c01"></a><p style="text-indent: 0em; margin-left: 0em"><span class="linehead"></span>阿難白佛言世尊<span class="note">(至)</span>住在身內無有是處。</p><a 
name="0626c02" id="0626c02"></a><p style="text-indent: 0em; margin-left: 1em"><span class="linehead"></span>阿難言。識心在內。眼根居外。佛言。汝身坐講堂。先<a 
name="0626c03" id="0626c03"></a>見如來。後矚園林。若使心在身中自合。先見臟腑。<a 
name="0626c04" id="0626c04"></a>今不能然。是謂不見如來。見堂外也。覺了能知之<a 
name="0626c05" id="0626c05"></a>心云住身內者。無有是處。</p><a 
name="0626c06" id="0626c06"></a><p style="margin-left: 3em"><span class="headname">△二徵<span class="note">(又疑識心在外)</span></span></p><a 
name="0626c07" id="0626c07"></a><p style="text-indent: 0em; margin-left: 0em"><span class="linehead"></span>阿難稽首而白佛言<span class="note">(至)</span>住在身外無有是處。</p><a 
name="0626c08" id="0626c08"></a><p style="text-indent: 0em; margin-left: 1em"><span class="linehead"></span>阿難又言。悟知我心。實居身外。譬如燈光居在室<a 
name="0626c09" id="0626c09"></a>外。不能照室。佛言。心若居外。則身與心自不相知。<a 
name="0626c10" id="0626c10"></a>如彼之食。不能得此之飽。今眼見我手。心即分別。<a 
name="0626c11" id="0626c11"></a>是眼根心識。又似相知。云何在外。是故覺了能知<a 
name="0626c12" id="0626c12"></a>之心。住在身外。無有是處。</p><a 
name="0627a01" id="0627a01"></a><p style="margin-left: 3em"><span class="headname">△三徵<span class="note">(又疑識心潛伏根中)</span></span></p><a 
name="0627a02" id="0627a02"></a><p style="text-indent: 0em; margin-left: 0em"><span class="linehead"></span>阿難白佛言世尊<span class="note">(至)</span>如琉璃合者無有是處。</p><a 
name="0627a03" id="0627a03"></a><p style="text-indent: 0em; margin-left: 1em"><span class="linehead"></span>阿難又悟。如佛所言。心不見內。則心不在內明矣。<a 
name="0627a04" id="0627a04"></a>身心相知。則心不在外明矣。如我思惟。了知此心。<a 
name="0627a05" id="0627a05"></a>潛伏根裏。譬如琉璃籠眼。雖有物合而不留礙。彼<a 
name="0627a06" id="0627a06"></a>眼隨見。是知覺了能知之心。不能見內。為在根故。<a 
name="0627a07" id="0627a07"></a>分明矚外。為潛根故。佛言。汝謂心潛根內。如琉璃<a 
name="0627a08" id="0627a08"></a>合者。方其籠眼之時。見琉璃不。阿難答言。實見琉<a 
name="0627a09" id="0627a09"></a>璃。佛言。心潛根內。既能外見琉璃。何以不能見眼。<a 
name="0627a10" id="0627a10"></a>若能見眼。眼則同境。不得成隨。若不能見。則汝言<a 
name="0627a11" id="0627a11"></a>潛伏根內者。無有是處。</p><a 
name="0627a12" id="0627a12"></a><p style="margin-left: 3em"><span class="headname">△四徵<span class="note">(又計見暗名在身內)</span></span></p><a 
name="0627a13" id="0627a13"></a><p style="text-indent: 0em; margin-left: 0em"><span class="linehead"></span>阿難白佛言世尊<span class="note">(至)</span>名見內者無有是處。</p><a 
name="0627a14" id="0627a14"></a><p style="text-indent: 0em; margin-left: 1em"><span class="linehead"></span>阿難又作如是思惟。眾生臟腑居中。竅穴居外。有<a 
name="0627a15" id="0627a15"></a>藏故暗。有竅則明。又計我心在內。故開眼見明。閉<a 
name="0627a16" id="0627a16"></a>眼見暗。佛言。汝當閉眼見暗之時。此暗境界。為與<a 
name="0627a17" id="0627a17"></a>眼對。不與眼對。名與眼對者。暗在眼前。云何成內。<a 
name="0627a18" id="0627a18"></a>若不對者。云何成見。若合眼見暗。名在身中。開眼<a 
name="0627a19" id="0627a19"></a>見明。何不見面。若能見面。則此了知之心。乃在<span class="gaiji">&#x8657;<!--gaiji,虛,1[虎-儿+丘],2&#x8657;,3--></span><a 
name="0627a20" id="0627a20"></a>空。何成在內。若在<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。則如我見爾面。見爾面者。<a 
name="0627a21" id="0627a21"></a>豈爾身乎。汝必執言。身眼兩覺。則是一人應有一<a 
name="0627a22" id="0627a22"></a>知。而汝一身當成兩佛矣。是故汝言。見暗名在內<a 
name="0627a23" id="0627a23"></a>者。無有是處。</p><a 
name="0627a24" id="0627a24"></a><p style="margin-left: 3em"><span class="headname">△五徵<span class="note">(又計隨所合處心則隨有)</span></span></p><a 
name="0627b01" id="0627b01"></a><p style="text-indent: 0em; margin-left: 0em"><span class="linehead"></span>阿難言我常聞佛開示四眾<span class="note">(至)</span>心則隨有無有是處。</p><a 
name="0627b02" id="0627b02"></a><p style="text-indent: 0em; margin-left: 1em"><span class="linehead"></span>阿難又自思惟。我今如是思惟。豈隨境思惟者。即<a 
name="0627b03" id="0627b03"></a>我心體耶。故隨所合處。心則隨有。不在內外。不在<a 
name="0627b04" id="0627b04"></a>中間。夫以思惟為體者。特浮想耳。非實體也。佛言。<a 
name="0627b05" id="0627b05"></a>由法生故。種種心生。隨所合處。心則隨有。是汝謂<a 
name="0627b06" id="0627b06"></a>心無體也。心若無體。云何能合。若為有體。云何隨<a 
name="0627b07" id="0627b07"></a>合。若無體而能合者。則如波旬所說。十九界因七<a 
name="0627b08" id="0627b08"></a>塵合。是義不然。明矣。十九界七塵五諦六蘊。乃魔<a 
name="0627b09" id="0627b09"></a>說之。以惑首羅長者。見涅槃經十九界七塵。界在<a 
name="0627b10" id="0627b10"></a>何處。塵在何處。可以無體而能合乎。故曰是義不<a 
name="0627b11" id="0627b11"></a>然。若為有體。則汝試自挃其身。汝所知心。為復內<a 
name="0627b12" id="0627b12"></a>出。為從外入。若復內出。當見身中。若後外入。何不<a 
name="0627b13" id="0627b13"></a>見面。既不見汝身中。又不能見汝面。心體何在。阿<a 
name="0627b14" id="0627b14"></a>難言。見身見面。自是眼見。以心知為見。非其義矣。<a 
name="0627b15" id="0627b15"></a>佛言。眼若能見。則諸<span class="corr" title='[巳&gt;已]'>已</span>死之人。尚有眼在。應當見<a 
name="0627b16" id="0627b16"></a>物。若能見物。云何名死。汝謂見是眼見。是義不然。<a 
name="0627b17" id="0627b17"></a>且汝覺了能知之心。認為有體。試問。此體為一體<a 
name="0627b18" id="0627b18"></a>耶。為多體耶。在汝身中。為<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>體耶。不<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>體耶。若一<a 
name="0627b19" id="0627b19"></a>體者。手挃一支。四支應覺。若多體者。則稱多人。何<a 
name="0627b20" id="0627b20"></a>體為汝。在汝身中。若<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>體者。當同前挃。挃其一處。<a 
name="0627b21" id="0627b21"></a>處處咸覺。若不<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>體。設汝以頭足並觸。頭有覺者。<a 
name="0627b22" id="0627b22"></a>足應無知。今汝不然。又非不<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>。是故汝言隨合隨<a 
name="0627b23" id="0627b23"></a>有者。無有是處。何者不合。則無成於斷滅。常住真<a 
name="0627b24" id="0627b24"></a>心當不如是。夫以真心妙覺。常靜常應。觸處洞然。<a 
name="0627c01" id="0627c01"></a>非內非外。非一非多。非<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>不<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>。認以思惟。則去之<a 
name="0627c02" id="0627c02"></a>愈遠。阿難蓋不知也。</p><a 
name="0627c03" id="0627c03"></a><p style="margin-left: 3em"><span class="headname">△六徵<span class="note">(又計心在根境中間)</span></span></p><a 
name="0627c04" id="0627c04"></a><p style="text-indent: 0em; margin-left: 0em"><span class="linehead"></span>阿難白佛言世尊我亦聞佛<span class="note">(至)</span>當在中間無有是處。</p><a 
name="0627c05" id="0627c05"></a><p style="text-indent: 0em; margin-left: 1em"><span class="linehead"></span>阿難又自思惟。此心內無所知。不成在內。身心相<a 
name="0627c06" id="0627c06"></a>知。不成在外。今既相知矣。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>又無見。是知此心不<a 
name="0627c07" id="0627c07"></a>在內外與根。當在中間。佛言。所謂中者。為在身中。<a 
name="0627c08" id="0627c08"></a>為在境中。若在身中。即同在內。若在境中。必須立<a 
name="0627c09" id="0627c09"></a>表。一有所表。東看成西。南觀成北。表體無定。心則<a 
name="0627c10" id="0627c10"></a>雜亂。阿難言。我所謂中。非指身處之中。乃根塵之<a 
name="0627c11" id="0627c11"></a>中也。如世尊言。眼色為緣。生於眼識。眼有分別。色<a 
name="0627c12" id="0627c12"></a>塵無知。識生塵中。即為心在。佛言。此心若在根塵<a 
name="0627c13" id="0627c13"></a>之中。則此心體為復兼二。為不兼二。兼二則不得<a 
name="0627c14" id="0627c14"></a>稱中。何者。物體雜亂。物非體知也。物者根塵。體者<a 
name="0627c15" id="0627c15"></a>心體。根塵無知。心體有知。物與心體。成敵兩立。以<a 
name="0627c16" id="0627c16"></a>何為中。不兼亦不得稱中。何者。不兼根。則獨有根。<a 
name="0627c17" id="0627c17"></a>在根非知也。不兼境則獨有心。在心非不知也。非<a 
name="0627c18" id="0627c18"></a>知不知。則無體性。中為何相。是故當知。在中之說。<a 
name="0627c19" id="0627c19"></a>無有是處。</p><a 
name="0627c20" id="0627c20"></a><p style="margin-left: 3em"><span class="headname">△七徵<span class="note">(又計無<span class="gaiji">&#x7740;<!--gaiji,著,1[差-工+目],2&#x7740;,3--></span>名之為心)</span></span></p><a 
name="0627c21" id="0627c21"></a><p style="text-indent: 0em; margin-left: 0em"><span class="linehead"></span>阿難白佛言世尊我昔見佛<span class="note">(至)</span>名覺知心無有是處。</p><a 
name="0627c22" id="0627c22"></a><p style="text-indent: 0em; margin-left: 1em"><span class="linehead"></span>阿難又舉佛常言。覺知分別心性。不在內外中間。<a 
name="0627c23" id="0627c23"></a>俱無所在。一切無<span class="gaiji">&#x7740;<!--gaiji,著,1[差-工+目],2&#x7740;,3--></span>。我將無<span class="gaiji">&#x7740;<!--gaiji,著,1[差-工+目],2&#x7740;,3--></span>。名為心不。佛言。凡<a 
name="0627c24" id="0627c24"></a>所有相。名為一切。汝不<span class="gaiji">&#x7740;<!--gaiji,著,1[差-工+目],2&#x7740;,3--></span>者。是謂物為有耶。為無<a 
name="0628a01" id="0628a01"></a>耶。無則同於龜毛兔角。云何可<span class="gaiji">&#x7740;<!--gaiji,著,1[差-工+目],2&#x7740;,3--></span>。而名不<span class="gaiji">&#x7740;<!--gaiji,著,1[差-工+目],2&#x7740;,3--></span>。若是<a 
name="0628a02" id="0628a02"></a>其非無。非無即相。有相即有所在。云何不<span class="gaiji">&#x7740;<!--gaiji,著,1[差-工+目],2&#x7740;,3--></span>。是故<a 
name="0628a03" id="0628a03"></a>以一切無<span class="gaiji">&#x7740;<!--gaiji,著,1[差-工+目],2&#x7740;,3--></span>。名知覺心者。無有是處。夫<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>妄浮心。<a 
name="0628a04" id="0628a04"></a>緣慮而有。本無定體。亦無定所。以上七番。破其妄<a 
name="0628a05" id="0628a05"></a>所。意在顯真。其如阿難未悟。故下重請開示。</p><a 
name="0628a06" id="0628a06"></a><p style="text-indent: 0em; margin-left: 1em"><span class="linehead"></span>孤山曰。總此七番。似破四性。在內潛根。見內似自<a 
name="0628a07" id="0628a07"></a>性。在外似他性。中間似共性。隨合無<span class="gaiji">&#x7740;<!--gaiji,著,1[差-工+目],2&#x7740;,3--></span>。似無因性。<a 
name="0628a08" id="0628a08"></a>龍樹云。諸法不自生。亦不從他生。不共不無因。是<a 
name="0628a09" id="0628a09"></a>故說無生。是故如來七番逐破。使介爾妄心。無逃<a 
name="0628a10" id="0628a10"></a>避處。妄賊既除。真王得顯。無生之理。於茲見矣。此<a 
name="0628a11" id="0628a11"></a>言外意也。</p><a 
name="0628a12" id="0628a12"></a><p style="margin-left: 2em"><span class="headname">△辯見品第二</span></p><a 
name="0628a13" id="0628a13"></a><p style="text-indent: 0em; margin-left: 2em"><span class="linehead"></span>陰符經云。心生於物死於物。機在目。是知。心之<a 
name="0628a14" id="0628a14"></a>所以有生□者。目為之牖也。迷中倍人。轉見於<a 
name="0628a15" id="0628a15"></a>物。遂爾迷真。以故。世尊急為提點。使知吾人見<a 
name="0628a16" id="0628a16"></a>性。原自不迷。乃吾常住不還之主人。而彼前塵<a 
name="0628a17" id="0628a17"></a>分別影事。去則不留。不可認以為真故。嘗喻之。<a 
name="0628a18" id="0628a18"></a>見如鏡體。物如影事。物去而鏡體常明。未見有<a 
name="0628a19" id="0628a19"></a>變滅者。</p><a 
name="0628a20" id="0628a20"></a><p style="text-indent: 0em; margin-left: 0em"><span class="linehead"></span>爾時阿難在大眾中<span class="note">(至)</span>失汝元常故受輪轉。</p><a 
name="0628a21" id="0628a21"></a><p style="text-indent: 0em; margin-left: 1em"><span class="linehead"></span>阿難因前徵發。乃知迷妄。於是哀請求詣真際。願<a 
name="0628a22" id="0628a22"></a>示奢摩正路。佛言。一切眾生。無始以來。種種顛倒。<a 
name="0628a23" id="0628a23"></a>業種自然。與諸行人。不成正果。皆由不知二種根<a 
name="0628a24" id="0628a24"></a>本。錯亂修習。云何二種。一者無始生死根本。則汝<a 
name="0628b01" id="0628b01"></a>今者用攀緣心。為自性者是。二者無始菩提涅槃<a 
name="0628b02" id="0628b02"></a>元清淨體。則汝今者識精元明。能生諸緣。所遺失<a 
name="0628b03" id="0628b03"></a>者是。何謂緣所遺者。是緣生則<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>妄想像。顛倒影<a 
name="0628b04" id="0628b04"></a>事。如人徒見鏡影而忘鏡體。故真性遺失。今當與<a 
name="0628b05" id="0628b05"></a>汝決擇。因舉臂屈指。為光明拳。問阿難見不。阿難<a 
name="0628b06" id="0628b06"></a>言。我見世尊舉光明拳。耀我心目。佛言。汝將誰見。<a 
name="0628b07" id="0628b07"></a>阿難答言。我將眼見。佛言。汝以眼見。以何為心。當<a 
name="0628b08" id="0628b08"></a>我拳耀。阿難言。如來現今徵心所在。而我以心推<a 
name="0628b09" id="0628b09"></a>窮尋逐。即能推者。我將為心。佛言。咄哉阿難。此非<a 
name="0628b10" id="0628b10"></a>汝心。阿難矍然自失。白佛言。此非我心。當名何等。<a 
name="0628b11" id="0628b11"></a>佛言。此是前塵<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>妄想相。惑汝真性。至於今生。認<a 
name="0628b12" id="0628b12"></a>賊為子。失汝元常。故受輪轉。此一提醒<span class="corr" title='[巳&gt;已]'>已</span>後。節節<a 
name="0628b13" id="0628b13"></a>緊湊。更宜熟玩。</p><a 
name="0628b14" id="0628b14"></a><p style="text-indent: 0em; margin-left: 0em"><span class="linehead"></span>阿難白佛言世尊<span class="note">(至)</span>合掌清心佇佛悲誨。</p><a 
name="0628b15" id="0628b15"></a><p style="text-indent: 0em; margin-left: 1em"><span class="linehead"></span>世尊欲令阿難及一切眾生。獲妙明心。得清淨眼。<a 
name="0628b16" id="0628b16"></a>故上與徵心。此復辯見。承上光明。拳耀心目。設為<a 
name="0628b17" id="0628b17"></a>譬喻而問阿難。若無我手。不成我拳。若無汝眼。不<a 
name="0628b18" id="0628b18"></a>成汝見。是義均不。此義本不均。而阿難曰均。佛謂。<a 
name="0628b19" id="0628b19"></a>是義不然。何以故。若無手人。拳畢竟滅。而無眼人。<a 
name="0628b20" id="0628b20"></a>見未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>滅也。今舉盲人而問。必言。我今眼前性見<a 
name="0628b21" id="0628b21"></a>黑暗。以是義觀。前塵自暗。見何虧損。使無眼之忽<a 
name="0628b22" id="0628b22"></a>得眼光。睹見前塵。作種種色。是名眼見。何異黑暗<a 
name="0628b23" id="0628b23"></a>之人。忽得燈光。見種種色。還是眼見。抑是燈見。當<a 
name="0628b24" id="0628b24"></a>知燈能顯色。能見色者。是眼非燈。以譬眼能見色。<a 
name="0628c01" id="0628c01"></a>如是□見者。是心非眼。知見不由眼。而直在心。則<a 
name="0628c02" id="0628c02"></a>真悟見性。直超形累。而可以得清淨法眼矣。而阿<a 
name="0628c03" id="0628c03"></a>難猶未開悟。</p><a 
name="0628c04" id="0628c04"></a><p style="text-indent: 0em; margin-left: 0em"><span class="linehead"></span>爾時世尊舒兜羅綿<span class="note">(至)</span>誰為搖動佛言如是。</p><a 
name="0628c05" id="0628c05"></a><p style="text-indent: 0em; margin-left: 1em"><span class="linehead"></span>佛告大眾。我初於塵野苑中。為阿若多五比丘等<a 
name="0628c06" id="0628c06"></a>及四眾言。一切眾生。不成菩提及阿羅漢。皆由客<a 
name="0628c07" id="0628c07"></a>塵煩惱所誤。汝等因何開悟得成聖果。憍陳如起<a 
name="0628c08" id="0628c08"></a>白佛言。我於大眾。得獨解名。因悟客塵二字。得成<a 
name="0628c09" id="0628c09"></a>斯果。何謂客塵。譬如行客食宿旅亭。事畢束裝前<a 
name="0628c10" id="0628c10"></a>途。不遑安處。若實主人自無攸往。我將以是不住<a 
name="0628c11" id="0628c11"></a>者。名為客義。住者名為主義。又如清暘升天光入<a 
name="0628c12" id="0628c12"></a>隙中。見有塵相。塵質搖動。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空寂然。我將以是澄<a 
name="0628c13" id="0628c13"></a>寂者名為空義。若搖動者名為塵義。佛言。如是如<a 
name="0628c14" id="0628c14"></a>是。客喻分別之粗。塵喻俱生之細。然而旅亭之客。<a 
name="0628c15" id="0628c15"></a>遣之則易。幽隙之塵。拂之實難。所以俱生煩惱。必<a 
name="0628c16" id="0628c16"></a>須五陰盡者。方得蕩絕。詳在十卷。即時如來屈五<a 
name="0628c17" id="0628c17"></a>輪指。屈<span class="corr" title='[巳&gt;已]'>已</span>復開。開<span class="corr" title='[巳&gt;已]'>已</span>又屈。問阿難言。汝今何見。阿<a 
name="0628c18" id="0628c18"></a>難言。我見如來手掌眾中開屈。佛言。還是我手開<a 
name="0628c19" id="0628c19"></a>合。抑是汝見開合。阿難言。是如來手。非我見故。佛<a 
name="0628c20" id="0628c20"></a>言。如是如是。初問開合。以明搖動之塵。次問動靜。<a 
name="0628c21" id="0628c21"></a>以明不住之客。是知動搖開合。皆在境而不在心。<a 
name="0628c22" id="0628c22"></a>亦明甚矣。於是世尊舉掌飛光。耀彼阿難。阿難左<a 
name="0628c23" id="0628c23"></a>右顧盻。頭動不止。佛言。是汝頭動。為汝見動。阿難<a 
name="0628c24" id="0628c24"></a>言。我頭自動。而我見性尚無有止。誰為動搖。佛言。<a 
name="0629a01" id="0629a01"></a>如是如是。</p><a 
name="0629a02" id="0629a02"></a><p style="text-indent: 0em; margin-left: 0em"><span class="linehead"></span>於是如來普告大眾<span class="note">(至)</span>輪迴是中自取輪轉。</p><a 
name="0629a03" id="0629a03"></a><p style="text-indent: 0em; margin-left: 1em"><span class="linehead"></span>若復眾生。以動搖者。名之為塵。不住者。名之為客。<a 
name="0629a04" id="0629a04"></a>亦<span class="corr" title='[巳&gt;已]'>已</span>認明。當下討箇分曉。汝觀阿難。頭目動搖。見<a 
name="0629a05" id="0629a05"></a>自無動。及觀我手。拳自開合。見無卷舒。則彼無動<a 
name="0629a06" id="0629a06"></a>搖。無卷舒者。是名何物。獨非汝之真性乎。云何眾<a 
name="0629a07" id="0629a07"></a>生以動為身。而不知不動者之非身。以動為境。而<a 
name="0629a08" id="0629a08"></a>不知見境者之非見。認物為<span class="corr" title='[巳&gt;己]'>己</span>。遺失真性。輪迴是<a 
name="0629a09" id="0629a09"></a>中。自取輪轉。不亦宜乎。蓋責其認客塵。而遺自性<a 
name="0629a10" id="0629a10"></a>也。</p><p style="text-indent: 0em; margin-left: 1em"><span class="linehead"></span>溫陵曰。心境萬法。皆有本寂之體。自本之外。皆<a 
name="0629a11" id="0629a11"></a>為客塵。如手之開合。頭之動搖。及其止也。本體自<a 
name="0629a12" id="0629a12"></a>寂。他無所有。則諸凡妄動。本不可得。而汝眾生以<a 
name="0629a13" id="0629a13"></a>動為身。以動為境。是徒認客塵。而遺真性。顛倒行<a 
name="0629a14" id="0629a14"></a>事。輪迴流轉。實兆於此。曰是中自取真性之中。本<a 
name="0629a15" id="0629a15"></a>無流轉。咸自取爾。欲其即迷處而悟也。</p><a 
name="0629a16" id="0629a16"></a><a 
name="0629a17" id="0629a17"></a><p><span class="juanname">大佛頂如來密因修證了義諸菩薩萬行首楞嚴經<a 
name="0629a18" id="0629a18"></a>卷第一</span></p>
<hr>【經文資訊】卍續藏第 14 冊 No. 0295 楞嚴經述旨<br>【版本記錄】CBETA 電子佛典 Rev. 1.9 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexeeba.html?index=X14n0295" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X14n0295_001 by HTTrack Website Copier/3.x [XR&CO'2008], Tue, 03 Jun 2014 01:33:33 GMT -->
</html>
