<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2092_004 by HTTrack Website Copier/3.x [XR&CO'2008], Mon, 02 Jun 2014 23:52:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga95cd.gif?utmac=MO-30696269-4&amp;utmn=419797258&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51&amp;utmp=%2Fmobile%2Findex.php%3Findex%3DT51n2092_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbcb6.html?index=T51n2092_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2092 洛陽伽藍記 (5卷)<br/>【元魏 楊衒之撰】<br/>第 4 卷</p>
	<a href="indexad27.html?index=T51n2092_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2092" sutra_name="洛陽伽藍記" sutra_juan="[卷4]">　
<a 
name="1013c02" id="1013c02"></a><a 
name="1013c03" id="1013c03"></a><a 
name="1013c04" id="1013c04"></a><p><span class="juanname">洛陽城西伽藍記卷第四</span></p><a 
name="1013c05" id="1013c05"></a><a 
name="1013c06" id="1013c06"></a><p style="margin-left: 4em"><span class="byline">魏撫軍府司馬楊衒之撰</span></p><a 
name="1013c07" id="1013c07"></a><p style="text-indent: 0em; margin-left: 0em"><span class="linehead"></span><span class="gaiji">&#x51B2;<!--gaiji,沖,1[冰-水+中],2&#x51B2;,3--></span>覺寺。太傅清河王懌捨宅所立也。在西明<a 
name="1013c08" id="1013c08"></a>門外一里御道北。懌親王之中最有名行。世<a 
name="1013c09" id="1013c09"></a>宗愛之。特隆諸弟。延昌四年世宗崩。懌與高<a 
name="1013c10" id="1013c10"></a>陽王雍．廣平王懷。並受遺詔。輔翼孝明。時帝<a 
name="1013c11" id="1013c11"></a>始年六歲。太后代總萬機。以懌名德茂親體<a 
name="1013c12" id="1013c12"></a>道居正。事無大小多諮詢之。是以熙平神龜<a 
name="1013c13" id="1013c13"></a>之際。勢傾人主。第宅豐大。踰於高陽。西北有<a 
name="1013c14" id="1013c14"></a>樓。出凌雲臺。俯臨朝市。目極京師。古詩所謂<a 
name="1013c15" id="1013c15"></a>西北有高樓。上與浮雲齊者也。樓下有儒林<a 
name="1013c16" id="1013c16"></a>館．退賓堂。形製並如清暑殿。土山鈞臺。冠<a 
name="1013c17" id="1013c17"></a>於當世。斜<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>入牖。曲沼環堂。樹響飛嚶。<span class="gaiji">&#x5826;<!--gaiji,階,1[土*皆],2&#x5826;,3--></span>叢<a 
name="1013c18" id="1013c18"></a>花藥。懌愛賓客。重文藻。海內才子莫不輻輳。<a 
name="1013c19" id="1013c19"></a>府僚臣佐並選雋俊。至於清晨明景騁望<a 
name="1013c20" id="1013c20"></a>南臺。珍羞具設。琴笙並奏。芳醴盈罍。佳<a 
name="1014a01" id="1014a01"></a>賓滿席。使梁王愧兔園之遊。陳思慚雀臺<a 
name="1014a02" id="1014a02"></a>之燕。正光初元義秉權閉太后於後宮。薨懌<a 
name="1014a03" id="1014a03"></a>於下省。孝昌元年太子還總萬機。追贈懌太<a 
name="1014a04" id="1014a04"></a>子太師太將軍都督中外諸軍事。假黃鉞給<a 
name="1014a05" id="1014a05"></a>九旒。鸞輅黃屋。左纛轀輬車前後部羽葆。鼓<a 
name="1014a06" id="1014a06"></a>吹虎賁班劍百人。輓歌二部。葬禮依晉安平<a 
name="1014a07" id="1014a07"></a>王孚故事。諡曰文獻。圖懌像於建始殿。拔清<a 
name="1014a08" id="1014a08"></a>河國令韓子熙為黃門侍郎。從王國三卿<a 
name="1014a09" id="1014a09"></a>為執戟者。近代所無也。為文獻追福。建五層<a 
name="1014a10" id="1014a10"></a>浮圖一所。工作與瑤光寺相似也。</p><a 
name="1014a11" id="1014a11"></a><p style="text-indent: 0em; margin-left: 0em"><span class="linehead"></span>宣忠寺。侍中司州牧城陽王所立也。在西陽<a 
name="1014a12" id="1014a12"></a>門外一里御道南。永康中。北海入洛。莊帝北<a 
name="1014a13" id="1014a13"></a>巡。自餘諸王各懷二望。唯徽獨從莊帝。至長<a 
name="1014a14" id="1014a14"></a>子城。大兵阻河。雌雄未決。徽願入洛陽。捨<a 
name="1014a15" id="1014a15"></a>宅為寺。及北海敗散國道重暉。遂捨宅焉。永<a 
name="1014a16" id="1014a16"></a>安末莊帝謀殺爾朱榮。恐事不果請計於徽。<a 
name="1014a17" id="1014a17"></a>徽曰。以生太子為辭。榮必入朝。因以斃之。莊<a 
name="1014a18" id="1014a18"></a>帝曰。后懷孕於十月。今始九月可爾已不。<a 
name="1014a19" id="1014a19"></a>徽曰。婦生產子有延月者。有少月者。不<a 
name="1014a20" id="1014a20"></a>足為怪。帝納其謀。遂唱生太子。遣徽特至<a 
name="1014a21" id="1014a21"></a>太原王第。告云皇儲誕育。值榮與上黨王天<a 
name="1014a22" id="1014a22"></a>穆博戲。徽脫榮帽。勸舞盤旋。徽素大度量。喜<a 
name="1014a23" id="1014a23"></a>怒不形於色。遶殿內外歡叫。榮遂信之。與<a 
name="1014a24" id="1014a24"></a>穆並入朝。莊帝聞榮來不覺失色。中書舍人<a 
name="1014a25" id="1014a25"></a>溫子升曰。陛下色變。帝連索酒飲之。然後<a 
name="1014a26" id="1014a26"></a>行事。榮穆既誅。拜徽太師司馬。餘官如故。典<a 
name="1014a27" id="1014a27"></a>統禁兵。偏被委任。及爾朱兆擒莊帝。徽投<a 
name="1014a28" id="1014a28"></a>前洛陽令寇祖仁。祖仁一門刺史皆是徽之<a 
name="1014a29" id="1014a29"></a>將。少有舊恩故往投之。祖仁謂子弟等曰。<a 
name="1014b01" id="1014b01"></a>時聞爾朱兆募城陽王甚重。擒獲者千戶<a 
name="1014b02" id="1014b02"></a>侯。今日富貴至矣。遂斬送之。徽初投祖仁<a 
name="1014b03" id="1014b03"></a>家。齎金一百斤馬五十匹。祖仁利其財貨。故<a 
name="1014b04" id="1014b04"></a>行此事。所得金馬。緦親之內均分之。所謂匹<a 
name="1014b05" id="1014b05"></a>夫無罪懷壁其罪信矣。兆得徽首。亦不勳<a 
name="1014b06" id="1014b06"></a>賞祖仁。兆忽夢。徽云。我有黃金二百斤馬<a 
name="1014b07" id="1014b07"></a>一百匹。在祖仁家。卿可取之。兆悟覺即自思<a 
name="1014b08" id="1014b08"></a>量。城陽祿位隆重。未聞清貧。常自入其家<a 
name="1014b09" id="1014b09"></a>採掠。本無金銀。此夢或真。至曉掩祖仁。徵<a 
name="1014b10" id="1014b10"></a>其金馬。祖仁謂人密告。望風<span class="gaiji">&#x6B35;<!--gaiji,款,1[肄-聿+欠],2&#x6B35;,3--></span>服云。實得<a 
name="1014b11" id="1014b11"></a>金一百斤馬五十匹。兆疑其藏隱。依夢徵<a 
name="1014b12" id="1014b12"></a>之。祖仁諸房素有金三十斤馬五十匹。盡送<a 
name="1014b13" id="1014b13"></a>致兆。猶不充數。兆乃發怒捉祖仁。懸首高<a 
name="1014b14" id="1014b14"></a>樹。大石墜足鞭捶之。以及於死。時人以為交<a 
name="1014b15" id="1014b15"></a>報。楊衒之云。崇善之家必有餘慶。積禍之<a 
name="1014b16" id="1014b16"></a>門殃所畢集。祖仁負恩反噬。貪貨殺徽。徽<a 
name="1014b17" id="1014b17"></a>即託夢增金馬。假手於兆。還以斃之。使祖<a 
name="1014b18" id="1014b18"></a>仁備經楚撻窮其塗炭。雖魏侯之笞田蚡。秦<a 
name="1014b19" id="1014b19"></a>主之刺姚萇。以此論之。不能加也。</p><a 
name="1014b20" id="1014b20"></a><p style="text-indent: 0em; margin-left: 0em"><span class="linehead"></span>宣忠寺。東王典御寺閹官楊王桃湯所立<a 
name="1014b21" id="1014b21"></a>也。時閹官伽藍皆為尼寺。唯桃湯所建僧<a 
name="1014b22" id="1014b22"></a>寺。世人稱之英雄。門有三層浮屠一所。工<a 
name="1014b23" id="1014b23"></a>踰昭義。宦者招提最為入室。至於六齋。常<a 
name="1014b24" id="1014b24"></a>擊鼓歌舞也。</p><a 
name="1014b25" id="1014b25"></a><p style="text-indent: 0em; margin-left: 0em"><span class="linehead"></span>白馬寺。漢明帝所立也。佛入中國之始寺。<a 
name="1014b26" id="1014b26"></a>在西陽門外三里御道南。帝夢金神長大六<a 
name="1014b27" id="1014b27"></a>項背日月光明。金神號曰佛。遣使向西域求<a 
name="1014b28" id="1014b28"></a>之。乃得經像焉。時白馬負而來。因以為名。<a 
name="1014b29" id="1014b29"></a>明帝崩。起祇洹於陵上。自此從後。百姓塚<a 
name="1014c01" id="1014c01"></a>上或作浮圖焉。寺上經函。至今猶存。常燒香<a 
name="1014c02" id="1014c02"></a>供養之。經函時放光明耀於堂宇。是以道俗<a 
name="1014c03" id="1014c03"></a>禮敬之。如仰真容。浮屠前柰林蒲萄異於<a 
name="1014c04" id="1014c04"></a>餘處。枝葉繁衍。子實甚大。柰林實重七斤。蒲<a 
name="1014c05" id="1014c05"></a>萄實偉於棗。味並殊美冠於中京。帝至熟時<a 
name="1014c06" id="1014c06"></a>常詣取之。或復賜宮人。宮人得之。轉餉親<a 
name="1014c07" id="1014c07"></a>戚。以為奇味。得者不敢轍食。乃歷數家。京<a 
name="1014c08" id="1014c08"></a>師語曰。白馬甜榴一實直牛。有沙門寶公者。<a 
name="1014c09" id="1014c09"></a>不知何處人也。形貌醜陋。心機通達。過去<a 
name="1014c10" id="1014c10"></a>未來預<span class="gaiji">&#x89A9;<!--gaiji,睹,1[者*見],2&#x89A9;,3--></span>三世。發言似讖不可解。事過之後<a 
name="1014c11" id="1014c11"></a>始驗其實。胡太后聞之問以世事。寶公曰。<a 
name="1014c12" id="1014c12"></a>把粟與<span class="gaiji">&#x9DC4;<!--gaiji,雞,1[奚*鳥],2&#x9DC4;,3--></span>呼朱朱。時人莫之能解。建義元年。<a 
name="1014c13" id="1014c13"></a>后為爾朱榮所害。始驗其言。時亦有洛陽<a 
name="1014c14" id="1014c14"></a>人趙法和。請占早晚當有爵否。寶公曰大竹<a 
name="1014c15" id="1014c15"></a>箭不須羽。東廂屋急手作。時不曉其意。經<a 
name="1014c16" id="1014c16"></a>十餘日。法和父喪。大竹者杖。東廂屋者倚<a 
name="1014c17" id="1014c17"></a>廬。造十二辰歌。終其言也。</p><a 
name="1014c18" id="1014c18"></a><p style="text-indent: 0em; margin-left: 0em"><span class="linehead"></span>寶光寺。在西陽門外御道北。有三層浮圖<a 
name="1014c19" id="1014c19"></a>一所。以石為基。形製甚古。畫工雕刻。隱士<a 
name="1014c20" id="1014c20"></a>趙逸見而嘆曰。晉朝石塔寺今為寶光寺也。<a 
name="1015a01" id="1015a01"></a>人問其故。逸曰。晉朝三十二寺。盡皆湮滅。<a 
name="1015a02" id="1015a02"></a>唯此寺獨存。指園中一處曰。此是浴室。前<a 
name="1015a03" id="1015a03"></a>五步。應有一井。眾僧掘之。果得屋及井焉。<a 
name="1015a04" id="1015a04"></a>井雖填塞磚口如初。浴堂下猶有石數十枚。<a 
name="1015a05" id="1015a05"></a>當時園池平衍。果菜<span class="gaiji">&#x8471;<!--gaiji,蔥,1[卄/匆/心],2&#x8471;,3--></span>青。莫不嘆息焉。園<a 
name="1015a06" id="1015a06"></a>中有一海。號咸池。葭菼被岸。菱荷覆水。青<a 
name="1015a07" id="1015a07"></a>松翠竹。羅生其旁。京邑士子。至於良辰美<a 
name="1015a08" id="1015a08"></a>日。休沐告歸。徵友命朋。來遊此寺。雷車接<a 
name="1015a09" id="1015a09"></a>軫。羽蓋成陰。或置酒林泉。題詩花圃。折藕<a 
name="1015a10" id="1015a10"></a>浮瓜。以為興適。普泰末。雍西刺史隴西王<a 
name="1015a11" id="1015a11"></a>爾朱天光總士馬於此寺。寺門無何都崩。天<a 
name="1015a12" id="1015a12"></a>光見而惡之。其年天光戰敗斬於東市也。</p><a 
name="1015a13" id="1015a13"></a><p style="text-indent: 0em; margin-left: 0em"><span class="linehead"></span>法雲寺。西域烏場國胡沙門僧摩羅所立<a 
name="1015a14" id="1015a14"></a>也。在寶光寺西。隔牆並門。摩羅聰慧利根。<a 
name="1015a15" id="1015a15"></a>學窮釋氏。至中國即曉魏言<span class="gaiji">&#x96B7;<!--gaiji,隸,1[隸-木+士],2&#x96B7;,3--></span>書。凡聞見<a 
name="1015a16" id="1015a16"></a>無不通解。是以道俗貴賤同歸仰之。作祇洹<a 
name="1015a17" id="1015a17"></a>寺一所。工制甚精。佛殿僧房皆為胡飾。<a 
name="1015a18" id="1015a18"></a>丹素炫彩金玉垂輝。摹寫真容。似丈六之<a 
name="1015a19" id="1015a19"></a>見鹿苑。神光壯麗。若金剛之在雙林。伽藍之<a 
name="1015a20" id="1015a20"></a>內花果蔚茂。芳草蔓合。嘉木被庭。京師沙<a 
name="1015a21" id="1015a21"></a>門好胡法者。皆就摩羅受持之。戒行真苦難<a 
name="1015a22" id="1015a22"></a>可揄揚。祕<span class="gaiji">&#x546A;<!--gaiji,咒,1[口*兄],2&#x546A;,3--></span>神驗。閻浮所無。<span class="gaiji">&#x546A;<!--gaiji,咒,1[口*兄],2&#x546A;,3--></span>枯樹能生<a 
name="1015a23" id="1015a23"></a>枝葉。<span class="gaiji">&#x546A;<!--gaiji,咒,1[口*兄],2&#x546A;,3--></span>人變為驢馬。見之莫不忻怖。西域所<a 
name="1015a24" id="1015a24"></a>齎舍利骨及佛牙經像皆在此寺。寺北有侍<a 
name="1015a25" id="1015a25"></a>中尚書令臨淮王彧宅。彧博通典籍。辨慧清<a 
name="1015a26" id="1015a26"></a>恬。風儀詳審。容止可觀。至三元肇慶。萬國<a 
name="1015a27" id="1015a27"></a>齊珍。金蟬曜首。寶玉鳴腰。負荷執笏。逶迤<a 
name="1015a28" id="1015a28"></a>複道。觀者忘疲。莫不歎服。彧性愛林泉。又<a 
name="1015a29" id="1015a29"></a>重賓客。至於春風扇揚。花樹如錦。晨食南<a 
name="1015b01" id="1015b01"></a>館。夜遊後園。僚寀成群。俊民滿席。絲桐發<a 
name="1015b02" id="1015b02"></a><span class="gaiji">&#x54CD;<!--gaiji,響,1[口*向],2&#x54CD;,3--></span>。羽觴流行。詩賦並陳。清言乍起。莫不飲<a 
name="1015b03" id="1015b03"></a>其玄奧。忘其褊<span class="gaiji">&#x90C4;<!--gaiji,,1[郗-巾+ㄙ],2&#x90C4;,3--></span>焉。是以入彧室者謂登<a 
name="1015b04" id="1015b04"></a>仙也。荊州秀才張裴裳為五言。有清拔之<a 
name="1015b05" id="1015b05"></a>句云。異秋花共色。別樹鳥同聲。彧以蛟龍<a 
name="1015b06" id="1015b06"></a>錦賜之。亦有得緋紬緋綾者。唯河東。裴子明<a 
name="1015b07" id="1015b07"></a>為詩不工。罰酒一石。子明八日而醉眠。時<a 
name="1015b08" id="1015b08"></a>人譬之山濤。及爾朱兆入京師。彧為亂兵所<a 
name="1015b09" id="1015b09"></a>害。朝野痛惜焉。出西陽門外四里御道南有<a 
name="1015b10" id="1015b10"></a>洛陽大市。周迴八里市南有皇女臺。漢大將<a 
name="1015b11" id="1015b11"></a>軍梁冀所造。猶高五丈餘。景明中。比丘道<a 
name="1015b12" id="1015b12"></a>恒立靈僊寺於其上。臺西有河陽縣臺。中<a 
name="1015b13" id="1015b13"></a>有侍中侯剛宅。市西北有土山魚池。亦冀之<a 
name="1015b14" id="1015b14"></a>所造。即漢書所謂。採土築山十里。九<span class="gaiji">&#x5742;<!--gaiji,阪,1[土*反],2&#x5742;,3--></span>以象<a 
name="1015b15" id="1015b15"></a>二崤者。市東有通商達貨二里。里內之人。盡<a 
name="1015b16" id="1015b16"></a>皆工巧屠販為生。資財巨萬。有劉寶者最為<a 
name="1015b17" id="1015b17"></a>富室。州郡都會之處。皆立一宅。各養馬一匹。<a 
name="1015b18" id="1015b18"></a>至於鹽粟。貴賤市價高下所在一例。舟車所<a 
name="1015b19" id="1015b19"></a>通足跡所履。莫不商販焉。是以海內之貨咸<a 
name="1015b20" id="1015b20"></a>萃其庭。產匹銅山家藏金穴。宅宇踰制樓觀<a 
name="1015b21" id="1015b21"></a>出雲。車馬服飾擬於王者。市南有調音樂律<a 
name="1015b22" id="1015b22"></a>二里。里內之人。絲竹謳歌。天下妙伎出焉。有<a 
name="1015b23" id="1015b23"></a>田僧超者善吹笳。能為壯士歌項羽吟。征西<a 
name="1015b24" id="1015b24"></a>將軍崔延伯甚愛之。正光末。高平失據虐<a 
name="1015b25" id="1015b25"></a>吏充斥。賊帥萬侯醜奴寇暴涇岐之間。朝廷<a 
name="1015b26" id="1015b26"></a>為旱食。延伯總步騎五萬討之。延伯出師<a 
name="1015b27" id="1015b27"></a>於洛陽城西張方橋。即漢之夕陽亭也。時公<a 
name="1015b28" id="1015b28"></a>卿祖道車騎成列。延伯危冠長劍。耀武於前。<a 
name="1015b29" id="1015b29"></a>僧超吹壯士笛曲於後。聞之者懦夫成勇。劍<a 
name="1015c01" id="1015c01"></a>客思奮。延伯膽略不群。威名卓著。為國展力。<a 
name="1015c02" id="1015c02"></a>二十餘年。攻無全城戰無橫陣。是以朝廷傾<a 
name="1015c03" id="1015c03"></a>心送之。延伯每臨場令僧超為壯士聲。甲冑<a 
name="1015c04" id="1015c04"></a>之士踴躍單馬入陣。旁若無人。勇冠三軍。<a 
name="1015c05" id="1015c05"></a>威鎮戎<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>。二年之間獻捷相繼。醜奴募善射<a 
name="1015c06" id="1015c06"></a>者射僧超亡。延伯悲惜哀慟。左右謂伯牙<a 
name="1015c07" id="1015c07"></a>之失鐘子期不能過也。後延伯為流矢所<a 
name="1015c08" id="1015c08"></a>中。卒於軍中。於是五萬之師。一時潰散。市西<a 
name="1015c09" id="1015c09"></a>有退酤治觴二里。里內之人。多醞酒為業。河<a 
name="1015c10" id="1015c10"></a>東人劉白墮善能釀酒。季夏六月時暑赫晞<a 
name="1015c11" id="1015c11"></a>以甖貯酒暴於日中。經一旬其酒不動。飲<a 
name="1015c12" id="1015c12"></a>之香美。而醉經月不醒。京師朝貴多出郡登<a 
name="1015c13" id="1015c13"></a>藩。遠相餉饋。踰于千里。以其遠至。號曰鶴<a 
name="1015c14" id="1015c14"></a>觴。亦名騎驢酒。永熙年中。南青州刺史毛鴻<a 
name="1015c15" id="1015c15"></a>賓齎酒之蕃。逢路賊。盜飲之即醉。皆被擒<a 
name="1015c16" id="1015c16"></a>獲。因復命擒姦酒遊俠。語曰。不畏張弓拔<a 
name="1015c17" id="1015c17"></a>刀。唯畏白墮春醪。市北慈孝奉終二里。里<a 
name="1015c18" id="1015c18"></a>內之人。以賣棺槨為業。賃<span class="gaiji">&#x8F5C;<!--gaiji,,1[車*需],2&#x8F5C;,3--></span>車為事。有輓<a 
name="1015c19" id="1015c19"></a>歌。孫巖娶妻三年。不脫衣而臥。巖因怪之。伺<a 
name="1015c20" id="1015c20"></a>其睡。陰解其衣。有毛長三尺似野狐尾。巖<a 
name="1016a01" id="1016a01"></a>懼而出之。妻臨去將刀截巖髮而走。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>人逐<a 
name="1016a02" id="1016a02"></a>之。變成一狐。追之不得。其後京邑被截髮者<a 
name="1016a03" id="1016a03"></a>一百三十餘人。初變婦人衣服靚粧。行路人<a 
name="1016a04" id="1016a04"></a>見而悅。近之皆被截髮。當時有婦人著綵衣<a 
name="1016a05" id="1016a05"></a>者。人皆指為狐魅。熙平二年四月有此至<a 
name="1016a06" id="1016a06"></a>秋乃止。別有準財金肆二里。富人在焉。凡此<a 
name="1016a07" id="1016a07"></a>十里。多諸工商貨殖之民。千金比屋。層樓對<a 
name="1016a08" id="1016a08"></a>出。重門啟扇。閣道交通。迭相臨望。金銀錦<a 
name="1016a09" id="1016a09"></a>繡。奴婢緹衣。五味八珍。僕<span class="gaiji">&#x96B7;<!--gaiji,隸,1[隸-木+士],2&#x96B7;,3--></span>畢口。神龜年<a 
name="1016a10" id="1016a10"></a>中。以工商上僭不聽金銀錦繡。雖立此<a 
name="1016a11" id="1016a11"></a>制竟不施行。準財里內有開善寺。京兆人韋<a 
name="1016a12" id="1016a12"></a>英宅也。英早卒。其妻梁氏不治喪而嫁。更<a 
name="1016a13" id="1016a13"></a>約河內人向子集為夫。雖云改嫁仍居英宅。<a 
name="1016a14" id="1016a14"></a>英聞梁氏嫁。白日來歸乘馬將數人。至於庭<a 
name="1016a15" id="1016a15"></a>前呼曰阿梁卿忘我也。子集驚怖張弓射之。<a 
name="1016a16" id="1016a16"></a>應弦而倒。即變為桃人。所騎之馬亦變為<a 
name="1016a17" id="1016a17"></a>茅馬。從者數人盡化為蒲人。梁氏惶懼捨宅<a 
name="1016a18" id="1016a18"></a>為寺。南陽人侯慶有銅像一軀。可高丈餘。慶<a 
name="1016a19" id="1016a19"></a>有牛一頭。擬為金色。遇急事。遂以牛他用之。<a 
name="1016a20" id="1016a20"></a>經二年慶妻馬氏忽夢此像。謂之曰。卿夫婦<a 
name="1016a21" id="1016a21"></a>負我。金色久而不償。今取卿兒醜多以償<a 
name="1016a22" id="1016a22"></a>金色焉。悟覺心不遑安至曉。醜多得病<a 
name="1016a23" id="1016a23"></a>而亡。慶年五十。唯有一子悲哀之。聲感於行<a 
name="1016a24" id="1016a24"></a>路。醜多亡日。像自然金色。光照四<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>。一里<a 
name="1016a25" id="1016a25"></a>之內咸聞香氣。僧俗長幼皆來觀<span class="gaiji">&#x89A9;<!--gaiji,睹,1[者*見],2&#x89A9;,3--></span>。尚書右<a 
name="1016a26" id="1016a26"></a>僕射元稹。聞里內頻有怪異。遂改準財為<a 
name="1016a27" id="1016a27"></a>齊諧里也。自退酤以西。張方溝以東。南臨<a 
name="1016a28" id="1016a28"></a>洛水。北達芒山。其間東西二里。南北十五里。<a 
name="1016a29" id="1016a29"></a>並名為壽丘里。皇宗所居也。民間號為王子<a 
name="1016b01" id="1016b01"></a>坊。當時四海晏清八荒率職縹囊紀慶玉燭<a 
name="1016b02" id="1016b02"></a>調辰。百姓殷阜。年登俗樂。鰥寡不聞犬豕之<a 
name="1016b03" id="1016b03"></a>食。煢獨不見牛馬之衣。於是帝族王侯外戚<a 
name="1016b04" id="1016b04"></a>公主。擅山海之富。居川林之饒。爭修園宅。互<a 
name="1016b05" id="1016b05"></a>相誇競。崇門豐室。洞戶連房。飛館生風。重樓<a 
name="1016b06" id="1016b06"></a>起霧。高臺芳樹家家而築。花林曲池園園而<a 
name="1016b07" id="1016b07"></a>有。莫不桃李夏綠竹柏冬青。而河間王琛最<a 
name="1016b08" id="1016b08"></a>為豪首。常與高陽爭衡。造文柏堂。形如徽<a 
name="1016b09" id="1016b09"></a>音殿。置玉丼金罐。以金五色績為繩。妓女<a 
name="1016b10" id="1016b10"></a>三百人。盡皆國色。有婢朝雲善吹箎。能為團<a 
name="1016b11" id="1016b11"></a>扇歌壟上聲。琛為秦州刺史。諸羌外叛屢討<a 
name="1016b12" id="1016b12"></a>之不降。琛令朝雲假為貧嫗吹箎而乞。諸<a 
name="1016b13" id="1016b13"></a>羌聞之悉皆流涕。迭相謂曰。何為棄墳井在<a 
name="1016b14" id="1016b14"></a>山谷為<span class="gaiji">寇<!--gaiji,寇,1[寇-(敲-高)+ㄆ],2&#x21A25;,3--></span>也。即相率歸降。秦民語曰。快馬<a 
name="1016b15" id="1016b15"></a>健兒不如老嫗吹箎。琛在秦州多無政績。遣<a 
name="1016b16" id="1016b16"></a>使向西域求名馬。遠至波斯國得千里馬。號<a 
name="1016b17" id="1016b17"></a>曰追風赤驥。次有七百里者十餘匹。皆有<a 
name="1016b18" id="1016b18"></a>名字。以銀為槽。金為鎖環。諸王服其豪富。<a 
name="1016b19" id="1016b19"></a>琛語人云。晉室石崇乃是庶姓。猶能雉頭<a 
name="1016b20" id="1016b20"></a>狐腋畫卯雕薪。況我大魏天王不為華侈。<a 
name="1016b21" id="1016b21"></a>造迎風館。於後園<span class="gaiji">&#x7A93;<!--gaiji,窗,1[穴/ㄙ/心],2&#x7A93;,3--></span>戶之上。列錢青瑣。玉鳳<a 
name="1016b22" id="1016b22"></a><span class="gaiji">[銜-金+缶]<!--gaiji,,1[銜-金+缶],2&#x4616;,3--></span>鈴。金龍吐佩。素柰朱李枝條入簷。伎女<a 
name="1016b23" id="1016b23"></a>樓上坐而摘食。琛常會宗室陳諸寶器。金瓶<a 
name="1016b24" id="1016b24"></a>銀瓮百餘口。甌檠盤盒稱是。自餘酒器。有<a 
name="1016b25" id="1016b25"></a>水晶<span class="gaiji">&#x9262;<!--gaiji,缽,1[金*本],2&#x9262;,3--></span>。瑪瑙琉璃碗。赤玉<span class="gaiji">&#x5DF5;<!--gaiji,卮,1[梔-木],2&#x5DF5;,3--></span>數十枚。作工<a 
name="1016b26" id="1016b26"></a>奇妙。中土所無。皆從西域而來。又陳女樂<a 
name="1016b27" id="1016b27"></a>及諸名馬。復引諸王按行府庫。錦罽珠璣。<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span><a 
name="1016b28" id="1016b28"></a>羅霧縠。充積其內。<span class="gaiji">&#x7D89;<!--gaiji,繡,1[糸*秀],2&#x7D89;,3--></span>纈油綾絲綵越葛。錢<a 
name="1016b29" id="1016b29"></a>絹等。不可數計。琛忽謂章武王融曰。不恨<a 
name="1016c01" id="1016c01"></a>我不見石崇。恨石崇不見我。融立性貪暴志<a 
name="1016c02" id="1016c02"></a>欲無限。見之惋歎。不覺生疾還家。臥三日不<a 
name="1016c03" id="1016c03"></a>起江陽王繼來省疾謂曰。卿之財產應得抗<a 
name="1016c04" id="1016c04"></a>衡。何為嘆<span class="corr" title='[羡&gt;羨]'>羨</span>以至於此。融曰。常謂高陽一人<a 
name="1016c05" id="1016c05"></a>寶貨多融。誰知河間瞻之在前。繼<span class="gaiji">&#x54B2;<!--gaiji,笑,1[朕-月+口],2&#x54B2;,3--></span>曰。卿<a 
name="1016c06" id="1016c06"></a>欲作袁術之在淮南。不知世間復有劉備也。<a 
name="1016c07" id="1016c07"></a>融乃蹶起置酒作樂。于時國家殷富。庫藏盈<a 
name="1016c08" id="1016c08"></a>溢。錢絹露積於廊者。不可較數。及太后賜<a 
name="1016c09" id="1016c09"></a>百官負絹任意自取。朝臣莫不稱力而去。<a 
name="1016c10" id="1016c10"></a>唯融與陳留侯李崇負絹過。性蹶倒傷裸。<a 
name="1016c11" id="1016c11"></a>侍中崔光止取兩匹。太后問侍中何少。對<a 
name="1016c12" id="1016c12"></a>曰。臣有兩手。唯堪兩匹所獲多矣。朝貴服其<a 
name="1016c13" id="1016c13"></a>清廉。經河陰之役諸元殲盡。王侯第宅多題<a 
name="1016c14" id="1016c14"></a>為寺。壽丘里閭列剎相望。祇洹<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>起寶塔高<a 
name="1016c15" id="1016c15"></a>凌。四月初八日。京師士女多至河間寺。觀<a 
name="1016c16" id="1016c16"></a>其廊廡綺麗無不歎息。以為蓬萊仙室亦不<a 
name="1016c17" id="1016c17"></a>是過。入其後園。見溝瀆蹇產。石磴礁<a 
name="1016c18" id="1016c18"></a>嶢朱荷出也。綠萍浮水。飛梁跨閣。樹出雲。<a 
name="1017a01" id="1017a01"></a>咸皆唧唧。雖梁王兔苑想之不如也。</p><a 
name="1017a02" id="1017a02"></a><p style="text-indent: 0em; margin-left: 0em"><span class="linehead"></span>追光寺。侍中尚書令東平王略之宅也。略生<a 
name="1017a03" id="1017a03"></a>而岐嶷。幼則老成。博洽群書。好道不倦。神<a 
name="1017a04" id="1017a04"></a>龜中。為黃門侍郎。元義專政虐加宰輔。略密<a 
name="1017a05" id="1017a05"></a>與其兄相州刺史中山王熙欲起義兵問罪君<a 
name="1017a06" id="1017a06"></a>側雄規不就釁起同謀。略兄弟四人並罹塗<a 
name="1017a07" id="1017a07"></a>炭。唯略一身逃命江右。蕭衍素聞略名。見<a 
name="1017a08" id="1017a08"></a>其器度寬雅文學優瞻。甚敬重之。謂曰。洛中<a 
name="1017a09" id="1017a09"></a>如王者幾人。略對曰。臣在本朝之日。承乏攝<a 
name="1017a10" id="1017a10"></a>官。至於宗廟之美百官之富。鴛鸞接翼<span class="corr" title='[[木*巳]&gt;杞]'>杞</span>梓<a 
name="1017a11" id="1017a11"></a>成陰。如臣之比趙咨所云。車載斗量不可數<a 
name="1017a12" id="1017a12"></a>盡。衍大笑。乃封略為中山王。食邑千戶。儀比<a 
name="1017a13" id="1017a13"></a>王子。又除宣城太守。給鼓次一部劍卒千<a 
name="1017a14" id="1017a14"></a>人。略為政清肅。甚有治聲。江東朝貴侈於<a 
name="1017a15" id="1017a15"></a>矜尚。見略入朝莫不憚其進止。尋遷信武將<a 
name="1017a16" id="1017a16"></a>軍衡州刺史。孝昌元年。明帝宥吳人江革。請<a 
name="1017a17" id="1017a17"></a>略歸國。江革者蕭衍之大將也。蕭衍謂曰。朕<a 
name="1017a18" id="1017a18"></a>寧失江革不得無王。略曰。臣遭家禍難。白<a 
name="1017a19" id="1017a19"></a>骨未收。乞還本朝敘錄存沒。因即悲泣。衍<a 
name="1017a20" id="1017a20"></a>哀而遣之。乃賜錢五百萬。金二百斤。銀五百<a 
name="1017a21" id="1017a21"></a>斤。錦繡寶玩之物不可稱數。親帥百官送於<a 
name="1017a22" id="1017a22"></a>江上。作五言詩。贈者百餘人。凡見禮敬如<a 
name="1017a23" id="1017a23"></a>親比。略始濟淮。明帝拜略侍中義陽王。食。<a 
name="1017a24" id="1017a24"></a>邑千戶。略至闕。詔曰。昔劉蒼好善利建東平。<a 
name="1017a25" id="1017a25"></a>曹植能文大啟陳國。是用聲彪盤石義<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>維<a 
name="1017a26" id="1017a26"></a>城。侍中義陽王略體自藩華。門勳夙著內潤外<a 
name="1017a27" id="1017a27"></a>朗。兄弟偉如既見義亡家捐生殉國。永言<a 
name="1017a28" id="1017a28"></a>忠烈何日忘之。往雖弛擔為梁。今便言旋闕<a 
name="1017a29" id="1017a29"></a>下。有志有節。能始能終。方傳美丹青。懸諸日<a 
name="1017b01" id="1017b01"></a>月。略前未至之日即心立稱。故封義陽。然國<a 
name="1017b02" id="1017b02"></a>既邊地。寓食他邑。求之二三未為盡善。宜比<a 
name="1017b03" id="1017b03"></a>德均封追芳曩烈。可改封東平王。戶數如前。<a 
name="1017b04" id="1017b04"></a>尋進尚書令儀同三司。領國子祭酒侍中如<a 
name="1017b05" id="1017b05"></a>故。略從容閑雅。本自天資。出南入北轉復高<a 
name="1017b06" id="1017b06"></a>邁。言論動止朝野師模。建義元年薨於河陰。<a 
name="1017b07" id="1017b07"></a>贈太保。諡曰文貞。嗣王景式捨宅為此寺。</p><a 
name="1017b08" id="1017b08"></a><p style="text-indent: 0em; margin-left: 0em"><span class="linehead"></span>融覺寺。清河文獻王懌所立也。在閶闔門外<a 
name="1017b09" id="1017b09"></a>御道南。有五層浮圖一所。與<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>覺寺齊等。佛<a 
name="1017b10" id="1017b10"></a>殿僧房充溢一里。比丘曇謨最善於禪學。<a 
name="1017b11" id="1017b11"></a>講涅槃花嚴。僧徙千人。天竺國胡沙門菩提<a 
name="1017b12" id="1017b12"></a>流支見而禮之號為菩薩。流支解佛義知名。<a 
name="1017b13" id="1017b13"></a>西土諸夷號為羅漢。曉魏言及<span class="gaiji">&#x96B7;<!--gaiji,隸,1[隸-木+士],2&#x96B7;,3--></span>書。翻十<a 
name="1017b14" id="1017b14"></a>地楞伽及諸經論二十三部。雖石室之寫金<a 
name="1017b15" id="1017b15"></a>言。草堂之傳真教。不能過也。流支讀曇謨最<a 
name="1017b16" id="1017b16"></a>大乘義章。每彈指讚嘆唱言微妙。即為胡書<a 
name="1017b17" id="1017b17"></a>寫之傳之。於西域沙門常東向遙禮之。號<a 
name="1017b18" id="1017b18"></a>曇謨最為東方聖人。</p><a 
name="1017b19" id="1017b19"></a><p style="text-indent: 0em; margin-left: 0em"><span class="linehead"></span>大覺寺。廣平王懷捨宅也。在融覺寺西一<a 
name="1017b20" id="1017b20"></a>里許。北瞻芒嶺。南眺洛汭。東望宮闕。西顧旗<a 
name="1017b21" id="1017b21"></a>亭。禪<span class="gaiji">&#x81EF;<!--gaiji,皋,1[自/(犀-尸-牛)/十],2&#x81EF;,3--></span>顯<span class="corr" title='[敝&gt;敞]'>敞</span>。實為勝地。是以溫子升碑云。<a 
name="1017b22" id="1017b22"></a>面水背山。左朝右市是也。環所居之堂上置<a 
name="1017b23" id="1017b23"></a>七佛。林池飛閣比之景明。至於春風動樹。則<a 
name="1017b24" id="1017b24"></a>蘭開紫葉。秋霜降草。則菊吐黃花。名僧大德<a 
name="1017b25" id="1017b25"></a>寂以遣煩。永熙年中平陽王即位。造磚浮圖<a 
name="1017b26" id="1017b26"></a>一所。是土石之工窮精極麗。詔中書舍人溫<a 
name="1017b27" id="1017b27"></a>子升以為文也。</p><a 
name="1017b28" id="1017b28"></a><p style="text-indent: 0em; margin-left: 0em"><span class="linehead"></span><span class="corr" title='[水&gt;永]'>永</span>明寺。宣武皇帝所立也。在大覺寺東。時佛<a 
name="1017b29" id="1017b29"></a>法經像盛於洛陽。異國沙門咸來輻輳。負錫<a 
name="1017c01" id="1017c01"></a>持經。適茲藥土。世宗故立此寺以憩之。房<a 
name="1017c02" id="1017c02"></a>廡連<span class="gaiji">&#x4E98;<!--gaiji,,1[一/旦],2&#x4E98;,3--></span>一千餘間。庭列脩竹。簷拂高松。奇<a 
name="1017c03" id="1017c03"></a>花異草。駢闐<span class="gaiji">&#x5826;<!--gaiji,階,1[土*皆],2&#x5826;,3--></span>砌。百國沙門三千餘人。西<a 
name="1017c04" id="1017c04"></a>域遠者乃至大秦國。盡天地之西垂。績紡<a 
name="1017c05" id="1017c05"></a>百姓野居。邑屋相望。衣服車馬。擬儀中國。<a 
name="1017c06" id="1017c06"></a>南中有歌營國。去京師甚遠。風土隔絕。世<a 
name="1017c07" id="1017c07"></a>不與中國交通。雖二漢及魏亦未曾至也。今<a 
name="1017c08" id="1017c08"></a>始有沙門焉子善提拔陀。自云北行一月<a 
name="1017c09" id="1017c09"></a>日。至勾稚國。北行十一日至孫典國。從孫<a 
name="1017c10" id="1017c10"></a>典國北行三十日至扶南國。方五千里。南夷<a 
name="1017c11" id="1017c11"></a>之國最為強大。民戶殷多。出明珠金玉及<a 
name="1017c12" id="1017c12"></a>水精珍異。饒檳榔。從扶南國北行一月至林<a 
name="1017c13" id="1017c13"></a>邑國。出林邑入蕭衍國。拔陀至楊州歲餘。隨<a 
name="1017c14" id="1017c14"></a>楊州比丘法融。來至京師。沙門問其南方風<a 
name="1017c15" id="1017c15"></a>俗。拔陀云。古有奴調國。乘四輪馬為車。斯調<a 
name="1017c16" id="1017c16"></a>國出火浣布。以樹皮為之。其樹入火不燃。凡<a 
name="1017c17" id="1017c17"></a>南方諸國。皆因城廓而居。多饒珍麗。民俗淳<a 
name="1017c18" id="1017c18"></a>善。質直好義。亦與西國大秦安息身毒諸國<a 
name="1017c19" id="1017c19"></a>交通往來。或三方四方浮浪乘風。百日便<a 
name="1017c20" id="1017c20"></a>至。率奉佛教。好生惡殺。寺西有宜牛里。里內<a 
name="1017c21" id="1017c21"></a>有陳留王景皓侍中安定公胡元吉等二宅。<a 
name="1017c22" id="1017c22"></a>景皓者河內刺史陳留莊王祚之子。立性虛<a 
name="1018a01" id="1018a01"></a>豁。少有大度。愛人好事。待物無遺。夙善玄<a 
name="1018a02" id="1018a02"></a>言道家之業。遂捨半宅安置佛徒。演唱大乘<a 
name="1018a03" id="1018a03"></a>數部並進。京師大德超光<span class="gaiji">[日*延]<!--gaiji,,1[日*延],2&#x231B4;,3--></span>榮四法師三藏<a 
name="1018a04" id="1018a04"></a>胡沙門菩提流支等咸預其席。諸方伎術之<a 
name="1018a05" id="1018a05"></a>士莫不歸赴。時有奉朝請孟仲暉者。武城人<a 
name="1018a06" id="1018a06"></a>也。父賓金城太守。暉志性聰明。學兼釋氏。四<a 
name="1018a07" id="1018a07"></a>諦之義窮其旨歸。恒來造第與沙門論議。時<a 
name="1018a08" id="1018a08"></a>號為玄宗先生。暉遂造人中夾貯像一軀。<a 
name="1018a09" id="1018a09"></a>相好端嚴。希世所有。置皓前廳須臾彌寶坐。<a 
name="1018a10" id="1018a10"></a>永安二年中。此像每夜行遶其坐。四面<span class="gaiji">&#x811A;<!--gaiji,腳,1[腳-谷+去],2&#x811A;,3--></span>跡<a 
name="1018a11" id="1018a11"></a>隱地成文。於是士庶異之。咸來觀矚。由是發<a 
name="1018a12" id="1018a12"></a>心者亦復無量。永熙三年秋。忽然自去。莫知<a 
name="1018a13" id="1018a13"></a>所之。其年冬而京師遷鄴。武定五年暉為洛<a 
name="1018a14" id="1018a14"></a>州開府長史。重加採訪。寥無影<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。出閶闔門<a 
name="1018a15" id="1018a15"></a>城外七里。長分橋。中朝時。以穀水浚急注於<a 
name="1018a16" id="1018a16"></a>城下多壞民家。立石橋以限之。長則分流入<a 
name="1018a17" id="1018a17"></a>洛。故名曰長分橋。或云。晉河間王在長安。遣<a 
name="1018a18" id="1018a18"></a>張方征長沙王。營軍於此。因為張方橋也。<a 
name="1018a19" id="1018a19"></a>未知孰是。今民間訛語。號為張夫人橋。朝<a 
name="1018a20" id="1018a20"></a>士送迎多在此處。長分橋西有千金堰。計其<a 
name="1018a21" id="1018a21"></a>水利日益千金。因以為名。昔都水使者陳勰<a 
name="1018a22" id="1018a22"></a>所造。令備夫一千歲恒修之。</p><a 
name="1018a23" id="1018a23"></a><p><span class="juanname">洛陽城西伽藍記卷第四</span></p>
<hr>【經文資訊】大正藏第 51 冊 No. 2092 洛陽伽藍記<br>【版本記錄】CBETA 電子佛典 Rev. 1.21 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdfdc.html?index=T51n2092" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2092_004 by HTTrack Website Copier/3.x [XR&CO'2008], Mon, 02 Jun 2014 23:52:11 GMT -->
</html>
