<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_007 by HTTrack Website Copier/3.x [XR&CO'2008], Mon, 02 Jun 2014 23:20:30 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6300.gif?utmac=MO-30696269-4&amp;utmn=1375080615&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30&amp;utmp=%2Fmobile%2Findex.php%3Findex%3DT30n1579_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index54ec.html?index=T30n1579_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 7 卷</p>
	<a href="index0c48.html?index=T30n1579_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷7]">　
<a 
name="0308c09" id="0308c09"></a><a 
name="0308c10" id="0308c10"></a><a 
name="0308c11" id="0308c11"></a><p><span class="juanname">瑜伽師地論卷第七<a 
name="0308c12" id="0308c12"></a><a 
name="0308c13" id="0308c13"></a><p style="margin-left: 4em"><span class="byline">彌勒菩薩說</span></p><a 
name="0308c14" id="0308c14"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0308c15" id="0308c15"></a><p style="margin-left: 4em"><span class="headname">本地分中有尋有伺等三地之四</span></p></span></p><a 
name="0308c16" id="0308c16"></a><p style="text-indent: 0em; margin-left: 0em"><span class="linehead"></span>宿作因論者猶如有一若沙門若婆羅門。起<a 
name="0308c17" id="0308c17"></a>如是見立如是論。廣說如經。凡諸世間所<a 
name="0308c18" id="0308c18"></a>有士夫補特伽羅所受者。謂現所受苦。皆<a 
name="0308c19" id="0308c19"></a>由宿作為因者。謂由宿惡為因。由勤精進<a 
name="0308c20" id="0308c20"></a>吐舊業故者。謂由現法極自苦行現在新<a 
name="0308c21" id="0308c21"></a>業。由不作因之所害故者。謂諸不善業。如<a 
name="0308c22" id="0308c22"></a>是於後不復有漏者。謂一向是善性故。說<a 
name="0308c23" id="0308c23"></a>後無漏。由無漏故業盡者謂諸惡業。由業<a 
name="0308c24" id="0308c24"></a>盡故苦盡者謂宿因所作及現法方便所招<a 
name="0308c25" id="0308c25"></a>苦惱。由苦盡故得證苦邊者。謂證餘生相<a 
name="0308c26" id="0308c26"></a>續苦盡。謂無繫外道作如是計。問何因緣故<a 
name="0308c27" id="0308c27"></a>彼諸外道起如是見立如是論。答由教及<a 
name="0308c28" id="0308c28"></a>理故教如前說。理者猶如有一為性尋思。<a 
name="0308c29" id="0308c29"></a>為性觀察。廣說如前。由見現法士夫作用<a 
name="0309a01" id="0309a01"></a>不決定故。所以者何。彼見世間雖具正方<a 
name="0309a02" id="0309a02"></a>便而招於苦。雖具邪方便而致於樂。彼如<a 
name="0309a03" id="0309a03"></a>是思。若由現法士夫作用為彼因者。彼應<a 
name="0309a04" id="0309a04"></a>顛倒。由彼所見非顛倒故。是故彼皆以宿<a 
name="0309a05" id="0309a05"></a>作為因。由此理故。彼起如是見立如是<a 
name="0309a06" id="0309a06"></a>論。</p><p style="text-indent: 0em; margin-left: 0em"><span class="linehead"></span>今應問彼汝何所欲。現法方便所招之<a 
name="0309a07" id="0309a07"></a>苦。為用宿作為因。為用現法方便為因。<a 
name="0309a08" id="0309a08"></a>若用宿作為因者。汝先所說由勤精進吐<a 
name="0309a09" id="0309a09"></a>舊業故現在新業由不作因之所害故。如<a 
name="0309a10" id="0309a10"></a>是於後不復有漏。乃至廣說。不應道理。<a 
name="0309a11" id="0309a11"></a>若用現法方便為因者。汝先所說。凡諸世<a 
name="0309a12" id="0309a12"></a>間所有士夫補特伽羅所受皆由宿作為<a 
name="0309a13" id="0309a13"></a>因不應道理。如是現法方便苦。宿作為因<a 
name="0309a14" id="0309a14"></a>故現法士夫用為因故。皆不應道理。是故<a 
name="0309a15" id="0309a15"></a>此論非如理說。我今當說如實因相。或有<a 
name="0309a16" id="0309a16"></a>諸苦唯用宿作為因。猶如有一自業增上<a 
name="0309a17" id="0309a17"></a>力故生諸惡趣或貧窮家。或復有苦雜因所<a 
name="0309a18" id="0309a18"></a>生。謂如有一因邪事王不獲樂果而反<a 
name="0309a19" id="0309a19"></a>致苦。如事於王。如是由諸言說商賈等業。<a 
name="0309a20" id="0309a20"></a>由事農業。由劫盜業。或於他有情作損害<a 
name="0309a21" id="0309a21"></a>事。若有福者獲得富樂。若無福者雖設功<a 
name="0309a22" id="0309a22"></a>用而無果遂。或復有法純由現在功用因<a 
name="0309a23" id="0309a23"></a>得。如新所造引餘有業或聽聞正法於法<a 
name="0309a24" id="0309a24"></a>覺察。或復發起威儀業路。或復修學工巧業<a 
name="0309a25" id="0309a25"></a>處。如是等類。唯因現在士夫功用。</p><a 
name="0309a26" id="0309a26"></a><p style="text-indent: 0em; margin-left: 0em"><span class="linehead"></span>自在等作者論者。由如有一或沙門或婆羅<a 
name="0309a27" id="0309a27"></a>門。起如是見立如是論。凡諸世間所有士<a 
name="0309a28" id="0309a28"></a>夫補特伽羅所受彼一切。或以自在變化為<a 
name="0309a29" id="0309a29"></a>因。或餘丈夫變化為因。諸如是等謂說自<a 
name="0309b01" id="0309b01"></a>在等不平等因論者作如是計。問何因緣故<a 
name="0309b02" id="0309b02"></a>起如是見立如是論。答由教及理。教如<a 
name="0309b03" id="0309b03"></a>前說。理者。猶如有一為性尋思。為性觀察。<a 
name="0309b04" id="0309b04"></a>廣說如前。彼由現見於因果中世間有情<a 
name="0309b05" id="0309b05"></a>不隨欲轉故作此計。所以者何。現見世間<a 
name="0309b06" id="0309b06"></a>有情。於彼因時欲修淨業。不遂本欲。反<a 
name="0309b07" id="0309b07"></a>更為惡。於彼果時願生善趣樂世界中。不<a 
name="0309b08" id="0309b08"></a>遂本欲。墮惡趣等。意謂受樂不遂所欲。<a 
name="0309b09" id="0309b09"></a>反受諸苦。由見此故。彼作是思。世間諸物<a 
name="0309b10" id="0309b10"></a>必應別有作者生者及變化者為彼物父。<a 
name="0309b11" id="0309b11"></a>謂自在天或復其餘。</p><p style="text-indent: 0em; margin-left: 0em"><span class="linehead"></span>今當問彼汝何所欲嗢<a 
name="0309b12" id="0309b12"></a><span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0309b13" id="0309b13"></a><p>　<span class="lg">功能無體性　　攝不攝相違<a 
name="0309b14" id="0309b14"></a><br>　有用及無用　　為因成過失</span></p><a 
name="0309b15" id="0309b15"></a><p style="text-indent: 0em; margin-left: 0em"><span class="linehead"></span>自在天等變化功能。為用業方便為因。為<a 
name="0309b16" id="0309b16"></a>無因耶。若用業方便為因者。唯此功能<a 
name="0309b17" id="0309b17"></a>用業方便為因。非餘世間。不應道理。若無<a 
name="0309b18" id="0309b18"></a>因者。唯此功能無因而有。非世間物。不應<a 
name="0309b19" id="0309b19"></a>道理。又汝何所欲。此大自在為墮世間攝。<a 
name="0309b20" id="0309b20"></a>為不攝耶。若言攝者。此大自在則同世法。<a 
name="0309b21" id="0309b21"></a>而能遍生世間。不應道理。若不攝者。則是<a 
name="0309b22" id="0309b22"></a>解脫。而言能生世間。不應道理。又汝何所<a 
name="0309b23" id="0309b23"></a>欲。為有用故變生世間。為無用耶。若有用<a 
name="0309b24" id="0309b24"></a>者。則於彼用無有自在。而於世間有自<a 
name="0309b25" id="0309b25"></a>在者。不應道理。若無用者。無有所須。而<a 
name="0309b26" id="0309b26"></a>生世間。不應道理。又汝何所欲。此所出生<a 
name="0309b27" id="0309b27"></a>為唯大自在為因。為亦取餘為因耶。若唯<a 
name="0309b28" id="0309b28"></a>大自在為因者。是則若時有大自在。是時則<a 
name="0309b29" id="0309b29"></a>有出生。若時有出生是時則有大自在。而<a 
name="0309c01" id="0309c01"></a>言出生用大自在為因者。不應道理。若言<a 
name="0309c02" id="0309c02"></a>亦取餘為因者。此唯取樂欲為因。為除<a 
name="0309c03" id="0309c03"></a>樂欲更取餘為因。若唯取樂欲為因者。此<a 
name="0309c04" id="0309c04"></a>樂欲為唯取大自在為因。為亦取餘為因<a 
name="0309c05" id="0309c05"></a>耶。若唯取大自在為因者。若時有大自在<a 
name="0309c06" id="0309c06"></a>是時則有樂欲。若時有樂欲是時則有大<a 
name="0309c07" id="0309c07"></a>自在。便應無始常有出生。此亦不應道理。<a 
name="0309c08" id="0309c08"></a>若言亦取餘為因者。此因不可得故。不應<a 
name="0309c09" id="0309c09"></a>道理。又於彼欲無有自在。而言於世間<a 
name="0309c10" id="0309c10"></a>物有自在者。不應道理。如是由功用故。<a 
name="0309c11" id="0309c11"></a>攝不攝故。有用無用故。為因性故。皆不應<a 
name="0309c12" id="0309c12"></a>理。是故此論非如理說。</p><p style="text-indent: 0em; margin-left: 0em"><span class="linehead"></span>害為正法論者。謂<a 
name="0309c13" id="0309c13"></a>如有一若沙門若婆羅門。起如是見立如<a 
name="0309c14" id="0309c14"></a>是論。若於彼祠中。<span class="gaiji">&#x546A;<!--gaiji,咒,1[口*兄],2&#x546A;,3--></span>術為先害諸生命。若<a 
name="0309c15" id="0309c15"></a>能祀者。若所害者。若諸助伴。如是一切皆<a 
name="0309c16" id="0309c16"></a>得生天。問何因緣故。彼諸外道起如是見<a 
name="0309c17" id="0309c17"></a>立如是論。答此違理論。諂誑所起。不由<a 
name="0309c18" id="0309c18"></a>觀察道理建立。然於諍競惡劫起時。諸婆<a 
name="0309c19" id="0309c19"></a>羅門違越古昔婆羅門法。為欲食肉妄起<a 
name="0309c20" id="0309c20"></a>此計。</p><p style="text-indent: 0em; margin-left: 0em"><span class="linehead"></span>又應問彼。汝何所欲。此<span class="gaiji">&#x546A;<!--gaiji,咒,1[口*兄],2&#x546A;,3--></span>術方為<a 
name="0309c21" id="0309c21"></a>是法自體。為是非法自體。若是法自體者。<a 
name="0309c22" id="0309c22"></a>離彼殺生。不能感得自所愛果。而能轉彼<a 
name="0309c23" id="0309c23"></a>非法以為正法。不應道理。若是非法自體<a 
name="0309c24" id="0309c24"></a>者。自是不愛果法。而能轉捨餘不愛果法<a 
name="0309c25" id="0309c25"></a>者。不應道理。如是記已。復有救言。如世間<a 
name="0309c26" id="0309c26"></a>毒<span class="gaiji">&#x546A;<!--gaiji,咒,1[口*兄],2&#x546A;,3--></span>術所攝不能為害。當知此<span class="gaiji">&#x546A;<!--gaiji,咒,1[口*兄],2&#x546A;,3--></span>術方亦<a 
name="0309c27" id="0309c27"></a>復如是。今應問彼。汝何所欲。如<span class="gaiji">&#x546A;<!--gaiji,咒,1[口*兄],2&#x546A;,3--></span>術方<a 
name="0309c28" id="0309c28"></a>能息外毒。亦能息內貪瞋癡毒。為不爾耶。<a 
name="0309c29" id="0309c29"></a>若能息者。無處無時無有一人貪瞋癡等<a 
name="0310a01" id="0310a01"></a>靜息可得故不中理。若不能息者。汝先<a 
name="0310a02" id="0310a02"></a>所說。如<span class="gaiji">&#x546A;<!--gaiji,咒,1[口*兄],2&#x546A;,3--></span>術方能息外毒。亦能息除非法<a 
name="0310a03" id="0310a03"></a>業者。不應道理。又汝何所欲。此<span class="gaiji">&#x546A;<!--gaiji,咒,1[口*兄],2&#x546A;,3--></span>術方為<a 
name="0310a04" id="0310a04"></a>遍行耶。不遍行耶。若遍行者。自所愛親不<a 
name="0310a05" id="0310a05"></a>先用祠。不應道理。若不遍者。此<span class="gaiji">&#x546A;<!--gaiji,咒,1[口*兄],2&#x546A;,3--></span>功能便<a 
name="0310a06" id="0310a06"></a>非決定。不應道理。又汝何所欲。此<span class="gaiji">&#x546A;<!--gaiji,咒,1[口*兄],2&#x546A;,3--></span>功能<a 
name="0310a07" id="0310a07"></a>為唯能轉因亦轉果耶。若唯轉因者。於果<a 
name="0310a08" id="0310a08"></a>無能。不應道理。若亦轉果者。應如轉變<a 
name="0310a09" id="0310a09"></a>即令羊等成可愛妙色。然捨羊等身。已方<a 
name="0310a10" id="0310a10"></a>取天身。不應道理。又汝何所欲。造<span class="gaiji">&#x546A;<!--gaiji,咒,1[口*兄],2&#x546A;,3--></span>術<a 
name="0310a11" id="0310a11"></a>者。為有力能及悲愍不。若言有者。離殺<a 
name="0310a12" id="0310a12"></a>彼命。不能將彼往生天上。不應道理。若<a 
name="0310a13" id="0310a13"></a>言無者。彼所造<span class="gaiji">&#x546A;<!--gaiji,咒,1[口*兄],2&#x546A;,3--></span>能有所辦。不應道理。<a 
name="0310a14" id="0310a14"></a>如是由因故。譬喻故。不決定故。於果<a 
name="0310a15" id="0310a15"></a>無能故。<span class="gaiji">&#x546A;<!--gaiji,咒,1[口*兄],2&#x546A;,3--></span>術者故。不應道理。是故此論<a 
name="0310a16" id="0310a16"></a>非如理說。我今當說非法之相。若業損他<a 
name="0310a17" id="0310a17"></a>而不治現過是名非法。又若業諸修道者<a 
name="0310a18" id="0310a18"></a>共知此業感不愛果。又若業一切智者決定<a 
name="0310a19" id="0310a19"></a>說為不善。又若業自所不欲。又若業染心<a 
name="0310a20" id="0310a20"></a>所起。又若業待邪<span class="gaiji">&#x546A;<!--gaiji,咒,1[口*兄],2&#x546A;,3--></span>術方備功驗。又若業<a 
name="0310a21" id="0310a21"></a>自性無記。諸如是等皆是非法。</p><a 
name="0310a22" id="0310a22"></a><p style="text-indent: 0em; margin-left: 0em"><span class="linehead"></span>邊無邊論者。謂如有一若沙門若婆羅門。依<a 
name="0310a23" id="0310a23"></a>止世間諸靜慮故。於彼世間住有邊想無邊<a 
name="0310a24" id="0310a24"></a>想。俱想不俱想。廣說如經。由此起如是見<a 
name="0310a25" id="0310a25"></a>立如是論。世間有邊。世間無邊。世間亦有邊<a 
name="0310a26" id="0310a26"></a>亦無邊。世間非有邊非無邊。當知此中已說<a 
name="0310a27" id="0310a27"></a>因緣及能計者。是中若依斷邊際求世邊<a 
name="0310a28" id="0310a28"></a>時。若憶念壞劫於世間起有邊想。若憶念<a 
name="0310a29" id="0310a29"></a>成劫則於世間起無邊想。若依方域周廣<a 
name="0310b01" id="0310b01"></a>求世邊時。若下過無間更無所得。上過第<a 
name="0310b02" id="0310b02"></a>四靜慮亦無所得。傍一切處不得邊際。爾<a 
name="0310b03" id="0310b03"></a>時則於上下起有邊想。於傍處所起無邊<a 
name="0310b04" id="0310b04"></a>想。若為治此執。但依異文義無差別。則<a 
name="0310b05" id="0310b05"></a>於世間起非有邊非無邊想。</p><p style="text-indent: 0em; margin-left: 0em"><span class="linehead"></span>今應問彼。汝<a 
name="0310b06" id="0310b06"></a>何所欲。從前壞劫以來為更有世間生起。<a 
name="0310b07" id="0310b07"></a>為無起耶。若言有者。世間有邊不應道理。<a 
name="0310b08" id="0310b08"></a>若言無者。非世間住念世間邊。不應道<a 
name="0310b09" id="0310b09"></a>理。如是彼來有故。彼來無故。皆不應理。是<a 
name="0310b10" id="0310b10"></a>故此論非如理說。</p><p style="text-indent: 0em; margin-left: 0em"><span class="linehead"></span>不死矯亂論者。謂四種不<a 
name="0310b11" id="0310b11"></a>死矯亂外道。如經廣說。應知彼諸外道若有<a 
name="0310b12" id="0310b12"></a>人來。依最勝生道。問善不善。依決定勝道。<a 
name="0310b13" id="0310b13"></a>問苦集滅道。便自稱言。不死亂者隨於處<a 
name="0310b14" id="0310b14"></a>所依不死淨天不亂。詰問即於彼所問以<a 
name="0310b15" id="0310b15"></a>言矯亂。或託餘事方便避之。或但隨問者<a 
name="0310b16" id="0310b16"></a>言辭而轉。是中第一不死亂者。覺未開悟。<a 
name="0310b17" id="0310b17"></a>第二於所證法。起增上慢。第三覺已開悟。<a 
name="0310b18" id="0310b18"></a>而未決定。第四羸劣愚鈍。又復第一怖畏妄<a 
name="0310b19" id="0310b19"></a>語。及怖畏他人知其無智故。不分明答言<a 
name="0310b20" id="0310b20"></a>我無所知。第二於自所證未得無畏。懼他<a 
name="0310b21" id="0310b21"></a>詰問。怖畏妄語。怖畏邪見故。不分明說我<a 
name="0310b22" id="0310b22"></a>有所證。第三怖畏邪見。怖畏妄語。懼他詰<a 
name="0310b23" id="0310b23"></a>問故。不分明說我不決定。如是三種。假<a 
name="0310b24" id="0310b24"></a>託餘事以言矯亂。第四唯懼他詰。於最勝<a 
name="0310b25" id="0310b25"></a>生道及決定勝道。皆不了達。於世文字。亦<a 
name="0310b26" id="0310b26"></a>不善知。而不分明說言我是愚鈍都無所<a 
name="0310b27" id="0310b27"></a>了。但反問彼。隨彼言辭。而轉以矯亂彼。</p><p style="text-indent: 0em; margin-left: 0em"><span class="linehead"></span>此<a 
name="0310b28" id="0310b28"></a>四論發起因緣。及能計者。并破彼執。皆如<a 
name="0310b29" id="0310b29"></a>經說。</p><p style="text-indent: 0em; margin-left: 0em"><span class="linehead"></span>由彼外道多怖畏故。依此見住。若有<a 
name="0310c01" id="0310c01"></a>人來有所詰問。即以諂曲而行矯亂。當<a 
name="0310c02" id="0310c02"></a>知此見是惡見攝。是故此論非如理說。</p><a 
name="0310c03" id="0310c03"></a><p style="text-indent: 0em; margin-left: 0em"><span class="linehead"></span>無因見論者。謂依止靜慮。及依止尋思。應<a 
name="0310c04" id="0310c04"></a>知二種。如經廣說。問何因緣故。彼諸外道<a 
name="0310c05" id="0310c05"></a>依止尋思。起如是見立如是論。我及世<a 
name="0310c06" id="0310c06"></a>間。皆無因生。答略而言之。見不相續以為<a 
name="0310c07" id="0310c07"></a>先故。諸內外事無量差別。種種生起。或復有<a 
name="0310c08" id="0310c08"></a>時。見諸因緣空無果報。謂見世間無有<a 
name="0310c09" id="0310c09"></a>因緣。或時欻爾大風卒起。於一時間寂然止<a 
name="0310c10" id="0310c10"></a>息。或時忽爾瀑河彌漫。於一時間頓則空<a 
name="0310c11" id="0310c11"></a>竭。或時<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>爾果木敷榮。於一時間颯然衰<a 
name="0310c12" id="0310c12"></a><span class="gaiji">&#x9847;<!--gaiji,悴,1[卒*頁],2&#x9847;,3--></span>。由如是故起無因見立無因論。</p><p style="text-indent: 0em; margin-left: 0em"><span class="linehead"></span>今應問<a 
name="0310c13" id="0310c13"></a>彼。汝宿住念為念無體。為念自我。若念<a 
name="0310c14" id="0310c14"></a>無體。無體之法。未曾串習。未曾經識。而能<a 
name="0310c15" id="0310c15"></a>隨念。不應道理。若念自我。計我先無後欻<a 
name="0310c16" id="0310c16"></a>然生。不應道理。又汝何所欲。一切世間內<a 
name="0310c17" id="0310c17"></a>外諸物。種種生起。或欻然生起。為無因耶。<a 
name="0310c18" id="0310c18"></a>為有因耶。若無因者。種種生起。欻然而起。<a 
name="0310c19" id="0310c19"></a>有時不生。不應道理。若有因者。我及世間。<a 
name="0310c20" id="0310c20"></a>無因而生。不應道理。如是念無體故。念<a 
name="0310c21" id="0310c21"></a>自我故。內外諸物不由因緣種種異故。由<a 
name="0310c22" id="0310c22"></a>彼因緣種種異故。不應道理。是故此論非<a 
name="0310c23" id="0310c23"></a>如理說。</p><a 
name="0310c24" id="0310c24"></a><p style="text-indent: 0em; margin-left: 0em"><span class="linehead"></span>斷見論者。謂如有一若沙門若婆羅門。起<a 
name="0310c25" id="0310c25"></a>如是見立如是論。乃至我有<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>色。四大所<a 
name="0310c26" id="0310c26"></a>造之身。住持未壞。爾時有病。有癰有箭。<a 
name="0310c27" id="0310c27"></a>若我死後。斷壞無有。爾時我善斷滅。如是<a 
name="0310c28" id="0310c28"></a>欲界諸天。色界諸天。若無色界空無邊處所<a 
name="0310c29" id="0310c29"></a>攝。乃至。非想非非想處所攝。廣說如經。謂<a 
name="0311a01" id="0311a01"></a>說七種斷見論者。作如是計。問何因緣故。<a 
name="0311a02" id="0311a02"></a>彼諸外道。起如是見立如是論。答由教及<a 
name="0311a03" id="0311a03"></a>理故。教如前說。理者謂如有一為性尋思。<a 
name="0311a04" id="0311a04"></a>乃至廣說。彼如是思若我死後復有身者。<a 
name="0311a05" id="0311a05"></a>應不作業而得果異熟。若我體性一切永<a 
name="0311a06" id="0311a06"></a>無。是則應無受業果異熟。觀此二種。理俱<a 
name="0311a07" id="0311a07"></a>不可。是故起如是見立如是論。我身死已<a 
name="0311a08" id="0311a08"></a>斷壞無有。猶如瓦石若一破已不可還合。<a 
name="0311a09" id="0311a09"></a>彼亦如是。道理應知。</p><p style="text-indent: 0em; margin-left: 0em"><span class="linehead"></span>今應問彼。汝何所欲。<a 
name="0311a10" id="0311a10"></a>為蘊斷滅。為我斷滅耶。若言蘊斷滅者。蘊<a 
name="0311a11" id="0311a11"></a>體無常。因果展轉生起不絕。而言斷滅。不<a 
name="0311a12" id="0311a12"></a>應道理。若言我斷。汝先所說。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>色四大所<a 
name="0311a13" id="0311a13"></a>造之身。有病有癰有箭。欲界諸天。色界諸<a 
name="0311a14" id="0311a14"></a>天。若無色界空無邊處所攝。乃至。非想非非<a 
name="0311a15" id="0311a15"></a>想處所攝。不應道理。如是若蘊斷滅故。若<a 
name="0311a16" id="0311a16"></a>我斷滅故。皆不應理。是故此論非如理說。</p><a 
name="0311a17" id="0311a17"></a><p style="text-indent: 0em; margin-left: 0em"><span class="linehead"></span>空見論者。謂如有一若沙門若婆羅門。起<a 
name="0311a18" id="0311a18"></a>如是見立如是論。無有施與無有愛養。<a 
name="0311a19" id="0311a19"></a>無有祠祀。廣說乃至。世間無有真阿羅漢。<a 
name="0311a20" id="0311a20"></a>復起如是見立如是論。無有一切諸法<a 
name="0311a21" id="0311a21"></a>體相。</p><p style="text-indent: 0em; margin-left: 0em"><span class="linehead"></span>問何因緣故。彼諸外道。起如是見立<a 
name="0311a22" id="0311a22"></a>如是論。答由教及理故。教如前說。理者謂<a 
name="0311a23" id="0311a23"></a>如有一為性尋思。乃至廣說。又依世間諸<a 
name="0311a24" id="0311a24"></a>靜慮故。見世施主一期受命恒行布施無<a 
name="0311a25" id="0311a25"></a>有斷絕。從此命終生下賤家貧窮匱乏。彼<a 
name="0311a26" id="0311a26"></a>作是思。定無施與愛養祠祀。復見有人一<a 
name="0311a27" id="0311a27"></a>期壽中恒行妙行。或行惡行。見彼命終墮<a 
name="0311a28" id="0311a28"></a>於惡趣生諸那落迦。或往善趣。生於天上<a 
name="0311a29" id="0311a29"></a>樂世界中。彼作是思。定無妙行及與惡行。<a 
name="0311b01" id="0311b01"></a>亦無妙行惡行二業果異熟。復見有一剎帝<a 
name="0311b02" id="0311b02"></a>利種。命終之後。生婆羅門吠舍戍陀羅諸<a 
name="0311b03" id="0311b03"></a>種姓中。或婆羅門。命終之後。生剎帝利吠<a 
name="0311b04" id="0311b04"></a>舍戍陀羅諸種姓中。吠舍戍陀羅等亦復如<a 
name="0311b05" id="0311b05"></a>是。彼作是思。定無此世剎帝利等從彼世<a 
name="0311b06" id="0311b06"></a>間剎帝利等種姓中來。亦無彼世剎帝利等<a 
name="0311b07" id="0311b07"></a>從此世間剎帝利等種姓中去。又復觀見諸<a 
name="0311b08" id="0311b08"></a>離欲者生於下地。又見母命終已生而為<a 
name="0311b09" id="0311b09"></a>女。女命終已還作其母。父終為子。子還作<a 
name="0311b10" id="0311b10"></a>父。彼見父母不決定已作如是思。世間<a 
name="0311b11" id="0311b11"></a>畢定無父無母。或復見人身壞命終。或生<a 
name="0311b12" id="0311b12"></a>無想。或生無色。或入涅槃。求彼生處不能<a 
name="0311b13" id="0311b13"></a>得見。彼作是念。決定無有化生眾生。以<a 
name="0311b14" id="0311b14"></a>彼處所不可知故。或於自身起阿羅漢增<a 
name="0311b15" id="0311b15"></a>上慢已臨命終時遂見生相。彼作是念。世<a 
name="0311b16" id="0311b16"></a>間必無真阿羅漢。如是廣說。問復何因緣。<a 
name="0311b17" id="0311b17"></a>或有起如是見立如是論。無有一切諸<a 
name="0311b18" id="0311b18"></a>法體相。答以於如來所說甚深經中相似甚<a 
name="0311b19" id="0311b19"></a>深離言說法。不能如實正覺了故。又於安<a 
name="0311b20" id="0311b20"></a>立法相。不如正理而思惟故。起於空見。彼<a 
name="0311b21" id="0311b21"></a>作是念。決定無有諸法體相。今應問彼。汝<a 
name="0311b22" id="0311b22"></a>何所欲。為有生所受業及後所受業。為一<a 
name="0311b23" id="0311b23"></a>切皆是生所受耶。若俱有者。汝先所說。無<a 
name="0311b24" id="0311b24"></a>有施與。無有愛養。無有祠祀。無有妙行。<a 
name="0311b25" id="0311b25"></a>無有惡行。無有妙行惡行業果異熟。無此<a 
name="0311b26" id="0311b26"></a>世間。無彼世間。不應道理。若言無有後<a 
name="0311b27" id="0311b27"></a>所受者。諸有造作淨與不淨種種行業。彼<a 
name="0311b28" id="0311b28"></a>命終已。於彼生時。頓受一切淨與不淨業<a 
name="0311b29" id="0311b29"></a>果異熟。不應道理。又汝何所欲。凡從彼胎<a 
name="0311c01" id="0311c01"></a>藏。及從彼種子而生者。彼等於此為是父<a 
name="0311c02" id="0311c02"></a>母。為非父母耶。若言是父母者。汝言無<a 
name="0311c03" id="0311c03"></a>父無母。不應道理。若言彼非父母者。從<a 
name="0311c04" id="0311c04"></a>彼胎藏及彼種子所生。而言非父非母。不<a 
name="0311c05" id="0311c05"></a>應道理。若時為父母。是時非男女。若時<a 
name="0311c06" id="0311c06"></a>為男女。是時非父母。無不定過。又汝何所<a 
name="0311c07" id="0311c07"></a>欲。為有彼處受生眾生天眼不見。為無<a 
name="0311c08" id="0311c08"></a>有耶。若言有者。汝言無有化生眾生。不<a 
name="0311c09" id="0311c09"></a>應道理。若言無者。是則撥無離想欲者。<a 
name="0311c10" id="0311c10"></a>離色欲者。離三界欲者。不應道理。又汝<a 
name="0311c11" id="0311c11"></a>何所欲。為有阿羅漢性而於彼起增上慢。<a 
name="0311c12" id="0311c12"></a>為無有耶。若言有者。汝言世間必定無<a 
name="0311c13" id="0311c13"></a>有真阿羅漢。不應道理。若言無者。若有<a 
name="0311c14" id="0311c14"></a>發起不正思惟顛倒。自謂是阿羅漢。此乃<a 
name="0311c15" id="0311c15"></a>應是真阿羅漢。亦不中理。又應問彼。<a 
name="0311c16" id="0311c16"></a>汝何所欲。圓成實相法。依他起相法。遍計<a 
name="0311c17" id="0311c17"></a>所執相法。為有為無。若言有者。汝言無<a 
name="0311c18" id="0311c18"></a>有一切諸法體相。不應道理。若言無者。<a 
name="0311c19" id="0311c19"></a>應無顛倒亦無染淨。不應道理。如是若<a 
name="0311c20" id="0311c20"></a>生後所受故。非不決定故。有生處故。有<a 
name="0311c21" id="0311c21"></a>增上慢故。有三種相故。不應道理。是故此<a 
name="0311c22" id="0311c22"></a>論非如理說。</p><a 
name="0311c23" id="0311c23"></a><p style="text-indent: 0em; margin-left: 0em"><span class="linehead"></span>妄計最勝論者。謂如有一若沙門若婆羅門。<a 
name="0311c24" id="0311c24"></a>起如是見立如是論。婆羅門是最勝種類。<a 
name="0311c25" id="0311c25"></a>剎帝利等是下劣種類。婆羅門是白淨色類。<a 
name="0311c26" id="0311c26"></a>餘種是黑穢色類。婆羅門種可得清淨。非<a 
name="0311c27" id="0311c27"></a>餘種類。諸婆羅門是梵王子。從大梵王口腹<a 
name="0311c28" id="0311c28"></a>所生。從梵所出。梵所變化。梵王體胤謂<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span><a 
name="0311c29" id="0311c29"></a>諍劫諸婆羅門。作如是計。問何因緣故。諸<a 
name="0312a01" id="0312a01"></a>婆羅門。起如是見立如是論。答由教及<a 
name="0312a02" id="0312a02"></a>理故。教如前說。理者謂如有一。為性尋<a 
name="0312a03" id="0312a03"></a>思。乃至廣說。以見世間真婆羅門性具戒<a 
name="0312a04" id="0312a04"></a>故。有貪名利及恭敬故。作如是計。</p><p style="text-indent: 0em; margin-left: 0em"><span class="linehead"></span>今應<a 
name="0312a05" id="0312a05"></a>問彼。汝何所欲。為唯餘種類從父母產生。<a 
name="0312a06" id="0312a06"></a>為婆羅門亦爾耶。若唯餘種類者。世間現<a 
name="0312a07" id="0312a07"></a>見諸婆羅門。從母產生。汝謗現事。不應<a 
name="0312a08" id="0312a08"></a>道理。若婆羅門亦爾者。汝先所說。諸婆羅門<a 
name="0312a09" id="0312a09"></a>是最勝種類。剎帝利等是下種類。不應道<a 
name="0312a10" id="0312a10"></a>理。如從母產生。如是造不善業。造作善<a 
name="0312a11" id="0312a11"></a>業。造身語意惡行。造身語意妙行。於現法<a 
name="0312a12" id="0312a12"></a>中受愛不愛果。便於後世生諸惡趣。或生<a 
name="0312a13" id="0312a13"></a>善趣。若三處現前是彼是此。由彼由此。入<a 
name="0312a14" id="0312a14"></a>於母胎從之而生若世間工巧處。若作業<a 
name="0312a15" id="0312a15"></a>處。若善不善。若王若臣。若機捷。若增進滿<a 
name="0312a16" id="0312a16"></a>足。若為王顧錄以為給侍。若不顧錄。若是<a 
name="0312a17" id="0312a17"></a>老病死法。若非老病死法。若修梵住已生<a 
name="0312a18" id="0312a18"></a>於梵世。若復不爾。若修菩提分法。若不修<a 
name="0312a19" id="0312a19"></a>習若悟聲聞菩提獨覺菩提。無上菩提。若復<a 
name="0312a20" id="0312a20"></a>不爾。又汝何所欲為從勝種類生此名為<a 
name="0312a21" id="0312a21"></a>勝。為由戒聞等耶。若由從勝種類生者。<a 
name="0312a22" id="0312a22"></a>汝論中說。於祠祀中。若戒聞等勝取之為<a 
name="0312a23" id="0312a23"></a>量。如此之言。應不中理。若由戒聞等者。<a 
name="0312a24" id="0312a24"></a>汝先所說。諸婆羅門是最勝類。餘是下類。不<a 
name="0312a25" id="0312a25"></a>應道理。如是產生故。作業故。受生故。工巧<a 
name="0312a26" id="0312a26"></a>業處故。增上故。彼所顧錄故。梵住故。修覺<a 
name="0312a27" id="0312a27"></a>分故。證菩提故。戒聞勝故。不應道理。是故<a 
name="0312a28" id="0312a28"></a>此論非如理說。</p><p style="text-indent: 0em; margin-left: 0em"><span class="linehead"></span>妄計清淨論者。謂如有一若<a 
name="0312a29" id="0312a29"></a>沙門若婆羅門。起如是見立如是論。若我<a 
name="0312b01" id="0312b01"></a>解脫心得自在。觀得自在。謂於諸天微妙<a 
name="0312b02" id="0312b02"></a>五欲。堅著攝受。嬉戲娛樂。隨意受用。是則<a 
name="0312b03" id="0312b03"></a>名得現法涅槃第一清淨。又有外道。起如<a 
name="0312b04" id="0312b04"></a>是見立如是論。若有離欲惡不善法。於<a 
name="0312b05" id="0312b05"></a>初靜慮得具足住。乃至得具足住第四靜<a 
name="0312b06" id="0312b06"></a>慮。是亦名得現法涅槃第一清淨。又有外<a 
name="0312b07" id="0312b07"></a>道。起如是見立如是論。若有眾生。於孫<a 
name="0312b08" id="0312b08"></a>陀利迦河沐浴支體。所有諸惡皆悉除滅。<a 
name="0312b09" id="0312b09"></a>如於孫陀利迦河。如是於婆湖陀河伽耶<a 
name="0312b10" id="0312b10"></a>河薩伐底河殑伽河等中。沐浴支體。應知<a 
name="0312b11" id="0312b11"></a>亦爾。第一清淨。復有外道。計持狗戒以為<a 
name="0312b12" id="0312b12"></a>清淨。或持牛戒。或持油墨戒。或持露形戒。<a 
name="0312b13" id="0312b13"></a>或持灰戒。或持自苦戒。或持糞穢戒等。計<a 
name="0312b14" id="0312b14"></a>為清淨。謂說現法涅槃外道。及說水等清<a 
name="0312b15" id="0312b15"></a>淨外道。作如是計。問彼何因緣。起如是<a 
name="0312b16" id="0312b16"></a>見立如是論。答由教及理故。教如前說。<a 
name="0312b17" id="0312b17"></a>理者謂如有一為性尋思。乃至廣說。彼謂<a 
name="0312b18" id="0312b18"></a>得諸縱任自在欲自在觀行自在名勝清<a 
name="0312b19" id="0312b19"></a>淨。然不如實知縱任自在等相。又如有<a 
name="0312b20" id="0312b20"></a>一計由自苦身故。自惡解脫。或造過惡。過<a 
name="0312b21" id="0312b21"></a>惡解脫。</p><p style="text-indent: 0em; margin-left: 0em"><span class="linehead"></span>今應問彼。汝何所欲。若有於妙五<a 
name="0312b22" id="0312b22"></a>欲嬉戲受樂者。為離欲貪。為未離耶。若<a 
name="0312b23" id="0312b23"></a>已離者於世五欲。嬉戲受樂。不應道理。若<a 
name="0312b24" id="0312b24"></a>未離者。計為解脫清淨。不應道理。又汝<a 
name="0312b25" id="0312b25"></a>何所欲。諸得初靜慮。乃至具足住第四靜<a 
name="0312b26" id="0312b26"></a>慮者。彼為已離一切貪欲。為未離耶。若<a 
name="0312b27" id="0312b27"></a>言一切離者。但具足住乃至第四靜慮。不<a 
name="0312b28" id="0312b28"></a>應道理。若言未離一切欲者。計為究竟<a 
name="0312b29" id="0312b29"></a>解脫清淨。不應道理。又汝何所欲。為由內<a 
name="0312c01" id="0312c01"></a>清淨故究竟清淨。為由外清淨故究竟清<a 
name="0312c02" id="0312c02"></a>淨。若由內者。計於河中沐浴而得清淨。不<a 
name="0312c03" id="0312c03"></a>應道理。若由外者。內具貪瞋癡等一切垢<a 
name="0312c04" id="0312c04"></a>穢。但除外垢便計為淨。不應道理。又汝何<a 
name="0312c05" id="0312c05"></a>所欲。為執受淨物故而得清淨。為執受不<a 
name="0312c06" id="0312c06"></a>淨物故得清淨耶。若由執受淨物得清<a 
name="0312c07" id="0312c07"></a>淨者。世間共見狗等不淨。而汝立計執受<a 
name="0312c08" id="0312c08"></a>狗等得清淨者。不應道理。若由執受不<a 
name="0312c09" id="0312c09"></a>淨物者。自體不淨而令他淨。不應道理。又<a 
name="0312c10" id="0312c10"></a>汝何所欲。諸受狗等戒者。為行身等邪惡<a 
name="0312c11" id="0312c11"></a>行故而得清淨。為行身等正妙行故得清<a 
name="0312c12" id="0312c12"></a>淨耶。若由行邪惡行者。行邪惡行而計<a 
name="0312c13" id="0312c13"></a>清淨。不應道理。若由正妙行者。持狗等<a 
name="0312c14" id="0312c14"></a>戒。則為唐捐。而計於彼能得清淨。不應<a 
name="0312c15" id="0312c15"></a>道理。如是離欲不離欲故。內外故。受淨不淨<a 
name="0312c16" id="0312c16"></a>故。邪行正行故。不應道理。是故此論非如<a 
name="0312c17" id="0312c17"></a>理說。</p><a 
name="0312c18" id="0312c18"></a><p style="text-indent: 0em; margin-left: 0em"><span class="linehead"></span>妄計吉祥論者。謂如有一若沙門若婆羅門。<a 
name="0312c19" id="0312c19"></a>起如是見立如是論。若世間。日月薄蝕。<a 
name="0312c20" id="0312c20"></a>星宿失度。所欲為事。皆不成就。若彼隨順。<a 
name="0312c21" id="0312c21"></a>所欲皆成。為此義故。精勤供養日月星等。<a 
name="0312c22" id="0312c22"></a>祠火誦<span class="gaiji">&#x546A;<!--gaiji,咒,1[口*兄],2&#x546A;,3--></span>。安置茅草。滿<span class="gaiji">&#x74EB;<!--gaiji,盆,1[分/瓦],2&#x74EB;,3--></span>頻螺果。及餉<a 
name="0312c23" id="0312c23"></a>佉等。謂曆算者。作如是計。問彼何因緣起<a 
name="0312c24" id="0312c24"></a>如是見立如是論。答由教及理故。教如<a 
name="0312c25" id="0312c25"></a>前說。理者謂如有一為性尋思。乃至廣說。<a 
name="0312c26" id="0312c26"></a>彼由獲得世間靜慮。世間皆謂是阿羅漢。若<a 
name="0312c27" id="0312c27"></a>有欲得自身富樂所祈果遂者。便往請問。<a 
name="0312c28" id="0312c28"></a>然彼不如實知業果相應緣生道理但見世<a 
name="0312c29" id="0312c29"></a>間日月薄蝕。星度行時。爾時眾生淨不淨業<a 
name="0313a01" id="0313a01"></a>果報成熟。彼則計為日月等作。復為信樂<a 
name="0313a02" id="0313a02"></a>此事者。建立顯說。</p><p style="text-indent: 0em; margin-left: 0em"><span class="linehead"></span>今應問彼。汝何所欲。世<a 
name="0313a03" id="0313a03"></a>間興衰等事。為是日月薄蝕。星度等作。為<a 
name="0313a04" id="0313a04"></a>淨不淨業所作耶。若言日等作者。現見盡<a 
name="0313a05" id="0313a05"></a>壽隨造福非福業。感此興衰苦樂等果。不<a 
name="0313a06" id="0313a06"></a>應道理。若淨不淨業所作者。計日等作。不<a 
name="0313a07" id="0313a07"></a>應道理。如是日等作故。淨不淨業作故。不<a 
name="0313a08" id="0313a08"></a>應道理。是故此論非如理說。如是十六種<a 
name="0313a09" id="0313a09"></a>異論。由二種門。發起觀察。由正道理。推逐<a 
name="0313a10" id="0313a10"></a>觀察。於一切種皆不應理。</p><a 
name="0313a11" id="0313a11"></a><p><span class="juanname">瑜伽師地論卷第七</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 Rev. 1.54 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_007 by HTTrack Website Copier/3.x [XR&CO'2008], Mon, 02 Jun 2014 23:20:30 GMT -->
</html>
