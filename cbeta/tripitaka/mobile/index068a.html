<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T37n1747_001 by HTTrack Website Copier/3.x [XR&CO'2008], Mon, 02 Jun 2014 23:21:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga1a2c.gif?utmac=MO-30696269-4&amp;utmn=1477698675&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT37&amp;utmp=%2Fmobile%2Findex.php%3Findex%3DT37n1747_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第37冊<br/>No.1747 兩卷無量壽經宗要 (1卷)<br/>【新羅 元曉撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T37">
<div class="root" id="1747" sutra_name="兩卷無量壽經宗要" sutra_juan="[卷1]">　
<a 
name="0125b23" id="0125b23"></a><a 
name="0125b24" id="0125b24"></a><p style="margin-left: 2em"><span class="juannum">No. 1747 [cf. No. 360]</span></p><a 
name="0125b25" id="0125b25"></a><p><span class="juanname">兩卷無量壽經宗要</span></p><a 
name="0125b26" id="0125b26"></a><a 
name="0125b27" id="0125b27"></a><p style="margin-left: 4em"><span class="byline">釋元曉選</span></p><a 
name="0125b28" id="0125b28"></a><p style="text-indent: 0em; margin-left: 0em"><span class="linehead"></span>將申兩卷經旨。略開四門分別。初述教之大<a 
name="0125b29" id="0125b29"></a>意。次簡經之宗致。三者舉人分別。四者就文<a 
name="0125c01" id="0125c01"></a>解釋。言大意者。然夫眾生心性融通無礙。泰<a 
name="0125c02" id="0125c02"></a>若虛空。湛猶巨海。若虛空故其體平等無別<a 
name="0125c03" id="0125c03"></a>相而可得。何有淨穢之處。猶巨海故其性潤<a 
name="0125c04" id="0125c04"></a>滑能隨緣而不逆。豈無動靜之時。爾乃或因<a 
name="0125c05" id="0125c05"></a>塵風淪五濁而隨轉。沈苦浪而長流。或承善<a 
name="0125c06" id="0125c06"></a>根截四流而不還。至彼岸而永寂。若斯動寂<a 
name="0125c07" id="0125c07"></a>皆是大夢。以覺言之無此無彼。穢土淨國本<a 
name="0125c08" id="0125c08"></a>來一心。生死涅槃終無二際。然歸原大覺積<a 
name="0125c09" id="0125c09"></a>功乃得。隨流長夢不可頓開。所以聖人垂<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0125c10" id="0125c10"></a>有遐有邇。所設言教或褒或貶。至如牟尼世<a 
name="0125c11" id="0125c11"></a>尊現此娑婆誡五惡而勸善彌陀如來御彼安<a 
name="0125c12" id="0125c12"></a>養引三輩而導生。斯等權<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>不可具陳矣。今<a 
name="0125c13" id="0125c13"></a>此經者蓋是菩薩藏教之格言。佛土因果之真<a 
name="0125c14" id="0125c14"></a>典也。明願行之密深。現果德之長遠。十八圓<a 
name="0125c15" id="0125c15"></a>淨越三界而迢絕。五根相好侔六天而不嗣。<a 
name="0125c16" id="0125c16"></a>珍著法味遂養身心。誰有朝餓夜渴之苦。玉<a 
name="0125c17" id="0125c17"></a>林芳風溫涼常適本無冬寒夏熱之煩。群仙共<a 
name="0125c18" id="0125c18"></a>會時浴八德蓮池。由是長別偏可厭之皓皺。<a 
name="0125c19" id="0125c19"></a>勝侶相從數遊十方佛土。於茲遠送以難<span class="gaiji">慰<!--gaiji,慰,1[((尸@(一/火))*又)/心],2,3--></span><a 
name="0125c20" id="0125c20"></a>之憂勞。況復聞法響入無相。見佛光悟無生。<a 
name="0125c21" id="0125c21"></a>悟無生故無所不生。入無相故無所不相。極<a 
name="0125c22" id="0125c22"></a>淨極樂。非心意之所度。無際無限。豈言說之<a 
name="0125c23" id="0125c23"></a>能盡。但以能說五人之中佛為上首。依正二<a 
name="0125c24" id="0125c24"></a>報之內長命為主。故言佛說無量壽經。設其<a 
name="0125c25" id="0125c25"></a>一軸不足開心。若至其三有餘兩掌。今此經<a 
name="0125c26" id="0125c26"></a>者有上有下。無缺無餘。適為掌珍。言之卷<a 
name="0125c27" id="0125c27"></a>上。故言<span class="gaiji">&#x5675;<!--gaiji,道,1[道/口],2&#x5675;,3--></span>佛說無量壽經卷上。</p><a 
name="0125c28" id="0125c28"></a><p style="text-indent: 0em; margin-left: 0em"><span class="linehead"></span>第二簡宗致者。此經正以淨土因果為其宗<a 
name="0125c29" id="0125c29"></a>體。攝物往生以為意致。總標雖然於中分別<a 
name="0126a01" id="0126a01"></a>者。先明果德後顯因行。果德之內略有四門<a 
name="0126a02" id="0126a02"></a>一淨不淨門。二色無色門。三共不共門。四漏<a 
name="0126a03" id="0126a03"></a>無漏門。第一明淨不淨門者。略以四對顯其<a 
name="0126a04" id="0126a04"></a>階降。謂因與果相對故。一向與不一向相對<a 
name="0126a05" id="0126a05"></a>故。純與雜相對故。正定與非正定相對故。所<a 
name="0126a06" id="0126a06"></a>言因與果相對門者。謂金剛以還菩薩所住<a 
name="0126a07" id="0126a07"></a>名果報土不名淨土。未離苦諦之果患故。唯<a 
name="0126a08" id="0126a08"></a>佛所居乃名淨土。一切勞患無餘滅故。依此<a 
name="0126a09" id="0126a09"></a>義故仁王經云。三賢十聖住果報。唯佛一人<a 
name="0126a10" id="0126a10"></a>居淨土。一切眾生暫住報。登金剛源居淨土。<a 
name="0126a11" id="0126a11"></a>第二一向與不一向相對門者。謂八地以上<a 
name="0126a12" id="0126a12"></a>菩薩住處。得名淨土。以一向出三界事故。亦<a 
name="0126a13" id="0126a13"></a>具四句一向義故。七地以還一切住處。未名<a 
name="0126a14" id="0126a14"></a>淨土。以非一向出三界故。或乘願力出三<a 
name="0126a15" id="0126a15"></a>界者。一向四句不具足故。謂一向樂。一<a 
name="0126a16" id="0126a16"></a>向無失。一向自在。七地以還出觀之時。或<a 
name="0126a17" id="0126a17"></a>時生起報無記心。末那四惑于時現行。故非<a 
name="0126a18" id="0126a18"></a>一向淨。非一向無失。八地以上即不如是。依<a 
name="0126a19" id="0126a19"></a>此義故。攝大乘云。出出世善法。功能所生起。<a 
name="0126a20" id="0126a20"></a>釋曰。二乘善名出世。從八地以上。乃至佛地。<a 
name="0126a21" id="0126a21"></a>名出出世。出世法。名世法對治。出出世法。為<a 
name="0126a22" id="0126a22"></a>出世法對治。功能以四緣為相。從出出世善<a 
name="0126a23" id="0126a23"></a>法功能。生起此淨土故。不以集諦為因。乃至<a 
name="0126a24" id="0126a24"></a>廣說故。第三純與雜相對門者。凡夫二乘雜<a 
name="0126a25" id="0126a25"></a>居之處。不得名為清淨世界。唯入大地菩薩<a 
name="0126a26" id="0126a26"></a>生處。乃得名為清淨世界。彼非純淨。此純淨<a 
name="0126a27" id="0126a27"></a>故。依此義故。瑜伽論言。世界無量。有其二<a 
name="0126a28" id="0126a28"></a>種。謂淨不淨。清淨世界中。無那落迦。傍生餓<a 
name="0126a29" id="0126a29"></a>鬼。亦無欲界色無色界。純菩薩眾於中止住。<a 
name="0126b01" id="0126b01"></a>是故說名清淨世界。已入第三地菩薩。由願<a 
name="0126b02" id="0126b02"></a>力故。於彼受生。無有異生及非異生聲聞獨<a 
name="0126b03" id="0126b03"></a>覺。若非異生菩薩得生於彼。解云。此第三地<a 
name="0126b04" id="0126b04"></a>是歡喜地。以就七種菩薩地門。第三淨勝意<a 
name="0126b05" id="0126b05"></a>樂地故。攝十三位。立七種地。具如彼論之所<a 
name="0126b06" id="0126b06"></a>說故。第四正定與非正定相對門者。三聚眾<a 
name="0126b07" id="0126b07"></a>生苦生之地。是為穢土。唯正定聚所居之處。<a 
name="0126b08" id="0126b08"></a>名為淨土。於中亦有四果聲聞。乃至復有四<a 
name="0126b09" id="0126b09"></a>疑凡夫。唯無邪定及不定聚耳。今此經說無<a 
name="0126b10" id="0126b10"></a>量壽國。就第四門說為淨土。所以然者。為欲<a 
name="0126b11" id="0126b11"></a>普容大小。兼引凡聖。<span class="gaiji">&#x7ADD;<!--gaiji,並,1[立*立],2&#x7ADD;,3--></span>生勝處。同趣大道故。<a 
name="0126b12" id="0126b12"></a>如下文言。設我得佛。國中人民。不住正定聚<a 
name="0126b13" id="0126b13"></a>必至滅度者。不取正覺。又言。設我得佛。國中<a 
name="0126b14" id="0126b14"></a>聲聞。有能計量知其數者。不取正覺。乃至廣<a 
name="0126b15" id="0126b15"></a>說。又觀經中說。生彼國已。得羅漢果等。乃至<a 
name="0126b16" id="0126b16"></a>廣說故。論說云。女人及根缺。二乘種不生者。<a 
name="0126b17" id="0126b17"></a>是說決定種性二乘。非謂不定根性聲聞。為<a 
name="0126b18" id="0126b18"></a>簡此故。名二乘種。由是義故。不相違也。又言<a 
name="0126b19" id="0126b19"></a>女人及根缺者。謂生彼時。非女非根缺耳。非<a 
name="0126b20" id="0126b20"></a>此女等不得往生。如韋提希而得生故。然鼓<a 
name="0126b21" id="0126b21"></a>音王陀羅尼經云。阿彌陀佛。父名月上轉輪<a 
name="0126b22" id="0126b22"></a>聖王。其母名曰殊勝妙眼等。乃至廣說者。是<a 
name="0126b23" id="0126b23"></a>說化佛所居化土。論所說者。是受用土。由是<a 
name="0126b24" id="0126b24"></a>道理。故不相違。上來四門。所說淨土。皆是如<a 
name="0126b25" id="0126b25"></a>來願行所成。非生彼者自力所辨。不如穢土<a 
name="0126b26" id="0126b26"></a>外器世界。唯由眾生共業所成。是故通名清<a 
name="0126b27" id="0126b27"></a>淨土也。次第二。明有色無色門者。如前所說<a 
name="0126b28" id="0126b28"></a>四種門中。初一門顯。自受用土。後三門。說他<a 
name="0126b29" id="0126b29"></a>受用土。三門有色。不待言論。自受用土。說者<a 
name="0126c01" id="0126c01"></a>不同。或有說者。自受用身。遠離色形。法性淨<a 
name="0126c02" id="0126c02"></a>土。為所住處。是故都無色相可得。如本業經<a 
name="0126c03" id="0126c03"></a>說。佛子果體圓滿。無德不備。理無不周。居中<a 
name="0126c04" id="0126c04"></a>道第一義諦。清淨國土。無極無名無相。非一<a 
name="0126c05" id="0126c05"></a>切法可得。非有體。非無體。乃至廣說。起信論<a 
name="0126c06" id="0126c06"></a>云。諸佛如來。唯是法身智相之身。第一義諦。<a 
name="0126c07" id="0126c07"></a>無有世諦境界。離於施作。但隨眾生見聞皆<a 
name="0126c08" id="0126c08"></a>得益。故說為用。此用有二種。一者凡夫二乘<a 
name="0126c09" id="0126c09"></a>心所見者。名為應身。二者諸菩薩從初發意。<a 
name="0126c10" id="0126c10"></a>乃至菩薩究竟地。心所見者。名為報身。依此<a 
name="0126c11" id="0126c11"></a>等文。當知所見有色相等。皆得他受用身。說<a 
name="0126c12" id="0126c12"></a>自受用中。無色無相也。或有說者。自受用身。<a 
name="0126c13" id="0126c13"></a>有無障礙微妙之色。其所依土。具有六塵殊<a 
name="0126c14" id="0126c14"></a>勝境界。如薩遮尼乾子經云。瞿曇法性身。妙<a 
name="0126c15" id="0126c15"></a>色常湛然。如是法性身。眾生等無邊。華嚴經<a 
name="0126c16" id="0126c16"></a>云。如來正覺成菩提時。得一切眾生等身。得<a 
name="0126c17" id="0126c17"></a>一切法等身。乃至得一切行界等身。得寂靜<a 
name="0126c18" id="0126c18"></a>涅槃界等身。佛子。隨如來所得身。當知音聲<a 
name="0126c19" id="0126c19"></a>及無礙心。亦復如是。如來具足如是三種清<a 
name="0126c20" id="0126c20"></a>淨無量。攝大乘云。若淨土中。無諸怖畏。六根<a 
name="0126c21" id="0126c21"></a>所受用法悉具有。又非唯是有。一切所受用<a 
name="0126c22" id="0126c22"></a>具。最勝無等。是如來福德智慧。行圓滿因。感<a 
name="0126c23" id="0126c23"></a>如來勝報依止處。是故最勝。依此等文。當知<a 
name="0126c24" id="0126c24"></a>圓滿因之所感。自受用身。依止六塵也。或有<a 
name="0126c25" id="0126c25"></a>說者。二師所說。皆有道理。等有經論。不可違<a 
name="0126c26" id="0126c26"></a>故。如來法門無障礙故。所以然者。報佛身土。<a 
name="0126c27" id="0126c27"></a>略有二門。若就正相歸源之門。如初師說。若<a 
name="0126c28" id="0126c28"></a>依從性成德之門。如後師說。所引經論。隨門<a 
name="0126c29" id="0126c29"></a>而說。故不相違。此是第二色無色門也。次第<a 
name="0127a01" id="0127a01"></a>三。明共不共門者。通相而言。土有二種。一者<a 
name="0127a02" id="0127a02"></a>內土。二者外土。言外土者。是共果。言內土者。<a 
name="0127a03" id="0127a03"></a>是不共果。內土之中。亦有二種。一者眾生五<a 
name="0127a04" id="0127a04"></a>陰。為正報土。人所依住。故名為土。二者出世<a 
name="0127a05" id="0127a05"></a>聖智。名實智土。以能住持後得智故。依根本<a 
name="0127a06" id="0127a06"></a>智。離顛倒故。如本業經云。土名一切賢聖所<a 
name="0127a07" id="0127a07"></a>居之處。是故一切眾生賢聖。各自居果報之<a 
name="0127a08" id="0127a08"></a>土。若凡夫眾生住五陰中。為正報之土。山林<a 
name="0127a09" id="0127a09"></a>大地共有。為依報之土。初地聖人。亦有二土。<a 
name="0127a10" id="0127a10"></a>一實智土。前智住後智為土。二變化淨穢。逕<a 
name="0127a11" id="0127a11"></a>劫數量。應現之土。乃至無垢地土。亦復如是。<a 
name="0127a12" id="0127a12"></a>一切眾生。乃至無垢地。盡非淨土。住果報故。<a 
name="0127a13" id="0127a13"></a>總說雖然。於中分別者。正報之土。不共果義。<a 
name="0127a14" id="0127a14"></a>更無異說依報之土。為共果者。諸說不同。或<a 
name="0127a15" id="0127a15"></a>有說者。如山河等。非是極微合成。實有一體。<a 
name="0127a16" id="0127a16"></a>多因共感。直是有情異成各變。同處相似。不<a 
name="0127a17" id="0127a17"></a>相障礙。如眾燈明。如多因所夢。因類是同。果<a 
name="0127a18" id="0127a18"></a>相相似。處所無別。假名為共。實各有異。諸佛<a 
name="0127a19" id="0127a19"></a>淨土。當知亦爾。若別識變。皆遍法界。同處相<a 
name="0127a20" id="0127a20"></a>似。說名為共。實非共也。若有一土。非隨識別<a 
name="0127a21" id="0127a21"></a>者。即成心外。非唯識理。如解深密經云。我說<a 
name="0127a22" id="0127a22"></a>識所緣。唯識所現故。唯識論云。業熏習識內。<a 
name="0127a23" id="0127a23"></a>執果生於外。何因熏習處。於中不說果。或有<a 
name="0127a24" id="0127a24"></a>說者。淨土依果。雖不離識。而識是別。土相是<a 
name="0127a25" id="0127a25"></a>一。由彼別識共所成故。如攬四塵以成一柱。<a 
name="0127a26" id="0127a26"></a>一柱之相。不離四微。非隨四微成四柱故。當<a 
name="0127a27" id="0127a27"></a>知此中道理亦爾。於中若就自受用土。佛與<a 
name="0127a28" id="0127a28"></a>諸佛共有一土。猶如法身。諸佛共依故。若論<a 
name="0127a29" id="0127a29"></a>他受用土相者。佛與諸菩薩等共有。如王與<a 
name="0127b01" id="0127b01"></a>臣共有一國故。又二受用土。亦非別體。如觀<a 
name="0127b02" id="0127b02"></a>行者。觀石為玉。無通慧者。猶見是石。石玉相<a 
name="0127b03" id="0127b03"></a>異。而非別體。二土同處。當知亦爾。如解深密<a 
name="0127b04" id="0127b04"></a>經云。如來所行如來境界。此何差別。佛言。如<a 
name="0127b05" id="0127b05"></a>來所行謂一切種。如來共有無量功德眾。莊<a 
name="0127b06" id="0127b06"></a>嚴清淨佛土。如來境界。謂一切種。五界差別。<a 
name="0127b07" id="0127b07"></a>所謂有情界。世界。法界。調伏界。調伏方便<a 
name="0127b08" id="0127b08"></a>界。解云。此說自受用土。諸佛共有。非各別<a 
name="0127b09" id="0127b09"></a>也。瑜伽論云。相等諸物。或由不共分別為因。<a 
name="0127b10" id="0127b10"></a>或復由共分別為因。若共分別之所起者。分<a 
name="0127b11" id="0127b11"></a>別雖無。由他分別所住持故。而不永滅。若不<a 
name="0127b12" id="0127b12"></a>爾者。他之分別應無其果。彼雖不滅。得清淨<a 
name="0127b13" id="0127b13"></a>者。於彼事中。正見清淨。譬如眾多修觀行者。<a 
name="0127b14" id="0127b14"></a>於一事中。由定心故。種種異見可得。彼亦如<a 
name="0127b15" id="0127b15"></a>是。解云。此說依報。不隨識別。若執共果隨識<a 
name="0127b16" id="0127b16"></a>異者。我果雖滅他果猶存。即他分別。不應無<a 
name="0127b17" id="0127b17"></a>異。故彼不能通此文也。攝大乘論云。復次。受<a 
name="0127b18" id="0127b18"></a>用如是淨土。一向淨。一向樂。一向無失。一向<a 
name="0127b19" id="0127b19"></a>自在。釋曰。恒無雜穢。故言一向淨。但受妙<a 
name="0127b20" id="0127b20"></a>樂。無苦無捨。故言一向樂。唯是實善。無惡無<a 
name="0127b21" id="0127b21"></a>記。故言一向無失。一切事悉不觀餘緣。皆由<a 
name="0127b22" id="0127b22"></a>自心成。故言一向自在。復次。依大淨說一向<a 
name="0127b23" id="0127b23"></a>淨。依大樂說一向樂。依大常說一向無失。依<a 
name="0127b24" id="0127b24"></a>大我說一向自在。解云。此中初復次。顯他受<a 
name="0127b25" id="0127b25"></a>用義。後復次。顯自受用義。義雖不同。而無別<a 
name="0127b26" id="0127b26"></a>土。所以本論。唯作一說。故知二土。亦非別體<a 
name="0127b27" id="0127b27"></a>也。問如是二說。何得何失。答曰。如若言取。<a 
name="0127b28" id="0127b28"></a>但不成立。以義會之。皆有道理。此是第三共<a 
name="0127b29" id="0127b29"></a>不共門也。次第四。明漏無漏門者。略有二句。<a 
name="0127c01" id="0127c01"></a>一者通就諸法。顯漏無漏義。二者別約淨土。<a 
name="0127c02" id="0127c02"></a>明漏無漏相。初通門者。瑜伽論說。有漏無漏。<a 
name="0127c03" id="0127c03"></a>各有五門。有漏五者。一由事故。二隨眠故。三<a 
name="0127c04" id="0127c04"></a>相應故。四所緣故。五生起故。無漏五者。一離<a 
name="0127c05" id="0127c05"></a>諸纏故。二隨眠斷故。三是斷滅故。四見所斷<a 
name="0127c06" id="0127c06"></a>之對治自性相續解脫故。五修所斷之對治<a 
name="0127c07" id="0127c07"></a>自性相續解脫故。於中委悉。如彼廣說。今作<a 
name="0127c08" id="0127c08"></a>四句。略顯其相。一者有法。一向有漏。謂諸染<a 
name="0127c09" id="0127c09"></a>污心心所法等。由相應義。是有漏故。而無五<a 
name="0127c10" id="0127c10"></a>種無漏相故。二者有法。一向無漏。謂見道時。<a 
name="0127c11" id="0127c11"></a>心心所法等。由有自性解脫義故。而無五種<a 
name="0127c12" id="0127c12"></a>有漏相故。三者有法。亦有漏。亦無漏。謂報無<a 
name="0127c13" id="0127c13"></a>記心心所法等。隨眠所縛故。諸纏所離故。雖<a 
name="0127c14" id="0127c14"></a>復無漏。而是苦諦。由業煩惱所生起故。四者<a 
name="0127c15" id="0127c15"></a>有法非有漏謂甚深法不墮數故。次別明中。<a 
name="0127c16" id="0127c16"></a>亦有二門。一有分際門。二無障礙門。有分際<a 
name="0127c17" id="0127c17"></a>門者。若就諸佛所居淨土。於四句中唯有二<a 
name="0127c18" id="0127c18"></a>句。依有色有心門。即一向是無漏。自性相續<a 
name="0127c19" id="0127c19"></a>解脫義故。遠離五種有漏相故。若就非色非<a 
name="0127c20" id="0127c20"></a>心門者。即非有漏。亦非無漏。非有非無故。離<a 
name="0127c21" id="0127c21"></a>相離性故。若就菩薩。亦有二句。恰論二智。所<a 
name="0127c22" id="0127c22"></a>顯淨土。一向無漏。道諦所攝。如攝論說。菩薩<a 
name="0127c23" id="0127c23"></a>及如來唯識智。無相無功用。故言清淨。離一<a 
name="0127c24" id="0127c24"></a>切障。無有退失。故言自在。此唯識智。為淨土<a 
name="0127c25" id="0127c25"></a>體故。不以苦諦為體。乃至廣說故。若就本識<a 
name="0127c26" id="0127c26"></a>所變之門。亦是無漏。以非三界有漏所起。樂<a 
name="0127c27" id="0127c27"></a>無漏界。故是無漏。無明住地為緣出故。名果<a 
name="0127c28" id="0127c28"></a>報土。故是有漏。雖亦無漏而是世間。故於無<a 
name="0127c29" id="0127c29"></a>作四諦門內。苦諦果報之所攝也。如經言。三<a 
name="0128a01" id="0128a01"></a>賢十聖住果報故。寶性論云。依無漏界中。有<a 
name="0128a02" id="0128a02"></a>三種意生身。應知彼因無漏善根所作。名為<a 
name="0128a03" id="0128a03"></a>世間。以離有漏諸業煩惱所作世間法故。亦<a 
name="0128a04" id="0128a04"></a>名涅槃。依此義故。勝鬘經言。世尊。有有為世<a 
name="0128a05" id="0128a05"></a>間。有無為世間。有有為涅槃。有無為涅槃。故<a 
name="0128a06" id="0128a06"></a>此中說意生身。乃是梨耶所變正報。正報既<a 
name="0128a07" id="0128a07"></a>爾。依報亦然。同是本識所變作故。然此梨耶<a 
name="0128a08" id="0128a08"></a>所變之土。及與二智所現淨土。雖為苦道二<a 
name="0128a09" id="0128a09"></a>諦所攝。而無別體隨義異攝耳。如他分別所<a 
name="0128a10" id="0128a10"></a>持穢土。得清淨者。即見為淨。淨穢雖異。而無<a 
name="0128a11" id="0128a11"></a>別體。當知此中二義亦爾。此約有分際門說<a 
name="0128a12" id="0128a12"></a>也。次就無障礙門說者。應作四句。一者諸佛<a 
name="0128a13" id="0128a13"></a>身土。皆是有漏。不離一切諸漏故。如經說言。<a 
name="0128a14" id="0128a14"></a>諸佛安住三毒四漏等。一切煩惱中。得阿耨<a 
name="0128a15" id="0128a15"></a>菩提。乃至廣說故。二者。凡夫身土皆是無漏。<a 
name="0128a16" id="0128a16"></a>以離一切諸漏性故。如經說言。色無漏無繫。<a 
name="0128a17" id="0128a17"></a>受想行識。無漏無繫。乃至廣說故。三者。一切<a 
name="0128a18" id="0128a18"></a>凡聖穢土淨土。亦是有漏。亦是無漏。以前二<a 
name="0128a19" id="0128a19"></a>門不相離故。四者。一切凡聖穢土淨土。非有<a 
name="0128a20" id="0128a20"></a>漏。非無漏。以無縛性及脫性故。如經說言。色<a 
name="0128a21" id="0128a21"></a>無縛無脫。受想行識。無縛無脫。乃至廣說故。<a 
name="0128a22" id="0128a22"></a>此是第四有漏無漏門也。上來四門合為第<a 
name="0128a23" id="0128a23"></a>一淨土果竟。次第二明淨土因者。淨土之因。<a 
name="0128a24" id="0128a24"></a>有其二途。一成辨因。二往生因。成辨因者。說<a 
name="0128a25" id="0128a25"></a>者不同。或有說者。本來無漏法爾種子。三無<a 
name="0128a26" id="0128a26"></a>數劫修令增廣。為此淨土變現生因。如瑜伽<a 
name="0128a27" id="0128a27"></a>論說。生那落迦。三無漏根種子成就。以此准<a 
name="0128a28" id="0128a28"></a>知。亦有無漏淨土種子。或有說者。二智所熏<a 
name="0128a29" id="0128a29"></a>新生種子。為彼淨土而作生因。如攝論說。從<a 
name="0128b01" id="0128b01"></a>出出世善法功能。生起淨土。何者為出出世<a 
name="0128b02" id="0128b02"></a>善法。無分別智。無分別後得。所生善根。為出<a 
name="0128b03" id="0128b03"></a>出世善法。是本有即非所生。既是所生。當知<a 
name="0128b04" id="0128b04"></a>新成。問。如是二說。何者為實。答。皆依聖典。<a 
name="0128b05" id="0128b05"></a>有何不實。於中委悉。如楞伽經料簡中說。次<a 
name="0128b06" id="0128b06"></a>明往生因者。凡諸所說往生之因。非直能感<a 
name="0128b07" id="0128b07"></a>正報莊嚴。亦得感具依報淨土。但承如來本<a 
name="0128b08" id="0128b08"></a>願力故。隨感受用。非自業因力之所成辨。是<a 
name="0128b09" id="0128b09"></a>故說無往生因。此因之相。經論不同。若依觀<a 
name="0128b10" id="0128b10"></a>經說十六觀。往生論中說五門行。今依此經。<a 
name="0128b11" id="0128b11"></a>說三輩因。上輩之因。說有五句。一者。捨家棄<a 
name="0128b12" id="0128b12"></a>欲而作沙門。此顯發起正因方便。二者。發菩<a 
name="0128b13" id="0128b13"></a>提心。是明正因。三者。專念彼佛。是明修觀。<a 
name="0128b14" id="0128b14"></a>四者。作諸功德。是明起行。此觀及行為助滿<a 
name="0128b15" id="0128b15"></a>業。五者。願生彼國。此一是願。前四是行。行<a 
name="0128b16" id="0128b16"></a>願和合。乃得生故。中輩之中。說有四句。一者。<a 
name="0128b17" id="0128b17"></a>雖不能作沙門。當發無上菩提之心。是明正<a 
name="0128b18" id="0128b18"></a>因。二者。專念彼佛。三者。多少修善。此觀及行<a 
name="0128b19" id="0128b19"></a>為助滿業。四者。願生彼國。前行此願。和合為<a 
name="0128b20" id="0128b20"></a>因也。下輩之內。說二種人。二人之中。各有三<a 
name="0128b21" id="0128b21"></a>句。初人三者。一者。假使不能作諸功德。當發<a 
name="0128b22" id="0128b22"></a>無上菩提之心。是明正因。二者。乃至十念。專<a 
name="0128b23" id="0128b23"></a>念彼佛。是助滿業。三者願生彼國。此願前行<a 
name="0128b24" id="0128b24"></a>和合為因。是明不定性人也。第二人中有三<a 
name="0128b25" id="0128b25"></a>句者。一者。聞甚深法。歡喜信樂。此句兼顯發<a 
name="0128b26" id="0128b26"></a>心正因。但為異前人舉其深信耳。二者。乃至<a 
name="0128b27" id="0128b27"></a>一念念於彼佛。是助滿業。為顯前人無深信<a 
name="0128b28" id="0128b28"></a>故。必須十念。此人有深信故。未必具足十念。<a 
name="0128b29" id="0128b29"></a>三者。以至誠心。願生彼國。此願前行和合為<a 
name="0128c01" id="0128c01"></a>因。此就菩薩種性人也。經說如是。今此文略<a 
name="0128c02" id="0128c02"></a>辨其生相。於中有二。先明正因。後顯助因。經<a 
name="0128c03" id="0128c03"></a>所言正因。謂菩提心。言發無上菩提心者。不<a 
name="0128c04" id="0128c04"></a>顧世間富樂。及與二乘涅槃。一向志願三身<a 
name="0128c05" id="0128c05"></a>菩提。是名無上菩提之心。總標雖然。於中有<a 
name="0128c06" id="0128c06"></a>二。一者。隨事發心。二者。順理發心。言隨事<a 
name="0128c07" id="0128c07"></a>者。煩惱無數。願悉斷之。善法無量。願悉修<a 
name="0128c08" id="0128c08"></a>之。眾生無邊。願悉度之。於此三事。決定期<a 
name="0128c09" id="0128c09"></a>願。初是如來斷德正因。次是如來智德正因。<a 
name="0128c10" id="0128c10"></a>第三心者。恩德正因。三德合為無上菩提之<a 
name="0128c11" id="0128c11"></a>果。即是三心。總為無上菩提之因。因果雖異。<a 
name="0128c12" id="0128c12"></a>廣長量齊。等無所遺。無不苞故。如經言。發心<a 
name="0128c13" id="0128c13"></a>畢竟二無別。如是二心前心難。自未得度先<a 
name="0128c14" id="0128c14"></a>度他。是故我禮初發心。此心果報。雖是菩提。<a 
name="0128c15" id="0128c15"></a>而其華報。在於淨土。所以然者。菩提心量。廣<a 
name="0128c16" id="0128c16"></a>大無邊。長遠無限。故能感得廣大無際依報<a 
name="0128c17" id="0128c17"></a>淨土。長遠無量正報壽命。除菩提心。無能當<a 
name="0128c18" id="0128c18"></a>彼。故說此心。為彼正因。是明隨事發心相也。<a 
name="0128c19" id="0128c19"></a>所言順理而發心者。信解諸法皆如幻夢。非<a 
name="0128c20" id="0128c20"></a>有非無。離言絕慮。依此信解。發廣大心。雖不<a 
name="0128c21" id="0128c21"></a>見有煩惱善法。而不撥無可斷可修。是故雖<a 
name="0128c22" id="0128c22"></a>願悉斷悉修。而不違於無願三昧。雖願皆度<a 
name="0128c23" id="0128c23"></a>無量有情。而不存能度所度。故能順隨於空<a 
name="0128c24" id="0128c24"></a>無相。如經言。如是滅度無量眾生。實無眾生<a 
name="0128c25" id="0128c25"></a>得滅度者。乃至廣說故。如是發心。不可思議。<a 
name="0128c26" id="0128c26"></a>是明順理發心相也。隨事發心。有可退義。不<a 
name="0128c27" id="0128c27"></a>定性人。亦得能發。順理發心。即無退轉。菩薩<a 
name="0128c28" id="0128c28"></a>性人。乃能得發。如是發心。功德無邊。設使諸<a 
name="0128c29" id="0128c29"></a>佛窮劫演說彼諸功德。猶不能盡。正因之相<a 
name="0129a01" id="0129a01"></a>略說如是。次明助因。助因多種。今且明其下<a 
name="0129a02" id="0129a02"></a>輩十念。此經中說下輩十念。一言之內。含有<a 
name="0129a03" id="0129a03"></a>二義。謂顯了義。及隱密義。隱密義者。望第三<a 
name="0129a04" id="0129a04"></a>對純淨土果。以說下輩十念功德。此如彌勒<a 
name="0129a05" id="0129a05"></a>發問經言。爾時彌勒菩薩白佛言。如佛所說<a 
name="0129a06" id="0129a06"></a>阿彌陀佛功德利益。若能十念相續不斷念<a 
name="0129a07" id="0129a07"></a>彼佛者。即得往生。當云何念。佛言。非凡夫<a 
name="0129a08" id="0129a08"></a>念。非不善念。非雜結使念。具足如是念。即得<a 
name="0129a09" id="0129a09"></a>往生安養國土。凡有十念。何等為十。一者。於<a 
name="0129a10" id="0129a10"></a>一切眾生常生慈心。於一切眾生不毀其行。<a 
name="0129a11" id="0129a11"></a>若毀其行。終不往生。二者。於一切眾生深起<a 
name="0129a12" id="0129a12"></a>悲心。除殘害意。三者。發護法心。不惜身命。<a 
name="0129a13" id="0129a13"></a>於一切法不生誹謗。四者。於忍辱中生決定<a 
name="0129a14" id="0129a14"></a>心。五者。深心清淨。不染利養。六者。發一切<a 
name="0129a15" id="0129a15"></a>種智心。日日常念。無有廢忘。七者。於一切眾<a 
name="0129a16" id="0129a16"></a>生。起尊重心。除我慢意。謙下言說。八者。於<a 
name="0129a17" id="0129a17"></a>世談話。不生味著心。九者。近於覺意。深起種<a 
name="0129a18" id="0129a18"></a>種善根因緣。遠離憒鬧散亂之心。十者。正念<a 
name="0129a19" id="0129a19"></a>觀佛。除去諸根。解云。如是十念。既非凡夫。<a 
name="0129a20" id="0129a20"></a>當知初地以上菩薩。乃能具足十念。於純淨<a 
name="0129a21" id="0129a21"></a>土。為下輩因。是為隱密義之十念。言顯了義<a 
name="0129a22" id="0129a22"></a>十念相者。望第四對淨土而說。如觀經言。下<a 
name="0129a23" id="0129a23"></a>品下生者。或有眾生。作不善業。五逆十惡。具<a 
name="0129a24" id="0129a24"></a>諸不善。臨命終時。遇善知識。為說妙法。教令<a 
name="0129a25" id="0129a25"></a>念佛。若不能念者。應稱無量壽佛。如是至心。<a 
name="0129a26" id="0129a26"></a>令聲不絕。具足十念。稱南無佛。稱佛名故。於<a 
name="0129a27" id="0129a27"></a>念念中。除八十億劫生死罪。命終之後。即得<a 
name="0129a28" id="0129a28"></a>往生。乃至廣說。以何等心名為至心。云何名<a 
name="0129a29" id="0129a29"></a>為十念相續者。什公說言。譬如有人於曠野<a 
name="0129b01" id="0129b01"></a>中。值遇惡賊。揮戈拔劍。直來欲殺。其人勤<a 
name="0129b02" id="0129b02"></a>走。視度一河。若得度河。首領難全。爾時但<a 
name="0129b03" id="0129b03"></a>念。渡河方便。我至河岸。為著衣度。為脫衣<a 
name="0129b04" id="0129b04"></a>度。若著衣衲。恐不得過。若脫衣衲。恐不得<a 
name="0129b05" id="0129b05"></a>暇。但有此念。更無他意。當念度河。即是一<a 
name="0129b06" id="0129b06"></a>念。此等十念。不雜餘念。行者亦爾。若念佛<a 
name="0129b07" id="0129b07"></a>名。若念佛相等。無間念佛。乃至十念。如是<a 
name="0129b08" id="0129b08"></a>至心。名為十念。此是顯了十念相也。今此兩<a 
name="0129b09" id="0129b09"></a>卷經說十念。具此隱密顯了二義。然於其中。<a 
name="0129b10" id="0129b10"></a>顯了十念。與觀經意。少有不同。彼觀經中。不<a 
name="0129b11" id="0129b11"></a>除五逆。唯除誹謗方等之罪。今此兩卷經中<a 
name="0129b12" id="0129b12"></a>說言。除其五逆。誹謗正法。如是相違。云何通<a 
name="0129b13" id="0129b13"></a>者。彼經說其雖作五逆。依大乘教。得懺悔者。<a 
name="0129b14" id="0129b14"></a>此經中說不懺悔者。由此義故。不相違也。因<a 
name="0129b15" id="0129b15"></a>緣之相。略說如是。上來所說因果二門。合為<a 
name="0129b16" id="0129b16"></a>第二簡宗體竟。</p><a 
name="0129b17" id="0129b17"></a><p style="text-indent: 0em; margin-left: 0em"><span class="linehead"></span>第三約人分別。於中有二。初約三聚眾生分<a 
name="0129b18" id="0129b18"></a>別。後就四疑眾生分別。初三聚者。如下經云。<a 
name="0129b19" id="0129b19"></a>其有眾生。生彼國者。皆悉住於正定之聚。所<a 
name="0129b20" id="0129b20"></a>以者何。彼佛土中。無諸邪聚。及不定聚。如是<a 
name="0129b21" id="0129b21"></a>三聚。其相云何。此義具如寶性論說。彼云。略<a 
name="0129b22" id="0129b22"></a>說一切眾生界中。有三種眾生。何等為三。一<a 
name="0129b23" id="0129b23"></a>者求有。二者遠離求有。三者不求彼二。求有<a 
name="0129b24" id="0129b24"></a>有二種。一者。謗解脫道。無涅槃性。常求住世<a 
name="0129b25" id="0129b25"></a>間。不求證涅槃。二者。於佛法中。闡提同位。<a 
name="0129b26" id="0129b26"></a>謗大乘故。是故不增不減經言。若有比丘。乃<a 
name="0129b27" id="0129b27"></a>至優婆夷。若起一見。若起二見。諸佛如來。非<a 
name="0129b28" id="0129b28"></a>彼世尊。如是等人。非我弟子。遠離求有者。亦<a 
name="0129b29" id="0129b29"></a>有二種。一者無求道方便。二者有求道方便。<a 
name="0129c01" id="0129c01"></a>無方便者。亦有二種。一者。多種外道種種<a 
name="0129c02" id="0129c02"></a>邪計。二者。於佛法中。同外道行。雖信佛法。<a 
name="0129c03" id="0129c03"></a>而顛倒取。如犢子等。乃至廣說。有方便者。亦<a 
name="0129c04" id="0129c04"></a>有二種。所謂二乘。不求彼二者。所謂第一利<a 
name="0129c05" id="0129c05"></a>根眾生諸菩薩等。又彼求有眾生一闡提人。<a 
name="0129c06" id="0129c06"></a>及佛法中。同一闡提位。名為邪定聚眾生。又<a 
name="0129c07" id="0129c07"></a>遠離求有眾生中。墮無方便求道眾生。名為<a 
name="0129c08" id="0129c08"></a>不定聚眾生。聲聞辟支佛。及不求彼二。名為<a 
name="0129c09" id="0129c09"></a>正定聚眾生。論說如是。此中總判二乘菩薩<a 
name="0129c10" id="0129c10"></a>為正定聚。而未分別位地分齊。齊何等位入<a 
name="0129c11" id="0129c11"></a>正定聚。依何等義名正定聚。決定不退墮斷<a 
name="0129c12" id="0129c12"></a>善根。如是名為正定聚義。論其位而依瑜伽<a 
name="0129c13" id="0129c13"></a>說。正定聚有二種。一者本性正定聚。二者習<a 
name="0129c14" id="0129c14"></a>成正定聚。若依此而說。五種種性中。菩薩種<a 
name="0129c15" id="0129c15"></a>性人。從無始時來。不作五逆及斷善根是名<a 
name="0129c16" id="0129c16"></a>本性正定聚也。其二乘性。及不定性。得作五<a 
name="0129c17" id="0129c17"></a>逆。及斷善根。斷善根時。墮邪定聚。善根相續<a 
name="0129c18" id="0129c18"></a>後。未趣入。為不定聚。已趣入時。即當分別三<a 
name="0129c19" id="0129c19"></a>品。若其本來下品善根而趣入者。乃至燸法。<a 
name="0129c20" id="0129c20"></a>猶為不定。入頂法位。方為正定。論說頂不斷<a 
name="0129c21" id="0129c21"></a>善根故。若其本來中品善根而趣入者。至燸<a 
name="0129c22" id="0129c22"></a>法時。名為正定。若其本來上品善根而趣入<a 
name="0129c23" id="0129c23"></a>者。始趣入時。便作正定。如瑜伽說。若有安住<a 
name="0129c24" id="0129c24"></a>下品善根而趣入者。當知下品。名有間隙。未<a 
name="0129c25" id="0129c25"></a>能無間。未善清淨。若有安住中品善根而趣<a 
name="0129c26" id="0129c26"></a>入者。當知中品。若有安住上品善根而趣入<a 
name="0129c27" id="0129c27"></a>者。當知上品。名無間隙。已能無間。已善清<a 
name="0129c28" id="0129c28"></a>淨。如是為已趣入相。又彼論云。依此下品。順<a 
name="0129c29" id="0129c29"></a>解脫分善根。婆伽梵說。若具世間上品正見。<a 
name="0130a01" id="0130a01"></a>雖歷千生。不墮惡道。此文正明本來安住上<a 
name="0130a02" id="0130a02"></a>品善根而趣入者。始入下品。順解脫分善之<a 
name="0130a03" id="0130a03"></a>時。便得不退。無間隙故。又彼論說。若時安<a 
name="0130a04" id="0130a04"></a>住下成熟者。猶往惡趣。若中若上。不往惡趣。<a 
name="0130a05" id="0130a05"></a>此文正明本來安住下品善根而趣入者。雖<a 
name="0130a06" id="0130a06"></a>至燸法。下成熟位。未得不退。故往惡趣。是約<a 
name="0130a07" id="0130a07"></a>二乘位地分別。若是不定種性人。直向大乘<a 
name="0130a08" id="0130a08"></a>而趣入時。至種性位。方為正定。如起信論說。<a 
name="0130a09" id="0130a09"></a>依何等人。修何等行。得信成就。堪能發心。所<a 
name="0130a10" id="0130a10"></a>謂依不定聚眾生。有熏習善根力故。信業果<a 
name="0130a11" id="0130a11"></a>報。能起十善。厭生死苦。欲求無上菩提。得值<a 
name="0130a12" id="0130a12"></a>遇佛。親承供養。修行信心。逕一萬劫。信心成<a 
name="0130a13" id="0130a13"></a>就故。諸佛菩薩教令發心。或以大悲故。能自<a 
name="0130a14" id="0130a14"></a>發心。或因正法欲滅。以護法因緣。能自發心。<a 
name="0130a15" id="0130a15"></a>如是信心成就。得發心者。入正定聚。畢竟不<a 
name="0130a16" id="0130a16"></a>退。名住如來種中。正因相應。此言名住如來<a 
name="0130a17" id="0130a17"></a>種者。名已入習種性位。即是十解初發心住。<a 
name="0130a18" id="0130a18"></a>上來所說。皆明習成之正定聚。若其本來菩<a 
name="0130a19" id="0130a19"></a>薩種性。直向大乘而趣入者。始趣入時。永得<a 
name="0130a20" id="0130a20"></a>不退。不由業力墮於惡趣。依此而言。入十信<a 
name="0130a21" id="0130a21"></a>位。便得不退。不同前說不定性人。如是等說。<a 
name="0130a22" id="0130a22"></a>皆就穢土。若就得生彼淨土者。定性二乘。即<a 
name="0130a23" id="0130a23"></a>不往生。不定性中三品之人。發大乘心者。皆<a 
name="0130a24" id="0130a24"></a>得生彼。生彼之時。即入正定。由外緣力所住<a 
name="0130a25" id="0130a25"></a>持故。三聚分別略義如是。次明有四疑惑眾<a 
name="0130a26" id="0130a26"></a>生。於中先明所疑境界。然後顯其疑惑之相。<a 
name="0130a27" id="0130a27"></a>所疑境者。如下文言。若有眾生以疑惑心。修<a 
name="0130a28" id="0130a28"></a>諸功德。願生彼國。不了佛智。不思議智。不可<a 
name="0130a29" id="0130a29"></a>稱智。大乘廣智。無等無倫最上勝智。於此諸<a 
name="0130b01" id="0130b01"></a>智。疑惑不信。然猶信罪福。修習善本。願生彼<a 
name="0130b02" id="0130b02"></a>國。此諸眾生。生彼宮殿。五百歲中。不聞三<a 
name="0130b03" id="0130b03"></a>寶。故說邊地。乃至廣說。此言佛智。是總標<a 
name="0130b04" id="0130b04"></a>句。下之四句。別顯四智。不思議智者。是成<a 
name="0130b05" id="0130b05"></a>所作智。此智能作不思議事。謂如不過丈六<a 
name="0130b06" id="0130b06"></a>之身。而無能見頂者。不增毛孔之量。而遍十<a 
name="0130b07" id="0130b07"></a>方世界。一念稱名。永滅多劫重罪。十念念德。<a 
name="0130b08" id="0130b08"></a>能生界外勝報。如是等事。非下智所測。是故<a 
name="0130b09" id="0130b09"></a>名為不思議智。不可稱智者。是妙觀察智。此<a 
name="0130b10" id="0130b10"></a>智觀察不可稱境。謂一切法。皆如幻夢。非有<a 
name="0130b11" id="0130b11"></a>非無。離言絕慮。非逐言者所能稱量。是故名<a 
name="0130b12" id="0130b12"></a>為不可稱智。大乘廣智者。是平等性智。此智<a 
name="0130b13" id="0130b13"></a>廣度。不向小乘。謂遊無我故無不我。無不我<a 
name="0130b14" id="0130b14"></a>故。無不等攝。以此同體智力。普載無邊有情。<a 
name="0130b15" id="0130b15"></a>皆令同至無上菩提。是故名為大乘廣智。無<a 
name="0130b16" id="0130b16"></a>等無倫最上勝智者。正是如來大圓鏡智。始<a 
name="0130b17" id="0130b17"></a>轉本識。方歸心原。一切種境。無不圓照。是故<a 
name="0130b18" id="0130b18"></a>名為大圓鏡智。此一智中。有五殊勝。如解脫<a 
name="0130b19" id="0130b19"></a>身。二乘同得。如是鏡智。正是法身。非彼所<a 
name="0130b20" id="0130b20"></a>共。故名無等。是一勝也。如前三智。菩薩漸<a 
name="0130b21" id="0130b21"></a>得。大圓鏡智。唯佛頓證。更無餘類。故名無<a 
name="0130b22" id="0130b22"></a>倫。是二勝也。過於不思議智為最。踰於不可<a 
name="0130b23" id="0130b23"></a>稱智為上。寬於大乘廣智為勝。是為第三四<a 
name="0130b24" id="0130b24"></a>五勝也。是故名為無等無倫最上勝智。是顯<a 
name="0130b25" id="0130b25"></a>四疑所迷境也。次明四種疑惑相者。謂如有<a 
name="0130b26" id="0130b26"></a>一性非質直。邪聰我慢。薄道心人。不了四智。<a 
name="0130b27" id="0130b27"></a>而起四疑。一者疑成作事智。所作之事。謂聞<a 
name="0130b28" id="0130b28"></a>經說十念念佛。得生彼國。由不了故。生疑而<a 
name="0130b29" id="0130b29"></a>言。如佛經說善惡業道。罪福無朽。重者先牽。<a 
name="0130c01" id="0130c01"></a>理數無差。如何一生無惡不造。但以十念能<a 
name="0130c02" id="0130c02"></a>滅諸罪。便得生彼。入正定聚。永離三途。畢竟<a 
name="0130c03" id="0130c03"></a>不退耶。又無始來。起諸煩惱。繫屬三界而相<a 
name="0130c04" id="0130c04"></a>纏縛。如何不斷二輪煩惱。直以十念出三界<a 
name="0130c05" id="0130c05"></a>外耶。為治如是邪思惟疑。是故說名不思議<a 
name="0130c06" id="0130c06"></a>智。欲顯佛智有大勢力故。能以近為遠。以遠<a 
name="0130c07" id="0130c07"></a>為近。以重為輕。以輕為重。雖實有是事。而非<a 
name="0130c08" id="0130c08"></a>思量境。所以直應仰信。經說不可以自淺識<a 
name="0130c09" id="0130c09"></a>思惟。若欲生信。應以事況。譬如千年積薪。其<a 
name="0130c10" id="0130c10"></a>高百里。豆許火燒。一日都盡。可言千年之積<a 
name="0130c11" id="0130c11"></a>薪。如何一日盡耶。又如躄者。自力勤行。要逕<a 
name="0130c12" id="0130c12"></a>多日至一由旬。若寄他船。因風<span class="gaiji">帆<!--gaiji,帆,1[舟*風],2&#x447A;,3--></span>勢。一日之<a 
name="0130c13" id="0130c13"></a>間。能至千里。可言躄者之身。云何一日至千<a 
name="0130c14" id="0130c14"></a>里耶。世間船師之身。尚作如是絕慮之事。何<a 
name="0130c15" id="0130c15"></a>況如來法王之勢。而不能作不思議事耶。是<a 
name="0130c16" id="0130c16"></a>為對治第一疑也。第二疑者。謂疑妙觀察智。<a 
name="0130c17" id="0130c17"></a>所觀之境。如同經中歎佛智云。妙觀察諸法。<a 
name="0130c18" id="0130c18"></a>非有非無。遠離二邊。而不著中。由不了故。生<a 
name="0130c19" id="0130c19"></a>疑而言。如今現見稱物之時。物重即低。物輕<a 
name="0130c20" id="0130c20"></a>必舉。若言輕而不舉。重而不低。如是說者。有<a 
name="0130c21" id="0130c21"></a>言無義。因緣生法。當知亦爾。若實非無。便墮<a 
name="0130c22" id="0130c22"></a>於有。如其非有。即當於無。若言非無而不得<a 
name="0130c23" id="0130c23"></a>有。非有而不墮無。即同重而不低。輕而不舉。<a 
name="0130c24" id="0130c24"></a>故知是說。有言無實。如是稱量。即墮諸邊。或<a 
name="0130c25" id="0130c25"></a>執依他實有不空。墮增益邊。或執緣生空無<a 
name="0130c26" id="0130c26"></a>有。墮損減邊。或計俗有真空。雙負二邊。墮相<a 
name="0130c27" id="0130c27"></a>違論。或計非有非無。著一中邊。墮愚癡論。如<a 
name="0130c28" id="0130c28"></a>釋論云。非有非無。是愚癡論故。為治此等邪<a 
name="0130c29" id="0130c29"></a>稱量執。是故安立不可稱智。欲顯諸法甚深。<a 
name="0131a01" id="0131a01"></a>離言絕慮。不可尋思稱量。如言取義。如瑜伽<a 
name="0131a02" id="0131a02"></a>說。云何甚深難見法。謂一切法。何以故。第一<a 
name="0131a03" id="0131a03"></a>甚深難見法者。所謂諸法自性。皆絕戲論。過<a 
name="0131a04" id="0131a04"></a>言語道。然由言說為依止故。方乃可取可觀<a 
name="0131a05" id="0131a05"></a>可覺。是故諸法甚深難見。是為對治第二疑<a 
name="0131a06" id="0131a06"></a>也。第三疑者。謂疑平等性智等。齊度之意。如<a 
name="0131a07" id="0131a07"></a>聞經說。一切眾生。悉皆有心。凡有心者。當得<a 
name="0131a08" id="0131a08"></a>菩提。由不了故。生疑而言。若如來眾生。皆有<a 
name="0131a09" id="0131a09"></a>佛性。悉度一切有情。令得無上菩提者。是即<a 
name="0131a10" id="0131a10"></a>眾生雖多。必有終盡。其最後佛。無利他德。所<a 
name="0131a11" id="0131a11"></a>化無故。即無成佛。功德闕故。無化有功。不應<a 
name="0131a12" id="0131a12"></a>道理。闕功成佛。亦無是處。作是邪計。誹謗大<a 
name="0131a13" id="0131a13"></a>乘。不信平等廣度之意。為治如是狹少疑執。<a 
name="0131a14" id="0131a14"></a>是故安立大乘廣智。欲明佛智。無所不運所<a 
name="0131a15" id="0131a15"></a>不載。一切皆入無餘。故言大乘。其所運載。無<a 
name="0131a16" id="0131a16"></a>始無際。故名廣智。所以然者。虛空無邊故。眾<a 
name="0131a17" id="0131a17"></a>生無數量。三世無際故。生死無始終。眾生既<a 
name="0131a18" id="0131a18"></a>無始終。諸佛亦無始終。若使諸佛有始成者。<a 
name="0131a19" id="0131a19"></a>其前無佛。即無聖教。無教無聞。無言無習。而<a 
name="0131a20" id="0131a20"></a>成佛者。即無因有果。但有言無實。由是道理。<a 
name="0131a21" id="0131a21"></a>諸佛無始。雖實無始。而無一佛本不作凡。雖皆<a 
name="0131a22" id="0131a22"></a>本作凡。而展轉無始。以是准知眾生無終。雖<a 
name="0131a23" id="0131a23"></a>實無終。而無一人後不作佛。雖悉後作佛。而<a 
name="0131a24" id="0131a24"></a>展轉無終。是故應信平等性智。無所不度。而<a 
name="0131a25" id="0131a25"></a>非有限。所以安立大乘廣智。是為對治第三<a 
name="0131a26" id="0131a26"></a>疑也。第四疑者。謂疑大圓鏡智。遍照一切境<a 
name="0131a27" id="0131a27"></a>義。云何生疑。謂作是言。虛空無邊故。世界亦<a 
name="0131a28" id="0131a28"></a>無邊。世界無邊故。眾生亦無邊。眾生無邊故。<a 
name="0131a29" id="0131a29"></a>心行差別。根欲性等。皆是無邊際。云何於此。<a 
name="0131b01" id="0131b01"></a>能得盡知。為當漸漸修習而知。為當不修。忽<a 
name="0131b02" id="0131b02"></a>然頓照。若不修習而頓照者。一切凡夫皆應<a 
name="0131b03" id="0131b03"></a>等照。等不修故。無異因故。若便漸修。終漸得<a 
name="0131b04" id="0131b04"></a>盡知者。即一切境非無邊際。無邊有盡。不應<a 
name="0131b05" id="0131b05"></a>理故。如是進退。皆不成立。云何得普照。名一<a 
name="0131b06" id="0131b06"></a>切種智。為治如是兩關疑難故。安立無等無<a 
name="0131b07" id="0131b07"></a>倫最上勝智。欲明如是大圓鏡智。超過三智。<a 
name="0131b08" id="0131b08"></a>而無等類。二諦之外。獨在無二。兩關二表。迢<a 
name="0131b09" id="0131b09"></a>然無關。只應仰信。不可比量。故名無等無倫<a 
name="0131b10" id="0131b10"></a>最上勝智。云何於此起仰信者。譬如世界無<a 
name="0131b11" id="0131b11"></a>邊。不出虛空之外。如是萬境無限。咸入一心<a 
name="0131b12" id="0131b12"></a>之內。佛智離相。歸於心原。智與一心。渾同無<a 
name="0131b13" id="0131b13"></a>二。以始覺者。即同本覺。故無一境。出此智<a 
name="0131b14" id="0131b14"></a>外。由是道理。無境不盡。而非有限。以無限<a 
name="0131b15" id="0131b15"></a>智。照無邊境故。如起信論云。一切境界。本來<a 
name="0131b16" id="0131b16"></a>一心。離於想念。以眾生妄見境界故。心有分<a 
name="0131b17" id="0131b17"></a>齊。以妄起想念。不稱法性故。不能決了。諸佛<a 
name="0131b18" id="0131b18"></a>如來離於見相。無所不遍。心真實故。即是諸<a 
name="0131b19" id="0131b19"></a>法之性。自體顯照一切妄法。有大智用。無量<a 
name="0131b20" id="0131b20"></a>方便。隨諸眾生所應得解。悉能開示一切法<a 
name="0131b21" id="0131b21"></a>義。是故得名一切種智。是為無等無倫最上<a 
name="0131b22" id="0131b22"></a>勝智。無所見故。無所不見。如是對治第四疑<a 
name="0131b23" id="0131b23"></a>也。然若不得意。如言取義。有邊無邊。皆不離<a 
name="0131b24" id="0131b24"></a>過。依非有邊門。假說無邊義耳。若人不決如<a 
name="0131b25" id="0131b25"></a>是四疑。雖生彼國而在邊地。如其有人。雖未<a 
name="0131b26" id="0131b26"></a>明解如前所說四智之境。而能自謙。心眼未<a 
name="0131b27" id="0131b27"></a>開。仰惟如來。一向伏信。如是等人。隨其行品<a 
name="0131b28" id="0131b28"></a>往生彼土。不在邊地。生著邊者。別是一類。非<a 
name="0131b29" id="0131b29"></a>九品攝。是故不應妄生疑惑也。</p><a 
name="0131c01" id="0131c01"></a><p><span class="juanname">兩卷無量壽經宗要<span class="note">(終)</span></span></p>
<hr>【經文資訊】大正藏第 37 冊 No. 1747 兩卷無量壽經宗要<br>【版本記錄】CBETA 電子佛典 Rev. 1.8 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index62db.html?index=T37n1747" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T37n1747_001 by HTTrack Website Copier/3.x [XR&CO'2008], Mon, 02 Jun 2014 23:21:39 GMT -->
</html>
