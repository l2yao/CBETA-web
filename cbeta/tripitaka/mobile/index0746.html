<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2087_002 by HTTrack Website Copier/3.x [XR&CO'2008], Mon, 02 Jun 2014 23:52:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaba46.gif?utmac=MO-30696269-4&amp;utmn=1573957214&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51&amp;utmp=%2Fmobile%2Findex.php%3Findex%3DT51n2087_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4a07-2.html?index=T51n2087_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第51冊<br/>No.2087 大唐西域記 (12卷)<br/>【唐 玄奘譯．辯機撰】<br/>第 2 卷</p>
	<a href="indexac1a.html?index=T51n2087_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2087" sutra_name="大唐西域記" sutra_juan="[卷2]">　
<a 
name="0875b08" id="0875b08"></a><a 
name="0875b09" id="0875b09"></a><a 
name="0875b10" id="0875b10"></a><p><span class="juanname">大唐西域記卷第二<span class="note">(三國)</span></span></p><a 
name="0875b11" id="0875b11"></a><a 
name="0875b12" id="0875b12"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0875b13" id="0875b13"></a><p style="margin-left: 4em"><span class="byline">大總持寺沙門辯機撰</span></p><a 
name="0875b14" id="0875b14"></a><ul><li>濫波國</li><li>那揭羅曷國</li><a 
name="0875b15" id="0875b15"></a><li>健馱邏國</li></ul><a 
name="0875b16" id="0875b16"></a><p style="text-indent: 0em; margin-left: 0em"><span class="linehead"></span>詳夫天竺之稱，異議<span class="gaiji">&#x7CFA;<!--gaiji,糾,1[乳-孚+糸],2&#x7CFA;,3--></span>紛，舊云身毒，或曰<a 
name="0875b17" id="0875b17"></a>賢豆，今從正音，宜云印度。印度之人，隨地<a 
name="0875b18" id="0875b18"></a>稱國，殊方異俗，遙舉總名，語其所美，謂<a 
name="0875b19" id="0875b19"></a>之印度。印度者，唐言月。月有多名，斯其一<a 
name="0875b20" id="0875b20"></a>稱。言諸群生輪迴不息，無明長夜莫有司<a 
name="0875b21" id="0875b21"></a>晨，其猶白日既隱，宵燭斯繼，雖有星光之<a 
name="0875b22" id="0875b22"></a>照，豈如朗月之明。苟緣斯致，因而譬月。良<a 
name="0875b23" id="0875b23"></a>以其土聖賢繼軌，導凡御物，如月照臨。<a 
name="0875b24" id="0875b24"></a>由是義故，謂之印度。印度種姓族類群分，<a 
name="0875b25" id="0875b25"></a>而婆羅門特為清貴，從其雅稱，傳以成<a 
name="0875b26" id="0875b26"></a>俗，無云經界之別，總謂婆羅門國焉。</p><a 
name="0875b27" id="0875b27"></a><p style="text-indent: 0em; margin-left: 0em"><span class="linehead"></span>若其封疆之域，可得而言。五印度之境，周九<a 
name="0875b28" id="0875b28"></a>萬餘里。三垂大海，北背雪山。北廣南狹，形<a 
name="0875b29" id="0875b29"></a>如半月，畫野區分，七十餘國。時特暑熱，地<a 
name="0875c01" id="0875c01"></a>多泉濕。北乃山阜隱軫，丘陵<span class="gaiji">&#x8203;<!--gaiji,舄,1[焉-正+臼],2&#x8203;,3--></span>鹵；東則川<a 
name="0875c02" id="0875c02"></a>野沃潤，疇<span class="gaiji">&#x58E0;<!--gaiji,壟,1[土*龍],2&#x58E0;,3--></span>膏腴；南方草木榮茂；西方土地<a 
name="0875c03" id="0875c03"></a>磽确。斯大概也，可略言焉。</p><a 
name="0875c04" id="0875c04"></a><p style="text-indent: 0em; margin-left: 0em"><span class="linehead"></span>夫數量之稱，謂踰繕那<span class="note">(舊曰由旬。又曰踰闍那，又曰由延，皆訛略也)</span>。<a 
name="0875c05" id="0875c05"></a>踰繕那者，自古聖王一日軍行也。舊傳一<a 
name="0875c06" id="0875c06"></a>踰繕那四十里矣；印度國俗乃三十里；聖<a 
name="0875c07" id="0875c07"></a>教所載唯十六里。窮微之數，分一踰繕那為<a 
name="0875c08" id="0875c08"></a>八拘盧舍。拘盧舍者，謂大牛鳴聲所極<a 
name="0875c09" id="0875c09"></a>聞，稱拘盧舍。分一拘盧舍為五百弓，<a 
name="0875c10" id="0875c10"></a>分一弓為四肘，分一肘為二十四指，分<a 
name="0875c11" id="0875c11"></a>一指節為七宿麥，乃至蝨、蟣、隙塵、牛毛、羊毛<a 
name="0875c12" id="0875c12"></a>兔毫、金、水，次第七分，以至細塵，細塵七分，<a 
name="0875c13" id="0875c13"></a>為極細塵。極細塵者，不可復析，析即歸<a 
name="0875c14" id="0875c14"></a>空，故曰極微也。</p><a 
name="0875c15" id="0875c15"></a><p style="text-indent: 0em; margin-left: 0em"><span class="linehead"></span>若乃陰陽曆運，日月次舍，稱謂雖殊，時候無<a 
name="0875c16" id="0875c16"></a>異，隨其星建，以標月名。時極短者，謂剎<a 
name="0875c17" id="0875c17"></a>那也。百二十剎那為一呾剎那，六十呾剎那<a 
name="0875c18" id="0875c18"></a>為一臘縛，三十臘縛為一牟呼栗多，五牟呼<a 
name="0875c19" id="0875c19"></a>栗多為一時，六時合成一日一夜<span class="note">(晝三夜三)</span>。居<a 
name="0875c20" id="0875c20"></a>俗日夜分為八時<span class="note">(晝四夜四，於一一時各有四分)</span>。月盈至<a 
name="0875c21" id="0875c21"></a>滿謂之白分，月虧至晦謂之黑分，黑分<a 
name="0875c22" id="0875c22"></a>或十四日、十五日，月有小大故也。黑前白<a 
name="0875c23" id="0875c23"></a>後，合為一月。六月合為一行。日遊在內，北<a 
name="0875c24" id="0875c24"></a>行也；日遊在外，南行也。總此二行，合為一<a 
name="0875c25" id="0875c25"></a>歲。又分一歲以為六時：正月十六日至三<a 
name="0875c26" id="0875c26"></a>月十五日，漸熱也；三月十六日至五月十五<a 
name="0875c27" id="0875c27"></a>日，盛熱也；五月十六日至七月十五日，雨時<a 
name="0875c28" id="0875c28"></a>也；七月十六日至九月十五日，茂時也；九月<a 
name="0875c29" id="0875c29"></a>十六日至十一月十五日，漸寒也；十一月<a 
name="0876a01" id="0876a01"></a>十六日至正月十五日，盛寒也。如來聖教歲<a 
name="0876a02" id="0876a02"></a>為三時：正月十六日至五月十五日，熱時<a 
name="0876a03" id="0876a03"></a>也；五月十六日至九月十五日，雨時也；九月<a 
name="0876a04" id="0876a04"></a>十六日至正月十五日，寒時也。或為四時，<a 
name="0876a05" id="0876a05"></a>春、夏、秋、冬也。春三月謂制呾羅月、吠舍佉<a 
name="0876a06" id="0876a06"></a>月、逝瑟吒月，當此從正月十六日至四月<a 
name="0876a07" id="0876a07"></a>十五日。夏三月謂頞沙荼月、室羅伐拏月、<a 
name="0876a08" id="0876a08"></a>婆羅<span class="gaiji">&#x9262;<!--gaiji,缽,1[金*本],2&#x9262;,3--></span>陀月，當此從四月十六日至七月<a 
name="0876a09" id="0876a09"></a>十五日。秋三月謂頞濕縛庾闍月、迦剌底<a 
name="0876a10" id="0876a10"></a>迦月、末伽始羅月，當此從七月十六日至<a 
name="0876a11" id="0876a11"></a>十月十五日。冬三月謂報沙月、磨袪月、頗<a 
name="0876a12" id="0876a12"></a>勒窶拏月，當此從十月十六日至正月十<a 
name="0876a13" id="0876a13"></a>五日。故印度僧徒依佛聖教坐兩安居，或<a 
name="0876a14" id="0876a14"></a>前三月，或後三月。前三月當此從五月十六<a 
name="0876a15" id="0876a15"></a>日至八月十五日，後三月當此從六月十<a 
name="0876a16" id="0876a16"></a>六日至九月十五日。前代譯經律者，或云<a 
name="0876a17" id="0876a17"></a>坐夏，或云坐臘，斯皆邊裔殊俗，不達中國<a 
name="0876a18" id="0876a18"></a>正音，或方言未融，而傳譯有謬。又推如來<a 
name="0876a19" id="0876a19"></a>入胎、初生、出家、成佛、涅槃日月，皆有參差，語<a 
name="0876a20" id="0876a20"></a>在後記。</p><a 
name="0876a21" id="0876a21"></a><p style="text-indent: 0em; margin-left: 0em"><span class="linehead"></span>若夫邑里閭閻，方城廣峙；街衢巷陌，曲徑<a 
name="0876a22" id="0876a22"></a>盤迂，闤闠當塗，旗亭夾路。屠、釣、倡、優、魁膾、<a 
name="0876a23" id="0876a23"></a>除糞，旌厥宅居，斥之邑外，行里往來，僻於<a 
name="0876a24" id="0876a24"></a>路左。至於宅居之製，垣郭之作，地勢卑濕，<a 
name="0876a25" id="0876a25"></a>城多壘塼，暨諸牆壁，或編竹木，室宇臺觀，<a 
name="0876a26" id="0876a26"></a>板屋平頭，泥以石灰，覆以<span class="gaiji">&#x750E;<!--gaiji,,1[專*瓦],2&#x750E;,3--></span>墼。諸異崇構，<a 
name="0876a27" id="0876a27"></a>製同中夏。苫茅苫草，或塼或板，壁以石灰<a 
name="0876a28" id="0876a28"></a>為飾，地塗牛糞為淨，時花散布，斯其異也。<a 
name="0876a29" id="0876a29"></a>諸僧伽藍，頗極奇製。隅樓四起，重閣三層，<a 
name="0876b01" id="0876b01"></a>榱梠棟梁，奇形彫鏤，戶牖垣牆，圖畫眾綵。<a 
name="0876b02" id="0876b02"></a>黎庶之居，內侈外儉。隩室中堂，高廣有異，<a 
name="0876b03" id="0876b03"></a>層臺重閣，形製不拘。門闢東戶，朝座東面。<a 
name="0876b04" id="0876b04"></a>至於坐止，咸用繩床。王族、大人、士、庶、豪右，<a 
name="0876b05" id="0876b05"></a>莊飾有殊，規矩無異。君王朝座，彌復高廣，<a 
name="0876b06" id="0876b06"></a>珠璣間錯，謂師子床，敷以細<span class="gaiji">[疊*毛]<!--gaiji,,1[疊*毛],2&#x3CB2;,3--></span>，蹈以寶<a 
name="0876b07" id="0876b07"></a>机。凡百庶僚，隨其所好，刻彫異類，瑩飾奇<a 
name="0876b08" id="0876b08"></a>珍。衣裳服玩，無所裁製，貴鮮白，輕雜綵。<a 
name="0876b09" id="0876b09"></a>男則繞腰絡腋，橫巾右袒，女乃襜衣下垂，<a 
name="0876b10" id="0876b10"></a>通肩總覆。頂為小髻，餘髮垂下。或有剪髭，<a 
name="0876b11" id="0876b11"></a>別為詭俗。首冠花鬘，身佩瓔珞。其所服<a 
name="0876b12" id="0876b12"></a>者，謂憍奢耶衣及<span class="gaiji">[疊*毛]<!--gaiji,,1[疊*毛],2&#x3CB2;,3--></span>布等。憍奢耶者，野<a 
name="0876b13" id="0876b13"></a>蠶絲也；叢摩衣，麻之類也；頷<span class="note">(<span class="gaiji">[據-豕+丘]<!--gaiji,,1[據-豕+丘],2&#x22D2E;,3--></span>嚴反)</span><span class="gaiji">&#x9262;<!--gaiji,缽,1[金*本],2&#x9262;,3--></span>羅<a 
name="0876b14" id="0876b14"></a>衣，織細羊毛也；褐剌縭衣，織野獸毛也。獸<a 
name="0876b15" id="0876b15"></a>毛細耎，可得緝績，故以見珍，而充服用。其<a 
name="0876b16" id="0876b16"></a>北印度，風土寒烈，短製褊衣，頗同胡服。外<a 
name="0876b17" id="0876b17"></a>道服飾，紛雜異製，或衣孔雀羽尾，或飾髑<a 
name="0876b18" id="0876b18"></a>髏瓔珞，或無服露形，或草板掩體，或拔<a 
name="0876b19" id="0876b19"></a>髮斷髭，或蓬鬢椎髻，裳衣無定，赤白不<a 
name="0876b20" id="0876b20"></a>恒。沙門法服，唯有三衣及僧<span class="gaiji">&#x5374;<!--gaiji,卻,1[去*ㄗ],2&#x5374;,3--></span>崎，泥縛些<a 
name="0876b21" id="0876b21"></a><span class="note">(桑箇反)</span>那。三衣裁製，部執不同，或緣有寬狹，<a 
name="0876b22" id="0876b22"></a>或葉有小大。僧<span class="gaiji">&#x5374;<!--gaiji,卻,1[去*ㄗ],2&#x5374;,3--></span>崎<span class="note">(唐言掩腋。舊曰僧祇支，訛也)</span>，覆左肩，<a 
name="0876b23" id="0876b23"></a>掩兩腋，左開右合，長裁過腰。泥縛些那<span class="note">(唐言裙。舊<a 
name="0876b24" id="0876b24"></a>曰涅槃僧，訛也)</span>，既無帶襻，其將服也，集衣為<span class="gaiji">&#x8975;<!--gaiji,,1[袖-由+聶],2&#x8975;,3--></span>，束<a 
name="0876b25" id="0876b25"></a>帶以縚，<span class="gaiji">&#x8975;<!--gaiji,,1[袖-由+聶],2&#x8975;,3--></span>則諸部各異，色乃黃赤不同。<a 
name="0876b26" id="0876b26"></a>剎帝利、婆羅門清素居簡，潔白儉約。國王、大<a 
name="0876b27" id="0876b27"></a>臣服玩良異，花鬘寶冠以為首飾，環釧瓔<a 
name="0876b28" id="0876b28"></a>珞而作身佩。其有富商、大賈，唯釧而已。人多<a 
name="0876b29" id="0876b29"></a>徒跣，少有所履。染其牙齒，或赤或黑，齊髮<a 
name="0876c01" id="0876c01"></a>穿耳，脩鼻大眼，斯其貌也。</p><a 
name="0876c02" id="0876c02"></a><p style="text-indent: 0em; margin-left: 0em"><span class="linehead"></span>夫其潔清自守，非矯其志。凡有饌食，必先<a 
name="0876c03" id="0876c03"></a>盥洗，殘宿不再，食器不傳；瓦木之器，經<a 
name="0876c04" id="0876c04"></a>用必棄；金、銀、銅、鐵，每加摩瑩。饌食既訖，嚼<a 
name="0876c05" id="0876c05"></a>楊枝而為淨。澡漱未終，無相執觸。每有<a 
name="0876c06" id="0876c06"></a>溲溺，必事澡灌。身塗諸香，所謂栴檀、<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>金<a 
name="0876c07" id="0876c07"></a>也。君王將浴，鼓奏絃歌。祭祀拜祠，沐浴<a 
name="0876c08" id="0876c08"></a>盥洗。</p><a 
name="0876c09" id="0876c09"></a><p style="text-indent: 0em; margin-left: 0em"><span class="linehead"></span>詳其文字，梵天所製，原始垂則，四十七言<a 
name="0876c10" id="0876c10"></a>也。寓物合成，隨事轉用。流演枝派，其源浸<a 
name="0876c11" id="0876c11"></a>廣，因地隨人，微有改變，語其大較，未異<a 
name="0876c12" id="0876c12"></a>本源。而中印度特為詳正，辭調和雅，與天<a 
name="0876c13" id="0876c13"></a>同音，氣韻清亮，為人軌則。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>境異國，習謬<a 
name="0876c14" id="0876c14"></a>成訓，競趨澆俗，莫守淳風。</p><p style="text-indent: 0em; margin-left: 0em"><span class="linehead"></span>至於記言書<a 
name="0876c15" id="0876c15"></a>事，各有司存。史誥總稱，謂尼羅蔽荼<span class="note">(唐言清藏)</span>，<a 
name="0876c16" id="0876c16"></a>善惡具舉，災祥備著。</p><p style="text-indent: 0em; margin-left: 0em"><span class="linehead"></span>而開蒙誘進，先導十<a 
name="0876c17" id="0876c17"></a>二章。七歲之後，漸授五明大論：一曰聲明，<a 
name="0876c18" id="0876c18"></a>釋詁訓字，詮目疏別。二工巧明，伎術機<a 
name="0876c19" id="0876c19"></a>關，陰陽曆數。三醫方明，禁<span class="gaiji">&#x546A;<!--gaiji,咒,1[口*兄],2&#x546A;,3--></span>閑邪，藥石針<a 
name="0876c20" id="0876c20"></a>艾。四謂因明，考定正邪，研覈真偽。五曰<a 
name="0876c21" id="0876c21"></a>內明，究暢五乘因果妙理。</p><p style="text-indent: 0em; margin-left: 0em"><span class="linehead"></span>其婆羅門學四<a 
name="0876c22" id="0876c22"></a>吠陀論：<span class="note">(舊曰毘陀，訛也)</span>。一曰壽，謂養生繕性。二曰<a 
name="0876c23" id="0876c23"></a>祠，謂享祭祈禱。三曰平，謂禮儀、占卜、兵法、<a 
name="0876c24" id="0876c24"></a>軍陣。四曰術，謂異能、伎數、禁<span class="gaiji">&#x546A;<!--gaiji,咒,1[口*兄],2&#x546A;,3--></span>、醫方。</p><p style="text-indent: 0em; margin-left: 0em"><span class="linehead"></span>師必博<a 
name="0877a01" id="0877a01"></a>究精微，貫窮玄奧，示之大義，導以微言，提<a 
name="0877a02" id="0877a02"></a>撕善誘，彫<span class="corr" title='[杇&gt;朽] cf.【麗】'>朽</span>勵薄。若乃識量通敏，志懷逋<a 
name="0877a03" id="0877a03"></a>逸，則拘縶反開，業成後已。年方三十，志立<a 
name="0877a04" id="0877a04"></a>學成，既居祿位，先酬師德。其有博古好雅，<a 
name="0877a05" id="0877a05"></a>肥遁居貞、沈浮物外，逍遙事表，寵辱不驚，<a 
name="0877a06" id="0877a06"></a>聲問以遠，君王雅尚，莫能屈<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。然而國<a 
name="0877a07" id="0877a07"></a>重聰叡，俗貴高明，褒贊既隆，禮命亦重。故<a 
name="0877a08" id="0877a08"></a>能強志篤學，忘疲遊藝，訪道依仁，不遠<a 
name="0877a09" id="0877a09"></a>千里。家雖豪富，志均羈旅，口腹之資，巡<span class="gaiji">&#x5303;<!--gaiji,,1[曷-曰],2&#x5303;,3--></span><a 
name="0877a10" id="0877a10"></a>以濟，有貴知道，無恥匱財。娛遊、惰業、<a 
name="0877a11" id="0877a11"></a>媮食、靡衣，既無令德，又非時習，恥辱俱<a 
name="0877a12" id="0877a12"></a>至，醜聲載揚。</p><a 
name="0877a13" id="0877a13"></a><p style="text-indent: 0em; margin-left: 0em"><span class="linehead"></span>如來理教，隨類得解，去聖悠遠，正法醇醨，<a 
name="0877a14" id="0877a14"></a>任其見解之心，俱獲聞智之悟。部執<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>峙，<a 
name="0877a15" id="0877a15"></a>諍論波濤，異學專門，殊途同致。十有八部，<a 
name="0877a16" id="0877a16"></a>各擅鋒銳；大小二乘，居止區別。其有宴默<a 
name="0877a17" id="0877a17"></a>思惟，經行住立，定慧悠隔，諠靜良殊，隨其<a 
name="0877a18" id="0877a18"></a>眾居，各製科防。無云律、論，經是佛經，講<a 
name="0877a19" id="0877a19"></a>宣一部，乃免僧知事；二部，加上房資具；三<a 
name="0877a20" id="0877a20"></a>部，差侍者祇承；四部，給淨人役使；五部，則<a 
name="0877a21" id="0877a21"></a>行乘象輿；六部，又導從周衛。道德既高，<a 
name="0877a22" id="0877a22"></a>旌命亦異。時集講論，考其優劣，彰別善惡，<a 
name="0877a23" id="0877a23"></a>黜陟幽明。其有商搉微言，抑揚妙理，雅辭<a 
name="0877a24" id="0877a24"></a>贍美，妙辯敏捷，於是馭乘寶象，導從如林。<a 
name="0877a25" id="0877a25"></a>至乃義門虛闢，辭鋒挫銳，理寡而辭繁，義乖<a 
name="0877a26" id="0877a26"></a>而言順，遂即面塗赭堊，身坌塵土，斥於曠<a 
name="0877a27" id="0877a27"></a>野，棄之溝壑。既旌淑慝，亦表賢愚。人知樂<a 
name="0877a28" id="0877a28"></a>道，家勤志學。出家歸俗，從其所好。罹咎犯<a 
name="0877a29" id="0877a29"></a>律，僧中科罰，輕則眾命訶責，次又眾不與語，<a 
name="0877b01" id="0877b01"></a>重乃眾不共住。不共住者，斥擯不齒，出一<a 
name="0877b02" id="0877b02"></a>住處，措身無所，羈旅艱辛，或返初服。</p><a 
name="0877b03" id="0877b03"></a><p style="text-indent: 0em; margin-left: 0em"><span class="linehead"></span>若夫族姓殊者，有四流焉：一曰婆羅門，淨<a 
name="0877b04" id="0877b04"></a>行也。守道居貞，潔白其操。二曰剎帝利，<a 
name="0877b05" id="0877b05"></a>王種也<span class="note">(舊曰剎利，略也)</span>。奕世君臨，仁恕為志。三曰吠<a 
name="0877b06" id="0877b06"></a>奢<span class="note">(舊曰毘舍，訛也)</span>，商賈也。貿遷有無，逐利遠近。四<a 
name="0877b07" id="0877b07"></a>曰戍陀羅<span class="note">(舊曰首陀，訛也)</span>，農人也。肆力疇<span class="gaiji">&#x58E0;<!--gaiji,壟,1[土*龍],2&#x58E0;,3--></span>，勤身<a 
name="0877b08" id="0877b08"></a>稼穡。凡茲四姓，清濁殊流，婚娶通親，飛伏<a 
name="0877b09" id="0877b09"></a>異路，內外宗枝，姻媾不雜。婦人一嫁，終無<a 
name="0877b10" id="0877b10"></a>再醮。自餘雜姓，寔繁種族，各隨類聚，難以<a 
name="0877b11" id="0877b11"></a>詳載。</p><p style="text-indent: 0em; margin-left: 0em"><span class="linehead"></span>君王奕世，唯剎帝利。篡<span class="gaiji">&#x5F11;<!--gaiji,弒,1[弒-朮+木],2&#x5F11;,3--></span>時起，異姓稱<a 
name="0877b12" id="0877b12"></a>尊。國之戰士，驍雄畢選，子父傳業，遂窮兵<a 
name="0877b13" id="0877b13"></a>術。居則宮廬周衛，征則奮旅前鋒。凡有四<a 
name="0877b14" id="0877b14"></a>兵：步、馬、車、象。象則被以堅甲，牙施利距，一<a 
name="0877b15" id="0877b15"></a>將安乘，授其節度，兩卒左右，為之駕馭。車乃<a 
name="0877b16" id="0877b16"></a>駕以駟馬，兵帥居其乘，列卒周衛，扶輪<a 
name="0877b17" id="0877b17"></a>挾轂。馬軍散禦，逐北奔命。步軍輕捍，敢<a 
name="0877b18" id="0877b18"></a>勇充選，負大<span class="gaiji">&#x6A10;<!--gaiji,櫓,1[木*鹵],2&#x6A10;,3--></span>，執長戟，或持刀劍，前奮<a 
name="0877b19" id="0877b19"></a>行陣。凡諸戎器，莫不鋒銳，所謂矛、楯、弓、矢、<a 
name="0877b20" id="0877b20"></a>刀、劍、鉞、斧、戈、殳、長<span class="gaiji">&#x77DF;<!--gaiji,槊,1[矛*肖],2&#x77DF;,3--></span>、輪索之屬，皆世習矣。</p><p style="text-indent: 0em; margin-left: 0em"><span class="linehead"></span>夫<a 
name="0877b21" id="0877b21"></a>其俗也，性雖狷急，志甚貞質，於財無苟得，<a 
name="0877b22" id="0877b22"></a>於義有餘讓，懼冥運之罪，輕生事之業，詭<a 
name="0877b23" id="0877b23"></a>譎不行，盟誓為信，政教尚質，風俗猶和。凶<a 
name="0877b24" id="0877b24"></a>悖群小，時虧國憲，謀危君上，事<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>彰明，則<a 
name="0877b25" id="0877b25"></a>常幽囹圄，無所刑戮，任其生死，不齒人<a 
name="0877b26" id="0877b26"></a>倫。犯傷禮義，悖逆忠孝，則劓鼻，截耳，斷手，<a 
name="0877b27" id="0877b27"></a>刖足，或驅出國，或放荒裔。自餘咎犯，<a 
name="0877b28" id="0877b28"></a>輸財贖罪。理獄占辭，不加刑<span class="corr" title='[朴&gt;扑] cf.【麗】'>扑</span>，隨問<span class="gaiji">&#x6B35;<!--gaiji,款,1[肄-聿+欠],2&#x6B35;,3--></span><a 
name="0877b29" id="0877b29"></a>對，據事平科。拒違所犯，恥過飾非，欲究<a 
name="0877c01" id="0877c01"></a>情實，事須案者，凡有四條：水、火、稱、毒。水則<a 
name="0877c02" id="0877c02"></a>罪人與石，盛以連囊，沈之深流，校其真偽；<a 
name="0877c03" id="0877c03"></a>人沈石浮則有犯，人浮石沈則無隱。火乃<a 
name="0877c04" id="0877c04"></a>燒鐵，罪人踞上，復使足蹈，既遣掌案，又<a 
name="0877c05" id="0877c05"></a>令舌舐；虛無所損，實有所傷。懦弱之人<a 
name="0877c06" id="0877c06"></a>不堪炎熾，捧未開花，散之向焰；虛則花<a 
name="0877c07" id="0877c07"></a>發，實則花焦。稱則人石平衡，輕重取驗；虛<a 
name="0877c08" id="0877c08"></a>則人低石舉，實則石重人輕。毒則以一羖羊，<a 
name="0877c09" id="0877c09"></a>剖其右髀，隨被訟人所食之分，雜諸毒藥<a 
name="0877c10" id="0877c10"></a>置右髀中；實則毒發而死，虛則毒歇而穌。<a 
name="0877c11" id="0877c11"></a>舉四條之例，防百非之路。</p><a 
name="0877c12" id="0877c12"></a><p style="text-indent: 0em; margin-left: 0em"><span class="linehead"></span>致敬之式，其儀九等：一發言慰問，二俯首<a 
name="0877c13" id="0877c13"></a>示敬，三舉手高揖，四合掌平拱，五屈膝，六<a 
name="0877c14" id="0877c14"></a>長踞，七手膝踞地，八五輪俱屈，九五體投<a 
name="0877c15" id="0877c15"></a>地。凡斯九等，極唯一拜。跪而讚德，謂之盡<a 
name="0877c16" id="0877c16"></a>敬。遠則稽顙拜手，近則嗚足摩踵。凡其<a 
name="0877c17" id="0877c17"></a>致辭受命，褰裳長跪。尊賢受拜，必有慰<a 
name="0877c18" id="0877c18"></a>辭，或摩其頂，或拊其背，善言誨導，以示親<a 
name="0877c19" id="0877c19"></a>厚。出家沙門，既受敬禮，唯加善願，無止<a 
name="0877c20" id="0877c20"></a>跪拜。隨所宗事，多有旋繞，或唯一周，或復<a 
name="0877c21" id="0877c21"></a>三匝，宿心別請，數則從欲。</p><a 
name="0877c22" id="0877c22"></a><p style="text-indent: 0em; margin-left: 0em"><span class="linehead"></span>凡遭疾病，絕粒七日。期限之中，多有痊愈；<a 
name="0877c23" id="0877c23"></a>必未瘳差，方乃餌藥。藥之性類，名種不同；<a 
name="0877c24" id="0877c24"></a>醫之工伎，占候有異。</p><p style="text-indent: 0em; margin-left: 0em"><span class="linehead"></span>終沒臨喪，哀號相泣，<a 
name="0877c25" id="0877c25"></a>裂裳、拔髮、拍額、椎胸。服制無間。喪期無<a 
name="0877c26" id="0877c26"></a>數。送終殯葬，其儀有三：一曰火葬，積薪焚<a 
name="0877c27" id="0877c27"></a>燎。二曰水葬，沈流漂散。三曰野葬，棄林飼<a 
name="0877c28" id="0877c28"></a>獸。國王殂落，先立嗣君，以主喪祭，以定<a 
name="0877c29" id="0877c29"></a>上下。生立德號，死無議諡。喪禍之家，人莫<a 
name="0878a01" id="0878a01"></a>就食；殯葬之後，復常無諱。諸有送死，以為<a 
name="0878a02" id="0878a02"></a>不潔，咸於郭外，浴而後入。至於年耆壽耄，<a 
name="0878a03" id="0878a03"></a>死期將至，嬰累沈痾，生涯恐極，厭離塵<a 
name="0878a04" id="0878a04"></a>俗，願棄人間，輕鄙生死，希遠世路。於是<a 
name="0878a05" id="0878a05"></a>親故知友，奏樂餞會，泛舟鼓棹，濟殑伽<a 
name="0878a06" id="0878a06"></a>河，中流自溺，謂得生天。十有其一，未盡鄙<a 
name="0878a07" id="0878a07"></a>見。出家僧眾，制無號哭，父母亡喪，誦念酬<a 
name="0878a08" id="0878a08"></a>恩，追遠慎終，寔資冥福。</p><a 
name="0878a09" id="0878a09"></a><p style="text-indent: 0em; margin-left: 0em"><span class="linehead"></span>政教既寬，機務亦簡，戶不籍書，人無傜課。王<a 
name="0878a10" id="0878a10"></a>田之內，大分為四：一充國用，祭祀粢盛；二<a 
name="0878a11" id="0878a11"></a>以封建輔佐宰臣；三賞聰叡碩學高才；四<a 
name="0878a12" id="0878a12"></a>樹福田，給諸異道。所以賦斂輕薄，傜稅儉<a 
name="0878a13" id="0878a13"></a>省，各安世業，俱佃口分。假種王田，六稅其<a 
name="0878a14" id="0878a14"></a>一。商賈逐利，來往貨遷，津路關防，輕稅後<a 
name="0878a15" id="0878a15"></a>過。國家營建，不虛勞役，據其成功，酬之價<a 
name="0878a16" id="0878a16"></a>直。鎮戍征行，宮廬營衛，量事招募，懸賞<a 
name="0878a17" id="0878a17"></a>待人。宰牧、輔臣、庶官、僚佐，各有分地，自食<a 
name="0878a18" id="0878a18"></a>封邑。</p><p style="text-indent: 0em; margin-left: 0em"><span class="linehead"></span>風壤既別，地利亦殊，花草果木，雜種<a 
name="0878a19" id="0878a19"></a>異名。所謂菴沒羅果、菴弭羅果、末杜迦果、<a 
name="0878a20" id="0878a20"></a>跋達羅果、劫比他果、阿末羅果、鎮杜迦<a 
name="0878a21" id="0878a21"></a>果、烏曇跋羅果、茂遮果、那利<span class="corr" title='[筋&gt;&#x846A;] cf.【麗】'><span class="gaiji">&#x846A;<!--gaiji,薊,1[薊-魚+角],2&#x846A;,3--></span></span>羅果、般<span class="gaiji">[木*(玄/衣)]<!--gaiji,,1[木*(玄/衣)],2,3--></span><a 
name="0878a22" id="0878a22"></a>娑果，凡厥此類，難以備載，見珍人世者，略<a 
name="0878a23" id="0878a23"></a>舉言焉。至於棗、栗、椑、<span class="corr" title='[&#x67F9;&gt;柿] cf.【麗】'>柿</span>，印度無聞；梨、柰、桃、<a 
name="0878a24" id="0878a24"></a>杏、蒲萄等果，迦濕彌羅國已來，往往間植；石<a 
name="0878a25" id="0878a25"></a>榴、甘橘，諸國皆樹。</p><p style="text-indent: 0em; margin-left: 0em"><span class="linehead"></span>墾田農務，稼穡耕耘，播植<a 
name="0878a26" id="0878a26"></a>隨時，各從勞逸。土宜所出，稻麥尤多。</p><p style="text-indent: 0em; margin-left: 0em"><span class="linehead"></span>蔬菜<a 
name="0878a27" id="0878a27"></a>則有薑、芥、瓜、瓠、葷陀菜等；<span class="gaiji">[葸-十+夕]<!--gaiji,,1[葸-十+夕],2,3--></span>、蒜雖少，噉食<a 
name="0878a28" id="0878a28"></a>亦希，家有食者，驅令出郭。</p><p style="text-indent: 0em; margin-left: 0em"><span class="linehead"></span>至於乳、酪、膏、酥、<a 
name="0878a29" id="0878a29"></a><span class="gaiji">&#x7C86;<!--gaiji,沙,1[米*少],2&#x7C86;,3--></span>糖、石蜜、芥子油、諸餅<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>，常所膳也。魚、羊、<a 
name="0878b01" id="0878b01"></a><span class="gaiji">&#x9E9E;<!--gaiji,獐,1[鹿/章],2&#x9E9E;,3--></span>、鹿，時廌肴胾。牛、驢、象、馬、豕、犬、狐、狼、師子、猴、<a 
name="0878b02" id="0878b02"></a><span class="gaiji">&#x7328;<!--gaiji,猿,1[狂-王+爰],2&#x7328;,3--></span>，凡此毛群，例無味噉，噉者鄙恥，眾所穢<a 
name="0878b03" id="0878b03"></a>惡，屏居郭外，希<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>人間。</p><p style="text-indent: 0em; margin-left: 0em"><span class="linehead"></span>若其酒醴之差，滋味<a 
name="0878b04" id="0878b04"></a>流別：蒲萄、甘蔗，剎帝利飲也；麴糱醇醪，吠<a 
name="0878b05" id="0878b05"></a>奢等飲也；沙門、婆羅門飲蒲萄、甘蔗漿，<a 
name="0878b06" id="0878b06"></a>非酒醴之謂也。雜姓卑族，無所流別。</p><p style="text-indent: 0em; margin-left: 0em"><span class="linehead"></span>然其<a 
name="0878b07" id="0878b07"></a>資用之器，<span class="corr" title='[功&gt;巧] cf.【麗】'>巧</span>質有殊；什物之具，隨時無闕。<a 
name="0878b08" id="0878b08"></a>雖釜鑊斯用，而炊甑莫知。多器坯土，少用<a 
name="0878b09" id="0878b09"></a>赤銅。食以一器，眾味相調，手指斟酌，略無<a 
name="0878b10" id="0878b10"></a>匙箸，至於老病，乃用銅匙。</p><a 
name="0878b11" id="0878b11"></a><p style="text-indent: 0em; margin-left: 0em"><span class="linehead"></span>若其金、銀、<span class="gaiji">&#x936E;<!--gaiji,,1[金*俞],2&#x936E;,3--></span>石、白玉、火珠，風土所產，彌復盈<a 
name="0878b12" id="0878b12"></a>積。奇珍雜寶，異類殊名，出自海隅，易以<a 
name="0878b13" id="0878b13"></a>求貿。然其貨用，交遷有無，金錢、銀錢、貝珠、<a 
name="0878b14" id="0878b14"></a>小珠。</p><p style="text-indent: 0em; margin-left: 0em"><span class="linehead"></span>印度之境，疆界具舉，風壤之差，大略<a 
name="0878b15" id="0878b15"></a>斯在，同條共貫，粗陳梗概，異政殊俗，據國<a 
name="0878b16" id="0878b16"></a>而敘。</p><a 
name="0878b17" id="0878b17"></a><p style="text-indent: 0em; margin-left: 0em"><span class="linehead"></span>濫波國，周千餘里，北背雪山，三垂黑嶺。國大<a 
name="0878b18" id="0878b18"></a>都城周十餘里。自數百年，王族絕嗣，豪傑<a 
name="0878b19" id="0878b19"></a>力競，無大君長，近始附屬迦畢試國。宜粳<a 
name="0878b20" id="0878b20"></a>稻，多甘蔗，林樹雖眾，果實乃少。氣序漸溫，<a 
name="0878b21" id="0878b21"></a>微霜無雪。國俗豐樂，人尚歌詠，志性怯<a 
name="0878b22" id="0878b22"></a>弱，情懷詭詐，更相欺誚，未有推先。體貌卑<a 
name="0878b23" id="0878b23"></a>小，動止輕躁。多衣白<span class="gaiji">[疊*毛]<!--gaiji,,1[疊*毛],2&#x3CB2;,3--></span>，所服鮮飾。伽藍十餘<a 
name="0878b24" id="0878b24"></a>所，僧徒寡少，並多習學大乘法教。天祠數<a 
name="0878b25" id="0878b25"></a>十，異道甚多。</p><p style="text-indent: 0em; margin-left: 0em"><span class="linehead"></span>從此東南行百餘里，踰大嶺，<a 
name="0878b26" id="0878b26"></a>濟大河，至那揭羅曷國<span class="note">(北印度境)</span>。</p><a 
name="0878b27" id="0878b27"></a><p style="text-indent: 0em; margin-left: 0em"><span class="linehead"></span>那揭羅曷國，東西六百餘里，南北二百五六<a 
name="0878b28" id="0878b28"></a>十里。山周四境，<span class="corr" title='[縣&gt;懸] cf.【麗】'>懸</span>隔危險。國大都城周二十<a 
name="0878b29" id="0878b29"></a>餘里。無大君長，主令役屬迦畢試國。豐<span class="gaiji">穀<!--gaiji,穀,1[穀-(一/禾)+釆],2,3--></span><a 
name="0878c01" id="0878c01"></a>稼，多花果，氣序溫暑，風俗淳質，猛銳驍雄，<a 
name="0878c02" id="0878c02"></a>輕財好學。崇敬佛法，少信異道。伽藍雖多，<a 
name="0878c03" id="0878c03"></a>僧徒寡少，諸窣堵波荒蕪<span class="corr" title='[[土*已]&gt;圮]'>圮</span>壞。天祠五所，異<a 
name="0878c04" id="0878c04"></a>道百餘人。</p><a 
name="0878c05" id="0878c05"></a><p style="text-indent: 0em; margin-left: 0em"><span class="linehead"></span>城東二里有窣堵波，高三百餘尺，無憂王<a 
name="0878c06" id="0878c06"></a>之所建也。編石特起，刻雕奇製，釋迦菩薩<a 
name="0878c07" id="0878c07"></a>值然燈佛，敷鹿皮衣，布髮掩泥，得受<a 
name="0878c08" id="0878c08"></a>記處。時經劫壞，斯<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>無泯。或有齋日，天雨<a 
name="0878c09" id="0878c09"></a>眾花，群黎心競，式修供養。其西伽藍，少有<a 
name="0878c10" id="0878c10"></a>僧徒。次南小窣堵波，是昔掩<span class="gaiji">&#x57FF;<!--gaiji,泥,1[泥/土],2&#x57FF;,3--></span>之地，無憂<a 
name="0878c11" id="0878c11"></a>王避大路，遂僻建焉。</p><a 
name="0878c12" id="0878c12"></a><p style="text-indent: 0em; margin-left: 0em"><span class="linehead"></span>城內有大窣堵波故基。聞諸先志曰：昔有<a 
name="0878c13" id="0878c13"></a>佛齒，高廣嚴麗。今既無齒，唯餘故基。其<a 
name="0878c14" id="0878c14"></a>側有窣堵波，高三十餘尺。彼俗相傳，不知<a 
name="0878c15" id="0878c15"></a>源起，云從空下，峙基於此。既非人工，寔<a 
name="0878c16" id="0878c16"></a>多靈瑞。</p><a 
name="0878c17" id="0878c17"></a><p style="text-indent: 0em; margin-left: 0em"><span class="linehead"></span>城西南十餘里有窣堵波，是如來自中印<a 
name="0878c18" id="0878c18"></a>度凌虛遊化，降<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>於此，國人感慕，建此靈<a 
name="0878c19" id="0878c19"></a>基。其東不遠有窣堵波，是釋迦菩薩昔值<a 
name="0878c20" id="0878c20"></a>然燈佛，於此買華。</p><a 
name="0878c21" id="0878c21"></a><p style="text-indent: 0em; margin-left: 0em"><span class="linehead"></span>城西南二十餘里至小石嶺，有伽藍，高堂重<a 
name="0878c22" id="0878c22"></a>閣，積石所成。庭宇寂寥，絕無僧侶。中有窣<a 
name="0878c23" id="0878c23"></a>堵波，高二百餘尺，無憂王之所建也。</p><a 
name="0878c24" id="0878c24"></a><p style="text-indent: 0em; margin-left: 0em"><span class="linehead"></span>伽藍西南，深<span class="gaiji">澗<!--gaiji,澗,1[澗-日+月],2&#x3D4E;,3--></span><span class="gaiji">&#x9657;<!--gaiji,峭,1[阿-可+肖],2&#x9657;,3--></span>絕，瀑布飛流，<span class="corr" title='[縣&gt;懸] cf.【麗】'>懸</span>崖壁立。東<a 
name="0879a01" id="0879a01"></a>崖石壁有大洞穴，瞿波羅龍之所居也。門徑<a 
name="0879a02" id="0879a02"></a>狹小，窟穴冥闇，崖石津滴，磎徑餘流。昔有<a 
name="0879a03" id="0879a03"></a>佛影，煥若真容，相好具足，儼然如在。近代已<a 
name="0879a04" id="0879a04"></a>來，人不遍<span class="gaiji">&#x89A9;<!--gaiji,睹,1[者*見],2&#x89A9;,3--></span>，縱有所見，<span class="gaiji">髣<!--gaiji,彷,1髣,2&#x9AE3;,3-->&#x9AF4;<!--gaiji,彿,1[髟/弗],2&#x9AF4;,3--></span>而已。至誠祈<a 
name="0879a05" id="0879a05"></a>請，有冥感者，乃暫明視，尚不能久。昔如來在<a 
name="0879a06" id="0879a06"></a>世之時，此龍為牧牛之士，供王乳酪，進奉<a 
name="0879a07" id="0879a07"></a>失宜；既獲譴責，心懷恚恨，即以金錢買<a 
name="0879a08" id="0879a08"></a>華，供養受記窣堵波，願為惡龍，破國害王。<a 
name="0879a09" id="0879a09"></a>即趣石壁，投身而死；遂居此窟，為大龍王，<a 
name="0879a10" id="0879a10"></a>便欲出穴，成本惡願。適起此心，如來已鑒，<a 
name="0879a11" id="0879a11"></a>愍此國人為龍所害，運神通力，自中印度<a 
name="0879a12" id="0879a12"></a>至。龍見如來，毒心遂止，受不殺戒，願護<a 
name="0879a13" id="0879a13"></a>正法。因請如來：「常居此窟，諸聖弟子，恒受<a 
name="0879a14" id="0879a14"></a>我供。」如來告曰：「吾將寂滅，為汝留影，遣五<a 
name="0879a15" id="0879a15"></a>羅漢常受汝供。正法隱沒，其事無替。汝若毒<a 
name="0879a16" id="0879a16"></a>心奮怒，當觀吾留影，以慈善故，毒心當止。<a 
name="0879a17" id="0879a17"></a>此賢劫中，當來世尊，亦悲愍汝，皆留影像。」</p><a 
name="0879a18" id="0879a18"></a><p style="text-indent: 0em; margin-left: 0em"><span class="linehead"></span>影窟門外有二方石，其一石上有如來足蹈<a 
name="0879a19" id="0879a19"></a>之<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>，輪相微現，光明時燭。影窟左右多諸<a 
name="0879a20" id="0879a20"></a>石室，皆是如來諸聖弟子入定之處。影窟西<a 
name="0879a21" id="0879a21"></a>北隅有窣堵波，是如來經行之處。其側窣<a 
name="0879a22" id="0879a22"></a>堵波有如來髮、爪。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>此不遠有窣堵波，是<a 
name="0879a23" id="0879a23"></a>如來顯暢真宗，說蘊界處之所也。影窟西<a 
name="0879a24" id="0879a24"></a>有大盤石，如來<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>於其上濯浣袈裟，文影<a 
name="0879a25" id="0879a25"></a>微現。</p><a 
name="0879a26" id="0879a26"></a><p style="text-indent: 0em; margin-left: 0em"><span class="linehead"></span>城東南三十餘里至醯羅城。周四五里，<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>峻<a 
name="0879a27" id="0879a27"></a>險固，花林池沼，光鮮澄鏡。城中居人，淳質<a 
name="0879a28" id="0879a28"></a>正信。復有重閣，畫棟丹楹。第二閣中有<a 
name="0879a29" id="0879a29"></a>七寶小窣堵波，置如來頂骨。骨周一尺二寸，<a 
name="0879b01" id="0879b01"></a>髮孔分明，其色黃白，盛以寶函，置窣堵波<a 
name="0879b02" id="0879b02"></a>中。欲知善惡相者，香末和<span class="gaiji">&#x57FF;<!--gaiji,泥,1[泥/土],2&#x57FF;,3--></span>，以印頂骨，<a 
name="0879b03" id="0879b03"></a>隨其福感，其文煥然。又有七寶小窣堵波，<a 
name="0879b04" id="0879b04"></a>以貯如來髑髏骨，狀若荷葉，色同頂骨，亦<a 
name="0879b05" id="0879b05"></a>以寶函緘絡而置。又有七寶小窣堵波，有<a 
name="0879b06" id="0879b06"></a>如來眼睛，睛大如<span class="gaiji">[木*奈]<!--gaiji,,1[木*奈],2&#x3B88;,3--></span>，光明清徹，曒映中<a 
name="0879b07" id="0879b07"></a>外，又以寶函緘封而置。如來僧伽胝袈裟，<a 
name="0879b08" id="0879b08"></a>細<span class="gaiji">[疊*毛]<!--gaiji,,1[疊*毛],2&#x3CB2;,3--></span>所作，其色黃赤，置寶函中，歲月既遠，微<a 
name="0879b09" id="0879b09"></a>有損壞。如來錫杖，白鐵作鐶，栴檀為笴，<a 
name="0879b10" id="0879b10"></a>寶筒盛之。近有國王聞此諸物<span class="gaiji">&#x7ADD;<!--gaiji,並,1[立*立],2&#x7ADD;,3--></span>是如來<a 
name="0879b11" id="0879b11"></a>昔親服用，恃其威力，迫<span class="gaiji">&#x8107;<!--gaiji,脅,1[月*劦],2&#x8107;,3--></span>而歸；既至本國，<a 
name="0879b12" id="0879b12"></a>置所居宮，曾未浹辰，求之已失，爰更尋訪，<a 
name="0879b13" id="0879b13"></a>已還本處。斯五聖<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>，多有靈異，迦畢試王<a 
name="0879b14" id="0879b14"></a>令五淨行給侍香花。觀禮之徒，相繼不絕。<a 
name="0879b15" id="0879b15"></a>諸淨行等欲從虛寂，以為財用人之所重，<a 
name="0879b16" id="0879b16"></a>權立科條，以止諠雜。其大略曰：諸欲見<a 
name="0879b17" id="0879b17"></a>如來頂骨者，稅一金錢；若取印者，稅五金<a 
name="0879b18" id="0879b18"></a>錢；自餘節級，以次科條。科條雖重，觀禮彌眾。<a 
name="0879b19" id="0879b19"></a>重閣西北有窣堵波，亦甚高大，而多靈<a 
name="0879b20" id="0879b20"></a>異，人以指觸，便即搖震，連基傾動，鈴鐸和<a 
name="0879b21" id="0879b21"></a>鳴。從此東南山谷中行五百餘里，至健馱邏<a 
name="0879b22" id="0879b22"></a>國<span class="note">(舊曰乾陀衛，訛也。北印度境)</span>。</p><a 
name="0879b23" id="0879b23"></a><p style="text-indent: 0em; margin-left: 0em"><span class="linehead"></span>健馱邏國，東西千餘里，南北八百餘里。東臨<a 
name="0879b24" id="0879b24"></a>信度河。國大都城號布路沙布邏，周四十<a 
name="0879b25" id="0879b25"></a>餘里。王族絕嗣，役屬迦畢試國。邑里空荒，<a 
name="0879b26" id="0879b26"></a>居人稀少，宮城一隅有千餘戶。穀稼殷盛，花<a 
name="0879b27" id="0879b27"></a>果繁茂，多甘蔗，出石蜜。氣序溫暑，略無霜<a 
name="0879b28" id="0879b28"></a>雪。人性恇怯，好習典藝，多敬異道，少信正<a 
name="0879b29" id="0879b29"></a>法。自古已來，印度之境作論諸師，則有那<a 
name="0879c01" id="0879c01"></a>羅延天、無著菩薩、世親菩薩、法救、如意、<span class="gaiji">&#x8107;<!--gaiji,脅,1[月*劦],2&#x8107;,3--></span><a 
name="0879c02" id="0879c02"></a>尊者等本生處也。僧伽藍千餘所，摧殘荒<a 
name="0879c03" id="0879c03"></a>廢，蕪漫蕭條，諸窣堵波頗多頹<span class="corr" title='[[土*已]&gt;圮]'>圮</span>。天祠百數，<a 
name="0879c04" id="0879c04"></a>異道雜居。</p><a 
name="0879c05" id="0879c05"></a><p style="text-indent: 0em; margin-left: 0em"><span class="linehead"></span>王城內東北有一故基，昔佛<span class="gaiji">&#x9262;<!--gaiji,缽,1[金*本],2&#x9262;,3--></span>之寶臺也。如<a 
name="0879c06" id="0879c06"></a>來涅槃之後，<span class="gaiji">&#x9262;<!--gaiji,缽,1[金*本],2&#x9262;,3--></span>流此國，經數百年，式遵供<a 
name="0879c07" id="0879c07"></a>養，流轉諸國，在波<span class="corr" title='[刺&gt;剌] cf.【麗】'>剌</span>斯。</p><p style="text-indent: 0em; margin-left: 0em"><span class="linehead"></span>城外東南八九里<a 
name="0879c08" id="0879c08"></a>有卑<span class="gaiji">&#x9262;<!--gaiji,缽,1[金*本],2&#x9262;,3--></span>羅樹，高百餘尺，枝葉扶<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>，蔭影蒙<a 
name="0879c09" id="0879c09"></a>密。過去四佛已坐其下，今猶現有四佛坐<a 
name="0879c10" id="0879c10"></a>像。賢劫之中，九百九十六佛皆當坐焉。冥祇<a 
name="0879c11" id="0879c11"></a>警衛，靈鑒潛被。釋迦如來於此樹下南面<a 
name="0879c12" id="0879c12"></a>而坐，告阿難曰：「我去世後，當四百年，有<a 
name="0879c13" id="0879c13"></a>王命世，號迦膩色迦，此南不遠起窣堵波，<a 
name="0879c14" id="0879c14"></a>吾身所有骨、肉舍利，多集此中。」</p><a 
name="0879c15" id="0879c15"></a><p style="text-indent: 0em; margin-left: 0em"><span class="linehead"></span>卑<span class="gaiji">&#x9262;<!--gaiji,缽,1[金*本],2&#x9262;,3--></span>羅樹南有窣堵波，迦膩色迦王之所建<a 
name="0879c16" id="0879c16"></a>也。迦膩色迦王以如來涅槃之後第四百年，<a 
name="0879c17" id="0879c17"></a>君臨膺運，統贍部洲，不信罪福，輕毀佛法。<a 
name="0879c18" id="0879c18"></a>畋遊草澤，遇見白兔，王親奔逐，至此忽<a 
name="0879c19" id="0879c19"></a>滅。見有牧牛小豎，於林樹間作小窣堵波，<a 
name="0879c20" id="0879c20"></a>其高三尺。王曰：「汝何所為？」牧豎對曰：「昔釋<a 
name="0879c21" id="0879c21"></a>迦佛聖智懸記：『當有國王於此勝地建窣<a 
name="0879c22" id="0879c22"></a>堵波，吾身舍利多聚其內。』大王聖德宿殖，名<a 
name="0879c23" id="0879c23"></a>符昔記，神功勝福，允屬斯辰，故我今者先相<a 
name="0879c24" id="0879c24"></a>警發。」說此語已，忽然不現。王聞是說，嘉<a 
name="0879c25" id="0879c25"></a>慶增懷，自負其名，大聖先記，因發正信，深<a 
name="0879c26" id="0879c26"></a>敬佛法。周小窣堵波，更建石窣堵波，欲<a 
name="0879c27" id="0879c27"></a>以功力彌覆其上。隨其數量，恒出三尺，若<a 
name="0879c28" id="0879c28"></a>是增高，踰四百尺，基趾所峙，周一里半，層<a 
name="0879c29" id="0879c29"></a>基五級，高一百五十尺，方乃得覆小窣堵波。<a 
name="0880a01" id="0880a01"></a>王因嘉慶，復於其上更起二十五層金銅<a 
name="0880a02" id="0880a02"></a>相輪，即以如來舍利一斛而置其中，式修<a 
name="0880a03" id="0880a03"></a>供養。營建纔訖，見小窣堵波在大基東南<a 
name="0880a04" id="0880a04"></a>隅下傍出其半。王心不平，便即擲棄，遂住窣<a 
name="0880a05" id="0880a05"></a>堵波第二級下石基中半現，復於本處更<a 
name="0880a06" id="0880a06"></a>出小窣堵波。王乃退而歎曰：「嗟夫，人事易迷，<a 
name="0880a07" id="0880a07"></a>神功難掩，靈聖所扶，憤怒何及！」慚懼既已，<a 
name="0880a08" id="0880a08"></a>謝咎而歸。其二窣堵波今猶現在，有嬰疾<a 
name="0880a09" id="0880a09"></a>病欲祈康愈者，塗香散華，至誠歸命，多<a 
name="0880a10" id="0880a10"></a>蒙瘳差。</p><p style="text-indent: 0em; margin-left: 0em"><span class="linehead"></span>大窣堵波東面石陛南鏤作二窣堵<a 
name="0880a11" id="0880a11"></a>波，一高三尺，一高五尺，規摹形狀如大窣堵<a 
name="0880a12" id="0880a12"></a>波。又作兩軀佛像，一高四尺，一高六尺，<a 
name="0880a13" id="0880a13"></a>擬菩提樹下加趺坐像，日光照燭，金色晃<a 
name="0880a14" id="0880a14"></a>曜，陰影漸移，石文青紺。聞諸耆舊曰：數百<a 
name="0880a15" id="0880a15"></a>年前，石基之隙有金色蟻，大者如指，小者<a 
name="0880a16" id="0880a16"></a>如麥，同類相從，齧其石壁，文若雕鏤，廁以<a 
name="0880a17" id="0880a17"></a>金沙，作為此像，今猶現在。</p><a 
name="0880a18" id="0880a18"></a><p style="text-indent: 0em; margin-left: 0em"><span class="linehead"></span>大窣堵波石陛南面有畫佛像，高一丈六尺，<a 
name="0880a19" id="0880a19"></a>自胸已上，分現兩身，從胸已下，合為一<a 
name="0880a20" id="0880a20"></a>體。聞諸先志曰：初，有貧士傭力自濟，得<a 
name="0880a21" id="0880a21"></a>一金錢，願造佛像。至窣堵波所，謂畫工<a 
name="0880a22" id="0880a22"></a>曰：「我今欲圖如來妙相，有一金錢，酬功<a 
name="0880a23" id="0880a23"></a>尚少，宿心憂負，迫於貧乏。」時彼畫工鑒其<a 
name="0880a24" id="0880a24"></a>至誠，無云價直，許為成功。復有一人，事<a 
name="0880a25" id="0880a25"></a>同前<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>，持一金錢，求畫佛像。畫工是時受<a 
name="0880a26" id="0880a26"></a>二人錢，求妙丹青，共畫一像。二人同日俱<a 
name="0880a27" id="0880a27"></a>來禮敬，畫工乃同指一像，示彼二人，而謂<a 
name="0880a28" id="0880a28"></a>之曰：「此是汝所作之佛像也。」二人相視，若<a 
name="0880a29" id="0880a29"></a>有所懷。畫工心知其疑也，謂二人曰：「何<a 
name="0880b01" id="0880b01"></a>思慮之久乎？凡所受物，毫釐不虧。斯言不<a 
name="0880b02" id="0880b02"></a>謬，像必神變。」言聲未靜，像現靈異，分身交<a 
name="0880b03" id="0880b03"></a>影，光相照著。二人悅服，心信歡喜。</p><a 
name="0880b04" id="0880b04"></a><p style="text-indent: 0em; margin-left: 0em"><span class="linehead"></span>大窣堵波西南百餘步，有白石佛像，高一丈八<a 
name="0880b05" id="0880b05"></a>尺，北面而立，多有靈相，數放光明。時有人<a 
name="0880b06" id="0880b06"></a>見像出夜行，旋繞大窣堵波。近有群賊欲<a 
name="0880b07" id="0880b07"></a>入行盜，像出迎賊，賊黨怖退，像歸本處，<a 
name="0880b08" id="0880b08"></a>住立如故。群盜因此改過自新，遊行邑里，<a 
name="0880b09" id="0880b09"></a>具告遠近。</p><p style="text-indent: 0em; margin-left: 0em"><span class="linehead"></span>大窣堵波左右，小窣堵波魚鱗百<a 
name="0880b10" id="0880b10"></a>數。佛像莊嚴，務窮工思，殊香異音，時有聞<a 
name="0880b11" id="0880b11"></a>聽，靈仙聖賢，或見旋繞。此窣堵波者，如來<a 
name="0880b12" id="0880b12"></a>懸記，七燒七立，佛法方盡。先賢記曰：成壞<a 
name="0880b13" id="0880b13"></a>已三。初至此國，適遭大火，當見營搆，尚<a 
name="0880b14" id="0880b14"></a>未成功。</p><a 
name="0880b15" id="0880b15"></a><p style="text-indent: 0em; margin-left: 0em"><span class="linehead"></span>大窣堵波西有故伽藍，迦膩色迦王之所建<a 
name="0880b16" id="0880b16"></a>也。重閣累榭，層臺洞戶，旌召高僧，式昭景<a 
name="0880b17" id="0880b17"></a>福。雖則<span class="corr" title='[[土*已]&gt;圮]'>圮</span>毀，尚曰奇工。僧徒減少，並學小<a 
name="0880b18" id="0880b18"></a>乘。自建伽藍，異人間出。諸作論師及證聖<a 
name="0880b19" id="0880b19"></a>果，清風尚扇，至德無泯。</p><p style="text-indent: 0em; margin-left: 0em"><span class="linehead"></span>第三重閣有波栗濕<a 
name="0880b20" id="0880b20"></a>縛<span class="note">(唐言<span class="gaiji">&#x8107;<!--gaiji,脅,1[月*劦],2&#x8107;,3--></span>)</span>尊者室，久已傾頓，尚立旌表。初，尊者<a 
name="0880b21" id="0880b21"></a>之為梵志師也，年垂八十，捨家染衣。城中<a 
name="0880b22" id="0880b22"></a>少年更誚之曰：「愚夫朽老，一何淺智！夫出<a 
name="0880b23" id="0880b23"></a>家者，有二業焉，一則習定，二乃誦經。而今<a 
name="0880b24" id="0880b24"></a>衰耄，無所進取，濫<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>清流，徒知飽食。」時<span class="gaiji">&#x8107;<!--gaiji,脅,1[月*劦],2&#x8107;,3--></span><a 
name="0880b25" id="0880b25"></a>尊者聞諸譏議，因謝時人而自誓曰：「我若<a 
name="0880b26" id="0880b26"></a>不通三藏理，不斷三界欲，得六神通，具<a 
name="0880b27" id="0880b27"></a>八解脫，終不以<span class="gaiji">&#x8107;<!--gaiji,脅,1[月*劦],2&#x8107;,3--></span>而至於席！」自爾之後，唯<a 
name="0880b28" id="0880b28"></a>日不足，經行宴坐，住立思惟，晝則研習理教，<a 
name="0880b29" id="0880b29"></a>夜乃靜慮凝神，綿歷三歲，學通三藏，斷<a 
name="0880c01" id="0880c01"></a>三界欲，得三明智，時人敬仰，因號<span class="gaiji">&#x8107;<!--gaiji,脅,1[月*劦],2&#x8107;,3--></span>尊者<a 
name="0880c02" id="0880c02"></a>焉。</p><a 
name="0880c03" id="0880c03"></a><p style="text-indent: 0em; margin-left: 0em"><span class="linehead"></span><span class="gaiji">&#x8107;<!--gaiji,脅,1[月*劦],2&#x8107;,3--></span>尊者室東有故房，世親菩薩於此製《阿毘<a 
name="0880c04" id="0880c04"></a>達磨俱舍論》，人而敬之，封以記焉。</p><a 
name="0880c05" id="0880c05"></a><p style="text-indent: 0em; margin-left: 0em"><span class="linehead"></span>世親室南五十餘步，第二重閣，末笯曷剌<a 
name="0880c06" id="0880c06"></a>他<span class="note">(唐言如意)</span>論師於此製《毘婆沙論》。論師以佛涅<a 
name="0880c07" id="0880c07"></a>槃之後一千年中利見也。少好學，有才辯，聲<a 
name="0880c08" id="0880c08"></a>問遐被，法俗歸心。時室羅伐悉底國毘訖<a 
name="0880c09" id="0880c09"></a>羅摩阿迭多王<span class="note">(唐言超日)</span>，威風遠洽，臣諸印度，<a 
name="0880c10" id="0880c10"></a>日以五億金錢周給貧窶孤獨。主藏臣懼國<a 
name="0880c11" id="0880c11"></a>用乏匱也，乃諷諫曰：「大王威被殊俗，澤及<a 
name="0880c12" id="0880c12"></a>昆蟲，請增五億金錢，以賑四<span class="corr" title='[力&gt;方] cf.【麗】'>方</span>匱乏。府庫既<a 
name="0880c13" id="0880c13"></a>空，更稅有土，重斂不已，怨聲載揚，則君上<a 
name="0880c14" id="0880c14"></a>有周給之恩，臣下被不恭之責。」王曰：「聚有<a 
name="0880c15" id="0880c15"></a>餘，給不足，非苟為身侈靡國用。」遂加五億，<a 
name="0880c16" id="0880c16"></a>惠諸貧乏。其後畋遊，逐豕失蹤，有尋知<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0880c17" id="0880c17"></a>者，賞一億金錢。如意論師一使人剃髮，<a 
name="0880c18" id="0880c18"></a>輒賜一億金錢，其國史臣依即書記。王恥<a 
name="0880c19" id="0880c19"></a>見高，心常怏怏，欲眾辱如意論師。乃招<a 
name="0880c20" id="0880c20"></a>集異學德業高深者百人，而下令曰：「欲收視<a 
name="0880c21" id="0880c21"></a>聽，遊諸真境，異道紛雜，歸心靡措，今考優<a 
name="0880c22" id="0880c22"></a>劣，專精遵奉。」洎乎集論，重下令曰：「外道論<a 
name="0880c23" id="0880c23"></a>師並英俊也，沙門法眾宜善宗義，勝則崇敬<a 
name="0880c24" id="0880c24"></a>佛法，負則誅戮僧徒。」於是如意詰諸外道，<a 
name="0880c25" id="0880c25"></a>九十九人已退飛矣。下席一人，視之蔑如也，<a 
name="0880c26" id="0880c26"></a>因而劇談，論及火煙。王與外道咸諠言曰：<a 
name="0880c27" id="0880c27"></a>「如意論師辭義有失！夫先煙而後及火，此<a 
name="0880c28" id="0880c28"></a>事理之常也。」如意雖欲釋難，無聽覽者。恥<a 
name="0880c29" id="0880c29"></a>見眾辱，齰斷其舌，乃書誡告門人世親曰：<a 
name="0881a01" id="0881a01"></a>「黨援之眾，無競大義；群迷之中，無辯正論。」<a 
name="0881a02" id="0881a02"></a>言畢而死。居未久，超日王失國，興王膺運，<a 
name="0881a03" id="0881a03"></a>表式英賢。世親菩薩欲雪前恥，來白王曰：<a 
name="0881a04" id="0881a04"></a>「大王以聖德君臨，為含識主命。先師如意<a 
name="0881a05" id="0881a05"></a>學窮玄奧，前王宿憾，眾挫高名，我承導<a 
name="0881a06" id="0881a06"></a>誘，欲復先怨。」其王知如意哲人也，美世親<a 
name="0881a07" id="0881a07"></a>雅操焉，乃召諸外道與如意論者。世親重<a 
name="0881a08" id="0881a08"></a>述先旨，外道謝屈而退。</p><a 
name="0881a09" id="0881a09"></a><p style="text-indent: 0em; margin-left: 0em"><span class="linehead"></span>迦膩色迦王伽藍東北行五十餘里，渡大河，<a 
name="0881a10" id="0881a10"></a>至布色羯邏伐底城。周十四五里。居人殷盛，<a 
name="0881a11" id="0881a11"></a>閭閻洞連。城西門外有一天祠，天像威嚴，靈<a 
name="0881a12" id="0881a12"></a>異相繼。</p><a 
name="0881a13" id="0881a13"></a><p style="text-indent: 0em; margin-left: 0em"><span class="linehead"></span>城東有窣堵波，無憂王之所建也，即過去四<a 
name="0881a14" id="0881a14"></a>佛說法之處。先古聖賢自中印度降神導<a 
name="0881a15" id="0881a15"></a>物，斯地寔多。即伐蘇蜜呾羅<span class="note">(唐言世友。舊曰和須蜜多，訛也)</span>論<a 
name="0881a16" id="0881a16"></a>師於此製《眾事分阿毘達磨論》。</p><a 
name="0881a17" id="0881a17"></a><p style="text-indent: 0em; margin-left: 0em"><span class="linehead"></span>城北四五里有故伽藍，庭宇荒涼，僧徒寡少，<a 
name="0881a18" id="0881a18"></a>然皆遵習小乘法教。即達磨呾邏多<span class="note">(唐言法救。舊曰達磨<a 
name="0881a19" id="0881a19"></a>多羅，訛也)</span>論師於此製《雜阿毘達磨論》。</p><a 
name="0881a20" id="0881a20"></a><p style="text-indent: 0em; margin-left: 0em"><span class="linehead"></span>伽藍側有窣堵波，高數百尺，無憂王之所<a 
name="0881a21" id="0881a21"></a>建也。雕木文石，頗異人工。是釋迦佛昔為<a 
name="0881a22" id="0881a22"></a>國王，修菩薩行，從眾生欲，惠施不倦，喪身<a 
name="0881a23" id="0881a23"></a>若遺，於此國土千生為王，即斯勝地千生<a 
name="0881a24" id="0881a24"></a>捨眼。</p><a 
name="0881a25" id="0881a25"></a><p style="text-indent: 0em; margin-left: 0em"><span class="linehead"></span>捨眼東不遠有二石窣堵波，各高百餘尺。<a 
name="0881a26" id="0881a26"></a>右則梵王所立，左乃天帝所建，以妙珍寶<a 
name="0881a27" id="0881a27"></a>而瑩飾之。如來寂滅，寶變為石；基雖傾陷，<a 
name="0881a28" id="0881a28"></a>尚曰崇高。</p><a 
name="0881a29" id="0881a29"></a><p style="text-indent: 0em; margin-left: 0em"><span class="linehead"></span>梵、釋窣堵波西北行五十餘里，有窣堵波，是<a 
name="0881b01" id="0881b01"></a>釋迦如來於此化鬼子母，令不害人，故此<a 
name="0881b02" id="0881b02"></a>國俗祭以求嗣。</p><a 
name="0881b03" id="0881b03"></a><p style="text-indent: 0em; margin-left: 0em"><span class="linehead"></span>化鬼子母北行五十餘里，有窣堵波，是商<a 
name="0881b04" id="0881b04"></a>莫迦菩薩<span class="note">(舊曰睒摩菩薩，訛也)</span>恭行鞠養，侍盲父母，於<a 
name="0881b05" id="0881b05"></a>此採<span class="gaiji">&#x83D3;<!--gaiji,果,1[卄/果],2&#x83D3;,3--></span>，遇王遊獵，毒矢誤中；至誠感靈，<a 
name="0881b06" id="0881b06"></a>天帝傅藥，德動明聖，尋即復穌。</p><a 
name="0881b07" id="0881b07"></a><p style="text-indent: 0em; margin-left: 0em"><span class="linehead"></span>商莫迦菩薩被害東南行二百餘里，至跋虜<a 
name="0881b08" id="0881b08"></a>沙城。城北有窣堵波，是蘇達拏太子<span class="note">(唐言善牙)</span><a 
name="0881b09" id="0881b09"></a>以父王大象施婆羅門，蒙譴被擯，顧謝國<a 
name="0881b10" id="0881b10"></a>人，既出<span class="corr" title='[廓&gt;郭] cf.【麗】'>郭</span>門，於此告別。其側伽藍，五十餘<a 
name="0881b11" id="0881b11"></a>僧，並小乘學也。昔伊濕伐邏<span class="note">(唐言自在)</span>論師於<a 
name="0881b12" id="0881b12"></a>此製《阿毘達磨明燈論》。</p><a 
name="0881b13" id="0881b13"></a><p style="text-indent: 0em; margin-left: 0em"><span class="linehead"></span>跋虜沙城東門外有一伽藍，僧徒五十餘人，<a 
name="0881b14" id="0881b14"></a>並大乘學也，有窣堵波，無憂王之所建<a 
name="0881b15" id="0881b15"></a>立。昔蘇達拏太子擯在彈多落迦山<span class="note">(舊曰壇特山，訛<a 
name="0881b16" id="0881b16"></a>也)</span>，婆羅門乞其男女，於此鬻賣。</p><a 
name="0881b17" id="0881b17"></a><p style="text-indent: 0em; margin-left: 0em"><span class="linehead"></span>跋虜沙城東北二十餘里，至彈多落迦山。嶺<a 
name="0881b18" id="0881b18"></a>上有窣堵波，無憂王所建，蘇達拏太子<a 
name="0881b19" id="0881b19"></a>於此棲隱。其側不遠有窣堵波，太子於此<a 
name="0881b20" id="0881b20"></a>以男女施婆羅門，婆羅門捶其男女，流血<a 
name="0881b21" id="0881b21"></a>染地，今諸草木猶帶絳色。巖間石室，太子及<a 
name="0881b22" id="0881b22"></a>妃習定之處。谷中林樹垂條若帷，<span class="gaiji">&#x7ADD;<!--gaiji,並,1[立*立],2&#x7ADD;,3--></span>是太子<a 
name="0881b23" id="0881b23"></a>昔所遊止。其側不遠有一石廬，即古仙人<a 
name="0881b24" id="0881b24"></a>之所居也。</p><a 
name="0881b25" id="0881b25"></a><p style="text-indent: 0em; margin-left: 0em"><span class="linehead"></span>仙廬西北行百餘里，越一小山，至大山，山<a 
name="0881b26" id="0881b26"></a>南有伽藍，僧徒<span class="gaiji">&#x5C20;<!--gaiji,尟,1[甚*少],2&#x5C20;,3--></span>少，並學大乘。其側窣堵<a 
name="0881b27" id="0881b27"></a>波，無憂王之所建也。昔獨角仙人所居之處。<a 
name="0881b28" id="0881b28"></a>仙人為婬女誘亂，退失神通，婬女乃駕<a 
name="0881b29" id="0881b29"></a>其肩而還城邑。</p><a 
name="0881c01" id="0881c01"></a><p style="text-indent: 0em; margin-left: 0em"><span class="linehead"></span>跋虜沙城東北五十餘里，至崇山。山有青石<a 
name="0881c02" id="0881c02"></a>大自在天婦像，毘摩天女也。聞諸土俗曰：<a 
name="0881c03" id="0881c03"></a>此天像者，自然有也。靈異既多，祈禱亦眾，印<a 
name="0881c04" id="0881c04"></a>度諸國，求福請願，貴賤畢萃，遠近咸會。其有<a 
name="0881c05" id="0881c05"></a>願見天神形者，至誠無貳，絕食七日，或<a 
name="0881c06" id="0881c06"></a>有得見，求願多遂。山下有大自在天祠，塗<a 
name="0881c07" id="0881c07"></a>灰外道式修祠祀。</p><a 
name="0881c08" id="0881c08"></a><p style="text-indent: 0em; margin-left: 0em"><span class="linehead"></span>毘摩天祠東南行百五十里，至烏鐸迦漢<a 
name="0881c09" id="0881c09"></a>荼城，周二十餘里，南臨信度河。居人富樂，<a 
name="0881c10" id="0881c10"></a>寶貨盈積，諸方珍異，多集於此。</p><a 
name="0881c11" id="0881c11"></a><p style="text-indent: 0em; margin-left: 0em"><span class="linehead"></span>烏鐸迦漢荼城西北行二十餘里，至婆羅<a 
name="0881c12" id="0881c12"></a><span class="gaiji">&#x89A9;<!--gaiji,睹,1[者*見],2&#x89A9;,3--></span>邏邑，是製《聲明論》波爾尼仙本生處也。<a 
name="0881c13" id="0881c13"></a>遂古之初，文字繁廣，時經劫壞，世界空虛，<a 
name="0881c14" id="0881c14"></a>長壽諸天，降靈道俗，由是之故，文籍生焉。<a 
name="0881c15" id="0881c15"></a>自時厥後，其源泛濫。梵王、天帝作則隨時，<a 
name="0881c16" id="0881c16"></a>異道諸仙各製文字，人相祖述，競習所傳，學<a 
name="0881c17" id="0881c17"></a>者虛功，難用詳究。人壽百歲之時，有波爾尼<a 
name="0881c18" id="0881c18"></a>仙，生知博物，愍時澆薄，欲削浮偽，刪定<a 
name="0881c19" id="0881c19"></a>繁猥，遊方問道，遇自在天，遂申述作之志。<a 
name="0881c20" id="0881c20"></a>自在天曰：「盛矣哉！吾當祐汝。」仙人受教而<a 
name="0881c21" id="0881c21"></a>退，於是研精覃思，採摭群言，作為字書，<a 
name="0881c22" id="0881c22"></a>備有千頌，頌三十二言矣。究極今古，總括<a 
name="0881c23" id="0881c23"></a>文言。封以進上，王甚珍異，下令國中，普使<a 
name="0881c24" id="0881c24"></a>傳習，有誦通利，賞千金錢。所以師資傳授，<a 
name="0881c25" id="0881c25"></a>盛行當世。故此邑中諸婆羅門，碩學高才，<a 
name="0881c26" id="0881c26"></a>博物強識。</p><a 
name="0881c27" id="0881c27"></a><p style="text-indent: 0em; margin-left: 0em"><span class="linehead"></span>婆羅<span class="gaiji">&#x89A9;<!--gaiji,睹,1[者*見],2&#x89A9;,3--></span>邏邑中有窣堵波，羅漢化波爾尼仙<a 
name="0881c28" id="0881c28"></a>後進之處。如來去世，垂五百年，有大阿羅<a 
name="0881c29" id="0881c29"></a>漢自迦濕彌羅國遊化至此，乃見梵志捶<a 
name="0882a01" id="0882a01"></a>訓稚童。時阿羅漢謂梵志曰：「何苦此兒？」梵<a 
name="0882a02" id="0882a02"></a>志曰：「令學《聲明論》，業不時進。」阿羅漢逌爾<a 
name="0882a03" id="0882a03"></a>而笑。老梵志曰：「夫沙門者，慈悲為情，愍傷物<a 
name="0882a04" id="0882a04"></a>類。仁今所笑，願聞其說。」阿羅漢曰：「談不容<a 
name="0882a05" id="0882a05"></a>易，恐致深疑。汝頗<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>聞波爾尼仙製《聲明<a 
name="0882a06" id="0882a06"></a>論》，垂訓於世乎？」婆羅門曰：「此邑之子，後進<a 
name="0882a07" id="0882a07"></a>仰德，像設猶在。」阿羅漢曰：「今汝此子，即是彼<a 
name="0882a08" id="0882a08"></a>仙。猶以強識，翫習世典，唯談異論，不究<a 
name="0882a09" id="0882a09"></a>真理。神智唐捐，流轉未息，尚乘餘善，為<a 
name="0882a10" id="0882a10"></a>汝愛子。然則世典文辭，徒疲功績；豈若如<a 
name="0882a11" id="0882a11"></a>來聖教，福智冥滋？曩者南海之濱有一枯<a 
name="0882a12" id="0882a12"></a>樹，五百蝙蝠於中穴居。有諸商侶止此樹<a 
name="0882a13" id="0882a13"></a>下，時屬風寒，人皆飢凍，聚積樵蘇，蘊火<a 
name="0882a14" id="0882a14"></a>其下，煙焰漸熾，枯樹遂<span class="corr" title='[然&gt;燃] cf.【麗】'>燃</span>。時商侶中有一賈<a 
name="0882a15" id="0882a15"></a>客，夜分已後，誦《阿毘達磨藏》。彼諸蝙蝠雖<a 
name="0882a16" id="0882a16"></a>為火困，愛好法音，忍而不去，於此命終。<a 
name="0882a17" id="0882a17"></a>隨業受生，俱得人身，捨家修學，乘聞法聲，<a 
name="0882a18" id="0882a18"></a>聰明利智，並證聖果，為世福田。近迦膩色<a 
name="0882a19" id="0882a19"></a>迦王與<span class="gaiji">&#x8107;<!--gaiji,脅,1[月*劦],2&#x8107;,3--></span>尊者招集五百賢聖，於迦濕<a 
name="0882a20" id="0882a20"></a>彌羅國作《毘婆沙論》，斯並枯樹之中五百蝙<a 
name="0882a21" id="0882a21"></a>蝠也。余雖不肖，是其一數。斯則優劣良異，飛<a 
name="0882a22" id="0882a22"></a>伏<span class="corr" title='[縣&gt;懸] cf.【麗】'>懸</span>殊。仁今愛子，可許出家；出家功德，言<a 
name="0882a23" id="0882a23"></a>不能述。」時阿羅漢說此語已，示神通事，因<a 
name="0882a24" id="0882a24"></a>忽不現。婆羅門深生敬異，歎善久之，具<a 
name="0882a25" id="0882a25"></a>告<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>里，遂放其子出家修學，因即迴信，崇<a 
name="0882a26" id="0882a26"></a>重三寶，鄉人從化，於今彌篤。從烏鐸迦漢<a 
name="0882a27" id="0882a27"></a>荼城北踰山涉川，行六百餘里，至烏仗那<a 
name="0882a28" id="0882a28"></a>國<span class="note">(唐言苑，昔輪王之苑囿也。舊云烏場，或曰烏茶，皆訛。北印度境)</span>。</p><a 
name="0882a29" id="0882a29"></a><p><span class="juanname">大唐西域記卷第二</span></p>
<hr>【經文資訊】大正藏第 51 冊 No. 2087 大唐西域記<br>【版本記錄】CBETA 電子佛典 Rev. 1.30 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，萬金川大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9a3a.html?index=T51n2087" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2087_002 by HTTrack Website Copier/3.x [XR&CO'2008], Mon, 02 Jun 2014 23:52:09 GMT -->
</html>
