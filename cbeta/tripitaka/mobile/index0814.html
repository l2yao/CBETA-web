<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB246_001 by HTTrack Website Copier/3.x [XR&CO'2008], Tue, 03 Jun 2014 00:44:09 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae559-2.gif?utmac=MO-30696269-4&amp;utmn=176177308&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB246_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第29冊<br/>No.B246 嘉興退菴斷愚智禪師語錄 (2卷)<br/>【清 智說　機輪等編】<br/>第 1 卷</p>
	<a href="index6d87.html?index=J29nB246_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B246" sutra_name="嘉興退菴斷愚智禪師語錄" sutra_juan="[卷1]">　
<a 
name="0777a01" id="0777a01"></a><div class="xu"><p style="margin-left: 2em"><span class="headname">斷愚大師語錄序</span></p><a 
name="0777a02" id="0777a02"></a><p style="text-indent: 0em; margin-left: 0em"><span class="linehead"></span>拈花之旨雲廓天布揚光續<a 
name="0777a03" id="0777a03"></a>燄代不乏人惟南嶽至臨濟<a 
name="0777a04" id="0777a04"></a>獨名正傳而宗風大振於虎<a 
name="0777a05" id="0777a05"></a>丘隆盛於徑山範而範之嫡<a 
name="0777a06" id="0777a06"></a>嗣曰斷橋倫祖倫十四傳為<a 
name="0777a07" id="0777a07"></a>普明用祖我永正法叔一老<a 
name="0777a08" id="0777a08"></a>和尚迺普明嫡子敬嚴祖道<a 
name="0777a09" id="0777a09"></a>弘闡大猷座下親炙磨光多<a 
name="0777a10" id="0777a10"></a>至一二十秋未輒放行今法<a 
name="0777a11" id="0777a11"></a>兄斷愚大師得骨得髓為永<a 
name="0777a12" id="0777a12"></a>正墮地獅兒恂恂篤實事師<a 
name="0777a13" id="0777a13"></a>孝謹其自處固凜凜然若水<a 
name="0777a14" id="0777a14"></a>雪至于接物導生則又春風<a 
name="0777a15" id="0777a15"></a>回大塊一木一草咸欣欣有<a 
name="0777a16" id="0777a16"></a>得宜師囑累之偈有嚴持戒<a 
name="0777a17" id="0777a17"></a>律若冰霜竭盡忠心輔祖綱<a 
name="0777a18" id="0777a18"></a>之句所由然矣及讀退菴語<a 
name="0777b01" id="0777b01"></a>錄則一一胸襟流出妙在殺<a 
name="0777b02" id="0777b02"></a>活縱橫超脫自在絕不蹈襲<a 
name="0777b03" id="0777b03"></a>行過舊徑出一言著著有為<a 
name="0777b04" id="0777b04"></a>人爪牙吐一句的的示衲僧<a 
name="0777b05" id="0777b05"></a>家作略與學者抽釘拔楔奪<a 
name="0777b06" id="0777b06"></a>食驅耕如九轉靈丹立地令<a 
name="0777b07" id="0777b07"></a>人轉凡成聖若非深澈乎源<a 
name="0777b08" id="0777b08"></a>底則性海翻瀾波光際天詎<a 
name="0777b09" id="0777b09"></a>能若是耶蓋此一莖花自瞿<a 
name="0777b10" id="0777b10"></a>曇拈後數千餘稔擲在糞掃<a 
name="0777b11" id="0777b11"></a>堆頭被我斷兄拾起舉似十<a 
name="0777b12" id="0777b12"></a>方暗香觸鼻疏影撩人其誰<a 
name="0777b13" id="0777b13"></a>為破顏者。</p><a 
name="0777b14" id="0777b14"></a><p style="text-indent: -1em; margin-left: 1em"><span class="linehead"></span>康熙庚<span class="corr" title='[戍&gt;戌]'>戌</span>仲秋<span class="corr" title='[巳&gt;己]'>己</span>亥望旦瓶<a 
name="0777b15" id="0777b15"></a>山法弟真本項謙敬題</p></div><a 
name="0777b16" id="0777b16"></a><a 
name="0777b17" id="0777b17"></a><a 
name="0777b18" id="0777b18"></a><a 
name="0777c01" id="0777c01"></a><p style="margin-left: 2em"><span class="headname">斷愚智禪師語錄目次</span></p><a 
name="0777c02" id="0777c02"></a><ul><li>序</li><a 
name="0777c03" id="0777c03"></a><li>卷上<a 
name="0777c04" id="0777c04"></a><ul><li>陞座</li><a 
name="0777c05" id="0777c05"></a><li>小參</li><a 
name="0777c06" id="0777c06"></a><li>示眾</li><a 
name="0777c07" id="0777c07"></a><li>機緣</li><a 
name="0777c08" id="0777c08"></a><li>行實</li></ul></li><a 
name="0777c09" id="0777c09"></a><li>卷下<a 
name="0777c10" id="0777c10"></a><ul><li>頌古</li><a 
name="0777c11" id="0777c11"></a><li>頌偈</li><a 
name="0777c12" id="0777c12"></a><li>自讚</li></ul></li></ul><a 
name="0777c13" id="0777c13"></a><a 
name="0777c14" id="0777c14"></a><a 
name="0777c15" id="0777c15"></a><a 
name="0777c16" id="0777c16"></a><a 
name="0777c17" id="0777c17"></a><a 
name="0777c18" id="0777c18"></a><a 
name="0777c19" id="0777c19"></a><a 
name="0777c20" id="0777c20"></a><a 
name="0777c21" id="0777c21"></a><a 
name="0777c22" id="0777c22"></a><a 
name="0777c23" id="0777c23"></a><a 
name="0777c24" id="0777c24"></a><a 
name="0777c25" id="0777c25"></a><a 
name="0777c26" id="0777c26"></a><a 
name="0777c27" id="0777c27"></a><a 
name="0777c28" id="0777c28"></a><a 
name="0777c29" id="0777c29"></a><a 
name="0777c30" id="0777c30"></a><a 
name="0778a01" id="0778a01"></a><p><span class="juanname">嘉興退菴斷愚智禪師語錄卷上</span></p><a 
name="0778a02" id="0778a02"></a><p style="margin-left: 4em"><span class="byline">嗣法門人機輪等編</span></p><a 
name="0778a03" id="0778a03"></a><p style="text-indent: 0em; margin-left: 0em"><span class="linehead"></span>康熙甲辰臘月望日眾檀護請陞座僧問如何是奪<a 
name="0778a04" id="0778a04"></a>人不奪境師云徑僻遊郎絕林深月影遲進云如何<a 
name="0778a05" id="0778a05"></a>是奪境不奪人師云芟除閒草木腳下迥無私進云<a 
name="0778a06" id="0778a06"></a>如何是人境兩俱奪師云不存車馬跡豈立主賓儀<a 
name="0778a07" id="0778a07"></a>進云如何是人境俱不奪師云客來呈舊面花落長<a 
name="0778a08" id="0778a08"></a>新枝進云人境<span class="corr" title='[巳&gt;已]'>已</span>蒙師指示向上宗乘事若何師便<a 
name="0778a09" id="0778a09"></a>打進云恁麼則祖燈恒不墜烜赫利人天師云闍黎<a 
name="0778a10" id="0778a10"></a>分上作麼生僧一喝便禮拜師復打乃云萬里無雲<a 
name="0778a11" id="0778a11"></a>徹骨寒一輪紅日上層巒秪因檀護慇懃請勉向當<a 
name="0778a12" id="0778a12"></a>陽露一斑遂舉拂子云會麼若喚者個作境要且蹉<a 
name="0778a13" id="0778a13"></a>過山僧若喚者個作人爭奈不識拂子若喚者個作<a 
name="0778a14" id="0778a14"></a>人境兩俱奪正如掩耳偷鈴若喚者個作人境俱不<a 
name="0778a15" id="0778a15"></a>奪亦似空華病眼所以世尊說法四十九年末後靈<a 
name="0778a16" id="0778a16"></a>山會上全提此事故初祖西來不立文字直指人心<a 
name="0778a17" id="0778a17"></a>見性成佛復舉拂子云若向者裡擔荷得去恁麼也<a 
name="0778a18" id="0778a18"></a>得不恁麼也得恁麼不恁麼總得天上有星皆拱北<a 
name="0778a19" id="0778a19"></a>人間無水不朝東設或未然曹溪波浪如相似無限<a 
name="0778a20" id="0778a20"></a>平人被陸沉拂一拂。</p><a 
name="0778a21" id="0778a21"></a><p style="text-indent: 0em; margin-left: 0em"><span class="linehead"></span>復舉斷橋倫祖上堂云荊山有玉獲得者不在荊山<a 
name="0778a22" id="0778a22"></a>赤水有珠拾得者不在赤水衲僧有無位真人證得<a 
name="0778a23" id="0778a23"></a>者出入不在面門驀拈拄杖橫按云會麼幽州江口<a 
name="0778a24" id="0778a24"></a>石人蹲師云倫祖雖則提持親切顯發慈悲未免令<a 
name="0778a25" id="0778a25"></a>人智境兩立退菴即不然荊山有玉獲得者妙淨瑩<a 
name="0778a26" id="0778a26"></a>潔赤水有珠拾得者圓明洞澈衲僧有無位真人證<a 
name="0778a27" id="0778a27"></a>得者出入本無途轍驀拈拄杖卓一下云會麼大地<a 
name="0778a28" id="0778a28"></a>山河一片雪喝一喝下座。</p><a 
name="0778a29" id="0778a29"></a><p style="text-indent: 0em; margin-left: 0em"><span class="linehead"></span>誕日眾檀信設齋請陞座僧問如何是賓中賓師云<a 
name="0778a30" id="0778a30"></a>縱步踏紅塵進云如何是賓中主師云行行皇化裡<a 
name="0778b01" id="0778b01"></a>進云如何是主中賓師云攜杖指迷津進云如何是<a 
name="0778b02" id="0778b02"></a>主中主師云堂堂誰敢觸進云吾師誕日四眾雲臻<a 
name="0778b03" id="0778b03"></a>向上一句又作麼生師便打進云恁麼則壽量超群<a 
name="0778b04" id="0778b04"></a>象家風出眾儔師云汝更道看僧一喝歸眾師云拄<a 
name="0778b05" id="0778b05"></a>杖子笑你在乃云有愧劬勞產我身欲酬罔極復何<a 
name="0778b06" id="0778b06"></a>伸鐵牛踏破千山雪石女敲開不二門一著先天須<a 
name="0778b07" id="0778b07"></a>委悉半肩碎衲漫疏親冰河燄起非常事枯木花開<a 
name="0778b08" id="0778b08"></a>劫外春舉拂子云如是會得則遍界無蹤跡全身絕<a 
name="0778b09" id="0778b09"></a>覆藏能為萬象主不逐四時忙千聖皆同證森羅共<a 
name="0778b10" id="0778b10"></a>舉揚四恩咸可報三有悉蒙光便能拈一莖草作丈<a 
name="0778b11" id="0778b11"></a>六金身將丈六金身作一莖草於無佛處現佛攝化<a 
name="0778b12" id="0778b12"></a>有情以無法處說法令歸正覺轉山河國土歸自<span class="corr" title='[巳&gt;己]'>己</span><a 
name="0778b13" id="0778b13"></a>淨盡無餘轉自<span class="corr" title='[巳&gt;己]'>己</span>向山河國土縱橫自在全賓即主<a 
name="0778b14" id="0778b14"></a>全主即賓然後一為無量無量為一塵塵爾剎剎爾<a 
name="0778b15" id="0778b15"></a>如精金百煉赤體純真似皎月騰輝圓明無礙雖然<a 
name="0778b16" id="0778b16"></a>猶未是空劫<span class="corr" title='[巳&gt;已]'>已</span>前面目在秪如今日蒙眾慶誕一句<a 
name="0778b17" id="0778b17"></a>且止作麼生是空劫<span class="corr" title='[巳&gt;已]'>已</span>前面目復舉拂子云從來佛<a 
name="0778b18" id="0778b18"></a>眼難窺覷透出威音更那邊喝一喝。</p><a 
name="0778b19" id="0778b19"></a><p style="text-indent: 0em; margin-left: 0em"><span class="linehead"></span>復舉長沙景岑禪師因僧問如何轉得山河國土歸<a 
name="0778b20" id="0778b20"></a>自<span class="corr" title='[巳&gt;己]'>己</span>去沙曰如何轉得自<span class="corr" title='[巳&gt;己]'>己</span>成山河國土去僧曰不<a 
name="0778b21" id="0778b21"></a>會沙曰湖南城下好養民米賤柴多足四鄰僧無語<a 
name="0778b22" id="0778b22"></a>沙乃示偈曰誰問山河轉山河轉向誰圓通無兩畔<a 
name="0778b23" id="0778b23"></a>法性本無歸師云岑老還丹不吝空施點鐵之功者<a 
name="0778b24" id="0778b24"></a>僧其力未充徒有吞吳之志有問退菴如何轉得山<a 
name="0778b25" id="0778b25"></a>河國土歸自<span class="corr" title='[巳&gt;己]'>己</span>去即向他道恰好更問如何轉得自<a 
name="0778b26" id="0778b26"></a><span class="corr" title='[巳&gt;己]'>己</span>成山河國土去亦對他道恰好若人透得者兩轉<a 
name="0778b27" id="0778b27"></a>語不唯雙眼圓明管取丹霄獨步其或未然氣逼殺<a 
name="0778b28" id="0778b28"></a>人卓拄杖一下下座。</p><a 
name="0778b29" id="0778b29"></a><p style="text-indent: 0em; margin-left: 0em"><span class="linehead"></span>陞座舉德山一日飯遲托缽至法堂因風起浪雪峰<a 
name="0778b30" id="0778b30"></a>曰者老漢鐘未鳴鼓未響托缽向甚麼處去當面蹉<a 
name="0778c01" id="0778c01"></a>過山便低頭歸方丈藏身露影峰舉似巖頭納敗不<a 
name="0778c02" id="0778c02"></a>少頭曰大小德山未會末後句在打草驚蛇山聞令<a 
name="0778c03" id="0778c03"></a>侍者喚巖頭問汝不肯老僧那作賊人心虛頭密啟<a 
name="0778c04" id="0778c04"></a>其意一釣便上山明日上堂果與尋常不同殺人刀<a 
name="0778c05" id="0778c05"></a>活人劍頭曰且喜老漢會末後句塗污人不少雖然<a 
name="0778c06" id="0778c06"></a>也秪得三年活伎倆<span class="corr" title='[巳&gt;已]'>已</span>盡山果三年而歿疑殺天下<a 
name="0778c07" id="0778c07"></a>人大眾者一隊漢總被退菴捉敗了也且作麼生是<a 
name="0778c08" id="0778c08"></a>末後句驀拈拄杖卓一卓喝一喝云然雖如是更聽<a 
name="0778c09" id="0778c09"></a>一偈因風起浪入雲堂一片婆心絕覆藏雪老惜乎<a 
name="0778c10" id="0778c10"></a><span class="corr" title='[巳&gt;已]'>已</span>蹉過<span class="gaiji">&#x596F;<!--gaiji,,1[大/歲],2&#x596F;,3--></span>公多口妄施張低頭歸室全披露攜杖登<a 
name="0778c11" id="0778c11"></a>壇重舉揚末後三年渾漏洩豁開宗眼漫摶量復卓<a 
name="0778c12" id="0778c12"></a>拄杖下座。</p><a 
name="0778c13" id="0778c13"></a><p style="text-indent: 0em; margin-left: 0em"><span class="linehead"></span>陞座僧問如何是退菴境師云古木沖霄漢煙霞達<a 
name="0778c14" id="0778c14"></a>遠村進云如何是境中人師云覿體無回互當軒為<a 
name="0778c15" id="0778c15"></a>指陳僧禮拜師便打問永正老人道寒灰當發燄枯<a 
name="0778c16" id="0778c16"></a>木也花開是甚麼人分上事師便打進云恁麼則臨<a 
name="0778c17" id="0778c17"></a>濟家聲振長溪面目新師云腳跟下更須喫棒僧便<a 
name="0778c18" id="0778c18"></a>喝師復打乃舉南明和尚示眾云五峰頭卓朔雙徑<a 
name="0778c19" id="0778c19"></a>尾顛先喝石巖一任<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳明月池覆地傾天此四句<a 
name="0778c20" id="0778c20"></a>中有一句有殺人刀無活人劍有一句有活人劍無<a 
name="0778c21" id="0778c21"></a>殺人刀有一句殺人刀活人劍俱有有一句殺人刀<a 
name="0778c22" id="0778c22"></a>活人劍俱無揀點得倜儻分明許你參學事畢師云<a 
name="0778c23" id="0778c23"></a>退菴亦有四句舉似大眾非敢與南祖爭英貴圖兩<a 
name="0778c24" id="0778c24"></a>彩一賽溪水翻銀浪庭梅笑晚香寒鴉鳴落日清罄<a 
name="0778c25" id="0778c25"></a>響叢篁此四句中有一句有賓無主有一句有主無<a 
name="0778c26" id="0778c26"></a>賓有一句賓主交參有一句賓主迥絕然雖如是要<a 
name="0778c27" id="0778c27"></a>見南祖則易要見退菴則難若能撿辨得出秪可且<a 
name="0778c28" id="0778c28"></a>居門外如或謬亂指陳何止白雲萬里設有個漢知<a 
name="0778c29" id="0778c29"></a>得山僧恩入得山僧室正好朝打三千暮打八百且<a 
name="0778c30" id="0778c30"></a>道山僧畢竟有何超卓驀拈拄杖云掀倒上重關捩<a 
name="0779a01" id="0779a01"></a>子出頭天外更誰知卓一卓下座。</p><a 
name="0779a02" id="0779a02"></a><p style="text-indent: 0em; margin-left: 0em"><span class="linehead"></span>除夕小參僧問年窮歲盡時如何師云明日是新正<a 
name="0779a03" id="0779a03"></a>進云恁麼則大家齊拱賀遍界樂昇平也師云且緩<a 
name="0779a04" id="0779a04"></a>緩僧一喝歸眾師云放你三十棒乃舉北禪智賢禪<a 
name="0779a05" id="0779a05"></a>師曰年窮歲盡無可與諸人分歲老僧烹一頭露地<a 
name="0779a06" id="0779a06"></a>白牛炊黍米飯煮野菜羹燒榾柮火大家喫了唱村<a 
name="0779a07" id="0779a07"></a>田樂何故免見倚他門戶傍他墻剛被時人喚作郎<a 
name="0779a08" id="0779a08"></a>下座歸方丈至夜深維那至方丈問訊曰縣裡有公<a 
name="0779a09" id="0779a09"></a>人到賢曰作甚麼那曰道和尚宰牛不納皮角賢遂<a 
name="0779a10" id="0779a10"></a>捋下頭帽擲地上那便拾去賢下禪床擒住曰賊賊<a 
name="0779a11" id="0779a11"></a>那將帽覆賢頂曰天寒且還和尚賢呵呵大笑那出<a 
name="0779a12" id="0779a12"></a>去時法昌為侍者賢顧昌曰者公案作麼生昌曰潭<a 
name="0779a13" id="0779a13"></a>州紙貴一狀領過師云北禪雖則片片赤心未免傍<a 
name="0779a14" id="0779a14"></a>觀者哂維那向虎頷下捋鬚也是陣後興兵唯有法<a 
name="0779a15" id="0779a15"></a>昌較些子蝦跳不出斗總把龜毛繩子束向一邊子<a 
name="0779a16" id="0779a16"></a>也退菴即不然家風澹泊無可與諸人分歲秪得麥<a 
name="0779a17" id="0779a17"></a>飯黃虀喫了一任經行打坐何故卓拄杖云道泰不<a 
name="0779a18" id="0779a18"></a>傳天子令時清休唱太平歌下座。</p><a 
name="0779a19" id="0779a19"></a><p style="text-indent: 0em; margin-left: 0em"><span class="linehead"></span>小參不用如何若何便請單刀直入有麼有麼一僧<a 
name="0779a20" id="0779a20"></a>纔出師劈脊便打僧云某甲話也未問因甚便打師<a 
name="0779a21" id="0779a21"></a>云者漆桶話頭也不識僧喝師復打又僧出師亦打<a 
name="0779a22" id="0779a22"></a>云且道者棒賞你罰你僧擬語師又打又僧出師打<a 
name="0779a23" id="0779a23"></a>云討甚麼碗僧無語師亦打乃云若是伶俐漢道頭<a 
name="0779a24" id="0779a24"></a>知尾便合休去何更要師家添鹽添醬適來僧纔出<a 
name="0779a25" id="0779a25"></a>山僧便打且道意在於何要汝等直下承當省力去<a 
name="0779a26" id="0779a26"></a>何必登山涉險帶水拖泥出一叢林進一保社三根<a 
name="0779a27" id="0779a27"></a>椽下七尺單前磨褌擦褲廢寢忘餐討許多生受喫<a 
name="0779a28" id="0779a28"></a>卓拄杖云還委悉麼若委悉得始知釋迦不先彌勒<a 
name="0779a29" id="0779a29"></a>不後達磨不來東土二祖不往西天若不委悉大有<a 
name="0779a30" id="0779a30"></a>事在莫道山僧不道好復卓拄杖下座。</p><a 
name="0779b01" id="0779b01"></a><p style="margin-left: 2em"><span class="headname">示眾</span></p><a 
name="0779b02" id="0779b02"></a><p style="text-indent: 0em; margin-left: 0em"><span class="linehead"></span>佛誕示眾舉世尊初生一手指天一手指地周行七<a 
name="0779b03" id="0779b03"></a>步目顧四方曰天上天下唯吾獨尊雲門曰我當時<a 
name="0779b04" id="0779b04"></a>若見一棒打殺與狗子喫貴圖天下太平師云黃面<a 
name="0779b05" id="0779b05"></a>瞿曇纔生下地示大人相作獅子吼怎奈藏頭露尾<a 
name="0779b06" id="0779b06"></a>雲門正令雖行要且腳跟未點地在退菴恁麼道還<a 
name="0779b07" id="0779b07"></a>有為古人雪屈者麼卓拄杖云鶴有九皋難翥翼馬<a 
name="0779b08" id="0779b08"></a>無千里漫追風。</p><a 
name="0779b09" id="0779b09"></a><p style="text-indent: 0em; margin-left: 0em"><span class="linehead"></span>示眾舉世尊靈山會上拈起一華顧視大眾時百萬<a 
name="0779b10" id="0779b10"></a>人天盡皆罔措唯金色頭陀破顏微笑世尊曰吾有<a 
name="0779b11" id="0779b11"></a>正法眼藏涅槃妙心實相無相微妙法門付囑摩訶<a 
name="0779b12" id="0779b12"></a>迦葉師云世尊向虛空裡釘橛爭奈百萬人天不覺<a 
name="0779b13" id="0779b13"></a>頂門痛尊者破顏微笑眼中著楔且道退菴又作麼<a 
name="0779b14" id="0779b14"></a>生舉拂子云男兒自有沖天志豈向他人行處行。</p><a 
name="0779b15" id="0779b15"></a><p style="text-indent: 0em; margin-left: 0em"><span class="linehead"></span>示眾舉世尊陞座大眾集定文殊白椎曰諦觀法王<a 
name="0779b16" id="0779b16"></a>法法王法如是世尊便下座師云世尊大似一座須<a 
name="0779b17" id="0779b17"></a>彌山子囫圇無縫卻被文殊一椎擊碎了也直得大<a 
name="0779b18" id="0779b18"></a>地眾生髑髏敲磕且道退菴又作麼生舉拂子云將<a 
name="0779b19" id="0779b19"></a>此深心奉塵剎是則名為報佛恩擊禪床便起。</p><a 
name="0779b20" id="0779b20"></a><p style="text-indent: 0em; margin-left: 0em"><span class="linehead"></span>示眾舉世尊在第六天說大集經敕他方此土人間<a 
name="0779b21" id="0779b21"></a>天上一切獰惡鬼神悉皆集會受佛付囑擁護正法<a 
name="0779b22" id="0779b22"></a>設有不赴者四天門王飛熱鐵輪追之令集既集會<a 
name="0779b23" id="0779b23"></a><span class="corr" title='[巳&gt;已]'>已</span>無有不順佛敕者各發弘誓擁護正法唯有一魔<a 
name="0779b24" id="0779b24"></a>王謂世尊曰瞿曇我待一切眾生成佛盡眾生界空<a 
name="0779b25" id="0779b25"></a>無有眾生名字我乃發菩提心師云世尊休去雷音<a 
name="0779b26" id="0779b26"></a>大震魔王將謂出一頭地殊不知弄巧成拙好與三<a 
name="0779b27" id="0779b27"></a>十拄杖何故暗裡抽橫骨明中坐舌頭佛魔俱屏跡<a 
name="0779b28" id="0779b28"></a>脫體自風流喝一喝。</p><a 
name="0779b29" id="0779b29"></a><p style="text-indent: 0em; margin-left: 0em"><span class="linehead"></span>示眾舉世尊示隨色摩尼珠問五方天王此珠而作<a 
name="0779b30" id="0779b30"></a>何色時五方天王互說異色世尊藏珠復抬手曰此<a 
name="0779c01" id="0779c01"></a>珠作何色天王曰佛手中無珠何處有色世尊曰汝<a 
name="0779c02" id="0779c02"></a>何迷倒之甚吾將世珠示之便強說有青黃赤白色<a 
name="0779c03" id="0779c03"></a>吾將真珠示之便總不知時五方天王悉自悟道師<a 
name="0779c04" id="0779c04"></a>云大小世尊話作兩橛檢點將來猶欠慈悲雖然天<a 
name="0779c05" id="0779c05"></a>王悟去堪作甚麼退菴若作世尊各與三十拄杖何<a 
name="0779c06" id="0779c06"></a>也殺人刀活人劍。</p><a 
name="0779c07" id="0779c07"></a><p style="text-indent: 0em; margin-left: 0em"><span class="linehead"></span>示眾舉達磨大師一日命門人日時將至矣汝等盍<a 
name="0779c08" id="0779c08"></a>各言所得乎時有道副對日如我所見不執文字不<a 
name="0779c09" id="0779c09"></a>離文字而為道用祖曰汝得吾皮尼總持曰我今所<a 
name="0779c10" id="0779c10"></a>解如慶喜見阿閃佛國一見更不再見祖曰汝得吾<a 
name="0779c11" id="0779c11"></a>肉道育曰四大本空五陰非有如我見處無一法可<a 
name="0779c12" id="0779c12"></a>當情祖曰汝得吾骨最後慧可出但禮拜依位而立<a 
name="0779c13" id="0779c13"></a>祖曰汝得吾髓乃傳衣付法師云初祖昔年脫空謾<a 
name="0779c14" id="0779c14"></a>語賺他個個承虛接響直饒二祖禮拜依位而立未<a 
name="0779c15" id="0779c15"></a>免亦被塗污退菴既自為他兒孫且道有甚長處敢<a 
name="0779c16" id="0779c16"></a>恁麼道擲拄杖云意氣不從天地得精金那復帶泥<a 
name="0779c17" id="0779c17"></a>沙喝一喝便起。</p><a 
name="0779c18" id="0779c18"></a><p style="text-indent: 0em; margin-left: 0em"><span class="linehead"></span>示眾舉六祖大師曰吾有一物無頭無尾無名無字<a 
name="0779c19" id="0779c19"></a>無背無面諸人還識麼神會出眾曰是諸法之本源<a 
name="0779c20" id="0779c20"></a>神會之佛性師云六祖大師如將一口縵天網子撒<a 
name="0779c21" id="0779c21"></a>向當陽了也可惜荷澤自甘投入若是退菴待恁麼<a 
name="0779c22" id="0779c22"></a>道即便掀倒禪床喝散大眾不獨慶快平生亦使後<a 
name="0779c23" id="0779c23"></a>昆盡皆灑灑落落遂作舞歸方丈。</p><a 
name="0779c24" id="0779c24"></a><p style="text-indent: 0em; margin-left: 0em"><span class="linehead"></span>示眾舉汾州無業禪師曰一毫頭聖凡情念未盡未<a 
name="0779c25" id="0779c25"></a>免入驢胎馬腹裡去白雲端曰直饒一毫頭聖凡情<a 
name="0779c26" id="0779c26"></a>念頓盡亦未免入驢胎馬腹裡去師云一人放行中<a 
name="0779c27" id="0779c27"></a>把住一人把住中放行若也檢點得出一任驢胎馬<a 
name="0779c28" id="0779c28"></a>腹裡得大自在其或未然切莫帶累山僧好卓拄杖<a 
name="0779c29" id="0779c29"></a>一下。</p><a 
name="0779c30" id="0779c30"></a><p style="text-indent: 0em; margin-left: 0em"><span class="linehead"></span>示眾舉水潦和尚問馬祖如何是西來的的意祖曰<a 
name="0780a01" id="0780a01"></a>禮拜著潦拜下祖乃當胸踏倒潦忽契悟撫掌呵呵<a 
name="0780a02" id="0780a02"></a>大笑曰也大奇也大奇百千三昧無量妙義秪向一<a 
name="0780a03" id="0780a03"></a>毫頭上識得根源去住後每謂眾曰自從一喫馬師<a 
name="0780a04" id="0780a04"></a>踏直至如今笑不休師拈拄杖召眾云若向者裡會<a 
name="0780a05" id="0780a05"></a>去不惟省力要且看破水潦如或未然聽取一頌水<a 
name="0780a06" id="0780a06"></a>潦參馬祖拜倒喫一踏百千妙義門從此都抹殺卓<a 
name="0780a07" id="0780a07"></a>一下云不抹殺萬古清風無阻闔便起。</p><a 
name="0780a08" id="0780a08"></a><p style="text-indent: 0em; margin-left: 0em"><span class="linehead"></span>示眾舉趙州從諗禪師曰念佛一聲漱口三日師云<a 
name="0780a09" id="0780a09"></a>大小趙州眼不能著屑量不能容人退菴即不然錦<a 
name="0780a10" id="0780a10"></a>上舖花非分外縱橫無處不稱尊且道趙州底是退<a 
name="0780a11" id="0780a11"></a>菴底是或有個出來道富嫌千口少貧恨一身多山<a 
name="0780a12" id="0780a12"></a>僧與伊一棒直須是個人始得何故重賞之下要求<a 
name="0780a13" id="0780a13"></a>勇夫卓拄杖便起。</p><a 
name="0780a14" id="0780a14"></a><p style="text-indent: 0em; margin-left: 0em"><span class="linehead"></span>示眾舉臨濟大師上堂曰赤肉團上有一無位真人<a 
name="0780a15" id="0780a15"></a>常在諸人面門出入未證據者看看時有僧出問如<a 
name="0780a16" id="0780a16"></a>何是無位真人濟下禪床搊住曰道道僧擬議濟托<a 
name="0780a17" id="0780a17"></a>開曰無位真人是什麼乾屎橛師云臨濟大師豁開<a 
name="0780a18" id="0780a18"></a>無位真人面目立地令人證據卻被者僧一拶直得<a 
name="0780a19" id="0780a19"></a>壁立萬仞更為下個註腳轉見婆心者僧不顧危亡<a 
name="0780a20" id="0780a20"></a>挺身而上其奈有眼如盲負恩不少若是退菴者僧<a 
name="0780a21" id="0780a21"></a>纔問和聲便棒何故不見道為人須為徹殺人須見<a 
name="0780a22" id="0780a22"></a>血且道與古人相去多少具眼者辨看。</p><a 
name="0780a23" id="0780a23"></a><p style="text-indent: 0em; margin-left: 0em"><span class="linehead"></span>示眾舉香嚴開法時溈山遣僧送書并拄杖到嚴接<a 
name="0780a24" id="0780a24"></a>得曰蒼天蒼天僧便問和尚為甚如此嚴曰秪為春<a 
name="0780a25" id="0780a25"></a>行冬令師云大小香嚴把不住被拄杖子轉不得者<a 
name="0780a26" id="0780a26"></a>僧一拶幾乎屈辱大溈雖然還知退菴落處麼拍膝<a 
name="0780a27" id="0780a27"></a>下座。</p><a 
name="0780a28" id="0780a28"></a><p style="text-indent: 0em; margin-left: 0em"><span class="linehead"></span>示眾舉夾山上堂曰我二十年住此山未曾舉著宗<a 
name="0780a29" id="0780a29"></a>門中事僧便問承聞和尚有言二十年住此山未曾<a 
name="0780a30" id="0780a30"></a>舉著宗門中事是否山曰是僧便掀倒禪床山休去<a 
name="0780b01" id="0780b01"></a>明日普請掘一坑令侍者請昨日問話僧至曰老僧<a 
name="0780b02" id="0780b02"></a>二十年秪說無義語今請上座打殺老僧埋向坑裡<a 
name="0780b03" id="0780b03"></a>便請便請若不打殺老僧上座自著打殺埋向坑裡<a 
name="0780b04" id="0780b04"></a>始得其僧歸堂束裝潛去師云夾山掘坑驗人不知<a 
name="0780b05" id="0780b05"></a>禍出私門者僧挨身白刃其奈有前無後當時若作<a 
name="0780b06" id="0780b06"></a>者僧待夾山恁麼道乃撫掌大笑云大眾看者老漢<a 
name="0780b07" id="0780b07"></a>轉見敗闕非唯自有出身之路管取夾山一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span><a 
name="0780b08" id="0780b08"></a>然雖如是且作麼生為夾山出氣卓拄杖云渠儂語<a 
name="0780b09" id="0780b09"></a>脈超玄路縱奪偏能得自由。</p><a 
name="0780b10" id="0780b10"></a><p style="text-indent: 0em; margin-left: 0em"><span class="linehead"></span>示眾舉三聖上堂曰我逢人即出出則不為人便下<a 
name="0780b11" id="0780b11"></a>座興化曰我即不然逢人即不出出則便為人師云<a 
name="0780b12" id="0780b12"></a>一人半路抽身一人就窠打劫二老發揚臨濟宗旨<a 
name="0780b13" id="0780b13"></a>雖則力挽千鈞光生八極要且未有向上事在秪如<a 
name="0780b14" id="0780b14"></a>退菴恁麼道大眾還甘麼以拄杖一時打散。</p><a 
name="0780b15" id="0780b15"></a><p style="text-indent: 0em; margin-left: 0em"><span class="linehead"></span>示眾舉郢州芭蕉慧清禪師上堂拈拄杖曰你有拄<a 
name="0780b16" id="0780b16"></a>杖子我與你拄杖子你無拄杖子奪卻你拄杖子下<a 
name="0780b17" id="0780b17"></a>座大溈曰你有拄杖子我奪你拄杖子你無拄杖子<a 
name="0780b18" id="0780b18"></a>我與你拄杖子師云芭蕉扶強不輔弱大溈輔弱不<a 
name="0780b19" id="0780b19"></a>扶強退菴即不然你有拄杖子我不與不奪你無拄<a 
name="0780b20" id="0780b20"></a>杖子我不奪不與何故<span class="gaiji">&#x807B;<!--gaiji,,1[漸/耳],2&#x807B;,3--></span>卓拄杖云本來此事無餘<a 
name="0780b21" id="0780b21"></a>欠好肉何須更挖瘡。</p><a 
name="0780b22" id="0780b22"></a><p style="text-indent: 0em; margin-left: 0em"><span class="linehead"></span>示眾舉斷橋倫祖參徑山無準和尚山以狗子因何<a 
name="0780b23" id="0780b23"></a>有業識命下語凡三十轉皆不契祖曰可無方便乎<a 
name="0780b24" id="0780b24"></a>山舉真淨頌言有業識在誰云意不深海枯終見底<a 
name="0780b25" id="0780b25"></a>人死不知心祖悚然良久忽聞板聲大悟師云徑山<a 
name="0780b26" id="0780b26"></a>正如倚勢欺人倫祖亦似無繩自縛幸爾拈得個鐵<a 
name="0780b27" id="0780b27"></a>蒺藜子直得頭破血淋未免殃及兒孫徹骨徹髓退<a 
name="0780b28" id="0780b28"></a>菴今日忍俊不禁拋在搕<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>堆頭了也遂高聲召云<a 
name="0780b29" id="0780b29"></a>諸人還見麼擲拄杖下座。</p><a 
name="0780b30" id="0780b30"></a><p style="text-indent: 0em; margin-left: 0em"><span class="linehead"></span>端陽示眾鄉城戶戶換新符野衲蕭然迥舊模冷落<a 
name="0780c01" id="0780c01"></a>雲廚無黍粽聊將盃茗代菖蒲大眾山僧恁麼道且<a 
name="0780c02" id="0780c02"></a>道是世諦耶是佛法耶謂是世諦退菴既為佛祖兒<a 
name="0780c03" id="0780c03"></a>孫爭合恁麼道是佛法秪如大眾又見個甚麼道理<a 
name="0780c04" id="0780c04"></a>乃卓拄杖一下云會麼粉骨碎身未足酬一句了然<a 
name="0780c05" id="0780c05"></a>超百億喝一喝便起。</p><a 
name="0780c06" id="0780c06"></a><p style="text-indent: 0em; margin-left: 0em"><span class="linehead"></span>示眾舉華頂無見先睹禪師因白雲度問西來密意<a 
name="0780c07" id="0780c07"></a>未審如何頂曰待娑羅峰點頭即向汝道雲以手搖<a 
name="0780c08" id="0780c08"></a>拽擬答頂便喝雲曰娑羅峰頂白浪滔天花開芒種<a 
name="0780c09" id="0780c09"></a>後葉落立秋前頂曰我家無殘羹剩飯也雲曰此非<a 
name="0780c10" id="0780c10"></a>殘羹剩飯而何頂頷之師云華頂掀翻地軸白雲掣<a 
name="0780c11" id="0780c11"></a>轉天關雖然當處風光其奈末稍鈍置退菴今日要<a 
name="0780c12" id="0780c12"></a>與二老漢雪屈舉拄杖云白雲盡處見青山行人更<a 
name="0780c13" id="0780c13"></a>在青山外卓一下便起。</p><a 
name="0780c14" id="0780c14"></a><p style="text-indent: 0em; margin-left: 0em"><span class="linehead"></span>示眾舉大崗澄禪師凡見僧請益乃日佛法不是鮮<a 
name="0780c15" id="0780c15"></a>魚怕爛卻那即趁出夷峰寧侍傍忽大悟師云大崗<a 
name="0780c16" id="0780c16"></a>老人見僧請益便湧出一座鐵壁銀山實是險崤孤<a 
name="0780c17" id="0780c17"></a>峻無人能搆夷峰當時失腳一跌直得通身粉碎且<a 
name="0780c18" id="0780c18"></a>道還有相救者麼以兩手作托勢云遏遮來。</p><a 
name="0780c19" id="0780c19"></a><p style="text-indent: 0em; margin-left: 0em"><span class="linehead"></span>示眾舉天目寶芳進禪師曰拈花微笑節外生枝面<a 
name="0780c20" id="0780c20"></a>壁安心畫蛇添足山僧者裡無禪可參無道可學直<a 
name="0780c21" id="0780c21"></a>教一個個成佛作祖去汝等還信得及麼良久拍膝<a 
name="0780c22" id="0780c22"></a>曰劍號巨闕玉出崑崗師云天目老漢雖則赤心片<a 
name="0780c23" id="0780c23"></a>片爭奈龍頭蛇尾退菴即不然我者裡無禪可參無<a 
name="0780c24" id="0780c24"></a>道可學直教一個個灑灑落落去諸人還肯麼拈拄<a 
name="0780c25" id="0780c25"></a>杖一時趁散。</p><a 
name="0780c26" id="0780c26"></a><p style="text-indent: 0em; margin-left: 0em"><span class="linehead"></span>示眾舉徑山無幻沖和尚編無趣老人錄歸趣曰子<a 
name="0780c27" id="0780c27"></a>一向做得個甚麼山曰性沖買得一段田收得原本<a 
name="0780c28" id="0780c28"></a>契書請和尚僉押乃將錄呈上趣接得日者個是我<a 
name="0780c29" id="0780c29"></a>底你底<span class="gaiji">&#x807B;<!--gaiji,,1[漸/耳],2&#x807B;,3--></span>山曰和尚莫攙行奪市趣擲下錄本山便<a 
name="0780c30" id="0780c30"></a>出師云父子投機與奪自在然雖足可觀光其奈露<a 
name="0781a01" id="0781a01"></a>柱不肯大眾且道淆訛在甚麼處驀拈拄杖卓一下<a 
name="0781a02" id="0781a02"></a>便起。</p><a 
name="0781a03" id="0781a03"></a><p style="text-indent: 0em; margin-left: 0em"><span class="linehead"></span>示眾舉興善南明廣和尚因聞谷大師問了即業障<a 
name="0781a04" id="0781a04"></a>本來空未了應須償宿債因甚獅子尊者被罽賓國<a 
name="0781a05" id="0781a05"></a>王斬卻南曰本來空聞曰為什麼王臂自落南曰本<a 
name="0781a06" id="0781a06"></a>來空聞曰和尚意旨如何南曰本來空師云匋山激<a 
name="0781a07" id="0781a07"></a>揚個事舉古明今興善直指當機轉凡成聖且道畢<a 
name="0781a08" id="0781a08"></a>竟意旨如何以拂子劃一劃云莫錯會好。</p><a 
name="0781a09" id="0781a09"></a><p style="text-indent: 0em; margin-left: 0em"><span class="linehead"></span>示眾舉普明鴛湖老人謁湛然和尚問目前無法意<a 
name="0781a10" id="0781a10"></a>在目前其旨如何湛曰聞令師出關是否湖曰不是<a 
name="0781a11" id="0781a11"></a>目前法非耳目之所到又作麼生湛揖曰請出我要<a 
name="0781a12" id="0781a12"></a>止靜湖便出師云言中有響句裡藏鋒收放同時主<a 
name="0781a13" id="0781a13"></a>賓互換如兩鏡相照二日並輝然雖如是且道離諸<a 
name="0781a14" id="0781a14"></a>問答又作麼生與二老相見遂拽拄杖下座。</p><a 
name="0781a15" id="0781a15"></a><p style="text-indent: 0em; margin-left: 0em"><span class="linehead"></span>示眾舉拄杖云古人道識得拄杖子參學事畢退菴<a 
name="0781a16" id="0781a16"></a>即不然識得拄杖子正好喫棒且道因甚如此乃卓<a 
name="0781a17" id="0781a17"></a>一下云太平本是將軍致不許將軍建太平便起。</p><a 
name="0781a18" id="0781a18"></a><p style="text-indent: 0em; margin-left: 0em"><span class="linehead"></span>示眾舉鴛湖老人同雪嶠大師上弦夜翫月次嶠指<a 
name="0781a19" id="0781a19"></a>月問那半個在那裡去了湖良久曰會麼嶠曰也秪<a 
name="0781a20" id="0781a20"></a>得半個湖卻問那半個在那裡去了嶠亦良久湖曰<a 
name="0781a21" id="0781a21"></a>也秪得半個嶠乃呵呵大笑師云二老為那半個費<a 
name="0781a22" id="0781a22"></a>卻許多腕頭力作麼者裡若有問那半個在那裡去<a 
name="0781a23" id="0781a23"></a>了但舉拳云鑑他更如何劈面便掌一僧出師打一<a 
name="0781a24" id="0781a24"></a>棒便歸方丈。</p><a 
name="0781a25" id="0781a25"></a><p style="text-indent: 0em; margin-left: 0em"><span class="linehead"></span>示眾舉石雨和尚舉鴛湖老人拈瑞巖主人公話曰<a 
name="0781a26" id="0781a26"></a>白日青天作夢夢中頻喚主人直饒惺惺諾諾也是<a 
name="0781a27" id="0781a27"></a>無主孤魂問眾曰瑞巖是了手底人為甚他道是無<a 
name="0781a28" id="0781a28"></a>主孤魂不知瑞巖過在甚麼處眾下語不契復曰莫<a 
name="0781a29" id="0781a29"></a>道無人激發好師云橫身舉唱盡力拈提則不無二<a 
name="0781a30" id="0781a30"></a>大老要且蹉過瑞巖秪如退菴恁麼道意作麼生乃<a 
name="0781b01" id="0781b01"></a>卓拄杖云不圖打草秪要驚蛇。</p><a 
name="0781b02" id="0781b02"></a><p style="text-indent: 0em; margin-left: 0em"><span class="linehead"></span>示眾舉永正老和尚晚參曰日間圖頭請浴山僧向<a 
name="0781b03" id="0781b03"></a>他道道得即去頭擬議山僧道恁麼則不浴也行者<a 
name="0781b04" id="0781b04"></a>曰請和尚脫腳山僧便去大眾若道行者是則認奴<a 
name="0781b05" id="0781b05"></a>作郎若道圊頭不是又扶強抑弱若道二人俱是正<a 
name="0781b06" id="0781b06"></a>是顢頇佛性儱侗真如若道二俱不是且道因甚不<a 
name="0781b07" id="0781b07"></a>從圊頭請卻依行者去試定當看眾無語乃卓拄杖<a 
name="0781b08" id="0781b08"></a>曰選佛若無如是眼為人難破死生關喝一喝便起<a 
name="0781b09" id="0781b09"></a>師云者老漢三百六十骨節八萬四千毫竅盡情對<a 
name="0781b10" id="0781b10"></a>眾抖擻了也惜乎未得其人是晚智上座若在便出<a 
name="0781b11" id="0781b11"></a>眾禮拜云恩大難酬非唯不負洪慈亦且要與老漢<a 
name="0781b12" id="0781b12"></a>相見退菴恁麼道還有恁麼人麼良久云為惜當年<a 
name="0781b13" id="0781b13"></a>垂釣叟於今布網又空施拽拄杖便起。</p><a 
name="0781b14" id="0781b14"></a><p style="text-indent: 0em; margin-left: 0em"><span class="linehead"></span>示眾以拂子拂云還見麼眼如葡萄朵決定是見擊<a 
name="0781b15" id="0781b15"></a>禪床云還聞麼耳如新捲葉一定是聞當時靈雲見<a 
name="0781b16" id="0781b16"></a>桃華香嚴聞擊竹便乃悟去秪如退菴恁麼老婆因<a 
name="0781b17" id="0781b17"></a>甚諸人未得瞥地秪為背覺合塵不肯回光返照所<a 
name="0781b18" id="0781b18"></a>以道把手勸君行不得唯人自肯乃方親敢問大眾<a 
name="0781b19" id="0781b19"></a>還有自肯者麼好與山僧提瓶挈杖何故如此復以<a 
name="0781b20" id="0781b20"></a>拂子打○○○下座。</p><a 
name="0781b21" id="0781b21"></a><p style="margin-left: 2em"><span class="headname">機緣</span></p><a 
name="0781b22" id="0781b22"></a><p style="text-indent: 0em; margin-left: 0em"><span class="linehead"></span>僧問大悲千手眼那一隻是正眼師云煙籠岸柳枝<a 
name="0781b23" id="0781b23"></a>枝綠僧云不會師云雨洗溪桃朵朵紅僧禮拜云蒙<a 
name="0781b24" id="0781b24"></a>和尚指示師云錯認定盤星。</p><a 
name="0781b25" id="0781b25"></a><p style="text-indent: 0em; margin-left: 0em"><span class="linehead"></span>師問僧死了燒了向什麼處去僧云者裡去師云不<a 
name="0781b26" id="0781b26"></a>是者樣底汝問我僧乃問死了燒了向什麼處去師<a 
name="0781b27" id="0781b27"></a>撫掌三下僧禮拜師云莫向鬼窟裡作活計。</p><a 
name="0781b28" id="0781b28"></a><p style="text-indent: 0em; margin-left: 0em"><span class="linehead"></span>僧問達磨西來教外別傳畢竟傳個什麼師云龜毛<a 
name="0781b29" id="0781b29"></a>拂子僧云意旨如何師云觸破面門。</p><a 
name="0781b30" id="0781b30"></a><p style="text-indent: 0em; margin-left: 0em"><span class="linehead"></span>問弓折箭盡還有奇特事否師云飢來喫飯困來眠<a 
name="0781c01" id="0781c01"></a>天童錦曇禪士問人人盡有生緣如何是和尚生緣<a 
name="0781c02" id="0781c02"></a>師云常憶江南三月裡鷓鴣啼處百花香問如何是<a 
name="0781c03" id="0781c03"></a>我手何似佛手師云天上有星皆拱北人間無水不<a 
name="0781c04" id="0781c04"></a>朝東問如何是我腳何似驢腳師云陋巷不騎金色<a 
name="0781c05" id="0781c05"></a>馬回途卻著破襴衫曇作禮師便打。</p><a 
name="0781c06" id="0781c06"></a><p style="text-indent: 0em; margin-left: 0em"><span class="linehead"></span>僧參師云山僧者裡趙州家風也沒得僧云以何物<a 
name="0781c07" id="0781c07"></a>相待來者師云一個空拳僧云某甲空拳亦沒得師<a 
name="0781c08" id="0781c08"></a>云非汝境界僧擬進語師便打出。</p><a 
name="0781c09" id="0781c09"></a><p style="text-indent: 0em; margin-left: 0em"><span class="linehead"></span>師舉數珠問皋亭僧云會麼僧云不會師云你也有<a 
name="0781c10" id="0781c10"></a>底因甚不會僧一喝師乃連打兩掌。</p><a 
name="0781c11" id="0781c11"></a><p style="text-indent: 0em; margin-left: 0em"><span class="linehead"></span>僧問如何是衲僧眼師云瞎僧云意旨如何師云瞎<a 
name="0781c12" id="0781c12"></a>問海上僧云汝曾見觀音麼僧無語師云蹉過了也。</p><a 
name="0781c13" id="0781c13"></a><p style="text-indent: 0em; margin-left: 0em"><span class="linehead"></span>又問海上風波洪大往來不易僧又無對師笑云險<a 
name="0781c14" id="0781c14"></a>師將一僧鼻孔扭云為甚麼你鼻孔落在地下僧云<a 
name="0781c15" id="0781c15"></a>何曾師云何故你不知香臭僧無語師云拾取好。</p><a 
name="0781c16" id="0781c16"></a><p style="text-indent: 0em; margin-left: 0em"><span class="linehead"></span>僧問假使百千劫所作業不忘為甚麼一稱南無佛<a 
name="0781c17" id="0781c17"></a>罪滅河沙劫師云苦海無邊回頭是岸。</p><a 
name="0781c18" id="0781c18"></a><p style="text-indent: 0em; margin-left: 0em"><span class="linehead"></span>僧問古人作此○相云萬象森羅總在其中具眼禪<a 
name="0781c19" id="0781c19"></a>人試甄別看請問大師如何甄別師云全露法中王。</p><a 
name="0781c20" id="0781c20"></a><p style="text-indent: 0em; margin-left: 0em"><span class="linehead"></span>僧問仇人相見即不問賓主道合事如何師云南贍<a 
name="0781c21" id="0781c21"></a>部州打鼓西瞿耶尼作拍。</p><a 
name="0781c22" id="0781c22"></a><p style="text-indent: 0em; margin-left: 0em"><span class="linehead"></span>僧問香嚴擊竹未審當時見個甚麼道理便悟去師<a 
name="0781c23" id="0781c23"></a>云鼻孔原來搭上脣。</p><a 
name="0781c24" id="0781c24"></a><p style="text-indent: 0em; margin-left: 0em"><span class="linehead"></span>士問得本底人還有生死否師云生死且止喚什麼<a 
name="0781c25" id="0781c25"></a>作本士擬議師劈面一掌云莫道無生死好。</p><a 
name="0781c26" id="0781c26"></a><p style="text-indent: 0em; margin-left: 0em"><span class="linehead"></span>僧問因甚古人道佛之一事我不喜聞師云天上天<a 
name="0781c27" id="0781c27"></a>下唯我獨尊。</p><a 
name="0781c28" id="0781c28"></a><p style="text-indent: 0em; margin-left: 0em"><span class="linehead"></span>僧問不觸不背意旨如何師云無毛鷂子潑天飛。</p><a 
name="0781c29" id="0781c29"></a><p style="text-indent: 0em; margin-left: 0em"><span class="linehead"></span>僧問大透脫底人因甚披枷帶杻師云不是苦心人<a 
name="0781c30" id="0781c30"></a>不知僧云畢竟如何師云頭頂天腳踏地。</p><a 
name="0782a01" id="0782a01"></a><p style="margin-left: 2em"><span class="headname">行實</span></p><a 
name="0782a02" id="0782a02"></a><p style="text-indent: 0em; margin-left: 0em"><span class="linehead"></span><span class="corr" title='[巳&gt;己]'>己</span>酉臘八日震澤龐全力設普茶同大眾請說行腳<a 
name="0782a03" id="0782a03"></a>師卻之眾固懇師云予愧道不如先哲行不迨前賢<a 
name="0782a04" id="0782a04"></a>福薄德尟識淺學荒何足言也然逼不得已未免一<a 
name="0782a05" id="0782a05"></a>番露布予乃秀水金氏子父號成丹母唐氏生於天<a 
name="0782a06" id="0782a06"></a>啟壬<span class="corr" title='[戍&gt;戌]'>戌</span>四月二十七日也不幸二親早喪老祖拊養<a 
name="0782a07" id="0782a07"></a>長成齠齔時嘗夢觀音大士為予摩頂因專持菩薩<a 
name="0782a08" id="0782a08"></a>名號老祖事佛行善凡至藍若予必隨往常喜禮佛<a 
name="0782a09" id="0782a09"></a>愛慕出家至十六祖有疾欲完姻事予立志不從未<a 
name="0782a10" id="0782a10"></a>幾祖乃坐脫予痛淚失怙次年祖母亦故殯葬訖予<a 
name="0782a11" id="0782a11"></a>自念生死無常出家時至矣遂辭親族蒙送東塔禪<a 
name="0782a12" id="0782a12"></a>寺禮覺如老師披剃是辛<span class="corr" title='[已&gt;巳]'>巳</span>二十歲也至癸未請雪<a 
name="0782a13" id="0782a13"></a>嶠大師結制予充行者於方丈一日灑掃次嶠問你<a 
name="0782a14" id="0782a14"></a>為什麼出家予云父母早亡為懼生死嶠云何不參<a 
name="0782a15" id="0782a15"></a>個無生死底予便禮拜請問如何是無生死底嶠打<a 
name="0782a16" id="0782a16"></a>一掌云你自去看予悚然再拜自此疑情猛發日夜<a 
name="0782a17" id="0782a17"></a>體究明春同老師往皋亭結茅遂乃佛前立願若不<a 
name="0782a18" id="0782a18"></a>徹悟誓不出山終日癡獃獃地絕不與人共語少倦<a 
name="0782a19" id="0782a19"></a>則痛加鞭策忘餐廢寢坐立不安一日斫柴次正迷<a 
name="0782a20" id="0782a20"></a>悶間有兔躍出不覺失刀株立擬取刀忽然有省乃<a 
name="0782a21" id="0782a21"></a>述偈云觸破孃生面全身沒處藏落花隨水去紅日<a 
name="0782a22" id="0782a22"></a>耀山崗呈老師師甚喜是丙戌二十五歲也無幾老<a 
name="0782a23" id="0782a23"></a>師圓寂完其後事聞古南牧老和尚赴梅溪開堂設<a 
name="0782a24" id="0782a24"></a>戒其時路紮重兵憤志出山徑至嘉禾具禮參見南<a 
name="0782a25" id="0782a25"></a>問甚處來予云皋亭南云來作甚麼予云乞和尚圓<a 
name="0782a26" id="0782a26"></a>戒南云衣缽完具否予打圓相呈棒勢南云弄虛頭<a 
name="0782a27" id="0782a27"></a>漢予云和尚莫壓良為賤南云更道看予禮拜云謝<a 
name="0782a28" id="0782a28"></a>和尚慈悲期畢辭出參浮老和尚問云何處來予云<a 
name="0782a29" id="0782a29"></a>梅溪浮拈拄杖云梅溪還有者個麼予云有浮云既<a 
name="0782a30" id="0782a30"></a>有又來作麼予舉坐具云特來呈似和尚浮便打予<a 
name="0782b01" id="0782b01"></a>禮拜云某甲罪過浮命茶留住後同道友往報恩參<a 
name="0782b02" id="0782b02"></a>玉老和尚玉纔見乃拈起拄杖予便敷具作禮玉擲<a 
name="0782b03" id="0782b03"></a>杖便歸臥室予收具便出復至興善參永正老人於<a 
name="0782b04" id="0782b04"></a>靜室予問靈雲曰自從一見桃花後直至如今更不<a 
name="0782b05" id="0782b05"></a>疑因甚玄沙卻道敢保老兄未徹在老人云直不藏<a 
name="0782b06" id="0782b06"></a>曲予云未審徹底人分上如何受用老人云飢來喫<a 
name="0782b07" id="0782b07"></a>飯倦即打眠予禮拜辭出老人云不得問了便休大<a 
name="0782b08" id="0782b08"></a>須仔細命至堂中謁馥生大師馥德風雅厚因憩錫<a 
name="0782b09" id="0782b09"></a>焉一日呈偈老人接得便打予擬進語老人又打予<a 
name="0782b10" id="0782b10"></a>纔禮拜老人直打出予自愧見地未得超卓明春啟<a 
name="0782b11" id="0782b11"></a>大悲期請入懺堂期畢復進室中禮拜老人乃問你<a 
name="0782b12" id="0782b12"></a>在懺期中還見大悲菩薩麼予云在和尚頂門放光<a 
name="0782b13" id="0782b13"></a>了也老人云在老僧頂門與汝有甚交涉予豎拳云<a 
name="0782b14" id="0782b14"></a>請和尚證明老人連打三掌予禮拜老人便一踏予<a 
name="0782b15" id="0782b15"></a>自此脫然遂呈偈云向謂無能及從今脫見知森羅<a 
name="0782b16" id="0782b16"></a>休作舞萬象漫提撕老人頷之是戊子年二十七歲<a 
name="0782b17" id="0782b17"></a>也時在躬師亦在堂中相與甚契一日登閣次躬問<a 
name="0782b18" id="0782b18"></a>如何得遍現色身予云更上一層樓躬云謝師答話<a 
name="0782b19" id="0782b19"></a>予云莫錯會好是秋紳衿諸護法恭請老人住永正<a 
name="0782b20" id="0782b20"></a>禪院予即同在躬隨侍時當初住予雖在侍寮內外<a 
name="0782b21" id="0782b21"></a>諸事無不兼理一日種菜次老人至問作甚麼予云<a 
name="0782b22" id="0782b22"></a>種菜老人云為眾為<span class="corr" title='[巳&gt;己]'>己</span>予云請和尚分析老人云將<a 
name="0782b23" id="0782b23"></a>謂你道得予以掘子打地三下老人休去予因看幻<a 
name="0782b24" id="0782b24"></a>菴師至棲真參林老和尚予云特叩寶山便請賜棒<a 
name="0782b25" id="0782b25"></a>林云老僧沒氣力予便喝林云三十棒自領出去予<a 
name="0782b26" id="0782b26"></a>展具云人事道中合禮三拜遂至客寮乃見幻菴師<a 
name="0782b27" id="0782b27"></a>敘事畢幻乞同舟至永正省覲老人舟中談及四賓<a 
name="0782b28" id="0782b28"></a>主話幻便問如何是賓中賓予云沽名釣利拋鄉井<a 
name="0782b29" id="0782b29"></a>直至如今不見歸幻云如何是賓中主予云拖泥帶<a 
name="0782b30" id="0782b30"></a>水閒行走拄杖從來不離身幻云如何是主中賓予<a 
name="0782c01" id="0782c01"></a>云為憐樵子迷幽徑暫佇谿邊作指陳幻云如何是<a 
name="0782c02" id="0782c02"></a>主中主予云正令全提無向背凡情聖解豈能容幻<a 
name="0782c03" id="0782c03"></a>云秪如不立賓主一句又作麼生予云風急船行快<a 
name="0782c04" id="0782c04"></a>天青日影高幻云不負吾兄親近老人予云且莫惡<a 
name="0782c05" id="0782c05"></a>口幻云贓物現在予便喝幻乃休一日龍池萬老和<a 
name="0782c06" id="0782c06"></a>尚至如如菴予往禮問後生晚進乞垂方便萬便打<a 
name="0782c07" id="0782c07"></a>予云恁麼則某甲禮拜去也萬云你見甚麼道理予<a 
name="0782c08" id="0782c08"></a>便喝萬復打予拂坐具便出辛卯冬老人赴當湖檀<a 
name="0782c09" id="0782c09"></a>越屠公請住竺隱禪院予充監院力為修整乃成叢<a 
name="0782c10" id="0782c10"></a>席一日同完初屠公請老人觀海登陳山老人驀問<a 
name="0782c11" id="0782c11"></a>水牯牛<span class="gaiji">&#x807B;<!--gaiji,,1[漸/耳],2&#x807B;,3--></span>予捏兩拳加頂上老人云且喜穿卻鼻孔<a 
name="0782c12" id="0782c12"></a>予轉身便行老人云一任<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳予機緣頗有不及每<a 
name="0782c13" id="0782c13"></a>舉甲午春濮溪護法復請老人赴永正檀越屠公乞<a 
name="0782c14" id="0782c14"></a>留主持予切欲隨侍乃白老人舉幻菴師繼席即隨<a 
name="0782c15" id="0782c15"></a>同往至老人誕日眾請上堂予問父母未生前請師<a 
name="0782c16" id="0782c16"></a>道一句老人云未問<span class="corr" title='[巳&gt;已]'>已</span>前答汝竟予云世尊降誕地<a 
name="0782c17" id="0782c17"></a>湧金蓮和尚生日有何祥瑞老人云今日眾居士請<a 
name="0782c18" id="0782c18"></a>山僧陞座予云恁麼則斷橋嫡脈流千古臨濟宗風<a 
name="0782c19" id="0782c19"></a>萬派傳老人云速禮三拜予拂具歸眾是冬大凍老<a 
name="0782c20" id="0782c20"></a>人脾疾甚危體弱怕寒向因老人有願不著絲綿予<a 
name="0782c21" id="0782c21"></a>秪得違命重整衣被再三求懇乃得更換捐<span class="corr" title='[巳&gt;己]'>己</span>衣資<a 
name="0782c22" id="0782c22"></a>湊買參附蒙神醫德士幸而病愈老人志欲靜養予<a 
name="0782c23" id="0782c23"></a>同敬泉沈居士築室長水延請事奉老人即命之曰<a 
name="0782c24" id="0782c24"></a>退菴是乙未春也時金明老和尚同本師老人重建<a 
name="0782c25" id="0782c25"></a>普明用祖塔於興善命予監理工畢即同送靈骨入<a 
name="0782c26" id="0782c26"></a>葬<span class="corr" title='[巳&gt;己]'>己</span>亥冬予欲掩關呈偈老人得蒙慈允乃關居永<a 
name="0782c27" id="0782c27"></a>正老人遂依韻賜詠曰巾瓶不倦喜忘春危險親徵<a 
name="0782c28" id="0782c28"></a>義更深惡棒痛敲因徹骨玄言聖誨要知音幾臨禪<a 
name="0782c29" id="0782c29"></a>剎憑君輔每患沉痾賴爾任有問關中何所事直須<a 
name="0782c30" id="0782c30"></a>拈出祖師心值中秋夜老人舉馬祖翫月話問眾云<a 
name="0783a01" id="0783a01"></a>古人恁麼道汝等各下一語看予云金屑雖貴落眼<a 
name="0783a02" id="0783a02"></a>成翳復呈頌云孤輪炯炯耀無隅今古婆心義不殊<a 
name="0783a03" id="0783a03"></a>極目清光堪繼賞爭如擊碎驪龍珠老人稱善辛丑<a 
name="0783a04" id="0783a04"></a>春因乏監院金明老和尚特蒙過院乃同老人命予<a 
name="0783a05" id="0783a05"></a>出關明亦賜偈曰凋林欲挽正斯時何必拘拘俟滿<a 
name="0783a06" id="0783a06"></a>期放出從前真面目移風易俗好施為時檀護畢集<a 
name="0783a07" id="0783a07"></a>請老人啟關予乃問自入關來事最親經行坐臥本<a 
name="0783a08" id="0783a08"></a>天真忽蒙擊碎虛空鎖躍出金烏萬象新老人云更<a 
name="0783a09" id="0783a09"></a>道看予一喝老人云也不虛過予禮拜云謝和尚證<a 
name="0783a10" id="0783a10"></a>明老人打一棒云且道是賞你罰你予云有意氣時<a 
name="0783a11" id="0783a11"></a>添意氣不風流處也風流老人遂付囑偈曰是心非<a 
name="0783a12" id="0783a12"></a>有法是法本非心心法俱空寂真宗耀古今予自愧<a 
name="0783a13" id="0783a13"></a>匪材不能重任難違慈命勉爾承當是三月望日也<a 
name="0783a14" id="0783a14"></a>老人命主院事予義不能辭竭力支撐因佛相淋漓<a 
name="0783a15" id="0783a15"></a>殿房坍損局面未全深自慨惜即將祖產變賣啟建<a 
name="0783a16" id="0783a16"></a>山門併募善信重裝金像整葺堂房添置什物庶得<a 
name="0783a17" id="0783a17"></a>小就<span class="corr" title='[巳&gt;已]'>已</span>完老人之念雲水往來以便接納老人生平<a 
name="0783a18" id="0783a18"></a>孤潔懶涉世緣適過五旬大慶即同兩序命予主席<a 
name="0783a19" id="0783a19"></a>予乃涼德多愆何當繼紹舉請沖默法兄默亦過遜<a 
name="0783a20" id="0783a20"></a>因請通濟法兄住持遂辭檀護即同老人仍歸退菴<a 
name="0783a21" id="0783a21"></a>是甲辰中秋十日也次年編刻老人全錄春間承金<a 
name="0783a22" id="0783a22"></a>明老和尚并老人命重梓普明鴛祖語錄至秋同別<a 
name="0783a23" id="0783a23"></a>駕牧公眾護法送入楞嚴經坊流行予不唯贏病且<a 
name="0783a24" id="0783a24"></a>歷經險厄志願隱山終其殘喘故雖有一言半句付<a 
name="0783a25" id="0783a25"></a>之烏有今因大眾堅請再三秪得復將從前醜拙分<a 
name="0783a26" id="0783a26"></a>明舉似若是伶俐漢向智上座未出母胎時覷破是<a 
name="0783a27" id="0783a27"></a>親見也何用繁為雖然欲躋無上毗盧頂不礙從卑<a 
name="0783a28" id="0783a28"></a>漸次行眾皆歡喜禮謝而退。</p><a 
name="0783a29" id="0783a29"></a><div class="w"><div style="margin-left: 1em"><p style="text-indent: 0em; margin-left: 7em"><span class="linehead"></span>當湖佛弟子羽生屠行符敬梓</p></div></div><a 
name="0783a30" id="0783a30"></a><p><span class="juanname">斷愚智禪師語錄卷上<span class="note">(終)</span></span></p>
<hr>【經文資訊】嘉興藏第 29 冊 No. B246 嘉興退菴斷愚智禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index69ae.html?index=J29nB246" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB246_001 by HTTrack Website Copier/3.x [XR&CO'2008], Tue, 03 Jun 2014 00:44:09 GMT -->
</html>
