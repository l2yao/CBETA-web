<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB410_007 by HTTrack Website Copier/3.x [XR&CO'2008], Tue, 03 Jun 2014 01:00:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga1e95.gif?utmac=MO-30696269-4&amp;utmn=506555256&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38&amp;utmp=%2Fmobile%2Findex.php%3Findex%3DJ38nB410_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6ae2-2.html?index=J38nB410_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B410 蓮峰禪師語錄 (10卷)<br/>【清 素說　性深等編（依駒本印）】<br/>第 7 卷</p>
	<a href="indexd0a9.html?index=J38nB410_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B410" sutra_name="蓮峰禪師語錄" sutra_juan="[卷7]">　
<a 
name="0360a01" id="0360a01"></a><p><span class="juanname">蓮峰禪師語錄卷之七</span></p><a 
name="0360a02" id="0360a02"></a><p style="margin-left: 4em"><span class="byline">嗣法門人性深等編</span></p><a 
name="0360a03" id="0360a03"></a><div class="xu"><p style="margin-left: 2em"><span class="headname">序</span></p><a 
name="0360a04" id="0360a04"></a><div class="xu"><p style="margin-left: 3em"><span class="headname">書寫法華經後序<span class="note">(林定于居士求)</span></span></p><a 
name="0360a05" id="0360a05"></a><p style="text-indent: 0em; margin-left: 0em"><span class="linehead"></span>黃面老子教化四十九年未嘗道著一字竊怪後人<a 
name="0360a06" id="0360a06"></a>喚鐘作甕添足畫蛇翻梵語為唐言指空花為玅義<a 
name="0360a07" id="0360a07"></a>至於剝皮為紙出血為墨書寫受持皆不出於方便<a 
name="0360a08" id="0360a08"></a>之門矣故此經開方便門示真實相夫真實相者超<a 
name="0360a09" id="0360a09"></a>日月之光越威音之岸非言可詮非意可量向本光<a 
name="0360a10" id="0360a10"></a>未發妙德未揚處著眼猶屬觀聽了也若以開示悟<a 
name="0360a11" id="0360a11"></a>入漆雕讚禮為實際大似離蚌求珠鏤冰作玉豈不<a 
name="0360a12" id="0360a12"></a>遠哉然則非實無以證法非權無以導生所以車御<a 
name="0360a13" id="0360a13"></a>白牛引嬉兒於火宅糞除論垢宿逝子於茆庵慈雲<a 
name="0360a14" id="0360a14"></a>普覆滋大地之三根直獻明珠證凡心之即佛分座<a 
name="0360a15" id="0360a15"></a>令坐申始覺合本之機父少子老啟道出常情之見<a 
name="0360a16" id="0360a16"></a>黃面種種垂慈菩薩頻頻唱和是將佛慧引入於佛<a 
name="0360a17" id="0360a17"></a>慧者也居士久植德林多沾佛慧倒傾大海摩動須<a 
name="0360a18" id="0360a18"></a>彌於一毫端作大佛事全身遊闍崛之山摩頂受法<a 
name="0360a19" id="0360a19"></a>華之記誠非讚歎所能及也但願見者聞者瞻仰取<a 
name="0360a20" id="0360a20"></a>足母令暫捨我不敢輕於居士居士亦當作佛。</p></div><a 
name="0360a21" id="0360a21"></a><div class="xu"><p style="margin-left: 3em"><span class="headname">募收骸序<span class="note">(居士求)</span></span></p><a 
name="0360a22" id="0360a22"></a><p style="text-indent: 0em; margin-left: 0em"><span class="linehead"></span>四大本空五蘊非有靈光一點今古不磨果無眷戀<a 
name="0360a23" id="0360a23"></a>臭皮囊任其風吹日炙未曾脫落娘生褲還須土掩<a 
name="0360a24" id="0360a24"></a>山埋況乎入腹出胎換卻幾何頭面捨身受命嬴得<a 
name="0360a25" id="0360a25"></a>遍地枯髏或刃于疆場或陷于炮烙或葬江魚之腹<a 
name="0360a26" id="0360a26"></a>或供虎兕之饑是皆喪於非命者不可勝說矣且古<a 
name="0360a27" id="0360a27"></a>塚荒郊盡是昔時驚世漢眠霜宿露空為眼底積金<a 
name="0360a28" id="0360a28"></a>人千里中是地盡膏標杵血三災後無宵不哭守屍<a 
name="0360a29" id="0360a29"></a>魂枯草邊韓盧逐塊破蓆下臭肉來蠅黃土未遮蒼<a 
name="0360a30" id="0360a30"></a>天空覆仁人觸目自必傷心見義弗為何勇之有冀<a 
name="0360b01" id="0360b01"></a>興廣大願力共轉慈悲法輪近之見遠之聞收拾免<a 
name="0360b02" id="0360b02"></a>遺千載恨有其家無其力提攜悉作一丘藏得髓得<a 
name="0360b03" id="0360b03"></a>皮想作生前身髮折肉折骨莫分門外疏親令餓鬼<a 
name="0360b04" id="0360b04"></a>無處可鞭天人無方可禮始是諸仁者放下心手處。</p></div><a 
name="0360b05" id="0360b05"></a><div class="xu"><p style="margin-left: 3em"><span class="headname">石竺禪師源流頌序</span></p><a 
name="0360b06" id="0360b06"></a><p style="text-indent: 0em; margin-left: 0em"><span class="linehead"></span>昔世尊謂迦葉曰吾有正法眼藏涅槃玅心實相無<a 
name="0360b07" id="0360b07"></a>相微妙法門付囑於汝無令斷絕嗣後西天諸祖東<a 
name="0360b08" id="0360b08"></a>土諸大宗匠承虛接響盡以心傳心以的破的施閃<a 
name="0360b09" id="0360b09"></a>電之機鼓澄波之浪棒喝交馳語言縱奪至我天童<a 
name="0360b10" id="0360b10"></a>密老和尚中興臨濟正宗人皆嚮化有夏居士以遞<a 
name="0360b11" id="0360b11"></a>代正傳諸祖符契之機緣扣問於天童童即垂答並<a 
name="0360b12" id="0360b12"></a>頌梓行於世名曰源流海內衲子如獲至寶而角立<a 
name="0360b13" id="0360b13"></a>一方者喜夫蟬聯貂續所謂西子之顰人皆效之養<a 
name="0360b14" id="0360b14"></a>由基之神箭得有幾人哉茲西巖竺法弟禪師頭角<a 
name="0360b15" id="0360b15"></a>崢嶸昂昂氣宇久欲爭橫于當世遂憑贓捉賊據款<a 
name="0360b16" id="0360b16"></a>結案有若玉轉珠回弗類茅白葦黃今則案案昭然<a 
name="0360b17" id="0360b17"></a>贓贓現在諸方有識者自是拍案稱奇割城酬價庶<a 
name="0360b18" id="0360b18"></a>見我金粟老人南來隻箭亦不輕發也。</p></div><a 
name="0360b19" id="0360b19"></a><div class="xu"><p style="margin-left: 3em"><span class="headname">蓮社序</span></p><a 
name="0360b20" id="0360b20"></a><p style="text-indent: 0em; margin-left: 0em"><span class="linehead"></span>性海澄清誰解舟撐般若心源平坦殊堪果種菩提<a 
name="0360b21" id="0360b21"></a>佛法無多聖凡不二傑閣巍樓盡是風雲景象青山<a 
name="0360b22" id="0360b22"></a>碧嶂無非水月門閭昧者錯認化城達者直登寶所<a 
name="0360b23" id="0360b23"></a>況向上一路千聖不傳全提一句千觔至重非大根<a 
name="0360b24" id="0360b24"></a>器久長心者焉能造詣哉是以拔俗出塵了生脫死<a 
name="0360b25" id="0360b25"></a>必藉擴充心志勤密工夫以云何為念云何為修所<a 
name="0360b26" id="0360b26"></a>念何物所修何事時時策勵步步提撕初如是後如<a 
name="0360b27" id="0360b27"></a>是壯如是老如是至於生亦如是滅亦如是則濁水<a 
name="0360b28" id="0360b28"></a>自清亂心自佛矣倘工夫未辦切不可駕空妄語虛<a 
name="0360b29" id="0360b29"></a>度光陰自棄塵勞中聖人辜負三界外長者任道是<a 
name="0360b30" id="0360b30"></a>追風駿驥抑可以鞭影加揮。</p></div><a 
name="0360c01" id="0360c01"></a><p style="margin-left: 3em"><span class="headname">題香潭詠志</span></p><a 
name="0360c02" id="0360c02"></a><p style="text-indent: 0em; margin-left: 0em"><span class="linehead"></span>香潭叔子唐居士參學三十餘年於儒道釋深有所<a 
name="0360c03" id="0360c03"></a>得余久聞其名而未探其實乙巳春從座山回寓于<a 
name="0360c04" id="0360c04"></a>報恩寺而寺與香潭鄰士亦慕余過談至夕如水投<a 
name="0360c05" id="0360c05"></a>針到月亮東方猶依依不能去別後復以詩偈寄訪<a 
name="0360c06" id="0360c06"></a>相見頻以祖道商量聆其言潤如金玉觀其行潔若<a 
name="0360c07" id="0360c07"></a>冰霜至於放情酒國寄志詞壇醉而非醉詩而非詩<a 
name="0360c08" id="0360c08"></a>非詩之詩調高唐宋非醉之醉品邁陶劉世人咸謂<a 
name="0360c09" id="0360c09"></a>蘇子瞻黃山谷諸儒文學淵深禪機卓俊嗣是天下<a 
name="0360c10" id="0360c10"></a>後世徒取其華而未得其實無可比擬者矣如香潭<a 
name="0360c11" id="0360c11"></a>子之實證實踐亦何遜乎哉因為之序。</p><a 
name="0360c12" id="0360c12"></a><div class="xu"><p style="margin-left: 3em"><span class="headname">更生居士詩集序</span></p><a 
name="0360c13" id="0360c13"></a><p style="text-indent: 0em; margin-left: 0em"><span class="linehead"></span>歷周以來傳詩三百皆維風砥世托物<span class="corr" title='[剌&gt;刺]'>刺</span>時之詠沿<a 
name="0360c14" id="0360c14"></a>至于今二千餘載其間開大手眼設大模範者指不<a 
name="0360c15" id="0360c15"></a>勝屈豈方外人所能窺覷然吾莆古稱蘭泗會源壺<a 
name="0360c16" id="0360c16"></a>華鍾秀之地不惟斯文多萃即具仙風佛骨者亦代<a 
name="0360c17" id="0360c17"></a>不乏人如先竹巖希齋諸祖名傳海內豈獨詩章而<a 
name="0360c18" id="0360c18"></a><span class="corr" title='[巳&gt;已]'>已</span>乃衣缽相傳燈燈續焰現在更生居士矣居士少<a 
name="0360c19" id="0360c19"></a>與余遊余見其赤心耿耿又有林泉氣象深默異之<a 
name="0360c20" id="0360c20"></a>今遭時不偶似鴻鵠栖于雞林跼蹐不能展其翅而<a 
name="0360c21" id="0360c21"></a>居士不以為介一丘一壑怡然自樂竊歎士生斯世<a 
name="0360c22" id="0360c22"></a>有欲林泉觴詠之樂誠不易得而或有其情難其地<a 
name="0360c23" id="0360c23"></a>有其勝而難其才者居士得林泉之勝又得諸高士<a 
name="0360c24" id="0360c24"></a>日與之遊奚異晉代風流江南才子隨觴隨詠攪水<a 
name="0360c25" id="0360c25"></a>成紋傾囊綴錦借花詈月就竹鞭風恍若大海波瀾<a 
name="0360c26" id="0360c26"></a>望無涯際矣若以落冷葉于吳江敲僧門于月下摘<a 
name="0360c27" id="0360c27"></a>句尋章非同日語也居士持以示余仍命予序余何<a 
name="0360c28" id="0360c28"></a>敢序而亦何敢辭也。</p></div><a 
name="0360c29" id="0360c29"></a><div class="xu"><p style="margin-left: 3em"><span class="headname">募誦華嚴經序</span></p><a 
name="0360c30" id="0360c30"></a><p style="text-indent: 0em; margin-left: 0em"><span class="linehead"></span>竊以華嚴秘典者乃如來最初成道之標幟也一性<a 
name="0361a01" id="0361a01"></a>圓明萬法皆備豎窮三際橫遍十方諸佛菩薩魔梵<a 
name="0361a02" id="0361a02"></a>天龍山河草木有情無情同一心證同一口宣廣大<a 
name="0361a03" id="0361a03"></a>攝圓頓之機周遮含行願之海信解行證而門開次<a 
name="0361a04" id="0361a04"></a>第同異成壞而相顯差殊光明種種遍照三千體用<a 
name="0361a05" id="0361a05"></a>如如不離當念昔匪龍樹深遊海藏記憶而歸則實<a 
name="0361a06" id="0361a06"></a>又無從闡演也況乎生逢末世身處邊邦弗自澡心<a 
name="0361a07" id="0361a07"></a>謀道積善貽慶譬向寶山空走一遭耳敢冀仁人君<a 
name="0361a08" id="0361a08"></a>子同遊華藏之玄門共獲驪珠於赤水太平復見樂<a 
name="0361a09" id="0361a09"></a>莫大焉。</p></div><a 
name="0361a10" id="0361a10"></a><div class="xu"><p style="margin-left: 3em"><span class="headname">慧源庵序</span></p><a 
name="0361a11" id="0361a11"></a><p style="text-indent: 0em; margin-left: 0em"><span class="linehead"></span>庵之距仙邑者二十餘里山明水秀人傑地靈東近<a 
name="0361a12" id="0361a12"></a>迴龍之寺鐘鼓相聞西跨石馬之橋風塵遠隔古有<a 
name="0361a13" id="0361a13"></a>緇流搆舍其中久經傾<span class="corr" title='[圯&gt;圮]'>圮</span>不知何名生忍師遍擇名<a 
name="0361a14" id="0361a14"></a>勝蓋茆為隱老計鄉鄰檀信素重其人乃捐地布金<a 
name="0361a15" id="0361a15"></a>以成其願余特過訪忍師請為庵名余不可辭見山<a 
name="0361a16" id="0361a16"></a>澗泠泠淨如明鏡澄益清而用不竭恍若人之慧性<a 
name="0361a17" id="0361a17"></a>本來明淨而無明淨之相間有不悟者終身晦昧焉<a 
name="0361a18" id="0361a18"></a>古云千日學慧不如一日學道豈道與慧有涇渭分<a 
name="0361a19" id="0361a19"></a>乎然道不得慧則不能博古今精玅理而知見乾枯<a 
name="0361a20" id="0361a20"></a>也慧不復道則不能空諸相明正眼而修證偏頗也<a 
name="0361a21" id="0361a21"></a>亦猶水不窮其源則本不清源不就於水則波不衍<a 
name="0361a22" id="0361a22"></a>推而廣之道即慧也水即源也非一非二如空合空<a 
name="0361a23" id="0361a23"></a>是以名其庵曰慧源云。</p></div></div><a 
name="0361a24" id="0361a24"></a><p style="margin-left: 2em"><span class="headname">歌</span></p><a 
name="0361a25" id="0361a25"></a><p style="margin-left: 3em"><span class="headname">十二時歌</span></p><a 
name="0361a26" id="0361a26"></a><p><span class="lg">雞鳴丑碓嘴生花佛面醜撥天門戶未嘗開翠竹蒼<a 
name="0361a27" id="0361a27"></a>松先拱手</span></p><a 
name="0361a28" id="0361a28"></a><p><span class="lg">平旦寅白髮髼鬆對翠岑數聲啼鳥林前過等閒喚<a 
name="0361a29" id="0361a29"></a>出庵中人</span></p><a 
name="0361a30" id="0361a30"></a><p><span class="lg">日出卯麻線補衣分外巧從來與世別奢華禦得風<a 
name="0361b01" id="0361b01"></a>霜自恰好</span></p><a 
name="0361b02" id="0361b02"></a><p><span class="lg">食時辰拈匙把箸露天真從茲一飽便休去大家謾<a 
name="0361b03" id="0361b03"></a>作碗鳴聲</span></p><a 
name="0361b04" id="0361b04"></a><p><span class="lg">禺中<span class="corr" title='[巳&gt;已]'>已</span>一把钁頭萬事備溪邊林下任翻鋤種了胡<a 
name="0361b05" id="0361b05"></a>麻又種芋</span></p><a 
name="0361b06" id="0361b06"></a><p><span class="lg">日中午七佛儀式流今古更無別法可商量只管缽<a 
name="0361b07" id="0361b07"></a>盂溼兩度</span></p><a 
name="0361b08" id="0361b08"></a><p><span class="lg">日昳未運水搬柴明指示幾多蹉過好時光逢人又<a 
name="0361b09" id="0361b09"></a>問西來意</span></p><a 
name="0361b10" id="0361b10"></a><p><span class="lg">晡時申楖栗橫擔不顧人笑看東村王大老騎牛覓<a 
name="0361b11" id="0361b11"></a>牛遍水濱</span></p><a 
name="0361b12" id="0361b12"></a><p><span class="lg">日入酉凡聖交參兩隻手蕩盡家資徹骨窮門前何<a 
name="0361b13" id="0361b13"></a>必仙龐守</span></p><a 
name="0361b14" id="0361b14"></a><p><span class="lg">黃昏戌客路誰人歸家畢滿天星斗燦夜闌何如孤<a 
name="0361b15" id="0361b15"></a>月輝茆室</span></p><a 
name="0361b16" id="0361b16"></a><p><span class="lg">人定亥八面清幽睡自在長伸兩腳掛虛空笑倒街<a 
name="0361b17" id="0361b17"></a>頭憨布袋</span></p><a 
name="0361b18" id="0361b18"></a><p><span class="lg">夜半子大道無方誰到此幾多費盡草鞋錢夢不回<a 
name="0361b19" id="0361b19"></a>頭總被使</span></p><a 
name="0361b20" id="0361b20"></a><p style="margin-left: 3em"><span class="headname">四威儀歌</span></p><a 
name="0361b21" id="0361b21"></a><p><span class="lg">山中行幾片白雲腳下生流水無絃彈不住停笻例<a 
name="0361b22" id="0361b22"></a>耳響錚錚</span></p><a 
name="0361b23" id="0361b23"></a><p><span class="lg">山中住松壑清陰渾絕慮芳花不必鳥銜來澗底谿<a 
name="0361b24" id="0361b24"></a>邊吐滿樹</span></p><a 
name="0361b25" id="0361b25"></a><p><span class="lg">山中坐林下水邊無不可何必蒲團破七枚長慶古<a 
name="0361b26" id="0361b26"></a>錐成話墮</span></p><a 
name="0361b27" id="0361b27"></a><p><span class="lg">山中臥宇宙橫身誰看破了無幻夢翳心田只覺月<a 
name="0361b28" id="0361b28"></a>明窗外過</span></p><a 
name="0361b29" id="0361b29"></a><p style="margin-left: 3em"><span class="headname">和古德歌十五首韻</span></p><a 
name="0361b30" id="0361b30"></a><p><span class="lg">迥絕商量動靜雙忘四大空何物為床展開正眼翻<a 
name="0361c01" id="0361c01"></a>轉屎腸卻也無聲也無色也無香</span></p><a 
name="0361c02" id="0361c02"></a><p><span class="lg">待旦忘餐冗夢未刪拈須彌擊碎玄關鶴飛天外月<a 
name="0361c03" id="0361c03"></a>照松間應如是知如是見如是閒</span></p><a 
name="0361c04" id="0361c04"></a><p><span class="lg">安止孤峰舒卷清風教外傳不在▆▆追音忽邇躡<a 
name="0361c05" id="0361c05"></a>足無蹤寬如虛兮杲如日活如龍</span></p><a 
name="0361c06" id="0361c06"></a><p><span class="lg">玅用無窮凡聖皆同未達人甄別家風東村李白西<a 
name="0361c07" id="0361c07"></a>舍桃紅我亦栽松亦栽竹亦栽榕</span></p><a 
name="0361c08" id="0361c08"></a><p><span class="lg">樹<span class="corr" title='[巳&gt;已]'>已</span>歸鴉籬落將花西來意分付誰家谿山有竟天<a 
name="0361c09" id="0361c09"></a>地無涯倏爾為暘倏為雨倏為霞</span></p><a 
name="0361c10" id="0361c10"></a><p><span class="lg">道本尋常何必猖狂謾剪裁鳧短鶴長逍遙竹徑寂<a 
name="0361c11" id="0361c11"></a>寞山房經幾度寒幾度暑幾度涼</span></p><a 
name="0361c12" id="0361c12"></a><p><span class="lg">昔人採薇隱于漁磯薄王侯無暇萬機白雲臥榻黃<a 
name="0361c13" id="0361c13"></a>鳥鳴扉莫是毘藍是兜率是非非</span></p><a 
name="0361c14" id="0361c14"></a><p><span class="lg">清思倍加截妄金牙老古錐同種空花煙波千頃水<a 
name="0361c15" id="0361c15"></a>月一家正好吟風好嚼雪好烹茶</span></p><a 
name="0361c16" id="0361c16"></a><p><span class="lg">古樹危樓新月懸鉤碧空中萬象深幽清泉漱石甘<a 
name="0361c17" id="0361c17"></a>露在甌是何人境是何世是何秋</span></p><a 
name="0361c18" id="0361c18"></a><p><span class="lg">侈侈騷翁矯矯蒙童何如余除糞之傭居乾坤外樂<a 
name="0361c19" id="0361c19"></a>山澤中也不餐霞不餐蕨不餐松</span></p><a 
name="0361c20" id="0361c20"></a><p><span class="lg">謾費辛艱至道無難不動尊坐斷塵寰早空五位寧<a 
name="0361c21" id="0361c21"></a>涉三關任荊棘林任銕壁任銀山</span></p><a 
name="0361c22" id="0361c22"></a><p><span class="lg">透脫羅籠語默皆宗謾追尋處處相逢名模不得施<a 
name="0361c23" id="0361c23"></a>設還空說甚玄微甚軌則甚機鋒</span></p><a 
name="0361c24" id="0361c24"></a><p><span class="lg">糲飯淡齏無不相宜妙家嘗談吐絕疑真空物我無<a 
name="0361c25" id="0361c25"></a>礙戲嬉即即即離即正定即紛飛</span></p><a 
name="0361c26" id="0361c26"></a><p><span class="lg">薄雪臨笆幾點梅花無布置隨月橫斜生前極樂世<a 
name="0361c27" id="0361c27"></a>外榮華況一卷經一爐火一杯茶</span></p><a 
name="0361c28" id="0361c28"></a><p><span class="lg">有休匪休無物堪勾佛不為更有何求黃花對語白<a 
name="0361c29" id="0361c29"></a>石相儔時與雲來與雲去與雲遊</span></p><a 
name="0361c30" id="0361c30"></a><p style="margin-left: 2em"><span class="headname">傳</span></p><a 
name="0362a01" id="0362a01"></a><p style="text-indent: 0em; margin-left: 0em"><span class="headname">　　　蓮山超有東林獅林三禪師傳</span></p><a 
name="0362a02" id="0362a02"></a><p style="text-indent: 0em; margin-left: 0em"><span class="linehead"></span>如來應世度盡人天菩薩現權多為父母而大師昆<a 
name="0362a03" id="0362a03"></a>仲雖人天度猶未盡而父母家親皆沾其法澤矣然<a 
name="0362a04" id="0362a04"></a>千聖之域既躋則一時之美可述蒲陽水南徐氏三<a 
name="0362a05" id="0362a05"></a>子長曰超有次東林季獅林超公年登志學受林龍<a 
name="0362a06" id="0362a06"></a>江之教嗣後矢志出塵父母妻兒慞惶涕泣不知所<a 
name="0362a07" id="0362a07"></a>之倏大士現身為通消息仍點化合家早離世網時<a 
name="0362a08" id="0362a08"></a>東翁在傍見其怪誕以褻語辱之其人對眾化去彼<a 
name="0362a09" id="0362a09"></a>母俞氏感悟宿因夜就大士像前潛除鬢髻脫換裙<a 
name="0362a10" id="0362a10"></a>釵立辭夫子攜孫女雲遊而去一門哀慟挽留不住<a 
name="0362a11" id="0362a11"></a>鄰里聞見無不稱奇師到榕城禮大中寺靜庵老宿<a 
name="0362a12" id="0362a12"></a>為師專心淨土刻意蓮宗慈以化物普於度人因果<a 
name="0362a13" id="0362a13"></a>重若泰山毘尼晶如冰雪有善士不能茹素欲求三<a 
name="0362a14" id="0362a14"></a>年齋期以報鞠育之恩特問諸僧而僧皆呵笑士有<a 
name="0362a15" id="0362a15"></a>赧色師聞之深生讚歎遂自減三年與之士即傾心<a 
name="0362a16" id="0362a16"></a>皈依而權巧方便率皆類此適照空公延主蓮山初<a 
name="0362a17" id="0362a17"></a>卓錫其中四面皆峰孤庵惟草日則望村煙托缽夜<a 
name="0362a18" id="0362a18"></a>則對月色攤經廓其舊基成弗數載不蓄道糧廣超<a 
name="0362a19" id="0362a19"></a>生命至於脫衲衣以售螺螄<span class="note">(師遇生命隨買隨放至囊空解衣酬之人見其<a 
name="0362a20" id="0362a20"></a>度生之切皆禮為師)</span>施方孔而度童豎<span class="note">(師遇童子或錢或果與之令其念佛童後見師<a 
name="0362a21" id="0362a21"></a>來皆高聲稱念遠近成風)</span>甦新亡於千聲佛號<span class="note">(有外道問念佛有何靈驗師云能起<a 
name="0362a22" id="0362a22"></a>死回生外云果如是我鄰家有人新故可往救之師至其家令人同念至炷香亡者果醒人皆返邪皈正)</span><a 
name="0362a23" id="0362a23"></a>瘥重病在一扇清風<span class="note">(時疫氣盛行師懺之即愈有一家皆病適暑氣蒸人師至教合<a 
name="0362a24" id="0362a24"></a>家高聲念佛扇我體冷病即愈矣果如師言皆起身禮謝)</span>默祝龍天起珍兒於<span class="corr" title='[巳&gt;已]'>已</span><a 
name="0362a25" id="0362a25"></a>斃<span class="note">(有士晚生一子發痘而亡求救於師師禱於路至家其兒復甦鄉人始知奉法)</span>指歸善士<a 
name="0362a26" id="0362a26"></a>談貝葉于終宵<span class="note">(緇素參叩師隨宜講論日夜不輟人皆如貧得寶如暗得燈矣)</span>身命<a 
name="0362a27" id="0362a27"></a>不關弘法是務郡邑紳矜盛結廬山之社市廛村落<a 
name="0362a28" id="0362a28"></a>相聞禪誦之聲曩者莆陽梵唄不鳴毘尼不識迨師<a 
name="0362a29" id="0362a29"></a>垂手之時如洪鐘在<span class="corr" title='[[竺-二+虞]&gt;虡]'>虡</span>隨扣隨應致正法之中興若<a 
name="0362a30" id="0362a30"></a>此惜乎龍藏初頒涅槃時至鹿苑棟樑中折海濱慧<a 
name="0362b01" id="0362b01"></a>日西沉木虎中秋倏示微疾僧徒善信皆嗟嗟戀慕<a 
name="0362b02" id="0362b02"></a>而如喪考妣時將坐化朗誦彌陀壽登天命塔同東<a 
name="0362b03" id="0362b03"></a>林翁建于本山之東麓東林禪師有口吞湖海目視<a 
name="0362b04" id="0362b04"></a>雲霄之概破網焚舟從林三教遊亦有年矣後因母<a 
name="0362b05" id="0362b05"></a>兄同時割俗亦延父登福城同脫白于大中時親戚<a 
name="0362b06" id="0362b06"></a>男女二十餘人三年之間皆受化離塵矣翁為<span class="corr" title='[巳&gt;己]'>己</span>事<a 
name="0362b07" id="0362b07"></a>未明教旨未諳徑參天恩法師於支提習講蓮經如<a 
name="0362b08" id="0362b08"></a>水傳器且追隨數載行履如一恩見其敏利非凡累<a 
name="0362b09" id="0362b09"></a>命分座翁誓居學地不為人天模範移錫還莆共興<a 
name="0362b10" id="0362b10"></a>蓮剎寒不貼席疲亦任勞適覺浪禪師雲遊到山示<a 
name="0362b11" id="0362b11"></a>以別傳之旨乃極意研窮病中有省施出周金剛手<a 
name="0362b12" id="0362b12"></a>眼將著輯文字一並焚卻浪師以偈讚曰珍重雪庭<a 
name="0362b13" id="0362b13"></a>雙桂子他時苗裔永昌昌因是力振百丈家風倣黃<a 
name="0362b14" id="0362b14"></a>梅道者種田博飯鑿圃栽松陶鑄腳下兒孫開闢門<a 
name="0362b15" id="0362b15"></a>前路徑足不越閫名著禪林博山聞其道行以偈招<a 
name="0362b16" id="0362b16"></a>曰住持如何不動步翁有雨後溪聲雪後山眼前耳<a 
name="0362b17" id="0362b17"></a>底任忙閒之句荅之仍寄書合山云汝這五百僧盡<a 
name="0362b18" id="0362b18"></a>向博山手裡乞命浪師住鼓山馳書累召翁見其知<a 
name="0362b19" id="0362b19"></a>解未忘堅辭弗就五十年乾嚗嚗淨裸裸始終弗變<a 
name="0362b20" id="0362b20"></a>若夫忘寒暑而持蓮經捐餘貲以修興國造延壽之<a 
name="0362b21" id="0362b21"></a>石梁恢芙蓉之法席斯皆翁之緒餘也春秋既晚尤<a 
name="0362b22" id="0362b22"></a>銳參尋信口所宣皆成偈頌癸巳秋自知緣盡以偈<a 
name="0362b23" id="0362b23"></a>示眾云來時無跡去亦無蹤赤手空拳行腳向東至<a 
name="0362b24" id="0362b24"></a>甲午秋渾身是病坐臥如常夜見梵僧舒光榻前曰<a 
name="0362b25" id="0362b25"></a>報緣<span class="corr" title='[巳&gt;已]'>已</span>盡不可強留翁遂告眾曰吾即逝矣汝等各<a 
name="0362b26" id="0362b26"></a>自珍重仍自書化火偈云醜惡不堪觀腥臭真可怕<a 
name="0362b27" id="0362b27"></a>一任付火光三昧中轉大法輪打鼓普請大家具眼<a 
name="0362b28" id="0362b28"></a>看有問云三日<span class="corr" title='[巳&gt;已]'>已</span>後七日<span class="corr" title='[巳&gt;已]'>已</span>前即不問撒手歸家時<a 
name="0362b29" id="0362b29"></a>如何翁云老僧舌頭乾不能向爾道酬酬分明吉祥<a 
name="0362b30" id="0362b30"></a>而逝壽高五百甲子其弟獅林和尚貌古眉稜量洪<a 
name="0362c01" id="0362c01"></a>才敏生未總丱志慕離塵父母憐其奇而許之投禮<a 
name="0362c02" id="0362c02"></a>愚庵禪師于三山無何二兄亦先後割俗師遂歸蓮<a 
name="0362c03" id="0362c03"></a>山贊化請經至法席將隆即遍參尊宿無可其意者<a 
name="0362c04" id="0362c04"></a>後到博山山問古澗寒泉水作何色師云滴水滴凍<a 
name="0362c05" id="0362c05"></a>山云不萌之草因甚能藏香象師云渾身一齊露何<a 
name="0362c06" id="0362c06"></a>處不稱尊山云念汝乍入叢林姑免拷楚命師領眾<a 
name="0362c07" id="0362c07"></a>十有餘年於洞上宗旨深有所得是以遍擇名山尋<a 
name="0362c08" id="0362c08"></a>得芙蓉舊址土人應夢喜為倡興朝夕凡聖交參遠<a 
name="0362c09" id="0362c09"></a>近知聞瞻仰不三五年而靈訓法席重光矣後因天<a 
name="0362c10" id="0362c10"></a>童丕振臨濟宗風遂摳衣散眾遠造天童童即命首<a 
name="0362c11" id="0362c11"></a>眾師問云拄杖結制時如何童便打進云拄杖撐天<a 
name="0362c12" id="0362c12"></a>拄地時如何童又打進云拄杖別行一路時如何童<a 
name="0362c13" id="0362c13"></a>復痛打師於此全身脫落一日童自檛鼓以紙示眾<a 
name="0362c14" id="0362c14"></a>云此是李警庵學玄沙套子諸人有出格手眼呈似<a 
name="0362c15" id="0362c15"></a>老僧看師便奪扯碎而去童赶打師一喝又因上堂<a 
name="0362c16" id="0362c16"></a>云今日某人祈嗣現前大眾還許麼師云石虎生下<a 
name="0362c17" id="0362c17"></a>獅子兒童首肯忽歸閩心切以偈見志云朝來簸土<a 
name="0362c18" id="0362c18"></a>暮弄磚別無消息播人前騰身一躍禹門外不藉秋<a 
name="0362c19" id="0362c19"></a>風頭角全童遂召入室中付偈一首古爐一座師遂<a 
name="0362c20" id="0362c20"></a>拂衣而行適方伯季琳陳公請師開法于仙遊九座<a 
name="0362c21" id="0362c21"></a>太平寺師高撐銕艇遠播宗風或種芋開田或臥雲<a 
name="0362c22" id="0362c22"></a>嘯月遇貧則濟逢難則扶不數年而古剎改觀矣僧<a 
name="0362c23" id="0362c23"></a>問雲門餅趙州茶即不問如何是德山棒師云自領<a 
name="0362c24" id="0362c24"></a>三十僧參師云那裡來僧云龍泉來師云曾見百丈<a 
name="0362c25" id="0362c25"></a>麼僧云見師云那裡見僧無語師云元來不是龍泉<a 
name="0362c26" id="0362c26"></a>僧師問居士云本分事得力否士云不得力師云既<a 
name="0362c27" id="0362c27"></a>不得力如何得上山來丁亥春過蓮山度夏孟秋示<a 
name="0362c28" id="0362c28"></a>疾自書遺語云太平無限罪過私偷常住三文錢買<a 
name="0362c29" id="0362c29"></a>草鞋廿九日午時向他方行腳去至是日果端坐問<a 
name="0362c30" id="0362c30"></a>眾云臨行一句作麼生道眾無對師按拄杖而化閱<a 
name="0363a01" id="0363a01"></a>世五十九坐夏四十七塔建本山蟒岩之前刻行語<a 
name="0363a02" id="0363a02"></a>錄一部受囑門人心持公等而亙信元密諸和尚亦<a 
name="0363a03" id="0363a03"></a>多得其啟發矣亙和尚有偈挽曰我昔圭峰遭毒手<a 
name="0363a04" id="0363a04"></a>傷痕也要大家看素雖不敏受誨難忘特述諸翁之<a 
name="0363a05" id="0363a05"></a>大概以勵後學云爾。</p><a 
name="0363a06" id="0363a06"></a><p style="margin-left: 2em"><span class="headname">行實</span></p><a 
name="0363a07" id="0363a07"></a><p style="text-indent: 0em; margin-left: 0em"><span class="linehead"></span>維那領眾請說行腳顛末師云予住山年久所有參<a 
name="0363a08" id="0363a08"></a>訪機緣皆<span class="corr" title='[巳&gt;已]'>已</span>忘卻茲惟約略陳之予即本府莆之柯<a 
name="0363a09" id="0363a09"></a>氏子父號竹林母姓洪氏童稚之時見山水便發出<a 
name="0363a10" id="0363a10"></a>塵之想十八歲禮樵雲大師受持五戒專心念佛時<a 
name="0363a11" id="0363a11"></a>讀諸經全不解意乃占云貝葉西來漢至今不知那<a 
name="0363a12" id="0363a12"></a>句最是親無得無傳大道旨有終有始歲寒心後聞<a 
name="0363a13" id="0363a13"></a>費老和尚在黃檗開堂主持棒喝疑而且慕累欲出<a 
name="0363a14" id="0363a14"></a>家而母不忍舍至戊寅執役于本邑彌陀巖長兄寄<a 
name="0363a15" id="0363a15"></a>詩召云道心雖似銕世念未能灰子荅云根株原似<a 
name="0363a16" id="0363a16"></a>鐵枝葉盡成灰兄見之知其不可挽越明年廿七歲<a 
name="0363a17" id="0363a17"></a>投國懽寺參禮本師即今逸叟和尚也嘗請益於東<a 
name="0363a18" id="0363a18"></a>林師翁翁云我無示汝惟雪峰語錄一冊汝可熟讀<a 
name="0363a19" id="0363a19"></a>自有得力處子領誨看到投子指一片石云三世諸<a 
name="0363a20" id="0363a20"></a>佛總在裡許參究半載疑情不破徑往曹山問朝宗<a 
name="0363a21" id="0363a21"></a>和尚云覿面相呈事若何朝拈棒子一觸有省便喝<a 
name="0363a22" id="0363a22"></a>朝連棒打云汝甚麼處見余聳身云見麼朝復打值。</p><a 
name="0363a23" id="0363a23"></a><p style="text-indent: 0em; margin-left: 0em"><span class="linehead"></span>上堂問鐘鳴鼓響人天普集曹山露相鐘未鳴鼓未<a 
name="0363a24" id="0363a24"></a>響時如何朝云分身兩處看子云鐘沉鼓寂後向何<a 
name="0363a25" id="0363a25"></a>處去朝云速退速退余云截斷三際向何處安身立<a 
name="0363a26" id="0363a26"></a>命朝打三棒云全身在裏許予拜退辛巳春參獅林<a 
name="0363a27" id="0363a27"></a>和尚於座山問云截斷生死根源掀翻聖凡窠臼時<a 
name="0363a28" id="0363a28"></a>如何獅連棒打出此時雖未大徹亦得些子生路入<a 
name="0363a29" id="0363a29"></a>室次獅將籤頭向下云汝因甚腳向天頭向地子云<a 
name="0363a30" id="0363a30"></a>和尚莫顛倒獅云吾不如汝子云白納敗闕作麼便<a 
name="0363b01" id="0363b01"></a>行又落堂喚云蓮峰蓮峰子出云男兒自有沖天志<a 
name="0363b02" id="0363b02"></a>不向他人行處行獅赶打地三下子連喝三喝後因。</p><a 
name="0363b03" id="0363b03"></a><p style="text-indent: 0em; margin-left: 0em"><span class="linehead"></span>上堂舉話云蓮峰何不荅話子云某甲今日無語可<a 
name="0363b04" id="0363b04"></a>荅獅擲下拂子予云不要不要便出癸未秋參本師<a 
name="0363b05" id="0363b05"></a>于建州百山寺師問世之良馬見鞭影而行是如何<a 
name="0363b06" id="0363b06"></a>子云今日親見和尚本師云見則不無爭奈在這裏<a 
name="0363b07" id="0363b07"></a>鈍置何予擬進語被師一打頓發礙膺偶閱語錄圓<a 
name="0363b08" id="0363b08"></a>悟謂大慧云懸崖撒手自肯承當絕後再甦欺君不<a 
name="0363b09" id="0363b09"></a>得<span class="note">(云云)</span>始得冰釋而喜溢於外本師一見問那裡去予<a 
name="0363b10" id="0363b10"></a>云挑柴去師云要汝作先鋒子云某要和尚作殿後<a 
name="0363b11" id="0363b11"></a>師云忽遇賊首來時如何余云和尚照顧性命師云<a 
name="0363b12" id="0363b12"></a>頭落了也余云低聲低聲一日又問牛在山中草足<a 
name="0363b13" id="0363b13"></a>水足時如何余云饑飧渴飲又云牛出山去東觸西<a 
name="0363b14" id="0363b14"></a>觸時如何余掀禪床而出當開爐師命作偈云從來<a 
name="0363b15" id="0363b15"></a>鼻孔日遼天雲月谿山任倒眠堪笑村翁猶未徹卻<a 
name="0363b16" id="0363b16"></a>將斷索把牛穿師首肯入室師按拄杖云高山耶流<a 
name="0363b17" id="0363b17"></a>水耶若是知音向者裡辨別看余云玎玎璫璫師云<a 
name="0363b18" id="0363b18"></a>畢竟是何曲調余云和尚未知音那師云卻是汝未<a 
name="0363b19" id="0363b19"></a>知音余拂袖而出針芥之機不盡縷縷春侍本師到<a 
name="0363b20" id="0363b20"></a>金粟省覲乙酉七夕受師付囑於太平寺時年三十<a 
name="0363b21" id="0363b21"></a>三緣思親念切尋夜渡江不幸到家母<span class="corr" title='[巳&gt;已]'>已</span>謝世矣適<a 
name="0363b22" id="0363b22"></a>道友林君招隱紫峰癸巳春受本府孤山寺請開堂<a 
name="0363b23" id="0363b23"></a>本師命專使賚送法衣源流從金粟而至丙申冬受<a 
name="0363b24" id="0363b24"></a>請於仙遊九座太平寺<span class="corr" title='[巳&gt;己]'>己</span>亥春往華亭明法寺祝本<a 
name="0363b25" id="0363b25"></a>師五十壽復造福巖省覲師翁費老和尚翁命秉拂。</p><a 
name="0363b26" id="0363b26"></a><p style="text-indent: 0em; margin-left: 0em"><span class="linehead"></span>上堂辛丑秋本師護送老和尚舍利回黃檗山進塔<a 
name="0363b27" id="0363b27"></a>余與諸同門請就國懽寺開爐度歲期畢退居雲峰<a 
name="0363b28" id="0363b28"></a>時年五十不幸又接本師訃音於是奔喪華亭預迎<a 
name="0363b29" id="0363b29"></a>本師舍利回閩造塔奈浙中諸同門檀護主葬之姑<a 
name="0363b30" id="0363b30"></a>蘇鄧蔚山是以只請衣缽而歸國懽建塔愧予平生<a 
name="0363c01" id="0363c01"></a>事事虧缺時常返省有乖於諸祖多矣況此顛末總<a 
name="0363c02" id="0363c02"></a>是過山蟻跡渡水魚蹤而不可摸索茲因諸禪德一<a 
name="0363c03" id="0363c03"></a>時逼拶不覺復漏逗如此臘八十▆坐夏五十▆塔<a 
name="0363c04" id="0363c04"></a>建國懽寺西麓。</p><a 
name="0363c05" id="0363c05"></a><p style="margin-left: 3em"><span class="headname">復報恩寺諸檀護請啟</span></p><a 
name="0363c06" id="0363c06"></a><p style="text-indent: 0em; margin-left: 0em"><span class="linehead"></span>伏以大道無門假信門以入室長安有逕憑捷徑以<a 
name="0363c07" id="0363c07"></a>朝宗檀林葉葉皆香鹿苑人人是佛縱使瞿曇擁瑞<a 
name="0363c08" id="0363c08"></a>曷如摩詰默然恭惟檀護老台臺宰官身現菩薩行<a 
name="0363c09" id="0363c09"></a>高轉鬧市作禪場調羹手玅施群生以法澤為雨天<a 
name="0363c10" id="0363c10"></a>寬遠降瑤章召我明看秋月同培道樹仰君高並泰<a 
name="0363c11" id="0363c11"></a>山切念某箭鋒遲鈍德水混淆寡於入廛欣乎荷蓧<a 
name="0363c12" id="0363c12"></a>養就臥雲之骨慚虧應世之機但佳節既<span class="corr" title='[巳&gt;已]'>已</span>奇逢知<a 
name="0363c13" id="0363c13"></a>夙債償猶未了叨蒙雅愛焉敢堅辭況法苑風清木<a 
name="0363c14" id="0363c14"></a>犀之香在邇仙谿流遠鷲峰之派現前楖栗橫擔萬<a 
name="0363c15" id="0363c15"></a>德林中閒作主舟航獨泛千重山外自來賓伏願知<a 
name="0363c16" id="0363c16"></a>儒知釋時握手于東籬選佛選官俱稱心乎及第天<a 
name="0363c17" id="0363c17"></a>懽人慶水到渠成肅此奉酬不勝悚仄。</p><a 
name="0363c18" id="0363c18"></a><p style="margin-left: 3em"><span class="headname">復孝廉瞻岵吳公請住龍華寺啟</span></p><a 
name="0363c19" id="0363c19"></a><p style="text-indent: 0em; margin-left: 0em"><span class="linehead"></span>伏以知釋知儒遠紹尼山之正脈乃忠乃孝丕承聖<a 
name="0363c20" id="0363c20"></a>世之徽猷惠澤難思法門多賴恭惟大檀護吳老台<a 
name="0363c21" id="0363c21"></a>臺岩廊巨器臺閣宏材解帶鎮金山應機慚非佛印<a 
name="0363c22" id="0363c22"></a>生兒從露柱<span class="corr" title='[▆&gt;聞]'>聞</span>桂喜有庭堅仙谿之法鼓重撾合釋<a 
name="0363c23" id="0363c23"></a>了疑情早破龍華之寶幢復豎俾宗風隨處播揚賢<a 
name="0363c24" id="0363c24"></a>者立身先不求其自利衲僧指趣貴親見於本來然<a 
name="0363c25" id="0363c25"></a>無聞之聞既聞早形牛跡一說之說復說奚啻龜毛<a 
name="0363c26" id="0363c26"></a>但盛事<span class="corr" title='[巳&gt;已]'>已</span>全彰快古琴而再奏所願人天交接緇素<a 
name="0363c27" id="0363c27"></a>同參頓悟一音棒喝渾如電掣掀翻三乘筌蹄掃若<a 
name="0363c28" id="0363c28"></a>塵飛節近陽春特泛清波呈舊面花飛白雪同登古<a 
name="0363c29" id="0363c29"></a>剎啟洪爐盛德永懷深恩奚荅謹修尺楮少謝瑤章。</p><a 
name="0363c30" id="0363c30"></a><p style="margin-left: 3em"><span class="headname">復龍華寺玉震禪師請啟</span></p><a 
name="0364a01" id="0364a01"></a><p style="text-indent: 0em; margin-left: 0em"><span class="linehead"></span>伏以恢弘祖道欽碩德之高蹤掖播宗風羨英才以<a 
name="0364a02" id="0364a02"></a>好手卷舒自在敲唱同時恭惟住持老禪師僧中領<a 
name="0364a03" id="0364a03"></a>袖世外鶤鵬竭力豎寶幢大冶鑄成銕漢動容揚古<a 
name="0364a04" id="0364a04"></a>路四稜踏斷仙溪慈訓端莊座下之熊羆濟濟叢林<a 
name="0364a05" id="0364a05"></a>秀茂庭前之柏樹森森西來的意儼然予復何說向<a 
name="0364a06" id="0364a06"></a>上真機灼爾幸有高提切念某德薄緣疏只好閒依<a 
name="0364a07" id="0364a07"></a>紫帽髮白面皺那堪更出青山但鞭喝齊臨水牯難<a 
name="0364a08" id="0364a08"></a>藏頭角箭鋒相拄將軍又戰疆場所冀壯骨彌堅立<a 
name="0364a09" id="0364a09"></a>撥風光回古剎陽春有信橫擔楖栗擾長河愧赧弗<a 
name="0364a10" id="0364a10"></a>勝欣慶靡量肅裁奉荅並候起居。</p><a 
name="0364a11" id="0364a11"></a><p style="margin-left: 3em"><span class="headname">復六觀林居士請住栖隱寺啟</span></p><a 
name="0364a12" id="0364a12"></a><p style="text-indent: 0em; margin-left: 0em"><span class="linehead"></span>伏以法身無住空法界以為家山色相迎赴▆▆之<a 
name="0364a13" id="0364a13"></a>作主恭惟居士老台臺見通三教學富五車忠孝聲<a 
name="0364a14" id="0364a14"></a>芳袍笏相承於列世聖賢澤遠廉貞丕報于先朝匪<a 
name="0364a15" id="0364a15"></a>但慕道志勤待旦忘乎寢息而且事親義盡守廬飽<a 
name="0364a16" id="0364a16"></a>乎風霜未悟木犀鼻孔何嘗殊山谷特與梵剎祗園<a 
name="0364a17" id="0364a17"></a>今又見給孤切念某有玷宗風無光祖燭幸承鼎命<a 
name="0364a18" id="0364a18"></a>焉敢堅辭縮爪藏牙所藉水雲深處興波播浪直教<a 
name="0364a19" id="0364a19"></a>風雨會時一領簑衣林下鋤耘半畝千年慧命棒頭<a 
name="0364a20" id="0364a20"></a>分付何人伏祈門上弗忘囑累長作維持眼具超方<a 
name="0364a21" id="0364a21"></a>翻轉萬重關捩機施掣電追窮千里烏<span class="corr" title='[[馬*圭]&gt;騅]'>騅</span>奧室深堂<a 
name="0364a22" id="0364a22"></a>何處不堪進步高山流水今朝幸有知音無盡宣心<a 
name="0364a23" id="0364a23"></a>指點峰巒來戶外不勝適意荷擔衣缽上石頭。</p><a 
name="0364a24" id="0364a24"></a><p style="margin-left: 2em"><span class="headname">引</span></p><a 
name="0364a25" id="0364a25"></a><p style="margin-left: 3em"><span class="headname">齋堂引</span></p><a 
name="0364a26" id="0364a26"></a><p style="text-indent: 0em; margin-left: 0em"><span class="linehead"></span>滿席餖飣受用由來不盡二時展托現前只貴平常<a 
name="0364a27" id="0364a27"></a>不圖猿鳥銜呈肯負人天信施家風而隨宜豐儉日<a 
name="0364a28" id="0364a28"></a>用而莫辯精粗木碗裏片片是羹缽盂內粒粒皆飯<a 
name="0364a29" id="0364a29"></a>即此一回飽足呼喚何必金牛假饒徹底掀翻酬恩<a 
name="0364a30" id="0364a30"></a>不落普化。</p><a 
name="0364b01" id="0364b01"></a><p style="text-indent: 0em; margin-left: 0em"><span class="linehead"></span>把住毘耶城聖凡結舌廓開香積國龍象交參或主<a 
name="0364b02" id="0364b02"></a>或賓蘿蔔任嘗鎮府足水足艸米價休問盧陵折箸<a 
name="0364b03" id="0364b03"></a>翻波顯彼衲僧玅用轉身散嚫還他長者作家謾云<a 
name="0364b04" id="0364b04"></a>消亦奚難畢竟施亦不易鼉鼓喧時正宜大嚼缽盂<a 
name="0364b05" id="0364b05"></a>放下始見飽餐。</p><a 
name="0364b06" id="0364b06"></a><p style="text-indent: 0em; margin-left: 0em"><span class="linehead"></span>龍華巨剎創自隋朝雪徑叢林蓋乎仙邑貴宗風以<a 
name="0364b07" id="0364b07"></a>肅振庶法海其澄清萬象交參匪但食輪先轉七般<a 
name="0364b08" id="0364b08"></a>足用還期庫藏常盈古尊宿安禪曾感天廚送供阿<a 
name="0364b09" id="0364b09"></a>闍黎辦道不圖鳥獸銜花有米有柴慶快缽盂兩度<a 
name="0364b10" id="0364b10"></a>度溼或凡或聖任從肚量十分寬。</p><a 
name="0364b11" id="0364b11"></a><p style="margin-left: 3em"><span class="headname">募齋引</span></p><a 
name="0364b12" id="0364b12"></a><p style="text-indent: 0em; margin-left: 0em"><span class="linehead"></span>火種刀耕還他孤峰獨宿銜花獻果未足餓肚粗餐<a 
name="0364b13" id="0364b13"></a>西江水一口盡吞始見衲僧氣概破沙盆千家共掇<a 
name="0364b14" id="0364b14"></a>方稱乞士面皮細抹將來一任餵牛餵馬烹調得好<a 
name="0364b15" id="0364b15"></a>何妨費醬費鹹家醜從頭舉似人個中只為無多子。</p><a 
name="0364b16" id="0364b16"></a><p style="margin-left: 3em"><span class="headname">募戒衣引<span class="note">(僧求)</span></span></p><a 
name="0364b17" id="0364b17"></a><p style="text-indent: 0em; margin-left: 0em"><span class="linehead"></span>無身可束法王子提掇太孤我國晏然高沙彌得戒<a 
name="0364b18" id="0364b18"></a><span class="corr" title='[巳&gt;已]'>已</span>竟欲超漸次須假行持衣缽未全師資何授窮釋<a 
name="0364b19" id="0364b19"></a>子特地拈來信檀那和盤托出果因不昧公案現前。</p><a 
name="0364b20" id="0364b20"></a><p style="margin-left: 3em"><span class="headname">西明寺安執事引</span></p><a 
name="0364b21" id="0364b21"></a><p style="text-indent: 0em; margin-left: 0em"><span class="linehead"></span>叢林禮樂大冶範模一時振作萬象歡呼不嫌揀擇<a 
name="0364b22" id="0364b22"></a>何害精粗堂奧中有咬人獅子山門外有逐塊韓盧<a 
name="0364b23" id="0364b23"></a>取之舍之負汝負吾。</p><a 
name="0364b24" id="0364b24"></a><p style="margin-left: 3em"><span class="headname">募安期引</span></p><a 
name="0364b25" id="0364b25"></a><p style="text-indent: 0em; margin-left: 0em"><span class="linehead"></span>西來祖意柏樹高者高低者低山中佛法石頭大底<a 
name="0364b26" id="0364b26"></a>大小底小縱有伶俐衲僧殊不容易分曉欲分曉必<a 
name="0364b27" id="0364b27"></a>須眉毛廝結谿澗同流象個隴頭梅花久經幾番霜<a 
name="0364b28" id="0364b28"></a>雪至於凍解春回放出三朵五朵自然香韻逼人與<a 
name="0364b29" id="0364b29"></a>夫西來祖意山中佛法互相證據庶無差忒也理既<a 
name="0364b30" id="0364b30"></a>如是事亦如是事理兩全賢者攘臂。</p><a 
name="0364c01" id="0364c01"></a><p style="margin-left: 3em"><span class="headname">募請明發百利尚就國懽寺開堂</span></p><a 
name="0364c02" id="0364c02"></a><p style="text-indent: 0em; margin-left: 0em"><span class="linehead"></span>師道南來白露垂法幢高豎振楊岐千般應有千般<a 
name="0364c03" id="0364c03"></a>用不是作家人不知旃檀樹琥珀枝隨豐隨儉兩相<a 
name="0364c04" id="0364c04"></a>宜管教端坐春風裏白棒掀翻獅子兒。</p><a 
name="0364c05" id="0364c05"></a><p style="margin-left: 3em"><span class="headname">募塑佛</span></p><a 
name="0364c06" id="0364c06"></a><p style="text-indent: 0em; margin-left: 0em"><span class="linehead"></span>古雲山今殿閣新主人舊面目未聞未見大家知捏<a 
name="0364c07" id="0364c07"></a>土成金長者作不惟嬴得獨稱尊且亦先覺覺後覺。</p><a 
name="0364c08" id="0364c08"></a><p style="margin-left: 3em"><span class="headname">心光副寺乞偈施茶</span></p><a 
name="0364c09" id="0364c09"></a><p style="text-indent: 0em; margin-left: 0em"><span class="linehead"></span>炎風匝地火雲燒行客勞勞路轉遙七碗相逢都喫<a 
name="0364c10" id="0364c10"></a>盡爽然六月雪花飄源頭水山頭樵總要高人一擔<a 
name="0364c11" id="0364c11"></a>挑。</p><a 
name="0364c12" id="0364c12"></a><p style="margin-left: 3em"><span class="headname">募修寺鍍佛引</span></p><a 
name="0364c13" id="0364c13"></a><p style="text-indent: 0em; margin-left: 0em"><span class="linehead"></span>優填王造佛先人作後人之榜樣梁武帝建剎聖者<a 
name="0364c14" id="0364c14"></a>續長者之光明孰謂因修有漏誠乃機契無為從古<a 
name="0364c15" id="0364c15"></a>迄今尊崇者眾況西明巨剎創自唐朝傾頹既久幸<a 
name="0364c16" id="0364c16"></a>略恢興黃面慈容成於眾手雕塑雖工未經增色菩<a 
name="0364c17" id="0364c17"></a>薩子嚼飯滿堂奈乎真不當偽空王殿垂簷數載還<a 
name="0364c18" id="0364c18"></a>須瓦上加泥福度之門既開給孤之身普現名德并<a 
name="0364c19" id="0364c19"></a>垂賢良普勸。</p><a 
name="0364c20" id="0364c20"></a><p style="margin-left: 3em"><span class="headname">募重修寺宇</span></p><a 
name="0364c21" id="0364c21"></a><p style="text-indent: 0em; margin-left: 0em"><span class="linehead"></span>石中有玉宜為棟海上是檀盡可梁珍重高明一片<a 
name="0364c22" id="0364c22"></a>月留心永照古禪場。</p><a 
name="0364c23" id="0364c23"></a><p style="margin-left: 3em"><span class="headname">化柴</span></p><a 
name="0364c24" id="0364c24"></a><p style="text-indent: 0em; margin-left: 0em"><span class="linehead"></span>趙州茶銚如冰冷王老粥鍋久覆天家裏枯柴擔得<a 
name="0364c25" id="0364c25"></a>出何愁蓮灶不生煙。</p><a 
name="0364c26" id="0364c26"></a><p style="margin-left: 3em"><span class="headname">化鐘</span></p><a 
name="0364c27" id="0364c27"></a><p style="text-indent: 0em; margin-left: 0em"><span class="linehead"></span>欲與大家成大器同歸爐冶受陶鎔一朝高震雷音<a 
name="0364c28" id="0364c28"></a>處驚起人間久困龍。</p><a 
name="0364c29" id="0364c29"></a><p style="margin-left: 3em"><span class="headname">化知浴</span></p><a 
name="0364c30" id="0364c30"></a><p style="text-indent: 0em; margin-left: 0em"><span class="linehead"></span>鑊湯之下燄車薪脫卻汗衫卓露身謾道塵塵▆▆<a 
name="0365a01" id="0365a01"></a>污也須入水見長人祈長者運家珍▆▆▆▆▆▆<a 
name="0365a02" id="0365a02"></a>新。</p><a 
name="0365a03" id="0365a03"></a><p style="margin-left: 3em"><span class="headname">募禮萬佛名經</span></p><a 
name="0365a04" id="0365a04"></a><p style="text-indent: 0em; margin-left: 0em"><span class="linehead"></span>選佛場開萬佛場勝緣自古藉相襄慇懃揖得春風<a 
name="0365a05" id="0365a05"></a>轉萬紫千紅盡湧香。</p><a 
name="0365a06" id="0365a06"></a><p style="margin-left: 3em"><span class="headname">重修華嚴寺</span></p><a 
name="0365a07" id="0365a07"></a><p style="text-indent: 0em; margin-left: 0em"><span class="linehead"></span>禪林唐代建圭峰成壞蓋由世不同▆起▆▆▆▆<a 
name="0365a08" id="0365a08"></a>力高扶全賴給孤翁福如海人似龍華嚴法界重▆<a 
name="0365a09" id="0365a09"></a>煥野鳥山花展笑容。</p><a 
name="0365a10" id="0365a10"></a><p style="margin-left: 2em"><span class="headname">辭</span></p><a 
name="0365a11" id="0365a11"></a><p style="text-indent: 0em; margin-left: 0em"><span class="headname">　　　和歸去來辭<span class="note">(雲峰作)</span></span></p><a 
name="0365a12" id="0365a12"></a><p><span class="lg">歸去來兮大塊茫茫欲胡歸老雲峰以放曠笑阮藉<a 
name="0365a13" id="0365a13"></a>之狂悲惜流光而莫挽幸去聖以堪追境不耽其寞<a 
name="0365a14" id="0365a14"></a>寞想豈著乎非非時眺登於翠竇罕談笑于白衣適<a 
name="0365a15" id="0365a15"></a>幽棲之林鳥說不竟兮玄微有石岩岩不與雲奔松<a 
name="0365a16" id="0365a16"></a>蘿梅月展夕在門峰高水深丹落青存剪茅補舍煨<a 
name="0365a17" id="0365a17"></a>芋開樽顧何人以知<span class="corr" title='[巳&gt;己]'>己</span>望孤鶩其舒顏鹿苑之花遍<a 
name="0365a18" id="0365a18"></a>發維摩之榻恒安野徑終年不薙竹籬竟日忘關溪<a 
name="0365a19" id="0365a19"></a>彌清之可鑑書雖積亦慵觀任炎涼之遷變憑杖笠<a 
name="0365a20" id="0365a20"></a>以超還眼既空其佛祖肯聞問乎齊桓歸去來兮期<a 
name="0365a21" id="0365a21"></a>▆▆▆優遊虛喝月棒風之設徒擔囊負笈之求誰<a 
name="0365a22" id="0365a22"></a>為<span class="corr" title='[巳&gt;己]'>己</span>躬戚誰為法道憂殫沽名於浮世罕拔俗之英<a 
name="0365a23" id="0365a23"></a>儔慚子衰老嬾泛蘆舟聽樵歌於空谷牧黃犢于蒼<a 
name="0365a24" id="0365a24"></a>丘效綴大梅之服忝作龍山之流謝平生之落艸信<a 
name="0365a25" id="0365a25"></a>斯日是真休<span class="corr" title='[巳&gt;已]'>已</span>矣乎鱗羽潛翔亦有時縹緲歸雲不<a 
name="0365a26" id="0365a26"></a>可留舍卻溪山將何之道以貧為本山以靜為期嗟<a 
name="0365a27" id="0365a27"></a>艱難於稼穡樂不輟乎耘耔倦臥一天殘斗興吟滿<a 
name="0365a28" id="0365a28"></a>目新詩應用蓋由無所別吾無隱兮復奚疑</span></p><a 
name="0365a29" id="0365a29"></a><p style="margin-left: 2em"><span class="headname">銘</span></p><a 
name="0365a30" id="0365a30"></a><p style="margin-left: 3em"><span class="headname">筆銘</span></p><a 
name="0365b01" id="0365b01"></a><p><span class="lg">柔為心虛為府靠墨賴朱褒今貶古靡子則文字不<a 
name="0365b02" id="0365b02"></a>成一毫為性情所補慎可藏兮不可侮</span></p><a 
name="0365b03" id="0365b03"></a><p style="margin-left: 3em"><span class="headname">鏡銘</span></p><a 
name="0365b04" id="0365b04"></a><p><span class="lg">形不可逃光不可掩醜兮妍兮盡斯一點時自照矚<a 
name="0365b05" id="0365b05"></a>幸無污染</span></p><a 
name="0365b06" id="0365b06"></a><p style="margin-left: 3em"><span class="headname">杖銘</span></p><a 
name="0365b07" id="0365b07"></a><p><span class="lg">欲爾扶予反予攜爾撥草穿雲隨倒隨起閒來荷蓧<a 
name="0365b08" id="0365b08"></a>亦可矣</span></p><a 
name="0365b09" id="0365b09"></a><p style="margin-left: 3em"><span class="headname">爐銘</span></p><a 
name="0365b10" id="0365b10"></a><p><span class="lg">既脫範模無方可拭星火自灰玅香弗息常于竹榻<a 
name="0365b11" id="0365b11"></a>山窗對群芳之獨立</span></p><a 
name="0365b12" id="0365b12"></a><p style="margin-left: 2em"><span class="headname">佛事</span></p><a 
name="0365b13" id="0365b13"></a><p style="text-indent: 0em; margin-left: 0em"><span class="linehead"></span>報恩寺掛鐘板云龍吟虎嘯職到威成向上一著蓋<a 
name="0365b14" id="0365b14"></a>色騎聲且道以何為驗遂擊云還聞麼。</p><a 
name="0365b15" id="0365b15"></a><p style="text-indent: 0em; margin-left: 0em"><span class="linehead"></span>孤山寺掛鐘板師舉槌云久向烘爐鑄出來盤天固<a 
name="0365b16" id="0365b16"></a>地異常才三條椽下聲相應直得頂門正眼開遂擊<a 
name="0365b17" id="0365b17"></a>九座太平寺掛鐘板云古帆高掛處輪槌舉起時銅<a 
name="0365b18" id="0365b18"></a>頭鐵額漢也須著眼窺咦遂擊。</p><a 
name="0365b19" id="0365b19"></a><p style="text-indent: 0em; margin-left: 0em"><span class="linehead"></span>龍華寺掛鐘板云高掛叢林木鐸同方圓振起舊家<a 
name="0365b20" id="0365b20"></a>風洪音陡爾喧天地引得魚鱗盡化龍遂擊云還有<a 
name="0365b21" id="0365b21"></a>不聞者麼。</p><a 
name="0365b22" id="0365b22"></a><p style="text-indent: 0em; margin-left: 0em"><span class="linehead"></span>為師祖東林禪師起龕云不度趙州關不飲曹溪水<a 
name="0365b23" id="0365b23"></a>終日只牧溈山一頭牛屙卻大安一窖屎此是蓮山<a 
name="0365b24" id="0365b24"></a>老人一生本分行履處只如末稍頭一著又且如何<a 
name="0365b25" id="0365b25"></a>穩坐高堂誰是我乾坤踏斷迥無人遂引之。</p><a 
name="0365b26" id="0365b26"></a><p style="text-indent: 0em; margin-left: 0em"><span class="linehead"></span>舉火云從來壁立千仞于今月朗雲收自在門前呈<a 
name="0365b27" id="0365b27"></a>手眼沉痾席上逞風流作圓相云這一寶孰能酬大<a 
name="0365b28" id="0365b28"></a>冶一回烹煉後為燈歷劫照神洲便攛。</p><a 
name="0365b29" id="0365b29"></a><p style="text-indent: 0em; margin-left: 0em"><span class="linehead"></span>掛幀云身從無相中受生猶如幻出諸形象幻人心<a 
name="0365b30" id="0365b30"></a>識本來無罪福皆空無所住古佛以此揭示眾生老<a 
name="0365c01" id="0365c01"></a>人以此啟悟孫子是汝諸孫子如何得啟悟去舉真<a 
name="0365c02" id="0365c02"></a>云抬眸直薦丹青裏一段真風畫不成遂掛。</p><a 
name="0365c03" id="0365c03"></a><p style="text-indent: 0em; margin-left: 0em"><span class="linehead"></span>為考竹林柯公妣洪氏化柩云昔日爹娘生我身今<a 
name="0365c04" id="0365c04"></a>朝兒子化雙親生也化也同歸幻地水火風一聚塵<a 
name="0365c05" id="0365c05"></a>祗如化後還知我二人安身立命處麼高山流水華<a 
name="0365c06" id="0365c06"></a>胥夢佛國天宮安樂窩遂下火。</p><a 
name="0365c07" id="0365c07"></a><p style="text-indent: 0em; margin-left: 0em"><span class="linehead"></span>進塔云良禽擇木而棲良人擇國而處辭卻舊家鄉<a 
name="0365c08" id="0365c08"></a>春色生寰宇本是水部兒孫來作蓮山伴侶多寶塔<a 
name="0365c09" id="0365c09"></a>無縫塔今古儼然忉利天淨居天總在裏許祗如不<a 
name="0365c10" id="0365c10"></a>孝親身送進時如何如嵩如岱長安厝為瑞為祥衍<a 
name="0365c11" id="0365c11"></a>本源遂進。</p><a 
name="0365c12" id="0365c12"></a><p style="text-indent: 0em; margin-left: 0em"><span class="linehead"></span>為石竇禪師起龕云恭惟法兄令人欽慕脫落貼肉<a 
name="0365c13" id="0365c13"></a>汗衫撐拄白拈門戶謾云大教未揚緇素<span class="corr" title='[巳&gt;已]'>已</span>皆得度<a 
name="0365c14" id="0365c14"></a>既得度在在涅槃門處處菩提路謹請法兄更進一<a 
name="0365c15" id="0365c15"></a>步遂引之。</p><a 
name="0365c16" id="0365c16"></a><p style="text-indent: 0em; margin-left: 0em"><span class="linehead"></span>茶毘秉炬云芙蓉倒卓也希奇拔出南山第一枝大<a 
name="0365c17" id="0365c17"></a>化門前留不住放光動地振洪規諸布衲莫攢眉歸<a 
name="0365c18" id="0365c18"></a>根得旨處須高著眼窺以炬作圓相便爇。</p><a 
name="0365c19" id="0365c19"></a><p style="text-indent: 0em; margin-left: 0em"><span class="linehead"></span>為洞源耆舊起龕云竟日隨緣放曠于今任性逍遙<a 
name="0365c20" id="0365c20"></a>去住一身輕似葉母勞仙子舉幢招大德大德相隨<a 
name="0365c21" id="0365c21"></a>來也遂引之。</p><a 
name="0365c22" id="0365c22"></a><p style="text-indent: 0em; margin-left: 0em"><span class="linehead"></span>舉火云拈茅建剎向村煙撒手懸崖自晏然古洞源<a 
name="0365c23" id="0365c23"></a>頭一滴水汪洋彈指到西乾且道以何為驗舉炬云<a 
name="0365c24" id="0365c24"></a>性火煉成三昧火光明盡在骷髏前蓮化。</p><a 
name="0365c25" id="0365c25"></a><p style="text-indent: 0em; margin-left: 0em"><span class="linehead"></span>為楊心素居士舉火云人間誰似爾清修高享鶴齡<a 
name="0365c26" id="0365c26"></a>九十秋一旦懸崖撒手去何愁諸佛不同儔然雖如<a 
name="0365c27" id="0365c27"></a>是猶有自性光明未嘗顯露山僧到此特與汝點出<a 
name="0365c28" id="0365c28"></a>遂攛下云騰騰烈焰無迴避跳出靈山水牯牛。</p><a 
name="0365c29" id="0365c29"></a><p style="text-indent: 0em; margin-left: 0em"><span class="linehead"></span>為念華禪德舉火云人以道交金以火試公端坐而<a 
name="0365c30" id="0365c30"></a>行我驟然之至且道生死路還有分別也無況公本<a 
name="0366a01" id="0366a01"></a>色住山不假刀斧箕踞風霜四十年青天無恙賴修<a 
name="0366a02" id="0366a02"></a>補皮膚脫落盡耀今復騰古遂爇。</p><a 
name="0366a03" id="0366a03"></a><p style="text-indent: 0em; margin-left: 0em"><span class="linehead"></span>普照耆舊火舉炬云昔日恁麼來今朝恁麼去脫體<a 
name="0366a04" id="0366a04"></a>見風流頭頭合本據本據既合一任東土西天若落<a 
name="0366a05" id="0366a05"></a>處未知分明為汝點破遂攛下云即此光明藏普照<a 
name="0366a06" id="0366a06"></a>遍大千。</p><a 
name="0366a07" id="0366a07"></a><p style="text-indent: 0em; margin-left: 0em"><span class="linehead"></span>石痴上座火舉炬云四大空時石亦灰無言童子語<a 
name="0366a08" id="0366a08"></a>如雷摩胸肯作痴疑漢生死路頭走一回刪萬有脫<a 
name="0366a09" id="0366a09"></a>五哀風火還憑風火力濟顛相見倒傾杯。</p><a 
name="0366a10" id="0366a10"></a><p style="text-indent: 0em; margin-left: 0em"><span class="linehead"></span>為非日師舉火云非日非日何可倫匹獨耀靈光無<a 
name="0366a11" id="0366a11"></a>處尋覓漆桶放下正好著力火燄堆頭轉得身西方<a 
name="0366a12" id="0366a12"></a>一路如絃直且道路頭在甚麼處遂攛云直下薦取<a 
name="0366a13" id="0366a13"></a>為印西禪人舉火云印東印西諸佛菩提印子打破<a 
name="0366a14" id="0366a14"></a>千聖不攜只這是絕悟迷坐斷風塵水一谿。</p><a 
name="0366a15" id="0366a15"></a><p style="text-indent: 0em; margin-left: 0em"><span class="linehead"></span>希聞禪人火云纔現比丘身便歌歸去來臭皮囊放<a 
name="0366a16" id="0366a16"></a>下火裏一花開。</p><a 
name="0366a17" id="0366a17"></a><p style="text-indent: 0em; margin-left: 0em"><span class="linehead"></span>碧潭禪人火云十載慵移半步一朝獨跨大方渾身<a 
name="0366a18" id="0366a18"></a>不避風雨節節柴頭放光。</p><a 
name="0366a19" id="0366a19"></a><p style="text-indent: 0em; margin-left: 0em"><span class="linehead"></span>希載禪人火云淨潔沙門行平持心地戒圓月正當<a 
name="0366a20" id="0366a20"></a>空撒開破飯袋直得天不能蓋地不能載以炬作圓<a 
name="0366a21" id="0366a21"></a>相云超坤超坤高著眼看。</p><a 
name="0366a22" id="0366a22"></a><p style="text-indent: 0em; margin-left: 0em"><span class="linehead"></span>為念振直歲舉火云未離胞胎<span class="corr" title='[巳&gt;已]'>已</span>露鼻孔纔入大冶<a 
name="0366a23" id="0366a23"></a>便脫形模拽耙牽犁盡力擔荷搬柴運水從頭指呼<a 
name="0366a24" id="0366a24"></a>昔日帶累三百個祖師出頭不得今日向火燄裏也<a 
name="0366a25" id="0366a25"></a>要會得轉身一著且道如何是轉身一著遂下炬云<a 
name="0366a26" id="0366a26"></a>撒手懸崖活潑潑空王頂上任縱橫。</p><a 
name="0366a27" id="0366a27"></a><p style="text-indent: 0em; margin-left: 0em"><span class="linehead"></span>為達空耆舊火云生來臥不坐死去坐不臥透脫四<a 
name="0366a28" id="0366a28"></a>威儀柴頭迸出火大地山河一聚灰菩提涅槃何處<a 
name="0366a29" id="0366a29"></a>討遂化。</p><a 
name="0366a30" id="0366a30"></a><p style="text-indent: 0em; margin-left: 0em"><span class="linehead"></span>為一脈禪德火舉炬云一番脫白事如何成住壞空<a 
name="0366b01" id="0366b01"></a>在剎那風火散時生死斷無毛鐵鷂過新羅秋雨澍<a 
name="0366b02" id="0366b02"></a>秋風和只要行人到一遭祗如清涼地作麼生到放<a 
name="0366b03" id="0366b03"></a>下炬云于今<span class="corr" title='[巳&gt;已]'>已</span>度桑乾水莫認并州作故鄉。</p><a 
name="0366b04" id="0366b04"></a><p style="text-indent: 0em; margin-left: 0em"><span class="linehead"></span>米頭心章火云無解無縛何精何粗拈掇不起是甚<a 
name="0366b05" id="0366b05"></a>形模用盡許多閒手腳到頭依舊嘴盧都下炬云我<a 
name="0366b06" id="0366b06"></a>今與汝輕點破光明藏裡見毘盧<span class="note">(自經而寂)</span>。</p><a 
name="0366b07" id="0366b07"></a><p style="text-indent: 0em; margin-left: 0em"><span class="linehead"></span>為古升禪人火云無端著卻娘生褲蹂踏閻浮四十<a 
name="0366b08" id="0366b08"></a>秋生死關頭作得主虛空無礙任遨遊還會得作主<a 
name="0366b09" id="0366b09"></a>底麼火燒不著雨澆不溼便攛。</p><a 
name="0366b10" id="0366b10"></a><p style="text-indent: 0em; margin-left: 0em"><span class="linehead"></span>為溫陵定鴻禪師起龕云揚鶴側騎銕牛倒跨既是<a 
name="0366b11" id="0366b11"></a>福建老因甚向蘇州脫化不是腳跟浮逼逼蓋由到<a 
name="0366b12" id="0366b12"></a>處即吾家千花院裏相逢著秋風堤畔摘楊花。</p><a 
name="0366b13" id="0366b13"></a><p style="text-indent: 0em; margin-left: 0em"><span class="linehead"></span>化火舉炬云梅子熟<span class="corr" title='[巳&gt;已]'>已</span>久桃花少人扳適意擔衣缽<a 
name="0366b14" id="0366b14"></a>遊戲遍江山半生白眼煙霞外一個閒人天地間這<a 
name="0366b15" id="0366b15"></a>點風光收不住涼宵放與大家看遂爇。</p><a 
name="0366b16" id="0366b16"></a><p style="text-indent: 0em; margin-left: 0em"><span class="linehead"></span>清明為慧聞上座及諸山靈骨入塔師捧骨云寒食<a 
name="0366b17" id="0366b17"></a>風初暖杜鵑血潑開層層無縫塔凡聖一坑埋埋則<a 
name="0366b18" id="0366b18"></a>不無塔既無縫向何處出入良久云海底金烏天上<a 
name="0366b19" id="0366b19"></a>日圓明不在見聞中遂進。</p><a 
name="0366b20" id="0366b20"></a><p style="text-indent: 0em; margin-left: 0em"><span class="linehead"></span>為足一監院舉火云左手耕耘右手開創舉足下足<a 
name="0366b21" id="0366b21"></a>滴水滴凍今朝拋卻皮囊看破一場幻夢匪幻夢去<a 
name="0366b22" id="0366b22"></a>來識得主人翁兜率閻浮憑放曠遂爇。</p><a 
name="0366b23" id="0366b23"></a><p style="text-indent: 0em; margin-left: 0em"><span class="linehead"></span>為米頭廣門舉火云堂堂跛足漢頓棄臭皮囊呵呵<a 
name="0366b24" id="0366b24"></a>賦歸去龍華安養同粒米若能春得白何異黃梅墜<a 
name="0366b25" id="0366b25"></a>石翁末後更添一把火遍身煉得爛通紅。</p><a 
name="0366b26" id="0366b26"></a><a 
name="0366b27" id="0366b27"></a><a 
name="0366b28" id="0366b28"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(曹山蓮山西岩彌山東坡龍淵塔菴仝捐貲助刻)</span></p></div></div><a 
name="0366b29" id="0366b29"></a><a 
name="0366b30" id="0366b30"></a><p><span class="juanname">蓮峰禪師語錄卷之七終</span></p>
<hr>【經文資訊】嘉興藏第 38 冊 No. B410 蓮峰禪師語錄<br>【版本記錄】CBETA 電子佛典 Rev. 1.9 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1950.html?index=J38nB410" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB410_007 by HTTrack Website Copier/3.x [XR&CO'2008], Tue, 03 Jun 2014 01:00:11 GMT -->
</html>
