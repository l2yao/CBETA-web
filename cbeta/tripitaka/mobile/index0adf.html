<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_037 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaa9e4.gif?utmac=MO-30696269-4&amp;utmn=757375950&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29&amp;utmp=%2Fmobile%2Findex.php%3Findex%3DT29n1562_037&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbd0c.html?index=T29n1562_036" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 37 卷</p>
	<a href="index1f7b.html?index=T29n1562_038" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷37]">　
<a 
name="0551a01" id="0551a01"></a><a 
name="0551a02" id="0551a02"></a><p><span class="juanname">阿毘達磨順正理論卷第三十七</span></p><a 
name="0551a03" id="0551a03"></a><a 
name="0551a04" id="0551a04"></a><p style="margin-left: 4em"><span class="byline">尊者眾賢造</span></p><a 
name="0551a05" id="0551a05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0551a06" id="0551a06"></a><p style="margin-left: 3em"><span class="headname">辯業品第四之五</span></p><a 
name="0551a07" id="0551a07"></a><p style="text-indent: 0em; margin-left: 0em"><span class="linehead"></span>如是建立表與無表及成就已。於中律儀三<a 
name="0551a08" id="0551a08"></a>種差別云何而得。頌曰。</p><a 
name="0551a09" id="0551a09"></a><p>　<span class="lg">定生得定地　　彼聖得道生<a 
name="0551a10" id="0551a10"></a><br>　別解脫律儀　　得由他教等</span></p><a 
name="0551a11" id="0551a11"></a><p style="text-indent: 0em; margin-left: 0em"><span class="linehead"></span>論曰。靜慮律儀與心俱得。若得有漏近分根<a 
name="0551a12" id="0551a12"></a>本。靜慮地心靜慮律儀。爾時便得彼心俱故。<a 
name="0551a13" id="0551a13"></a>從無色界歿生色界時。隨得彼地中生得靜<a 
name="0551a14" id="0551a14"></a>慮。即亦得彼俱行律儀。無漏律儀亦心俱<a 
name="0551a15" id="0551a15"></a>故。若得無漏近分根本靜慮地心。爾時便得<a 
name="0551a16" id="0551a16"></a>此復二種。謂由加行及離染故。由加行者如<a 
name="0551a17" id="0551a17"></a>得勝進加行道攝。由離染者如得無間解脫<a 
name="0551a18" id="0551a18"></a>道攝。彼聲為顯前靜慮心。復說聖言簡取無<a 
name="0551a19" id="0551a19"></a>漏。六靜慮地有無漏心。謂未至中間及四根<a 
name="0551a20" id="0551a20"></a>本定非三近分如後當辨。頌言定生得定<a 
name="0551a21" id="0551a21"></a>地者。此言有失以定地言總攝此地所有諸<a 
name="0551a22" id="0551a22"></a>法律儀。亦是此地所收是則得律儀。由得律<a 
name="0551a23" id="0551a23"></a>儀故若作是說便無所成。經主此中應自思<a 
name="0551a24" id="0551a24"></a>擇。故但應說得靜慮言。別解脫律儀由他教<a 
name="0551a25" id="0551a25"></a>等得。能教他者說名為他。從如是他教力發<a 
name="0551a26" id="0551a26"></a>戒故。說此戒由他教得。此復二種。謂從僧<a 
name="0551a27" id="0551a27"></a>伽補特伽羅有差別故。從僧伽得者謂苾芻<a 
name="0551a28" id="0551a28"></a>苾芻尼及正學戒。從補特伽羅得者謂餘五<a 
name="0551a29" id="0551a29"></a>種戒。諸毘奈耶毘婆沙師說。有十種得具戒<a 
name="0551b01" id="0551b01"></a>法。為攝彼故復說等言。何者為十。一由自<a 
name="0551b02" id="0551b02"></a>然謂佛獨覺自然。謂智以不從師證此智時<a 
name="0551b03" id="0551b03"></a>得具足戒。二由佛命善來苾芻。謂耶舍等由<a 
name="0551b04" id="0551b04"></a>本願力佛威加故。三由得入正性離生。謂五<a 
name="0551b05" id="0551b05"></a>苾芻由證見道得具足戒。四由信受佛為大<a 
name="0551b06" id="0551b06"></a>師謂大迦葉。五由善巧酬答所問謂蘇陀夷。<a 
name="0551b07" id="0551b07"></a>六由敬受八尊重法謂大生主。七由遣使謂<a 
name="0551b08" id="0551b08"></a>法授尼。八由持律為第五人謂於邊國。九由<a 
name="0551b09" id="0551b09"></a>十眾謂於中國。十由三說歸佛法僧。謂六十<a 
name="0551b10" id="0551b10"></a>賢部共集受具戒。此中或由本願力故。或阿<a 
name="0551b11" id="0551b11"></a>世耶極圓滿故。或薄伽梵威所加故。隨其所<a 
name="0551b12" id="0551b12"></a>應得具足戒。如是所說別解律儀。應齊幾時<a 
name="0551b13" id="0551b13"></a>要期而受。頌曰。</p><a 
name="0551b14" id="0551b14"></a><p>　<span class="lg">別解脫律儀　　盡壽或晝夜</span></p><a 
name="0551b15" id="0551b15"></a><p style="text-indent: 0em; margin-left: 0em"><span class="linehead"></span>論曰。七眾所依別解脫戒。唯應盡壽要期而<a 
name="0551b16" id="0551b16"></a>受。近住所依別解脫戒。唯一晝夜要期而受。<a 
name="0551b17" id="0551b17"></a>此時定爾何因故然非毘奈耶相應義理。非<a 
name="0551b18" id="0551b18"></a>一切智者能測量其實。謂有何因別解脫戒。有<a 
name="0551b19" id="0551b19"></a>於眾內執三衣等。禮眾求師審問遮難。白四<a 
name="0551b20" id="0551b20"></a>羯磨為先故得。或有但籍補特伽羅教命等<a 
name="0551b21" id="0551b21"></a>緣為先故得。或有得戒不籍外緣。此等必應<a 
name="0551b22" id="0551b22"></a>有決定理。佛知而說非餘所量。又以何因造<a 
name="0551b23" id="0551b23"></a>無間者。後雖悔愧修諸善業。於因果理能定<a 
name="0551b24" id="0551b24"></a>信知。而於身中戒無容發故。佛遮彼出家受<a 
name="0551b25" id="0551b25"></a>具。定知別有順受戒身。以受尸羅能救惡趣。<a 
name="0551b26" id="0551b26"></a>非所受戒於無間生。必定能招所應受果。亦<a 
name="0551b27" id="0551b27"></a>非於後無招果能。又非彼人非佛悲境。理應<a 
name="0551b28" id="0551b28"></a>定有律儀種性。唯依此處餘處不生。是故<a 
name="0551b29" id="0551b29"></a>不應徵其所以。有餘師說。世尊覺知戒時邊<a 
name="0551c01" id="0551c01"></a>際但有二種。一壽命邊際。二晝夜邊際。重說<a 
name="0551c02" id="0551c02"></a>晝夜為半月等。故佛但說二受戒時。何法名<a 
name="0551c03" id="0551c03"></a>時非離諸行。但光闇位四洲不同。如次應知<a 
name="0551c04" id="0551c04"></a>立為晝夜。此中經部作如是言。二邊際中盡<a 
name="0551c05" id="0551c05"></a>壽可爾。於命終後雖有要期。而不能生別解<a 
name="0551c06" id="0551c06"></a>脫戒。依身別故別依身中。無加行故無憶念<a 
name="0551c07" id="0551c07"></a>故。一晝夜後或五或十。晝夜等中受近住戒。<a 
name="0551c08" id="0551c08"></a>何法為障令彼眾多。近住律儀非亦得起。彼<a 
name="0551c09" id="0551c09"></a>如是說豈不違經。遍覽諸經曾不見說過晝<a 
name="0551c10" id="0551c10"></a>夜受近住律儀。汝等何緣以己劣慧貶量諸<a 
name="0551c11" id="0551c11"></a>佛一切智境。數言五夜等受近住律儀。以佛<a 
name="0551c12" id="0551c12"></a>經中唯說晝夜故。對法者亦作是言。近住律<a 
name="0551c13" id="0551c13"></a>儀唯晝夜受。必應有法能為障礙。令過晝夜<a 
name="0551c14" id="0551c14"></a>彼戒不生。故佛經中唯說晝夜。然彼復說應<a 
name="0551c15" id="0551c15"></a>共尋思。為佛正觀一晝夜後理無容起近住<a 
name="0551c16" id="0551c16"></a>律儀。故於經中說一晝夜。為觀所化根難<a 
name="0551c17" id="0551c17"></a>調者。且應授與一晝夜戒。依何理教作如是<a 
name="0551c18" id="0551c18"></a>言。過此戒生不違理故。復減於此何理相違。<a 
name="0551c19" id="0551c19"></a>謂所化根有難調者。已許為說晝夜律儀。何<a 
name="0551c20" id="0551c20"></a>不為調漸難調者。說唯一夜一晝須臾。以難<a 
name="0551c21" id="0551c21"></a>調根有多品故。由此知有近住定時。若減若<a 
name="0551c22" id="0551c22"></a>增便不發戒。世尊觀見故唯說此。是故經部<a 
name="0551c23" id="0551c23"></a>與正理師無諍理中橫興諍論。依何邊際得<a 
name="0551c24" id="0551c24"></a>不律儀。頌曰。</p><a 
name="0551c25" id="0551c25"></a><p>　<span class="lg">惡戒無晝夜　　以非如善受</span></p><a 
name="0551c26" id="0551c26"></a><p style="text-indent: 0em; margin-left: 0em"><span class="linehead"></span>論曰。要期盡壽造諸惡業得不律儀非一晝<a 
name="0551c27" id="0551c27"></a>夜如近住戒。所以者何。以此非如善戒受故。<a 
name="0551c28" id="0551c28"></a>謂必無有立限對師受不律儀。如近住戒我<a 
name="0551c29" id="0551c29"></a>一晝夜定受不律儀。此是智人所訶厭業故。<a 
name="0552a01" id="0552a01"></a>雖亦無有立限對師我當盡形造諸惡業。而<a 
name="0552a02" id="0552a02"></a>由發起壞善意樂。欲永造惡得不律儀。非起<a 
name="0552a03" id="0552a03"></a>暫時造惡意樂。無師而有得不律儀。故不律<a 
name="0552a04" id="0552a04"></a>儀無一晝夜。然近住戒功德可欣。由現對師<a 
name="0552a05" id="0552a05"></a>要期受力。雖無畢竟壞惡意樂。而於一晝夜<a 
name="0552a06" id="0552a06"></a>得近住律儀。故得不律儀與得律儀異。此俱<a 
name="0552a07" id="0552a07"></a>實有已廣成立說一晝夜近住律儀。欲正受<a 
name="0552a08" id="0552a08"></a>時當如何受。頌曰。</p><a 
name="0552a09" id="0552a09"></a><p>　<span class="lg">近住於晨旦　　下座從師受<a 
name="0552a10" id="0552a10"></a><br>　隨教說具支　　離嚴飾晝夜</span></p><a 
name="0552a11" id="0552a11"></a><p style="text-indent: 0em; margin-left: 0em"><span class="linehead"></span>論曰。近住律儀於晨旦受。謂受此戒要日出<a 
name="0552a12" id="0552a12"></a>時。此戒要經一晝夜故。諸有先作如是要期。<a 
name="0552a13" id="0552a13"></a>我當恒於月八日等決定受此近住律儀。若<a 
name="0552a14" id="0552a14"></a>旦有礙緣齋竟亦得受。言下座者謂在師前<a 
name="0552a15" id="0552a15"></a>居卑劣座身心謙敬。身謙敬者或蹲或跪曲<a 
name="0552a16" id="0552a16"></a>躬合掌唯除有病。心謙敬者於施戒師心不<a 
name="0552a17" id="0552a17"></a>輕慢於三寶所生極尊重殷淨信心。以諸律<a 
name="0552a18" id="0552a18"></a>儀從敬信發。若不謙敬不發律儀。此必從師<a 
name="0552a19" id="0552a19"></a>無容自受。以後若遇諸犯戒緣由愧戒師能<a 
name="0552a20" id="0552a20"></a>不違犯。謂彼雖闕自法增上由世增上亦能<a 
name="0552a21" id="0552a21"></a>無犯。受此律儀應隨師教。受者後說勿前勿<a 
name="0552a22" id="0552a22"></a>俱。如是方成從師教受。異此授受二俱不成。<a 
name="0552a23" id="0552a23"></a>具受八支方成近住。隨有所闕近住不成。諸<a 
name="0552a24" id="0552a24"></a>遠離支互相屬故。由是四種離殺等支。於一<a 
name="0552a25" id="0552a25"></a>身中可俱時起。以諸遠離相繫屬中或少或<a 
name="0552a26" id="0552a26"></a>多相差別故。受此戒者必離嚴飾憍逸處故。<a 
name="0552a27" id="0552a27"></a>常嚴身具不必須捨。緣彼不能生其憍逸如<a 
name="0552a28" id="0552a28"></a>新異故。受此律儀必須晝夜。謂至明旦日<a 
name="0552a29" id="0552a29"></a>初出時。經如是時戒恒相續。異此受者唯生<a 
name="0552b01" id="0552b01"></a>妙行不得律儀。然為令招可愛果故亦應為<a 
name="0552b02" id="0552b02"></a>受。又若如斯盡晝夜受。具制屠獵姦盜有情。<a 
name="0552b03" id="0552b03"></a>近住律儀深成有用。言近住者謂此律儀近<a 
name="0552b04" id="0552b04"></a>阿羅漢住以隨學彼故。有說。此近盡壽戒<a 
name="0552b05" id="0552b05"></a>住。有說。此戒近時而住。如是律儀或名長養。<a 
name="0552b06" id="0552b06"></a>長養薄少善根有情令其善根漸增多故。何<a 
name="0552b07" id="0552b07"></a>緣受此近住律儀。必具八支非增非減。頌<a 
name="0552b08" id="0552b08"></a>曰。</p><a 
name="0552b09" id="0552b09"></a><p>　<span class="lg">戒不逸禁支　　四一三如次<a 
name="0552b10" id="0552b10"></a><br>　為防諸性罪　　失念及憍逸</span></p><a 
name="0552b11" id="0552b11"></a><p style="text-indent: 0em; margin-left: 0em"><span class="linehead"></span>論曰。八中前四是尸羅支。謂離殺生至虛誑<a 
name="0552b12" id="0552b12"></a>語。由此四種離性罪故。次有一種是不放逸<a 
name="0552b13" id="0552b13"></a>支。謂離飲諸酒生放逸處。雖受尸羅若飲諸<a 
name="0552b14" id="0552b14"></a>酒。心則放逸毀犯尸羅。醉必無能護餘支故。<a 
name="0552b15" id="0552b15"></a>後有三種是禁約支。謂離塗飾香鬘乃至食<a 
name="0552b16" id="0552b16"></a>非時食。以能隨順厭離心故。厭離能證律儀<a 
name="0552b17" id="0552b17"></a>果故。何緣具受如是三支。若不具支便不能<a 
name="0552b18" id="0552b18"></a>離性罪失念憍逸過失。謂初離殺至虛誑語<a 
name="0552b19" id="0552b19"></a>能防性罪。離貪瞋癡所起殺等諸惡業故。次<a 
name="0552b20" id="0552b20"></a>離飲酒能防失念。以飲酒時能令忘失應不<a 
name="0552b21" id="0552b21"></a>應作諸事業故。則不能護餘遠離支。後離餘<a 
name="0552b22" id="0552b22"></a>三能防憍逸。以若受用種種香鬘高廣床座<a 
name="0552b23" id="0552b23"></a>習近歌舞。心便憍舉尋即毀戒。由遠彼故心<a 
name="0552b24" id="0552b24"></a>便離憍。謂香鬘等若恒受用。尚順憍慢為犯<a 
name="0552b25" id="0552b25"></a>戒緣。況受新奇曾未受者。故一切種皆應捨<a 
name="0552b26" id="0552b26"></a>離。若有能持依時食者。以能遮止恒時食故。<a 
name="0552b27" id="0552b27"></a>便憶自受近住律儀。能於世間深生厭離。若<a 
name="0552b28" id="0552b28"></a>非時食二事俱無。數食能令心縱逸故。由此<a 
name="0552b29" id="0552b29"></a>大義故具受三。有餘師言。離非時食名為齋<a 
name="0552c01" id="0552c01"></a>體。餘有八種說名齋支。塗飾香鬘舞歌觀聽<a 
name="0552c02" id="0552c02"></a>分為二故。若作此執便違契經。契經說離非<a 
name="0552c03" id="0552c03"></a>時食已。便作是說。此第八支我今隨聖阿羅<a 
name="0552c04" id="0552c04"></a>漢學隨行隨作。若爾有何別齋體而說此八<a 
name="0552c05" id="0552c05"></a>名齋支。毘婆沙師作如是說。離非時食是齋<a 
name="0552c06" id="0552c06"></a>亦齋支。所餘七支是齋支非齋。如正見是道<a 
name="0552c07" id="0552c07"></a>亦道支。餘七支是道支非道。擇法覺是覺亦<a 
name="0552c08" id="0552c08"></a>覺支。餘六支是覺支非覺。三摩地是靜慮亦<a 
name="0552c09" id="0552c09"></a>靜慮支。所餘支是靜慮支非靜慮。經主於此<a 
name="0552c10" id="0552c10"></a>謬作是責。不可正見等即正見等支。若謂前<a 
name="0552c11" id="0552c11"></a>生正見等為後生正見等支。則初剎那聖道<a 
name="0552c12" id="0552c12"></a>等應不具有八支等。非毘婆沙說正見等其<a 
name="0552c13" id="0552c13"></a>體即是正見等支。亦非前生正見等為後生<a 
name="0552c14" id="0552c14"></a>正見等支。然於俱生正見等八。唯一正見有<a 
name="0552c15" id="0552c15"></a>能尋求諸法相力說名為道。以能尋求是道<a 
name="0552c16" id="0552c16"></a>義故即此正見。復能隨順正思惟等故名為<a 
name="0552c17" id="0552c17"></a>支。所餘七支望俱生法能隨順故說名為支。<a 
name="0552c18" id="0552c18"></a>非能尋求不名為道。實義如是。若就假名。餘<a 
name="0552c19" id="0552c19"></a>七皆能長養正見。故思惟等亦得道名。見名<a 
name="0552c20" id="0552c20"></a>道支亦不違理。是則一切亦道亦支。餘隨所<a 
name="0552c21" id="0552c21"></a>應皆如是說。由此類釋齋戒八支。經主於中<a 
name="0552c22" id="0552c22"></a>何憑說過。為唯近事得受近住。為餘亦有受<a 
name="0552c23" id="0552c23"></a>近住耶。頌曰。</p><a 
name="0552c24" id="0552c24"></a><p>　<span class="lg">近住餘亦有　　不受三歸無</span></p><a 
name="0552c25" id="0552c25"></a><p style="text-indent: 0em; margin-left: 0em"><span class="linehead"></span>論曰。諸有未受近事律儀。一晝夜中歸依三<a 
name="0552c26" id="0552c26"></a>寶。說三歸已受近住戒。彼亦受得近住律儀。<a 
name="0552c27" id="0552c27"></a>異此則無除不知者。由意樂力亦發律儀。豈<a 
name="0552c28" id="0552c28"></a>不三歸即成近事。如契經說佛告大名。諸有<a 
name="0552c29" id="0552c29"></a>在家白衣男子。男根成就歸佛法僧。起殷淨<a 
name="0553a01" id="0553a01"></a>心發誠諦語。自稱我是鄔波索迦。願尊憶持<a 
name="0553a02" id="0553a02"></a>慈悲護念。齋是名曰鄔波索迦。此不相違受<a 
name="0553a03" id="0553a03"></a>三歸位未成近事。所以者何。要發律儀成近<a 
name="0553a04" id="0553a04"></a>事故。於何時發近事律儀。頌曰。</p><a 
name="0553a05" id="0553a05"></a><p>　<span class="lg">稱近事發戒　　說如苾芻等</span></p><a 
name="0553a06" id="0553a06"></a><p style="text-indent: 0em; margin-left: 0em"><span class="linehead"></span>論曰。起殷淨心發誠諦語。自稱我是鄔波索<a 
name="0553a07" id="0553a07"></a>迦。願尊憶持慈悲護念。爾時乃發近事律儀。<a 
name="0553a08" id="0553a08"></a>稱近事等言方發律儀故。以經復說我從今<a 
name="0553a09" id="0553a09"></a>者乃至命終護生言故。若離稱號但受三歸<a 
name="0553a10" id="0553a10"></a>成近事者。自稱我是近事等言便為無用。依<a 
name="0553a11" id="0553a11"></a>何義故說護生言。別解律儀護生得故。然有<a 
name="0553a12" id="0553a12"></a>別誦言捨生者。此言意說捨殺生等。略去殺<a 
name="0553a13" id="0553a13"></a>等但說捨生。彼雖已得近事律儀。為令了知<a 
name="0553a14" id="0553a14"></a>所應學處故。復為說離殺生等五種戒相。令<a 
name="0553a15" id="0553a15"></a>識堅持如得苾芻具足戒已。說重學處令識<a 
name="0553a16" id="0553a16"></a>堅持勤策亦然。此亦應爾。是故近事必具律<a 
name="0553a17" id="0553a17"></a>儀。非受三歸即成近事。頌曰。</p><a 
name="0553a18" id="0553a18"></a><p>　<span class="lg">若皆具律儀　　何言一分等<a 
name="0553a19" id="0553a19"></a><br>　約能持故說</span></p><a 
name="0553a20" id="0553a20"></a><p style="text-indent: 0em; margin-left: 0em"><span class="linehead"></span>論曰。經部於前所說義理心不生喜。復設是<a 
name="0553a21" id="0553a21"></a>難若諸近事皆具律儀。何緣世尊言有四種。<a 
name="0553a22" id="0553a22"></a>一能學一分。二能學少分。三能學多分。四能<a 
name="0553a23" id="0553a23"></a>學滿分。豈不由此且已證成。非唯三歸即成<a 
name="0553a24" id="0553a24"></a>近事。謂若別有但受三歸即成近事。如是近<a 
name="0553a25" id="0553a25"></a>事非前所說四種所收。應更說有第五近事。<a 
name="0553a26" id="0553a26"></a>此於學處全無所學。亦應說為一近事故。佛<a 
name="0553a27" id="0553a27"></a>觀近事非離律儀。故契經中唯說四種。雖諸<a 
name="0553a28" id="0553a28"></a>近事皆具律儀。然約能持故說四種。謂雖具<a 
name="0553a29" id="0553a29"></a>受五支律儀。而後遇緣或便毀缺。其中或有<a 
name="0553b01" id="0553b01"></a>於諸學處能持一分。乃至或有具持五支故<a 
name="0553b02" id="0553b02"></a>作是說。能持先所受故說能學言。不爾應言<a 
name="0553b03" id="0553b03"></a>受一分等。故此四種但據能持。經主此中作<a 
name="0553b04" id="0553b04"></a>如是說。如是所執違越契經。如何違經。謂無<a 
name="0553b05" id="0553b05"></a>經說自稱我是近事等言便發五戒。此經不<a 
name="0553b06" id="0553b06"></a>說我從今者乃至命終捨生言故。經如何說<a 
name="0553b07" id="0553b07"></a>如大名經。唯此經中說近事相。餘經不爾故<a 
name="0553b08" id="0553b08"></a>違越經。然餘經說。我從今時乃至命終捨生<a 
name="0553b09" id="0553b09"></a>歸淨。是歸三寶發誠信言。此中顯示已見諦<a 
name="0553b10" id="0553b10"></a>者由得證淨。舉命自要表於正法深懷愛重。<a 
name="0553b11" id="0553b11"></a>乃至為救自生命緣。終不捨於如來正法。非<a 
name="0553b12" id="0553b12"></a>彼為欲說近事相。故說如是捨生等言。未審<a 
name="0553b13" id="0553b13"></a>此中經主說意。為欲勸勵我國諸師。受持外<a 
name="0553b14" id="0553b14"></a>方經部所誦。為受持佛所說契經。然有眾經<a 
name="0553b15" id="0553b15"></a>不違正理。外方經部曾不受持。有阿笈摩越<a 
name="0553b16" id="0553b16"></a>於總頌。彼率意造還自受持。經主豈容令我<a 
name="0553b17" id="0553b17"></a>國內善鑒聖教諸大論師。同彼背真受持偽<a 
name="0553b18" id="0553b18"></a>教。且經所說我從今時。乃至命終捨生等者。<a 
name="0553b19" id="0553b19"></a>何理唯說得證淨人。非諸異生亦立此誓。諸<a 
name="0553b20" id="0553b20"></a>異生類將受律儀。亦有如斯堅固意樂。乃至<a 
name="0553b21" id="0553b21"></a>為救自生命緣。終不虧違所受學處。如斯誓<a 
name="0553b22" id="0553b22"></a>受世現可得。然此文句大名經中。現有受持<a 
name="0553b23" id="0553b23"></a>不違正理。故不應捨所誦正文。設大名經無<a 
name="0553b24" id="0553b24"></a>此文句。於我宗義亦無所違。非我宗言說此<a 
name="0553b25" id="0553b25"></a>文句。究竟方發近事律儀。由說自稱我是近<a 
name="0553b26" id="0553b26"></a>事。請持護念便發律儀。以自發言表為弟子。<a 
name="0553b27" id="0553b27"></a>如大迦葉得具足戒世尊既說鄔波索迦。應<a 
name="0553b28" id="0553b28"></a>具受持五種學處。彼說我是鄔波索迦。必具<a 
name="0553b29" id="0553b29"></a>律儀何勞致惑。如稱我是國大軍師。彼必具<a 
name="0553c01" id="0553c01"></a>閑兵將事業。依如是喻智者應思。如是分明<a 
name="0553c02" id="0553c02"></a>無過理教。若不忍受知奈之何。又經主言。約<a 
name="0553c03" id="0553c03"></a>持犯戒說一分等。尚不應問況應為答。誰有<a 
name="0553c04" id="0553c04"></a>已解近事律儀必具五支。而不能解於所學<a 
name="0553c05" id="0553c05"></a>處持一非餘。乃至具持名一分等。由彼未解<a 
name="0553c06" id="0553c06"></a>近事律儀受量少多故應請問。凡有幾種鄔<a 
name="0553c07" id="0553c07"></a>波索迦能學學處。答言有四鄔波索迦。謂能<a 
name="0553c08" id="0553c08"></a>學一分等猶未能了。復問何名能學一分。乃至<a 
name="0553c09" id="0553c09"></a>廣說此全無理。唯對法宗所說理中應問答<a 
name="0553c10" id="0553c10"></a>故。雖知近事必具律儀而未了知。隨犯一種<a 
name="0553c11" id="0553c11"></a>為越一切為一非餘。由有此疑故應請問。諸<a 
name="0553c12" id="0553c12"></a>部若有未見此文。於此義中迄今猶諍。若異<a 
name="0553c13" id="0553c13"></a>此者佛經數言。鄔波索迦具五學處。誰有於<a 
name="0553c14" id="0553c14"></a>此已善了知。而復懷疑問受多少。設許爾者<a 
name="0553c15" id="0553c15"></a>疑問相違。謂彼本疑受量多少。而問有幾能<a 
name="0553c16" id="0553c16"></a>學學處。答學一分等豈除本所疑。故彼義中<a 
name="0553c17" id="0553c17"></a>不應問答。經主於此不正尋思。於諍理中懷<a 
name="0553c18" id="0553c18"></a>朋黨執。翻言對法所說義中。問尚不應況應<a 
name="0553c19" id="0553c19"></a>為答。有餘師說。由別契經證離律儀亦成近<a 
name="0553c20" id="0553c20"></a>事。如契經說齊何名為鄔波索迦尸羅圓滿。<a 
name="0553c21" id="0553c21"></a>謂有近事能斷殺生能離殺生乃至飲酒。故<a 
name="0553c22" id="0553c22"></a>知近事有闕律儀。彼於此經甚迷義意。此經<a 
name="0553c23" id="0553c23"></a>意說無漏尸羅。以此中無盡壽聲故。又如經<a 
name="0553c24" id="0553c24"></a>說齊何名為鄔波索迦信根圓滿。謂有近事<a 
name="0553c25" id="0553c25"></a>於如來所住有根信乃至廣說。不可說有鄔波<a 
name="0553c26" id="0553c26"></a>索迦此信不成即全無信。如此經說信圓滿言<a 
name="0553c27" id="0553c27"></a>但約無漏。故知所說戒。圓滿言非據有漏。但<a 
name="0553c28" id="0553c28"></a>據無漏說如是言。是故不應引此經說。證有<a 
name="0553c29" id="0553c29"></a>近事不具律儀。無漏戒中無離飲酒。故此所<a 
name="0554a01" id="0554a01"></a>釋。理必不然。此難不然。此經顯說無漏戒<a 
name="0554a02" id="0554a02"></a>體有勝能故。謂佛顯示無漏戒力。能令所受<a 
name="0554a03" id="0554a03"></a>近事律儀。乃至遮戒亦定無犯。故此經約無<a 
name="0554a04" id="0554a04"></a>漏尸羅說離飲酒亦無有失。故契經說見圓<a 
name="0554a05" id="0554a05"></a>滿者。終不故思犯諸學處。或此經說尸羅圓<a 
name="0554a06" id="0554a06"></a>滿。欲顯尸羅遍清淨義。謂於五戒全無毀缺。<a 
name="0554a07" id="0554a07"></a>方名尸羅遍清淨者。依遍清淨立圓滿名。若<a 
name="0554a08" id="0554a08"></a>決定無離戒近事。便違經說。或有一類具信<a 
name="0554a09" id="0554a09"></a>非戒鄔波索迦。此不相違此說近事不能具<a 
name="0554a10" id="0554a10"></a>足。持五戒者名為具信非具尸羅。或此具言<a 
name="0554a11" id="0554a11"></a>顯可讚義。如言此劍磨已具色。非此未磨色<a 
name="0554a12" id="0554a12"></a>全非有。戒亦應爾可讚名具。戒具眾德立<a 
name="0554a13" id="0554a13"></a>可讚名。與此相違名不具戒。若闕律儀亦名<a 
name="0554a14" id="0554a14"></a>近事。苾芻勤策闕亦應成。然經主言何緣不<a 
name="0554a15" id="0554a15"></a>許。由佛教力施設不同。雖闕律儀而成近事。<a 
name="0554a16" id="0554a16"></a>苾芻勤策要具律儀。此率己情無經說故。彼<a 
name="0554a17" id="0554a17"></a>前已說唯大名經說近事相餘經不爾。今應<a 
name="0554a18" id="0554a18"></a>定說世尊於何說離律儀而成近事。曾聞經<a 
name="0554a19" id="0554a19"></a>部有作是執。亦有無戒勤策苾芻。彼執便同<a 
name="0554a20" id="0554a20"></a>布剌拏等諸外道見非佛法宗。一切律儀品<a 
name="0554a21" id="0554a21"></a>類等不。品類非等有三品故。下中上別隨何<a 
name="0554a22" id="0554a22"></a>故成。頌曰。</p><a 
name="0554a23" id="0554a23"></a><p>　<span class="lg">下中上隨心</span></p><a 
name="0554a24" id="0554a24"></a><p style="text-indent: 0em; margin-left: 0em"><span class="linehead"></span>論曰。八眾所受別解脫戒。隨受心力成上中<a 
name="0554a25" id="0554a25"></a>下。由如是理諸阿羅漢。或有成就下品律儀。<a 
name="0554a26" id="0554a26"></a>然諸異生或成上品。此中上座作是撥言。如<a 
name="0554a27" id="0554a27"></a>是所宗違正理教。若必爾者是則應無勇猛<a 
name="0554a28" id="0554a28"></a>正勤修持禁戒。世尊亦說軌則所行皆得圓<a 
name="0554a29" id="0554a29"></a>滿。於微細罪見大怖畏。此但為持如先所得<a 
name="0554b01" id="0554b01"></a>令不毀壞。故應發起勇猛正勤。非由修持令<a 
name="0554b02" id="0554b02"></a>下中品轉成中上。亦非由起勇猛正勤。便捨<a 
name="0554b03" id="0554b03"></a>下中得中上戒。由此即釋所引契經。亦但就<a 
name="0554b04" id="0554b04"></a>持如先所得。能於毀犯微細罪中見大怖畏<a 
name="0554b05" id="0554b05"></a>故作是說。不言由此令戒漸增。又彼所言諸<a 
name="0554b06" id="0554b06"></a>有為法剎那不住。故所受戒由眾緣力及阿<a 
name="0554b07" id="0554b07"></a>世耶。從下生中從中生上此亦非理。所受律<a 
name="0554b08" id="0554b08"></a>儀依殊勝緣方得生故。謂所受戒必託受緣。<a 
name="0554b09" id="0554b09"></a>得已無容數數重受。若先受已後離受緣。汎<a 
name="0554b10" id="0554b10"></a>遇餘緣可更得者。先未受戒汎遇餘緣。亦應<a 
name="0554b11" id="0554b11"></a>可得無差別故。雖諸有為皆託緣起。而戒必<a 
name="0554b12" id="0554b12"></a>託。殊勝緣生。故彼所言定不應理。依何義說<a 
name="0554b13" id="0554b13"></a>鄔波索迦彼先歸依佛法僧寶。親近承事所<a 
name="0554b14" id="0554b14"></a>尊重師。便獲尸羅故名近事。或能習近如理<a 
name="0554b15" id="0554b15"></a>所為。壞惡事業故名近事。或能親近事佛為<a 
name="0554b16" id="0554b16"></a>師故名近事。分同諸佛得淨尸羅善意樂故。<a 
name="0554b17" id="0554b17"></a>如有頌言。</p><a 
name="0554b18" id="0554b18"></a><p>　<span class="lg">居遠而近佛　　由勤勇歸禮<a 
name="0554b19" id="0554b19"></a><br>　有悲離惡想　　故名為近事</span></p><a 
name="0554b20" id="0554b20"></a><p style="text-indent: 0em; margin-left: 0em"><span class="linehead"></span>今應思擇。無智世間所事種種諸天神眾。為<a 
name="0554b21" id="0554b21"></a>諸近事應禮彼天。如禮世尊為不應禮。何緣<a 
name="0554b22" id="0554b22"></a>於此欻爾生疑。以於世間現有一類。事邪天<a 
name="0554b23" id="0554b23"></a>愛染習其心。樂率己情作諸事業。不依理教<a 
name="0554b24" id="0554b24"></a>妄作是言。鄔波索迦應禮天眾。佛聽許故。謂<a 
name="0554b25" id="0554b25"></a>佛聽許供養天神。故契經言供養天者名奉<a 
name="0554b26" id="0554b26"></a>佛教。又隨念故謂世尊說應隨念天故應禮<a 
name="0554b27" id="0554b27"></a>天。如說隨念佛法僧寶。又不遮故。謂無經<a 
name="0554b28" id="0554b28"></a>遮鄔波索迦禮諸天眾。又有恩故。謂彼諸天<a 
name="0554b29" id="0554b29"></a>承奉合儀能與恩福。又能損故。謂彼天神承<a 
name="0554c01" id="0554c01"></a>奉失儀能為大損。故諸近事應禮天神。略敘<a 
name="0554c02" id="0554c02"></a>彼宗所說如是此皆非理。且彼所言佛聽許<a 
name="0554c03" id="0554c03"></a>故。應禮天者佛意不然簡別說故。謂彼經說<a 
name="0554c04" id="0554c04"></a>諸淨施主。於諸應受祠祀天神。於時時間應<a 
name="0554c05" id="0554c05"></a>以三事無倒供養以禮承奉。彼於施主必起<a 
name="0554c06" id="0554c06"></a>善心。哀愍護念令無損惱。一於時時應施嚴<a 
name="0554c07" id="0554c07"></a>淨。二於時時應施供具。三於時時應施頌願。<a 
name="0554c08" id="0554c08"></a>以標三事為決定因。證知世尊除三事外。凡<a 
name="0554c09" id="0554c09"></a>所施作皆非所許。非標數名便顯定義。如說<a 
name="0554c10" id="0554c10"></a>地動不犯等言。謂如經言四因緣故大地震<a 
name="0554c11" id="0554c11"></a>動。非不更有四因緣外地動因緣。又如經言<a 
name="0554c12" id="0554c12"></a>諸阿羅漢。能於五處畢竟不犯。非不更有餘<a 
name="0554c13" id="0554c13"></a>不犯處。又如經說在家出家於五處中應數<a 
name="0554c14" id="0554c14"></a>觀察。非不更有餘處應觀。如是等言其類非<a 
name="0554c15" id="0554c15"></a>一。此亦應爾非決定因。此救不然如動地等。<a 
name="0554c16" id="0554c16"></a>餘經說有不可得故。此標定數非於餘經。有<a 
name="0554c17" id="0554c17"></a>不定言如動地等。以此為證知此經中標列<a 
name="0554c18" id="0554c18"></a>數名顯決定理。除此餘理無容有故。或應<a 
name="0554c19" id="0554c19"></a>所說蘊處界等如此數名皆成不定。或如所<a 
name="0554c20" id="0554c20"></a>說蘊處界等。動地因等數亦應定。何緣一類<a 
name="0554c21" id="0554c21"></a>標列數名。所顯義中或定不定。以於餘處除<a 
name="0554c22" id="0554c22"></a>此所明或不見餘或見餘故。若一切處以言<a 
name="0554c23" id="0554c23"></a>說同執事皆等便成大過。若謂經說供養等<a 
name="0554c24" id="0554c24"></a>言。即已顯成應禮拜者。則佛應遣諸天神<a 
name="0554c25" id="0554c25"></a>眾。亦應禮拜能祠施主。如彼經言諸天神眾。<a 
name="0554c26" id="0554c26"></a>既被供養及承奉已。應反供養等以報施主<a 
name="0554c27" id="0554c27"></a>恩。是故此中但據隨彼所樂欲事。皆正供承<a 
name="0554c28" id="0554c28"></a>名供養等非申禮敬。諸天神眾於近事邊無<a 
name="0554c29" id="0554c29"></a>敢希求禮敬事故。如國君主於諸苾芻。定<a 
name="0555a01" id="0555a01"></a>無希求禮敬事者。懼損功德及壽命故。如契<a 
name="0555a02" id="0555a02"></a>經說毘沙門天。請大目連舍利子等五百聖<a 
name="0555a03" id="0555a03"></a>眾。至自宮中。設供養已請施頌願。復請從今<a 
name="0555a04" id="0555a04"></a>諸出家者及近事等。至我寺中一切皆應施<a 
name="0555a05" id="0555a05"></a>我頌願。我等眷屬亦從今時每以專誠護持<a 
name="0555a06" id="0555a06"></a>正法。令佛弟子出家在家。於一切時恒無惱<a 
name="0555a07" id="0555a07"></a>害。時二大聖許其所請。遍告一切出家在家<a 
name="0555a08" id="0555a08"></a>諸有受持佛禁戒者。從今以去至天寺中皆<a 
name="0555a09" id="0555a09"></a>應如法施天頌願。然未曾令合掌敬禮。由此<a 
name="0555a10" id="0555a10"></a>等證定知世尊於此經中非許禮敬。言隨念<a 
name="0555a11" id="0555a11"></a>故應禮天者。亦不應理迷經義故。謂經意說<a 
name="0555a12" id="0555a12"></a>應作念言。彼諸有情成就信等。從此捨命已<a 
name="0555a13" id="0555a13"></a>得上生四大王天及餘天眾。我亦成就信等<a 
name="0555a14" id="0555a14"></a>善法亦應同彼當得生天。令隨念天與己同<a 
name="0555a15" id="0555a15"></a>德。非令禮敬名隨念天。故引此經於彼非證<a 
name="0555a16" id="0555a16"></a>言不遮故。應禮天者亦不應理義已遮故。經<a 
name="0555a17" id="0555a17"></a>唯許三事供養天神。豈不此定言已遮禮敬。<a 
name="0555a18" id="0555a18"></a>又准略說毘柰耶中亦已義遮禮天神故。謂<a 
name="0555a19" id="0555a19"></a>佛曾說略毘柰耶告諸苾芻。我隨文句所遮<a 
name="0555a20" id="0555a20"></a>制者皆不應行。所開許者汝等應行。若非所<a 
name="0555a21" id="0555a21"></a>遮非所開許順穢違淨皆不應行。順淨違穢汝<a 
name="0555a22" id="0555a22"></a>等應行。既執如來不遮近事禮諸天眾。亦不<a 
name="0555a23" id="0555a23"></a>曾見開許近事禮諸天神。豈不此應第三聚<a 
name="0555a24" id="0555a24"></a>攝。然諸近事若禮天神。如是所為順穢違淨。<a 
name="0555a25" id="0555a25"></a>理應是佛所不許行。是則還成佛已遮制言<a 
name="0555a26" id="0555a26"></a>不遮故。因不極成何緣禮天順穢違淨。以若<a 
name="0555a27" id="0555a27"></a>近事樂禮天神。便與外道等無差別。愛樂<a 
name="0555a28" id="0555a28"></a>邪徒所作業故。又若近事禮敬天神。則應愛<a 
name="0555a29" id="0555a29"></a>重讚天邪論。便與愛樂敬天邪徒同稟尸羅<a 
name="0555b01" id="0555b01"></a>作諸勞侶。由此方便習近邪師。墮惡趣因漸<a 
name="0555b02" id="0555b02"></a>堅增盛。從此展轉乃至多生亦樂多行如是<a 
name="0555b03" id="0555b03"></a>邪行。又若禮敬諸邪天神。因此便憎如來<a 
name="0555b04" id="0555b04"></a>聖教。以無不敬邪天神者。聞佛功德生憤恚<a 
name="0555b05" id="0555b05"></a>心。乍可處中心無憎愛。又於過失禮敬持心<a 
name="0555b06" id="0555b06"></a>必定怨嫌敬功德者。何緣信奉大力天神而<a 
name="0555b07" id="0555b07"></a>說名為敬過失者。以彼禮敬恒樂於他。摧伏<a 
name="0555b08" id="0555b08"></a>背恩害諂誑等。有過失境為增上故。由此唯<a 
name="0555b09" id="0555b09"></a>有無聞愚夫。於彼天神深生敬愛。若諸賢聖<a 
name="0555b10" id="0555b10"></a>唯於斷滅遠離寂靜。大智悲等眾德集成。諸<a 
name="0555b11" id="0555b11"></a>佛世尊深生敬愛。依如是義故有。頌言。</p><a 
name="0555b12" id="0555b12"></a><p>　<span class="lg">貧賤有希怖　　愚類敬天神<a 
name="0555b13" id="0555b13"></a><br>　富貴無悕求　　智人唯敬佛</span></p><a 
name="0555b14" id="0555b14"></a><p style="text-indent: 0em; margin-left: 0em"><span class="linehead"></span>又若近事禮敬天神。引多有情作大衰損。謂<a 
name="0555b15" id="0555b15"></a>事天者咸作是言。鄔波索迦深閑佛教。現來<a 
name="0555b16" id="0555b16"></a>禮敬我所事天。必於天神有懷敬信。善哉我<a 
name="0555b17" id="0555b17"></a>等無倒歸依。又諸世間樂觀察者。推尋佛教<a 
name="0555b18" id="0555b18"></a>未究其真。<span class="gaiji">&#x89A9;<!--gaiji,睹,1[者*見],2&#x89A9;,3--></span>此便生如是僻執。佛教應似世<a 
name="0555b19" id="0555b19"></a>間書傳。不能決定辯真義理。乃令如是解佛<a 
name="0555b20" id="0555b20"></a>教人。還來歸依諸天神眾。引如是等無量有<a 
name="0555b21" id="0555b21"></a>情。令增邪執名大衰損。近事如是禮敬天神。<a 
name="0555b22" id="0555b22"></a>違淨順穢佛所遮止。故不應言不遮止故。又<a 
name="0555b23" id="0555b23"></a>不遮止非應作因。如佛不遮苾芻捨戒。以曾<a 
name="0555b24" id="0555b24"></a>無處佛作是言。苾芻不應捨所學戒。非於捨<a 
name="0555b25" id="0555b25"></a>戒佛曾不遮。則諸苾芻法應捨戒。故不應說<a 
name="0555b26" id="0555b26"></a>鄔波索迦應禮天神。佛不遮故言有恩故應<a 
name="0555b27" id="0555b27"></a>禮天者亦不應理聞有怨故。傳聞熱病老死<a 
name="0555b28" id="0555b28"></a>等苦。亦有是彼天神所作。不應定說於世有<a 
name="0555b29" id="0555b29"></a>恩。又婆羅門長者居士。於苾芻眾佛說有恩。<a 
name="0555c01" id="0555c01"></a>供給命緣令無乏故。豈苾芻眾應禮施主。既<a 
name="0555c02" id="0555c02"></a>不應禮一切有恩。故所立因有不定失。又諸<a 
name="0555c03" id="0555c03"></a>含識皆悉受用。自業所招諸異熟果。是故所<a 
name="0555c04" id="0555c04"></a>說所事天神於世有恩有不成失。由此亦破<a 
name="0555c05" id="0555c05"></a>能損故因。一切有情皆依自業。說誰有力能<a 
name="0555c06" id="0555c06"></a>損於誰。又彼於他既能為損。誰有智者愛敬<a 
name="0555c07" id="0555c07"></a>己怨。世有善人能益他者諸蒙益者應敬彼<a 
name="0555c08" id="0555c08"></a>人。是諸天神性多憤恚。恒樂損惱他諸有情。<a 
name="0555c09" id="0555c09"></a>如嫉己怨不應敬禮。故彼所說成相違因。又<a 
name="0555c10" id="0555c10"></a>見世間歸敬天者。天神於彼有時作衰。亦有<a 
name="0555c11" id="0555c11"></a>有情不敬天者。天神於彼不能為害。故彼所<a 
name="0555c12" id="0555c12"></a>說非敬天因。若謂如王亦不應理。世間依屬<a 
name="0555c13" id="0555c13"></a>法應爾故。非諸近事繫屬天神。自是邪徒相<a 
name="0555c14" id="0555c14"></a>率歸附。世間君主眾所依投。非出家人皆應<a 
name="0555c15" id="0555c15"></a>致敬。是故近事不應敬禮一切天神。理極成<a 
name="0555c16" id="0555c16"></a>立。</p><a 
name="0555c17" id="0555c17"></a><p><span class="juanname">阿毘達磨順正理論卷第三十七</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 Rev. 1.21 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_037 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
</html>
