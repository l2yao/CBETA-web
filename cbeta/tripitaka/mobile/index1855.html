<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_018 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga987a.gif?utmac=MO-30696269-4&amp;utmn=2081563400&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29&amp;utmp=%2Fmobile%2Findex.php%3Findex%3DT29n1562_018&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexdc97.html?index=T29n1562_017" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 18 卷</p>
	<a href="index7436.html?index=T29n1562_019" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷18]">　
<a 
name="0435c01" id="0435c01"></a><a 
name="0435c02" id="0435c02"></a><p><span class="juanname">阿毘達磨順正理論卷第十八</span></p><a 
name="0435c03" id="0435c03"></a><a 
name="0435c04" id="0435c04"></a><p style="margin-left: 4em"><span class="byline">尊者眾賢造</span></p><a 
name="0435c05" id="0435c05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0435c06" id="0435c06"></a><p style="margin-left: 3em"><span class="headname">辯差別品第二之十</span></p><a 
name="0435c07" id="0435c07"></a><p style="text-indent: 0em; margin-left: 0em"><span class="linehead"></span>因離繫果。傍論已周。本所明今當說。於當所<a 
name="0435c08" id="0435c08"></a>辯異熟等流離繫士用及增上果。如是五果。<a 
name="0435c09" id="0435c09"></a>對前六因。當言何果何因所得。頌曰。</p><a 
name="0435c10" id="0435c10"></a><p>　<span class="lg">後因果異熟　　前因增上果<a 
name="0435c11" id="0435c11"></a><br>　同類遍等流　　俱相應士用</span></p><a 
name="0435c12" id="0435c12"></a><p style="text-indent: 0em; margin-left: 0em"><span class="linehead"></span>論曰。於五果中。第三離繫。非生因得。故此不<a 
name="0435c13" id="0435c13"></a>論且辯六因。得餘四果。言後因者。謂異熟因。<a 
name="0435c14" id="0435c14"></a>於因頌中。最後說故。初異熟果。此因所得。有<a 
name="0435c15" id="0435c15"></a>言異熟從異熟生。故此不應名無異熟。彼言<a 
name="0435c16" id="0435c16"></a>非理。同類異熟二因所生。義各別故。謂前異<a 
name="0435c17" id="0435c17"></a>熟。為同類因生後異熟。為等流果。即後異熟。<a 
name="0435c18" id="0435c18"></a>由先業成。能成諸業。名異熟因。所成異熟。即<a 
name="0435c19" id="0435c19"></a>異熟果。二因體異。二果義分。因果類殊。無相<a 
name="0435c20" id="0435c20"></a>雜過。然異熟體。如熟飲食。於生異熟。無勝功<a 
name="0435c21" id="0435c21"></a>能。故唯不善。及善有漏。是異熟因。名有異<a 
name="0435c22" id="0435c22"></a>熟。言前因者。謂能作因。於因頌中。最初說<a 
name="0435c23" id="0435c23"></a>故。後增上果。此因所得。增上之果。名增上<a 
name="0435c24" id="0435c24"></a>果。唯無障住。有何增上。豈不即由無障住<a 
name="0435c25" id="0435c25"></a>故說為增上。何勞徵詰。又先已辯。能作因<a 
name="0435c26" id="0435c26"></a>中。說能作因亦有勝力。謂眼識等。於正生時。<a 
name="0435c27" id="0435c27"></a>耳等展轉。有增上力。聞已便生欣見欲故。於<a 
name="0435c28" id="0435c28"></a>器世界諸物生時。諸有情業。有增上力。諸可<a 
name="0435c29" id="0435c29"></a>愛果。於不善業。不可愛果。於諸善業。亦有展<a 
name="0436a01" id="0436a01"></a>轉增上生用此等增上。如應當思。同類遍行。<a 
name="0436a02" id="0436a02"></a>得等流果。果似因故。名為等流。如是二因。果<a 
name="0436a03" id="0436a03"></a>相相似。故因雖二。其果唯一。俱有相應。得<a 
name="0436a04" id="0436a04"></a>士用果。非越士體有別士用。即此所得。名士<a 
name="0436a05" id="0436a05"></a>用果。此士用名。為目何法。即目諸法所有<a 
name="0436a06" id="0436a06"></a>功能。如是冥符後頌文說。若因彼力生。是果<a 
name="0436a07" id="0436a07"></a>名士用。然經主謂此士用名即目諸法所有<a 
name="0436a08" id="0436a08"></a>作用。是則彼應作如是說。同牽一果。故名士<a 
name="0436a09" id="0436a09"></a>用。若爾唯應無間隔越有士用果。俱生中無。<a 
name="0436a10" id="0436a10"></a>非俱生中可有一切皆共同得一士用果。自<a 
name="0436a11" id="0436a11"></a>體不因自力生故。亦不可說各別牽果。勿俱<a 
name="0436a12" id="0436a12"></a>有因非一果故。此中士用士力士能士之勢<a 
name="0436a13" id="0436a13"></a>分。義皆無別。諸法功能。如士用故。名為士<a 
name="0436a14" id="0436a14"></a>用如勇健人。似師子故。名為師子。豈不同<a 
name="0436a15" id="0436a15"></a>類遍行二因無間所生亦士用果。然等流果。<a 
name="0436a16" id="0436a16"></a>二因無間所生諸法。或是或非。一切決定。名<a 
name="0436a17" id="0436a17"></a>士用果。何故但說俱有相應得士用果。非同<a 
name="0436a18" id="0436a18"></a>類遍行。唯此二因。具足能得俱生無間二士<a 
name="0436a19" id="0436a19"></a>用果。非前二因。是故不說。成等流果唯似自<a 
name="0436a20" id="0436a20"></a>因。同類遍行果唯相似。故彼二果。唯名等流。<a 
name="0436a21" id="0436a21"></a>餘非等流。非二因得。又士用果。俱者義強。俱<a 
name="0436a22" id="0436a22"></a>有相應。獨能獲得俱士用果。是故偏說。又同<a 
name="0436a23" id="0436a23"></a>類因。雖亦能得所生無間諸士用果。而非一<a 
name="0436a24" id="0436a24"></a>切皆能定得。以阿羅漢最後諸蘊無無間生<a 
name="0436a25" id="0436a25"></a>士用果故。俱有相應二因。決定得士用果。是<a 
name="0436a26" id="0436a26"></a>故偏說。有餘師言。能作因等。亦有能得士用<a 
name="0436a27" id="0436a27"></a>果義非異熟因。俱生無間二士用果。此所無<a 
name="0436a28" id="0436a28"></a>故。有餘師說此異熟因。亦有隔越遠士用果。<a 
name="0436a29" id="0436a29"></a>譬如農夫所收果實。已辯因果相對決定。今<a 
name="0436b01" id="0436b01"></a>當正辯果相差別。異熟等果。其相云何。頌<a 
name="0436b02" id="0436b02"></a>曰。</p><a 
name="0436b03" id="0436b03"></a><p>　<span class="lg">異熟無記法　　有情有記生<a 
name="0436b04" id="0436b04"></a><br>　等流似自因　　離繫由慧盡<a 
name="0436b05" id="0436b05"></a><br>　若因彼力生　　是果名士用<a 
name="0436b06" id="0436b06"></a><br>　除前有為法　　有為增上果</span></p><a 
name="0436b07" id="0436b07"></a><p style="text-indent: 0em; margin-left: 0em"><span class="linehead"></span>論曰。唯於無覆無記法中。有異熟果。若爾則<a 
name="0436b08" id="0436b08"></a>應非有情數亦是異熟。為欲簡彼說有情言。<a 
name="0436b09" id="0436b09"></a>唯於有情。有異熟故。若爾於彼有情數中。長<a 
name="0436b10" id="0436b10"></a>養等流。應是異熟。又為簡彼。說有記生。一切<a 
name="0436b11" id="0436b11"></a>不善。及善有漏。能記異熟。故名有記。從彼後<a 
name="0436b12" id="0436b12"></a>時。異熟方起。非俱無間名有記生。如是名為<a 
name="0436b13" id="0436b13"></a>異熟果相。豈不異熟亦以前位異熟果體為<a 
name="0436b14" id="0436b14"></a>同類因。是前異熟等流果故。則應亦說從無<a 
name="0436b15" id="0436b15"></a>記生。是等流性。如何乃說從有記生。非等流<a 
name="0436b16" id="0436b16"></a>性。無如是失。異熟果體。由同類因。相有雜<a 
name="0436b17" id="0436b17"></a>亂。由異熟因。相無雜亂。是故但說從有記生<a 
name="0436b18" id="0436b18"></a>由此准知。非等流性以等流果與因相似有<a 
name="0436b19" id="0436b19"></a>雜亂故若異熟果。與因相殊。無雜亂故。非有<a 
name="0436b20" id="0436b20"></a>情數亦從業生。何故不說為異熟果。此不應<a 
name="0436b21" id="0436b21"></a>難。唯不共業所得之果。名異熟故。何故非情。<a 
name="0436b22" id="0436b22"></a>非唯不共業所得果。以非情法餘可於中共<a 
name="0436b23" id="0436b23"></a>受用故。豈不大梵所住非情是別業果。亦應<a 
name="0436b24" id="0436b24"></a>說彼名業異熟。何乃言非。有作是言。大梵住<a 
name="0436b25" id="0436b25"></a>處。一切大梵業增上生。有餘復言。大梵住處。<a 
name="0436b26" id="0436b26"></a>相續未壞。餘可於中有受用理。故非不共。如<a 
name="0436b27" id="0436b27"></a>何一物。無量有情業所共感。豈不已說。餘可<a 
name="0436b28" id="0436b28"></a>於中共受用故。若非情果不共業招。應隨異<a 
name="0436b29" id="0436b29"></a>熟俱時起盡。又世現見國主崩時。所王國土。<a 
name="0436c01" id="0436c01"></a>猶相續住。若所王國唯主業招。非餘有情業<a 
name="0436c02" id="0436c02"></a>共感者。餘應不可於中受用。又若非情別業<a 
name="0436c03" id="0436c03"></a>所感。則應一一諸有情身所居室宅園林池<a 
name="0436c04" id="0436c04"></a>沼城郭山川悉皆各異而實不爾。故知一物<a 
name="0436c05" id="0436c05"></a>無量有情業所共感。豈不業體有種種故應<a 
name="0436c06" id="0436c06"></a>不能招無種種果云何可說無量有情多業同<a 
name="0436c07" id="0436c07"></a>招非情一物。無如是失。譬如芽等。觀自類<a 
name="0436c08" id="0436c08"></a>因。而成一故。謂如芽等。雖因地水時分人功<a 
name="0436c09" id="0436c09"></a>糞等力起。而觀自類因故成一。非觀地等因<a 
name="0436c10" id="0436c10"></a>故成多。如是非情。觀自因故。體成一物。非由<a 
name="0436c11" id="0436c11"></a>觀彼無量業故其體成多。又見世間。非種種<a 
name="0436c12" id="0436c12"></a>業生種種果。如何不許種種業生非種種果。<a 
name="0436c13" id="0436c13"></a>業於所感非情果中。有何因用。業於彼果。為<a 
name="0436c14" id="0436c14"></a>能作因。如前已辯。如是已辯異熟果相等流<a 
name="0436c15" id="0436c15"></a>果相今次當辯。似自因法。名等流果。謂似同<a 
name="0436c16" id="0436c16"></a>類遍行二因。如同類因。善染無記。彼等流果。<a 
name="0436c17" id="0436c17"></a>其相亦然。如遍行因。唯是染污彼等流果。其<a 
name="0436c18" id="0436c18"></a>相亦爾。豈不俱起士用果性亦似自因。如何<a 
name="0436c19" id="0436c19"></a>可言似自因法名等流果。無等流果不似自<a 
name="0436c20" id="0436c20"></a>因。有士用果與自因異。故似自因名等流<a 
name="0436c21" id="0436c21"></a>果。定無濫彼士用果失。豈不亦有等流果因。<a 
name="0436c22" id="0436c22"></a>如遍行因。在於異部。用異部法。為等流果。他<a 
name="0436c23" id="0436c23"></a>部等流。自部因性。染污同故。非不相似。其士<a 
name="0436c24" id="0436c24"></a>用果性亦有殊。是故與因非定相似。有餘師<a 
name="0436c25" id="0436c25"></a>釋。似自因言。謂果與因。具二相似。一者體<a 
name="0436c26" id="0436c26"></a>類。二者性類。言體類者。謂受想等。言性類<a 
name="0436c27" id="0436c27"></a>者。謂善染等。若於俱起士用果中。性類雖同。<a 
name="0436c28" id="0436c28"></a>體必有異。受非受等士用果故。若於後起士<a 
name="0436c29" id="0436c29"></a>用果中。體類性類。皆容有異。故不可說果<a 
name="0437a01" id="0437a01"></a>定似因。若等流果。性必似因。於中亦有體似<a 
name="0437a02" id="0437a02"></a>因者。唯等流果。定似自因。故似因言。無相濫<a 
name="0437a03" id="0437a03"></a>失。若遍行因。亦得等流果。何不許此即名同<a 
name="0437a04" id="0437a04"></a>類因於自部果。實即同類因。若望餘部。唯遍<a 
name="0437a05" id="0437a05"></a>非同類。然非遍法。隨其性類。各望自部。唯同<a 
name="0437a06" id="0437a06"></a>類因。若諸遍法。望於他部。同染污類。唯遍行<a 
name="0437a07" id="0437a07"></a>因。此望自部。具二因義。故遍行因。雖得等流<a 
name="0437a08" id="0437a08"></a>果。而不可許即名同類因。如是已辯等流果<a 
name="0437a09" id="0437a09"></a>相。離繫果相。今次當辯。由慧盡法。名離繫<a 
name="0437a10" id="0437a10"></a>果。滅故名盡。擇故名慧。即說擇滅。名離繫<a 
name="0437a11" id="0437a11"></a>果。由擇為因。離諸繫縛。證此滅故。說名為<a 
name="0437a12" id="0437a12"></a>果。如是已辯離繫果相。士用果相。今次當辯。<a 
name="0437a13" id="0437a13"></a>若法因彼勢力所生。即說此法。名士用果。此<a 
name="0437a14" id="0437a14"></a>有四種。俱生無間隔越不生。如前已說。言俱<a 
name="0437a15" id="0437a15"></a>生者。謂同一時。更互為因力所生起。言無間<a 
name="0437a16" id="0437a16"></a>者。謂次後時。由前念因力所生起。如世第一<a 
name="0437a17" id="0437a17"></a>法生苦法智忍。言隔越者。謂隔遠時。展轉為<a 
name="0437a18" id="0437a18"></a>因力所生起。如農夫等於穀麥等。言不生者。<a 
name="0437a19" id="0437a19"></a>所謂涅槃。由無間道力所得故。此既不生。如<a 
name="0437a20" id="0437a20"></a>何可說彼力生故名士用果。現見於得亦說<a 
name="0437a21" id="0437a21"></a>生名。如說我財生是我得財義。若無間道。斷<a 
name="0437a22" id="0437a22"></a>諸隨眠。所證擇滅。如是擇滅。名離繫果及士<a 
name="0437a23" id="0437a23"></a>用果。若無間道。不斷隨眠重證本時所證擇<a 
name="0437a24" id="0437a24"></a>滅。如是擇滅。非離繫果。唯士用果。謂全未離<a 
name="0437a25" id="0437a25"></a>欲界貪者。入見道時。苦法智忍。斷十隨眠。所<a 
name="0437a26" id="0437a26"></a>證擇滅。如是擇滅。名離繫果及士用果。若全<a 
name="0437a27" id="0437a27"></a>已離欲界貪者。入見道時。苦法智忍。不斷隨<a 
name="0437a28" id="0437a28"></a>眠證本擇滅。如是擇滅。非離繫果。先離繫故。<a 
name="0437a29" id="0437a29"></a>是士用果。由此忍力。更起餘得。而重證故。若<a 
name="0437b01" id="0437b01"></a>分已離欲界貪者。入見道時。苦法智忍。於十<a 
name="0437b02" id="0437b02"></a>隨眠。有斷不斷。所證擇滅。有新有本。如其次<a 
name="0437b03" id="0437b03"></a>第。二果一果。如是乃至道法智忍。若全未離<a 
name="0437b04" id="0437b04"></a>已離分離欲界貪者。於八隨眠。全斷不斷。<a 
name="0437b05" id="0437b05"></a>分斷不斷。所證擇滅。有新有本。及有新本。如<a 
name="0437b06" id="0437b06"></a>其次第。二果一果。二果一果。義如前釋。若全<a 
name="0437b07" id="0437b07"></a>未離色無色貪。入見道時。苦類智忍。斷色無<a 
name="0437b08" id="0437b08"></a>色十八隨眠。所證擇滅。如是擇滅。名離繫果<a 
name="0437b09" id="0437b09"></a>及士用果。若分已離色無色貪。入見道時。<a 
name="0437b10" id="0437b10"></a>苦類智忍。於色無色十八隨眠。有斷不斷。所<a 
name="0437b11" id="0437b11"></a>證擇滅。有新有本。如其次第。二果一果。如是<a 
name="0437b12" id="0437b12"></a>乃至道類智忍。若全未離。及分已離色無色<a 
name="0437b13" id="0437b13"></a>貪。於色無色十四隨眠。亦有全斷分斷不斷。<a 
name="0437b14" id="0437b14"></a>所證擇滅。有新有本。如其次第。亦有二果二<a 
name="0437b15" id="0437b15"></a>果一果。義如前釋。於修道中。諸無間道。各隨<a 
name="0437b16" id="0437b16"></a>其義。如例應思。如是已辯離繫果相。增上果<a 
name="0437b17" id="0437b17"></a>相。今次當辯。諸有為法。除在前生。是餘有為<a 
name="0437b18" id="0437b18"></a>之增上果。必無少果在因前生。果在因前。斯<a 
name="0437b19" id="0437b19"></a>有何咎。若未來法。其果已生。是則未來。所作<a 
name="0437b20" id="0437b20"></a>已辦。以無用故。應不更生。非本不生。而可有<a 
name="0437b21" id="0437b21"></a>滅。無生滅故。諸行應常。若謂此應如不生法。<a 
name="0437b22" id="0437b22"></a>雖無生滅。而體非常。此救不然。見彼種類。有<a 
name="0437b23" id="0437b23"></a>生滅故。例不生法。可是無常。若行本來都無<a 
name="0437b24" id="0437b24"></a>生滅。例何可說其體非常。故不成救。士用增<a 
name="0437b25" id="0437b25"></a>上二果差別。云何應知。對作受者。有差別故。<a 
name="0437b26" id="0437b26"></a>應知差別士用果名。唯對作者。增上果名。兼<a 
name="0437b27" id="0437b27"></a>對受者。如穀麥等對諸農夫名士用果。彼力<a 
name="0437b28" id="0437b28"></a>生故。亦增上果。彼受用故。對唯受者。唯增上<a 
name="0437b29" id="0437b29"></a>果。非彼力生。彼受用故。工匠所成。對諸工匠。<a 
name="0437c01" id="0437c01"></a>及對非匠。二果一果。准上應知。餘例皆爾。於<a 
name="0437c02" id="0437c02"></a>上所說六種因中。何位何因取果與果。頌曰。</p><a 
name="0437c03" id="0437c03"></a><p>　<span class="lg">五取果唯現　　二與果亦然<a 
name="0437c04" id="0437c04"></a><br>　過現與二因　　一與唯過去</span></p><a 
name="0437c05" id="0437c05"></a><p style="text-indent: 0em; margin-left: 0em"><span class="linehead"></span>論曰。五因取果。唯於現在。定非過去。彼已取<a 
name="0437c06" id="0437c06"></a>故。亦非未來。彼無用故。言取果者。是能引義。<a 
name="0437c07" id="0437c07"></a>謂引未來令其生等。於同體類。能為種子。於<a 
name="0437c08" id="0437c08"></a>異體類。由同一果。於非一果。由同性類。於異<a 
name="0437c09" id="0437c09"></a>性類。而由有是自聚相續。是故一切皆名能引。<a 
name="0437c10" id="0437c10"></a>如是能引名為取果。此取果用。唯現在有。非<a 
name="0437c11" id="0437c11"></a>於去來。唯此可名有為作用。於六因內簡去<a 
name="0437c12" id="0437c12"></a>何因。而言五因。唯現取果。謂六因內。除能作<a 
name="0437c13" id="0437c13"></a>因。此能作因何緣被簡。有餘師說。此能作因。<a 
name="0437c14" id="0437c14"></a>取果與果時無決定。故取與中。俱不分別。彼<a 
name="0437c15" id="0437c15"></a>說非理。所以者何。此因取果。無非現在。又非<a 
name="0437c16" id="0437c16"></a>不取而有與義。如何乃言時無決定。然能作<a 
name="0437c17" id="0437c17"></a>因。能取果者。定唯現在。與通過現。應如同類。<a 
name="0437c18" id="0437c18"></a>遍行二因。但非一切有增上果。可取或與。故<a 
name="0437c19" id="0437c19"></a>此不說。豈不此因能取果用亦通過去。如何<a 
name="0437c20" id="0437c20"></a>乃言能取果者。定唯現在。故本論中作如是<a 
name="0437c21" id="0437c21"></a>說。過去諸法。為等無間。能生二心。若出無<a 
name="0437c22" id="0437c22"></a>想滅盡定心。由入定心。現在取者。則應二定<a 
name="0437c23" id="0437c23"></a>永不現前。又非不取而有與義。故應取果亦<a 
name="0437c24" id="0437c24"></a>通過去。無如是事。入二定心。唯現在時。能取<a 
name="0437c25" id="0437c25"></a>二定及出心果。然由二定是正所求。必應先<a 
name="0437c26" id="0437c26"></a>起。由此為障。令出定心非於入心無間即起。<a 
name="0437c27" id="0437c27"></a>此義於後當更分別。故上所言。此因取果。無<a 
name="0437c28" id="0437c28"></a>非現在。又非不取而有與義。其理極成。然毘<a 
name="0437c29" id="0437c29"></a>婆沙。有如是說。其能作因。取果與果。俱通過<a 
name="0438a01" id="0438a01"></a>現。理不應然。法居現在。亦如同類遍行二因。<a 
name="0438a02" id="0438a02"></a>總取未來為自果故。俱有相應與果亦爾。唯<a 
name="0438a03" id="0438a03"></a>於現在。由此二因取果與果必俱時故。同類遍<a 
name="0438a04" id="0438a04"></a>行二因與果。通於過現能作因中諸有果者。<a 
name="0438a05" id="0438a05"></a>應同此說。然非一切皆容有果。故此不論同<a 
name="0438a06" id="0438a06"></a>類遍行二因與果。過去可然。現在如何與等<a 
name="0438a07" id="0438a07"></a>流果。有等流果無間生故。謂此二因。有等流<a 
name="0438a08" id="0438a08"></a>果無間生者。即現在時。於無間果。亦取亦與。<a 
name="0438a09" id="0438a09"></a>此果已生。因謝過去。名已取與。若此二因。滅<a 
name="0438a10" id="0438a10"></a>至過去。其等流果。方至生時。則此二因。於正<a 
name="0438a11" id="0438a11"></a>生果。先取今與。言與果者。謂此諸因。正與彼<a 
name="0438a12" id="0438a12"></a>力。令其生等。其能作因。正居現在。彼增上<a 
name="0438a13" id="0438a13"></a>果。有現已生。如眼根等。為能作因。生眼識<a 
name="0438a14" id="0438a14"></a>等。諸增上果。有無間生。如世第一法等為<a 
name="0438a15" id="0438a15"></a>能作因生苦法智忍等。諸增上果。有隔越生。<a 
name="0438a16" id="0438a16"></a>如順解脫分善根等為能作因生三乘菩提盡<a 
name="0438a17" id="0438a17"></a>智等諸增上果。善同類因。有時取果而非與<a 
name="0438a18" id="0438a18"></a>果。應作四句。第一句者。謂斷善根時。最後所<a 
name="0438a19" id="0438a19"></a>捨得。第二句者。謂續善根時。最初所得得。經<a 
name="0438a20" id="0438a20"></a>主於此謬作是言。應說爾時續者前得。今詳<a 
name="0438a21" id="0438a21"></a>彼說。理不應然。所以者何。非唯斷位最後所<a 
name="0438a22" id="0438a22"></a>捨得與今續時初得等流果。以於斷位先已<a 
name="0438a23" id="0438a23"></a>滅得亦與續時得等流故。如何前位多剎那<a 
name="0438a24" id="0438a24"></a>得。為同類因。皆取今得。而於今時。但說最後<a 
name="0438a25" id="0438a25"></a>一剎那得與今得果。是故應如本文為善。第<a 
name="0438a26" id="0438a26"></a>三句者。謂不斷善根。於所餘諸位。第四句者。<a 
name="0438a27" id="0438a27"></a>謂除前相。又於不善同類因中。亦有四句。第<a 
name="0438a28" id="0438a28"></a>一句者。謂離欲貪時最後所捨得。第二句者。<a 
name="0438a29" id="0438a29"></a>謂退離欲時。最初所得得。經主於此亦作是<a 
name="0438b01" id="0438b01"></a>言。應說爾時退者前得。今詳彼說。理亦不然。<a 
name="0438b02" id="0438b02"></a>以有如前所說過故。第三句者。謂未離欲貪。<a 
name="0438b03" id="0438b03"></a>於所餘諸位。第四句者。謂除前相。有覆無記<a 
name="0438b04" id="0438b04"></a>同類因中。亦有四句。於阿羅漢得時退時。未<a 
name="0438b05" id="0438b05"></a>得及餘。如理應說。無覆無記同類因中。有順<a 
name="0438b06" id="0438b06"></a>後句。謂與果時。必亦取果。無覆無記。為同類<a 
name="0438b07" id="0438b07"></a>因。乃至涅槃。恒相續故。或時取果。而非與<a 
name="0438b08" id="0438b08"></a>果。謂阿羅漢最後諸蘊。約有所緣剎那差別。<a 
name="0438b09" id="0438b09"></a>善同類因。應作四句。第一句者。謂善心無間。<a 
name="0438b10" id="0438b10"></a>起染無記心。第二句者。謂與上相違。第三句<a 
name="0438b11" id="0438b11"></a>者。謂善心無間。還起善心。第四句者。謂除前<a 
name="0438b12" id="0438b12"></a>相。不善心等。如其所應。亦有四句。例准應<a 
name="0438b13" id="0438b13"></a>說。異熟與果。唯於過去。由異熟果無與因<a 
name="0438b14" id="0438b14"></a>俱。或無間故。西方諸師。說果有九。前五果<a 
name="0438b15" id="0438b15"></a>外。別立四果。一加行果。謂如無生智等。遠為<a 
name="0438b16" id="0438b16"></a>不淨等果。二安立果。謂如水輪為風輪果。乃<a 
name="0438b17" id="0438b17"></a>至草等為大地果。如是一切所安立法。當知<a 
name="0438b18" id="0438b18"></a>皆為能安立果。三和合果。謂如芽等為時地<a 
name="0438b19" id="0438b19"></a>水種子等果。及眼識等。為眼色明作意等果。<a 
name="0438b20" id="0438b20"></a>四修習果。謂如化心等。為諸靜慮果。如是四<a 
name="0438b21" id="0438b21"></a>果。皆是士用增上果攝。由是故說。果唯有五。<a 
name="0438b22" id="0438b22"></a>說因果已。復應思擇。此中何法幾因所生。應<a 
name="0438b23" id="0438b23"></a>知此中法略有四。謂染污法。異熟生法。初無<a 
name="0438b24" id="0438b24"></a>漏法。三所餘法。餘法者何。謂除異熟。餘無記<a 
name="0438b25" id="0438b25"></a>法。除初無漏。諸餘善法。如是四法。頌曰。</p><a 
name="0438b26" id="0438b26"></a><p>　<span class="lg">染污異熟生　　餘初聖如次<a 
name="0438b27" id="0438b27"></a><br>　除異熟遍二　　及同類餘生<a 
name="0438b28" id="0438b28"></a><br>　此謂心心所　　餘及除相應</span></p><a 
name="0438b29" id="0438b29"></a><p style="text-indent: 0em; margin-left: 0em"><span class="linehead"></span>論曰。諸染污法。除異熟因。餘五因生。由異熟<a 
name="0438c01" id="0438c01"></a>因所生諸法。非染污故。異熟生法。除遍行因。<a 
name="0438c02" id="0438c02"></a>餘五因生。由遍行因所生諸法唯染污故。<a 
name="0438c03" id="0438c03"></a>三所餘法。雙除異熟遍行二因。餘四因生。<a 
name="0438c04" id="0438c04"></a>由所餘法非異熟性故。及非染污故初無漏<a 
name="0438c05" id="0438c05"></a>法。及除同類。及言為顯亦除異熟遍行二因<a 
name="0438c06" id="0438c06"></a>餘三因生。由初無漏無有前生同類法故。及<a 
name="0438c07" id="0438c07"></a>是善故。有餘師言。此中應說諸染污法唯四<a 
name="0438c08" id="0438c08"></a>因生所以者何。遍行因體。離同類因。無別性<a 
name="0438c09" id="0438c09"></a>故。彼言非理。所以者何。若彼不說遍行因者。<a 
name="0438c10" id="0438c10"></a>便為不說餘部染因。若彼不說同類因者。便<a 
name="0438c11" id="0438c11"></a>為不說非遍行法及遍行得諸染法因。然實<a 
name="0438c12" id="0438c12"></a>貪等貪等為因。得由得因而得生起。故染污<a 
name="0438c13" id="0438c13"></a>法。除異熟因。餘五因生。此說應理。如是四<a 
name="0438c14" id="0438c14"></a>法。為說何等。應知唯是心心所法。若爾所餘<a 
name="0438c15" id="0438c15"></a>不相應行。及色四法。復幾因生。如心心所。所<a 
name="0438c16" id="0438c16"></a>除因外及除相應。應知餘法從四三二餘因<a 
name="0438c17" id="0438c17"></a>所生。謂染污色。不相應行。如心心所。除異熟<a 
name="0438c18" id="0438c18"></a>因。及除相應。餘四因生。異熟生色不相應<a 
name="0438c19" id="0438c19"></a>行。如心心所。除遍行因。及除相應。餘四因<a 
name="0438c20" id="0438c20"></a>生。三所餘色。不相應行。如心心所。雙除異熟<a 
name="0438c21" id="0438c21"></a>遍行二因。及除相應。餘三因生。初無漏色。不<a 
name="0438c22" id="0438c22"></a>相應行。如心心所。除前三因。及除相應。餘二<a 
name="0438c23" id="0438c23"></a>因生。一因生法。決定無有。今應思擇。一切<a 
name="0438c24" id="0438c24"></a>法中。何法能為幾因自性。謂或有法。具足能<a 
name="0438c25" id="0438c25"></a>為六因自性。次第乃至有法能為一因自性。<a 
name="0438c26" id="0438c26"></a>此中有法。具足能為六因性者。謂諸過現不<a 
name="0438c27" id="0438c27"></a>善遍行心心所法。有法能為五因性者。謂諸<a 
name="0438c28" id="0438c28"></a>過現不善非遍心心所法。或無記遍心心所<a 
name="0438c29" id="0438c29"></a>法。或善有漏心心所法。或不善遍不相應行。<a 
name="0439a01" id="0439a01"></a>有法能為四因性者。謂諸過現不善色法。或<a 
name="0439a02" id="0439a02"></a>善有漏色。心不相應行。或不善非遍心不相<a 
name="0439a03" id="0439a03"></a>應行。或無記遍心不相應行。或無記非遍心<a 
name="0439a04" id="0439a04"></a>心所法。或諸無漏心心所法。或諸未來不善<a 
name="0439a05" id="0439a05"></a>善有漏心心所法。有法能為三因性者。謂諸<a 
name="0439a06" id="0439a06"></a>過現無記色法。或無記非遍心不相應行。或<a 
name="0439a07" id="0439a07"></a>無漏色心不相應行。或未來不善及善有漏<a 
name="0439a08" id="0439a08"></a>色心不相應行。或無記無漏心心所法。有法<a 
name="0439a09" id="0439a09"></a>能為二因性者。謂諸未來無記無漏色心不相<a 
name="0439a10" id="0439a10"></a>應行。有法能為一因性者。謂無為法。無法非<a 
name="0439a11" id="0439a11"></a>因。有法非果。所謂虛空及非擇滅。復應思擇。<a 
name="0439a12" id="0439a12"></a>如是六因。自性相望。有純有雜。且能作因。對<a 
name="0439a13" id="0439a13"></a>俱有因。為順後句。謂俱有因必雜能作。有純<a 
name="0439a14" id="0439a14"></a>能作非俱有因。謂無為法。又能作因對同類<a 
name="0439a15" id="0439a15"></a>因。亦順後句。謂同類因必雜能作。有純能<a 
name="0439a16" id="0439a16"></a>作非同類因。謂未來法。及無為法。又能作<a 
name="0439a17" id="0439a17"></a>因對相應因。亦順後句。謂相應因必雜能<a 
name="0439a18" id="0439a18"></a>作。有純能作非相應因。謂諸色法。不相應<a 
name="0439a19" id="0439a19"></a>行。及無為法。又能作因對遍行因。亦順後句。<a 
name="0439a20" id="0439a20"></a>謂遍行因必雜能作。有純能作非遍行因。謂<a 
name="0439a21" id="0439a21"></a>未來法。過去現在非遍行法。及無為法。又能<a 
name="0439a22" id="0439a22"></a>作因對異熟因。亦順後句。謂異熟因必雜能<a 
name="0439a23" id="0439a23"></a>作。有純能作非異熟因。謂無記法。及無漏法。<a 
name="0439a24" id="0439a24"></a>若俱有因對同類因。為順後句。謂同類因。必<a 
name="0439a25" id="0439a25"></a>雜俱有。有純俱有非同類因。謂未來法。又俱<a 
name="0439a26" id="0439a26"></a>有因對相應因。亦順後句。謂相應因必雜俱<a 
name="0439a27" id="0439a27"></a>有。有純俱有非相應因。謂諸色法。不相應行。<a 
name="0439a28" id="0439a28"></a>又俱有因對遍行因。亦順後句。謂遍行因必<a 
name="0439a29" id="0439a29"></a>雜俱有。有純俱有非遍行因。謂未來法。過去<a 
name="0439b01" id="0439b01"></a>現在非遍行法。又俱有因對異熟因。亦順後<a 
name="0439b02" id="0439b02"></a>句。謂異熟因必雜俱有。有純俱有非異熟因。<a 
name="0439b03" id="0439b03"></a>謂諸有為中無記無漏法。若同類因對相應<a 
name="0439b04" id="0439b04"></a>因。應作四句。第一句者。謂過去現在色不相<a 
name="0439b05" id="0439b05"></a>應行。第二句者。謂未來世心心所法。第三句<a 
name="0439b06" id="0439b06"></a>者。謂過現世心心所法。第四句者。謂未來色<a 
name="0439b07" id="0439b07"></a>不相應行。及無為法。又同類因對遍行因。為<a 
name="0439b08" id="0439b08"></a>順後句。謂遍行因必雜同類。有純同類非遍<a 
name="0439b09" id="0439b09"></a>行因。謂過現世非遍行法。又同類因對異熟<a 
name="0439b10" id="0439b10"></a>因。應作四句。第一句者。謂過去現在無記無<a 
name="0439b11" id="0439b11"></a>漏法。第二句者。謂未來不善及善有漏法。第<a 
name="0439b12" id="0439b12"></a>三句者。謂過現不善及善有漏法。第四句者。<a 
name="0439b13" id="0439b13"></a>謂未來世無記無漏。及無為法。若相應因對<a 
name="0439b14" id="0439b14"></a>遍行因。應作四句。第一句者。謂未來世心心<a 
name="0439b15" id="0439b15"></a>所法。過現非遍心心所法。第二句者。謂過去<a 
name="0439b16" id="0439b16"></a>現在遍不相應行。第三句者。謂過去現在遍<a 
name="0439b17" id="0439b17"></a>心心所法。第四句者。謂諸色法。未來一切不<a 
name="0439b18" id="0439b18"></a>相應行。過現非遍不相應行。及無為法。又相<a 
name="0439b19" id="0439b19"></a>應因對異熟因。亦作四句。第一句者。謂無記<a 
name="0439b20" id="0439b20"></a>無漏心心所法。第二句者。謂不善善有漏色。<a 
name="0439b21" id="0439b21"></a>不相應行。第三句者。謂不善善有漏心心所<a 
name="0439b22" id="0439b22"></a>法。第四句者。謂無記無漏色。不相應行。及無<a 
name="0439b23" id="0439b23"></a>為法。若遍行因對異熟因。應作四句。第一句<a 
name="0439b24" id="0439b24"></a>者。謂過去現在無記遍行法。第二句者。謂未<a 
name="0439b25" id="0439b25"></a>來不善及善有漏法。過現善有漏不善非遍<a 
name="0439b26" id="0439b26"></a>行法。第三句者。謂過去現在不善遍行法。<a 
name="0439b27" id="0439b27"></a>第四句者。謂未來世無記無漏法。過現無漏<a 
name="0439b28" id="0439b28"></a>無記非遍行法。及無為法。又應思擇。如是<a 
name="0439b29" id="0439b29"></a>六因。色非色等。諸門差別。謂六因中相應遍<a 
name="0439c01" id="0439c01"></a>行二因非色。餘之四因。通色非色。有見無見。<a 
name="0439c02" id="0439c02"></a>有對無對。應知亦爾。又六因中。唯相應因。但<a 
name="0439c03" id="0439c03"></a>相應法。餘通相應不相應法。有所依無所依。<a 
name="0439c04" id="0439c04"></a>有發悟無發悟。有行相無行相。有所緣無所<a 
name="0439c05" id="0439c05"></a>緣。應知亦爾。又六因中。遍行異熟二因唯有<a 
name="0439c06" id="0439c06"></a>漏。餘之四因。通有漏無漏。又六因中。能作一<a 
name="0439c07" id="0439c07"></a>因。通有為無為。餘之五因。一向是有為。又<a 
name="0439c08" id="0439c08"></a>六因中。遍行一因唯是染。餘之五因。通染及<a 
name="0439c09" id="0439c09"></a>不染有罪無罪。黑白。有覆無覆。順退不順退。<a 
name="0439c10" id="0439c10"></a>應知亦爾。又六因中。異熟一因。唯有異熟。餘<a 
name="0439c11" id="0439c11"></a>之五因。通有異熟及無異熟。又六因中。能作<a 
name="0439c12" id="0439c12"></a>一因。通三世及非世。俱有相應異熟三因。<a 
name="0439c13" id="0439c13"></a>皆通三世。同類遍行二因。唯通過去現在。<a 
name="0439c14" id="0439c14"></a>又六因中。遍行一因。不善無記。異熟一因。通<a 
name="0439c15" id="0439c15"></a>善不善。餘之四因。皆通三性。又六因中。遍行<a 
name="0439c16" id="0439c16"></a>異熟。通三界繫。餘之四因。通三界繫。及通不<a 
name="0439c17" id="0439c17"></a>繫。又六因中。遍行異熟二因。唯是非學非無<a 
name="0439c18" id="0439c18"></a>學。餘之四因。皆通三種。又六因中。遍行一<a 
name="0439c19" id="0439c19"></a>因。唯見所斷。異熟一因。通見修所斷。餘之四<a 
name="0439c20" id="0439c20"></a>因。通見修所斷及非所斷。又六因中。能作一<a 
name="0439c21" id="0439c21"></a>因。通四諦攝及非諦攝。遍行異熟二因。唯通<a 
name="0439c22" id="0439c22"></a>苦集諦攝。餘之三因。通苦集道三諦所攝。又<a 
name="0439c23" id="0439c23"></a>六因中。相應遍行。唯四蘊攝。俱有同類異熟<a 
name="0439c24" id="0439c24"></a>三因。通五蘊攝。能作一因。通五蘊攝及非蘊<a 
name="0439c25" id="0439c25"></a>攝。又六因中。相應遍行。意法處攝。異熟一<a 
name="0439c26" id="0439c26"></a>因。色聲意法四處所攝。餘之三因。十二處攝。<a 
name="0439c27" id="0439c27"></a>又六因中。遍行一因。意法意識三界所攝。相<a 
name="0439c28" id="0439c28"></a>應一因。通七心界法界所攝。異熟一因。通色<a 
name="0439c29" id="0439c29"></a>聲界及七心界法界所攝。餘之三因。十八界<a 
name="0440a01" id="0440a01"></a>攝。此等因果諸差別相。非一切智。無能遍知。<a 
name="0440a02" id="0440a02"></a>已隨我等覺慧所行。因果義中。廣辯其相。為<a 
name="0440a03" id="0440a03"></a>重明了。思擇諸緣。何謂諸緣。頌曰。</p><a 
name="0440a04" id="0440a04"></a><p>　<span class="lg">說有四種緣　　因緣五因性<a 
name="0440a05" id="0440a05"></a><br>　等無間非後　　心心所已生<a 
name="0440a06" id="0440a06"></a><br>　所緣一切法　　增上即能作</span></p><a 
name="0440a07" id="0440a07"></a><p style="text-indent: 0em; margin-left: 0em"><span class="linehead"></span>論曰。於何處說。謂契經中。如契經中。說四緣<a 
name="0440a08" id="0440a08"></a>性。謂因緣性。等無間緣性。所緣緣性。增上緣<a 
name="0440a09" id="0440a09"></a>性。此中緣性。即是四緣。如四所居即所居<a 
name="0440a10" id="0440a10"></a>性。為顯種類。故說性言。意辯諸緣。隨事差<a 
name="0440a11" id="0440a11"></a>別。有無量體。然括其義。無非攝入四種類中。<a 
name="0440a12" id="0440a12"></a>謂一切緣。無過此性。於六因內。除能作因。所<a 
name="0440a13" id="0440a13"></a>餘五因。是因緣性。如本論說。何謂因緣。謂一<a 
name="0440a14" id="0440a14"></a>切有為法。論既不說亦攝無為。故立五因。為<a 
name="0440a15" id="0440a15"></a>因緣性。無為何故不立因緣。此如前釋。唯無<a 
name="0440a16" id="0440a16"></a>障住立能作因。非餘因攝。能作因體。攝法普<a 
name="0440a17" id="0440a17"></a>周。隨事不同。差別多種。譬如行蘊法界法處<a 
name="0440a18" id="0440a18"></a>法寶法歸法念住等。攝法多故。別立通名。為<a 
name="0440a19" id="0440a19"></a>攝五因及三緣性所不攝義。立能作因及增<a 
name="0440a20" id="0440a20"></a>上緣。體俱廣故。又諸因相差別云何。因差別<a 
name="0440a21" id="0440a21"></a>相。略有二種。一者生因。二者了因。復有二種。<a 
name="0440a22" id="0440a22"></a>一者定因。二不定因。復有二種。一者共因。二<a 
name="0440a23" id="0440a23"></a>不共因。復有二種。一者近因。二者遠因。復<a 
name="0440a24" id="0440a24"></a>有二種。一前生因。二俱起因。復有二種。一自<a 
name="0440a25" id="0440a25"></a>他相續因。二非有情數因。雖諸法性本有非<a 
name="0440a26" id="0440a26"></a>無而功用成。必待因力。如諸造色體本非無。<a 
name="0440a27" id="0440a27"></a>而功用成必因大種。因中勝者其唯五因。如<a 
name="0440a28" id="0440a28"></a>造色因勝者無五。無有為法成不由因。如羸<a 
name="0440a29" id="0440a29"></a>病人不能自起。由如此義。故說頌言。</p><a 
name="0440b01" id="0440b01"></a><p>　<span class="lg">無少成立不由因　　一切由因佛所說<a 
name="0440b02" id="0440b02"></a><br>　諸法因多細難了　　世迷便謂總無因</span></p><a 
name="0440b03" id="0440b03"></a><p style="text-indent: 0em; margin-left: 0em"><span class="linehead"></span>然上座言。因緣性者。謂舊隨界。即諸有情。相<a 
name="0440b04" id="0440b04"></a>續展轉。能為因性。彼謂世尊契經中說。應知<a 
name="0440b05" id="0440b05"></a>如是補特伽羅。善法隱沒。惡法出現。有隨俱<a 
name="0440b06" id="0440b06"></a>行善根未斷。以未斷故。從此善根。猶有可起<a 
name="0440b07" id="0440b07"></a>餘善根義。隨俱善根。即舊隨界。相續展轉。能<a 
name="0440b08" id="0440b08"></a>為因性。如斯等。類說名因緣。此亦同前經主<a 
name="0440b09" id="0440b09"></a>所執種子義破。此舊隨界。即彼種子名差別<a 
name="0440b10" id="0440b10"></a>故。今乘義便。隨彼所執名義有殊。更廣遮遣。<a 
name="0440b11" id="0440b11"></a>觀彼隨界。但有虛言。推徵其體。都不可得。故<a 
name="0440b12" id="0440b12"></a>亦不可即說此為相續展轉能為因性。諸有<a 
name="0440b13" id="0440b13"></a>相續展轉為因。有體可得如色受等。若舊隨<a 
name="0440b14" id="0440b14"></a>界。是有相續展轉為因。應如色等有體可得。<a 
name="0440b15" id="0440b15"></a>此為何相。是種種法。所薰成界。以為其相。此<a 
name="0440b16" id="0440b16"></a>亦難知。體為是色。為乃至識。隨界名舊應是<a 
name="0440b17" id="0440b17"></a>有為。一切有為。皆五蘊攝。故若是有。應於色<a 
name="0440b18" id="0440b18"></a>等五蘊性中隨是一種。或彼應說。何有有為。<a 
name="0440b19" id="0440b19"></a>非是色等五蘊所攝。然體是有。可為極成。故<a 
name="0440b20" id="0440b20"></a>但有言。都無實體。又舊隨界。無體可知。猶如<a 
name="0440b21" id="0440b21"></a>合行和合有等。此舊隨界。體不可說。但可說<a 
name="0440b22" id="0440b22"></a>言。是業煩惱所薰六處。感餘生果。此界非唯<a 
name="0440b23" id="0440b23"></a>體不可說。但執為有。與理相違。非體不可說<a 
name="0440b24" id="0440b24"></a>可為極成有。以諸假有補特伽羅瓶等可說。<a 
name="0440b25" id="0440b25"></a>為無別體。若諸實有色受等法。一一可說。為<a 
name="0440b26" id="0440b26"></a>有別體。非舊隨界可說猶如補特伽羅瓶等假<a 
name="0440b27" id="0440b27"></a>有。亦非實有如色等法。是故不應執此為有。<a 
name="0440b28" id="0440b28"></a>既爾何得執為因緣。又隨界言。非聖教說。但<a 
name="0440b29" id="0440b29"></a>上座等。擅立此名。又彼許何諸業煩惱所薰<a 
name="0440c01" id="0440c01"></a>六處感餘生果。為業煩惱俱生滅者。為此後<a 
name="0440c02" id="0440c02"></a>時相續生者。為是無間生異熟者。若業煩惱<a 
name="0440c03" id="0440c03"></a>俱生六處能感果者。則後六處無感果能。俱<a 
name="0440c04" id="0440c04"></a>亦應然。豈能感果。應唯業煩惱有感果能。何<a 
name="0440c05" id="0440c05"></a>須執六處感餘生果。又彼不應定執。眼等為<a 
name="0440c06" id="0440c06"></a>業煩惱俱起助因。盲等唯託業煩惱緣。亦感<a 
name="0440c07" id="0440c07"></a>餘生眼耳等故。又因與果許隔越成。何用執<a 
name="0440c08" id="0440c08"></a>斯為舊隨界。若此後時相續六處。能感果者。<a 
name="0440c09" id="0440c09"></a>與業煩惱。都不相應。如何薰彼可成隨界。非<a 
name="0440c10" id="0440c10"></a>有與無有相應義。豈不因果得有相應與彼<a 
name="0440c11" id="0440c11"></a>相同令成緣故彼相同語理不相應。以彼相<a 
name="0440c12" id="0440c12"></a>言目彼之相。應言此相與彼相同。然於此<a 
name="0440c13" id="0440c13"></a>中。略此相語。此業煩惱。與彼後時相續六處。<a 
name="0440c14" id="0440c14"></a>性類各別。如何此相與彼相同。豈得相應令<a 
name="0440c15" id="0440c15"></a>成緣性。或彼意謂業煩惱俱六處將滅。與後<a 
name="0440c16" id="0440c16"></a>六處。其相是同。令成緣者。亦不應理。前六處<a 
name="0440c17" id="0440c17"></a>相。於將滅時。後體未有。體未有故。彼相亦<a 
name="0440c18" id="0440c18"></a>無。何有相同。令成緣性。故彼所說。但有虛<a 
name="0440c19" id="0440c19"></a>言。若彼相言。依當有說。如世間說煮飯磨<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。<a 
name="0440c20" id="0440c20"></a>以彼當來極成有故。此喻非理。與所立宗。等<a 
name="0440c21" id="0440c21"></a>不成故。又喻與法。世俗容有不容有故。且應<a 
name="0440c22" id="0440c22"></a>先審。勝義煮磨為有自性或差別類。為畢竟<a 
name="0440c23" id="0440c23"></a>無猶若空花。故喻與宗。不成義等。若據世俗。<a 
name="0440c24" id="0440c24"></a>容有煮磨。依此可言煮飯磨<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。不容有法與<a 
name="0440c25" id="0440c25"></a>無相同。故此喻無證宗之力。然此飯<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。非當<a 
name="0440c26" id="0440c26"></a>有名。現有極成飯及<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>故。觀此可說提婆達<a 
name="0440c27" id="0440c27"></a>多與此相同。煮飯磨<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>所喻不爾。故不相應。<a 
name="0440c28" id="0440c28"></a>又所煮磨飯<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>成已。所方飯<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>相續猶在。彼<a 
name="0440c29" id="0440c29"></a>此相同俱現可得。後念六處。至已生時。爾時<a 
name="0441a01" id="0441a01"></a>已無前念六處。故不可說彼此相同。由後未<a 
name="0441a02" id="0441a02"></a>生及已生位。俱不可說此彼相同。故所立喻。<a 
name="0441a03" id="0441a03"></a>與法非等。設許飯<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>是當有名。所喻相同。亦<a 
name="0441a04" id="0441a04"></a>不應理。以非前念六處所生與業煩惱俱行六<a 
name="0441a05" id="0441a05"></a>處。由業煩惱為俱助緣。有異相起。非因果故。<a 
name="0441a06" id="0441a06"></a>如何有力令後成緣。故不可言。與業煩惱俱<a 
name="0441a07" id="0441a07"></a>行六處。勝前六處。與後相同令成緣性。是故<a 
name="0441a08" id="0441a08"></a>若言前六處滅還能生後自類六處。業煩惱滅<a 
name="0441a09" id="0441a09"></a>還生自類後業煩惱。如是可說依當有名。有<a 
name="0441a10" id="0441a10"></a>相同義。若業煩惱俱行六處。與前無異。而能<a 
name="0441a11" id="0441a11"></a>令後有異相生。成緣性者。則不應說。與後六<a 
name="0441a12" id="0441a12"></a>處其相是同。令成緣性。又此何故令後成緣。<a 
name="0441a13" id="0441a13"></a>故彼所言。都無實義。若是無間能生異熟六<a 
name="0441a14" id="0441a14"></a>處為因。能感果者。是則應無順後受業。唯無<a 
name="0441a15" id="0441a15"></a>間因生異熟故。無斯過失。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>近展轉。能牽果<a 
name="0441a16" id="0441a16"></a>故。如花種等。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>近展轉。能引果生。若爾更招<a 
name="0441a17" id="0441a17"></a>尤重過失。順生後受業應雜亂。汝宗自許。一<a 
name="0441a18" id="0441a18"></a>業所熏。六處相續。牽一果故。又種芽等。一<a 
name="0441a19" id="0441a19"></a>相續攝種芽等雖滅。而後果可生。業煩惱六<a 
name="0441a20" id="0441a20"></a>處相續各別業煩惱滅已。何容後時六處自<a 
name="0441a21" id="0441a21"></a>類展轉相續。至最後時。能生彼果。故彼法喻。<a 
name="0441a22" id="0441a22"></a>義不相應。又業煩惱俱生六處。彼不應許業<a 
name="0441a23" id="0441a23"></a>煩惱熏。勿許同時有因果故。如何從彼非業<a 
name="0441a24" id="0441a24"></a>煩惱所熏六處。更無別緣。而於後時欻復生<a 
name="0441a25" id="0441a25"></a>起諸業煩惱所熏六處。故汝所宗。理非善立。<a 
name="0441a26" id="0441a26"></a>若謂如神糞土資熏能生芽等。此亦非理。我<a 
name="0441a27" id="0441a27"></a>所許故。又不成故。謂我宗許有同時因。可立<a 
name="0441a28" id="0441a28"></a>此喻。汝宗不爾。云何如種糞土資熏。又於此<a 
name="0441a29" id="0441a29"></a>中。正立法喻。種應正喻業煩惱心。六處應言<a 
name="0441b01" id="0441b01"></a>猶如糞土。則業煩惱類應名隨界。如何說六<a 
name="0441b02" id="0441b02"></a>處為隨界耶。非由糞土資熏種故。還令生起<a 
name="0441b03" id="0441b03"></a>糞土類芽。故種唯應喻於六處。由此六處業<a 
name="0441b04" id="0441b04"></a>煩惱熏。生當六處異熟果故。此救非理。非後<a 
name="0441b05" id="0441b05"></a>六處果即說用前六處為因故。謂經說眼等<a 
name="0441b06" id="0441b06"></a>業煩惱為因。如種為因生於芽等。非芽等用<a 
name="0441b07" id="0441b07"></a>糞等為因。故彼所救。非為應理。又經說生業<a 
name="0441b08" id="0441b08"></a>為因故。非當六處。六處為種。非業煩惱為因<a 
name="0441b09" id="0441b09"></a>感生。可執六處為其種子。故眼等五。於感當<a 
name="0441b10" id="0441b10"></a>生。全無勝用。意處或有與業煩惱同一果義。<a 
name="0441b11" id="0441b11"></a>故所立喻。與法相違。或種相續。與彼糞土。相<a 
name="0441b12" id="0441b12"></a>續俱時。能生異果。諸業煩惱。相續久滅。而計<a 
name="0441b13" id="0441b13"></a>六處相續為因。生業煩惱所牽異果。如斯法<a 
name="0441b14" id="0441b14"></a>喻。豈得言同。又種糞土。俱有分故。芽中可有<a 
name="0441b15" id="0441b15"></a>二果續生。如何可與無分有分同招一果為<a 
name="0441b16" id="0441b16"></a>同法喻。若執芽中糞土與種果體無別。是則<a 
name="0441b17" id="0441b17"></a>能喻。與所立同。俱不成故。又彼為證舊隨界<a 
name="0441b18" id="0441b18"></a>有。所引聖言。有隨俱行善根未斷。此經還證<a 
name="0441b19" id="0441b19"></a>彼所妄執舊隨界無。以諸善根無貪等性。彼<a 
name="0441b20" id="0441b20"></a>於此位。不現在前。得未捨故。名為未斷。依將<a 
name="0441b21" id="0441b21"></a>斷善。故說此言。此中善根。唯生得善。諸加行<a 
name="0441b22" id="0441b22"></a>善。先已斷故。生得善根。於續善位。隨染心<a 
name="0441b23" id="0441b23"></a>得。故謂隨行九品頓得。故謂俱行。或此善根。<a 
name="0441b24" id="0441b24"></a>先得後起。故謂隨行。現起與得。不相違害。故<a 
name="0441b25" id="0441b25"></a>謂俱行。是謂此經此句實義。善根斷者。亦現<a 
name="0441b26" id="0441b26"></a>無此隨俱善根。故此經言。彼於後時。一切皆<a 
name="0441b27" id="0441b27"></a>斷。隨俱善根。既舊隨界此善根無。故彼隨界<a 
name="0441b28" id="0441b28"></a>亦無。隨界既無。後因何法善根續起。又初續<a 
name="0441b29" id="0441b29"></a>位善根現無。應無隨界。既無隨界。何緣名續<a 
name="0441c01" id="0441c01"></a>後善根起。復從何因。然契經說。從此善根。後<a 
name="0441c02" id="0441c02"></a>餘善根。定當還起。故此還證舊隨界無。又彼<a 
name="0441c03" id="0441c03"></a>自言。此舊隨界。體不可說。如何於此。說為善<a 
name="0441c04" id="0441c04"></a>根。善根因性。又於一念一心體中。無有細分。<a 
name="0441c05" id="0441c05"></a>如何能牽愛及非愛俱相違果。定差別因。不<a 
name="0441c06" id="0441c06"></a>可得故。又善不善及無記心。於一切時。應俱<a 
name="0441c07" id="0441c07"></a>現起。然不應許。互相違故。謂於善心正現行<a 
name="0441c08" id="0441c08"></a>位。不善無記心界恒隨。彼與善心非有別體。<a 
name="0441c09" id="0441c09"></a>依何理說。彼不現行。餘二性心。正現行位。各<a 
name="0441c10" id="0441c10"></a>徵二性。亦應同此。又彼應說。若一心中。有<a 
name="0441c11" id="0441c11"></a>多品類心界隨逐。何緣從此多心隨界。後時<a 
name="0441c12" id="0441c12"></a>但起一品類心。然於一時。有一切識所依境<a 
name="0441c13" id="0441c13"></a>界等無間緣因緣。又具何不並起。彼所依等。<a 
name="0441c14" id="0441c14"></a>一一剎那。皆有能生一切識義。何法為礙。於<a 
name="0441c15" id="0441c15"></a>一時間。非從一根並生多識然彼上座。於此<a 
name="0441c16" id="0441c16"></a>說言。有一念一根俱生二識。如共一身根命<a 
name="0441c17" id="0441c17"></a>命鳥等。不可一處二身根生。如是便違有對<a 
name="0441c18" id="0441c18"></a>法性。此言但順上座自心。無二有情同一根<a 
name="0441c19" id="0441c19"></a>義。相續異故。而命命等。二根雜住。如身舌<a 
name="0441c20" id="0441c20"></a>根。故從二根生於二識。非一根上二識並生。<a 
name="0441c21" id="0441c21"></a>亦無一根二有情共。理應如是。謂有一根是<a 
name="0441c22" id="0441c22"></a>多業果。理不成故。然一切根。皆非共有。如是<a 
name="0441c23" id="0441c23"></a>上座。何理能遮於一相續同時依止一根多<a 
name="0441c24" id="0441c24"></a>根發多識過。故舊隨界。非為善說。又上座等。<a 
name="0441c25" id="0441c25"></a>唯執諸法從無間生。豈不大師說因緣性便<a 
name="0441c26" id="0441c26"></a>為無用。以所有法生所藉因。等無間力足能<a 
name="0441c27" id="0441c27"></a>成辦。何勞此外更說因緣。雖彼釋言等無間<a 
name="0441c28" id="0441c28"></a>力與生因力其義有殊。於生法中。俱有功用。<a 
name="0441c29" id="0441c29"></a>而無實理。但有虛言。即隨界力無間住故。非<a 
name="0442a01" id="0442a01"></a>離心等等無間力。可言別有因緣功用。又彼<a 
name="0442a02" id="0442a02"></a>上座。執有法體雖經劫滅。而自相續。展轉相<a 
name="0442a03" id="0442a03"></a>仍。猶為因性。今觀彼法但能為緣。生慶自<a 
name="0442a04" id="0442a04"></a>心。妄計喜悅。非於生法實能為因。所以者何。<a 
name="0442a05" id="0442a05"></a>若有法體雖經劫滅。猶能為因。即彼為因。足<a 
name="0442a06" id="0442a06"></a>能生法。何勞虛構。隨界為因。又若彼法雖無<a 
name="0442a07" id="0442a07"></a>有體。而能為因生所生法。是則應許諸石女<a 
name="0442a08" id="0442a08"></a>兒亦能為因生餘子息。若謂因體本有今無。<a 
name="0442a09" id="0442a09"></a>諸石女兒本亦無者。則應彼法不成因緣。本<a 
name="0442a10" id="0442a10"></a>有因時果法未起。今果起位。因體已無。故說<a 
name="0442a11" id="0442a11"></a>因緣定應無用。若上座許唯自相續生起決<a 
name="0442a12" id="0442a12"></a>定得為因緣。云何復許善不善法為因緣生<a 
name="0442a13" id="0442a13"></a>無記異熟。非善不善隨界為因可生無記。相<a 
name="0442a14" id="0442a14"></a>續異故。若善不善。無間能生無記異熟。此中<a 
name="0442a15" id="0442a15"></a>應說。何故云何善不善為因生無記異熟。若<a 
name="0442a16" id="0442a16"></a>言無記熏善不善故善不善為無記因。此亦<a 
name="0442a17" id="0442a17"></a>非理。前已數辯彼熏習言。無實義故。又彼云<a 
name="0442a18" id="0442a18"></a>何善不善法。無記熏故。成異熟因。若謂先時<a 
name="0442a19" id="0442a19"></a>異熟熏故。則應異熟為異熟因。若異熟果。<a 
name="0442a20" id="0442a20"></a>善不善法為因故生。而言此中無因緣用。唯<a 
name="0442a21" id="0442a21"></a>增上攝。甚為非理。所以者何。善不善為因能<a 
name="0442a22" id="0442a22"></a>牽起彼果。此於彼果。何故非因。又彼所言。違<a 
name="0442a23" id="0442a23"></a>越聖教。如契經說。此因此緣。令彼有情生地<a 
name="0442a24" id="0442a24"></a>獄等。又說眼等以業為因。又說諸生業為因<a 
name="0442a25" id="0442a25"></a>等。此中上座。作是釋言。諸增上緣。不越因<a 
name="0442a26" id="0442a26"></a>性。故我所說。其理善成。此亦非理。離因緣<a 
name="0442a27" id="0442a27"></a>外。經別說有增上緣故。又曾無處同彼說故。<a 
name="0442a28" id="0442a28"></a>謂曾無經作如是說。增上緣性。即是因緣。正<a 
name="0442a29" id="0442a29"></a>理論師。容作是釋。非譬喻者。可作是言。以能<a 
name="0442b01" id="0442b01"></a>作因。非彼許故。又彼上座。如何可執言。一<a 
name="0442b02" id="0442b02"></a>心具有種種界。熏習一心多界。理不成故。非<a 
name="0442b03" id="0442b03"></a>聖教中許勝義法有唯一體多體集成。若言<a 
name="0442b04" id="0442b04"></a>有心。其體雖一。而於其內。界有眾多。多界與<a 
name="0442b05" id="0442b05"></a>心。體無異故。界應成一。心與多界。體無異<a 
name="0442b06" id="0442b06"></a>故。心應成多。諸界相望。體無異故。一與一<a 
name="0442b07" id="0442b07"></a>切體應相雜。此執終非理應上廣思擇。然隨<a 
name="0442b08" id="0442b08"></a>界名。應言隨過。無量過失。所隨逐故。觀彼但<a 
name="0442b09" id="0442b09"></a>欲破聖教故。壞正理故。矯立此名。或彼但由<a 
name="0442b10" id="0442b10"></a>法性深細。不能久忍。聞思疲勞。是故於中未<a 
name="0442b11" id="0442b11"></a>能了達。然於諸佛弟子眾中。無方便求了達<a 
name="0442b12" id="0442b12"></a>稱譽。矯立如是隨界虛名。由此應隨阿毘達<a 
name="0442b13" id="0442b13"></a>磨所說正理以釋因緣。是故因緣五因為性。<a 
name="0442b14" id="0442b14"></a>誠為善說。不可傾動。</p><a 
name="0442b15" id="0442b15"></a><p><span class="juanname">說一切有部順正理論卷第十八</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 Rev. 1.21 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_018 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
</html>
