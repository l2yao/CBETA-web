<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB184_002 by HTTrack Website Copier/3.x [XR&CO'2008], Tue, 03 Jun 2014 00:31:40 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac7a0.gif?utmac=MO-30696269-4&amp;utmn=2022252646&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB184_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb78a.html?index=J26nB184_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B184 牧雲和尚七會語錄 (6卷)<br/>【清 通門說　行瑋等編】<br/>第 2 卷</p>
	<a href="index34cc.html?index=J26nB184_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B184" sutra_name="牧雲和尚七會語錄" sutra_juan="[卷2]">　
<a 
name="0549a01" id="0549a01"></a><p><span class="juanname">牧雲和尚七會餘錄卷之二</span></p><a 
name="0549a02" id="0549a02"></a><p style="margin-left: 4em"><span class="byline">姑蘇西華山秀峰寺門人<span class="note">(行瑋)</span>等編</span></p><a 
name="0549a03" id="0549a03"></a><p style="margin-left: 2em"><span class="headname">室中語要</span></p><a 
name="0549a04" id="0549a04"></a><p style="text-indent: 0em; margin-left: 0em"><span class="linehead"></span>師云山僧此間禪不用你低頭思量只要眼親手快<a 
name="0549a05" id="0549a05"></a>直下薦去古人云舉不顧即差誤擬思量何劫悟大<a 
name="0549a06" id="0549a06"></a>慧云此事若向事上覷即疾向意根下卜度則遲設<a 
name="0549a07" id="0549a07"></a>若道一總不會且問你忽若內逼時便走是會不會<a 
name="0549a08" id="0549a08"></a>報鐘響便起單著衣是會不會自諦審看當此時節<a 
name="0549a09" id="0549a09"></a>佛眼也覷不見極是現成何不便恁麼承當去多少<a 
name="0549a10" id="0549a10"></a>省力。</p><a 
name="0549a11" id="0549a11"></a><p style="text-indent: 0em; margin-left: 0em"><span class="linehead"></span>師云大凡學地人自治不暇在眾須理會<span class="corr" title='[已&gt;己]'>己</span>躬事當<a 
name="0549a12" id="0549a12"></a>心無異緣慎勿三三兩兩聚頭商量自<span class="corr" title='[巳&gt;己]'>己</span>黑漫漫地<a 
name="0549a13" id="0549a13"></a>又妄教人如何參如何看如何疑又謂某人語是某<a 
name="0549a14" id="0549a14"></a>人語非此最是惡口。</p><a 
name="0549a15" id="0549a15"></a><p style="text-indent: 0em; margin-left: 0em"><span class="linehead"></span>師云兄弟家既來參禪禪無定相不可自<span class="corr" title='[已&gt;己]'>己</span>先執了<a 
name="0549a16" id="0549a16"></a>一見須是放下從前解會如初生嬰兒禪道佛法一<a 
name="0549a17" id="0549a17"></a>總不理會但時中憤然見師家發一言示一機便急<a 
name="0549a18" id="0549a18"></a>著眼此則不定時節便有相應若雖隨著師家純用<a 
name="0549a19" id="0549a19"></a>自<span class="corr" title='[巳&gt;己]'>己</span>執見作功如甚麼相似正如人家學生子要學<a 
name="0549a20" id="0549a20"></a>舉業從了先生將經旨從頭指點學生不理會雖聽<a 
name="0549a21" id="0549a21"></a>先生說了卻道者經旨難解難入背地裡卻將山歌<a 
name="0549a22" id="0549a22"></a>曲本小說逐日去看自謂容易領覽你道此學生子<a 
name="0549a23" id="0549a23"></a>要做秀才得也未中選也未莫道中選情知做秀才<a 
name="0549a24" id="0549a24"></a>也無分選佛亦如是既到者裡聽者大爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>中煆煉<a 
name="0549a25" id="0549a25"></a>夙有靈骨底一捱一拶自然築著磕著原其初志全<a 
name="0549a26" id="0549a26"></a>在無一絲頭知解為礙故得容易入門也所以云十<a 
name="0549a27" id="0549a27"></a>方同聚會箇箇學無為此是選佛場心空及第歸。</p><a 
name="0549a28" id="0549a28"></a><p style="text-indent: 0em; margin-left: 0em"><span class="linehead"></span>師云參禪人須具正見不可作外道見解何故即如<a 
name="0549a29" id="0549a29"></a>而今人不肯修行底日用隨聲逐色業識茫茫同不<a 
name="0549a30" id="0549a30"></a>必論出來參學聞知識開示個本來人即便執四大<a 
name="0549b01" id="0549b01"></a>五蘊中有個本來人此便是外道見了且未嘗見得<a 
name="0549b02" id="0549b02"></a>本來人如何面目即便計四大是有壞底本來人是<a 
name="0549b03" id="0549b03"></a>無壞底四大是假底本來人是真底四大不能動用<a 
name="0549b04" id="0549b04"></a>本來人能動轉四大此病莫道新學菩薩即久在叢<a 
name="0549b05" id="0549b05"></a>林十箇有五雙如是殊不知執真底不壞底即是常<a 
name="0549b06" id="0549b06"></a>見執假底壞底即是斷見斷常二見蘊於胸次即是<a 
name="0549b07" id="0549b07"></a>生死根本此見不消要出生死又何能得所以永嘉<a 
name="0549b08" id="0549b08"></a>云修行恐落斷常坑又有底畢竟要見此本來人逐<a 
name="0549b09" id="0549b09"></a>日捫空捕影撐眉努目如渴鹿趁陽燄走到老死本<a 
name="0549b10" id="0549b10"></a>來人畢竟無你獲處你若要去此等見解此等病痛<a 
name="0549b11" id="0549b11"></a>須向大棒下討箇倒斷則佛病祖病禪病生死病四<a 
name="0549b12" id="0549b12"></a>百四苦病八萬四千毛病乃至外道家種種惡見自<a 
name="0549b13" id="0549b13"></a>無地可寄方纔胸次得安樂。</p><a 
name="0549b14" id="0549b14"></a><p style="text-indent: 0em; margin-left: 0em"><span class="linehead"></span>師云今時兄弟例皆務有得說見問一句不原問旨<a 
name="0549b15" id="0549b15"></a>即儱侗荅一句或一喝便走自謂當機直截殊不知<a 
name="0549b16" id="0549b16"></a>賺了也所以當時老東山云我者裡不比諸方要你<a 
name="0549b17" id="0549b17"></a>擎拳豎指拂袖便行下咄下喝秪要一言下道得諦<a 
name="0549b18" id="0549b18"></a>常便是汝見處蓋亦變董通途因病發藥正治杜撰<a 
name="0549b19" id="0549b19"></a>影響之流。</p><a 
name="0549b20" id="0549b20"></a><p style="text-indent: 0em; margin-left: 0em"><span class="linehead"></span>師云大凡師家垂問要在驗人端的你若端的了出<a 
name="0549b21" id="0549b21"></a>語自然中節若未中節其病在自<span class="corr" title='[巳&gt;己]'>己</span>見處未真譬如<a 
name="0549b22" id="0549b22"></a>堪輿家定風水相似看山勢從何處來到此盤結青<a 
name="0549b23" id="0549b23"></a>龍白虎主山案山下沙水口雖則種種相稱像個堂<a 
name="0549b24" id="0549b24"></a>局未為得真氣脈要得真氣脈全在一點真穴上若<a 
name="0549b25" id="0549b25"></a>是具眼底一點便著則左右皆吉點穴若錯則主山<a 
name="0549b26" id="0549b26"></a>好也無用照山好也無用青龍也無用白虎也無用<a 
name="0549b27" id="0549b27"></a>下語亦復如是不點著正脈儘你作聰明逞伎倆尖<a 
name="0549b28" id="0549b28"></a>新奇巧總無交涉若是有志之士自不東尋西湊直<a 
name="0549b29" id="0549b29"></a>須慎重不將放過時時退步絕卻閒想向命脈上理<a 
name="0549b30" id="0549b30"></a>會清楚然後一語清則語語清一問了則問問了縱<a 
name="0549c01" id="0549c01"></a>然無語亦自分明其間湊來底有語是有語不是細<a 
name="0549c02" id="0549c02"></a>勘之不惟不是處不是即其是處亦是偶爾成文彷<a 
name="0549c03" id="0549c03"></a>彿蹈襲只為支吾得一轉兩轉即便自謂了事其實<a 
name="0549c04" id="0549c04"></a>腳跟下正未穩在所以胸中有時不疑又有時疑有<a 
name="0549c05" id="0549c05"></a>處透得又有處透不得恍恍惚惚隨語生解此病若<a 
name="0549c06" id="0549c06"></a>不自肯退步知非重新發憤討個倒斷縱千佛出世<a 
name="0549c07" id="0549c07"></a>亦救不得。</p><a 
name="0549c08" id="0549c08"></a><p style="text-indent: 0em; margin-left: 0em"><span class="linehead"></span>師云昔雲長公辭孟德曹公以義聽其行所經歷五<a 
name="0549c09" id="0549c09"></a>關皆衝突而過五關之將鮮有能阻遏者今衲子相<a 
name="0549c10" id="0549c10"></a>從於此尋常非不放行偶拈片瓦礫向面前渠便礙<a 
name="0549c11" id="0549c11"></a>腳何況五關耶。</p><a 
name="0549c12" id="0549c12"></a><p style="text-indent: 0em; margin-left: 0em"><span class="linehead"></span>師一日云死生縛三塗果人知必根惡業故居恒見<a 
name="0549c13" id="0549c13"></a>質直樸愿者必稱曰若是人者生無惡死不入地獄<a 
name="0549c14" id="0549c14"></a>矣正不知所見未正生死之輪正未息也見之不正<a 
name="0549c15" id="0549c15"></a>獲苦甚於他業楞嚴云如行路人往來相見見不正<a 
name="0549c16" id="0549c16"></a>者謂身見諸邪見也故為善人易無諸身見難修學<a 
name="0549c17" id="0549c17"></a>人其可不知耶。</p><a 
name="0549c18" id="0549c18"></a><p style="text-indent: 0em; margin-left: 0em"><span class="linehead"></span>師一日問禪者云教中何以名實相禪者云實相者<a 
name="0549c19" id="0549c19"></a>離相之謂師云實相者乃法性也法性即性空性空<a 
name="0549c20" id="0549c20"></a>即緣會緣會即諸法故不可言實相離相不若云諸<a 
name="0549c21" id="0549c21"></a>相非相則實相明矣今時衲子心識麤淺往往說全<a 
name="0549c22" id="0549c22"></a>體現說覿面不識及徵驗之皆未了性空緣會之旨<a 
name="0549c23" id="0549c23"></a>謬執諸相即實相與佛祖意便霄壤相隔以其未消<a 
name="0549c24" id="0549c24"></a>聲色翳障所謂差之毫釐失之千里也又有者向諸<a 
name="0549c25" id="0549c25"></a>相之外認實相嗚呼堅執世相自謂證聖凡夫而號<a 
name="0549c26" id="0549c26"></a>帝王也離相求真自謂得法外道而迷斷常也古尊<a 
name="0549c27" id="0549c27"></a>宿云老僧三十年未得個入處見山是山見水是水<a 
name="0549c28" id="0549c28"></a>中間得個入處見山不是山見水不是水直至而今<a 
name="0549c29" id="0549c29"></a>見山依舊是山見水依舊是水談世間相常住者必<a 
name="0549c30" id="0549c30"></a>如古宿其庶幾乎。</p><a 
name="0550a01" id="0550a01"></a><p style="text-indent: 0em; margin-left: 0em"><span class="linehead"></span>師一晚云近來士大夫亦有留心宗乘將此事為奇<a 
name="0550a02" id="0550a02"></a>特然此事實是奇特但到家人不作此想譬若有人<a 
name="0550a03" id="0550a03"></a>平時未嘗出戶所見自眇或者攜之登泰山及其巔<a 
name="0550a04" id="0550a04"></a>遂得大觀四望寥廓不免生奇異想及乎久處習視<a 
name="0550a05" id="0550a05"></a>則為尋常自忘其所履之高矣如我禾中無山望不<a 
name="0550a06" id="0550a06"></a>及遠登虎丘可見金閻人物虞山百里髻髮相對登<a 
name="0550a07" id="0550a07"></a>穹窿殆見姑蘇一境虎丘諸山皆出其下登金焦則<a 
name="0550a08" id="0550a08"></a>見大江滔滔西來以其無蔽南北郡縣皆在指顧豈<a 
name="0550a09" id="0550a09"></a>不為曠且遠乎雖然若將方泰山所見自當一笑先<a 
name="0550a10" id="0550a10"></a>佛教門蓋有無量自淺之深約為三乘小根得其淺<a 
name="0550a11" id="0550a11"></a>大根得其深深者自深淺者自淺淺不知淺者智眼<a 
name="0550a12" id="0550a12"></a>不同所見亦異也語其異小者淺者求至佛地窮劫<a 
name="0550a13" id="0550a13"></a>尚不能得達磨直指人立地成佛豈不直捷令衲子<a 
name="0550a14" id="0550a14"></a>輩不知法有淺深往往以佛祖明心見性配合外典<a 
name="0550a15" id="0550a15"></a>不知彼所說心性尚不類佛法之淺者小者合之同<a 
name="0550a16" id="0550a16"></a>之正猶一旦升泰山之頂自不知所履之高聞有人<a 
name="0550a17" id="0550a17"></a>云金焦之高若此信之有人云穹窿之高亦若此又<a 
name="0550a18" id="0550a18"></a>信之更有給之者云虎丘之高亦類此皆信而不辨<a 
name="0550a19" id="0550a19"></a>何故以足跡未嘗稍經虎丘諸山也必行遠自邇升<a 
name="0550a20" id="0550a20"></a>高自平然後知虎丘不若泰山泰山之不類虎丘古<a 
name="0550a21" id="0550a21"></a>尊宿如百丈南泉黃檗臨濟南陽大珠皆知淺深辨<a 
name="0550a22" id="0550a22"></a>同異之士也衲子當法之或有所得慎勿以小見為<a 
name="0550a23" id="0550a23"></a>足大心自忽小者進大者降得其宗究其諦考其異<a 
name="0550a24" id="0550a24"></a>同挹其淺深則知宗乘之實為高出三乘進趣皆在<a 
name="0550a25" id="0550a25"></a>下矣彈指而超豎指而悟欲不名奇特不可得也又<a 
name="0550a26" id="0550a26"></a>常分也不可稱奇特未領悟者不得不為奇特。</p><a 
name="0550a27" id="0550a27"></a><p style="margin-left: 2em"><span class="headname">書</span></p><a 
name="0550a28" id="0550a28"></a><p style="margin-left: 3em"><span class="headname">荅崑山諸千如居士</span></p><a 
name="0550a29" id="0550a29"></a><p style="text-indent: 0em; margin-left: 0em"><span class="linehead"></span>自登銅井與木石居跫然足音罕聞也每念足下托<a 
name="0550a30" id="0550a30"></a>在道炤故不以紙墨通殷勤來諭向日參禪今原讀<a 
name="0550b01" id="0550b01"></a>書聊盡秀才本分山野道好足下還見此本分麼出<a 
name="0550b02" id="0550b02"></a>生廣大步驟闊略在天同天在人同人在僧同僧在<a 
name="0550b03" id="0550b03"></a>俗同俗湊泊無路退避無門非世出世間法而不礙<a 
name="0550b04" id="0550b04"></a>世出世間法張拙秀才云隨順世緣無罣礙涅槃生<a 
name="0550b05" id="0550b05"></a>死等空花是也曹溪云離世覓菩提恰如求兔角是<a 
name="0550b06" id="0550b06"></a>也老龐云日用事無別惟吾自偶諧是也足下驀忽<a 
name="0550b07" id="0550b07"></a>與之相應則知參禪不出此本分讀書史也不出此<a 
name="0550b08" id="0550b08"></a>本分在家不出此本分出家也不出此本分出家不<a 
name="0550b09" id="0550b09"></a>出此本分做僧家也得在家不出此本分做俗漢也<a 
name="0550b10" id="0550b10"></a>得做俗漢也得處俗而不著俗相做僧家也得居僧<a 
name="0550b11" id="0550b11"></a>而不著僧相夫然後貴也得而不著貴相賤也得而<a 
name="0550b12" id="0550b12"></a>不著賤相是法平等無有高下以故從上大力量漢<a 
name="0550b13" id="0550b13"></a>現宰官身為如來使致君澤民提挈同類透脫生死<a 
name="0550b14" id="0550b14"></a>不生取舍情不立人我見不作奇特想不起平常解<a 
name="0550b15" id="0550b15"></a>靡不承此本分威光而<span class="corr" title='[巳&gt;已]'>已</span>所以云要明恁麼事須是<a 
name="0550b16" id="0550b16"></a>恁麼人若是恁麼人必明恁麼事纔說恁麼則水流<a 
name="0550b17" id="0550b17"></a>山峙也恁麼日上月下也恁麼魚躍鳶飛也恁麼鶴<a 
name="0550b18" id="0550b18"></a>長鳧短也恁麼即釋迦老子出世坐菩提場四十九<a 
name="0550b19" id="0550b19"></a>年橫說豎說嚇人嚇鬼也恁麼末後拈花示眾帶累<a 
name="0550b20" id="0550b20"></a>金色頭陀裂破面皮也恁麼乃至從古至今天下宗<a 
name="0550b21" id="0550b21"></a>師喚鐘作甕高揮大抹落艸求人也恁麼諸大白衣<a 
name="0550b22" id="0550b22"></a>與曲彔床上老凍膿激揚鏗鏘建立法幢也恁麼足<a 
name="0550b23" id="0550b23"></a>下不可不恁麼故讀書時可即讀書時究本分不必<a 
name="0550b24" id="0550b24"></a>舍讀書而學佛學佛時可即學佛時究本分不必礙<a 
name="0550b25" id="0550b25"></a>學佛而讀書但取舍計較之念一萌本分遂不隔而<a 
name="0550b26" id="0550b26"></a>隔矣然則如何得不隔去樹凋葉落體露金風面目<a 
name="0550b27" id="0550b27"></a>分明切忌自家諱卻。</p><a 
name="0550b28" id="0550b28"></a><p style="text-indent: 0em; margin-left: 0em"><span class="linehead"></span>雲門云此事若在言語上三乘十二分教豈是無言<a 
name="0550b29" id="0550b29"></a>跛腳阿師大似病後驗方藥山云若也無言啟蒙何<a 
name="0550b30" id="0550b30"></a>名達者我今為汝說者個語顯無語底大小藥山誘<a 
name="0550c01" id="0550c01"></a>人犯法永嘉云默時說說時默大施門開無壅塞合<a 
name="0550c02" id="0550c02"></a>水和泥不是好手香嚴云語是誑寂是謗語默向上<a 
name="0550c03" id="0550c03"></a>有事在久嚮香嚴原來偷心未息此四古錐雖則老<a 
name="0550c04" id="0550c04"></a>婆心切簡點將來總在葛藤裏舒縮且道那個親。</p><a 
name="0550c05" id="0550c05"></a><p style="margin-left: 3em"><span class="headname">示葛瑞五居士</span></p><a 
name="0550c06" id="0550c06"></a><p style="text-indent: 0em; margin-left: 0em"><span class="linehead"></span>此門中事非猛利心不入非沉潛心不大古人所謂<a 
name="0550c07" id="0550c07"></a>以無學之學朝宗百川正以一川有一川之名字一<a 
name="0550c08" id="0550c08"></a>川有一川之淺深彼川非此川此川非彼川及乎到<a 
name="0550c09" id="0550c09"></a>海則同一味失其本相此不為淺彼不為深此即彼<a 
name="0550c10" id="0550c10"></a>也彼即此也雖然觀乎海者則若是未見乎海淺深<a 
name="0550c11" id="0550c11"></a>之脈長短之相如何能同以彼但見乎此川未見彼<a 
name="0550c12" id="0550c12"></a>川但見乎一川殊未窮百川況能窮海乎三乘十二<a 
name="0550c13" id="0550c13"></a>分淺深之脈也諸子百家長短之相也此亦言心彼<a 
name="0550c14" id="0550c14"></a>亦言心此而論性彼亦論性此而談理彼亦談理各<a 
name="0550c15" id="0550c15"></a>見其所至涯量耳得源頭者能此還此彼還彼長還<a 
name="0550c16" id="0550c16"></a>其長短還其短淺深還其淺深不被百川之所瞄忽<a 
name="0550c17" id="0550c17"></a>若轉其局面則又一相一味無敢立異同於其間所<a 
name="0550c18" id="0550c18"></a>謂操縱在我我為法王於法自在佛說三乘之教皆<a 
name="0550c19" id="0550c19"></a>出世法也舍此皆為世間之教而三乘皆稱為聖人<a 
name="0550c20" id="0550c20"></a>以其超出界外也齋中無事當以此討究之則知達<a 
name="0550c21" id="0550c21"></a>磨一宗尊且貴矣。</p><a 
name="0550c22" id="0550c22"></a><p style="margin-left: 3em"><span class="headname">示葉嶽心居士</span></p><a 
name="0550c23" id="0550c23"></a><p style="text-indent: 0em; margin-left: 0em"><span class="linehead"></span>用世人要實世相若看世相不實則不能救民於水<a 
name="0550c24" id="0550c24"></a>火之中出世人要空世相若看世相不空則不能置<a 
name="0550c25" id="0550c25"></a>身于塵勞之外不壞世相而又能出染不著世相而<a 
name="0550c26" id="0550c26"></a>又能利生唯佛耳然善學柳下惠當先學魯男子要<a 
name="0550c27" id="0550c27"></a>學佛不著此岸不住彼岸當先看世間皆如影響亦<a 
name="0550c28" id="0550c28"></a>是學老龐第一論頭看渠當時傾萬金于湘江賣箍<a 
name="0550c29" id="0550c29"></a>籬過日何等手段今既在此道不擔荷非丈夫也既<a 
name="0550c30" id="0550c30"></a>擔荷便以聖賢自居便有援溺之任同事之攝若欲<a 
name="0551a01" id="0551a01"></a>行此道而不能化自以解脫化他解脫人將疑之矣<a 
name="0551a02" id="0551a02"></a>以道自任不使人信而使人疑不亦失夫善化之術<a 
name="0551a03" id="0551a03"></a>乎倘<span class="corr" title='[巳&gt;己]'>己</span>心得而躬行山僧為是瑣瑣不妨贈金以黃。</p><a 
name="0551a04" id="0551a04"></a><p style="margin-left: 3em"><span class="headname">示鄭子康居士</span></p><a 
name="0551a05" id="0551a05"></a><p style="text-indent: 0em; margin-left: 0em"><span class="linehead"></span>披來扎知向法門著腳實實為生死無常出於至誠<a 
name="0551a06" id="0551a06"></a>非泛泛者流所比也從上諸佛諸祖發心修行不過<a 
name="0551a07" id="0551a07"></a>如是此入道之正因第發心後無論念佛參禪但可<a 
name="0551a08" id="0551a08"></a>信而參未可信而解也若落意解不惟參禪不發正<a 
name="0551a09" id="0551a09"></a>悟即念佛一門於誰字上未免強生節目矣來云一<a 
name="0551a10" id="0551a10"></a>而二二而一著衣吃飯非本身著衣吃飯真本身等<a 
name="0551a11" id="0551a11"></a>語是也古人云誰之一字悟卻多少人信而參者是<a 
name="0551a12" id="0551a12"></a>也誰之一字誤卻多少人信而解者是也故參禪一<a 
name="0551a13" id="0551a13"></a>著無論愚智第一怕著一意見若云此事必大英傑<a 
name="0551a14" id="0551a14"></a>漢做者我或不能則自畫矣古人所謂先推出一座<a 
name="0551a15" id="0551a15"></a>須彌山障卻是也今欲徑截理會請收起如上葛藤<a 
name="0551a16" id="0551a16"></a>無論念佛誰不誰那吒本身不本身急急還我鄭子<a 
name="0551a17" id="0551a17"></a>康居士面目來快須著眼切忌又打入理路去。</p><a 
name="0551a18" id="0551a18"></a><p style="text-indent: 0em; margin-left: 0em"><span class="linehead"></span>口口聲聲究本身只緣知解費追尋儻能截斷閒言<a 
name="0551a19" id="0551a19"></a>語片骨塵毛解報恩。</p><a 
name="0551a20" id="0551a20"></a><p style="margin-left: 3em"><span class="headname">示著書記</span></p><a 
name="0551a21" id="0551a21"></a><p style="text-indent: 0em; margin-left: 0em"><span class="linehead"></span>承當此事極難其人從上師資相聚切磋琢磨十年<a 
name="0551a22" id="0551a22"></a>二十年者心相體信造就不凡於大法能入閫奧鏟<a 
name="0551a23" id="0551a23"></a>去浮枝浮葉直見根蒂平日立心端端確確處眾應<a 
name="0551a24" id="0551a24"></a>事圓融分曉不執不泥相時知變謙光退步遠離熱<a 
name="0551a25" id="0551a25"></a>鬧甘苦受淡先聖一麻一麥為法求人便是樣子如<a 
name="0551a26" id="0551a26"></a>意一柄為住山本錢不得輕易拈出直須拋向壁角<a 
name="0551a27" id="0551a27"></a>落頭無人知處從他生繡年久月深斑斑點點古古<a 
name="0551a28" id="0551a28"></a>樸樸硬硬橛橛遇著個漢冷地覷著認為奇貨便與<a 
name="0551a29" id="0551a29"></a>當頭一擊然後收拾拋向腦後勿使狼籍活卓卓地<a 
name="0551a30" id="0551a30"></a>使千聖亦摸索不著古人得意之後埋光鏟耀一味<a 
name="0551b01" id="0551b01"></a>信緣或者老於丘壑亦所不辭今時流習有一分之<a 
name="0551b02" id="0551b02"></a>長便欲衒賣此等裨販虎皮羊質法所不取古云紹<a 
name="0551b03" id="0551b03"></a>隆佛祖非為小事諦審先宗是何標格切須保秘慎<a 
name="0551b04" id="0551b04"></a>勿去心。</p><a 
name="0551b05" id="0551b05"></a><p style="margin-left: 3em"><span class="headname">示修書記</span></p><a 
name="0551b06" id="0551b06"></a><p style="text-indent: 0em; margin-left: 0em"><span class="linehead"></span>豪傑之士卓立世間豈若庸庸瑣瑣空過一生沒世<a 
name="0551b07" id="0551b07"></a>而名不稱必頂天立地用世出世務欲轟轟烈烈出<a 
name="0551b08" id="0551b08"></a>人一頭地與聖賢佛祖聚頭磕膝蒼生赤子同軀共<a 
name="0551b09" id="0551b09"></a>命收拾威音王<span class="corr" title='[巳&gt;已]'>已</span>前一片田地真知灼見界限分明<a 
name="0551b10" id="0551b10"></a>契書牢固直教現前春生夏長夜寐夙興頭頭受用<a 
name="0551b11" id="0551b11"></a>森羅萬象不礙眼光大地山河了無異相忽若暫起<a 
name="0551b12" id="0551b12"></a>佛見法見便盡情掃向他方世界何況玄妙情識涕<a 
name="0551b13" id="0551b13"></a>唾涎沫又何足憑尋常硬紏紏地不與人爭長競短<a 
name="0551b14" id="0551b14"></a>一味退步使一切人上覷下覷無處著眼腳跟穩當<a 
name="0551b15" id="0551b15"></a>透到大休大歇然後推<span class="corr" title='[巳&gt;己]'>己</span>之餘無論寶坊茅舍點化<a 
name="0551b16" id="0551b16"></a>一個半個領取從前家業使他如獅子王哮吼百獸<a 
name="0551b17" id="0551b17"></a>腦裂生死塵勞自能一刀截斷今時出家兒儘有向<a 
name="0551b18" id="0551b18"></a>上喜擔荷此事要之所見不高其識不遠如蠅子蝸<a 
name="0551b19" id="0551b19"></a>牛一點粘涎便沾染著名曰行化明眼人從旁觀之<a 
name="0551b20" id="0551b20"></a>卻成笑具不知到處逢人驀面欺固衲僧本分當為<a 
name="0551b21" id="0551b21"></a>事唯其一念繫著聲名貨利遂差之毫釐失之千里<a 
name="0551b22" id="0551b22"></a>流入逞伎倆猢猻隊中別傳一宗致不尊重總圖得<a 
name="0551b23" id="0551b23"></a>因緣豐裕不過一時鬧熱門庭開口吐氣七銅八鐵<a 
name="0551b24" id="0551b24"></a>弄到頭來無些意味夫子之道予欲無言然言以載<a 
name="0551b25" id="0551b25"></a>道於今不朽佛祖之法亦本無言若又無言啟蒙何<a 
name="0551b26" id="0551b26"></a>名達者設若言而昧昧只可誑諕閭閻要同釋迦夫<a 
name="0551b27" id="0551b27"></a>子積厚流光何能企及公知見深穩加復沉潛資深<a 
name="0551b28" id="0551b28"></a>逢源三年不飛飛即沖天三年不鳴鳴即驚人乃古<a 
name="0551b29" id="0551b29"></a>今大逢之士步驟如是今既敝屣世相直入法地相<a 
name="0551b30" id="0551b30"></a>期負荷以捍狂瀾。</p><a 
name="0551c01" id="0551c01"></a><p style="margin-left: 2em"><span class="headname">答語</span></p><a 
name="0551c02" id="0551c02"></a><p style="text-indent: 0em; margin-left: 0em"><span class="linehead"></span>問大徹底人本脫生死因甚命根不斷師云全承渠<a 
name="0551c03" id="0551c03"></a>力佛祖公案只是一個道理因甚有明與不明師云<a 
name="0551c04" id="0551c04"></a>古今榜樣大修行人當遵佛行因甚不守毘尼師云<a 
name="0551c05" id="0551c05"></a>種穀不生豆杲日當空無所不炤因甚被片雲遮卻<a 
name="0551c06" id="0551c06"></a>師云切忌打失眼睛人人有個影子寸步不離因甚<a 
name="0551c07" id="0551c07"></a>踏不著師云腳跟點地也未盡大地是個火坑得何<a 
name="0551c08" id="0551c08"></a>三昧不被燒卻師云弄潮須是弄潮人。</p><a 
name="0551c09" id="0551c09"></a><p style="text-indent: 0em; margin-left: 0em"><span class="linehead"></span>問殿角風搖樹行人盡解衣時如何師云火不待日<a 
name="0551c10" id="0551c10"></a>而熱清風翻白羽野老笑相親時如何師云利動君<a 
name="0551c11" id="0551c11"></a>子佛殿東南因甚缺了一角師云瞻仰有分僧堂中<a 
name="0551c12" id="0551c12"></a>幾人坐臥師云個個眼如盲。</p><a 
name="0551c13" id="0551c13"></a><p style="text-indent: 0em; margin-left: 0em"><span class="linehead"></span>問達磨不來東土二祖不往西天玄沙因甚<span class="gaiji">[祝/土]<!--gaiji,,1[祝/土],2&#x213BA;,3--></span>破腳<a 
name="0551c14" id="0551c14"></a>指師云賊因贓驗頭頭上明物物上了總未是衲僧<a 
name="0551c15" id="0551c15"></a>巴鼻如何是衲僧巴鼻師云七凹八凸日日穿衣因<a 
name="0551c16" id="0551c16"></a>甚道寸絲不掛師云才有一絲頭便有一絲頭打破<a 
name="0551c17" id="0551c17"></a>虛空底又向何處安著師云東山西嶺佛來也打祖<a 
name="0551c18" id="0551c18"></a>來也打且道還有過也無師云無端無端盡大地是<a 
name="0551c19" id="0551c19"></a>沙門一隻眼因甚看不見自<span class="corr" title='[巳&gt;己]'>己</span>師云恰被眼瞞大地<a 
name="0551c20" id="0551c20"></a>山河齊稽首當恁麼時誰人證據師云泥豬癩狗走<a 
name="0551c21" id="0551c21"></a>遍天下底人因甚寸步不移師云自首者原其罪橫<a 
name="0551c22" id="0551c22"></a>艸不拈豎草不捏底人莫不是虛消信施麼師云重<a 
name="0551c23" id="0551c23"></a>言不當吃日日普請那一個為甚不到師云切忌躲<a 
name="0551c24" id="0551c24"></a>根。</p><a 
name="0551c25" id="0551c25"></a><p style="text-indent: 0em; margin-left: 0em"><span class="linehead"></span>問現成公案為甚趙州八十行腳雪峰九上三登師<a 
name="0551c26" id="0551c26"></a>云欲窮千里目佛未出世祖未西來單傳一脈何人<a 
name="0551c27" id="0551c27"></a>護持師云三十棒放汝不過一月普現一切水一切<a 
name="0551c28" id="0551c28"></a>水月一月攝如何是現攝底道理師云山僧在你腳<a 
name="0551c29" id="0551c29"></a>底四大互融因甚水火不同器師云天上星地下水<a 
name="0551c30" id="0551c30"></a>龍得水時添意氣虎逢山色長威獰忽遇山崩海竭<a 
name="0552a01" id="0552a01"></a>又作麼生師云全身敗露四山相逼如何是出身一<a 
name="0552a02" id="0552a02"></a>句師云棺木裡瞠眼。</p><a 
name="0552a03" id="0552a03"></a><p style="text-indent: 0em; margin-left: 0em"><span class="linehead"></span>問法身有三種病二種光是甚麼病是甚麼光師云<a 
name="0552a04" id="0552a04"></a>口是禍門雪覆千山為甚麼孤峰不白師云理無曲<a 
name="0552a05" id="0552a05"></a>斷如何是夜半正明天曉不露師云十成好個金剛<a 
name="0552a06" id="0552a06"></a>鑽東山水上行畢竟明甚麼邊事師云面目現在坐<a 
name="0552a07" id="0552a07"></a>斷十方猶點額密移一步看飛龍如何是密移一步<a 
name="0552a08" id="0552a08"></a>師云夜半床頭摸枕子從天降下則貧窮從地涌出<a 
name="0552a09" id="0552a09"></a>則富貴如何是從地涌出富貴師云孟嘗君清光炤<a 
name="0552a10" id="0552a10"></a>眼尚迷家明白轉身猶墮位天童意作麼生師云老<a 
name="0552a11" id="0552a11"></a>鼠入牛角如何是八角磨盤空裡走師云天上天下<a 
name="0552a12" id="0552a12"></a>露柱是不遷義水流風動又作麼生師云眾眼難瞞<a 
name="0552a13" id="0552a13"></a>玄沙云諦當甚諦當敢保老兄未徹在請吾師道一<a 
name="0552a14" id="0552a14"></a>句來師云一畝之地三蛇九鼠懷州牛喫禾益州馬<a 
name="0552a15" id="0552a15"></a>腹脹天下覓醫人灸豬左膊上意旨如何師云焦磚<a 
name="0552a16" id="0552a16"></a>打著連底凍。</p><a 
name="0552a17" id="0552a17"></a><p style="text-indent: 0em; margin-left: 0em"><span class="linehead"></span>鹽梅禪師住普安示眾住青山不在青山住紅塵不<a 
name="0552a18" id="0552a18"></a>著紅塵且道此人轉甚麼法輪得與麼脫套師代云<a 
name="0552a19" id="0552a19"></a>多年布衾冷如銕有一棒到你山僧辜負汝輩無一<a 
name="0552a20" id="0552a20"></a>棒到你汝輩孤負山僧具有剛果衲子試為我定當<a 
name="0552a21" id="0552a21"></a>看師代云好肉不剜瘡鱉子門二時潮涌千尋忽若<a 
name="0552a22" id="0552a22"></a>傾堤倒岸來汝諸人作麼抵當師代云有功者賞一<a 
name="0552a23" id="0552a23"></a>棒打不回頭且道是獅子兒鳳凰兒師代云炤顧兩<a 
name="0552a24" id="0552a24"></a>莖眉正此嚴冬天氣脫卻鶻臭布衫解下娘生褲子<a 
name="0552a25" id="0552a25"></a>且道是恁麼人境界師代云勘過了打。</p><a 
name="0552a26" id="0552a26"></a><p style="text-indent: 0em; margin-left: 0em"><span class="linehead"></span>師舉雲門示眾云人人盡有光明在看時不見暗昏<a 
name="0552a27" id="0552a27"></a>昏作麼生是諸人底光明自代云廚庫三門師云大<a 
name="0552a28" id="0552a28"></a>小雲門錯下名言秪如世間光明遍一切處晝有日<a 
name="0552a29" id="0552a29"></a>之光明夜有月之光明無月夜有燈之光明眾所共<a 
name="0552a30" id="0552a30"></a>見因甚諸人光明看時不見既不見那裏見得是光<a 
name="0552b01" id="0552b01"></a>明又既是光明因甚暗昏昏地諸人還理會得也未<a 
name="0552b02" id="0552b02"></a>遂拈杖打滅燈召眾云山僧先歸方丈去也諸人若<a 
name="0552b03" id="0552b03"></a>摸著單位可來通個消息。</p><a 
name="0552b04" id="0552b04"></a><p style="text-indent: 0em; margin-left: 0em"><span class="linehead"></span>師云山僧昨晚舉人人盡有光明話山僧吹滅燈歸<a 
name="0552b05" id="0552b05"></a>方丈教諸人暗中摸取單位曾摸著也未若摸不著<a 
name="0552b06" id="0552b06"></a>諸人昨夜向甚處睡若也摸著且道通得個甚麼消<a 
name="0552b07" id="0552b07"></a>息還會麼將謂吾辜負汝卻是汝辜負吾遂出堂。</p><a 
name="0552b08" id="0552b08"></a><p style="text-indent: 0em; margin-left: 0em"><span class="linehead"></span>舉南天竺國異見王問波羅提尊者曰何者是佛提<a 
name="0552b09" id="0552b09"></a>曰見性是佛王曰師見性否提曰我見佛性王曰性<a 
name="0552b10" id="0552b10"></a>在何處提曰性在作用王曰是何作用我今不見提<a 
name="0552b11" id="0552b11"></a>曰今現作用王自不見王曰於我有否提曰王若作<a 
name="0552b12" id="0552b12"></a>用無有不是王若不用體亦難見王曰若當用時幾<a 
name="0552b13" id="0552b13"></a>處出現提曰若出現時當有其八王曰其八出現當<a 
name="0552b14" id="0552b14"></a>為我說波羅提即說偈曰在胎為身處世為人在眼<a 
name="0552b15" id="0552b15"></a>曰見在耳曰聞在鼻辨香在口談論在手執捉在足<a 
name="0552b16" id="0552b16"></a>運奔遍現俱該沙界收攝在一微塵識者知是佛性<a 
name="0552b17" id="0552b17"></a>不識喚作精魂王聞偈<span class="corr" title='[巳&gt;已]'>已</span>心即開悟師垂語云波羅<a 
name="0552b18" id="0552b18"></a>提對異見王說佛性有八處出現諸人分上且道幾<a 
name="0552b19" id="0552b19"></a>處出現一居士聞舉遂出禮拜師云幾處出現士云<a 
name="0552b20" id="0552b20"></a>太分明師便打云你切莫喚作佛性士云又加第二<a 
name="0552b21" id="0552b21"></a>道惡水師復打云三道也有乃云常住絕糧明日秪<a 
name="0552b22" id="0552b22"></a>得半日相聚有道得者趁此時節快出來道良久云<a 
name="0552b23" id="0552b23"></a>諸人既不肯出現我卻惱怒勃發了拈拄杖一時打<a 
name="0552b24" id="0552b24"></a>散。</p><a 
name="0552b25" id="0552b25"></a><p style="text-indent: 0em; margin-left: 0em"><span class="linehead"></span>師云山僧今晚不要你諸人費力盡情將佛法布施<a 
name="0552b26" id="0552b26"></a>汝等遂展兩手歸方丈一僧隨入師驀伸手云我適<a 
name="0552b27" id="0552b27"></a>纔將佛法布施於汝汝今亦各布施些僧擬議師即<a 
name="0552b28" id="0552b28"></a>袖手。</p><a 
name="0552b29" id="0552b29"></a><p style="text-indent: 0em; margin-left: 0em"><span class="linehead"></span>師垂語云莫收坐具正當倒地時面前見箇甚麼。</p><a 
name="0552b30" id="0552b30"></a><p style="text-indent: 0em; margin-left: 0em"><span class="linehead"></span>有僧扯落自<span class="corr" title='[巳&gt;己]'>己</span>單名師打之僧呈偈云本來一向無<a 
name="0552c01" id="0552c01"></a>名喚拜上明師取一名師垂語云大眾試為伊取看<a 
name="0552c02" id="0552c02"></a>一僧出擲下坐具正身而立師云是甚麼僧無語師<a 
name="0552c03" id="0552c03"></a>便打厲聲召眾云道道眾皆無語師云若教容易得<a 
name="0552c04" id="0552c04"></a>便作等閒看。</p><a 
name="0552c05" id="0552c05"></a><p style="text-indent: 0em; margin-left: 0em"><span class="linehead"></span>師拾方丈地草拈起云一莖草上現丈六金身會麼<a 
name="0552c06" id="0552c06"></a>眾纔伸禮師便起去。</p><a 
name="0552c07" id="0552c07"></a><p style="text-indent: 0em; margin-left: 0em"><span class="linehead"></span>師垂語云月似彎弓少雨多風有人下語中病僧意<a 
name="0552c08" id="0552c08"></a>便作禪狀元一僧出云海神知貴不知價留與人間<a 
name="0552c09" id="0552c09"></a>光炤夜師云多年陳墨卷眾皆下語師云月似彎弓<a 
name="0552c10" id="0552c10"></a>少雨多風好一隊師僧換卻眼睛。</p><a 
name="0552c11" id="0552c11"></a><p style="text-indent: 0em; margin-left: 0em"><span class="linehead"></span>師一晚指天童老人像垂語云不著佛求不著法求<a 
name="0552c12" id="0552c12"></a>不著僧求汝等禮拜者老禿奴作麼眾無語師拽杖<a 
name="0552c13" id="0552c13"></a>打散。</p><a 
name="0552c14" id="0552c14"></a><p style="text-indent: 0em; margin-left: 0em"><span class="linehead"></span>一僧出眾作禮云某甲是箇生牛不知東轉西轉師<a 
name="0552c15" id="0552c15"></a>即向右指云過者邊著僧云不得上路師復向左云<a 
name="0552c16" id="0552c16"></a>過者邊來僧便過師云上路了也一僧出云某甲是<a 
name="0552c17" id="0552c17"></a>初參師遂豎拄杖于几上云山僧者裏如鬧市豎剎<a 
name="0552c18" id="0552c18"></a>竿是人皆見。</p><a 
name="0552c19" id="0552c19"></a><p style="text-indent: 0em; margin-left: 0em"><span class="linehead"></span>師云山僧有一句極現成佛法向你們道去乃指云<a 
name="0552c20" id="0552c20"></a>簷前雨滴。</p><a 
name="0552c21" id="0552c21"></a><p style="text-indent: 0em; margin-left: 0em"><span class="linehead"></span>夜參次一僧禮拜起拍手師云作甚麼僧云擦去地<a 
name="0552c22" id="0552c22"></a>上塵師遂對眾拍手云我手中無塵且道擦箇甚麼<a 
name="0552c23" id="0552c23"></a>眾無對師云者一隊漢如生盲人相似到此間來只<a 
name="0552c24" id="0552c24"></a>管相我口皮動殊不知我與者僧<span class="corr" title='[巳&gt;已]'>已</span>作一場佛事了<a 
name="0552c25" id="0552c25"></a>也時有僧出擬問師云山僧手癢試與一抓僧便抓<a 
name="0552c26" id="0552c26"></a>師云是甚麼眾擬議師便打。</p><a 
name="0552c27" id="0552c27"></a><p style="text-indent: 0em; margin-left: 0em"><span class="linehead"></span>師云謹白大眾喫粥了也普請河頭拽木去。</p><a 
name="0552c28" id="0552c28"></a><p style="text-indent: 0em; margin-left: 0em"><span class="linehead"></span>夜參次師問一童子如何是祖師西來意童俛首師<a 
name="0552c29" id="0552c29"></a>云汝諸人反不如者童子遂歸方丈。</p><a 
name="0552c30" id="0552c30"></a><p style="text-indent: 0em; margin-left: 0em"><span class="linehead"></span>舉睦州示眾云汝等諸人未得箇入頭須得箇入頭<a 
name="0553a01" id="0553a01"></a>既得箇入頭切莫孤負老僧良久云因甚汝等立地<a 
name="0553a02" id="0553a02"></a>不會驀拈拄杖一時打散。</p><a 
name="0553a03" id="0553a03"></a><p style="text-indent: 0em; margin-left: 0em"><span class="linehead"></span>夜參師云問者快問薦者快薦良久顧眾云團團簇<a 
name="0553a04" id="0553a04"></a>簇為汝等說箇甚麼即得驀呈拄杖云攛得一天火<a 
name="0553a05" id="0553a05"></a>發一僧即吹滅燈師便打云打得六缸水渾遂旋打<a 
name="0553a06" id="0553a06"></a>云打打眾競馳走師歸方丈。</p><a 
name="0553a07" id="0553a07"></a><p style="text-indent: 0em; margin-left: 0em"><span class="linehead"></span>一晚師在丈室後坐侍者點燈出師云把火照面看<a 
name="0553a08" id="0553a08"></a>有僧遂入師便打復連卓拄杖云冬至夜底雷又來<a 
name="0553a09" id="0553a09"></a>了眾在外進語師云一隊點額漢。</p><a 
name="0553a10" id="0553a10"></a><p style="text-indent: 0em; margin-left: 0em"><span class="linehead"></span>師云如開武庫錯落交輝你纔觸著喪身失命了也<a 
name="0553a11" id="0553a11"></a>有僧禮拜師便打出。</p><a 
name="0553a12" id="0553a12"></a><p style="text-indent: 0em; margin-left: 0em"><span class="linehead"></span>師云莫蹉過這時節好大眾相顧師即曳杖起去。</p><a 
name="0553a13" id="0553a13"></a><p style="text-indent: 0em; margin-left: 0em"><span class="linehead"></span>師云且莫忉忉一等行腳須到水窮山盡處始得設<a 
name="0553a14" id="0553a14"></a>到水窮山盡自救不了在有僧便問如何是水窮山<a 
name="0553a15" id="0553a15"></a>盡處師云但莫亂走僧云不亂走時如何師云還我<a 
name="0553a16" id="0553a16"></a>話頭來。</p><a 
name="0553a17" id="0553a17"></a><p style="text-indent: 0em; margin-left: 0em"><span class="linehead"></span>僧問清淨本然云何忽生山河大地師云惡僧禮拜<a 
name="0553a18" id="0553a18"></a>師云墮問致知格物是如何師云山僧小時不曾讀<a 
name="0553a19" id="0553a19"></a>得大學問某甲終日喫飯為甚不飽師云好箇問頭<a 
name="0553a20" id="0553a20"></a>問如何是佛法的的大意師打云當初黃檗也恁麼<a 
name="0553a21" id="0553a21"></a>打問如何得不落窠臼去師云跳出來僧上前師云<a 
name="0553a22" id="0553a22"></a>出得也未有居士出云相逢不下馬各自奔前程請<a 
name="0553a23" id="0553a23"></a>師歸方丈師驀起把一僧臂云與你說話去僧隨行<a 
name="0553a24" id="0553a24"></a>一兩步擬脫師隨與一棒云把手牽君行不得惟人<a 
name="0553a25" id="0553a25"></a>自肯乃方親。</p><a 
name="0553a26" id="0553a26"></a><p style="text-indent: 0em; margin-left: 0em"><span class="linehead"></span>僧問無目底人能察秋毫為甚麼不識佛祖公案師<a 
name="0553a27" id="0553a27"></a>云莫顛倒問如何是百尺竿頭更進一步師云闍黎<a 
name="0553a28" id="0553a28"></a>莫望高進步且止如何是百尺竿頭底意僧無語師<a 
name="0553a29" id="0553a29"></a>云好會取問如何是拄杖子底大意師云恰值山僧<a 
name="0553a30" id="0553a30"></a>面癢僧云請師樣子師云被你覷破僧禮拜師便打<a 
name="0553b01" id="0553b01"></a>問但盡凡心別無聖解師云除卻凡聖道一句來僧<a 
name="0553b02" id="0553b02"></a>便喝師便打僧云恁麼則截斷凡聖去也師又打云<a 
name="0553b03" id="0553b03"></a>是甚麼乃拈杖別問一僧云是甚麼僧云不會師云<a 
name="0553b04" id="0553b04"></a>橫看成嶺側成峰又僧問水浸石頭為甚石頭不濕<a 
name="0553b05" id="0553b05"></a>師云大好消息可惜闍黎不會僧作禮退師云來來<a 
name="0553b06" id="0553b06"></a>與你道破僧纔出師云頑石動也便歸方丈。</p><a 
name="0553b07" id="0553b07"></a><p style="text-indent: 0em; margin-left: 0em"><span class="linehead"></span>僧問如何是西來大意師云甜瓜徹蒂甜僧云不會<a 
name="0553b08" id="0553b08"></a>師云苦瓜連根苦問聖凡無二路一路涅槃門師云<a 
name="0553b09" id="0553b09"></a>路頭在甚處僧無語師便打問如何是先炤後用師<a 
name="0553b10" id="0553b10"></a>云上前來進云如何是先用後炤師云拔卻腦後箭<a 
name="0553b11" id="0553b11"></a>僧云如何是炤用同時師便打僧禮拜師又打。</p><a 
name="0553b12" id="0553b12"></a><p style="text-indent: 0em; margin-left: 0em"><span class="linehead"></span>早參師云山僧者裡有活祖意乃驀指庭前柏樹云<a 
name="0553b13" id="0553b13"></a>趙州道底隨有僧入室云和尚適纔舉庭前柏樹子<a 
name="0553b14" id="0553b14"></a>倒卻了也師云倒卻後又作麼生僧無語師云一場<a 
name="0553b15" id="0553b15"></a><span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>又僧問不著佛求不著法求不著僧求未審著<a 
name="0553b16" id="0553b16"></a>甚麼求師云庭前柏樹子。</p><a 
name="0553b17" id="0553b17"></a><p style="text-indent: 0em; margin-left: 0em"><span class="linehead"></span>師一晚入堂云還有撞著壁底麼眾無對。</p><a 
name="0553b18" id="0553b18"></a><p style="text-indent: 0em; margin-left: 0em"><span class="linehead"></span>夜參一僧出禮拜起師遂掩僧口云速道速道僧云<a 
name="0553b19" id="0553b19"></a>不道不道師云直饒不道猶未在便拓開乃云剔起<a 
name="0553b20" id="0553b20"></a>眉毛向上看上不見天向下看下不見地驀將拄杖<a 
name="0553b21" id="0553b21"></a>點一僧胸云拈取髑髏裡作妄想底。</p><a 
name="0553b22" id="0553b22"></a><p style="text-indent: 0em; margin-left: 0em"><span class="linehead"></span>一晚師入前堂云閉門作活尋常活計刻期取證下<a 
name="0553b23" id="0553b23"></a>士生涯有倜儻英靈底出來與拄杖子相見一僧出<a 
name="0553b24" id="0553b24"></a>禮拜師拈杖云家家門前火把子作麼生會僧罔措<a 
name="0553b25" id="0553b25"></a>師便打良久云一隊沒意智漢且待來朝結案曳杖<a 
name="0553b26" id="0553b26"></a>至下堂云結制來七日了<span class="corr" title='[巳&gt;己]'>己</span>躬事沒個分曉有分曉<a 
name="0553b27" id="0553b27"></a>底出來一僧出禮拜師云作麼生僧無語師云洞庭<a 
name="0553b28" id="0553b28"></a>湖裏失卻船問兩遭塗毒痛恨填胸今日親逢與師<a 
name="0553b29" id="0553b29"></a>討戰師云試呈伎倆看僧喝師便打僧云看箭師復<a 
name="0553b30" id="0553b30"></a>打云三生六十劫問一念不生時還有過也無雲門<a 
name="0553c01" id="0553c01"></a>云須彌山如何是須彌山師打云一擊便碎僧云與<a 
name="0553c02" id="0553c02"></a>麼則當下無疑去也師云未保汝在茶頭問如何是<a 
name="0553c03" id="0553c03"></a>本分事師云口渴要喫茶如何是向上事師云盞子<a 
name="0553c04" id="0553c04"></a>撲落地碟子成七片問一口氣不來向甚麼處安身<a 
name="0553c05" id="0553c05"></a>立命師云白骨叢中乃云還有問者麼眾默然師云<a 
name="0553c06" id="0553c06"></a>者一隊瞌睡漢孤負老僧遂一時打散。</p><a 
name="0553c07" id="0553c07"></a><p style="text-indent: 0em; margin-left: 0em"><span class="linehead"></span>師入堂云麻繩入水一步緊一步學道如鑽火逢煙<a 
name="0553c08" id="0553c08"></a>未可休直待金星現歸家始到頭莫有金星現者麼<a 
name="0553c09" id="0553c09"></a>快出來決擇維那出眾云莫待金星現燒腳又燒頭<a 
name="0553c10" id="0553c10"></a>師云自投羅網作麼那云蒼天蒼天問如何是父母<a 
name="0553c11" id="0553c11"></a>未生前本來面目師云眼瞎耳聾問前日喫和尚一<a 
name="0553c12" id="0553c12"></a>棒只是不明師云易開終始口難保歲寒心問不問<a 
name="0553c13" id="0553c13"></a>上大人請問丘乙<span class="corr" title='[巳&gt;己]'>己</span>師云闍黎因甚帶伴來問學人<a 
name="0553c14" id="0553c14"></a>不會問話時如何師云甕裏何曾走卻鱉。</p><a 
name="0553c15" id="0553c15"></a><p style="text-indent: 0em; margin-left: 0em"><span class="linehead"></span>僧問四大分離時甚處與和尚相見師云青山綠水<a 
name="0553c16" id="0553c16"></a>邊問如何是轉換之機師云山不是山水不是水進<a 
name="0553c17" id="0553c17"></a>云畢竟是甚麼師云老僧口門窄進云恁麼則一塵<a 
name="0553c18" id="0553c18"></a>不動三界高超師云大好一塵不動問坐斷兩頭中<a 
name="0553c19" id="0553c19"></a>間因甚提掇不起師云鬼爭漆桶僧禮拜云脫底又<a 
name="0553c20" id="0553c20"></a>如何師云一場笑話問霜天搖落萬彙歸根如何是<a 
name="0553c21" id="0553c21"></a>歸根底意師云腳根下好與三十棒問如何是祖師<a 
name="0553c22" id="0553c22"></a>關捩師云前三點後三點問靈光獨耀即不問體露<a 
name="0553c23" id="0553c23"></a>真常事若何師展兩手僧云迥脫根塵無一物清風<a 
name="0553c24" id="0553c24"></a>匝地一輪圓師云又被雲遮問此事人人本具箇箇<a 
name="0553c25" id="0553c25"></a>不無開兩手云便將不無底來師云大眾見你敗闕<a 
name="0553c26" id="0553c26"></a>僧喝師便打問一物不將來請和尚道師云拶僧喝<a 
name="0553c27" id="0553c27"></a>師便打。</p><a 
name="0553c28" id="0553c28"></a><p style="text-indent: 0em; margin-left: 0em"><span class="linehead"></span>僧問開爐久矣紅燄太熱學人無處下手師云燒卻<a 
name="0553c29" id="0553c29"></a>眉毛也不知問世尊未拈花迦葉不微笑意旨如何<a 
name="0553c30" id="0553c30"></a>師云討甚麼碗迦葉微笑後又如何師云一場敗闕<a 
name="0554a01" id="0554a01"></a>問懸崖撒手時如何師云粉骨碎身乃云有一無位<a 
name="0554a02" id="0554a02"></a>真人常在面門出入臨濟大師恁麼道過犯彌天你<a 
name="0554a03" id="0554a03"></a>諸人還有救得者麼一僧出師便打。</p><a 
name="0554a04" id="0554a04"></a><p style="text-indent: 0em; margin-left: 0em"><span class="linehead"></span>僧問如何是第一玄師云只在眉毛尖如何是第二<a 
name="0554a05" id="0554a05"></a>玄師以杖拄僧口云擉你口皮穿如何是第三玄師<a 
name="0554a06" id="0554a06"></a>云髑髏且上前如何是第一要師云猛虎當路叫如<a 
name="0554a07" id="0554a07"></a>何是第二要師云石人撫掌笑如何是第三要師打<a 
name="0554a08" id="0554a08"></a>云拄杖向你道問南山石虎被某甲搬至西澗了也<a 
name="0554a09" id="0554a09"></a>未審和尚安在甚處師云速退僧喝師便打。</p><a 
name="0554a10" id="0554a10"></a><p style="text-indent: 0em; margin-left: 0em"><span class="linehead"></span>師一日看眾出坡驀入堂喚維那我聞堂中有一人<a 
name="0554a11" id="0554a11"></a>不出坡要尋他擯維那移水碑云有某是告假某是<a 
name="0554a12" id="0554a12"></a>直日師云者裏無想在上堂又入上堂云有一人不<a 
name="0554a13" id="0554a13"></a>出坡在你堂中眾荅此堂中無有不出坡者師遂出<a 
name="0554a14" id="0554a14"></a>云且待維那來舉至晚告眾云今日堂中有一人不<a 
name="0554a15" id="0554a15"></a>出坡兩堂無人舉若無人舉隱匿了一眾皆有過皆<a 
name="0554a16" id="0554a16"></a>應喫棒眾皆愕視師云一隊驢漢又堪作甚麼遂曳<a 
name="0554a17" id="0554a17"></a>杖一時打散。</p><a 
name="0554a18" id="0554a18"></a><p style="text-indent: 0em; margin-left: 0em"><span class="linehead"></span>師入天童上堂云玲瓏古剎列祖道場爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>現成殿<a 
name="0554a19" id="0554a19"></a>堂宏敞斬釘截銕正令既行吐霧興雲青山常在今<a 
name="0554a20" id="0554a20"></a>之日台侯示翰大鎮飛符舊護不忘駑劣同袍念及<a 
name="0554a21" id="0554a21"></a>樗材承命而來遂陞法座英賢畢集龍象交參儼然<a 
name="0554a22" id="0554a22"></a>一會不異靈山機感難思時節殊勝山僧不惜露頭<a 
name="0554a23" id="0554a23"></a>露面諸人頓覺踊躍身心正法眼不隔絲毫破沙盆<a 
name="0554a24" id="0554a24"></a>重新拈出若也提掇得去就此脫三界縛就此斬四<a 
name="0554a25" id="0554a25"></a>生關僧祗劫彈指頓超秘密藏一時開現直下承當<a 
name="0554a26" id="0554a26"></a>不容擬議轉身移步換斗移星到恁麼田地便可稱<a 
name="0554a27" id="0554a27"></a>獅子兒哮吼驚群作如來使提挈同類還有恁麼人<a 
name="0554a28" id="0554a28"></a>麼靈光不昧萬古如斯既踏祖翁田地各收原本契<a 
name="0554a29" id="0554a29"></a>書不妨互相證明互相建立互為賓主互作津梁行<a 
name="0554a30" id="0554a30"></a>無緣一慈入無諍三昧先佛後祖其道既同上帝下<a 
name="0554b01" id="0554b01"></a>民有德咸一設若廣無為之化佐不言之教直得昆<a 
name="0554b02" id="0554b02"></a>蟲草木盡躋菩提覺場日月星辰全彰妙明心印世<a 
name="0554b03" id="0554b03"></a>出世間一片打成法與非法兩頭坐斷擺脫意想不<a 
name="0554b04" id="0554b04"></a>立功勳且道印文在甚麼處喝一喝呈拄杖云當陽<a 
name="0554b05" id="0554b05"></a>顯示五目難窺覿露機鋒如同電拂要在宗通眼正<a 
name="0554b06" id="0554b06"></a>貴圖源遠流長重說偈言冀追芳躅六十蒿枝話久<a 
name="0554b07" id="0554b07"></a>傳克家慚未肖風顛南山塔戶巋然在一點真燈耀<a 
name="0554b08" id="0554b08"></a>法筵久立眾慈伏惟珍重。</p><a 
name="0554b09" id="0554b09"></a><p style="text-indent: 0em; margin-left: 0em"><span class="linehead"></span>密老和尚生忌上堂僧問雲散長空後孤月映千江<a 
name="0554b10" id="0554b10"></a>處處呈花供弘慈赴那邦師云今之古之進云應供<a 
name="0554b11" id="0554b11"></a>後歸向什麼處去師云在闍黎頂<span class="gaiji">[寧*頁]<!--gaiji,,1[寧*頁],2&#x29573;,3--></span>上僧云老和尚<a 
name="0554b12" id="0554b12"></a>靈骨猶在師乃舉先老人住金粟時上堂云彌陀明<a 
name="0554b13" id="0554b13"></a>日是生日老僧今日是生日我比彌陀先一日三世<a 
name="0554b14" id="0554b14"></a>諸佛從此出大眾者老子結識古佛也是好事山僧<a 
name="0554b15" id="0554b15"></a>今日未免撥轉機輪將者老子鼻孔扭捏一上彌陀<a 
name="0554b16" id="0554b16"></a>明日是生日塗糊他作麼老僧今日是生日真個那<a 
name="0554b17" id="0554b17"></a>我比彌陀先一日銕作面皮三世諸佛從此出賺殺<a 
name="0554b18" id="0554b18"></a>一船人所以從上一言半句如風行太虛鼓動萬有<a 
name="0554b19" id="0554b19"></a>求其起處了不可得如擊石火閃電光搆得搆不得<a 
name="0554b20" id="0554b20"></a>未免喪身失命山僧恁麼道秪如今日真堂設供意<a 
name="0554b21" id="0554b21"></a>在于何還是仁義道中麼還是世諦流布麼還是淨<a 
name="0554b22" id="0554b22"></a>法界身本無出沒大悲願力示現受生麼恁麼論量<a 
name="0554b23" id="0554b23"></a>笑破衲僧口畢竟如何擊拂子云洎合停囚長智。</p><a 
name="0554b24" id="0554b24"></a><p style="text-indent: 0em; margin-left: 0em"><span class="linehead"></span>上堂向太虛空中畫青畫黃本無其事對無位真人<a 
name="0554b25" id="0554b25"></a>說生說死笑殺傍觀卓拄杖下座。</p><a 
name="0554b26" id="0554b26"></a><p style="text-indent: 0em; margin-left: 0em"><span class="linehead"></span>示眾舉古偈云有物先天地虛空釘橛無形本寂寥<a 
name="0554b27" id="0554b27"></a>鬧處刺頭穩處下腳能為萬象主莫錯認定盤星不<a 
name="0554b28" id="0554b28"></a>逐四時凋江南兩浙春寒秋熱若也薦得不妨任運<a 
name="0554b29" id="0554b29"></a>騰騰脫或未然好待當來問彌勒。</p><a 
name="0554b30" id="0554b30"></a><p style="text-indent: 0em; margin-left: 0em"><span class="linehead"></span>上堂僧問十二面觀音那一面是真底師云左看右<a 
name="0554c01" id="0554c01"></a>看進云識得者些子遍界是家鄉師便打乃云舉不<a 
name="0554c02" id="0554c02"></a>顧即差誤擬思量何劫悟看看今日觀世音菩薩借<a 
name="0554c03" id="0554c03"></a>山僧拄杖子化楊柳枝蘸四大海水化為甘露遍灑<a 
name="0554c04" id="0554c04"></a>盡大地有情無情眾生除煩惱得清涼觀世音菩薩<a 
name="0554c05" id="0554c05"></a>既借山僧拄杖興大慈悲作佛事<span class="corr" title='[巳&gt;已]'>已</span>次當山僧借觀<a 
name="0554c06" id="0554c06"></a>世音菩薩鼻孔出氣驀卓拄杖云梵音海潮音乃又<a 
name="0554c07" id="0554c07"></a>卓云勝彼世間音且道是什麼音上來講讚無限良<a 
name="0554c08" id="0554c08"></a>因蚯蚓驀過東海復卓一卓下座。</p><a 
name="0554c09" id="0554c09"></a><p style="text-indent: 0em; margin-left: 0em"><span class="linehead"></span>上堂安居過半月眉毛共廝結護生須是殺棒棒要<a 
name="0554c10" id="0554c10"></a>見血住山家事忙幹辦及時節面門無位人趕得忙<a 
name="0554c11" id="0554c11"></a>不徹但喜山路深紅塵都隔絕普請出箇坡大家生<a 
name="0554c12" id="0554c12"></a>喜悅綠樹黃鶯飛青峰白雲曳聐聒語林間山禽未<a 
name="0554c13" id="0554c13"></a>反舌坐坐隱蓋亭看看玲瓏穴歸來身正汗浴水又<a 
name="0554c14" id="0554c14"></a>燒熱浴了放腳眠受用極親切大眾天童禪只得如<a 
name="0554c15" id="0554c15"></a>此若要商量公案提究工夫朝咒暮咒如教百家姓<a 
name="0554c16" id="0554c16"></a>相似自有無限阿師在山僧衰邁無暇說得。</p><a 
name="0554c17" id="0554c17"></a><p style="text-indent: 0em; margin-left: 0em"><span class="linehead"></span>示眾舉孚上座問鼓山父母未生鼻孔在甚麼處山<a 
name="0554c18" id="0554c18"></a>云只今<span class="corr" title='[巳&gt;已]'>已</span>生在甚麼處孚云情知你道不得山轉問<a 
name="0554c19" id="0554c19"></a>孚孚乃以手搖曳師云萬仞崖頭走馬未為弄奇二<a 
name="0554c20" id="0554c20"></a>大老直于火燄中拈出雪片豈不作家雖然只今若<a 
name="0554c21" id="0554c21"></a>有問山僧父母未生鼻孔在甚處只向他道不因夜<a 
name="0554c22" id="0554c22"></a>來雁爭見海門秋。</p><a 
name="0554c23" id="0554c23"></a><p style="text-indent: 0em; margin-left: 0em"><span class="linehead"></span>開爐上堂冬也結期夏也結期千期萬期以悟為期<a 
name="0554c24" id="0554c24"></a>仔細看來有甚了期昨夜黃昏失卻牛直歲點燈尋<a 
name="0554c25" id="0554c25"></a>了一夜尋到天明且喜尋著山僧道者畜生好與三<a 
name="0554c26" id="0554c26"></a>十棒拈拄杖一時打散。</p><a 
name="0554c27" id="0554c27"></a><p style="text-indent: 0em; margin-left: 0em"><span class="linehead"></span>示眾夜夜抱佛眠朝朝還共起起坐鎮相隨語默同<a 
name="0554c28" id="0554c28"></a>居止纖毫不相離如身影相侶欲知佛住處只者語<a 
name="0554c29" id="0554c29"></a>聲是相傳傅大士是彌勒化身恁麼見解要成佛大<a 
name="0554c30" id="0554c30"></a>遠在設到龍華三會定教壞人家男女天童則不然<a 
name="0555a01" id="0555a01"></a>日間兩箇坡夜間一覺睡來去笑呵呵說甚西來意<a 
name="0555a02" id="0555a02"></a>汝諸人若擔荷得去求名菩薩汝身是也其或未然<a 
name="0555a03" id="0555a03"></a>且待彌勒下生。</p><a 
name="0555a04" id="0555a04"></a><p style="text-indent: 0em; margin-left: 0em"><span class="linehead"></span>上堂舉長沙道我若一向舉揚宗乘直須法堂前草<a 
name="0555a05" id="0555a05"></a>深一丈倩人看院始得大眾長沙恁麼道且道意在<a 
name="0555a06" id="0555a06"></a>于何秪如山僧今日波波挈挈從方丈上至法堂還<a 
name="0555a07" id="0555a07"></a>喚作舉揚也無若喚作舉揚諸人眼在甚麼處不喚<a 
name="0555a08" id="0555a08"></a>作舉揚又如何商量會麼止止不須說我法妙難思。</p><a 
name="0555a09" id="0555a09"></a><p style="text-indent: 0em; margin-left: 0em"><span class="linehead"></span>上堂古者道這片田地分付來多時了也我立地待<a 
name="0555a10" id="0555a10"></a>你搆去又有道這片田地分付來多時了也我坐地<a 
name="0555a11" id="0555a11"></a>待你搆去山僧道這片田地你諸人受用多時了也<a 
name="0555a12" id="0555a12"></a>我直下為你證明去山河大地日月星辰一一無向<a 
name="0555a13" id="0555a13"></a>背其或未然萬古碧潭空界月再三撈摝始應知卓<a 
name="0555a14" id="0555a14"></a>拄杖下座。</p><a 
name="0555a15" id="0555a15"></a><p style="text-indent: 0em; margin-left: 0em"><span class="linehead"></span>臘八上堂僧問世尊初生即便一手指天一手指地<a 
name="0555a16" id="0555a16"></a>因甚又睹明星悟道師云一任鑽龜打瓦乃云指天<a 
name="0555a17" id="0555a17"></a>地睹明星總是一佛四月八臘月八卻分兩時忽有<a 
name="0555a18" id="0555a18"></a>箇漢出來道古今天地古今日月坐斷報化佛頭脫<a 
name="0555a19" id="0555a19"></a>略悟迷窠臼當時釋迦老子便是今日大地眾生有<a 
name="0555a20" id="0555a20"></a>何差別山僧道幸哉幸哉世間無難事只怕有心人<a 
name="0555a21" id="0555a21"></a>雖然始覺合本之謂佛兩日來大雪漫漫重寒徹骨<a 
name="0555a22" id="0555a22"></a>太白諸峰箇箇都白與雪山無異敢問諸人還能如<a 
name="0555a23" id="0555a23"></a>釋迦老子英措一回也無若也知得落處君看馬帶<a 
name="0555a24" id="0555a24"></a>紅纓拂便是昔年曾秀才。</p><a 
name="0555a25" id="0555a25"></a><p style="text-indent: 0em; margin-left: 0em"><span class="linehead"></span>立春上堂昨日是臘底大雪飛千里今日是春朝山<a 
name="0555a26" id="0555a26"></a>河影動搖天公降瑞時不差來年稻子烏用賒是則<a 
name="0555a27" id="0555a27"></a>是年近歲逼灶裏日日要燒山上有柴斫不得肚裡<a 
name="0555a28" id="0555a28"></a>人人要飽倉裡有稻晒不得真實告報大眾道人分<a 
name="0555a29" id="0555a29"></a>上莫管他祥不祥瑞不瑞大家著些力人人面門上<a 
name="0555a30" id="0555a30"></a>有箇鼻子直下有張口橫開各各摸取始得何故不<a 
name="0555b01" id="0555b01"></a>見道火燒眉毛且救眼下。</p><a 
name="0555b02" id="0555b02"></a><p style="text-indent: 0em; margin-left: 0em"><span class="linehead"></span>上元謝知浴值吳江道信請薦上堂云盡大地是箇<a 
name="0555b03" id="0555b03"></a>解脫門生于斯死于斯去者去來者來要且無生死<a 
name="0555b04" id="0555b04"></a>去來之相盡大地是沙門一隻眼晝明夜暗主山高<a 
name="0555b05" id="0555b05"></a>案山低你諸人無端被人換去阿呵呵換不換自打<a 
name="0555b06" id="0555b06"></a>算山僧沒氣力不來閒炤管南天台北五臺秪要諸<a 
name="0555b07" id="0555b07"></a>人休歇光剃頭淨洗浴秪要諸人了辦雖然今日權<a 
name="0555b08" id="0555b08"></a>且應個時節如何是應時節句火樹銀花合星橋銕<a 
name="0555b09" id="0555b09"></a>鎖開莫教更漏促趁取月明回卓拄杖下座。</p><a 
name="0555b10" id="0555b10"></a><p style="text-indent: 0em; margin-left: 0em"><span class="linehead"></span>小天童祖師開光示眾師云諸佛金剛體祖師堅密<a 
name="0555b11" id="0555b11"></a>身今古歷然了無藏矍大眾見麼今日禮拜底十尊<a 
name="0555b12" id="0555b12"></a>祖師便是鎮臺張公夢裏所見底鎮臺張公夢裏所<a 
name="0555b13" id="0555b13"></a>見底便是東谷塔院所坐底東谷塔院所坐底示寂<a 
name="0555b14" id="0555b14"></a>以來年深歲遠鎮臺張公不知不識而乃夢中相感<a 
name="0555b15" id="0555b15"></a>聞見駭然因緣奇特因知祖師未嘗滅度從是一新<a 
name="0555b16" id="0555b16"></a>面目再整伽黎摹其標格還其天真休言土木合成<a 
name="0555b17" id="0555b17"></a>須信究竟堅固釋迦老子道如我按指海印發光山<a 
name="0555b18" id="0555b18"></a>僧今日叨主祖庭雖為後學權衡在乎不讓先宗要<a 
name="0555b19" id="0555b19"></a>向金不博金處施一機從頭按過貴圖此話大行豈<a 
name="0555b20" id="0555b20"></a>非叢林盛事大眾請高著眼遂舉筆點云雖然法眼<a 
name="0555b21" id="0555b21"></a>本精明一點看渠更光彩。</p><a 
name="0555b22" id="0555b22"></a><p style="text-indent: 0em; margin-left: 0em"><span class="linehead"></span>小天童祖師安座師云東谷海山之秀西來祖印之<a 
name="0555b23" id="0555b23"></a>尊恭惟十老古錐闡法既同此山歸真又同此谷先<a 
name="0555b24" id="0555b24"></a>後相承燈傳無盡是宜叢林永祀香火時修為後學<a 
name="0555b25" id="0555b25"></a>之典刑揚先佛之教化今者梅香雪瑞日吉時良重<a 
name="0555b26" id="0555b26"></a>飾真儀請安舊座大眾且仍舊一句作麼生白雲深<a 
name="0555b27" id="0555b27"></a>處梵王家古碣穹碑映林壑。</p><a 
name="0555b28" id="0555b28"></a><p style="text-indent: 0em; margin-left: 0em"><span class="linehead"></span>護法安座師云麾蓋入山祖師來夢願力斯徵法緣<a 
name="0555b29" id="0555b29"></a>不共名表青山伏惟珍重。</p><a 
name="0555b30" id="0555b30"></a><p style="text-indent: 0em; margin-left: 0em"><span class="linehead"></span>伽藍安座師云伽藍神稟佛記須護伽藍地當陽一<a 
name="0555c01" id="0555c01"></a>句須留意屋外好青山長與山門對。</p><a 
name="0555c02" id="0555c02"></a><p style="text-indent: 0em; margin-left: 0em"><span class="linehead"></span>天王開光云入門便見多少威神踏步便知十分靈<a 
name="0555c03" id="0555c03"></a>應位鄰日月之宮身近如來之座甲光耀日劍勢揮<a 
name="0555c04" id="0555c04"></a>空調法音以自娛持慈心而覆物直得狐狼屏跡蜃<a 
name="0555c05" id="0555c05"></a>怪潛蹤永鎮梵宮維新古剎天眼本自圓明何待山<a 
name="0555c06" id="0555c06"></a>僧點出雖然千古靈山傳正令毛錐直下好生看遂<a 
name="0555c07" id="0555c07"></a>舉筆點。</p>
<hr>【經文資訊】嘉興藏第 26 冊 No. B184 牧雲和尚七會語錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7e93.html?index=J26nB184" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB184_002 by HTTrack Website Copier/3.x [XR&CO'2008], Tue, 03 Jun 2014 00:31:40 GMT -->
</html>
