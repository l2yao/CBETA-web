<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB392_012 by HTTrack Website Copier/3.x [XR&CO'2008], Tue, 03 Jun 2014 00:57:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6c11.gif?utmac=MO-30696269-4&amp;utmn=1043174129&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB392_012&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5757.html?index=J37nB392_011" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B392 寒松操禪師語錄 (20卷)<br/>【清 智操說　德昊編（依駒本印）】<br/>第 12 卷</p>
	<a href="index8c46.html?index=J37nB392_013" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B392" sutra_name="寒松操禪師語錄" sutra_juan="[卷12]">　
<a 
name="0605a01" id="0605a01"></a><p><span class="juanname">寒松操禪師語錄卷第十二</span></p><a 
name="0605a02" id="0605a02"></a><p style="margin-left: 4em"><span class="byline">嗣法門人德泰編錄</span></p><a 
name="0605a03" id="0605a03"></a><p style="margin-left: 2em"><span class="headname">拈頌古<span class="note">(七十九則)</span></span></p><a 
name="0605a04" id="0605a04"></a><p style="text-indent: 0em; margin-left: 1em"><span class="linehead"></span>世尊初生一手指天一手指地周行七步目顧四<a 
name="0605a05" id="0605a05"></a>方云天上天下惟我獨尊雲門曰我當時若見一<a 
name="0605a06" id="0605a06"></a>棒打殺餧狗子喫貴圖天下太平。</p><a 
name="0605a07" id="0605a07"></a><p style="text-indent: 0em; margin-left: 0em"><span class="linehead"></span>彊中稱勝招焚六合之尤陣後興兵徒奮一椎之勇<a 
name="0605a08" id="0605a08"></a>若據青龍看來彼此不無其咎何故天下有道則禮<a 
name="0605a09" id="0605a09"></a>樂征伐自天子出。</p><a 
name="0605a10" id="0605a10"></a><p style="text-indent: 0em; margin-left: 0em"><span class="linehead"></span>自言自語自徘徊自動芳心自作媒不是自家親骨<a 
name="0605a11" id="0605a11"></a>肉誰將炭送雪中來。</p><a 
name="0605a12" id="0605a12"></a><p style="text-indent: 0em; margin-left: 0em"><span class="linehead"></span>開天闢揭地戶毘嵐園內煙塵鼓雲從龍風從虎赤<a 
name="0605a13" id="0605a13"></a>電光中霹靂舞韶陽吞吐幾人知風送清香播寰宇。</p><a 
name="0605a14" id="0605a14"></a><p style="text-indent: 0em; margin-left: 1em"><span class="linehead"></span>世尊於臘八夜睹明星忽然大悟歎曰奇哉一切<a 
name="0605a15" id="0605a15"></a>眾生具如來智慧德相但以妄想執著而不證得。</p><a 
name="0605a16" id="0605a16"></a><p style="text-indent: 0em; margin-left: 0em"><span class="linehead"></span>大小世尊開眼寐語。</p><a 
name="0605a17" id="0605a17"></a><p style="text-indent: 0em; margin-left: 0em"><span class="linehead"></span>無端六載葛藤牽跳出通身是蓋纏眼病空華休賣<a 
name="0605a18" id="0605a18"></a>弄誰人頂上沒青天。</p><a 
name="0605a19" id="0605a19"></a><p style="text-indent: 0em; margin-left: 1em"><span class="linehead"></span>世尊一日陞座大眾集定文殊白椎曰諦觀法王<a 
name="0605a20" id="0605a20"></a>法法王法如是世尊便下座。</p><a 
name="0605a21" id="0605a21"></a><p style="text-indent: 0em; margin-left: 0em"><span class="linehead"></span>文殊一椎不妨驚眾簡點將來也是泥裏洗土塊若<a 
name="0605a22" id="0605a22"></a>是青龍但只撫掌呵呵大笑看者世尊如何合煞。</p><a 
name="0605a23" id="0605a23"></a><p style="text-indent: 0em; margin-left: 0em"><span class="linehead"></span>幽谷瓊枝帶露開春含紅紫錦成堆誰知遇陣催花<a 
name="0605a24" id="0605a24"></a>雨褪落飛英滿翠苔。</p><a 
name="0605a25" id="0605a25"></a><p style="text-indent: 0em; margin-left: 1em"><span class="linehead"></span>世尊坐次見二人舁豬過問者箇是甚麼曰世尊<a 
name="0605a26" id="0605a26"></a>具一切智豬子也不識世尊曰也須問過。</p><a 
name="0605a27" id="0605a27"></a><p style="text-indent: 0em; margin-left: 0em"><span class="linehead"></span>珠穿九曲大覺可謂神功玉解連環青龍更資一路<a 
name="0605a28" id="0605a28"></a>倘遇二人打箇噴嚏舁豬便行又作麼生。</p><a 
name="0605a29" id="0605a29"></a><p style="text-indent: 0em; margin-left: 0em"><span class="linehead"></span>一微塵內開門戶自引賊來反破家井底懸帆風勢<a 
name="0605a30" id="0605a30"></a>惡夜乘明月出蘆花。</p><a 
name="0605b01" id="0605b01"></a><p style="text-indent: 0em; margin-left: 1em"><span class="linehead"></span>世尊因文殊至諸佛集處女子出定因緣。</p><a 
name="0605b02" id="0605b02"></a><p style="text-indent: 0em; margin-left: 0em"><span class="linehead"></span>今時盡謂文殊是大智所以無出無入罔明乃初地<a 
name="0605b03" id="0605b03"></a>故得有出有入如斯話會孤他先聖青龍見處也要<a 
name="0605b04" id="0605b04"></a>諸人共知出得也與三十棒出不得也與三十棒為<a 
name="0605b05" id="0605b05"></a>什麼<span class="gaiji">&#x807B;<!--gaiji,,1[漸/耳],2&#x807B;,3--></span>自來一統乾坤那許分疆立界。</p><a 
name="0605b06" id="0605b06"></a><p style="text-indent: 0em; margin-left: 0em"><span class="linehead"></span>一棚傀儡紅線抽牽燈殘人醉月上闌干清音撥轉<a 
name="0605b07" id="0605b07"></a>西廊去露滴花梢夜正寒。</p><a 
name="0605b08" id="0605b08"></a><p style="text-indent: 0em; margin-left: 0em"><span class="linehead"></span>華山一睡岳陽三醉眠者而得酣酩者而反寐堪笑<a 
name="0605b09" id="0605b09"></a>堪悲誰同誰異名園一夜雨春風洗出青山如潑翠。</p><a 
name="0605b10" id="0605b10"></a><p style="text-indent: 0em; margin-left: 1em"><span class="linehead"></span>世尊在靈山會上拈花示眾云。</p><a 
name="0605b11" id="0605b11"></a><p style="text-indent: 0em; margin-left: 0em"><span class="linehead"></span>世尊拈花一盲引眾盲迦葉微笑相牽入火坑還有<a 
name="0605b12" id="0605b12"></a>免得此過者麼喝一喝云眼裏無筋一世貧。</p><a 
name="0605b13" id="0605b13"></a><p style="text-indent: 0em; margin-left: 0em"><span class="linehead"></span>賣狗懸羊已不仁那堪眼裏又添塵斯時若掩蒼顏<a 
name="0605b14" id="0605b14"></a>出免累兒孫誑後人。</p><a 
name="0605b15" id="0605b15"></a><p style="text-indent: 0em; margin-left: 1em"><span class="linehead"></span>世尊因七賢女遊屍陀林。</p><a 
name="0605b16" id="0605b16"></a><p style="text-indent: 0em; margin-left: 0em"><span class="linehead"></span>可笑七賢女逴得些子即便旋烝熱賣幸逢帝釋不<a 
name="0605b17" id="0605b17"></a>諳時宜<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>放過若向青龍索此三般但云情知你<a 
name="0605b18" id="0605b18"></a>在鬼窟裏作活計。</p><a 
name="0605b19" id="0605b19"></a><p style="text-indent: 0em; margin-left: 0em"><span class="linehead"></span>三物從來離向背明明借問轉周遮不周遮憍尸迦<a 
name="0605b20" id="0605b20"></a>何不當初再獻花。</p><a 
name="0605b21" id="0605b21"></a><p style="text-indent: 0em; margin-left: 1em"><span class="linehead"></span>殃崛尊者因持缽到一長者家。</p><a 
name="0605b22" id="0605b22"></a><p style="text-indent: 0em; margin-left: 0em"><span class="linehead"></span>長者已是錯問世尊已是錯荅殃崛已是錯傳產婦<a 
name="0605b23" id="0605b23"></a>已是錯聞善權今日將錯就錯諸人不得錯會。</p><a 
name="0605b24" id="0605b24"></a><p style="text-indent: 0em; margin-left: 0em"><span class="linehead"></span>一點春山一點愁一絲春雨一聲鳩聲聲暗寫春情<a 
name="0605b25" id="0605b25"></a>甚誰識春情寄壟頭。</p><a 
name="0605b26" id="0605b26"></a><p style="text-indent: 0em; margin-left: 1em"><span class="linehead"></span>賓頭盧尊者因阿育王內宮齋三萬大阿羅漢。</p><a 
name="0605b27" id="0605b27"></a><p style="text-indent: 0em; margin-left: 0em"><span class="linehead"></span>二尊者若不是育王並須出國。</p><a 
name="0605b28" id="0605b28"></a><p style="text-indent: 0em; margin-left: 0em"><span class="linehead"></span>相逢便問家山路笑指家山路不遙回首暮雲歸未<a 
name="0605b29" id="0605b29"></a>合抬眸新月上林梢。</p><a 
name="0605b30" id="0605b30"></a><p style="text-indent: 0em; margin-left: 1em"><span class="linehead"></span>善慧大士一日披衲頂冠靸履朝見梁武帝帝國。</p><a 
name="0605c01" id="0605c01"></a><p style="text-indent: 0em; margin-left: 0em"><span class="linehead"></span>要識三教聖人體麼恁麼也不得不恁麼也不得恁<a 
name="0605c02" id="0605c02"></a>麼不恁麼總不得要識三教聖人用麼恁麼也得不<a 
name="0605c03" id="0605c03"></a>恁麼也得恁麼不恁麼總得直饒會得體用拄杖猶<a 
name="0605c04" id="0605c04"></a>未放過。</p><a 
name="0605c05" id="0605c05"></a><p style="text-indent: 0em; margin-left: 0em"><span class="linehead"></span>非禪非道亦非儒三不完全總是孤只道聚沙終作<a 
name="0605c06" id="0605c06"></a>塔那知捏土不成珠。</p><a 
name="0605c07" id="0605c07"></a><p style="text-indent: 0em; margin-left: 1em"><span class="linehead"></span>寶誌公垂語曰終日拈香擇火不知身是道場。</p><a 
name="0605c08" id="0605c08"></a><p style="text-indent: 0em; margin-left: 0em"><span class="linehead"></span>善權者裏終日拈香擇火不得喚作拈香擇火。</p><a 
name="0605c09" id="0605c09"></a><p style="text-indent: 0em; margin-left: 0em"><span class="linehead"></span>野老家風迥異常太平勳業總相忘皇風一片知何<a 
name="0605c10" id="0605c10"></a>處燕舞鶯啼日正長。</p><a 
name="0605c11" id="0605c11"></a><p style="text-indent: 0em; margin-left: 1em"><span class="linehead"></span>三祖信心銘曰至道無難惟嫌揀擇。</p><a 
name="0605c12" id="0605c12"></a><p style="text-indent: 0em; margin-left: 0em"><span class="linehead"></span>大小祖師祇會抱不哭孩兒打淨潔地上毬子既是<a 
name="0605c13" id="0605c13"></a>至道無難亦不礙揀擇。</p><a 
name="0605c14" id="0605c14"></a><p style="text-indent: 0em; margin-left: 0em"><span class="linehead"></span>春暖山自青谿晴水自綠菜花一片金麥浪千層碧<a 
name="0605c15" id="0605c15"></a>明不明擇不擇二水中分白鷺洲風光兩岸生涯別。</p><a 
name="0605c16" id="0605c16"></a><p style="text-indent: 0em; margin-left: 1em"><span class="linehead"></span>南陽忠國師一日喚侍者者應諾如是三喚三應<a 
name="0605c17" id="0605c17"></a>師云將謂吾孤負汝誰知汝孤負吾。</p><a 
name="0605c18" id="0605c18"></a><p style="text-indent: 0em; margin-left: 0em"><span class="linehead"></span>三喚三應缽盂安柄兩箇郎當一場氣悶是則是不<a 
name="0605c19" id="0605c19"></a>圖打草只要驚蛇。</p><a 
name="0605c20" id="0605c20"></a><p style="text-indent: 0em; margin-left: 0em"><span class="linehead"></span>子規枝上語聲聲暗把愁腸訴與人啼得血流無用<a 
name="0605c21" id="0605c21"></a>處不如滅口過殘春。</p><a 
name="0605c22" id="0605c22"></a><p style="text-indent: 0em; margin-left: 1em"><span class="linehead"></span>有婆子供養一菴主二十年常令二八女子給侍。</p><a 
name="0605c23" id="0605c23"></a><p style="text-indent: 0em; margin-left: 0em"><span class="linehead"></span>婆子者僧彼此不無長處若是佛法三生六十劫。</p><a 
name="0605c24" id="0605c24"></a><p style="text-indent: 0em; margin-left: 0em"><span class="linehead"></span>梅雪爭春未肯降騷人閣筆費評章梅須遜雪三分<a 
name="0605c25" id="0605c25"></a>白雪卻輸梅一段香。</p><a 
name="0605c26" id="0605c26"></a><p style="text-indent: 0em; margin-left: 1em"><span class="linehead"></span>青原思禪師參六祖問當何所務不落階級。</p><a 
name="0605c27" id="0605c27"></a><p style="text-indent: 0em; margin-left: 0em"><span class="linehead"></span>洗耳谿邊飲牛流上未是老成高蹈掃除朕蹟撥轉<a 
name="0605c28" id="0605c28"></a>機輪試看俊俏生涯當時纔見祖云落何階級便與<a 
name="0605c29" id="0605c29"></a>掀倒禪床豈不俊哉。</p><a 
name="0605c30" id="0605c30"></a><p style="text-indent: 0em; margin-left: 0em"><span class="linehead"></span>背手掀翻寶座平任從金殿五雲生巍巍頂相難攀<a 
name="0606a01" id="0606a01"></a>仰千嶂惟餘一月明。</p><a 
name="0606a02" id="0606a02"></a><p style="text-indent: 0em; margin-left: 1em"><span class="linehead"></span>馬祖一禪師因僧問為甚麼說即心即佛祖曰。</p><a 
name="0606a03" id="0606a03"></a><p style="text-indent: 0em; margin-left: 0em"><span class="linehead"></span>喚鐘作甕指鹿為馬大師固已不能逃其責若夫體<a 
name="0606a04" id="0606a04"></a>會大道直饒千佛出來亦無啟口處。</p><a 
name="0606a05" id="0606a05"></a><p style="text-indent: 0em; margin-left: 0em"><span class="linehead"></span>人間四月芳菲盡山寺桃花始盛開莫謂春歸無覓<a 
name="0606a06" id="0606a06"></a>處依然轉入此中來。</p><a 
name="0606a07" id="0606a07"></a><p style="text-indent: 0em; margin-left: 1em"><span class="linehead"></span>藥山儼禪師因僧問如何是道中至寶山云莫諂<a 
name="0606a08" id="0606a08"></a>曲僧云不諂曲時如何山云傾國不換。</p><a 
name="0606a09" id="0606a09"></a><p style="text-indent: 0em; margin-left: 0em"><span class="linehead"></span>貧而無諂富而無驕藥山老人聊亦可矣若是道中<a 
name="0606a10" id="0606a10"></a>至寶猶未得在何故未若貧而樂富而好禮者也。</p><a 
name="0606a11" id="0606a11"></a><p style="text-indent: 0em; margin-left: 0em"><span class="linehead"></span>門外百千竿綠竹庭前三兩樹梅花客來莫道貧無<a 
name="0606a12" id="0606a12"></a>待清淡門牆有幾家。</p><a 
name="0606a13" id="0606a13"></a><p style="text-indent: 0em; margin-left: 1em"><span class="linehead"></span>藥山久不陞座院主白云大眾久思法誨。</p><a 
name="0606a14" id="0606a14"></a><p style="text-indent: 0em; margin-left: 0em"><span class="linehead"></span>藥山不惜一詞足可觀光及被院主拶著未免話作<a 
name="0606a15" id="0606a15"></a>兩橛。</p><a 
name="0606a16" id="0606a16"></a><p style="text-indent: 0em; margin-left: 0em"><span class="linehead"></span>琉璃殿上金纔布瑪瑙階前玉又施明露秋光猶不<a 
name="0606a17" id="0606a17"></a>委暗藏春色幾人知。</p><a 
name="0606a18" id="0606a18"></a><p style="text-indent: 0em; margin-left: 1em"><span class="linehead"></span>藥山因化主到甘贄行者家甘問甚處來。</p><a 
name="0606a19" id="0606a19"></a><p style="text-indent: 0em; margin-left: 0em"><span class="linehead"></span>未成老幹之才先典從容之職化主其然也可惜藥<a 
name="0606a20" id="0606a20"></a>山不用疾燄過風負他來意不少待納金時好與連<a 
name="0606a21" id="0606a21"></a>棒打出且教愧殺者俗漢。</p><a 
name="0606a22" id="0606a22"></a><p style="text-indent: 0em; margin-left: 0em"><span class="linehead"></span>病源不識假儒醫賣藥人遭買藥迷不是山中重點<a 
name="0606a23" id="0606a23"></a>破幾從箇裏別端倪。</p><a 
name="0606a24" id="0606a24"></a><p style="text-indent: 0em; margin-left: 1em"><span class="linehead"></span>丹霞然禪師訪忠國師值睡次乃問侍者。</p><a 
name="0606a25" id="0606a25"></a><p style="text-indent: 0em; margin-left: 0em"><span class="linehead"></span>南陽正令全提未免傷鋒犯手侍者咬牙喫棒依然<a 
name="0606a26" id="0606a26"></a>禍出私門若是撞著英靈衲子管取直下棒折。</p><a 
name="0606a27" id="0606a27"></a><p style="text-indent: 0em; margin-left: 0em"><span class="linehead"></span>龍生龍鳳生鳳暗箭傷人心膽痛殺活直饒一時行<a 
name="0606a28" id="0606a28"></a>家聲難討千鈞重。</p><a 
name="0606a29" id="0606a29"></a><p style="text-indent: 0em; margin-left: 1em"><span class="linehead"></span>丹霞訪龐公門逢女子靈照洗菜次。</p><a 
name="0606a30" id="0606a30"></a><p style="text-indent: 0em; margin-left: 0em"><span class="linehead"></span>大小丹霞向女子手中失卻一隻眼龐老也是屋裏<a 
name="0606b01" id="0606b01"></a>販揚州青龍看來總是一隊賣私鹽漢拄杖子不在<a 
name="0606b02" id="0606b02"></a>且各與二十笤帚柄。</p><a 
name="0606b03" id="0606b03"></a><p style="text-indent: 0em; margin-left: 0em"><span class="linehead"></span>夜影透窗天上月蘆花飛起渡頭風漁歌一曲纔堪<a 
name="0606b04" id="0606b04"></a>聽又被風吹別調中。</p><a 
name="0606b05" id="0606b05"></a><p style="text-indent: 0em; margin-left: 1em"><span class="linehead"></span>大顛通禪師因韓文公過訪問和尚春秋多少。</p><a 
name="0606b06" id="0606b06"></a><p style="text-indent: 0em; margin-left: 0em"><span class="linehead"></span>首座扶頭大顛把尾雖然頭尾相稱早被文公勘破<a 
name="0606b07" id="0606b07"></a>時有僧問一般扣齒為何擯出有意氣時添意氣曰<a 
name="0606b08" id="0606b08"></a>首座分上又作麼生不風流處也風流。</p><a 
name="0606b09" id="0606b09"></a><p style="text-indent: 0em; margin-left: 0em"><span class="linehead"></span>一般機用顯家風疑殺昌黎箇老儂不是臨巖重返<a 
name="0606b10" id="0606b10"></a>擲爭教天下絕狐蹤。</p><a 
name="0606b11" id="0606b11"></a><p style="text-indent: 0em; margin-left: 1em"><span class="linehead"></span>百丈海禪師每上堂時有一老人隨眾聽法。</p><a 
name="0606b12" id="0606b12"></a><p style="text-indent: 0em; margin-left: 0em"><span class="linehead"></span>不落不昧獅入狐隊不昧不落狐入獅窟五百年前<a 
name="0606b13" id="0606b13"></a>終日長安道五百年後春風醉未歸前後俱坐斷一<a 
name="0606b14" id="0606b14"></a>聲鐵笛冷兩兩玉鸞飛。</p><a 
name="0606b15" id="0606b15"></a><p style="text-indent: 0em; margin-left: 0em"><span class="linehead"></span>由來祖位莫能留獨自酣酣臥古丘若把花枝半掩<a 
name="0606b16" id="0606b16"></a>面不令人見轉風流。</p><a 
name="0606b17" id="0606b17"></a><p style="text-indent: 0em; margin-left: 0em"><span class="linehead"></span>野老祭江神乞兒翻筋斗莫作兩般看等是揚家醜。</p><a 
name="0606b18" id="0606b18"></a><p style="text-indent: 0em; margin-left: 1em"><span class="linehead"></span>百丈因僧問如何是奇特事丈曰獨坐大雄峰僧<a 
name="0606b19" id="0606b19"></a>禮拜丈便打。</p><a 
name="0606b20" id="0606b20"></a><p style="text-indent: 0em; margin-left: 0em"><span class="linehead"></span>明鏡蒸食未為得所干將補履尤可堪嗟。</p><a 
name="0606b21" id="0606b21"></a><p style="text-indent: 0em; margin-left: 0em"><span class="linehead"></span>萬仞峰頭作者機縱橫殺活在臨時區區若解翻身<a 
name="0606b22" id="0606b22"></a>轉不負孃生兩道眉。</p><a 
name="0606b23" id="0606b23"></a><p style="text-indent: 0em; margin-left: 1em"><span class="linehead"></span>南泉願禪師因趙州問如何是道泉曰平常心。</p><a 
name="0606b24" id="0606b24"></a><p style="text-indent: 0em; margin-left: 0em"><span class="linehead"></span>南泉雖是嚼飯餧嬰孩諸人切忌作道理會。</p><a 
name="0606b25" id="0606b25"></a><p style="text-indent: 0em; margin-left: 0em"><span class="linehead"></span>崎嶇不涉玅無求春去秋來意更幽啼鳥一聲千籟<a 
name="0606b26" id="0606b26"></a>寂清風明月兩悠悠。</p><a 
name="0606b27" id="0606b27"></a><p style="text-indent: 0em; margin-left: 1em"><span class="linehead"></span>歸宗常禪師因李<span class="corr" title='[剌&gt;刺]'>刺</span>使問如何是祖師西來意宗<a 
name="0606b28" id="0606b28"></a>豎拳云會麼曰不會宗云措大拳頭也不會。</p><a 
name="0606b29" id="0606b29"></a><p style="text-indent: 0em; margin-left: 0em"><span class="linehead"></span>歸宗好箇拳頭無端傷筋露骨卻成鈍置待他道不<a 
name="0606b30" id="0606b30"></a>會便好驀頭一拳果是真措大必然別有生涯。</p><a 
name="0606c01" id="0606c01"></a><p style="text-indent: 0em; margin-left: 0em"><span class="linehead"></span>宗師誰謂無玄旨慣是為人窮到底細把瑤琴反復<a 
name="0606c02" id="0606c02"></a>彈奈何不入聾人耳。</p><a 
name="0606c03" id="0606c03"></a><p style="text-indent: 0em; margin-left: 1em"><span class="linehead"></span>章敬惲禪師因百丈遣僧來探候敬上堂次展坐<a 
name="0606c04" id="0606c04"></a>具禮拜起將敬一隻靸鞋以袖拂卻塵了倒覆向<a 
name="0606c05" id="0606c05"></a>下敬曰老僧罪過。</p><a 
name="0606c06" id="0606c06"></a><p style="text-indent: 0em; margin-left: 0em"><span class="linehead"></span>運籌帷幄費盡百丈機謀決勝千里不消章敬權巧<a 
name="0606c07" id="0606c07"></a>較量將來總被者僧勘破。</p><a 
name="0606c08" id="0606c08"></a><p style="text-indent: 0em; margin-left: 0em"><span class="linehead"></span>千里施謀意更深重圍掉臂機偏巧囑使覆鞋兮狼<a 
name="0606c09" id="0606c09"></a>心不少老僧罪過兮暗箭誰曉百丈師章敬老看來<a 
name="0606c10" id="0606c10"></a>卻似大蟲戴紙帽。</p><a 
name="0606c11" id="0606c11"></a><p style="text-indent: 0em; margin-left: 1em"><span class="linehead"></span>杉山堅禪師與歸宗南泉行路次逢一虎各從傍<a 
name="0606c12" id="0606c12"></a>過了泉問宗適來見虎似箇甚麼宗云似箇貓兒<a 
name="0606c13" id="0606c13"></a>宗問山山云似箇狗子宗又問泉泉云似箇大蟲。</p><a 
name="0606c14" id="0606c14"></a><p style="text-indent: 0em; margin-left: 0em"><span class="linehead"></span>字經三寫烏焉成馬。</p><a 
name="0606c15" id="0606c15"></a><p style="text-indent: 0em; margin-left: 0em"><span class="linehead"></span>杉山普願與歸宗道眼元來總不通一箇山君分幾<a 
name="0606c16" id="0606c16"></a>種至今描畫不成功。</p><a 
name="0606c17" id="0606c17"></a><p style="text-indent: 0em; margin-left: 1em"><span class="linehead"></span>雲巖晟禪師問僧汝爺在否曰在巖云年多少曰<a 
name="0606c18" id="0606c18"></a>八十巖云汝有爺不年八十還知否曰莫是恁麼<a 
name="0606c19" id="0606c19"></a>來者巖云猶是兒孫。</p><a 
name="0606c20" id="0606c20"></a><p style="text-indent: 0em; margin-left: 0em"><span class="linehead"></span>恁麼不恁麼總是兒孫邊事要識爺麼當堂不正坐<a 
name="0606c21" id="0606c21"></a>那赴兩頭機。</p><a 
name="0606c22" id="0606c22"></a><p style="text-indent: 0em; margin-left: 0em"><span class="linehead"></span>岳陽樓子洞庭槎皓魄懸輝照影斜簾外轉身全不<a 
name="0606c23" id="0606c23"></a>顧從來祖父不離家。</p><a 
name="0606c24" id="0606c24"></a><p style="text-indent: 0em; margin-left: 1em"><span class="linehead"></span>雲巖因僧問二十年在百丈為甚心燈不續巖云<a 
name="0606c25" id="0606c25"></a>頭上寶花冠曰意旨如何巖云大唐天子及冥王。</p><a 
name="0606c26" id="0606c26"></a><p style="text-indent: 0em; margin-left: 0em"><span class="linehead"></span>者僧與麼問是知有不是知有雲巖與麼荅是續心<a 
name="0606c27" id="0606c27"></a>燈不是續心燈具眼者辯看。</p><a 
name="0606c28" id="0606c28"></a><p style="text-indent: 0em; margin-left: 0em"><span class="linehead"></span>從來香爇御爐煙不易綸音向外傳堪笑遊人誇意<a 
name="0606c29" id="0606c29"></a>氣那知尊貴本天然。</p><a 
name="0606c30" id="0606c30"></a><p style="text-indent: 0em; margin-left: 1em"><span class="linehead"></span>龍潭信禪師未出家時居寺側天皇巷賣餅為業。</p><a 
name="0607a01" id="0607a01"></a><p style="text-indent: 0em; margin-left: 0em"><span class="linehead"></span>潦倒龍潭一釣便上。</p><a 
name="0607a02" id="0607a02"></a><p style="text-indent: 0em; margin-left: 0em"><span class="linehead"></span>煙飛石室去猶還謾道山中別有山回首即通僊子<a 
name="0607a03" id="0607a03"></a>逕拈來一粒便成丹。</p><a 
name="0607a04" id="0607a04"></a><p style="text-indent: 0em; margin-left: 1em"><span class="linehead"></span>三平忠禪師因到石鞏鞏曰看箭平撥開胸。</p><a 
name="0607a05" id="0607a05"></a><p style="text-indent: 0em; margin-left: 0em"><span class="linehead"></span>石鞏雖有穿楊之作依然習氣難忘三平縱得隱身<a 
name="0607a06" id="0607a06"></a>之術未免弄巧成拙。</p><a 
name="0607a07" id="0607a07"></a><p style="text-indent: 0em; margin-left: 0em"><span class="linehead"></span>高高一箭中紅心弦動春風笑展襟未識穿楊機用<a 
name="0607a08" id="0607a08"></a>別到來誰不費沉吟。</p><a 
name="0607a09" id="0607a09"></a><p style="text-indent: 0em; margin-left: 1em"><span class="linehead"></span>溈山祐禪師偕仰山摘茶次溈曰終日摘茶。</p><a 
name="0607a10" id="0607a10"></a><p style="text-indent: 0em; margin-left: 0em"><span class="linehead"></span>盡道節拍相應不知互揚家醜。</p><a 
name="0607a11" id="0607a11"></a><p style="text-indent: 0em; margin-left: 0em"><span class="linehead"></span>一莖兩莖斜三莖四莖曲盡愛舞煙霞那知翠筠溼。</p><a 
name="0607a12" id="0607a12"></a><p style="text-indent: 0em; margin-left: 1em"><span class="linehead"></span>黃檗運禪師捧缽至南泉位坐泉見問長老甚年<a 
name="0607a13" id="0607a13"></a>行道曰威音已前泉云猶是王老師兒孫檗歸位。</p><a 
name="0607a14" id="0607a14"></a><p style="text-indent: 0em; margin-left: 0em"><span class="linehead"></span>焦磚打著連底凍赤眼撞著火柴頭。</p><a 
name="0607a15" id="0607a15"></a><p style="text-indent: 0em; margin-left: 0em"><span class="linehead"></span>本無位次可安排說甚何年行道來賓不賓兮主不<a 
name="0607a16" id="0607a16"></a>主好將活捉一坑埋。</p><a 
name="0607a17" id="0607a17"></a><p style="text-indent: 0em; margin-left: 1em"><span class="linehead"></span>百丈正禪師示眾汝等為我開田我為汝等說大<a 
name="0607a18" id="0607a18"></a>義開田了眾請丈說大義丈展兩手示之。</p><a 
name="0607a19" id="0607a19"></a><p style="text-indent: 0em; margin-left: 0em"><span class="linehead"></span>展開兩手聊以塞白若作大義以酬眾何異空拳誑<a 
name="0607a20" id="0607a20"></a>小兒青龍亦開田了有人請說大義拈起钁頭便打<a 
name="0607a21" id="0607a21"></a>因甚如此重賞之下必有勇夫。</p><a 
name="0607a22" id="0607a22"></a><p style="text-indent: 0em; margin-left: 0em"><span class="linehead"></span>大義明明甚坦夷何須展手涉多岐白雲深處家山<a 
name="0607a23" id="0607a23"></a>好一曲清歌信步歸。</p><a 
name="0607a24" id="0607a24"></a><p style="text-indent: 0em; margin-left: 1em"><span class="linehead"></span>趙州諗禪師因臺山路上有一婆子。</p><a 
name="0607a25" id="0607a25"></a><p style="text-indent: 0em; margin-left: 0em"><span class="linehead"></span>趙州勘破婆子將謂將謂婆子勘破趙州元來元來<a 
name="0607a26" id="0607a26"></a>雖然盡被者僧勘破。</p><a 
name="0607a27" id="0607a27"></a><p style="text-indent: 0em; margin-left: 0em"><span class="linehead"></span>驀直去勘破了鱉鼻被蛇吞大蟲遭虎咬真懊惱腥<a 
name="0607a28" id="0607a28"></a>風毒氣遠侵人平地喫交猶不少。</p><a 
name="0607a29" id="0607a29"></a><p style="text-indent: 0em; margin-left: 1em"><span class="linehead"></span>趙州因僧問承聞和尚親見南泉是否州云鎮州<a 
name="0607a30" id="0607a30"></a>出大蘿蔔頭。</p><a 
name="0607b01" id="0607b01"></a><p style="text-indent: 0em; margin-left: 0em"><span class="linehead"></span>好箇大蘿蔔頭塞者僧口則得塞天下人口則難。</p><a 
name="0607b02" id="0607b02"></a><p style="text-indent: 0em; margin-left: 0em"><span class="linehead"></span>懵懂無知總不記得一鏃撩空萬機寢息別別衲僧<a 
name="0607b03" id="0607b03"></a>幾箇知端的。</p><a 
name="0607b04" id="0607b04"></a><p style="text-indent: 0em; margin-left: 1em"><span class="linehead"></span>趙州因僧問學人乍入叢林乞師指示州云喫粥<a 
name="0607b05" id="0607b05"></a>了也未曰喫粥了也州云洗缽去僧有省。</p><a 
name="0607b06" id="0607b06"></a><p style="text-indent: 0em; margin-left: 0em"><span class="linehead"></span>者僧悟則不無爭奈未曾咬著一粒米為甚麼<span class="gaiji">&#x807B;<!--gaiji,,1[漸/耳],2&#x807B;,3--></span>從<a 
name="0607b07" id="0607b07"></a>門入者不是家珍。</p><a 
name="0607b08" id="0607b08"></a><p style="text-indent: 0em; margin-left: 0em"><span class="linehead"></span>夜深涼月篩寒水漁子紛紛來問津三汲浪高春夢<a 
name="0607b09" id="0607b09"></a>破江天一色露沉沉。</p><a 
name="0607b10" id="0607b10"></a><p style="text-indent: 0em; margin-left: 1em"><span class="linehead"></span>趙州問婆子那裏去曰偷趙州筍去州云遇著趙<a 
name="0607b11" id="0607b11"></a>州又作麼生婆便掌州休去。</p><a 
name="0607b12" id="0607b12"></a><p style="text-indent: 0em; margin-left: 0em"><span class="linehead"></span>偷天者情雖不善換日者心猶太<span class="corr" title='[狼&gt;狠]'>狠</span>只知彼彼無端<a 
name="0607b13" id="0607b13"></a>不顧傍觀者哂。</p><a 
name="0607b14" id="0607b14"></a><p style="text-indent: 0em; margin-left: 0em"><span class="linehead"></span>劍戟相逢詎偶然明來暗去各通權誰知就裏機猶<a 
name="0607b15" id="0607b15"></a>別退步從來卻占先。</p><a 
name="0607b16" id="0607b16"></a><p style="text-indent: 0em; margin-left: 1em"><span class="linehead"></span>趙州因僧問狗子還有佛性也無州云無。</p><a 
name="0607b17" id="0607b17"></a><p style="text-indent: 0em; margin-left: 0em"><span class="linehead"></span>一點水墨兩處成龍。</p><a 
name="0607b18" id="0607b18"></a><p style="text-indent: 0em; margin-left: 0em"><span class="linehead"></span>佛性有狗走抖擻口佛性無猴愁摟搜頭無無無有<a 
name="0607b19" id="0607b19"></a>有有堪憐錯亂滿寰區誰解移星並換斗。</p><a 
name="0607b20" id="0607b20"></a><p style="text-indent: 0em; margin-left: 1em"><span class="linehead"></span>趙州到一菴主處問有麼有麼主豎拳州云。</p><a 
name="0607b21" id="0607b21"></a><p style="text-indent: 0em; margin-left: 0em"><span class="linehead"></span>直饒收放隨宜縱奪可觀簡點將來猶未盡善因甚<a 
name="0607b22" id="0607b22"></a>如此貪觀天上月失卻手中橈。</p><a 
name="0607b23" id="0607b23"></a><p style="text-indent: 0em; margin-left: 0em"><span class="linehead"></span>撈蝦摝蟹放蝦生單把蟛蜞較重輕換卻幾多人眼<a 
name="0607b24" id="0607b24"></a>目到頭偏愛看橫行。</p><a 
name="0607b25" id="0607b25"></a><p style="text-indent: 0em; margin-left: 0em"><span class="linehead"></span>一竿拋兩岸收放任悠悠誰識龍門客從來不上鉤。</p><a 
name="0607b26" id="0607b26"></a><p style="text-indent: 0em; margin-left: 1em"><span class="linehead"></span>趙州因僧問萬法歸一一歸何處州云我在青州<a 
name="0607b27" id="0607b27"></a>做領布衫重七斤。</p><a 
name="0607b28" id="0607b28"></a><p style="text-indent: 0em; margin-left: 0em"><span class="linehead"></span>者箇話頭累我數年而今思量只是冷笑且道笑箇<a 
name="0607b29" id="0607b29"></a>甚麼茫茫宇宙人無數那箇男兒不丈夫。</p><a 
name="0607b30" id="0607b30"></a><p style="text-indent: 0em; margin-left: 0em"><span class="linehead"></span>等閒拈出上頭關無限行人著意攀祇道春從南苑<a 
name="0607c01" id="0607c01"></a>發那知梅在雪中蟠。</p><a 
name="0607c02" id="0607c02"></a><p style="text-indent: 0em; margin-left: 1em"><span class="linehead"></span>趙州因僧問如何是祖師西來意曰庭前柏樹子。</p><a 
name="0607c03" id="0607c03"></a><p style="text-indent: 0em; margin-left: 0em"><span class="linehead"></span>趙州雖則與麼為人不免被者僧勘破。</p><a 
name="0607c04" id="0607c04"></a><p style="text-indent: 0em; margin-left: 0em"><span class="linehead"></span>一語昂然不變常水中擇乳須鵝王堪憐野鳥無機<a 
name="0607c05" id="0607c05"></a>見空逐黃鸝過短牆。</p><a 
name="0607c06" id="0607c06"></a><p style="text-indent: 0em; margin-left: 0em"><span class="linehead"></span>唱盡黃金縷重吹紫玉簫曲終人不會風過綠波搖。</p><a 
name="0607c07" id="0607c07"></a><p style="text-indent: 0em; margin-left: 1em"><span class="linehead"></span>子湖蹤禪師一夜於僧堂前曰有賊有賊眾皆驚<a 
name="0607c08" id="0607c08"></a>動一僧被湖把住云維那捉得也捉得也曰不是<a 
name="0607c09" id="0607c09"></a>某甲湖云是即是只是汝不肯承當。</p><a 
name="0607c10" id="0607c10"></a><p style="text-indent: 0em; margin-left: 0em"><span class="linehead"></span>理契則神貧子獲衣中之寶性封則物壯士失額上<a 
name="0607c11" id="0607c11"></a>之珠子湖雖有機變其奈不逢蕭翼致成龍頭蛇尾<a 
name="0607c12" id="0607c12"></a>八十婆婆心不歇更深欲解愁腸結其如底事少知<a 
name="0607c13" id="0607c13"></a>音徒把心情託明月。</p><a 
name="0607c14" id="0607c14"></a><p style="text-indent: 0em; margin-left: 0em"><span class="linehead"></span>賠盡老精神筵前一令新那知村店酒難勸玉樓人。</p><a 
name="0607c15" id="0607c15"></a><p style="text-indent: 0em; margin-left: 1em"><span class="linehead"></span>普化見馬步使出喝道化亦喝道作相撲勢步使<a 
name="0607c16" id="0607c16"></a>令人打五棒化云似即似是則未是。</p><a 
name="0607c17" id="0607c17"></a><p style="text-indent: 0em; margin-left: 0em"><span class="linehead"></span>賣寶遇著瞎波斯。</p><a 
name="0607c18" id="0607c18"></a><p style="text-indent: 0em; margin-left: 0em"><span class="linehead"></span>山頭波海底月就身題目天然別孔仲尼溫伯雪傾<a 
name="0607c19" id="0607c19"></a>蓋相逢甚奇絕話到山空海月殘各將衣袖掩容還。</p><a 
name="0607c20" id="0607c20"></a><p style="text-indent: 0em; margin-left: 1em"><span class="linehead"></span>洞山价禪師與泰首座冬節喫果子次乃問。</p><a 
name="0607c21" id="0607c21"></a><p style="text-indent: 0em; margin-left: 0em"><span class="linehead"></span>洞山奪璧還趙首座玉本無瑕若作得失理會盡被<a 
name="0607c22" id="0607c22"></a>果子塞卻且道節目落在何處夜半烏雞帶雪飛泥<a 
name="0607c23" id="0607c23"></a>牛入海須彌倒。</p><a 
name="0607c24" id="0607c24"></a><p style="text-indent: 0em; margin-left: 0em"><span class="linehead"></span>一段真機見也不拈來掇去價難酬片雲歸嶺青山<a 
name="0607c25" id="0607c25"></a>露水面風生送遠舟。</p><a 
name="0607c26" id="0607c26"></a><p style="text-indent: 0em; margin-left: 0em"><span class="linehead"></span>日用頭頭收不得機酬劄下難合轍掇轉盤兒都漏<a 
name="0607c27" id="0607c27"></a>泄向誰說幾度秋光與明月。</p><a 
name="0607c28" id="0607c28"></a><p style="text-indent: 0em; margin-left: 1em"><span class="linehead"></span>僧問洞山如何是衲僧孔竅曰十八女兒不繫裙。</p><a 
name="0607c29" id="0607c29"></a><p style="text-indent: 0em; margin-left: 0em"><span class="linehead"></span>大凡出言吐氣須識那畔今時如湛盧似火聚近之<a 
name="0607c30" id="0607c30"></a>則然眉觸之則失命祇如洞山此語還是今時事那<a 
name="0608a01" id="0608a01"></a>畔事莫將支遁鶴當作右軍鵝。</p><a 
name="0608a02" id="0608a02"></a><p style="text-indent: 0em; margin-left: 0em"><span class="linehead"></span>巧畫蛾眉出繡帷臺前古鏡吐雲飛無言童子呵呵<a 
name="0608a03" id="0608a03"></a>笑贏得春光滿面歸。</p><a 
name="0608a04" id="0608a04"></a><p style="text-indent: 0em; margin-left: 0em"><span class="linehead"></span>一枝梅放壟頭春無限風光可玉人不識花開深夜<a 
name="0608a05" id="0608a05"></a>雪又隨春霧泛谿濱。</p><a 
name="0608a06" id="0608a06"></a><p style="text-indent: 0em; margin-left: 1em"><span class="linehead"></span>洞山上堂有一人在千人萬人中不背一人不向<a 
name="0608a07" id="0608a07"></a>一人且道此人具何面目雲居出曰某甲參堂去。</p><a 
name="0608a08" id="0608a08"></a><p style="text-indent: 0em; margin-left: 0em"><span class="linehead"></span>洞山要換卻天下人眼睛若非雲居也大難承當雖<a 
name="0608a09" id="0608a09"></a>然畢竟此人具何面目瞎。</p><a 
name="0608a10" id="0608a10"></a><p style="text-indent: 0em; margin-left: 0em"><span class="linehead"></span>朝來一撫沒弦琴不落宮商調更深除卻風前鍾子<a 
name="0608a11" id="0608a11"></a>耳高山流水幾知音。</p><a 
name="0608a12" id="0608a12"></a><p style="text-indent: 0em; margin-left: 1em"><span class="linehead"></span>洞山夜參不點燈有僧問話了卻退山合侍者點<a 
name="0608a13" id="0608a13"></a>燈乃召適來問話僧出來僧近前山云取三兩粉<a 
name="0608a14" id="0608a14"></a>與者上座僧拂袖而退後有省。</p><a 
name="0608a15" id="0608a15"></a><p style="text-indent: 0em; margin-left: 0em"><span class="linehead"></span>暗然燈明與粉不無格外鉗鎚未免污他男女呼則<a 
name="0608a16" id="0608a16"></a>進省則退固知身入帝鄉空惹一場懊惱。</p><a 
name="0608a17" id="0608a17"></a><p style="text-indent: 0em; margin-left: 0em"><span class="linehead"></span>碧岫峰頭借問人指山窮處未安身直饒過後知端<a 
name="0608a18" id="0608a18"></a>的怎似靈苗不犯春。</p><a 
name="0608a19" id="0608a19"></a><p style="text-indent: 0em; margin-left: 1em"><span class="linehead"></span>洞山因僧問蛇咬蝦蟆救即是不救即是山云救<a 
name="0608a20" id="0608a20"></a>即雙目不睹不救即形影不彰。</p><a 
name="0608a21" id="0608a21"></a><p style="text-indent: 0em; margin-left: 0em"><span class="linehead"></span>此則公案諸方批判者甚多錯會者不少或曰者僧<a 
name="0608a22" id="0608a22"></a>問處有賓有主洞山荅處有正有偏與麼商量總是<a 
name="0608a23" id="0608a23"></a>蝦蟆浸死水畢竟如何蛟龍爭肯宿澂潭。</p><a 
name="0608a24" id="0608a24"></a><p style="text-indent: 0em; margin-left: 0em"><span class="linehead"></span>畫堂寶鼎起青煙皓月沉沉古鏡圓夜靜木童歌白<a 
name="0608a25" id="0608a25"></a>雪聲聲唱出洞中天。</p><a 
name="0608a26" id="0608a26"></a><p style="text-indent: 0em; margin-left: 1em"><span class="linehead"></span>投子同禪師因僧問月未圓時如何子云吞卻三<a 
name="0608a27" id="0608a27"></a>箇四箇圓後如何子云吐卻七箇八箇。</p><a 
name="0608a28" id="0608a28"></a><p style="text-indent: 0em; margin-left: 0em"><span class="linehead"></span>者般荅話不無俊俏終是未得玲瓏有別善權月未<a 
name="0608a29" id="0608a29"></a>圓時如何一點瞞他不得圓後如何瞞他一點不得<a 
name="0608a30" id="0608a30"></a>沉沉禁殿漏聲遲煙鎖瑤臺影不移何處好風簾外<a 
name="0608b01" id="0608b01"></a>起三更紅日上梅枝。</p><a 
name="0608b02" id="0608b02"></a><p style="text-indent: 0em; margin-left: 1em"><span class="linehead"></span>夾山會禪師初住京口因僧問如何是法眼因緣。</p><a 
name="0608b03" id="0608b03"></a><p style="text-indent: 0em; margin-left: 0em"><span class="linehead"></span>一人傍敲正打一人顧後瞻前可謂有始有終徹頭<a 
name="0608b04" id="0608b04"></a>徹尾雖然一等是與麼問荅因甚肯後不肯前雪後<a 
name="0608b05" id="0608b05"></a>始知松柏操事難方見丈夫心。</p><a 
name="0608b06" id="0608b06"></a><p style="text-indent: 0em; margin-left: 0em"><span class="linehead"></span>對竹曉驚禪影瘦倚松暮覺老身閒風清雲白乾坤<a 
name="0608b07" id="0608b07"></a>闊剩有梅花照雪寒。</p><a 
name="0608b08" id="0608b08"></a><p style="text-indent: 0em; margin-left: 1em"><span class="linehead"></span>德山鑑禪師因飯遲拓缽至法堂前。</p><a 
name="0608b09" id="0608b09"></a><p style="text-indent: 0em; margin-left: 0em"><span class="linehead"></span>酌然者段淆訛有道一拶有道低頭有道密啟要且<a 
name="0608b10" id="0608b10"></a>摸索不著直得其迅如電其聲如雷其暗如箭自古<a 
name="0608b11" id="0608b11"></a>及今即便是透關底也須急著眼始得不然莫謂德<a 
name="0608b12" id="0608b12"></a>山只得三年活盡大地人亦只得三年活。</p><a 
name="0608b13" id="0608b13"></a><p style="text-indent: 0em; margin-left: 0em"><span class="linehead"></span>共把瑤琴月下彈渾家心事露多端更闌曲罷人歸<a 
name="0608b14" id="0608b14"></a>後靜夜江聲帶月寒。</p><a 
name="0608b15" id="0608b15"></a><p style="text-indent: 0em; margin-left: 1em"><span class="linehead"></span>仰山寂禪師問僧何處來曰幽州山云幽州米作<a 
name="0608b16" id="0608b16"></a>麼價曰某甲無端從他市上過踏折橋梁。</p><a 
name="0608b17" id="0608b17"></a><p style="text-indent: 0em; margin-left: 0em"><span class="linehead"></span>者僧祇知踏折橋梁要且不識米價若是善權即便<a 
name="0608b18" id="0608b18"></a>和聲打出終不使伊耽滯半途。</p><a 
name="0608b19" id="0608b19"></a><p style="text-indent: 0em; margin-left: 0em"><span class="linehead"></span>舉一明三拈頭知尾伶俐衲僧能有幾咦饒君踏得<a 
name="0608b20" id="0608b20"></a>草鞋穿未免通身是泥水。</p><a 
name="0608b21" id="0608b21"></a><p style="text-indent: 0em; margin-left: 1em"><span class="linehead"></span>法華舉禪師到福昌昌問回互不回互師云總不<a 
name="0608b22" id="0608b22"></a>與麼曰為甚<span class="corr" title='[巳&gt;已]'>已</span>喫福昌棒師云一家有事百家忙<a 
name="0608b23" id="0608b23"></a>曰脫空謾語漢師云調琴澄太古琢句體全真。</p><a 
name="0608b24" id="0608b24"></a><p style="text-indent: 0em; margin-left: 0em"><span class="linehead"></span>堪笑馬扁三遇著可知道彼此脫空謾語帶累無位<a 
name="0608b25" id="0608b25"></a>真人撫掌大笑者裏還有回互也無鶴有九皋難翥<a 
name="0608b26" id="0608b26"></a>翼馬無千里謾追風。</p><a 
name="0608b27" id="0608b27"></a><p style="text-indent: 0em; margin-left: 0em"><span class="linehead"></span>兩山高出白雲中各展春光占上風回首晚來江外<a 
name="0608b28" id="0608b28"></a>望殘霞片片映波紅。</p><a 
name="0608b29" id="0608b29"></a><p style="text-indent: 0em; margin-left: 1em"><span class="linehead"></span>黃龍南禪師問隆慶子得座披衣向後如何施設<a 
name="0608b30" id="0608b30"></a>曰遇方即方遇圓即圓師云與麼說話猶帶唇齒<a 
name="0608c01" id="0608c01"></a>在曰隆慶即與麼和尚作麼生師云近前來為汝<a 
name="0608c02" id="0608c02"></a>說隆拊掌曰三十年用底今日捉敗。</p><a 
name="0608c03" id="0608c03"></a><p style="text-indent: 0em; margin-left: 0em"><span class="linehead"></span>黃龍用盡婆心不顧眉毛拖地隆慶雖稱種艸奈何<a 
name="0608c04" id="0608c04"></a>家醜外揚都來喫棒有分何故利刀割肉瘡猶合。</p><a 
name="0608c05" id="0608c05"></a><p style="text-indent: 0em; margin-left: 0em"><span class="linehead"></span>獅子教兒迷子訣翻身一擲虛空裂他家父子好機<a 
name="0608c06" id="0608c06"></a>關臨濟未是白拈賊。</p><a 
name="0608c07" id="0608c07"></a><p style="text-indent: 0em; margin-left: 1em"><span class="linehead"></span>寶峰文禪師參黃龍不契往見香林順順曰甚處<a 
name="0608c08" id="0608c08"></a>來師云黃龍曰黃龍近日有何言句師云近日州<a 
name="0608c09" id="0608c09"></a>府委請黃檗長老龍垂語曰鐘樓上念讚床腳下<a 
name="0608c10" id="0608c10"></a>種菜有人下得語契便往住持勝上座曰猛虎當<a 
name="0608c11" id="0608c11"></a>路坐龍遂令去住黃檗順不覺曰勝首座只下得<a 
name="0608c12" id="0608c12"></a>一語便得黃檗住佛法未夢見在師於言下大悟。</p><a 
name="0608c13" id="0608c13"></a><p style="text-indent: 0em; margin-left: 0em"><span class="linehead"></span>單刀疋馬直入重圍偷天換日別展機關一語喚回<a 
name="0608c14" id="0608c14"></a>鸚鵡夢九天奪得彩旂歸。</p><a 
name="0608c15" id="0608c15"></a><p style="text-indent: 0em; margin-left: 0em"><span class="linehead"></span>將金來博鋀證龜而成鱉啞子喫黃連有口難分雪<a 
name="0608c16" id="0608c16"></a>結結結轉身無地著羞慚露柱汪汪淚成血。</p><a 
name="0608c17" id="0608c17"></a><p style="text-indent: 0em; margin-left: 1em"><span class="linehead"></span>同安丕禪師問僧甚處來曰湖南師云還知同安<a 
name="0608c18" id="0608c18"></a>者裏風雲體道花檻璇璣麼曰知師云非公境界<a 
name="0608c19" id="0608c19"></a>僧便喝師云短販樵人徒誇書劍僧擬進語師云<a 
name="0608c20" id="0608c20"></a>劍甲未施賊身<span class="corr" title='[巳&gt;已]'>已</span>露。</p><a 
name="0608c21" id="0608c21"></a><p style="text-indent: 0em; margin-left: 0em"><span class="linehead"></span>同安終日大開門戶誇驕賣富撞個負販徒也與他<a 
name="0608c22" id="0608c22"></a>交易一上只可待僧曰知便好和聲棒出不惟令彼<a 
name="0608c23" id="0608c23"></a>當下勦絕亦令諸方知我風雲體道。</p><a 
name="0608c24" id="0608c24"></a><p style="text-indent: 0em; margin-left: 0em"><span class="linehead"></span>春山春暖鷓鴣啼啼遍春山客路迷回首落花風埽<a 
name="0608c25" id="0608c25"></a>盡空隨流水過前溪。</p><a 
name="0608c26" id="0608c26"></a><p style="text-indent: 0em; margin-left: 1em"><span class="linehead"></span>疏山造塔因緣。</p><a 
name="0608c27" id="0608c27"></a><p style="text-indent: 0em; margin-left: 0em"><span class="linehead"></span>兩個老古錐同坑無異土被龜毛繩子縛作一團向<a 
name="0608c28" id="0608c28"></a>無陰陽地上埋殺了也有相救者麼也是臘月蓮花<a 
name="0608c29" id="0608c29"></a>二八嬌娥<span class="corr" title='[剌&gt;刺]'>刺</span>繡簾一條紅線兩人牽堪憐無限春心<a 
name="0608c30" id="0608c30"></a>事分付空山泣杜鵑。</p><a 
name="0609a01" id="0609a01"></a><p style="text-indent: 0em; margin-left: 1em"><span class="linehead"></span>睦州陳尊宿問武陵長老了即毛端吞巨海始知<a 
name="0609a02" id="0609a02"></a>大地一微塵長老作麼生陵云問阿誰州云問長<a 
name="0609a03" id="0609a03"></a>老陵云何不領話州云你不領話我不領話。</p><a 
name="0609a04" id="0609a04"></a><p style="text-indent: 0em; margin-left: 0em"><span class="linehead"></span>一卷一舒一擒一縱可謂照用兩全較量將來也是<a 
name="0609a05" id="0609a05"></a>普州人事。</p><a 
name="0609a06" id="0609a06"></a><p style="text-indent: 0em; margin-left: 0em"><span class="linehead"></span>閒駕扁舟浪裏遊江風江水共悠悠疏煙細柳斜陽<a 
name="0609a07" id="0609a07"></a>外一曲滄浪天地秋。</p><a 
name="0609a08" id="0609a08"></a><p style="text-indent: 0em; margin-left: 1em"><span class="linehead"></span>臨濟玄禪師問黃檗如何是佛法的的大意。</p><a 
name="0609a09" id="0609a09"></a><p style="text-indent: 0em; margin-left: 0em"><span class="linehead"></span>三人證龜成鱉賺他後人依模畫樣致使佛法大意<a 
name="0609a10" id="0609a10"></a>掃土盡矣。</p><a 
name="0609a11" id="0609a11"></a><p style="text-indent: 0em; margin-left: 0em"><span class="linehead"></span>翻身纔得探龍珠轉步猶來捋虎鬚不是從前多意<a 
name="0609a12" id="0609a12"></a>氣只因肘後佩靈符。</p><a 
name="0609a13" id="0609a13"></a><p style="text-indent: 0em; margin-left: 1em"><span class="linehead"></span>臨濟上堂我二十年在黃檗處三度問佛法。</p><a 
name="0609a14" id="0609a14"></a><p style="text-indent: 0em; margin-left: 0em"><span class="linehead"></span>與麼說話似乎未曾瞥地。</p><a 
name="0609a15" id="0609a15"></a><p style="text-indent: 0em; margin-left: 0em"><span class="linehead"></span>蕩盡家私貧徹骨熱腸百結剖無由一回觸著傷心<a 
name="0609a16" id="0609a16"></a>處不是愁人也著愁。</p><a 
name="0609a17" id="0609a17"></a><p style="text-indent: 0em; margin-left: 1em"><span class="linehead"></span>臨濟兩堂首座相見同時下喝。</p><a 
name="0609a18" id="0609a18"></a><p style="text-indent: 0em; margin-left: 0em"><span class="linehead"></span>大小臨濟卻被兩堂一狀領過。</p><a 
name="0609a19" id="0609a19"></a><p style="text-indent: 0em; margin-left: 0em"><span class="linehead"></span>雲霧深深閃電藏東西一爍露寒光自來處處無蹤<a 
name="0609a20" id="0609a20"></a>蹟何必人前較短長。</p><a 
name="0609a21" id="0609a21"></a><p style="text-indent: 0em; margin-left: 1em"><span class="linehead"></span>靈雲勤禪師因見桃花有省乃述偈。</p><a 
name="0609a22" id="0609a22"></a><p style="text-indent: 0em; margin-left: 0em"><span class="linehead"></span>謾道玄沙不肯靈雲更有一人不肯玄沙在。</p><a 
name="0609a23" id="0609a23"></a><p style="text-indent: 0em; margin-left: 0em"><span class="linehead"></span>花發山前春意深故人到此愈精神不因夜雨谿頭<a 
name="0609a24" id="0609a24"></a>過怎得東山一帶新。</p><a 
name="0609a25" id="0609a25"></a><p style="text-indent: 0em; margin-left: 0em"><span class="linehead"></span>一番雨過一番晴夜遞東風柳眼青春色滿園關不<a 
name="0609a26" id="0609a26"></a>住黃鶯連叫兩三聲。</p><a 
name="0609a27" id="0609a27"></a><p style="text-indent: 0em; margin-left: 1em"><span class="linehead"></span>香嚴閒禪師上堂若論此事如人上樹。</p><a 
name="0609a28" id="0609a28"></a><p style="text-indent: 0em; margin-left: 0em"><span class="linehead"></span>香嚴布縵天網不是遇箇無齒大蟲幾乎勞而無功<a 
name="0609a29" id="0609a29"></a>霜風凜凜不容攀一見佳人便解顏不是酒腸寬似<a 
name="0609a30" id="0609a30"></a>海怎知詩膽大如山。</p><a 
name="0609b01" id="0609b01"></a><p style="text-indent: 0em; margin-left: 1em"><span class="linehead"></span>光孝覺禪師到法眼舉柏樹子話承聞趙州有此<a 
name="0609b02" id="0609b02"></a>話是否覺曰先師無此語莫謗先師好。</p><a 
name="0609b03" id="0609b03"></a><p style="text-indent: 0em; margin-left: 0em"><span class="linehead"></span>一箇善問一箇善荅雖然問荅分明要且總未會得<a 
name="0609b04" id="0609b04"></a>柏樹子在。</p><a 
name="0609b05" id="0609b05"></a><p style="text-indent: 0em; margin-left: 0em"><span class="linehead"></span>好兒不食分家飯好女不穿嫁時衣返擲一身離舊<a 
name="0609b06" id="0609b06"></a>穴清風滿目見還稀。</p><a 
name="0609b07" id="0609b07"></a><p style="text-indent: 0em; margin-left: 1em"><span class="linehead"></span>雲居膺禪師命僧送褲與住菴道者者曰自有孃<a 
name="0609b08" id="0609b08"></a>生褲不受居命傳語孃未生時穿箇甚麼者無語。</p><a 
name="0609b09" id="0609b09"></a><p style="text-indent: 0em; margin-left: 0em"><span class="linehead"></span>無故人之致難以受綈袍之贈有徐孺之賢方堪下<a 
name="0609b10" id="0609b10"></a>陳蕃之榻欲得慎始慎終只消道箇不勞罣念。</p><a 
name="0609b11" id="0609b11"></a><p style="text-indent: 0em; margin-left: 0em"><span class="linehead"></span>秋滿東籬菊正芳何須五斗日忙忙黃花白髮巾中<a 
name="0609b12" id="0609b12"></a>滿誰識先生晚節香。</p><a 
name="0609b13" id="0609b13"></a><p style="text-indent: 0em; margin-left: 1em"><span class="linehead"></span>雲居一日擲癢和子問眾云會麼眾曰不會居云<a 
name="0609b14" id="0609b14"></a>趁雀兒也不會。</p><a 
name="0609b15" id="0609b15"></a><p style="text-indent: 0em; margin-left: 0em"><span class="linehead"></span>布網拋筌要且終日不獲一禽正眼看來卻較些子<a 
name="0609b16" id="0609b16"></a>黃土搓成金彈子天邊直打鳳凰兒控弦幾弄驚寰<a 
name="0609b17" id="0609b17"></a>宇野雀林間總不知。</p><a 
name="0609b18" id="0609b18"></a><p style="text-indent: 0em; margin-left: 1em"><span class="linehead"></span>曹山寂禪師辭洞山山云子向甚麼處去曰不變<a 
name="0609b19" id="0609b19"></a>易處去山云不變易豈有去耶曰去亦不變易。</p><a 
name="0609b20" id="0609b20"></a><p style="text-indent: 0em; margin-left: 0em"><span class="linehead"></span>甚處去路遙知馬力不變易事久見人心是則是<span class="gaiji">[巨*寸]<!--gaiji,,1[巨*寸],2&#x21B21;,3--></span><a 
name="0609b21" id="0609b21"></a>耐二大老猶欠一著在。</p><a 
name="0609b22" id="0609b22"></a><p style="text-indent: 0em; margin-left: 0em"><span class="linehead"></span>月明簾外影千竿鏡照臺前玉一團若謂清光無轉<a 
name="0609b23" id="0609b23"></a>就何如北斗面南看。</p><a 
name="0609b24" id="0609b24"></a><p style="text-indent: 0em; margin-left: 1em"><span class="linehead"></span>曹山因僧問如何是獅子山云眾獸近不得。</p><a 
name="0609b25" id="0609b25"></a><p style="text-indent: 0em; margin-left: 0em"><span class="linehead"></span>齊眉共躅未許承當異目超宗堪為種艸非曹山不<a 
name="0609b26" id="0609b26"></a>能發洞山之旨非此僧不能顯曹山之用直得亙古<a 
name="0609b27" id="0609b27"></a>今窮天地而不移空芥城消劫石而不易未審如何<a 
name="0609b28" id="0609b28"></a>辯的喝一喝師子咬人韓盧逐塊。</p><a 
name="0609b29" id="0609b29"></a><p style="text-indent: 0em; margin-left: 0em"><span class="linehead"></span>自是超群拔萃由來返擲非常玄關踏碎絕囊藏回<a 
name="0609b30" id="0609b30"></a>首全身瞻仰莫守寒巖孤滯千山臘盡回陽處處春<a 
name="0609c01" id="0609c01"></a>風遞遠香誰識花飛枝上。</p><a 
name="0609c02" id="0609c02"></a><p style="text-indent: 0em; margin-left: 1em"><span class="linehead"></span>曹山因僧問世閒何物最貴山云死貓頭最貴曰<a 
name="0609c03" id="0609c03"></a>因甚死貓頭卻貴山云無人著價。</p><a 
name="0609c04" id="0609c04"></a><p style="text-indent: 0em; margin-left: 0em"><span class="linehead"></span>曹山雖有撩天之價且無濟世之功有問世閒何物<a 
name="0609c05" id="0609c05"></a>最貴拄杖子最貴因甚拄杖子卻貴一棒一條痕。</p><a 
name="0609c06" id="0609c06"></a><p style="text-indent: 0em; margin-left: 0em"><span class="linehead"></span>鐵山當面勢崔嵬觸著從教滿面灰莫笑長年人不<a 
name="0609c07" id="0609c07"></a>問家無滯貨富何來。</p><a 
name="0609c08" id="0609c08"></a><p style="text-indent: 0em; margin-left: 1em"><span class="linehead"></span>曹山因僧問清銳孤貧乞師拯濟山云銳闍黎銳<a 
name="0609c09" id="0609c09"></a>應諾山云清原白家酒三盞猶道未沾脣。</p><a 
name="0609c10" id="0609c10"></a><p style="text-indent: 0em; margin-left: 0em"><span class="linehead"></span>者僧迷衣中之寶向外馳求曹山添醉後之杯反成<a 
name="0609c11" id="0609c11"></a>虛設若是遇著淵明必然別有風致。</p><a 
name="0609c12" id="0609c12"></a><p style="text-indent: 0em; margin-left: 0em"><span class="linehead"></span>大施寶藏接嘉賓滿座風光一片春不是侯門尊貴<a 
name="0609c13" id="0609c13"></a>客頻頻空興滿杯斟。</p><a 
name="0609c14" id="0609c14"></a><p style="text-indent: 0em; margin-left: 1em"><span class="linehead"></span>九峰虔禪師在石霜典侍司會霜遷化因緣。</p><a 
name="0609c15" id="0609c15"></a><p style="text-indent: 0em; margin-left: 0em"><span class="linehead"></span>首座祇見錐頭利侍者祇見鑿頭方二人喫棒有分<a 
name="0609c16" id="0609c16"></a>至若石霜意俱未會在。</p><a 
name="0609c17" id="0609c17"></a><p style="text-indent: 0em; margin-left: 0em"><span class="linehead"></span>南帆破浪來爪渚北棹衝濤渡甕城各逞風流歸去<a 
name="0609c18" id="0609c18"></a>後從教鷗鳥自疑情。</p><a 
name="0609c19" id="0609c19"></a><p style="text-indent: 0em; margin-left: 1em"><span class="linehead"></span>雪峰存禪師因僧禮拜乃打五棒僧云過在甚麼<a 
name="0609c20" id="0609c20"></a>處峰又打五棒喝出。</p><a 
name="0609c21" id="0609c21"></a><p style="text-indent: 0em; margin-left: 0em"><span class="linehead"></span>前是雪裏送炭後是錦上添花未審其中意作麼生<a 
name="0609c22" id="0609c22"></a>為憐三歲子不惜兩莖眉。</p><a 
name="0609c23" id="0609c23"></a><p style="text-indent: 0em; margin-left: 0em"><span class="linehead"></span>象骨不諳事牽驢飲澗水驢死不回頭又去按驢觜。</p><a 
name="0609c24" id="0609c24"></a><p style="text-indent: 0em; margin-left: 1em"><span class="linehead"></span>雪峰上堂要會此事猶如古鏡當臺胡來胡現漢<a 
name="0609c25" id="0609c25"></a>來漢現玄沙曰忽遇明鏡來時如何峰云胡漢俱<a 
name="0609c26" id="0609c26"></a>隱沙曰老漢腳根猶未點地在。</p><a 
name="0609c27" id="0609c27"></a><p style="text-indent: 0em; margin-left: 0em"><span class="linehead"></span>玄沙見甚麼便與麼道那是雪峰腳跟未點地處。</p><a 
name="0609c28" id="0609c28"></a><p style="text-indent: 0em; margin-left: 0em"><span class="linehead"></span>秋風清秋月曉兩兩相逢眼倍皎掉橫古渡調聲高<a 
name="0609c29" id="0609c29"></a>唱出蘆花音韻藐音韻藐甚堪誇鑿山透海遵神禹<a 
name="0609c30" id="0609c30"></a>鍊石補天羨女媧。</p><a 
name="0610a01" id="0610a01"></a><p style="text-indent: 0em; margin-left: 1em"><span class="linehead"></span>雪峰問德山從上宗乘學人還有分也無山棒曰<a 
name="0610a02" id="0610a02"></a>道甚麼峰云不會明日復請益。</p><a 
name="0610a03" id="0610a03"></a><p style="text-indent: 0em; margin-left: 0em"><span class="linehead"></span>德山道無固是憐兒不覺醜丹霞道有也只具得一<a 
name="0610a04" id="0610a04"></a>隻眼善權又不然我宗離背觸不立有無機直下超<a 
name="0610a05" id="0610a05"></a>凡聖烏雞雪上啼。</p><a 
name="0610a06" id="0610a06"></a><p style="text-indent: 0em; margin-left: 0em"><span class="linehead"></span>翠擁青山夾晝新一般蓬戶兩般春相知不在梨花<a 
name="0610a07" id="0610a07"></a>白縱是清茶也醉人。</p><a 
name="0610a08" id="0610a08"></a><p style="text-indent: 0em; margin-left: 1em"><span class="linehead"></span>雪峰示眾世界闊一丈古鏡闊一丈玄沙指火爐<a 
name="0610a09" id="0610a09"></a>曰闊多少峰云如古鏡闊曰老漢腳跟未點地在。</p><a 
name="0610a10" id="0610a10"></a><p style="text-indent: 0em; margin-left: 0em"><span class="linehead"></span>玄沙者漢慣得其便大似家富兒嬌正眼看來古佛<a 
name="0610a11" id="0610a11"></a>家風又豈止掃地而已。</p><a 
name="0610a12" id="0610a12"></a><p style="text-indent: 0em; margin-left: 0em"><span class="linehead"></span>將謂猴白更有猴黑展演跨灶神出鬼沒鏡闊火爐<a 
name="0610a13" id="0610a13"></a>大機圓應腳未點地大用直截好看新月上江皋莫<a 
name="0610a14" id="0610a14"></a>認波濤翻夜雪。</p><a 
name="0610a15" id="0610a15"></a><p style="text-indent: 0em; margin-left: 1em"><span class="linehead"></span>雪峰問僧甚處來曰浙中來至焚香禮拜。</p><a 
name="0610a16" id="0610a16"></a><p style="text-indent: 0em; margin-left: 0em"><span class="linehead"></span>船來陸來事絕安排不涉不隔語繫驢橛兩度棒出<a 
name="0610a17" id="0610a17"></a>知恩有日焚香悲鳴未必好心咄是何言歟。</p><a 
name="0610a18" id="0610a18"></a><p style="text-indent: 0em; margin-left: 0em"><span class="linehead"></span>關鎖重重客路岐徒將雙足刖天涯爭如獨巫空山<a 
name="0610a19" id="0610a19"></a>裏花落花開自有時。</p><a 
name="0610a20" id="0610a20"></a><p style="text-indent: 0em; margin-left: 1em"><span class="linehead"></span>雪峰問僧闍黎名甚麼曰玄機峰云日織多少曰<a 
name="0610a21" id="0610a21"></a>寸絲不挂峰云參堂去僧去三五步峰云袈裟落<a 
name="0610a22" id="0610a22"></a>地也僧回首峰便打。</p><a 
name="0610a23" id="0610a23"></a><p style="text-indent: 0em; margin-left: 0em"><span class="linehead"></span>文彩縱橫機梭不挂道無橫徑理當即行敢道雪峰<a 
name="0610a24" id="0610a24"></a>鼻孔落在玄機手裏若甄別得出許你天下橫行。</p><a 
name="0610a25" id="0610a25"></a><p style="text-indent: 0em; margin-left: 0em"><span class="linehead"></span>水洗水金博金離罣礙別疏親寶鏡當軒驗正邪玉<a 
name="0610a26" id="0610a26"></a>梭轉側看橫身斷機杼之錦兮誰能比列巨石之精<a 
name="0610a27" id="0610a27"></a>兮知幾人。</p><a 
name="0610a28" id="0610a28"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(弟子寂定寂盧備資敬刻<br><a 
name="0610a29" id="0610a29"></a>　　方丈和尚語錄第十二卷普願凡為皆<br><a 
name="0610a30" id="0610a30"></a>　　　　回向菩提有作則必獲如意等攜<br><a 
name="0610a31" id="0610a31"></a>　　　　物類共悟無生)</span></p></div></div><a 
name="0610a32" id="0610a32"></a><p><span class="juanname">寒松操禪師語錄卷第十二</span></p>
<hr>【經文資訊】嘉興藏第 37 冊 No. B392 寒松操禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexce5f.html?index=J37nB392" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB392_012 by HTTrack Website Copier/3.x [XR&CO'2008], Tue, 03 Jun 2014 00:57:52 GMT -->
</html>
