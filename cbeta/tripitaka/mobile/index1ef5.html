<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T04n0201_005 by HTTrack Website Copier/3.x [XR&CO'2008], Mon, 02 Jun 2014 22:36:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9d01.gif?utmac=MO-30696269-4&amp;utmn=1729679584&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT04&amp;utmp=%2Fmobile%2Findex.php%3Findex%3DT04n0201_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3588.html?index=T04n0201_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第04冊<br/>No.201 大莊嚴論經 (15卷)<br/>【馬鳴菩薩造  後秦 鳩摩羅什譯】<br/>第 5 卷</p>
	<a href="indexd661.html?index=T04n0201_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T04">
<div class="root" id="0201" sutra_name="大莊嚴論經" sutra_juan="[卷5]">　
<a 
name="0280b01" id="0280b01"></a><a 
name="0280b02" id="0280b02"></a><p><span class="juanname">大莊嚴論經卷第五</span></p><a 
name="0280b03" id="0280b03"></a><a 
name="0280b04" id="0280b04"></a><p style="margin-left: 4em"><span class="byline">馬鳴菩薩造</span></p><p style="margin-left: 4em"><span class="byline">後秦三藏鳩摩羅什譯</span></p><a 
name="0280b05" id="0280b05"></a><p style="margin-left: 2em"><span class="headname">（二三）</span></p><p style="text-indent: 0em; margin-left: 0em"><span class="linehead"></span>復次，若人親近有智善友，能令身心內<a 
name="0280b06" id="0280b06"></a>外俱淨，斯則名為真善丈夫。</p><p style="text-indent: 0em; margin-left: 0em"><span class="linehead"></span>我昔曾聞，有<a 
name="0280b07" id="0280b07"></a>一比丘次第乞食至大婆羅門家。時彼家中<a 
name="0280b08" id="0280b08"></a>遇比丘已，屋棟摧折打破水瓮，牸牛絕靷<a 
name="0280b09" id="0280b09"></a>四向馳走。時婆羅門即作是言：「斯何不祥？<a 
name="0280b10" id="0280b10"></a>不吉之人來入吾家，有此變怪。」比丘聞已即<a 
name="0280b11" id="0280b11"></a>答之言：「汝頗見汝家內諸小兒等，<span class="gaiji">[月*於]<!--gaiji,,1[月*於],2,3--></span>瘦腹脹<a 
name="0280b12" id="0280b12"></a>面目腫不？」婆羅門言：「我先見之。」比丘復言：<a 
name="0280b13" id="0280b13"></a>「汝舍之中有夜叉鬼，依汝舍住吸人精氣，<a 
name="0280b14" id="0280b14"></a>故令汝家諸小兒等有斯疹疾，今此夜叉<a 
name="0280b15" id="0280b15"></a>以畏於我恐怖逃避，以是令汝樑折瓮破<a 
name="0280b16" id="0280b16"></a>牸牛絕靷。」婆羅門言：「汝有何力？」比丘答言：<a 
name="0280b17" id="0280b17"></a>「我以親近如來法教有此威力，故令夜叉<a 
name="0280b18" id="0280b18"></a>畏我如是。」婆羅門復作是言：「云何名為如<a 
name="0280b19" id="0280b19"></a>來法教？」于時比丘次第為說佛法教誡，令<a 
name="0280b20" id="0280b20"></a>婆羅門夫婦聞已心意解悟，俱得須陀洹果。<a 
name="0280b21" id="0280b21"></a>時婆羅門，即說偈言：</p><a 
name="0280b22" id="0280b22"></a><p><span class="lg">「善哉上德者，　　善說真實法，<a 
name="0280b23" id="0280b23"></a><br>　佛教從耳聞，　　入我心屋宅，<a 
name="0280b24" id="0280b24"></a><br>　使我家安隱，　　為我作擁護。<a 
name="0280b25" id="0280b25"></a><br>　唯願於今者，　　少聽我所說，<a 
name="0280b26" id="0280b26"></a><br>　破我心意舍，　　折我愚癡<span class="corr" title='[[樑-(泳-永)]&gt;樑]'>樑</span>。<a 
name="0280b27" id="0280b27"></a><br>　善為我驅遣，　　吸功德夜叉，<a 
name="0280b28" id="0280b28"></a><br>　除諸見羅剎，　　惑盜以為瓮，<a 
name="0280b29" id="0280b29"></a><br>　身見水盈滿，　　今者已破壞。<a 
name="0280c01" id="0280c01"></a><br>　癡乳牛奔走，　　挽絕無明靷，<a 
name="0280c02" id="0280c02"></a><br>　如向所見事，　　悉集我身中。<a 
name="0280c03" id="0280c03"></a><br>　諸色猶如鏡，　　影像在中現，<a 
name="0280c04" id="0280c04"></a><br>　無始生死中，　　未曾見斯事，<a 
name="0280c05" id="0280c05"></a><br>　我今因於汝，　　始見四聖諦。<a 
name="0280c06" id="0280c06"></a><br>　今值善知識，　　緣會故相遇，<a 
name="0280c07" id="0280c07"></a><br>　除我心貪患，　　去我家中鬼。<a 
name="0280c08" id="0280c08"></a><br>　世間久已傳，　　四圍陀所說，<a 
name="0280c09" id="0280c09"></a><br>　應作於大祀，　　莊嚴種種物，<a 
name="0280c10" id="0280c10"></a><br>　備具祀場上，　　恒河等大濟，<a 
name="0280c11" id="0280c11"></a><br>　洗浴除罪過，　　速疾得生天。<a 
name="0280c12" id="0280c12"></a><br>　我昔來修行，　　未曾得果報，<a 
name="0280c13" id="0280c13"></a><br>　然我未能知，　　為定得不得？<a 
name="0280c14" id="0280c14"></a><br>　祀祠及洗浴，　　不如近善友。<a 
name="0280c15" id="0280c15"></a><br>　我今近善友，　　已獲其果證。<a 
name="0280c16" id="0280c16"></a><br>　不生又不死，　　解脫趣涅槃，<a 
name="0280c17" id="0280c17"></a><br>　永離怖畏處，　　非是財寶求。<a 
name="0280c18" id="0280c18"></a><br>　假王威勢力，　　投巖赴焰火，<a 
name="0280c19" id="0280c19"></a><br>　嚴切寒冬月，　　<span class="corr" title='[涷&gt;凍]'>凍</span>冰儭其體，<a 
name="0280c20" id="0280c20"></a><br>　盛夏<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>蒸時，　　五熱以炙身，<a 
name="0280c21" id="0280c21"></a><br>　編椽及棘刺，　　寢臥於其上，<a 
name="0280c22" id="0280c22"></a><br>　越山渡大海，　　祀火而<span class="gaiji">&#x546A;<!--gaiji,咒,1[口*兄],2&#x546A;,3--></span>說。<a 
name="0280c23" id="0280c23"></a><br>　如是苦行等，　　不能得涅槃，<a 
name="0280c24" id="0280c24"></a><br>　唯有修禪智，　　戒聞及專精。<a 
name="0280c25" id="0280c25"></a><br>　如此法事等，　　為何從而獲？<a 
name="0280c26" id="0280c26"></a><br>　必因善知識，　　然後能具得。」</span></p><a 
name="0280c27" id="0280c27"></a><p style="margin-left: 2em"><span class="headname">（二四）</span></p><p style="text-indent: 0em; margin-left: 0em"><span class="linehead"></span>復次，若人為惡應墮地獄，遇善知識能<a 
name="0280c28" id="0280c28"></a>滅其罪，得生人天。</p><p style="text-indent: 0em; margin-left: 0em"><span class="linehead"></span>我昔曾聞，有婆迦利人<a 
name="0280c29" id="0280c29"></a>至中天竺，時天竺國王即用彼人為聚落<a 
name="0281a01" id="0281a01"></a>主。時聚落中多諸婆羅門，有親近者為聚落<a 
name="0281a02" id="0281a02"></a>主說羅摩延書，又婆羅他書說，陣戰死者命<a 
name="0281a03" id="0281a03"></a>終生天，投火死者亦生天上，又說天上種<a 
name="0281a04" id="0281a04"></a>種快樂，辭章巧妙而作是說，使聚落主心<a 
name="0281a05" id="0281a05"></a>意駭動，謂必有是。即作火坑，聚香薪<span class="gaiji">[卄/積]<!--gaiji,,1[卄/積],2&#x27090;,3--></span>作<a 
name="0281a06" id="0281a06"></a>婆羅門會，諸人雲集來至會所，時聚落主將<a 
name="0281a07" id="0281a07"></a>欲投火。此聚落主與一釋種比丘先共相識，<a 
name="0281a08" id="0281a08"></a>爾時比丘來至其家，見聚落主於其家中<a 
name="0281a09" id="0281a09"></a>種種莊嚴，比丘問言：「欲作何等？」聚落主言：<a 
name="0281a10" id="0281a10"></a>「我欲生天。」比丘問言：「汝云何去？」尋即答言：<a 
name="0281a11" id="0281a11"></a>「我投火坑便得生天。」比丘問言：「汝頗知天<a 
name="0281a12" id="0281a12"></a>道不？」答言：「不知。」比丘問言：「汝若不知，云何<a 
name="0281a13" id="0281a13"></a>得去？汝今行時，從一聚落至一聚落，尚須<a 
name="0281a14" id="0281a14"></a>引導而知途路，況彼天上道路長遠？忉利天<a 
name="0281a15" id="0281a15"></a>上去此三百三十六萬里，無人引導，何由能<a 
name="0281a16" id="0281a16"></a>得至彼天上？若天上樂者，彼上座婆羅門，<a 
name="0281a17" id="0281a17"></a>年既老大貧於財物，其婦又老面首醜惡，何<a 
name="0281a18" id="0281a18"></a>所愛樂？何不將去共向天上？」時彼聚落主既<a 
name="0281a19" id="0281a19"></a>聞語已，作是思惟：「若投火坑得生天者，<a 
name="0281a20" id="0281a20"></a>彼婆羅門應共我去。所以者何？彼婆羅門貧<a 
name="0281a21" id="0281a21"></a>窮困苦無可愛戀，應當捨苦就彼天樂；<a 
name="0281a22" id="0281a22"></a>若其不去，徒作欺誑欲殺於我。」作是念已，<a 
name="0281a23" id="0281a23"></a>即便前捉上座婆羅門手，欲共投火俱向<a 
name="0281a24" id="0281a24"></a>天上。時婆羅門挌不肯去。何以故？婆羅門<a 
name="0281a25" id="0281a25"></a>等但為錢財來至會所。時聚落主見婆羅<a 
name="0281a26" id="0281a26"></a>門不欲入火，即說偈言：</p><a 
name="0281a27" id="0281a27"></a><p><span class="lg">「如所聞上天，　　眾樂不可計，<a 
name="0281a28" id="0281a28"></a><br>　觸物生貪著，　　視東而忘西。<a 
name="0281a29" id="0281a29"></a><br>　計其家所有，　　一切眾樂具，<a 
name="0281b01" id="0281b01"></a><br>　比方於天上，　　猶若以芥子，<a 
name="0281b02" id="0281b02"></a><br>　以方於太山，　　若其必少欲，<a 
name="0281b03" id="0281b03"></a><br>　而無貪著者，　　我今觀察汝，<a 
name="0281b04" id="0281b04"></a><br>　貪欲劇熾火。　　若不用婦女，<a 
name="0281b05" id="0281b05"></a><br>　看守醜老妻，　　而來至此會，<a 
name="0281b06" id="0281b06"></a><br>　貪求於錢財，　　用供給其家。<a 
name="0281b07" id="0281b07"></a><br>　若愛戀其子，　　不欲生天者，<a 
name="0281b08" id="0281b08"></a><br>　計彼生天力，　　過足護汝子。<a 
name="0281b09" id="0281b09"></a><br>　若不知天道，　　何故使我往？<a 
name="0281b10" id="0281b10"></a><br>　設知天道者，　　何故格不去？<a 
name="0281b11" id="0281b11"></a><br>　云何<span class="gaiji">&#x6199;<!--gaiji,,1[喜/心],2&#x6199;,3--></span>教人，　　欲使我投火？<a 
name="0281b12" id="0281b12"></a><br>　或貪我財物，　　欲得分取用？<a 
name="0281b13" id="0281b13"></a><br>　云何無悲愍，　　苦酷乃如是？<a 
name="0281b14" id="0281b14"></a><br>　或是先世怨，　　必是大欺誑，<a 
name="0281b15" id="0281b15"></a><br>　與死作伴黨，　　勸令我生天。<a 
name="0281b16" id="0281b16"></a><br>　勸<span class="gaiji">獎<!--gaiji,獎,1[將/廾],2&#x38A1;,3--></span>我令死，　　強逼我入火，<a 
name="0281b17" id="0281b17"></a><br>　教人遠家居，　　修於苦行法。<a 
name="0281b18" id="0281b18"></a><br>　投淵及赴火，　　自餓<span class="corr" title='[亦&gt;示] cf.【麗】'>示</span>斷食，<a 
name="0281b19" id="0281b19"></a><br>　觀其教旨意，　　欲令門斷絕。<a 
name="0281b20" id="0281b20"></a><br>　斯諸婆羅門，　　樂為殺害事，<a 
name="0281b21" id="0281b21"></a><br>　是故我捨離，　　當入於佛法。<a 
name="0281b22" id="0281b22"></a><br>　佛法大慈悲，　　終不傷害物，<a 
name="0281b23" id="0281b23"></a><br>　大火焚山野，　　麋鹿皆避走。<a 
name="0281b24" id="0281b24"></a><br>　由其愛性命，　　求覓清涼處，<a 
name="0281b25" id="0281b25"></a><br>　我今亦應爾，　　歸誠求救護。」</span></p><a 
name="0281b26" id="0281b26"></a><p style="text-indent: 0em; margin-left: 0em"><span class="linehead"></span>爾時比丘見婆迦利心已厭患諸婆羅門，於<a 
name="0281b27" id="0281b27"></a>三寶所深生信敬，讚言：「善哉善哉！慧命！汝<a 
name="0281b28" id="0281b28"></a>於今者始在天道。」即說偈言：</p><a 
name="0281b29" id="0281b29"></a><p><span class="lg">「佛語至天道，　　及以解脫道，<a 
name="0281c01" id="0281c01"></a><br>　此語決定至，　　中間終無錯。<a 
name="0281c02" id="0281c02"></a><br>　一切智說道，　　廣略之別相，<a 
name="0281c03" id="0281c03"></a><br>　無害實語等，　　施及伏諸根。<a 
name="0281c04" id="0281c04"></a><br>　是道與天道，　　斯非諸苦行，<a 
name="0281c05" id="0281c05"></a><br>　投淵赴火等，　　之所能獲得。<a 
name="0281c06" id="0281c06"></a><br>　此可作死緣，　　非天解脫因，<a 
name="0281c07" id="0281c07"></a><br>　往古人壽長，　　諸仙壽亦長。<a 
name="0281c08" id="0281c08"></a><br>　厭患此身故，　　不欲久住世，<a 
name="0281c09" id="0281c09"></a><br>　先習諸禪定，　　斷於欲界結，<a 
name="0281c10" id="0281c10"></a><br>　自知捨是身，　　必生於梵天。<a 
name="0281c11" id="0281c11"></a><br>　無由得喪命，　　投淵而赴火，<a 
name="0281c12" id="0281c12"></a><br>　由此喪命故，　　得生梵天中。<a 
name="0281c13" id="0281c13"></a><br>　禪定斷結故，　　而得生梵天，<a 
name="0281c14" id="0281c14"></a><br>　不由投巖火，　　得生於天上。<a 
name="0281c15" id="0281c15"></a><br>　彼有同伴仙，　　以天眼觀察，<a 
name="0281c16" id="0281c16"></a><br>　此死生何處？　　見生梵天中，<a 
name="0281c17" id="0281c17"></a><br>　先見投淵死，　　謂以此生天。<a 
name="0281c18" id="0281c18"></a><br>　餘者愚不見，　　謂為投淵火，<a 
name="0281c19" id="0281c19"></a><br>　得生梵天上，　　是故生倒見。<a 
name="0281c20" id="0281c20"></a><br>　諸餘婆羅門，　　愚癡無智慧，<a 
name="0281c21" id="0281c21"></a><br>　不觀修禪定，　　斷除諸結使，<a 
name="0281c22" id="0281c22"></a><br>　但<span class="gaiji">&#x89A9;<!--gaiji,睹,1[者*見],2&#x89A9;,3--></span>投淵火，　　謂得生天上。<a 
name="0281c23" id="0281c23"></a><br>　由是倒惑故，　　遂生諸經論，<a 
name="0281c24" id="0281c24"></a><br>　愚者皆信受，　　投淵而赴火。<a 
name="0281c25" id="0281c25"></a><br>　智人善觀察，　　捨棄而不為，<a 
name="0281c26" id="0281c26"></a><br>　修行諸善法，　　以為天道因。<a 
name="0281c27" id="0281c27"></a><br>　投淵赴火等，　　非是修善行，<a 
name="0281c28" id="0281c28"></a><br>　可得脫死緣，　　亦非生天因；<a 
name="0281c29" id="0281c29"></a><br>　身心依佛法，　　是名寂滅道。<a 
name="0282a01" id="0282a01"></a><br>　用是外道為？　　無果徒受苦，<a 
name="0282a02" id="0282a02"></a><br>　鑽水求醍醐，　　雖勞永難得。」</span></p><a 
name="0282a03" id="0282a03"></a><p style="margin-left: 2em"><span class="headname">（二五）</span></p><p style="text-indent: 0em; margin-left: 0em"><span class="linehead"></span>復次，夫修施者當離八危，若積財寶危<a 
name="0282a04" id="0282a04"></a>難甚多，智人修施是乃堅牢。</p><p style="text-indent: 0em; margin-left: 0em"><span class="linehead"></span>我昔曾聞，有<a 
name="0282a05" id="0282a05"></a>一國王謫罰商賈，而告之言：「汝所有財悉<a 
name="0282a06" id="0282a06"></a><span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>示我。」估客至家，思惟先來所施之物，<a 
name="0282a07" id="0282a07"></a>施諸乞兒一<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>之食，乃至并施鳥獸所有穀<a 
name="0282a08" id="0282a08"></a>草，悉<span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>示王。王見是已問言：「如此之事何<a 
name="0282a09" id="0282a09"></a>故<span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>來？」估客答言：「王先約<span class="gaiji">&#x52C5;<!--gaiji,敕,1[束*力],2&#x52C5;,3--></span>所有財物悉<a 
name="0282a10" id="0282a10"></a><span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>示我，我所有財<span class="gaiji">疏<!--gaiji,疏,1[跳-兆+(梳-木)],2&#x47FD;,3--></span>牒者是。」即說偈言：</p><a 
name="0282a11" id="0282a11"></a><p><span class="lg">「五家共有者，　　今悉在家中，<a 
name="0282a12" id="0282a12"></a><br>　我今所牒者，　　無有能侵奪。<a 
name="0282a13" id="0282a13"></a><br>　如此所牒者，　　王賊及水火，<a 
name="0282a14" id="0282a14"></a><br>　皆所不能侵。　　假設七日出，<a 
name="0282a15" id="0282a15"></a><br>　須彌及巨海，　　一切悉融消，<a 
name="0282a16" id="0282a16"></a><br>　如此所施物，　　不能燒一毫。<a 
name="0282a17" id="0282a17"></a><br>　錢財寄父母，　　兄弟及<span class="corr" title='[姊&gt;&#x59C9;] cf.【麗】'><span class="gaiji">&#x59C9;<!--gaiji,姊,1[女*市],2&#x59C9;,3--></span></span>妹，<a 
name="0282a18" id="0282a18"></a><br>　一切諸親友，　　悉皆有敗失；<a 
name="0282a19" id="0282a19"></a><br>　唯有所施物，　　終不可敗衰。<a 
name="0282a20" id="0282a20"></a><br>　施為行寶藏，　　世世恒隨人，<a 
name="0282a21" id="0282a21"></a><br>　施為極親友，　　無有能壞者，<a 
name="0282a22" id="0282a22"></a><br>　貧窮之巨海，　　極大可怖畏，<a 
name="0282a23" id="0282a23"></a><br>　施是堅牢船，　　唯有惠施者，<a 
name="0282a24" id="0282a24"></a><br>　能得度彼岸。　　我知施果報，<a 
name="0282a25" id="0282a25"></a><br>　是故無畏說，　　所牒是我財。<a 
name="0282a26" id="0282a26"></a><br>　家中有財寶，　　五家之所共，<a 
name="0282a27" id="0282a27"></a><br>　是故不敢牒，　　言是我所有。」</span></p><a 
name="0282a28" id="0282a28"></a><p style="text-indent: 0em; margin-left: 0em"><span class="linehead"></span>王聞是語心生歡喜，讚言：「善哉！汝是福勝<a 
name="0282a29" id="0282a29"></a>人，我今不用汝所有物。如汝所說，施是<a 
name="0282b01" id="0282b01"></a>汝財，餘財悉共。」爾時國王即說偈言：</p><a 
name="0282b02" id="0282b02"></a><p><span class="lg">「若行惠施者，　　自手而過與，<a 
name="0282b03" id="0282b03"></a><br>　應發歡喜心，　　勿生悔恨想，<a 
name="0282b04" id="0282b04"></a><br>　是故未來世，　　人天受快樂。<a 
name="0282b05" id="0282b05"></a><br>　所有資財物，　　眼見己財寶，<a 
name="0282b06" id="0282b06"></a><br>　分散屬諸家，　　不能速疾施，<a 
name="0282b07" id="0282b07"></a><br>　無能侵奪者。　　若人慳不施，<a 
name="0282b08" id="0282b08"></a><br>　終為他所奪，　　現在惡名聞，<a 
name="0282b09" id="0282b09"></a><br>　來生多貧乏，　　是為最愚癡。<a 
name="0282b10" id="0282b10"></a><br>　見他人屋宅，　　及以眾財寶，<a 
name="0282b11" id="0282b11"></a><br>　死後眾家用，　　毫釐不逐己。<a 
name="0282b12" id="0282b12"></a><br>　目<span class="gaiji">&#x89A9;<!--gaiji,睹,1[者*見],2&#x89A9;,3--></span>如此事，　　不能生厭惡，<a 
name="0282b13" id="0282b13"></a><br>　速疾捨財物，　　財不五家共，<a 
name="0282b14" id="0282b14"></a><br>　唯有修惠施。　　死時一切捨，<a 
name="0282b15" id="0282b15"></a><br>　無有隨己者，　　決定必捨離，<a 
name="0282b16" id="0282b16"></a><br>　然不得施報。　　以見是事故，<a 
name="0282b17" id="0282b17"></a><br>　智者必應施，　　二事俱名施，<a 
name="0282b18" id="0282b18"></a><br>　應當自施與。　　檀越如大象，<a 
name="0282b19" id="0282b19"></a><br>　津膩香常流，　　如是智檀越，<a 
name="0282b20" id="0282b20"></a><br>　功德利充滿，　　世人所讚歎。<a 
name="0282b21" id="0282b21"></a><br>　饒財慳不施，　　為世所嗤笑。<a 
name="0282b22" id="0282b22"></a><br>　設復有財錢，　　見乞方背去，<a 
name="0282b23" id="0282b23"></a><br>　雖復饒財寶，　　名為貧衰患。<a 
name="0282b24" id="0282b24"></a><br>　施者雖貧窮，　　常名有財富，<a 
name="0282b25" id="0282b25"></a><br>　慳貪雖多財，　　不脫貧衰患。<a 
name="0282b26" id="0282b26"></a><br>　檀越以水施，　　洗除心貪垢，<a 
name="0282b27" id="0282b27"></a><br>　慳無善樂報，　　趣於死徑路，<a 
name="0282b28" id="0282b28"></a><br>　必墜深坑<span class="gaiji">&#x7A7D;<!--gaiji,阱,1[穴/井],2&#x7A7D;,3--></span>。　　種種眾寶物，<a 
name="0282b29" id="0282b29"></a><br>　象馬與牛羊，　　神逝氣絕時，<a 
name="0282c01" id="0282c01"></a><br>　一切悉捨去，　　臨終生苦惱，<a 
name="0282c02" id="0282c02"></a><br>　以是生眷戀，　　怖畏大熱惱。<a 
name="0282c03" id="0282c03"></a><br>　修施者臨終，　　歡樂無悔恨。<a 
name="0282c04" id="0282c04"></a><br>　慳嫉智者譏，　　施者貧與富，<a 
name="0282c05" id="0282c05"></a><br>　恒常受快樂。　　慳者如<span class="gaiji">&#x585C;<!--gaiji,,1[土*(蒙-卄)],2&#x585C;,3--></span>間，<a 
name="0282c06" id="0282c06"></a><br>　人皆避遠離，　　慳貪者雖存，<a 
name="0282c07" id="0282c07"></a><br>　其實同餓鬼。　　施者有名稱，<a 
name="0282c08" id="0282c08"></a><br>　一切所欽仰，　　智者之所愛，<a 
name="0282c09" id="0282c09"></a><br>　命終生天上。　　諸有愛己者，<a 
name="0282c10" id="0282c10"></a><br>　云何不修施？　　施為善好伴。<a 
name="0282c11" id="0282c11"></a><br>　勝妙之資糧，　　不用車馬乘，<a 
name="0282c12" id="0282c12"></a><br>　一切眾侍衛。　　施為行寶藏，<a 
name="0282c13" id="0282c13"></a><br>　後世之津樑，　　布施離眾難，<a 
name="0282c14" id="0282c14"></a><br>　五家不能侵。　　何有愛己者，<a 
name="0282c15" id="0282c15"></a><br>　而當不修施？　　若施百千萬，<a 
name="0282c16" id="0282c16"></a><br>　後身得少許，　　尚應修布施，<a 
name="0282c17" id="0282c17"></a><br>　況少修惠施，　　大獲於福報？<a 
name="0282c18" id="0282c18"></a><br>　是故有智者，　　應當修布施。」</span></p><a 
name="0282c19" id="0282c19"></a><p style="margin-left: 2em"><span class="headname">（二六）</span></p><p style="text-indent: 0em; margin-left: 0em"><span class="linehead"></span>復次，若聞正說，能解於縛。</p><p style="text-indent: 0em; margin-left: 0em"><span class="linehead"></span>我昔曾聞，德<a 
name="0282c20" id="0282c20"></a>叉尸羅國有罪之人閉僧坊中，於其夜中眾<a 
name="0282c21" id="0282c21"></a>僧說法，其被閉者來至僧中次坐聽法。有<a 
name="0282c22" id="0282c22"></a>一比丘說於生死逆順之經，說言：「佛告諸<a 
name="0282c23" id="0282c23"></a>比丘：『凡愚之人不聞法者，不知色、不知色<a 
name="0282c24" id="0282c24"></a>習、不知色味、不知色過患、不知色出要、<a 
name="0282c25" id="0282c25"></a>不知色厭，一切眾生如實不知如是過患。<a 
name="0282c26" id="0282c26"></a>若為色縛，是名真縛。何謂色縛？視見端正，<a 
name="0282c27" id="0282c27"></a>是名色縛。為色縛者內盡被縛。而此色者<a 
name="0282c28" id="0282c28"></a>於生死中不知其根，生死大河無濟渡處，<a 
name="0282c29" id="0282c29"></a>不知生死出要，於生死中被諸繫縛，從此<a 
name="0283a01" id="0283a01"></a>身縛乃至後身。』」時被閉者，聞說是法思惟<a 
name="0283a02" id="0283a02"></a>其義，憶持不忘讀誦通利。時王遣人解其<a 
name="0283a03" id="0283a03"></a>繫縛，所親知識眷屬將從，欣其得脫皆來問<a 
name="0283a04" id="0283a04"></a>訊。時被縛者，即說偈言：</p><a 
name="0283a05" id="0283a05"></a><p><span class="lg">「汝見我縛解，　　慰問生歡喜，<a 
name="0283a06" id="0283a06"></a><br>　凡夫愚癡者，　　常縛未曾解。<a 
name="0283a07" id="0283a07"></a><br>　色縛於凡夫，　　五陰悉羈繫，<a 
name="0283a08" id="0283a08"></a><br>　生能縛於物，　　死縛亦復然。<a 
name="0283a09" id="0283a09"></a><br>　今身至後世，　　未始不繫縛，<a 
name="0283a10" id="0283a10"></a><br>　輪迴羈縛中，　　數數受生死。<a 
name="0283a11" id="0283a11"></a><br>　我從彼師所，　　聞說如是言，<a 
name="0283a12" id="0283a12"></a><br>　此語我耳聞，　　一切種智說。<a 
name="0283a13" id="0283a13"></a><br>　一切諸結使，　　繫縛於我心，<a 
name="0283a14" id="0283a14"></a><br>　如牛軛所縛。　　我有如斯縛，<a 
name="0283a15" id="0283a15"></a><br>　於中未解脫，　　云何汝等輩，<a 
name="0283a16" id="0283a16"></a><br>　言我從縛解。　　汝等於我所，<a 
name="0283a17" id="0283a17"></a><br>　若實愛念者，　　當為見啟王，<a 
name="0283a18" id="0283a18"></a><br>　令我得出家。　　正見跡在前，<a 
name="0283a19" id="0283a19"></a><br>　寂滅之彼岸，　　若獲如是事，<a 
name="0283a20" id="0283a20"></a><br>　乃可名解脫。　　若得出家者，<a 
name="0283a21" id="0283a21"></a><br>　便為是離縛，　　真實得解脫。」</span></p><a 
name="0283a22" id="0283a22"></a><p style="text-indent: 0em; margin-left: 0em"><span class="linehead"></span>爾時眷屬聞是語已，啟白於王，便得出家。<a 
name="0283a23" id="0283a23"></a>既出家已。精勤修道得阿羅漢。而彼罪人閉<a 
name="0283a24" id="0283a24"></a>繫僧坊，以聽法故尚得解脫，況故聽法！是<a 
name="0283a25" id="0283a25"></a>故行人於塔寺所宜往聽法。</p><a 
name="0283a26" id="0283a26"></a><p style="margin-left: 2em"><span class="headname">（二七）</span></p><p style="text-indent: 0em; margin-left: 0em"><span class="linehead"></span>復次，病苦篤時言教不行，漫現強健，所<a 
name="0283a27" id="0283a27"></a>可作事宜應速作。</p><p style="text-indent: 0em; margin-left: 0em"><span class="linehead"></span>我昔曾聞，法王阿育身<a 
name="0283a28" id="0283a28"></a>遇重患，得諸財物，盡用施僧。又從諸臣<a 
name="0283a29" id="0283a29"></a>索種種寶，時諸臣等不肯復與，唯得半菴<a 
name="0283b01" id="0283b01"></a>摩勒果欲以奉僧，便集臣相而告之言：「即<a 
name="0283b02" id="0283b02"></a>於今日誰為王者？誰言教行？」諸臣答言：「唯<a 
name="0283b03" id="0283b03"></a>有大王威德所領，遍閻浮提言教得行。」<a 
name="0283b04" id="0283b04"></a>王說偈言：</p><a 
name="0283b05" id="0283b05"></a><p><span class="lg">「汝稱我為王，　　教令得行者，<a 
name="0283b06" id="0283b06"></a><br>　將順於我意，　　故作如是說。<a 
name="0283b07" id="0283b07"></a><br>　汝等作斯言，　　悉皆是妄語，<a 
name="0283b08" id="0283b08"></a><br>　我言教已壞，　　一切不自由。<a 
name="0283b09" id="0283b09"></a><br>　唯有此半果，　　於中得自在，<a 
name="0283b10" id="0283b10"></a><br>　富貴是凡鄙，　　咄哉可呵責。<a 
name="0283b11" id="0283b11"></a><br>　譬如山頂河，　　瀑疾不暫停，<a 
name="0283b12" id="0283b12"></a><br>　吾雖為人帝，　　貧窮忽至我，<a 
name="0283b13" id="0283b13"></a><br>　貧窮世所畏，　　速疾至我所。」</span></p><a 
name="0283b14" id="0283b14"></a><p style="text-indent: 0em; margin-left: 0em"><span class="linehead"></span>說是偈已，又復讚歎世尊所說真實不虛，<a 
name="0283b15" id="0283b15"></a>復說偈言：</p><a 
name="0283b16" id="0283b16"></a><p><span class="lg">「富貴雖熾盛，　　會必有衰滅，<a 
name="0283b17" id="0283b17"></a><br>　富貴人希樂，　　衰滅世憎惡，<a 
name="0283b18" id="0283b18"></a><br>　此言不虛妄，　　瞿曇之所說。<a 
name="0283b19" id="0283b19"></a><br>　我於往日時，　　設有諸言教，<a 
name="0283b20" id="0283b20"></a><br>　心念而發言，　　言必不墜落，<a 
name="0283b21" id="0283b21"></a><br>　鬼神奉承命，　　遍於四海內，<a 
name="0283b22" id="0283b22"></a><br>　聞者咸受用，　　無有違逆者。<a 
name="0283b23" id="0283b23"></a><br>　如河衝大山，　　激水還迴流，<a 
name="0283b24" id="0283b24"></a><br>　衰敗如大山，　　遮吾都不行。<a 
name="0283b25" id="0283b25"></a><br>　我昔有言教，　　無敢有逆者，<a 
name="0283b26" id="0283b26"></a><br>　未曾有姦惡，　　寇難見拒違，<a 
name="0283b27" id="0283b27"></a><br>　覆蓋於大地，　　無能違逆者，<a 
name="0283b28" id="0283b28"></a><br>　男女與大小，　　無敢不敬從，<a 
name="0283b29" id="0283b29"></a><br>　設有違教者，　　我悉能摧伏。<a 
name="0283c01" id="0283c01"></a><br>　諸有苦難者，　　安慰救濟之，<a 
name="0283c02" id="0283c02"></a><br>　病苦及貧窮，　　無不療治者。<a 
name="0283c03" id="0283c03"></a><br>　我今福德盡，　　貧窮忽然至，<a 
name="0283c04" id="0283c04"></a><br>　困厄乃如斯。　　我是阿育王，<a 
name="0283c05" id="0283c05"></a><br>　云何遭此苦？　　如阿輸伽樹，<a 
name="0283c06" id="0283c06"></a><br>　斫根令斷絕，　　花葉及枝莖，<a 
name="0283c07" id="0283c07"></a><br>　一切皆萎乾，　　我今亦如是。」</span></p><a 
name="0283c08" id="0283c08"></a><p style="text-indent: 0em; margin-left: 0em"><span class="linehead"></span>「富貴幻化不得久停。」顧見傍醫而作是言：<a 
name="0283c09" id="0283c09"></a>「咄可惡賤富貴暫有，猶如電光，如焰速<a 
name="0283c10" id="0283c10"></a>滅又如象耳動搖不停，亦如蛇舌鼓動不<a 
name="0283c11" id="0283c11"></a>息，又如朝露見日則乾。曾從他聞說如<a 
name="0283c12" id="0283c12"></a>是偈：</p><a 
name="0283c13" id="0283c13"></a><p><span class="lg">「『富貴利難止，　　輕躁不暫停，<a 
name="0283c14" id="0283c14"></a><br>　　智者應善知，　　無得憍放逸，<a 
name="0283c15" id="0283c15"></a><br>　　此身及後世，　　宜當求自利。<a 
name="0283c16" id="0283c16"></a><br>　　若得富貴者，　　雖復慳守護，<a 
name="0283c17" id="0283c17"></a><br>　　百方皆毀敗，　　富貴猶在行，<a 
name="0283c18" id="0283c18"></a><br>　　如蛇行不直。　　若善觀察者，<a 
name="0283c19" id="0283c19"></a><br>　　於其強健時，　　宜速作福德。<a 
name="0283c20" id="0283c20"></a><br>　　若復遭病苦，　　心應<span class="corr" title='[當&gt;常] cf.【麗】'>常</span>修福，<a 
name="0283c21" id="0283c21"></a><br>　　不必在形骸。　　其家親屬等，<a 
name="0283c22" id="0283c22"></a><br>　　若知必死者，　　己雖有財物，<a 
name="0283c23" id="0283c23"></a><br>　　不得自在施。　　安利獲錢財，<a 
name="0283c24" id="0283c24"></a><br>　　值遇福田處，　　便可速施與。<a 
name="0283c25" id="0283c25"></a><br>　　若於身強健，　　及己病苦時，<a 
name="0283c26" id="0283c26"></a><br>　　宜常修布施，　　等無有別異。<a 
name="0283c27" id="0283c27"></a><br>　　然此諸財物，　　唯有過患耳。<a 
name="0283c28" id="0283c28"></a><br>　　若當臨死時，　　親戚及婦兒，<a 
name="0283c29" id="0283c29"></a><br>　　雖是己財物，　　若欲用惠施，<a 
name="0284a01" id="0284a01"></a><br>　　護遮不肯與，　　危惙在須臾，<a 
name="0284a02" id="0284a02"></a><br>　　所願不自由。』」</span></p><a 
name="0284a03" id="0284a03"></a><p style="text-indent: 0em; margin-left: 0em"><span class="linehead"></span>爾時阿育王剃髮時過，著垢膩衣參差不整，<a 
name="0284a04" id="0284a04"></a>羸瘦戰悼喘息麤上，向於如來涅槃方所，<a 
name="0284a05" id="0284a05"></a>自力合掌憶佛功德，涕淚交流，而說偈言：</p><a 
name="0284a06" id="0284a06"></a><p><span class="lg">「今合掌向佛，　　是我最後時，<a 
name="0284a07" id="0284a07"></a><br>　佛說三不堅，　　貿易於堅法。<a 
name="0284a08" id="0284a08"></a><br>　我今合指掌，　　用易堅牢法，<a 
name="0284a09" id="0284a09"></a><br>　如似融石山，　　求取於真金。<a 
name="0284a10" id="0284a10"></a><br>　不堅財物中，　　日夜取堅法，<a 
name="0284a11" id="0284a11"></a><br>　我今餘福利，　　持用奉最上。<a 
name="0284a12" id="0284a12"></a><br>　今我此福業，　　不求帝釋處，<a 
name="0284a13" id="0284a13"></a><br>　及與梵果報，　　況復閻浮王？<a 
name="0284a14" id="0284a14"></a><br>　以此布施果，　　及恭敬信向，<a 
name="0284a15" id="0284a15"></a><br>　願得心自在，　　無能割截者，<a 
name="0284a16" id="0284a16"></a><br>　得聖淨無垢，　　永離眾苦患。」</span></p><a 
name="0284a17" id="0284a17"></a><p style="text-indent: 0em; margin-left: 0em"><span class="linehead"></span>阿輸伽王以半菴摩勒捨施眾僧，喚一親近<a 
name="0284a18" id="0284a18"></a>而語之言：「汝頗憶我先畜養不？取我今者<a 
name="0284a19" id="0284a19"></a>最後之教，持此半果奉<span class="gaiji">&#x9DC4;<!--gaiji,雞,1[奚*鳥],2&#x9DC4;,3--></span>頭末寺眾僧，稱<a 
name="0284a20" id="0284a20"></a>我名字，阿輸伽王最後頂禮比丘僧足，如<a 
name="0284a21" id="0284a21"></a>我辭曰：『於閻浮提得自在者，果報衰敗失<a 
name="0284a22" id="0284a22"></a>自在力，唯於半果而得自在，願僧憐愍，受<a 
name="0284a23" id="0284a23"></a>我最後半果之供，令我來世得報廣大，願<a 
name="0284a24" id="0284a24"></a>餘人等莫令如我，於最後時不得自在。』」爾<a 
name="0284a25" id="0284a25"></a>時侍人即奉王命，齎此半果詣僧坊中，集<a 
name="0284a26" id="0284a26"></a>一切僧禮僧足已，叉手合掌白眾僧言：「阿<a 
name="0284a27" id="0284a27"></a>輸伽王禮眾僧足。」作是語已，涕泣盈目哽<a 
name="0284a28" id="0284a28"></a>噎氣塞，持此半果示眾僧已，即說偈言：</p><a 
name="0284a29" id="0284a29"></a><p><span class="lg">「一蓋覆天地，　　率土言教行，<a 
name="0284b01" id="0284b01"></a><br>　譬如日中時，　　遍炙於大地。<a 
name="0284b02" id="0284b02"></a><br>　福業既已消，　　崩落忽來至，<a 
name="0284b03" id="0284b03"></a><br>　為業所欺弄，　　敗壞失榮貴，<a 
name="0284b04" id="0284b04"></a><br>　如日臨欲沒。　　信心致禮敬，<a 
name="0284b05" id="0284b05"></a><br>　又以此半果，　　用奉施眾僧，<a 
name="0284b06" id="0284b06"></a><br>　以表無常相，　　示豪貴遷動。」</span></p><a 
name="0284b07" id="0284b07"></a><p style="text-indent: 0em; margin-left: 0em"><span class="linehead"></span>爾時諸上座聞是偈已，慘惻不樂生悲愍<a 
name="0284b08" id="0284b08"></a>心，受其半果以示大眾，而作是言：「我等今<a 
name="0284b09" id="0284b09"></a>可生厭離心。佛婆伽婆於修多羅作如是<a 
name="0284b10" id="0284b10"></a>說：『見他衰患，應當深心生於厭離。』諸有心<a 
name="0284b11" id="0284b11"></a>者見如此事，誰不憐愍生厭患心？」即說偈<a 
name="0284b12" id="0284b12"></a>言：</p><a 
name="0284b13" id="0284b13"></a><p><span class="lg">「勇猛能施者，　　諸王中最勝，<a 
name="0284b14" id="0284b14"></a><br>　牟梨中大象，　　名曰阿輸伽。<a 
name="0284b15" id="0284b15"></a><br>　富有閻浮提，　　一切皆自由，<a 
name="0284b16" id="0284b16"></a><br>　今為諸群臣，　　遮制不自從。<a 
name="0284b17" id="0284b17"></a><br>　一切皆制止，　　唯半菴摩勒，<a 
name="0284b18" id="0284b18"></a><br>　於此得自在，　　用施於眾僧。<a 
name="0284b19" id="0284b19"></a><br>　富有極廣大，　　一切得自在，<a 
name="0284b20" id="0284b20"></a><br>　生於自高心，　　今日安所在？<a 
name="0284b21" id="0284b21"></a><br>　凡愚應觀此，　　速疾改易心，<a 
name="0284b22" id="0284b22"></a><br>　富利都敗失，　　唯有此半果，<a 
name="0284b23" id="0284b23"></a><br>　令諸比丘僧，　　皆生厭患心。」</span></p><a 
name="0284b24" id="0284b24"></a><p style="text-indent: 0em; margin-left: 0em"><span class="linehead"></span>時僧上座言：「末此半果著僧羹中。」而作是<a 
name="0284b25" id="0284b25"></a>言：「大檀越阿育王最後供養，何故說此一切<a 
name="0284b26" id="0284b26"></a>財富悉不堅牢？以是之故，佛婆伽婆說：『不<a 
name="0284b27" id="0284b27"></a>堅之財易於堅財，不堅之身易於堅身，不堅<a 
name="0284b28" id="0284b28"></a>之命易於堅命。』檀越！應生歡喜，以不堅之<a 
name="0284b29" id="0284b29"></a>財隨逐於己至於後世，宜常修施莫使<a 
name="0284c01" id="0284c01"></a>斷絕。」</p><a 
name="0284c02" id="0284c02"></a><p style="margin-left: 2em"><span class="headname">（二八）</span></p><p style="text-indent: 0em; margin-left: 0em"><span class="linehead"></span>復次，凡愚之人若有輕毀於彼賢人，賢<a 
name="0284c03" id="0284c03"></a>人終不生於瞋恚，得他毀罵生隨順語。</p><p style="text-indent: 0em; margin-left: 0em"><span class="linehead"></span>我<a 
name="0284c04" id="0284c04"></a>昔曾聞，有一人於其家中施設客會，多作<a 
name="0284c05" id="0284c05"></a>花鬘以與眾會，眾人得鬘皆戴頂上。有一<a 
name="0284c06" id="0284c06"></a>賢者極為貧悴，詣客會中，次得花鬘不<a 
name="0284c07" id="0284c07"></a>著頭上以置傍邊。眾人皆言：「此人貧窮欲<a 
name="0284c08" id="0284c08"></a>賣此鬘，是以不著。」時優婆塞聞是語已，答<a 
name="0284c09" id="0284c09"></a>言：「實爾。我若賣時，極得貴價，然後當與。」即<a 
name="0284c10" id="0284c10"></a>說偈言：</p><a 
name="0284c11" id="0284c11"></a><p><span class="lg">「如昔日須鬘，　　本曾賣一花，<a 
name="0284c12" id="0284c12"></a><br>　九十一劫中，　　天上受快樂，<a 
name="0284c13" id="0284c13"></a><br>　今日最後身，　　得於涅槃樂。<a 
name="0284c14" id="0284c14"></a><br>　如似放牛女，　　以臭惡草花，<a 
name="0284c15" id="0284c15"></a><br>　眾人所不喜，　　女人賣此花，<a 
name="0284c16" id="0284c16"></a><br>　得生忉利天。　　如彼女所賣，<a 
name="0284c17" id="0284c17"></a><br>　我今欲向佛，　　亦欲賣此花，<a 
name="0284c18" id="0284c18"></a><br>　能發如是心，　　希有極難值。<a 
name="0284c19" id="0284c19"></a><br>　如此賣花者，　　三界中無比。」</span></p><a 
name="0284c20" id="0284c20"></a><p style="text-indent: 0em; margin-left: 0em"><span class="linehead"></span>爾時諸人問優婆塞：「誰能少施獲大福報？」<a 
name="0284c21" id="0284c21"></a>時優婆塞語眾人言：「今當為汝說善堅法。<a 
name="0284c22" id="0284c22"></a>花鬘萎乾便即棄捨，佛捨王位如棄萎<a 
name="0284c23" id="0284c23"></a>花。」即說偈言：</p><a 
name="0284c24" id="0284c24"></a><p><span class="lg">「佛捨轉輪位，　　如棄萎花鬘，<a 
name="0284c25" id="0284c25"></a><br>　七覺嚴其心，　　清淨無垢穢。<a 
name="0284c26" id="0284c26"></a><br>　莊嚴悉已備，　　安用是花為？<a 
name="0284c27" id="0284c27"></a><br>　但我專精心，　　以鬘施佛塔。<a 
name="0284c28" id="0284c28"></a><br>　今我賣上佛，　　世間無倫疋，<a 
name="0284c29" id="0284c29"></a><br>　如是法商主，　　終無貧窮時。<a 
name="0285a01" id="0285a01"></a><br>　此賣最為勝，　　名稱有功德，<a 
name="0285a02" id="0285a02"></a><br>　我今持此花，　　欲以供養塔。」</span></p><a 
name="0285a03" id="0285a03"></a><p style="margin-left: 2em"><span class="headname">（二九）</span></p><p style="text-indent: 0em; margin-left: 0em"><span class="linehead"></span>復次，譬如幻師以此陰身作種種戲，能<a 
name="0285a04" id="0285a04"></a>令智者見即解悟。</p><p style="text-indent: 0em; margin-left: 0em"><span class="linehead"></span>我昔曾聞，有一幻師有<a 
name="0285a05" id="0285a05"></a>信樂心，至晝闇山為僧設食。供養已訖，幻<a 
name="0285a06" id="0285a06"></a>尸陀羅木作一女人端正奇特，於大眾前<a 
name="0285a07" id="0285a07"></a>抱捉此女，而嗚唼之共為欲事。時諸比丘<a 
name="0285a08" id="0285a08"></a>見此事已咸皆嫌忿，而作是言：「此無慚人<a 
name="0285a09" id="0285a09"></a>所為鄙褻。」知其如是不受其供。時彼幻師<a 
name="0285a10" id="0285a10"></a>既行欲已，聞諸比丘譏呵嫌責，即便以刀<a 
name="0285a11" id="0285a11"></a>斫刺是女，分解支節挑目截鼻，種種苦毒<a 
name="0285a12" id="0285a12"></a>而殺此女。諸比丘等又見此事，倍復嫌忿：<a 
name="0285a13" id="0285a13"></a>「我等若當知汝如是，寧飲毒藥不受其供。」<a 
name="0285a14" id="0285a14"></a>時彼幻師而作是言：「爾眾比丘見我行欲便<a 
name="0285a15" id="0285a15"></a>致瞋忿，見我斷欲殺彼女人復致嫌責；我<a 
name="0285a16" id="0285a16"></a>當云何奉事眾僧？」時諸比丘見其如是，紛<a 
name="0285a17" id="0285a17"></a>紜稱說擾動不安。爾時幻師即捉尸陀羅木<a 
name="0285a18" id="0285a18"></a>用示眾僧，合掌白言：「我向所作即是此木，<a 
name="0285a19" id="0285a19"></a>於彼木中有何欲殺？我欲安於眾僧身故<a 
name="0285a20" id="0285a20"></a>設是飲食，欲令眾僧心得安故為此幻耳，<a 
name="0285a21" id="0285a21"></a>願諸比丘聽我所說。豈可不聞？佛於修多<a 
name="0285a22" id="0285a22"></a>羅中說一切法猶如幻化，我今為欲成彼<a 
name="0285a23" id="0285a23"></a>語故，故作斯幻。如斯幻身無壽無命；識之<a 
name="0285a24" id="0285a24"></a>幻師運轉機關，令其視眴俯仰顧眄，行步進<a 
name="0285a25" id="0285a25"></a>止或語或笑，以此事故深知此身真實無<a 
name="0285a26" id="0285a26"></a>我。」即說偈言：</p><a 
name="0285a27" id="0285a27"></a><p><span class="lg">「先觀彼相貌，　　想像起倒惑，<a 
name="0285a28" id="0285a28"></a><br>　橫生女情想，　　入於欲網<span class="gaiji">&#x7F82;<!--gaiji,罥,1[罩-卓+絹],2&#x7F82;,3--></span>。<a 
name="0285a29" id="0285a29"></a><br>　深實觀察者，　　知身都無我，<a 
name="0285b01" id="0285b01"></a><br>　如彼善幻師，　　以木為女人。<a 
name="0285b02" id="0285b02"></a><br>　意行於顛倒，　　愚謂為眾生，<a 
name="0285b03" id="0285b03"></a><br>　於此幻偽中，　　妄起男女想。<a 
name="0285b04" id="0285b04"></a><br>　智者善觀察，　　陰界及諸入，<a 
name="0285b05" id="0285b05"></a><br>　緣假成眾生，　　分分各別異。<a 
name="0285b06" id="0285b06"></a><br>　和合眾分故，　　能作於諸業，<a 
name="0285b07" id="0285b07"></a><br>　諸行無男女，　　亦無有壽命。<a 
name="0285b08" id="0285b08"></a><br>　色欲及細滑，　　威儀并處所，<a 
name="0285b09" id="0285b09"></a><br>　如此四種欲，　　迴轉嬰愚心。<a 
name="0285b10" id="0285b10"></a><br>　一切智亦說，　　幻偽欺世間，<a 
name="0285b11" id="0285b11"></a><br>　如彼幻網中，　　化作諸色像。<a 
name="0285b12" id="0285b12"></a><br>　生死網亦然，　　現五道差別，<a 
name="0285b13" id="0285b13"></a><br>　憂喜與瞋忿，　　愁惱及<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍。<a 
name="0285b14" id="0285b14"></a><br>　如彼眾擾亂，　　猶如鬼遍身，<a 
name="0285b15" id="0285b15"></a><br>　心起諸作業，　　同彼鬼無異。<a 
name="0285b16" id="0285b16"></a><br>　從心起於風，　　因風造作業，<a 
name="0285b17" id="0285b17"></a><br>　眾生見造業，　　種種諸色像。<a 
name="0285b18" id="0285b18"></a><br>　於此業行中，　　起威儀形色，<a 
name="0285b19" id="0285b19"></a><br>　不解其容止，　　便橫計我想。<a 
name="0285b20" id="0285b20"></a><br>　此身名機關，　　脂髓皮肉髮，<a 
name="0285b21" id="0285b21"></a><br>　三十六物等，　　和合以為身。<a 
name="0285b22" id="0285b22"></a><br>　愚者計眾生，　　而實無宰主，<a 
name="0285b23" id="0285b23"></a><br>　但以風力故，　　俯仰而屈伸。<a 
name="0285b24" id="0285b24"></a><br>　以依於心故，　　則能起五識，<a 
name="0285b25" id="0285b25"></a><br>　然此心識者，　　念念皆遷滅。<a 
name="0285b26" id="0285b26"></a><br>　愚者起癡覺，　　計此身有我，<a 
name="0285b27" id="0285b27"></a><br>　口業若干種，　　身業亦復然。<a 
name="0285b28" id="0285b28"></a><br>　言笑及威儀，　　皆如幻所作，<a 
name="0285b29" id="0285b29"></a><br>　此中無有我，　　用離宰主故。<a 
name="0285c01" id="0285c01"></a><br>　而斯虛偽法，　　無壽無知見，<a 
name="0285c02" id="0285c02"></a><br>　妄起於想像，　　陷沒諸凡夫。」</span></p><a 
name="0285c03" id="0285c03"></a><p style="text-indent: 0em; margin-left: 0em"><span class="linehead"></span>如彼幻師所說之事真實無異，時諸比丘<a 
name="0285c04" id="0285c04"></a>聞其說已皆得見諦，是故當知諸法如幻，<a 
name="0285c05" id="0285c05"></a>能知是者，則便能斷諸行之源。</p><a 
name="0285c06" id="0285c06"></a><p style="margin-left: 2em"><span class="headname">（三○）</span></p><p style="text-indent: 0em; margin-left: 0em"><span class="linehead"></span>復次，施戒及論其事淺近，善根熟者能樂<a 
name="0285c07" id="0285c07"></a>深法。</p><p style="text-indent: 0em; margin-left: 0em"><span class="linehead"></span>我昔曾聞，有阿育王初得信心，數請<a 
name="0285c08" id="0285c08"></a>眾僧入宮供養日日聽法，施張帳幕遮諸<a 
name="0285c09" id="0285c09"></a>婦女而使聽法。時說法比丘以諸婦女多<a 
name="0285c10" id="0285c10"></a>著世樂，但為讚歎施戒之法。有一妓女宿<a 
name="0285c11" id="0285c11"></a>根淳熟，不避王法分受其罪，即便撥幕到<a 
name="0285c12" id="0285c12"></a>比丘所，白比丘言：「佛所說者唯有施戒？更<a 
name="0285c13" id="0285c13"></a>有餘耶？」比丘答言：「<span class="corr" title='[姊&gt;&#x59C9;] cf.【麗】'><span class="gaiji">&#x59C9;<!--gaiji,姊,1[女*市],2&#x59C9;,3--></span></span>妹！我意不謂乃有<a 
name="0285c14" id="0285c14"></a>如是利根之人，故作此說。若欲聽者，當更<a 
name="0285c15" id="0285c15"></a>為汝說諸深法。」告女人言：「佛說一切世間<a 
name="0285c16" id="0285c16"></a>所未聞法，所謂四諦。」即為女人分別說之，<a 
name="0285c17" id="0285c17"></a>女人聞已得須陀洹道。爾時女人作如是<a 
name="0285c18" id="0285c18"></a>言：「雖違王法得大義利。」即說偈言：</p><a 
name="0285c19" id="0285c19"></a><p><span class="lg">「聞說四真諦，　　法眼淨無垢，<a 
name="0285c20" id="0285c20"></a><br>　以此危脆命，　　貿佛法堅命。<a 
name="0285c21" id="0285c21"></a><br>　假設於人王，　　今來害我者，<a 
name="0285c22" id="0285c22"></a><br>　我以得慧命，　　終無悔恨心。」</span></p><a 
name="0285c23" id="0285c23"></a><p style="text-indent: 0em; margin-left: 0em"><span class="linehead"></span>時諸宮人見此妓女干<span class="corr" title='[&#x5190;&gt;冒]'>冒</span>王法，心懷戰懼<a 
name="0285c24" id="0285c24"></a>恐同其罪。時此妓女見是事已，手自執刀<a 
name="0285c25" id="0285c25"></a>到於王前，五體投地伏罪請死。復說<span class="corr" title='[渴&gt;偈] cf.【麗】'>偈</span>言：</p><a 
name="0285c26" id="0285c26"></a><p><span class="lg">「王制極嚴峻，　　無敢違犯者，<a 
name="0285c27" id="0285c27"></a><br>　我為聽法故，　　<span class="corr" title='[&#x5190;&gt;冒]'>冒</span>犯分受死。<a 
name="0285c28" id="0285c28"></a><br>　我今渴於法，　　<span class="corr" title='[&#x5190;&gt;冒]'>冒</span>突至僧所，<a 
name="0285c29" id="0285c29"></a><br>　如春熱渴牛，　　求水不避杖，<a 
name="0286a01" id="0286a01"></a><br>　突入清流中，　　飲足乃還歸。<a 
name="0286a02" id="0286a02"></a><br>　大王應當知，　　佛法難聞值，<a 
name="0286a03" id="0286a03"></a><br>　譬如優曇花，　　難可得值遇。<a 
name="0286a04" id="0286a04"></a><br>　三界大真濟，　　所說諸妙法，<a 
name="0286a05" id="0286a05"></a><br>　我得聞斯說，　　云何不欣樂？<a 
name="0286a06" id="0286a06"></a><br>　其所說法者，　　乃實是燈炬，<a 
name="0286a07" id="0286a07"></a><br>　滅結大鼓聲，　　天人之橋津，<a 
name="0286a08" id="0286a08"></a><br>　又聞解脫鈴，　　歡喜娛樂音。<a 
name="0286a09" id="0286a09"></a><br>　菩薩於昔日，　　苦行勤求法，<a 
name="0286a10" id="0286a10"></a><br>　投巖及割肉，　　以求無上道。<a 
name="0286a11" id="0286a11"></a><br>　既得為人說，　　甚難可值遇，<a 
name="0286a12" id="0286a12"></a><br>　我得值斯法，　　云何不聽受？<a 
name="0286a13" id="0286a13"></a><br>　此身如聚沫，　　芭蕉及泡焰，<a 
name="0286a14" id="0286a14"></a><br>　四大蛇纏擾；　　今斯法施會，<a 
name="0286a15" id="0286a15"></a><br>　難可得聞值，　　何惜鄙穢身，<a 
name="0286a16" id="0286a16"></a><br>　而當不聽法？　　而此危幻身，<a 
name="0286a17" id="0286a17"></a><br>　雖復能進止，　　顧視諸威儀，<a 
name="0286a18" id="0286a18"></a><br>　來去及坐臥，　　看示及語言，<a 
name="0286a19" id="0286a19"></a><br>　實非是眾生，　　而作眾生想，<a 
name="0286a20" id="0286a20"></a><br>　種種諸威儀，　　一切皆如幻，<a 
name="0286a21" id="0286a21"></a><br>　不久當散毀，　　捨棄於塚間。<a 
name="0286a22" id="0286a22"></a><br>　屍骸同木石，　　烏鳥所殘食，<a 
name="0286a23" id="0286a23"></a><br>　雨漬令腐敗，　　猶泥人毀壞。」</span></p><a 
name="0286a24" id="0286a24"></a><p style="text-indent: 0em; margin-left: 0em"><span class="linehead"></span>爾時彼王聞斯偈已而告之言：「汝能至意<a 
name="0286a25" id="0286a25"></a>聽如是法，今證何事？」妓女即說偈言：</p><a 
name="0286a26" id="0286a26"></a><p><span class="lg">「今不覆藏時，　　我宜當實說，<a 
name="0286a27" id="0286a27"></a><br>　已證須陀洹。　　應發歡喜心，<a 
name="0286a28" id="0286a28"></a><br>　至心而善聽。　　我今自見法，<a 
name="0286a29" id="0286a29"></a><br>　終不隨他信，　　心無有疑網，<a 
name="0286b01" id="0286b01"></a><br>　已閉三惡趣，　　生死作邊際，<a 
name="0286b02" id="0286b02"></a><br>　我已離有獄。　　於六十二見，<a 
name="0286b03" id="0286b03"></a><br>　牢縛今已解，　　不久當遠離，<a 
name="0286b04" id="0286b04"></a><br>　趣向甘露城。　　十力坊所道，<a 
name="0286b05" id="0286b05"></a><br>　陰界及諸入，　　我悉如是見，<a 
name="0286b06" id="0286b06"></a><br>　觀身如蛇篋，　　陰如拔刀賊，<a 
name="0286b07" id="0286b07"></a><br>　欲如怨詐親，　　諸根如空聚，<a 
name="0286b08" id="0286b08"></a><br>　六塵破村賊，　　陷下之愛河。<a 
name="0286b09" id="0286b09"></a><br>　已悟如斯事，　　求彼安隱處。」</span></p><a 
name="0286b10" id="0286b10"></a><p style="text-indent: 0em; margin-left: 0em"><span class="linehead"></span>王聞是已於佛法中倍生敬心，而作是言：<a 
name="0286b11" id="0286b11"></a>「嗚呼佛法！大力世尊厭生死道，嗚呼佛法！<a 
name="0286b12" id="0286b12"></a>有信向者皆得解脫。何以知之？女人淺智<a 
name="0286b13" id="0286b13"></a>尚能解悟，過六師故，我今向阿耨多羅調<a 
name="0286b14" id="0286b14"></a>御丈夫坊處生歸依心，南無救一切眾生大<a 
name="0286b15" id="0286b15"></a>悲者，開甘露法，男女長幼等同修行。」即說<a 
name="0286b16" id="0286b16"></a>偈言：</p><a 
name="0286b17" id="0286b17"></a><p><span class="lg">「若謂女人解，　　名為淺近者，<a 
name="0286b18" id="0286b18"></a><br>　諸餘深智人，　　敬尚方能悟。<a 
name="0286b19" id="0286b19"></a><br>　如是甚深義，　　為智所敬者，<a 
name="0286b20" id="0286b20"></a><br>　乃是牟尼尊，　　最勝正導說。<a 
name="0286b21" id="0286b21"></a><br>　所說之妙法，　　聞者極欣樂，<a 
name="0286b22" id="0286b22"></a><br>　專念而攝心，　　能令不放逸。<a 
name="0286b23" id="0286b23"></a><br>　所說不為論，　　亦不為摧滅，<a 
name="0286b24" id="0286b24"></a><br>　外道諸語論，　　一切自破壞。<a 
name="0286b25" id="0286b25"></a><br>　不曾自稱譽，　　名聞遍世間，<a 
name="0286b26" id="0286b26"></a><br>　雖說實功德，　　不名自稱譽。<a 
name="0286b27" id="0286b27"></a><br>　威德雖熾盛，　　湛然具寂滅，<a 
name="0286b28" id="0286b28"></a><br>　既具一切智，　　不恃而自高。<a 
name="0286b29" id="0286b29"></a><br>　所作雖勇健，　　而復善調順，<a 
name="0286c01" id="0286c01"></a><br>　解脫諸矜高，　　然復不鄙劣。<a 
name="0286c02" id="0286c02"></a><br>　說法久流布，　　無能譏呵者，<a 
name="0286c03" id="0286c03"></a><br>　無害者所說，　　種種多差別。<a 
name="0286c04" id="0286c04"></a><br>　然諸一切人，　　無能說其過，<a 
name="0286c05" id="0286c05"></a><br>　言說雖豐廣，　　無有厭患者。<a 
name="0286c06" id="0286c06"></a><br>　所說雖同俗，　　而理出世間，<a 
name="0286c07" id="0286c07"></a><br>　善逝之所說，　　文字世流布。<a 
name="0286c08" id="0286c08"></a><br>　然常未曾有，　　化度恒新異，<a 
name="0286c09" id="0286c09"></a><br>　如是妙言論，　　無不合掌禮。<a 
name="0286c10" id="0286c10"></a><br>　誰不讚世尊，　　善論大師子，<a 
name="0286c11" id="0286c11"></a><br>　譬如春夏時，　　陰晴皆益物。<a 
name="0286c12" id="0286c12"></a><br>　佛語亦如是，　　多種利眾生，<a 
name="0286c13" id="0286c13"></a><br>　能去眾人疑，　　對治善宣釋。<a 
name="0286c14" id="0286c14"></a><br>　能令離三有，　　顯示安隱處，<a 
name="0286c15" id="0286c15"></a><br>　亦能令眾生，　　或喜或驚怖。<a 
name="0286c16" id="0286c16"></a><br>　亦能令稱適，　　亦能使悲感，<a 
name="0286c17" id="0286c17"></a><br>　亦能得利悅，　　滅結所說法。<a 
name="0286c18" id="0286c18"></a><br>　真實是神變，　　應說者必說，<a 
name="0286c19" id="0286c19"></a><br>　不惜人情意，　　所說雖剛麤，<a 
name="0286c20" id="0286c20"></a><br>　然不違法相。　　最勝智慧者，<a 
name="0286c21" id="0286c21"></a><br>　如似大海水，　　初中及邊際，<a 
name="0286c22" id="0286c22"></a><br>　等同於一味。　　佛法亦如是，<a 
name="0286c23" id="0286c23"></a><br>　初中後皆善，　　聽之悉清淨。<a 
name="0286c24" id="0286c24"></a><br>　明智聽彼語，　　勇捍意滿足，<a 
name="0286c25" id="0286c25"></a><br>　聽聞此語已，　　不樂外典籍。<a 
name="0286c26" id="0286c26"></a><br>　言辭悉具足，　　才辯甚美妙，<a 
name="0286c27" id="0286c27"></a><br>　亦不自矜高，　　所說不怯弱。<a 
name="0286c28" id="0286c28"></a><br>　一切中最勝，　　顯著義具足，<a 
name="0286c29" id="0286c29"></a><br>　實是一切智，　　外道體義少。<a 
name="0287a01" id="0287a01"></a><br>　以智莊嚴辭，　　言辭極美妙，<a 
name="0287a02" id="0287a02"></a><br>　然無有義味，　　諂偽邪媚說。<a 
name="0287a03" id="0287a03"></a><br>　世間大愚闇，　　執汝之法炬，<a 
name="0287a04" id="0287a04"></a><br>　入於真諦處，　　如入己舍宅。<a 
name="0287a05" id="0287a05"></a><br>　善逝諸弟子，　　我能得擁護，<a 
name="0287a06" id="0287a06"></a><br>　諸大弟子等，　　善調伏諸根。<a 
name="0287a07" id="0287a07"></a><br>　彼所說弟子，　　我今言深信，<a 
name="0287a08" id="0287a08"></a><br>　於諸大眾前，　　稱宣說是語。<a 
name="0287a09" id="0287a09"></a><br>　從今日已去，　　聽諸釋子等，<a 
name="0287a10" id="0287a10"></a><br>　經常入我宮，　　從今日體信。<a 
name="0287a11" id="0287a11"></a><br>　沙門釋子等，　　自恣聽入宮，<a 
name="0287a12" id="0287a12"></a><br>　能以甘露法，　　滿足女人心。<a 
name="0287a13" id="0287a13"></a><br>　女心既寂靜，　　趣於解脫處，<a 
name="0287a14" id="0287a14"></a><br>　是故常應聽，　　甚深四諦義。」</span></p><a 
name="0287a15" id="0287a15"></a><p><span class="juanname">大莊嚴論經卷第五</span></p>
<hr>【經文資訊】大正藏第 04 冊 No. 0201 大莊嚴論經<br>【版本記錄】CBETA 電子佛典 Rev. 1.30 (UTF8)，完成日期：2011/03/02<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index71bb.html?index=T04n0201" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T04n0201_005 by HTTrack Website Copier/3.x [XR&CO'2008], Mon, 02 Jun 2014 22:36:59 GMT -->
</html>
