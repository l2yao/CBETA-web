<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_038 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga67ec.gif?utmac=MO-30696269-4&amp;utmn=1392220416&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29&amp;utmp=%2Fmobile%2Findex.php%3Findex%3DT29n1562_038&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0adf.html?index=T29n1562_037" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 38 卷</p>
	<a href="indexd03e-2.html?index=T29n1562_039" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷38]">　
<a 
name="0555c18" id="0555c18"></a><a 
name="0555c19" id="0555c19"></a><a 
name="0555c20" id="0555c20"></a><p><span class="juanname">阿毘達磨順正理論卷第三十八</span></p><a 
name="0555c21" id="0555c21"></a><a 
name="0555c22" id="0555c22"></a><p style="margin-left: 4em"><span class="byline">尊者眾賢造</span></p><a 
name="0555c23" id="0555c23"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0555c24" id="0555c24"></a><p style="margin-left: 3em"><span class="headname">辯業品第四之六</span></p><a 
name="0555c25" id="0555c25"></a><p style="text-indent: 0em; margin-left: 0em"><span class="linehead"></span>諸有歸依佛法僧者。為歸何等。頌曰。</p><a 
name="0555c26" id="0555c26"></a><p>　<span class="lg">歸依成佛僧　　無學二種法<a 
name="0555c27" id="0555c27"></a><br>　及涅槃擇滅　　是說具三歸</span></p><a 
name="0555c28" id="0555c28"></a><p style="text-indent: 0em; margin-left: 0em"><span class="linehead"></span>論曰。如本論言歸依佛者為歸何法。謂若諸<a 
name="0555c29" id="0555c29"></a>法妙有現有。由想等想施設言說名為佛陀<a 
name="0556a01" id="0556a01"></a>歸此能成佛。無學法言謂若者即是總標當<a 
name="0556a02" id="0556a02"></a>所說義。言諸法者即是顯示無我增言。妙有<a 
name="0556a03" id="0556a03"></a>言顯妙有性合。現有即明現可得義。或妙德<a 
name="0556a04" id="0556a04"></a>合。故名妙有。現有即顯是所知性。想者謂<a 
name="0556a05" id="0556a05"></a>名言等。想者即是能顯共立能詮標舉。能詮<a 
name="0556a06" id="0556a06"></a>故名施設。何故標舉次則答言。由此能成無<a 
name="0556a07" id="0556a07"></a>倒言說。覺一切法一切種相不藉他教故名<a 
name="0556a08" id="0556a08"></a>佛陀。或此圓成智等眾德自然開覺故名佛<a 
name="0556a09" id="0556a09"></a>陀。或佛陀名顯彼有覺。如質礙物名有質礙。<a 
name="0556a10" id="0556a10"></a>或佛陀名顯彼能說己所證覺以開覺他。如<a 
name="0556a11" id="0556a11"></a>婆羅門來詣佛所。以妙讚頌問世尊言。</p><a 
name="0556a12" id="0556a12"></a><p>　<span class="lg">稽首世導師　　名最上覺者<a 
name="0556a13" id="0556a13"></a><br>　何緣父母等　　號尊名佛陀</span></p><a 
name="0556a14" id="0556a14"></a><p style="text-indent: 0em; margin-left: 0em"><span class="linehead"></span>世尊哀愍彼婆羅門。亦以伽他而告之曰。</p><a 
name="0556a15" id="0556a15"></a><p>　<span class="lg">婆羅門當知　　我如去來佛<a 
name="0556a16" id="0556a16"></a><br>　成就覺者相　　故我名佛陀<a 
name="0556a17" id="0556a17"></a><br>　婆羅門當知　　我觀三世行<a 
name="0556a18" id="0556a18"></a><br>　皆有生滅法　　故我名佛陀<a 
name="0556a19" id="0556a19"></a><br>　婆羅門當知　　我於應知斷<a 
name="0556a20" id="0556a20"></a><br>　修證事已辨　　故我名佛陀<a 
name="0556a21" id="0556a21"></a><br>　婆羅門當知　　我於一切境<a 
name="0556a22" id="0556a22"></a><br>　具一切智見　　故我名佛陀<a 
name="0556a23" id="0556a23"></a><br>　婆羅門當知　　我於無量劫<a 
name="0556a24" id="0556a24"></a><br>　修諸純淨行　　經無量死生<a 
name="0556a25" id="0556a25"></a><br>　今於最後身　　離塵垢毒箭<a 
name="0556a26" id="0556a26"></a><br>　證得無上覺　　故我名佛陀</span></p><a 
name="0556a27" id="0556a27"></a><p style="text-indent: 0em; margin-left: 0em"><span class="linehead"></span>能成佛言。顯彼諸法與佛施設為建立因。如<a 
name="0556a28" id="0556a28"></a>何此中於無量法而總建立標一佛名。如依<a 
name="0556a29" id="0556a29"></a>眾多和合人上立一僧寶一勝所歸。又於眾<a 
name="0556b01" id="0556b01"></a>多無漏道上立一道蘊無有過失。或先已說<a 
name="0556b02" id="0556b02"></a>先說者。何謂想等想施設言說。即佛相續無<a 
name="0556b03" id="0556b03"></a>學法中立一佛名。無別一佛能成佛法。為是<a 
name="0556b04" id="0556b04"></a>何等謂盡智等及彼眷屬。由得彼法能覺一<a 
name="0556b05" id="0556b05"></a>切。以彼勝故身得佛名。非色等身前後等故。<a 
name="0556b06" id="0556b06"></a>為歸一佛一切佛耶。理實應言歸一切佛。以<a 
name="0556b07" id="0556b07"></a>諸佛道相無異故。經主此中作如是說。然尋<a 
name="0556b08" id="0556b08"></a>本論不見有言唯無學法。即名為佛。但言無<a 
name="0556b09" id="0556b09"></a>學法能成於佛不遮所依身亦是佛體。是故<a 
name="0556b10" id="0556b10"></a>於此不可難言。若唯無學法即是佛者。如何<a 
name="0556b11" id="0556b11"></a>於佛所惡心出血但損生身成無間罪。今詳<a 
name="0556b12" id="0556b12"></a>經主於本論義未甚研尋能成佛言已遮佛體<a 
name="0556b13" id="0556b13"></a>攝依身故。謂佛名言依佛義立。唯此所目是<a 
name="0556b14" id="0556b14"></a>真佛體。若佛名言就依身立。於未證得無學<a 
name="0556b15" id="0556b15"></a>法時。已有依身應亦名佛。故知佛號不目依<a 
name="0556b16" id="0556b16"></a>身。由此依身非能成佛。故本論說能成佛<a 
name="0556b17" id="0556b17"></a>言已遮依身亦是佛體。已顯佛體唯無學法。<a 
name="0556b18" id="0556b18"></a>或設許然亦非無難。謂佛體性略有二種。一<a 
name="0556b19" id="0556b19"></a>者世俗。二者勝義。歸依佛者現對世俗。於<a 
name="0556b20" id="0556b20"></a>勝義佛繫念歸依。以託依身而歸依彼。由得<a 
name="0556b21" id="0556b21"></a>彼故得佛名法。故唯無學法是勝義佛體成<a 
name="0556b22" id="0556b22"></a>無間罪由損勝義。然勝義佛必不可損。依如<a 
name="0556b23" id="0556b23"></a>是義理可難言。如何於佛所惡心出血但損<a 
name="0556b24" id="0556b24"></a>害生身成無間罪。毘婆沙者作是釋言。壞彼<a 
name="0556b25" id="0556b25"></a>所依彼隨壞故。如是釋難深為應理。又彼經<a 
name="0556b26" id="0556b26"></a>主作如是難。若異此者應佛與僧住世俗心。<a 
name="0556b27" id="0556b27"></a>非僧非佛云何如是。以於爾時學無學法不<a 
name="0556b28" id="0556b28"></a>現前故。此難不然非所許故。謂我不許學無<a 
name="0556b29" id="0556b29"></a>學法。唯現在位方成佛僧。唯言佛僧得彼法<a 
name="0556c01" id="0556c01"></a>故。得於諸位曾無間斷。寧住世俗心便非僧<a 
name="0556c02" id="0556c02"></a>非佛。設許現在方成佛僧亦無有過。以許<a 
name="0556c03" id="0556c03"></a>彼得其體亦是學無學故。得一切時常現前<a 
name="0556c04" id="0556c04"></a>故。經主復言又應唯執成苾芻戒即是苾芻。<a 
name="0556c05" id="0556c05"></a>是我所宗豈成過失。以得戒故假說依身亦<a 
name="0556c06" id="0556c06"></a>名苾芻與前義等。是故經主於對法宗不善<a 
name="0556c07" id="0556c07"></a>了知所說文義。婆雌子部作如是言。補特伽<a 
name="0556c08" id="0556c08"></a>羅是所歸佛。此非應理。所以者何。彼無差<a 
name="0556c09" id="0556c09"></a>別不成歸故。謂歸離繫補特伽羅與歸世尊<a 
name="0556c10" id="0556c10"></a>有何差別。善等差別同不記故。若謂如火隨<a 
name="0556c11" id="0556c11"></a>依差別。謂如依糠名為糠火。如是依佛法彼<a 
name="0556c12" id="0556c12"></a>亦得佛名。此救不然應無常故。徒設救執無<a 
name="0556c13" id="0556c13"></a>所成故。謂彼所執補特伽羅既隨所依應無<a 
name="0556c14" id="0556c14"></a>常性。又依糠火非即名糠補特伽羅。若依佛<a 
name="0556c15" id="0556c15"></a>法但應名佛補特伽羅。補特伽羅非即名佛。<a 
name="0556c16" id="0556c16"></a>如是救執竟何所成。既執補特伽羅隨法成<a 
name="0556c17" id="0556c17"></a>差別。應許能差別法即是佛。非餘以歸依名<a 
name="0556c18" id="0556c18"></a>顯依。由此能滅所有生死災患。有如是用唯<a 
name="0556c19" id="0556c19"></a>此相法。故說此法是所歸依。餘皆不然是說<a 
name="0556c20" id="0556c20"></a>為善。又應許佛補特伽羅成世間法。故契經<a 
name="0556c21" id="0556c21"></a>說今見世尊諸根變異。汝等既執補特伽羅。<a 
name="0556c22" id="0556c22"></a>由隨所依故成差別。何緣依佛法彼得佛名。<a 
name="0556c23" id="0556c23"></a>非佛法為依不名非佛。此中無有差別理故。<a 
name="0556c24" id="0556c24"></a>若謂如人雖有髮等黑。而不隨彼可得名白<a 
name="0556c25" id="0556c25"></a>人。是則應成捨前救執。謂彼前救執補特<a 
name="0556c26" id="0556c26"></a>伽羅。由隨所依故成差別。今復不許補特伽<a 
name="0556c27" id="0556c27"></a>羅隨其所依成差別故。豈亦有火得差別名。<a 
name="0556c28" id="0556c28"></a>隨一分依不隨一分。又依有漏無漏所成補<a 
name="0556c29" id="0556c29"></a>特伽羅應成二體。不爾應捨前所救執。又<a 
name="0557a01" id="0557a01"></a>世尊說我於世間生非補特伽羅亦有生理。<a 
name="0557a02" id="0557a02"></a>若異此者世尊應言我現世間。然說不爾是<a 
name="0557a03" id="0557a03"></a>故決定法為所歸。如世尊言但應依法。不應<a 
name="0557a04" id="0557a04"></a>依彼補特伽羅。又世尊言若見法者即是見<a 
name="0557a05" id="0557a05"></a>我。又契經說佛雖轉變而心無異。非汝所執<a 
name="0557a06" id="0557a06"></a>補特伽羅可有轉變。以汝不說補特伽羅是<a 
name="0557a07" id="0557a07"></a>無常故。今乘義便且以餘理破汝所歸補特<a 
name="0557a08" id="0557a08"></a>伽羅。其體非實餘處廣辯。尊者矩摩邏多作<a 
name="0557a09" id="0557a09"></a>如是說。佛有漏無漏法皆是佛體。故契經說<a 
name="0557a10" id="0557a10"></a>今者佛身衰老朽邁。又世尊說我今重病生<a 
name="0557a11" id="0557a11"></a><span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>死受。告阿難陀汝應為佛於此敷設嗢怛<a 
name="0557a12" id="0557a12"></a>羅僧。又契經言。汝應以飲食如法供養佛為<a 
name="0557a13" id="0557a13"></a>上首僧。又契經言諸苾芻眾受持佛語。又契<a 
name="0557a14" id="0557a14"></a>經言於如來所惡心出血。又經說佛以足躡<a 
name="0557a15" id="0557a15"></a>衣。又契經言我今觀佛威光熾盛如妙金臺。<a 
name="0557a16" id="0557a16"></a>又<span class="corr" title='[如&gt;世]'>世</span>尊言我今欲往娑多山處報藥叉恩。又<a 
name="0557a17" id="0557a17"></a>契經言汝等商主若得見佛獲無上利。又饒<a 
name="0557a18" id="0557a18"></a>益他方得名佛。饒益他者多是俗智。又諸佛<a 
name="0557a19" id="0557a19"></a>用大悲為體。此是有漏法有情相轉故。如是<a 
name="0557a20" id="0557a20"></a>等類教理眾多。非無漏中可有斯事。故非<a 
name="0557a21" id="0557a21"></a>唯無漏佛法為佛體。此亦非理由無學法力<a 
name="0557a22" id="0557a22"></a>於身等法假立佛名故。云何知然。佛眼根<a 
name="0557a23" id="0557a23"></a>等與前眼等無差別故。又如有漏名無學明。<a 
name="0557a24" id="0557a24"></a>經說三明是無學故。非死生智可是無學此<a 
name="0557a25" id="0557a25"></a>緣形顯故。有情相轉故無學身有得無學名。<a 
name="0557a26" id="0557a26"></a>餘法亦然與諸佛法墮一相續亦得佛名。又<a 
name="0557a27" id="0557a27"></a>佛身等不應是佛以應斷故。夫言佛者都無<a 
name="0557a28" id="0557a28"></a>過失非應斷故。又經說身無明集成故豈可<a 
name="0557a29" id="0557a29"></a>說佛亦無明集成。又諸佛身是不淨境。以一<a 
name="0557b01" id="0557b01"></a>切欲界色是不淨觀境故。非佛應為不淨觀<a 
name="0557b02" id="0557b02"></a>境。經說緣佛增長善根生欣作意。諸不淨觀<a 
name="0557b03" id="0557b03"></a>一向與厭作意相應。故知佛身非真是佛。又<a 
name="0557b04" id="0557b04"></a>說業食為身因故。佛身諸處業異熟攝。是段<a 
name="0557b05" id="0557b05"></a>等食之所資長。豈應於此立真佛名。若人說<a 
name="0557b06" id="0557b06"></a>佛因於業有。誰有智者而不訶責。豈有智人<a 
name="0557b07" id="0557b07"></a>誤發此語。後自覺察而無悔愧。若據佛資糧<a 
name="0557b08" id="0557b08"></a>依止攝益等。假說為佛於理無遮。餘處亦曾<a 
name="0557b09" id="0557b09"></a>見此例故。如言食是命酪是熱病等。又佛身<a 
name="0557b10" id="0557b10"></a>中大悲俗智先菩薩位其體已有。此若是佛<a 
name="0557b11" id="0557b11"></a>佛應先成。若有別因令此二種後轉名佛。即<a 
name="0557b12" id="0557b12"></a>應許此能差別法是佛非餘。破此亦應同前<a 
name="0557b13" id="0557b13"></a>一類違正理教自分別執。然大眾部復作是<a 
name="0557b14" id="0557b14"></a>言。如來身中所有諸法皆是無漏盡是所歸。<a 
name="0557b15" id="0557b15"></a>以經說身是已修故。謂契經說已修身心。如<a 
name="0557b16" id="0557b16"></a>說已修心許心是真淨身亦應爾。既說已修<a 
name="0557b17" id="0557b17"></a>如何可言非真無漏。如是等證其類寔多。此<a 
name="0557b18" id="0557b18"></a>一類宗辯本事品。已廣遮遣無勞重破。然契<a 
name="0557b19" id="0557b19"></a>經說已修身者。約對治修故作是說。是已修<a 
name="0557b20" id="0557b20"></a>習能離色染無間道義。又契經言彼已修習<a 
name="0557b21" id="0557b21"></a>四種念住。復言四念住總攝一切法。則一切<a 
name="0557b22" id="0557b22"></a>法應皆無漏。若謂此據自性相離二念住說<a 
name="0557b23" id="0557b23"></a>餘亦應同。謂契經言已修身者。何故不許修<a 
name="0557b24" id="0557b24"></a>身念住。又有漏善亦是所修故引修言證無<a 
name="0557b25" id="0557b25"></a>漏者。此證與理豈得相應。又彼所言若佛眼<a 
name="0557b26" id="0557b26"></a>等。是煩惱境故是有漏。豈不亦是離染所緣<a 
name="0557b27" id="0557b27"></a>何理能遮。是無漏性此例非等如前已辯。有<a 
name="0557b28" id="0557b28"></a>漏無漏相差別故。然契經說煩惱所緣聖道<a 
name="0557b29" id="0557b29"></a>所厭名有漏者應共尋求。此經意趣善逝意<a 
name="0557c01" id="0557c01"></a>趣極為難識。今見此經所說意者。若所緣<a 
name="0557c02" id="0557c02"></a>境煩惱味著執為己有。亦為聖道之所厭惡。<a 
name="0557c03" id="0557c03"></a>是名有漏理應眼等。漏所味著執為己有可<a 
name="0557c04" id="0557c04"></a>成有漏。不應例言眼等諸法無漏。所厭惡應<a 
name="0557c05" id="0557c05"></a>亦成無漏。欣厭既異為例不齊。非佛眼等為<a 
name="0557c06" id="0557c06"></a>無漏。諸法作道等行相欣樂而緣。不可說<a 
name="0557c07" id="0557c07"></a>言佛眼等法。無漏厭惡而成無漏。又如貪瞋<a 
name="0557c08" id="0557c08"></a>於諸漏轉。於眼等轉其相亦然。故可說言眼<a 
name="0557c09" id="0557c09"></a>等諸法同諸漏法亦成有漏。非如聖道於聖<a 
name="0557c10" id="0557c10"></a>道轉。於眼等轉其相亦然。故不可言眼等諸<a 
name="0557c11" id="0557c11"></a>法。同聖道法亦成無漏。故彼劬勞無所成者。<a 
name="0557c12" id="0557c12"></a>雖復種種妄率己情。無損我宗經所說相。唯<a 
name="0557c13" id="0557c13"></a>有大聖迦多衍尼子說所歸佛體無有過失。<a 
name="0557c14" id="0557c14"></a>僧伽差別略有五種。一無恥僧。二啞羊僧。三<a 
name="0557c15" id="0557c15"></a>朋黨僧。四世俗僧。五勝義僧。無恥僧者謂<a 
name="0557c16" id="0557c16"></a>毀禁戒。而被法服補特伽羅。啞羊僧者謂於<a 
name="0557c17" id="0557c17"></a>三藏無所了達補特伽羅。譬如啞羊無辯說<a 
name="0557c18" id="0557c18"></a>用。或言啞者顯無說法。能復說羊言顯無聽<a 
name="0557c19" id="0557c19"></a>法用。即顯此類補特伽羅。於三藏中無聽說<a 
name="0557c20" id="0557c20"></a>用。朋黨僧者謂於遊散營務<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍。方便善巧<a 
name="0557c21" id="0557c21"></a>結搆朋黨補特伽羅。此三多分造非法業。世<a 
name="0557c22" id="0557c22"></a>俗僧者謂善異生。此能通作法非法業。勝義<a 
name="0557c23" id="0557c23"></a>僧者謂學無學法。及彼所依器補特伽羅。此<a 
name="0557c24" id="0557c24"></a>定無容造非法業。五中最勝是所歸依。如讚<a 
name="0557c25" id="0557c25"></a>歸依伽他中說。</p><a 
name="0557c26" id="0557c26"></a><p>　<span class="lg">此歸依最勝　　此歸依最尊<a 
name="0557c27" id="0557c27"></a><br>　必因此歸依　　能解脫眾苦</span></p><a 
name="0557c28" id="0557c28"></a><p style="text-indent: 0em; margin-left: 0em"><span class="linehead"></span>於如是法補特伽羅二勝義僧中。迦多衍尼<a 
name="0557c29" id="0557c29"></a>子意但以法為所歸僧。故本論中作如是說。<a 
name="0558a01" id="0558a01"></a>歸能成僧學無學法。豈不此說與經相違。謂<a 
name="0558a02" id="0558a02"></a>契經中世尊說有四雙八隻補特伽羅。是福田<a 
name="0558a03" id="0558a03"></a>僧皆應供養。經有別義謂彼經中。說福田僧<a 
name="0558a04" id="0558a04"></a>應供養故。彼經意顯能受施僧。二勝義僧中<a 
name="0558a05" id="0558a05"></a>能受他施者。非學無學法唯補特伽羅。此本<a 
name="0558a06" id="0558a06"></a>論中說歸依義。真能救護方是所歸。真救護<a 
name="0558a07" id="0558a07"></a>能唯在聖法。故契經言但應依法。不應依彼<a 
name="0558a08" id="0558a08"></a>補特伽羅。由此論經不相違背。又此應是不<a 
name="0558a09" id="0558a09"></a>了義經。待不違理別意趣故。待別意趣方可<a 
name="0558a10" id="0558a10"></a>了者。此類名曰不了義經。謂此經中所立四<a 
name="0558a11" id="0558a11"></a>八果向差別補特伽羅法補特伽羅定依何<a 
name="0558a12" id="0558a12"></a>建立。據直言義理俱不成。若謂依法應唯立<a 
name="0558a13" id="0558a13"></a>五。謂阿羅漢果及四種向。無漏法和合所成<a 
name="0558a14" id="0558a14"></a>僧伽。若依補特伽羅亦非定八。以成八數定<a 
name="0558a15" id="0558a15"></a>因不可得故。謂無量品別施設僧伽。依一補<a 
name="0558a16" id="0558a16"></a>特伽羅乃至無量故。謂或依一施設僧伽。如<a 
name="0558a17" id="0558a17"></a>說若能如其次第。以諸飲食供養一僧。便獲<a 
name="0558a18" id="0558a18"></a>供養一切僧福。或有依四施設僧伽。如供養<a 
name="0558a19" id="0558a19"></a>眾僧說戒羯磨等。或有依五施設僧伽如恣<a 
name="0558a20" id="0558a20"></a>舉等。或有依八施設僧伽。如此經說或有依<a 
name="0558a21" id="0558a21"></a>十施設僧伽。如依中國受具戒等。或依二十<a 
name="0558a22" id="0558a22"></a>施說僧伽。如出眾餘為羯磨等。此中後後能<a 
name="0558a23" id="0558a23"></a>攝前前。非於前前能攝後後。從此以後數無<a 
name="0558a24" id="0558a24"></a>決定。乃至依無量亦施設僧伽。如餘處說苾<a 
name="0558a25" id="0558a25"></a>芻僧伽苾芻尼僧伽。或二部僧伽。或賢聖僧<a 
name="0558a26" id="0558a26"></a>伽。聲聞僧伽等。於此多種依多品別補特伽<a 
name="0558a27" id="0558a27"></a>羅施設。僧內唯此依八補特伽羅名福田僧<a 
name="0558a28" id="0558a28"></a>非依餘品。如是差別有何定因。由此二門皆<a 
name="0558a29" id="0558a29"></a>不應理。故知此是不了義經。若謂唯齊此補<a 
name="0558b01" id="0558b01"></a>特伽羅總攝諸聲聞。所有無漏功德種類所<a 
name="0558b02" id="0558b02"></a>成種種。若二若三相續差別故唯約此顯示<a 
name="0558b03" id="0558b03"></a>福田。此亦非理。且許施設補特伽羅僧要待<a 
name="0558b04" id="0558b04"></a>法僧故。則應唯法是勝義僧補特伽羅如前<a 
name="0558b05" id="0558b05"></a>已說。若前若後無差別故。又依此八補特<a 
name="0558b06" id="0558b06"></a>伽羅亦不具能總得一切聲聞無漏法功德種<a 
name="0558b07" id="0558b07"></a>類盡。以非唯一預流果向能得一切。此向<a 
name="0558b08" id="0558b08"></a>功德如是乃至阿羅漢果。若謂向果無差別<a 
name="0558b09" id="0558b09"></a>故。唯此總說一切盡者。何不說五。而說八<a 
name="0558b10" id="0558b10"></a>耶。以於此中次第可得。餘三攝在此三中<a 
name="0558b11" id="0558b11"></a>故。又依法立補特伽羅。唯依四雙道說八補<a 
name="0558b12" id="0558b12"></a>特伽羅故。以約殊勝功德所依顯示有情八<a 
name="0558b13" id="0558b13"></a>種差別故。此意說補特伽羅豈不即為唯依<a 
name="0558b14" id="0558b14"></a>於法。自相共相差別理成。以於法中若總若<a 
name="0558b15" id="0558b15"></a>別理皆得成立非補特伽羅。是故於此唯依<a 
name="0558b16" id="0558b16"></a>於法施設僧伽分明可見。若爾何故不唯說<a 
name="0558b17" id="0558b17"></a>五。為總攝法品類盡故。以非一切一來果向<a 
name="0558b18" id="0558b18"></a>總攝一切預流果盡。如是乃至阿羅漢向不<a 
name="0558b19" id="0558b19"></a>攝一切不還果盡。是故為顯聖道差別。應說<a 
name="0558b20" id="0558b20"></a>此八補特伽羅。故此契經成不了義。由唯約<a 
name="0558b21" id="0558b21"></a>法建立僧伽故。我軌範師迦多衍尼子為善<a 
name="0558b22" id="0558b22"></a>成立所歸僧伽。諸勝施設中說有情故非定<a 
name="0558b23" id="0558b23"></a>唯法者理亦不然。彼由法力成差別故。無餘<a 
name="0558b24" id="0558b24"></a>方便令所化生能正了知佛等勝德。故佛方<a 
name="0558b25" id="0558b25"></a>便依有情門立勝施設令知無過。於此義中<a 
name="0558b26" id="0558b26"></a>復應思擇佛為僧攝。非僧攝耶。若僧攝者則<a 
name="0558b27" id="0558b27"></a>勝施設證淨寶歸數皆應減。又與至教所說<a 
name="0558b28" id="0558b28"></a>相違。如契經言。</p><a 
name="0558b29" id="0558b29"></a><p style="text-indent: 0em; margin-left: 0em"><span class="linehead"></span>佛告長者何謂僧寶。謂於當來此世界中有<a 
name="0558c01" id="0558c01"></a>善男子。生剎帝利婆羅門家。或生吠舍戍達<a 
name="0558c02" id="0558c02"></a>羅家。歸投如來應正等覺。出家修證是名僧<a 
name="0558c03" id="0558c03"></a>寶。又契經說佛在僧前。又契經言佛於某處<a 
name="0558c04" id="0558c04"></a>與若干數苾芻僧俱。若非僧攝契經何故作<a 
name="0558c05" id="0558c05"></a>如是言。汝等若能以少施物。如次供養佛上<a 
name="0558c06" id="0558c06"></a>首僧。則於僧田獲得周遍清淨施福。又契經<a 
name="0558c07" id="0558c07"></a>說汝喬答彌。若奉施僧亦供養我。又經說有<a 
name="0558c08" id="0558c08"></a>四雙八隻補特伽羅名福田僧。不應說佛離<a 
name="0558c09" id="0558c09"></a>八而有。僧有多種謂有情人聲聞福田及聖<a 
name="0558c10" id="0558c10"></a>僧等。佛於此內非聲聞僧。可是餘僧自然覺<a 
name="0558c11" id="0558c11"></a>故。又不成就聲聞法故。又為聲聞制立學處。<a 
name="0558c12" id="0558c12"></a>言不應受畜等佛衣量衣。若佛世尊聲聞僧<a 
name="0558c13" id="0558c13"></a>攝。亦應受學如是學處。又云聲聞所有衣<a 
name="0558c14" id="0558c14"></a>物世尊聽許苾芻眾分。若佛世尊聲聞僧攝<a 
name="0558c15" id="0558c15"></a>世尊衣物亦應許分。既不許分。是故知佛可<a 
name="0558c16" id="0558c16"></a>餘僧攝。非聲聞僧。由是極成佛僧無雜然契<a 
name="0558c17" id="0558c17"></a>經說。汝等若能以少施物。如次供養佛上首<a 
name="0558c18" id="0558c18"></a>僧。獲遍福者約福田說故無有過。由此已解<a 
name="0558c19" id="0558c19"></a>喬答彌經。或彼經言。亦供養我亦言意顯簡<a 
name="0558c20" id="0558c20"></a>佛非僧。若佛即僧亦言何用。佛所說八補<a 
name="0558c21" id="0558c21"></a>特伽羅為顯聲聞僧位差別。言僧中有八位<a 
name="0558c22" id="0558c22"></a>不同。不作是言八皆僧攝。或所說八皆福田<a 
name="0558c23" id="0558c23"></a>僧佛亦福田故無有過。施僧施佛何得大果。<a 
name="0558c24" id="0558c24"></a>有作是言。施僧果大一切無漏聖法種類。皆<a 
name="0558c25" id="0558c25"></a>於僧中具可得故。又言僧是上福田故。又<a 
name="0558c26" id="0558c26"></a>有施主將物施佛世尊勸令迴施僧故。然我<a 
name="0558c27" id="0558c27"></a>所宗施佛果大。以契經說諸佛世尊。證得一<a 
name="0558c28" id="0558c28"></a>切增上自在。殊勝功德名最尊故。又佛世尊<a 
name="0558c29" id="0558c29"></a>一向無失。諸煩惱習皆無餘故。又僧所修梵<a 
name="0559a01" id="0559a01"></a>行功德一切皆由佛所生故。又佛世尊自他利<a 
name="0559a02" id="0559a02"></a>德皆已圓滿至究竟故。經說此德為最勝故。<a 
name="0559a03" id="0559a03"></a>以能速疾引他心故。廣大願思緣此生故。然<a 
name="0559a04" id="0559a04"></a>彼所言一切無漏聖法種類。皆於僧中具可<a 
name="0559a05" id="0559a05"></a>得者。此不成證。世尊身內無量無邊不共功<a 
name="0559a06" id="0559a06"></a>德具可得故。如說假使諸世界中一切有<a 
name="0559a07" id="0559a07"></a>情。皆阿羅漢或獨勝覺所有功德。欲比世尊<a 
name="0559a08" id="0559a08"></a>不及少分。所言僧是上福田者。亦非證因有<a 
name="0559a09" id="0559a09"></a>別意故。謂約僧眾其數甚多。能受用多所施<a 
name="0559a10" id="0559a10"></a>財物。能令施主受用福增。是故言僧福田中<a 
name="0559a11" id="0559a11"></a>上。或顯僧眾住經久時。及遍諸方故作是說。<a 
name="0559a12" id="0559a12"></a>或僧雖復是上福田。然佛福田是上中極。由<a 
name="0559a13" id="0559a13"></a>前所說諸因緣故。所言施主將物施佛世尊<a 
name="0559a14" id="0559a14"></a>勸令迴施僧者。此證非理。觀別因故。謂佛為<a 
name="0559a15" id="0559a15"></a>欲令僧住持無上正法得久住故。勸以施物<a 
name="0559a16" id="0559a16"></a>迴施於眾。毘婆沙師作如是說。為令施主緣<a 
name="0559a17" id="0559a17"></a>聖慈尊金色相身植勝因故。歸依於法謂歸<a 
name="0559a18" id="0559a18"></a>愛盡離滅涅槃。如是一切是煩惱斷名之差<a 
name="0559a19" id="0559a19"></a>別。或有謂愛味著門轉不應棄捨故。寄愛<a 
name="0559a20" id="0559a20"></a>名通顯一切煩惱永盡。愛與餘煩惱同一對<a 
name="0559a21" id="0559a21"></a>治故。言愛盡者。謂見所斷諸愛永斷故。預<a 
name="0559a22" id="0559a22"></a>流者。此愛盡時便自記別諸惡趣盡。謂我已<a 
name="0559a23" id="0559a23"></a>盡那落迦等。所言離者。謂欲界中諸所有貪<a 
name="0559a24" id="0559a24"></a>多分已斷。即是已薄欲界貪義。滅謂欲界諸<a 
name="0559a25" id="0559a25"></a>愛全斷。此地煩惱當於爾時決定無能繫縛<a 
name="0559a26" id="0559a26"></a>義故。言涅槃者。謂色無色諸愛永斷。由此<a 
name="0559a27" id="0559a27"></a>盡時諸所有苦皆永寂故。此則顯示四沙門<a 
name="0559a28" id="0559a28"></a>果。或此四種如其次第。顯三界愛斷及永般<a 
name="0559a29" id="0559a29"></a>涅槃。或愛盡者。三界愛斷所言離者。除愛所<a 
name="0559b01" id="0559b01"></a>餘諸煩惱斷。所言滅者。顯有餘依般涅槃界。<a 
name="0559b02" id="0559b02"></a>言涅槃者。顯無餘依般涅槃界。有餘師說。歸<a 
name="0559b03" id="0559b03"></a>依法者。謂通歸依諸佛世尊。所說雜染及清<a 
name="0559b04" id="0559b04"></a>淨法。彼說非理。所以者何。佛說涅槃名最<a 
name="0559b05" id="0559b05"></a>上法。又有經說滅為最上。是故唯應歸依此<a 
name="0559b06" id="0559b06"></a>法。此中何法是所歸依。能歸是何。歸依何<a 
name="0559b07" id="0559b07"></a>義。所歸依者。謂滅諦全道諦一分。除獨覺乘<a 
name="0559b08" id="0559b08"></a>菩薩學位無漏功德。何緣彼法非所歸依。彼<a 
name="0559b09" id="0559b09"></a>不能救生死怖故。謂諸獨覺不能說法教誡。<a 
name="0559b10" id="0559b10"></a>諸有情令離生死怖。菩薩學位不起期心故。<a 
name="0559b11" id="0559b11"></a>亦無能教誡他義故。彼身中學無學法不能<a 
name="0559b12" id="0559b12"></a>救護非所歸依。有餘師言。不和合故不顯了<a 
name="0559b13" id="0559b13"></a>故。如其次第。獨覺菩薩非所歸依。緣彼亦<a 
name="0559b14" id="0559b14"></a>生無漏意淨。故彼亦是證淨境攝。此中能歸<a 
name="0559b15" id="0559b15"></a>語表為體。自立誓限為自性故。若并眷屬五<a 
name="0559b16" id="0559b16"></a>蘊為體。以能歸依所有言說。由心等起非離<a 
name="0559b17" id="0559b17"></a>於心。如是歸依救濟為義。他身聖法及善無<a 
name="0559b18" id="0559b18"></a>為。如何能為自身救濟。以歸依彼。能息無<a 
name="0559b19" id="0559b19"></a>邊生死苦輪大怖畏故。非如牧<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>防護諸牛。<a 
name="0559b20" id="0559b20"></a>提婆達多守餘人等。但令不散非所歸依。不<a 
name="0559b21" id="0559b21"></a>能令息生死畏故。雖復亦有歸佛法僧。然彼<a 
name="0559b22" id="0559b22"></a>不蒙現救濟者。以彼違越佛教理故。如有依<a 
name="0559b23" id="0559b23"></a>王而違王<span class="gaiji">&#x52C5;<!--gaiji,敕,1[束*力],2&#x52C5;,3--></span>。王不救濟此亦應然。有餘師說。<a 
name="0559b24" id="0559b24"></a>彼亦能與後邊善根為種子故。歸依但作正<a 
name="0559b25" id="0559b25"></a>行種子。非即由此能息苦輪。故有歸依未蒙<a 
name="0559b26" id="0559b26"></a>救者。有餘師說。彼雖歸依未能奉行歸所為<a 
name="0559b27" id="0559b27"></a>故。歸依所為其體是何。謂見四諦故。伽他<a 
name="0559b28" id="0559b28"></a>說。</p><a 
name="0559b29" id="0559b29"></a><p>　<span class="lg">諸有歸依佛　　及歸依法僧<a 
name="0559c01" id="0559c01"></a><br>　於四聖諦中　　恒以慧觀察<a 
name="0559c02" id="0559c02"></a><br>　知苦知苦集　　知永超眾苦<a 
name="0559c03" id="0559c03"></a><br>　知八支聖道　　趣安隱涅槃<a 
name="0559c04" id="0559c04"></a><br>　此歸依最勝　　此歸依最尊<a 
name="0559c05" id="0559c05"></a><br>　必因此歸依　　能解脫眾苦</span></p><a 
name="0559c06" id="0559c06"></a><p style="text-indent: 0em; margin-left: 0em"><span class="linehead"></span>三所歸依有差別者。佛唯無學。法二俱非。僧<a 
name="0559c07" id="0559c07"></a>體貫通學與無學。又佛體是十根少分。僧通<a 
name="0559c08" id="0559c08"></a>十二。法體非根。擇滅涅槃非根攝故。又歸依<a 
name="0559c09" id="0559c09"></a>佛謂但歸依一有為沙門果。歸依法者謂通<a 
name="0559c10" id="0559c10"></a>歸依四無為沙門果。歸依僧者謂通歸依四<a 
name="0559c11" id="0559c11"></a>有為沙門果及四果能趣向。又佛譬如能示<a 
name="0559c12" id="0559c12"></a>道者。法如安隱所趣方域。僧如同涉正道伴<a 
name="0559c13" id="0559c13"></a>侶。應求此等三差別因。應思何緣於餘律儀<a 
name="0559c14" id="0559c14"></a>處。立離非梵行為其所學。唯於近事一律儀<a 
name="0559c15" id="0559c15"></a>中。但制令其離欲邪行。頌曰。</p><a 
name="0559c16" id="0559c16"></a><p>　<span class="lg">邪行最可訶　　易離得不作</span></p><a 
name="0559c17" id="0559c17"></a><p style="text-indent: 0em; margin-left: 0em"><span class="linehead"></span>論曰。唯欲邪行極為能觀此他世者共所訶<a 
name="0559c18" id="0559c18"></a>責。以能侵毀他妻等故。感惡趣故非非梵行。<a 
name="0559c19" id="0559c19"></a>又欲邪行易遠離故。諸在家者耽著欲故。離<a 
name="0559c20" id="0559c20"></a>非梵行難可受持。觀彼不能長時修學。故不<a 
name="0559c21" id="0559c21"></a>制彼離非梵行。謂無始來數習力故。婬欲煩<a 
name="0559c22" id="0559c22"></a>惱數起現行。諸在家人隨順欲境。數易和合<a 
name="0559c23" id="0559c23"></a>抑制為難。故不制彼令全遠離。又諸聖者於<a 
name="0559c24" id="0559c24"></a>欲邪行一切定得不作律儀。經生聖者亦不<a 
name="0559c25" id="0559c25"></a>行故。離非梵行則不如是故。於近事所受律<a 
name="0559c26" id="0559c26"></a>儀但為制立離欲邪行。若異此者。經生有學<a 
name="0559c27" id="0559c27"></a>應不能持近事性戒。若諸近事後復從師要<a 
name="0559c28" id="0559c28"></a>期。更受離非梵行得未曾得此律儀不。有餘<a 
name="0559c29" id="0559c29"></a>師說。得此律儀然不由斯方成近事。亦不由<a 
name="0560a01" id="0560a01"></a>此失近事名。亦非先時戒不圓滿。有說不得<a 
name="0560a02" id="0560a02"></a>未得律儀。然獲最勝杜多功德。名獲最勝遠<a 
name="0560a03" id="0560a03"></a>離法者。謂能遠離婬欲法故。由此若能遠離<a 
name="0560a04" id="0560a04"></a>妻室淨修梵行功不唐捐。若有先時未取妻<a 
name="0560a05" id="0560a05"></a>妾。普於有情類受近事律儀。於後取時寧非<a 
name="0560a06" id="0560a06"></a>犯戒。今非他攝故如用屬己財。謂於今時以<a 
name="0560a07" id="0560a07"></a><span class="gaiji">&#x546A;<!--gaiji,咒,1[口*兄],2&#x546A;,3--></span>術力。或財理等種種方便攝彼屬己。不繫<a 
name="0560a08" id="0560a08"></a>於他如何難令於彼犯戒。又有別理今取彼<a 
name="0560a09" id="0560a09"></a>時。於前律儀無所違犯。頌曰。</p><a 
name="0560a10" id="0560a10"></a><p>　<span class="lg">得律儀如誓　　非總於相續</span></p><a 
name="0560a11" id="0560a11"></a><p style="text-indent: 0em; margin-left: 0em"><span class="linehead"></span>論曰。諸受欲者受近事戒。如本受誓而得律<a 
name="0560a12" id="0560a12"></a>儀。本受誓云何。謂離欲邪行。於他所攝諸女<a 
name="0560a13" id="0560a13"></a>人所。起他攝想而行非法。如是乃名犯欲邪<a 
name="0560a14" id="0560a14"></a>行。非於一切有情相續。先立誓言我當於彼。<a 
name="0560a15" id="0560a15"></a>離非梵行而得律儀。云何今時可名犯戒。既<a 
name="0560a16" id="0560a16"></a>如本誓而得律儀。今正隨行如何名犯。先取<a 
name="0560a17" id="0560a17"></a>妻妾後受律儀。於自妻等亦發此戒。以近事<a 
name="0560a18" id="0560a18"></a>等別解律儀一切有情處所得故。若異此者<a 
name="0560a19" id="0560a19"></a>於自妻妾。非處非時非支非禮。亦應不犯<a 
name="0560a20" id="0560a20"></a>欲邪行戒。於舊所受既有犯者。於新所受應<a 
name="0560a21" id="0560a21"></a>有不犯。故不應為如先所難。何緣於四語業<a 
name="0560a22" id="0560a22"></a>道中。立離虛誑語為近事學處。非立離餘離<a 
name="0560a23" id="0560a23"></a>間語等。亦由前說三種因故。謂虛誑語最可<a 
name="0560a24" id="0560a24"></a>訶故。諸在家者易遠離故。一切聖者得不作<a 
name="0560a25" id="0560a25"></a>故。復有別因。頌曰。</p><a 
name="0560a26" id="0560a26"></a><p>　<span class="lg">以開虛誑語　　便越諸學處</span></p><a 
name="0560a27" id="0560a27"></a><p style="text-indent: 0em; margin-left: 0em"><span class="linehead"></span>論曰。越諸學處被檢問時。若開虛誑語便言<a 
name="0560a28" id="0560a28"></a>我不作。因斯於戒多所違越。故佛為欲令彼<a 
name="0560a29" id="0560a29"></a>堅持。於一切律儀皆遮虛誑語。云何令彼緣<a 
name="0560b01" id="0560b01"></a>力犯戒。時尋即生慚如實自發露。何緣一切<a 
name="0560b02" id="0560b02"></a>離性罪中。立四種為近事學處。然於一切離<a 
name="0560b03" id="0560b03"></a>遮罪中。於近事律儀唯制離飲酒。頌曰。</p><a 
name="0560b04" id="0560b04"></a><p>　<span class="lg">遮中唯離酒　　為護餘律儀</span></p><a 
name="0560b05" id="0560b05"></a><p style="text-indent: 0em; margin-left: 0em"><span class="linehead"></span>論曰。諸飲酒者心多縱逸。不能守護諸餘律<a 
name="0560b06" id="0560b06"></a>儀。故為護餘令離飲酒。謂飲酒已於惡作說<a 
name="0560b07" id="0560b07"></a>別悔墮落。眾餘他勝五部罪中不能防守。或<a 
name="0560b08" id="0560b08"></a>有是處由此普於諸學處海擾亂違越。由此<a 
name="0560b09" id="0560b09"></a>世尊知飲諸酒是起一切性罪因故。能損正<a 
name="0560b10" id="0560b10"></a>念及正智故。能引破戒破見愚故。於一切種<a 
name="0560b11" id="0560b11"></a>離遮罪中。唯說此為近事學處。故離飲酒雖<a 
name="0560b12" id="0560b12"></a>遮戒攝。而於一切立學處中。與離性罪相隨<a 
name="0560b13" id="0560b13"></a>而制。有言飲酒是性罪攝。相阿笈摩及正理<a 
name="0560b14" id="0560b14"></a>故。阿笈摩者謂契經言。身有四惡行。殺生<a 
name="0560b15" id="0560b15"></a>至飲酒不應遮罪是惡行攝。又如上座鄔波<a 
name="0560b16" id="0560b16"></a>離言。我當如何供給病者。世尊告曰。唯除<a 
name="0560b17" id="0560b17"></a>性罪餘隨所應皆可供給。然有染疾釋種須<a 
name="0560b18" id="0560b18"></a>酒。世尊不開以酒供給。非佛於彼染疾。苾芻<a 
name="0560b19" id="0560b19"></a>自說是師而不憐愍。由正理者。聖者易生亦<a 
name="0560b20" id="0560b20"></a>不犯故如殺生等。又離飲酒。世尊說為。近事<a 
name="0560b21" id="0560b21"></a>律儀如殺等故。正理論者作如是言。雖於此<a 
name="0560b22" id="0560b22"></a>中若如理辯必遭一類愚者所譏。然彼心遊<a 
name="0560b23" id="0560b23"></a>正法相外。無容枉理憚彼邪言。故我必應辯<a 
name="0560b24" id="0560b24"></a>正法相。非飲諸酒是性罪攝。由此中無性罪<a 
name="0560b25" id="0560b25"></a>相故。性罪遮罪其相云何。未制戒時諸離欲<a 
name="0560b26" id="0560b26"></a>者決定不起是性罪相。若彼猶行。是名遮罪。<a 
name="0560b27" id="0560b27"></a>又若唯託染污心行。是性罪相。若有亦託不<a 
name="0560b28" id="0560b28"></a>染心行是名遮罪。為防餘失佛遮止故。今於<a 
name="0560b29" id="0560b29"></a>此中應共思擇。為有於酒雖極憎嫌而為良<a 
name="0560c01" id="0560c01"></a>醫令飲除疾。正知強服不起染心。為無如斯<a 
name="0560c02" id="0560c02"></a>無染心者。若許有者既無染心。如何可成性<a 
name="0560c03" id="0560c03"></a>罪惡行。若謂無者如何為疾正知強服而有<a 
name="0560c04" id="0560c04"></a>染心。豈不先知飲酒是罪無慚故飲。或於飲<a 
name="0560c05" id="0560c05"></a>罪愚謂非罪即是染心。此救不然。謂飲諸<a 
name="0560c06" id="0560c06"></a>酒體性是罪。理不成故應審。何緣此皆性罪<a 
name="0560c07" id="0560c07"></a>諸有為疾。以無染心知量而飲能不醉亂。如<a 
name="0560c08" id="0560c08"></a>為除病知量服毒。能令無損豈是罪耶。故非<a 
name="0560c09" id="0560c09"></a>飲酒皆惡行攝。若為憍逸。或為歡娛。或知<a 
name="0560c10" id="0560c10"></a>醉亂。而貪故飲此等皆託染污心生。約此經<a 
name="0560c11" id="0560c11"></a>中說身惡行。應知此是性罪所攝。設佛不遮<a 
name="0560c12" id="0560c12"></a>亦是罪故。或飲諸酒由放逸處故名惡行。非<a 
name="0560c13" id="0560c13"></a>由性罪。故此獨立放逸處名。非殺生等是性<a 
name="0560c14" id="0560c14"></a>罪故。然為病者總開遮戒。復於異時遮飲酒<a 
name="0560c15" id="0560c15"></a>者。為防因此犯性罪故。謂勿由知飲是遮罪<a 
name="0560c16" id="0560c16"></a>無多過失。便縱貪情漸次多飲遂致醉亂。因<a 
name="0560c17" id="0560c17"></a>斯放逸造多性罪。為欲深防造性罪故。至<a 
name="0560c18" id="0560c18"></a>茅端量亦不許飲。又令醉亂量無定限故遮。<a 
name="0560c19" id="0560c19"></a>乃至飲茅端所霑量非定遮故。即謂飲酒是<a 
name="0560c20" id="0560c20"></a>性罪攝。如博戲故。如說苾芻汝等決定不應<a 
name="0560c21" id="0560c21"></a>博戲。非諸博戲決定遮故便是性罪。然博戲<a 
name="0560c22" id="0560c22"></a>者。多過患故世極訶故。佛決定遮此。亦應<a 
name="0560c23" id="0560c23"></a>然故非性罪。然彼所說。聖者易生亦不犯故。<a 
name="0560c24" id="0560c24"></a>如殺生等是性罪者。何故不言有阿羅漢亦<a 
name="0560c25" id="0560c25"></a>現行故。應是遮罪攝。如非時食等。若經生聖<a 
name="0560c26" id="0560c26"></a>者得不作律儀。則定不應飲諸酒者。諸阿羅<a 
name="0560c27" id="0560c27"></a>漢亦應定得不飲律儀如殺生等。若謂大師<a 
name="0560c28" id="0560c28"></a>未制戒故容有飲者。不受律儀在家諸聖何<a 
name="0560c29" id="0560c29"></a>緣不飲。非離飲酒可是無漏律儀。自性如<a 
name="0561a01" id="0561a01"></a>先已說。又若聖者定不行故是性罪攝。則應<a 
name="0561a02" id="0561a02"></a>一切聖者所行皆非性罪。是則非梵行應非<a 
name="0561a03" id="0561a03"></a>性罪攝。然非所許故。此非因由此亦遮。有作<a 
name="0561a04" id="0561a04"></a>是說。以契經說。數習能令墮惡趣故如殺生<a 
name="0561a05" id="0561a05"></a>等。故飲諸酒是性罪攝。以非梵行雖是性罪<a 
name="0561a06" id="0561a06"></a>而說數行不墮惡趣故。彼所說非決定因。然<a 
name="0561a07" id="0561a07"></a>說數習墮惡趣者顯數飲酒。能令身中諸不<a 
name="0561a08" id="0561a08"></a>善法相續轉故。又能發引惡趣業故。或能令<a 
name="0561a09" id="0561a09"></a>彼轉增盛故。亦見有說斷生草等令墮惡趣。<a 
name="0561a10" id="0561a10"></a>故此無能證飲諸酒是性罪攝。有餘師釋。如<a 
name="0561a11" id="0561a11"></a>說修慈以密意門說墮惡趣。謂契經說能修<a 
name="0561a12" id="0561a12"></a>慈心得八勝利非修慈故。即能令其得不還<a 
name="0561a13" id="0561a13"></a>果。但據得果修慈為先密作是說。飲酒亦爾。<a 
name="0561a14" id="0561a14"></a>謂酒能損大種諸根便失正念尋生放逸。遂<a 
name="0561a15" id="0561a15"></a>造惡業因墮惡趣依如是義故作是言。又彼<a 
name="0561a16" id="0561a16"></a>所言離飲諸酒。世尊說是近事律儀。故此定<a 
name="0561a17" id="0561a17"></a>應是性罪者。亦不應理以非定故。應如近住<a 
name="0561a18" id="0561a18"></a>所受律儀。如八戒中非時食等。離殺等四立<a 
name="0561a19" id="0561a19"></a>近住支。然彼定非性罪所攝。此亦應爾故非<a 
name="0561a20" id="0561a20"></a>證因。雖彼謗言為貪飲酒矯立飲酒是遮罪<a 
name="0561a21" id="0561a21"></a>攝。今應徵問。非時食等汝等許是性罪攝耶。<a 
name="0561a22" id="0561a22"></a>彼答言非。豈亦汝等貪非時食。耽著博戲歌<a 
name="0561a23" id="0561a23"></a>舞掘地斷生草等。矯立此等是遮罪耶。若謂<a 
name="0561a24" id="0561a24"></a>不然法相爾故。是則汝等所設謗言無益自<a 
name="0561a25" id="0561a25"></a>增非愛業道。如契經說。窣羅迷麗耶末陀放<a 
name="0561a26" id="0561a26"></a>逸處。依何義說。言窣羅者。謂米麥等如法<a 
name="0561a27" id="0561a27"></a>蒸煮。和麴孽汁投諸藥物。醞釀具成酒色<a 
name="0561a28" id="0561a28"></a>香味飲已惛醉。迷麗耶者。謂諸根莖葉花果<a 
name="0561a29" id="0561a29"></a>汁為前方便。不和麴孽醞釀具成酒色香味<a 
name="0561b01" id="0561b01"></a>飲已惛醉。於中一類甘蔗成者得施途名。蒱<a 
name="0561b02" id="0561b02"></a>桃果汁所醞成酒名為末途。即此末途令人<a 
name="0561b03" id="0561b03"></a>耽醉勝於餘酒故名末陀。或即窣羅迷麗耶<a 
name="0561b04" id="0561b04"></a>酒。飲已令醉總名末陀。若蒱桃汁醞成酒<a 
name="0561b05" id="0561b05"></a>味飲已令悶不得自在。如飲毒藥鬼魅所持<a 
name="0561b06" id="0561b06"></a>失志猖狂。故不令飲非已成酢及酒。未成亦<a 
name="0561b07" id="0561b07"></a>不應飲。如甘蔗汁。不應觀飲量若少若多。但<a 
name="0561b08" id="0561b08"></a>真得酒名皆不應飲。多少皆是放逸處故。為<a 
name="0561b09" id="0561b09"></a>遮一類愚闇增強耽味纏心。作如是說飲酒<a 
name="0561b10" id="0561b10"></a>非失但遮過量。能不惛醉飲亦無罪。故說諸<a 
name="0561b11" id="0561b11"></a>酒名放逸處。謂雖不醉有令醉。能佛為深防<a 
name="0561b12" id="0561b12"></a>皆不聽飲。故戒經說。若有苾芻飲諸酒者皆<a 
name="0561b13" id="0561b13"></a>犯墮落。契經亦說。若飲諸酒感非愛果其類<a 
name="0561b14" id="0561b14"></a>寔多。或於此中為欲顯示離飲酒意。說諸酒<a 
name="0561b15" id="0561b15"></a>已復重說此放逸處言。意顯酒非不淨性罪<a 
name="0561b16" id="0561b16"></a>是放逸處故不應飲。言放逸者。不顧應作趣<a 
name="0561b17" id="0561b17"></a>不應作故名放逸。是放逸因名放逸處。有作<a 
name="0561b18" id="0561b18"></a>是說。醞食成酒名為窣羅。醞餘物所成名迷<a 
name="0561b19" id="0561b19"></a>麗耶酒。即前二酒未熟已壞不能令醉不名<a 
name="0561b20" id="0561b20"></a>末陀。若令醉時名末陀酒。簡無用位重立此<a 
name="0561b21" id="0561b21"></a>名。然以檳榔及稗子等亦能令醉。為簡彼故<a 
name="0561b22" id="0561b22"></a>須說窣羅迷麗耶酒。雖是遮罪而令放逸廣<a 
name="0561b23" id="0561b23"></a>造眾惡墮諸惡趣。為顯彼是聖所遠離惡行<a 
name="0561b24" id="0561b24"></a>應斷言放逸處。若飲酒已不吐未消彼必不<a 
name="0561b25" id="0561b25"></a>能受律儀等。酒是放逸所依處故。</p><a 
name="0561b26" id="0561b26"></a><p><span class="juanname">說一切有部順正理論卷第三十八</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 Rev. 1.21 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_038 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
</html>
