<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T39n1790_001 by HTTrack Website Copier/3.x [XR&CO'2008], Mon, 02 Jun 2014 23:21:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0276.gif?utmac=MO-30696269-4&amp;utmn=1923240066&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT39&amp;utmp=%2Fmobile%2Findex.php%3Findex%3DT39n1790_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第39冊<br/>No.1790 入楞伽心玄義 (1卷)<br/>【唐 法藏撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T39">
<div class="root" id="1790" sutra_name="入楞伽心玄義" sutra_juan="[卷1]">　
<a 
name="0425c06" id="0425c06"></a><a 
name="0425c07" id="0425c07"></a><a 
name="0425c08" id="0425c08"></a><p style="margin-left: 2em"><span class="juannum">No. 1790 [cf. No. 672]</span></p><a 
name="0425c09" id="0425c09"></a><p><span class="juanname">入楞伽心玄義一卷</span></p><a 
name="0425c10" id="0425c10"></a><a 
name="0425c11" id="0425c11"></a><p style="margin-left: 4em"><span class="byline">西明寺沙門法藏撰</span></p><a 
name="0425c12" id="0425c12"></a><p style="text-indent: 0em; margin-left: 0em"><span class="linehead"></span>將釋此經十門分別。一教起所因。二藏部所<a 
name="0425c13" id="0425c13"></a>攝。三顯教差別。四教所被機。五能詮教體。六<a 
name="0425c14" id="0425c14"></a>所詮宗趣。七釋經題目。八部類傳譯。九義理<a 
name="0425c15" id="0425c15"></a>分齊。十隨文解釋。</p><a 
name="0425c16" id="0425c16"></a><p style="text-indent: 0em; margin-left: 0em"><span class="linehead"></span>初教起所因者。先總後別。總謂一事法華云。<a 
name="0425c17" id="0425c17"></a>如來唯為一大事因緣出興于世。謂開示悟<a 
name="0425c18" id="0425c18"></a>入佛之知見。解云。佛意欲令以己所得授與<a 
name="0425c19" id="0425c19"></a>眾生為本意也。二別顯者謂諸聖教起必賴<a 
name="0425c20" id="0425c20"></a>緣緣乃多端數過塵算。智論云。如須彌山非<a 
name="0425c21" id="0425c21"></a>無因緣。非少因緣而令震動。般若教起亦復<a 
name="0425c22" id="0425c22"></a>如是。廣如彼說。今別顯此經略顯十義。一順<a 
name="0425c23" id="0425c23"></a>古。二滿願。三機感。四破惡。五迴邪。六殄執。<a 
name="0425c24" id="0425c24"></a>七酬問。八除疑。九顯實。十成益。初順古者謂<a 
name="0425c25" id="0425c25"></a>如下文。過去諸佛亦曾於此山頂說五法三<a 
name="0425c26" id="0425c26"></a>性八識二空內心所證。我亦同彼。是知未來<a 
name="0425c27" id="0425c27"></a>諸佛亦同此說。此則如大王路三世同遊也。<a 
name="0425c28" id="0425c28"></a>二滿願者。謂佛過去曾見古佛。說內證法因<a 
name="0425c29" id="0425c29"></a>則立願。今既成佛。酬滿本願亦說斯法。下文<a 
name="0426a01" id="0426a01"></a>云。佛告大慧。如來本願力故當為汝說。三機<a 
name="0426a02" id="0426a02"></a>感者。謂諸菩薩及此城中諸夜叉等根熟宜<a 
name="0426a03" id="0426a03"></a>聞。上感如來應機說法。如下文中羅婆那王<a 
name="0426a04" id="0426a04"></a>勸請品說。四破惡者為破諸羅剎等毒惡心<a 
name="0426a05" id="0426a05"></a>故。斷諸殺生食肉等故。如彼品說。五迴邪者。<a 
name="0426a06" id="0426a06"></a>為破四宗諸外道等。令邪執永盡歸正見故。<a 
name="0426a07" id="0426a07"></a>如下廣說。六殄執者。為破二乘諸法執見。乃<a 
name="0426a08" id="0426a08"></a>至令彼定性二乘亦向無上大菩提故。具如<a 
name="0426a09" id="0426a09"></a>下說。七酬問者。謂酬大慧等百八問故。及酬<a 
name="0426a10" id="0426a10"></a>隨事別別問故。<span class="gaiji">&#x7ADD;<!--gaiji,並,1[立*立],2&#x7ADD;,3--></span>如文顯。八除疑者。但初學<a 
name="0426a11" id="0426a11"></a>菩薩聞諸大乘經所說深義。未能決了生三<a 
name="0426a12" id="0426a12"></a>種疑。一聞畢竟空執無因果。二聞如來藏具<a 
name="0426a13" id="0426a13"></a>足功德。疑同外道神我。三聞說能所心境。執<a 
name="0426a14" id="0426a14"></a>無唯識。今明真空其必不壞幻有。性德舉體<a 
name="0426a15" id="0426a15"></a>不礙真空。虛妄之境皆從心現。為破此等多<a 
name="0426a16" id="0426a16"></a>種疑故。具如下說。九顯實者。為顯大乘根本<a 
name="0426a17" id="0426a17"></a>實義。所謂五法三性八識二空。莫不皆於自<a 
name="0426a18" id="0426a18"></a>心如來藏立。為學大乘者生正見處正信。正<a 
name="0426a19" id="0426a19"></a>行由此成就。皆如下說。十成益者。令諸菩薩<a 
name="0426a20" id="0426a20"></a>始從正信終至正證。斷障得果。坐寶蓮華成<a 
name="0426a21" id="0426a21"></a>最正覺。略顯由此十種因緣故令此教興。</p><a 
name="0426a22" id="0426a22"></a><p style="text-indent: 0em; margin-left: 0em"><span class="linehead"></span>第二明藏部所攝者。教既興已。次辨此教何<a 
name="0426a23" id="0426a23"></a>藏所收。略辨三義。初就三藏。二約二藏。三約<a 
name="0426a24" id="0426a24"></a>十二部。先就三藏者。一修多羅。此云契經。謂<a 
name="0426a25" id="0426a25"></a>契理契機。契經即藏。持業立名。二毘奈耶此<a 
name="0426a26" id="0426a26"></a>云調伏。謂調治三業制伏惡行。調伏之藏。依<a 
name="0426a27" id="0426a27"></a>主立名。三阿毘達摩此云對法。謂簡擇妙理<a 
name="0426a28" id="0426a28"></a>明了對智。對法之藏。依主立名。二明所攝者。<a 
name="0426a29" id="0426a29"></a>於此三中正唯契經藏攝。以涅槃中始從如<a 
name="0426b01" id="0426b01"></a>是終至奉行。唯契經故。或亦對法藏收。以瑜<a 
name="0426b02" id="0426b02"></a>伽云世尊自說循環研覈。明了法相為摩怛<a 
name="0426b03" id="0426b03"></a>履迦。摩怛履迦此云本母。即對法之異名。此<a 
name="0426b04" id="0426b04"></a>經既有問答研覆。故知亦是對法藏攝。若據<a 
name="0426b05" id="0426b05"></a>遮酒完調心行。亦有調伏義。此說應知。二<a 
name="0426b06" id="0426b06"></a>明二藏攝者。謂前三藏通大小乘故。攝論云。<a 
name="0426b07" id="0426b07"></a>由上下乘差別故。立菩薩聲聞二藏。以諸緣<a 
name="0426b08" id="0426b08"></a>覺有藉教者。亦是資聲悟道。俱入聲聞藏攝。<a 
name="0426b09" id="0426b09"></a>有不藉教者。但由思修得果。亦不立藏故。彼<a 
name="0426b10" id="0426b10"></a>論中不立緣覺藏。又就所證所得理果。不異<a 
name="0426b11" id="0426b11"></a>諸聲聞故。唯立二藏。又據教行少異聲聞藏。<a 
name="0426b12" id="0426b12"></a>亦別立藏。如普超三昧經及入大乘論。三乘<a 
name="0426b13" id="0426b13"></a>名為三藏。今此經者唯是菩薩收。下文亦說<a 
name="0426b14" id="0426b14"></a>諸小乘義兼攝。應知三十二部中何部攝者。<a 
name="0426b15" id="0426b15"></a>或唯一部以瑜伽中唯方廣部是菩薩藏。餘<a 
name="0426b16" id="0426b16"></a>眷屬聲聞故。或三部攝。謂方廣希法授記。<a 
name="0426b17" id="0426b17"></a>餘九是小乘故。如法華說。或九部攝。除論義<a 
name="0426b18" id="0426b18"></a>因緣譬喻。餘九是大乘故。如涅槃第三說。或<a 
name="0426b19" id="0426b19"></a>具十二部攝。謂於大乘中自具十二故。或十<a 
name="0426b20" id="0426b20"></a>二所不攝。以小乘亦具十二非攝此故。如法<a 
name="0426b21" id="0426b21"></a>華云。受持十二部未足為難。信受此經是則<a 
name="0426b22" id="0426b22"></a>為難。或於大乘三藏十二總所不攝。以理超<a 
name="0426b23" id="0426b23"></a>言外。故經云言說別施行。真實離文字。又云<a 
name="0426b24" id="0426b24"></a>二夜中間不說一字。以言即無言攝。無所攝<a 
name="0426b25" id="0426b25"></a>故。</p><a 
name="0426b26" id="0426b26"></a><p style="text-indent: 0em; margin-left: 0em"><span class="linehead"></span>第三顯教差別者。自佛法東流。此方諸德分<a 
name="0426b27" id="0426b27"></a>教開宗。差別紛<span class="gaiji">&#x7CFA;<!--gaiji,糾,1[乳-孚+糸],2&#x7CFA;,3--></span>難備說。及西方諸師所說<a 
name="0426b28" id="0426b28"></a>差別<span class="gaiji">&#x7ADD;<!--gaiji,並,1[立*立],2&#x7ADD;,3--></span>如華嚴記中說。若依此經宗及通諸<a 
name="0426b29" id="0426b29"></a>教種類相收。或四或五。今且辨四。一有相宗。<a 
name="0426c01" id="0426c01"></a>二無相宗。三法相宗。四實相宗。釋此四宗<a 
name="0426c02" id="0426c02"></a>略以六義。一就法數。初宗立七十五法．有為．<a 
name="0426c03" id="0426c03"></a>無為．執實之法。如小乘說。二破彼前宗所立<a 
name="0426c04" id="0426c04"></a>法相。蕩盡歸空。性無所有。二空真理相想俱<a 
name="0426c05" id="0426c05"></a>絕。如般若等經中觀等論。三法相宗中。立三<a 
name="0426c06" id="0426c06"></a>性三無性有為無為色心等百法。皆依識心<a 
name="0426c07" id="0426c07"></a>之所建立。如深密經瑜伽等論說。四實相宗。<a 
name="0426c08" id="0426c08"></a>會前教中所立法相。莫不皆依如來藏緣起<a 
name="0426c09" id="0426c09"></a>稱實顯現。如金作嚴具。如此楞伽及密嚴等<a 
name="0426c10" id="0426c10"></a>經起信寶性等論說。二就心識者。初宗但說<a 
name="0426c11" id="0426c11"></a>六識。二無相宗明六識空。更無別立。法相<a 
name="0426c12" id="0426c12"></a>宗立八識。然皆生滅不同真性。四實相宗明<a 
name="0426c13" id="0426c13"></a>前八識皆是如來藏隨緣所成。亦生滅亦不<a 
name="0426c14" id="0426c14"></a>生滅性相交徹。鎔融無礙。各如本部經論所<a 
name="0426c15" id="0426c15"></a>明。三約緣起法。初宗說有。二說為空。三亦空<a 
name="0426c16" id="0426c16"></a>亦有。謂遍計空依他有。四非空非有。謂相無<a 
name="0426c17" id="0426c17"></a>不盡故非有。性不礙緣故非空。理事俱融二<a 
name="0426c18" id="0426c18"></a>邊雙寂。不妨一味。二諦宛然。四就迴小者。初<a 
name="0426c19" id="0426c19"></a>宗一切二乘總不成佛。二宗中定性二乘亦<a 
name="0426c20" id="0426c20"></a>不成佛。不定性中已入見道則不迴心。自下<a 
name="0426c21" id="0426c21"></a>位中可有迴心入菩薩道。三宗中定性不迴。<a 
name="0426c22" id="0426c22"></a>不定種性乃至羅漢<span class="gaiji">&#x7ADD;<!--gaiji,並,1[立*立],2&#x7ADD;,3--></span>許迴心入大。四宗中<a 
name="0426c23" id="0426c23"></a>定與不定一切俱迴。謂定者要入涅槃然後<a 
name="0426c24" id="0426c24"></a>方迴。不定者即身迴也。五就乘者初宗唯三<a 
name="0426c25" id="0426c25"></a>無一。二宗亦三亦一。謂三顯一密也。四宗唯<a 
name="0426c26" id="0426c26"></a>一無三。謂一乘究竟悉成佛故。六就持法人。<a 
name="0426c27" id="0426c27"></a>其初宗是達摩多羅等論師所持。二龍樹提<a 
name="0426c28" id="0426c28"></a>婆等所持。三無著世親等所持。四馬鳴堅意<a 
name="0426c29" id="0426c29"></a>等所持。更有餘宗餘義。廣如華嚴記中說。此<a 
name="0427a01" id="0427a01"></a>經於上四中。第四所說通亦具前。準思可<a 
name="0427a02" id="0427a02"></a>見。</p><a 
name="0427a03" id="0427a03"></a><p style="text-indent: 0em; margin-left: 0em"><span class="linehead"></span>第四教所被機。於中有二。初簡機後擇器。初<a 
name="0427a04" id="0427a04"></a>者此經及餘俱說。眾生有五性差別。一菩薩<a 
name="0427a05" id="0427a05"></a>種性。二緣覺性。三聲聞性。四於上三乘不<a 
name="0427a06" id="0427a06"></a>定種性。五定無三乘性。若依權教大乘有二<a 
name="0427a07" id="0427a07"></a>義。一於此五中唯菩薩種性及不定性是此<a 
name="0427a08" id="0427a08"></a>所為。餘皆非器。以性各定故。二亦兼為令於<a 
name="0427a09" id="0427a09"></a>自位。各得利益。終不能獲入大乘益。若依實<a 
name="0427a10" id="0427a10"></a>教大乘有其三義。一現所被。謂菩薩種性及<a 
name="0427a11" id="0427a11"></a>不定性。二轉生被。謂定性二乘要入涅槃後<a 
name="0427a12" id="0427a12"></a>受變易身。方入大乘。如須陀洹八萬劫乃至<a 
name="0427a13" id="0427a13"></a>辟支十千劫等。如涅槃說。又法華云。彼人雖<a 
name="0427a14" id="0427a14"></a>生滅度之想。入於涅槃。而於彼土求佛智慧<a 
name="0427a15" id="0427a15"></a><span class="note">(云云)</span>。智論云。有妙淨土出過三界。阿羅漢當<a 
name="0427a16" id="0427a16"></a>生其中。彼論亦引此文也。三遠被。謂無性眾<a 
name="0427a17" id="0427a17"></a>生障重難入。既有佛性久久會當入此法中。<a 
name="0427a18" id="0427a18"></a>如佛性論及寶性論說。又涅槃中凡諸有心<a 
name="0427a19" id="0427a19"></a>皆有佛性等。是故五性皆是所為。悉皆當得<a 
name="0427a20" id="0427a20"></a>大菩提故。二擇其器者。雖有種性然由現起<a 
name="0427a21" id="0427a21"></a>障業差別。於此乘法有器非器。於中非器有<a 
name="0427a22" id="0427a22"></a>五。一無信心故。謂尚不信有未來業果。是以<a 
name="0427a23" id="0427a23"></a>廣造惡業。何況信有菩提涅槃。是難非器。二<a 
name="0427a24" id="0427a24"></a>著有故。謂知有業果不造諸惡。修諸善品求<a 
name="0427a25" id="0427a25"></a>人天報。樂著三有不求出離故。亦非器。三邪<a 
name="0427a26" id="0427a26"></a>求故。謂雖求出離於外道邪見以求解脫。執<a 
name="0427a27" id="0427a27"></a>見在懷根機未熟。此亦非器。四劣求故。謂雖<a 
name="0427a28" id="0427a28"></a>捨外道而求二乘。根若未熟亦非其器。五錯<a 
name="0427a29" id="0427a29"></a>求故。謂雖學大乘不了真空。妄取斷滅。或執<a 
name="0427b01" id="0427b01"></a>有緣起。求彼性空。於此圓融無障礙法拒逆<a 
name="0427b02" id="0427b02"></a>不受。遂成非器。次辨法器亦有五重。一證器。<a 
name="0427b03" id="0427b03"></a>謂大菩薩聞此法已即便證入故。二行器。謂<a 
name="0427b04" id="0427b04"></a>地前菩薩觀此實法以成正行故。三解器。謂<a 
name="0427b05" id="0427b05"></a>初心菩薩依此實法順理生解。以成正見。依<a 
name="0427b06" id="0427b06"></a>此起行速成大益。四信器。謂依此法生清淨<a 
name="0427b07" id="0427b07"></a>信。發菩提心不求名利。直心趣向。受持領納。<a 
name="0427b08" id="0427b08"></a>習解習行亦得為器。勝鬘經中正智有三種。<a 
name="0427b09" id="0427b09"></a>一如實智。當此證器也。二隨順法智。當此解<a 
name="0427b10" id="0427b10"></a>行器也。三仰權智。當此信器也。彼云唯佛所<a 
name="0427b11" id="0427b11"></a>知非我境界。但當信向故同此也。五通器。謂<a 
name="0427b12" id="0427b12"></a>前五非器隨其根熟悉皆當得入此法故。</p><a 
name="0427b13" id="0427b13"></a><p style="text-indent: 0em; margin-left: 0em"><span class="linehead"></span>第五能詮教體者。通論教體。略辨十門。一名<a 
name="0427b14" id="0427b14"></a>句能詮門。二言聲詮表門。三聲名合詮門。四<a 
name="0427b15" id="0427b15"></a>聲名俱絕門。五通攝所詮門。六遍該諸法門。<a 
name="0427b16" id="0427b16"></a>七緣起唯心門。八會緣歸實門。九性相無礙<a 
name="0427b17" id="0427b17"></a>門。十圓明具德門。初名句能詮者。若約小乘<a 
name="0427b18" id="0427b18"></a>婆沙論中。亦以名句文等次第行列等為能<a 
name="0427b19" id="0427b19"></a>詮教體。若大乘中維摩等經。亦以文字以為<a 
name="0427b20" id="0427b20"></a>詮表。此經下文隨相亦爾。唯識論云。名詮自<a 
name="0427b21" id="0427b21"></a>性句詮差別。文即是字。為二所依。準釋應知。<a 
name="0427b22" id="0427b22"></a>二言聲詮表者。若小乘中依發智論。十二部<a 
name="0427b23" id="0427b23"></a>經以佛音聲語音語路用以為性。名句文等<a 
name="0427b24" id="0427b24"></a>顯佛教作用。若大乘中以名句依聲假立無<a 
name="0427b25" id="0427b25"></a>別體性。是故唯以音聲為性。維摩經云。以音<a 
name="0427b26" id="0427b26"></a>聲為佛事。三聲名合詮門。若小乘中由前兩<a 
name="0427b27" id="0427b27"></a>說諸德合為此第三句。若依大乘十地論中。<a 
name="0427b28" id="0427b28"></a>說者以二事說。聽者以二事聞。謂音聲及名<a 
name="0427b29" id="0427b29"></a>句。耳識聞聲同時意識領解名句。又維摩云。<a 
name="0427c01" id="0427c01"></a>諸佛音聲語言文字而作佛事。四聲名俱絕<a 
name="0427c02" id="0427c02"></a>者。此義小乘無。以彼法執不歸空故。若大乘<a 
name="0427c03" id="0427c03"></a>中音聲文字當相即空。無所有故終日說法<a 
name="0427c04" id="0427c04"></a>未嘗說也。經云。其說法者無說無示。又云如<a 
name="0427c05" id="0427c05"></a>幻說等。良以無說之說。是如幻說前三句顯<a 
name="0427c06" id="0427c06"></a>之。說即無說。雖說性空。此第四句顯之。合此<a 
name="0427c07" id="0427c07"></a>四句為一教體。是故離有離無<span class="gaiji">&#x7ADD;<!--gaiji,並,1[立*立],2&#x7ADD;,3--></span>超情表。是<a 
name="0427c08" id="0427c08"></a>謂大乘真實教體。五通攝所詮者。瑜伽論云。<a 
name="0427c09" id="0427c09"></a>依契經體略有二種。一文二義。文是所依義<a 
name="0427c10" id="0427c10"></a>是能依。此二俱是所知性。解云以義因文顯<a 
name="0427c11" id="0427c11"></a>故說能依性空如幻。準前應知。六遍該諸法<a 
name="0427c12" id="0427c12"></a>者。非但以此聲名及義。然亦遍該色香味觸<a 
name="0427c13" id="0427c13"></a>及默然等。<span class="gaiji">&#x7ADD;<!--gaiji,並,1[立*立],2&#x7ADD;,3--></span>成詮表。如下文揚眉動目等。及<a 
name="0427c14" id="0427c14"></a>維摩云。諸佛威儀進止無非佛事。嗅香食飯<a 
name="0427c15" id="0427c15"></a>皆得三昧。性空幻有無礙準前。七緣起唯心<a 
name="0427c16" id="0427c16"></a>者。此上所說諸教法等。莫不皆是唯心所現。<a 
name="0427c17" id="0427c17"></a>是故俱唯識為體。然有二義。一約本影有無。<a 
name="0427c18" id="0427c18"></a>二說聽相攝。前中四句。一唯本無影。如小乘<a 
name="0427c19" id="0427c19"></a>說。但有心外無唯識故。達摩多羅論師所立。<a 
name="0427c20" id="0427c20"></a>二有本有影。謂由眾生聞法善根增上緣力。<a 
name="0427c21" id="0427c21"></a>擊佛心中利他種因。於佛智上有文義相生。<a 
name="0427c22" id="0427c22"></a>名本性相教。由佛此教增上緣力。擊聞法者<a 
name="0427c23" id="0427c23"></a>漏無漏種。於聞者識上有文義相生。為影像<a 
name="0427c24" id="0427c24"></a>相教。是故本在心外影在心內。以此宗許眾<a 
name="0427c25" id="0427c25"></a>生心外有佛色聲諸功德故。護法等論師皆<a 
name="0427c26" id="0427c26"></a>立此義。三唯影無本。謂離眾生心佛果唯有<a 
name="0427c27" id="0427c27"></a>如如及如如智。大悲大願增上緣力。令彼所<a 
name="0427c28" id="0427c28"></a>化根熟眾生心中現佛色聲說法。無有心外<a 
name="0427c29" id="0427c29"></a>如來色聲<span class="gaiji">&#x7ADD;<!--gaiji,並,1[立*立],2&#x7ADD;,3--></span>相功德。龍軍論師及堅慧論師<a 
name="0428a01" id="0428a01"></a>等<span class="gaiji">&#x7ADD;<!--gaiji,並,1[立*立],2&#x7ADD;,3--></span>立此義。四非本非影。謂前心內所現之<a 
name="0428a02" id="0428a02"></a>影離心無體。是故本影俱無所有。龍樹提婆<a 
name="0428a03" id="0428a03"></a>多立此義。二說聽相收者。亦有四句。一所化<a 
name="0428a04" id="0428a04"></a>眾生無別自體。以如來藏為眾生體。佛智證<a 
name="0428a05" id="0428a05"></a>此以為自體。是故眾生舉體皆在佛智中現。<a 
name="0428a06" id="0428a06"></a>佛性論第二卷如來藏品云。一切眾生悉在<a 
name="0428a07" id="0428a07"></a>如來智內。故名為藏。以如如智稱如如境故。<a 
name="0428a08" id="0428a08"></a>一切眾生決定無有出如如境者。<span class="gaiji">&#x7ADD;<!--gaiji,並,1[立*立],2&#x7ADD;,3--></span>為如來<a 
name="0428a09" id="0428a09"></a>之所攝持。故名所藏眾生。為如來藏。解云。由<a 
name="0428a10" id="0428a10"></a>此當知。所化眾生舉體全在佛智中。況所說<a 
name="0428a11" id="0428a11"></a>教。是故唯以佛心為體。二能化諸佛無別自<a 
name="0428a12" id="0428a12"></a>體。證真之智同真。一味眾生虛妄攬真為性。<a 
name="0428a13" id="0428a13"></a>是則佛體在眾生心內。依體起用。佛色聲等<a 
name="0428a14" id="0428a14"></a>既從眾生心體中起。還在眾生緣起心中。是<a 
name="0428a15" id="0428a15"></a>故諸佛色聲等事尚是眾生心內之事。況言<a 
name="0428a16" id="0428a16"></a>教等。是故一切唯眾生心。三由前二義不相<a 
name="0428a17" id="0428a17"></a>離。故無礙雙現。謂佛心中眾生聽眾生心中<a 
name="0428a18" id="0428a18"></a>佛說法。眾生心中佛為佛心裏眾生說法。是<a 
name="0428a19" id="0428a19"></a>故全攝各無障礙。四佛唯眾生心佛相盡也。<a 
name="0428a20" id="0428a20"></a>眾生唯佛心眾生相盡也。既形奪兩盡說聽<a 
name="0428a21" id="0428a21"></a>雙亡。何教體之有。此上四句合為一事。全此<a 
name="0428a22" id="0428a22"></a>全彼。即有即無無障無礙。思之可見。八會相<a 
name="0428a23" id="0428a23"></a>歸性者。以妄計即空緣起無性。經依此義說<a 
name="0428a24" id="0428a24"></a>一切法即真如也。又云。文字性離。是則解脫。<a 
name="0428a25" id="0428a25"></a>以相虛未嘗。不盡。性實未嘗不顯。是故終日<a 
name="0428a26" id="0428a26"></a>說未曾說也。九性相融通門者。謂虛相盡而<a 
name="0428a27" id="0428a27"></a>不礙存。真性現而不妨用。是則相即真而相<a 
name="0428a28" id="0428a28"></a>不壞。真即相而真不變。性相雙融二而無二。<a 
name="0428a29" id="0428a29"></a>經云。眾生即法身法身即眾生。法身眾生義<a 
name="0428b01" id="0428b01"></a>一名異。然義一之旨宜深思之。十圓明無礙<a 
name="0428b02" id="0428b02"></a>門者。先開後合。開者於一教法開為二門。一<a 
name="0428b03" id="0428b03"></a>真性平等。二虛相差別。其真性有二義。一隨<a 
name="0428b04" id="0428b04"></a>緣義。二不變義。經云。不染而染染而不染。是<a 
name="0428b05" id="0428b05"></a>此二義也。其虛相亦有二義。一不存義。二不<a 
name="0428b06" id="0428b06"></a>壞義。經云諸法無所有如是有世界即非世<a 
name="0428b07" id="0428b07"></a>界是名世界等是此義也。二合者。亦有二重。<a 
name="0428b08" id="0428b08"></a>一以真中隨緣義。與相中不壞義合為一義。<a 
name="0428b09" id="0428b09"></a>是真不異俗。以真中不變義與相中不存義<a 
name="0428b10" id="0428b10"></a>合為一義。是俗不異真。二真中不變義。相中<a 
name="0428b11" id="0428b11"></a>不壞義。真乖俗故是非一義。真中隨緣義相<a 
name="0428b12" id="0428b12"></a>中不存義。俗乖真故是非一義。以真中隨緣<a 
name="0428b13" id="0428b13"></a>未嘗改變。即性不改。無不隨緣。隨緣不改。一<a 
name="0428b14" id="0428b14"></a>味無二。亦由相中存亡不二。致令真俗亦一<a 
name="0428b15" id="0428b15"></a>亦異及非一非異。思之可見。大乘法味意在<a 
name="0428b16" id="0428b16"></a>於斯。</p><a 
name="0428b17" id="0428b17"></a><p style="text-indent: 0em; margin-left: 0em"><span class="linehead"></span>第六所詮宗趣者。語之所表曰宗。宗之所歸<a 
name="0428b18" id="0428b18"></a>曰趣。通辨此經宗趣有十。一或說無宗。二或<a 
name="0428b19" id="0428b19"></a>唯妄想。三或自覺聖智。四或說一心。五或開<a 
name="0428b20" id="0428b20"></a>二諦。六三無等義。七或以四門法義。八或以<a 
name="0428b21" id="0428b21"></a>五門相對義。九立破無礙。十顯密自在。初無<a 
name="0428b22" id="0428b22"></a>宗者。謂辨諸法性相圓融。心言路絕。既無所<a 
name="0428b23" id="0428b23"></a>立故不可辨宗。經云。一切法不生者。不應立<a 
name="0428b24" id="0428b24"></a>宗。五分論多過故。是故以無宗為宗。此語亦<a 
name="0428b25" id="0428b25"></a>不受為趣。二或以妄想為宗者。以妄想有二<a 
name="0428b26" id="0428b26"></a>義。一病二藥。病謂執見。但是虛妄之想。是所<a 
name="0428b27" id="0428b27"></a>對治故是病也。藥謂佛語眾生言。汝起有無<a 
name="0428b28" id="0428b28"></a>見皆是妄想。眾生聞已即離彼見。故是藥也。<a 
name="0428b29" id="0428b29"></a>但由佛說於妄想還治妄想之病。是故唯以<a 
name="0428c01" id="0428c01"></a>妄想二字消釋一部經文。以妄念若起即是<a 
name="0428c02" id="0428c02"></a>妄想。遂令妄念止息。即到此經處故以為宗。<a 
name="0428c03" id="0428c03"></a>是故以妄想為宗。妄盡為趣。三以自覺聖<a 
name="0428c04" id="0428c04"></a>智為宗者。非直覺一切法唯是自心悉皆平<a 
name="0428c05" id="0428c05"></a>等。亦復覺此能覺智之自體如理一味。妙絕<a 
name="0428c06" id="0428c06"></a>能所離覺所覺。故下云。無有佛涅槃。遠離覺<a 
name="0428c07" id="0428c07"></a>所覺。覺在初心滿在佛果。經文具辨。故以為<a 
name="0428c08" id="0428c08"></a>宗。是故舉覺為宗。覺泯為趣。四或說。一心為<a 
name="0428c09" id="0428c09"></a>宗者。以辨諸法皆由心現。謂習氣內擾。妄境<a 
name="0428c10" id="0428c10"></a>風起吹擊心海。濤波萬端。莫不皆是心之所<a 
name="0428c11" id="0428c11"></a>現。下文所說雖有多門。莫不皆顯此唯心義。<a 
name="0428c12" id="0428c12"></a>故以為宗。是則舉唯心為宗。心盡為趣。下文<a 
name="0428c13" id="0428c13"></a>云。無心之心量我說為心量。五二諦為宗者。<a 
name="0428c14" id="0428c14"></a>謂開前一心以為二諦。即心相差別染淨緣<a 
name="0428c15" id="0428c15"></a>起。凡聖區分以約俗諦。心體平等染淨相盡。<a 
name="0428c16" id="0428c16"></a>一味無二名為真諦。此中真俗相對有其五<a 
name="0428c17" id="0428c17"></a>義。一相違義。二相害義。三相順義。四相成<a 
name="0428c18" id="0428c18"></a>義。五無礙義。初者謂談真違俗。以違俗生滅<a 
name="0428c19" id="0428c19"></a>故。順俗則違真。以乖真一味故。如水靜波動。<a 
name="0428c20" id="0428c20"></a>理必相違。若不爾者二諦雜亂。此是非一門<a 
name="0428c21" id="0428c21"></a>也。二相害者。非直二理相違。亦乃互奪其體。<a 
name="0428c22" id="0428c22"></a>謂要由泯俗令盡。真性方顯。亦由覆真令隱<a 
name="0428c23" id="0428c23"></a>俗相得成。如舉水波無不盡。取波水無所遺。<a 
name="0428c24" id="0428c24"></a>全體互奪二諦方立。若不爾者則二諦別體不<a 
name="0428c25" id="0428c25"></a>成非一。此則非異之非一門也。三相順者。謂<a 
name="0428c26" id="0428c26"></a>此盡俗之真要不礙俗立。以真非斷空故。此<a 
name="0428c27" id="0428c27"></a>覆真之俗要不礙真顯。以俗是虛幻故。如盡<a 
name="0428c28" id="0428c28"></a>波之水必不礙波。以水非木石故。動水之波<a 
name="0428c29" id="0428c29"></a>要不隱水。以波虛無體故。若不爾者各乖本<a 
name="0429a01" id="0429a01"></a>位。二諦不成。上是非一之非異門也。四相成<a 
name="0429a02" id="0429a02"></a>者。非直相順纔不相違。亦乃全體相與方各<a 
name="0429a03" id="0429a03"></a>得成。謂真是理實故必不違緣。舉體隨隱而<a 
name="0429a04" id="0429a04"></a>成俗。以俗是事虛故必不乖理。舉體相盡而<a 
name="0429a05" id="0429a05"></a>顯真。如虛波攬水成。水徹於波相則無波而<a 
name="0429a06" id="0429a06"></a>非水。成波乃名水。則波徹於水體。無水而非<a 
name="0429a07" id="0429a07"></a>波。動靜交徹二諦雙立。若不爾者理事不融。<a 
name="0429a08" id="0429a08"></a>二諦俱壞。此非異門也。五無礙者。合前四句<a 
name="0429a09" id="0429a09"></a>所說。為一無礙法界。是故即真即俗即違即<a 
name="0429a10" id="0429a10"></a>順即成即壞。圓融自在同時俱現。聖智所照<a 
name="0429a11" id="0429a11"></a>無礙頓見。是謂二諦甚深之相。經意在此。故<a 
name="0429a12" id="0429a12"></a>以為宗。觀此成行。用以為趣。六以三無等義<a 
name="0429a13" id="0429a13"></a>為宗趣者。一無上境。二無等行。三無等果。初<a 
name="0429a14" id="0429a14"></a>者謂前二諦所觀之境。依此令成悲智等行。<a 
name="0429a15" id="0429a15"></a>行滿究竟得智斷果。如攝論十殊勝義釋。論<a 
name="0429a16" id="0429a16"></a>師攝為此三。謂初二殊勝為無等境。以所知<a 
name="0429a17" id="0429a17"></a>依是第八識。及所知相是三性。俱是所觀故。<a 
name="0429a18" id="0429a18"></a>次六殊勝為無等行。以四尋．思觀。六度．十地<a 
name="0429a19" id="0429a19"></a>及三學等俱是正行故。後二殊勝是無等果。<a 
name="0429a20" id="0429a20"></a>以彼果即是菩提。彼果斷是涅槃。俱是所得<a 
name="0429a21" id="0429a21"></a>故。今此經中上下所辨不出此三。故亦同彼<a 
name="0429a22" id="0429a22"></a>以為宗趣。七以四門法義為宗趣者。一五法。<a 
name="0429a23" id="0429a23"></a>二三性。三八識。四二空。初謂凡聖心境隨緣<a 
name="0429a24" id="0429a24"></a>為五。剋其自實不離三性。三性所依唯有八<a 
name="0429a25" id="0429a25"></a>識。八識義立方顯二空。或亦依空性以立諸<a 
name="0429a26" id="0429a26"></a>識。束八識以為三性。開三性以為五法。是則<a 
name="0429a27" id="0429a27"></a>依本起末。凡聖區分不離二空。性唯一味。是<a 
name="0429a28" id="0429a28"></a>故於此四義或隨觀一門。即起信生解行成<a 
name="0429a29" id="0429a29"></a>得果。或二或三乃至具四。開合無礙。以成正<a 
name="0429b01" id="0429b01"></a>見。大乘法相不越於此。此經盛說故以為宗。<a 
name="0429b02" id="0429b02"></a>餘義至文當辨。八五門相對為宗趣者。一教<a 
name="0429b03" id="0429b03"></a>義相對。設教為宗以義為趣。要令尋教得其<a 
name="0429b04" id="0429b04"></a>義故。二理事相對者。謂就義中緣起事相。意<a 
name="0429b05" id="0429b05"></a>令趣入真性故。三境行相對者。說真俗諦境。<a 
name="0429b06" id="0429b06"></a>意欲令成無二正行故。四比證相對者。於行<a 
name="0429b07" id="0429b07"></a>中近說地前次行。意在入地深證。五因果相<a 
name="0429b08" id="0429b08"></a>對者。謂令菩薩順行萬行。令成佛果菩提。此<a 
name="0429b09" id="0429b09"></a>上十事五對。於此一部通皆備足。故為宗趣。<a 
name="0429b10" id="0429b10"></a>九立破無礙者。此經所破略有三位。一邪見<a 
name="0429b11" id="0429b11"></a>外道。二法執二乘。三謬解菩薩。其外道者。謂<a 
name="0429b12" id="0429b12"></a>宗六師乃至九十五種皆悉隨機以理徵破。<a 
name="0429b13" id="0429b13"></a>務令捨邪歸正。如經可知。二二乘二部乃至<a 
name="0429b14" id="0429b14"></a>十八皆亦隨此破其所執。務令捨小歸大。亦<a 
name="0429b15" id="0429b15"></a>如文顯。三謬解菩薩聞說真空將謂斷滅。聞<a 
name="0429b16" id="0429b16"></a>有業果謂實非空。聞此二說將謂別體。今並<a 
name="0429b17" id="0429b17"></a>授以正理令捨妄歸真。亦如文顯。所立亦三。<a 
name="0429b18" id="0429b18"></a>一萬法唯心通治三病。二唯一真性如來藏<a 
name="0429b19" id="0429b19"></a>法。三以不動真性而建立諸法。或亦泯事歸<a 
name="0429b20" id="0429b20"></a>理理現而事不壞。二攬理成事。事立而理不<a 
name="0429b21" id="0429b21"></a>隱。三理事圓融。不二而二。此法若立無惑而<a 
name="0429b22" id="0429b22"></a>不遣。即立無不破也。障盡方證。即破無不立<a 
name="0429b23" id="0429b23"></a>也。是則立破之破非破也。破立之立非立也。<a 
name="0429b24" id="0429b24"></a>立破形奪雙泯無寄。經意在此故以為宗。是<a 
name="0429b25" id="0429b25"></a>則立破為宗無寄為趣。十顯密自在門者。但<a 
name="0429b26" id="0429b26"></a>入法根器有其二種。一純二雜。為彼純器直<a 
name="0429b27" id="0429b27"></a>示法體令修證得果。若為雜器以覆相密語。<a 
name="0429b28" id="0429b28"></a>亦言異意異。名為密意。如下文。二夜中間不<a 
name="0429b29" id="0429b29"></a>說一字。四種平等此佛。即彼五無間業。證大<a 
name="0429c01" id="0429c01"></a>菩提。如是非一。是則教有顯密不同。理無隱<a 
name="0429c02" id="0429c02"></a>現差別。隨機顯密。經至八萬四千。其次統收<a 
name="0429c03" id="0429c03"></a>猶為一百八句。若攝末以歸本。唯是一心。真<a 
name="0429c04" id="0429c04"></a>如是歸心一性不礙百八宛然。散說八萬四<a 
name="0429c05" id="0429c05"></a>千不失一心平等。良以本末無二圓通無礙。<a 
name="0429c06" id="0429c06"></a>是故以顯密為宗。泯二為趣。深性宗趣包括<a 
name="0429c07" id="0429c07"></a>多塗。略舉十門顯斯一部宗趣之義。略辨如<a 
name="0429c08" id="0429c08"></a>是。</p><a 
name="0429c09" id="0429c09"></a><p style="text-indent: 0em; margin-left: 0em"><span class="linehead"></span>第七釋題目者。略以十義釋。一翻名。二指事。<a 
name="0429c10" id="0429c10"></a>三顯用。四顯德。五表法。六辨行。七表玄。八<a 
name="0429c11" id="0429c11"></a>開釋。九合辨。十解品。初翻名者梵言楞伽。此<a 
name="0429c12" id="0429c12"></a>云難入亦云險絕復云可畏亦曰莊嚴。阿伐<a 
name="0429c13" id="0429c13"></a>哆陀羅此云下入。以梵語中下入上入悉有<a 
name="0429c14" id="0429c14"></a>別名。唯從上下入別有此名。如入菩薩等。解<a 
name="0429c15" id="0429c15"></a>四卷者。翻為無上。此甚訛也。勘諸梵本及十<a 
name="0429c16" id="0429c16"></a>卷中。都無寶字。十卷中翻為入者。當名也。二<a 
name="0429c17" id="0429c17"></a>指事辨者。有二義。此摩羅耶山居南海中。孤<a 
name="0429c18" id="0429c18"></a>峙削成故名險絕。二山頂有城迴無門戶。名<a 
name="0429c19" id="0429c19"></a>為難入。非直山無入路。亦乃城絕戶扉。唯有<a 
name="0429c20" id="0429c20"></a>神通者飛空下入方預其中。故名此城以為<a 
name="0429c21" id="0429c21"></a>難入。佛及大眾應機降跡。故名為入。即從天<a 
name="0429c22" id="0429c22"></a>及處用以題名。羅剎居中復名可畏。眾寶校<a 
name="0429c23" id="0429c23"></a>飾。復曰莊嚴。三顯用者有二義。一城為難入。<a 
name="0429c24" id="0429c24"></a>佛能入之。二羅剎難化。入中化之。果用垂降<a 
name="0429c25" id="0429c25"></a>至此二難。故云入難入也。四顯德者。謂一心<a 
name="0429c26" id="0429c26"></a>真性周絕四句。<span class="gaiji">&#x9008;<!--gaiji,迥,1[這-言+向],2&#x9008;,3--></span>超情表猶崖城絕戶故云<a 
name="0429c27" id="0429c27"></a>難入。垂言巧辨宣示悟入。故云能入。此即教<a 
name="0429c28" id="0429c28"></a>入義而義現也。五表法者有三義。一城表理<a 
name="0429c29" id="0429c29"></a>玄。二羅剎表障重。三入顯行成。行成離羅剎<a 
name="0430a01" id="0430a01"></a>之障。證難入之城。對法論中轉依略有三義。<a 
name="0430a02" id="0430a02"></a>一轉成。謂行成也。二轉離。謂滅障也。三轉<a 
name="0430a03" id="0430a03"></a>顯。謂證理也。此中三義當知亦爾。六辨行者。<a 
name="0430a04" id="0430a04"></a>謂真理性融掩絕圖度。聖智玄悟妙證相應。<a 
name="0430a05" id="0430a05"></a>故云入難入也。此則以智入理也。七表玄者。<a 
name="0430a06" id="0430a06"></a>謂自覺聖智舉體是真。更無餘智能證此真<a 
name="0430a07" id="0430a07"></a>故。名難入。還令即真之智證此即智之真。此<a 
name="0430a08" id="0430a08"></a>即無入入。入而即無入。名難入也。八開釋者<a 
name="0430a09" id="0430a09"></a>開此一題為六義三對。一通別一對。謂入楞<a 
name="0430a10" id="0430a10"></a>伽經是一部通名。勸請品是當篇別目。二就<a 
name="0430a11" id="0430a11"></a>前通中教義一對。入楞伽是所依所詮。經之<a 
name="0430a12" id="0430a12"></a>一字是能起能詮。三就所詮之中境智一對。<a 
name="0430a13" id="0430a13"></a>謂楞伽是所入之境。入是能詮之智。是故開<a 
name="0430a14" id="0430a14"></a>之有此三對。九合辨者。謂難往之入故即依<a 
name="0430a15" id="0430a15"></a>處難顯佛力也。且依義顯教依理顯德。依境<a 
name="0430a16" id="0430a16"></a>顯行。皆依主釋也。難即入故境智不殊。持業<a 
name="0430a17" id="0430a17"></a>釋也。入之難及入即難二。翻前可知。二合教<a 
name="0430a18" id="0430a18"></a>義者。謂詮入楞伽之經。則教依義立。或依入<a 
name="0430a19" id="0430a19"></a>楞伽城方宣此教。則經名依處而立。皆依主<a 
name="0430a20" id="0430a20"></a>釋也。若文字性離。是則解脫。教即義故持業<a 
name="0430a21" id="0430a21"></a>釋也。或處能表義。經即處故亦持業釋。十釋<a 
name="0430a22" id="0430a22"></a>品名者。勸謂勸發。請謂求請。即請佛親降其<a 
name="0430a23" id="0430a23"></a>處。勸演內證法輪。又亦勸請是一悟。謂諸佛<a 
name="0430a24" id="0430a24"></a>降赴。諸佛說法。品中明此。故以為名。問準餘<a 
name="0430a25" id="0430a25"></a>經應題序品。何不爾耶。答若望為經由致理<a 
name="0430a26" id="0430a26"></a>是序品。但以品內事別或題異號。如華嚴妙<a 
name="0430a27" id="0430a27"></a>嚴等。何故四卷都名佛語心品者。準下文此<a 
name="0430a28" id="0430a28"></a>經一部俱是楞伽心也。佛語者準梵語正翻<a 
name="0430a29" id="0430a29"></a>名為佛教。於佛教楞伽中。此為中心要妙之<a 
name="0430b01" id="0430b01"></a>說。非是緣慮等心。如般若心等。此是滿部之<a 
name="0430b02" id="0430b02"></a>都名。非別品目。</p><a 
name="0430b03" id="0430b03"></a><p style="text-indent: 0em; margin-left: 0em"><span class="linehead"></span>第八部類傳譯者。先明部類依所見聞有其<a 
name="0430b04" id="0430b04"></a>三部。一大本有十萬頌。如開皇三寶錄說。在<a 
name="0430b05" id="0430b05"></a>于闐南遮俱槃國山中。具有楞伽等十本大<a 
name="0430b06" id="0430b06"></a>經各十萬頌。二次本有三萬六千頌。如此所<a 
name="0430b07" id="0430b07"></a>翻諸梵本中皆云三萬六千偈。經中某品即<a 
name="0430b08" id="0430b08"></a>備答一百八問。如吐火羅三藏彌陀山。親於<a 
name="0430b09" id="0430b09"></a>天竺受持此本。復云西國現有龍樹菩薩所<a 
name="0430b10" id="0430b10"></a>造釋論。解此一部。三小本千頌有餘。名楞伽<a 
name="0430b11" id="0430b11"></a>紇伐耶。此云楞伽心。即此本是舊云乾栗太<a 
name="0430b12" id="0430b12"></a>心者訛也。其四卷本就中人更重略之耳。言<a 
name="0430b13" id="0430b13"></a>傳譯者其四卷本。宋元嘉年中天竺三藏求<a 
name="0430b14" id="0430b14"></a>那跋陀羅。於丹陽祇洹寺譯。沙門寶雲傳語。<a 
name="0430b15" id="0430b15"></a>慧觀筆受。其十卷本後魏季天竺三藏菩提<a 
name="0430b16" id="0430b16"></a>留支。於洛陽永寧寺譯。今此一本即大周聖<a 
name="0430b17" id="0430b17"></a>曆元年于闐三藏實叉難陀。於神都佛授記<a 
name="0430b18" id="0430b18"></a>寺譯華嚴了。尋奉<span class="gaiji">&#x52C5;<!--gaiji,敕,1[束*力],2&#x52C5;,3--></span>令再譯楞伽。文猶未畢。<a 
name="0430b19" id="0430b19"></a>陀駕入京令近朝安置清禪寺。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>譯畢猶未<a 
name="0430b20" id="0430b20"></a>再勘。三藏奉<span class="gaiji">&#x52C5;<!--gaiji,敕,1[束*力],2&#x52C5;,3--></span>歸蕃。至長安二年有吐火羅<a 
name="0430b21" id="0430b21"></a>三藏彌陀山。其初曾歷天竺廿五年。備窮三<a 
name="0430b22" id="0430b22"></a>藏尤善楞伽。奉<span class="gaiji">&#x52C5;<!--gaiji,敕,1[束*力],2&#x52C5;,3--></span>令共翻經沙門復禮法藏<a 
name="0430b23" id="0430b23"></a>等。再更勘譯。復禮輟文御製經序。讚述云爾。<a 
name="0430b24" id="0430b24"></a>其四卷迴文不盡。語順西音。致令髦彥英哲<a 
name="0430b25" id="0430b25"></a>措解無由。愚類庸夫強推邪。解其十卷雖文<a 
name="0430b26" id="0430b26"></a>品少具。聖意難顯。加字混文者泥於意。或致<a 
name="0430b27" id="0430b27"></a>有錯。遂使明明正理滯以方言。聖上慨此難<a 
name="0430b28" id="0430b28"></a>通。復令更譯。今則詳五梵本。勘二漢文。取其<a 
name="0430b29" id="0430b29"></a>所得正其所失。累載優業當盡其旨。庶令學<a 
name="0430c01" id="0430c01"></a>者幸無訛謬。</p><a 
name="0430c02" id="0430c02"></a><p style="text-indent: 0em; margin-left: 0em"><span class="linehead"></span>第九明義分齊者。先義後文。義者然此經中<a 
name="0430c03" id="0430c03"></a>義理浩汗。撮其機要略顯十門。一緣起空有<a 
name="0430c04" id="0430c04"></a>門。二諸識本末門。三識體真妄門。四本識種<a 
name="0430c05" id="0430c05"></a>子門。五佛性遍通門。六二乘迴心門。七行位<a 
name="0430c06" id="0430c06"></a>卷舒門。八障治無礙門。九違順自在門。十佛<a 
name="0430c07" id="0430c07"></a>果常住門。初者於緣起性。此土南北諸師各<a 
name="0430c08" id="0430c08"></a>執空有。不足為會。但西域清辨論主依般若<a 
name="0430c09" id="0430c09"></a>等經習龍猛等宗。造般若燈及掌珍等論。確<a 
name="0430c10" id="0430c10"></a>立比量辨依他空。護法等論師依深密等經<a 
name="0430c11" id="0430c11"></a>習無著等宗。造唯識等論。亦立比量顯依他<a 
name="0430c12" id="0430c12"></a>不空。後代學人智光戒賢繼其宗致。傳芳不<a 
name="0430c13" id="0430c13"></a>絕。今謂不爾。前龍樹中觀無著親釋。提婆百<a 
name="0430c14" id="0430c14"></a>論世親注解。以龍樹所辨明有不異空。無著<a 
name="0430c15" id="0430c15"></a>所說明空不異有。是以二士相契冥合為一。<a 
name="0430c16" id="0430c16"></a>非直理無違諍。亦乃仰稱龍樹為阿闍梨。後<a 
name="0430c17" id="0430c17"></a>代論師為時澆慧薄。聞空謂斷因果。聞有謂<a 
name="0430c18" id="0430c18"></a>隔真空。是以清辨破違空之有。令蕩盡歸空。<a 
name="0430c19" id="0430c19"></a>方顯即空之有。因果不失。護法等破滅有之<a 
name="0430c20" id="0430c20"></a>空。令因果確立。方顯即有之空。真性不隱。此<a 
name="0430c21" id="0430c21"></a>二士各破一邊共顯中道。此乃相成非相破<a 
name="0430c22" id="0430c22"></a>也。若不爾者無著世親何不破於龍猛等論。<a 
name="0430c23" id="0430c23"></a>而還造釋讚述彼空。後人不達其旨隨言執<a 
name="0430c24" id="0430c24"></a>取各互相違。非直俱不見理。更增<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍。得謗<a 
name="0430c25" id="0430c25"></a>人法罪。何者謂怖空恐斷勵力立有。不了幻<a 
name="0430c26" id="0430c26"></a>有是不異空之有故。是故乖空則失於有。失<a 
name="0430c27" id="0430c27"></a>於有者良為取有。既失空失有。而謂立有。<a 
name="0430c28" id="0430c28"></a>此是情有非是法有。豈非具謗真空幻有。以<a 
name="0430c29" id="0430c29"></a>己所見情有之法稱為佛說。是亦謗佛。異有<a 
name="0431a01" id="0431a01"></a>立空。當知亦爾。真空必不異有。立滅色之斷<a 
name="0431a02" id="0431a02"></a>空。謂為真空。此是不了惡取空。故性中不了<a 
name="0431a03" id="0431a03"></a>真空。稱為佛說。是故亦為人法雙謗。或有說<a 
name="0431a04" id="0431a04"></a>言。依他有故非無。遍計空故非有。將為中道<a 
name="0431a05" id="0431a05"></a>者。此乃語是非有非無。見乃是有是無。二見<a 
name="0431a06" id="0431a06"></a>常存將為中道。亦謗人法。或說。斷無名為非<a 
name="0431a07" id="0431a07"></a>有。無有可對名曰非無。此亦語是非有非無。<a 
name="0431a08" id="0431a08"></a>見是斷滅空見。或說。緣成似有故非無。無實<a 
name="0431a09" id="0431a09"></a>體故非有。此亦語是非有非無。見乃唯是假<a 
name="0431a10" id="0431a10"></a>有之見。此<span class="gaiji">&#x7ADD;<!--gaiji,並,1[立*立],2&#x7ADD;,3--></span>唯改其語而不破其見。莫若緣<a 
name="0431a11" id="0431a11"></a>成幻有舉體蕩盡即有非有也。攬蕩盡真空<a 
name="0431a12" id="0431a12"></a>以為幻有。即空非空也。以即空之有即是即<a 
name="0431a13" id="0431a13"></a>有之空。泯然一味中道。俱離以有即空即是<a 
name="0431a14" id="0431a14"></a>空即有故。是故非有不墮於空見。非無不墮<a 
name="0431a15" id="0431a15"></a>於有見。是則二見雙盡。然無二法體如不二<a 
name="0431a16" id="0431a16"></a>法門品盛明此事。緣起空有應如是知。</p><a 
name="0431a17" id="0431a17"></a><p style="text-indent: 0em; margin-left: 0em"><span class="linehead"></span>二諸識本末者。有二義。一據二分。二就八識。<a 
name="0431a18" id="0431a18"></a>初者論師或說。相見二分各別種生。但相由<a 
name="0431a19" id="0431a19"></a>而起。俱不離識故說唯心。有說相分皆是見<a 
name="0431a20" id="0431a20"></a>分所現。無別種性。云前說識所緣唯識所<a 
name="0431a21" id="0431a21"></a>現故。如三摩地所行影像。又經云。從心相生<a 
name="0431a22" id="0431a22"></a>與心作相。是故隨見分行解帶彼相。見生故<a 
name="0431a23" id="0431a23"></a>說唯識。今依此經皆是心現。但隨其相異說<a 
name="0431a24" id="0431a24"></a>有彼種。理實皆與見分無別。二就八識者。<a 
name="0431a25" id="0431a25"></a>諸論皆說。前七轉識雖依第八。然各自種生。<a 
name="0431a26" id="0431a26"></a>非即第八。以識變識無實用故。今依此經非<a 
name="0431a27" id="0431a27"></a>謂第八變起七轉。但彼七轉皆攬第八為體<a 
name="0431a28" id="0431a28"></a>而起。如攬水成波波無異水之體。下經云。於<a 
name="0431a29" id="0431a29"></a>藏識海境界風動轉識浪起。故知皆以第八<a 
name="0431b01" id="0431b01"></a>為體。不爾豈浪異水別有自體。波浪同喻深<a 
name="0431b02" id="0431b02"></a>思可見。諸餘異說會釋可知。三識體真妄門<a 
name="0431b03" id="0431b03"></a>者。有說。此第八識從業等種子辨體而生。是<a 
name="0431b04" id="0431b04"></a>異熟識。生滅有為。如瑜伽等說。有說是如來<a 
name="0431b05" id="0431b05"></a>藏隨緣所成。如金作環釧。密嚴經云。如來清<a 
name="0431b06" id="0431b06"></a>淨藏世間阿賴耶。如金與指環展轉無差別。<a 
name="0431b07" id="0431b07"></a>準此第八舉體是真如。此二說若為和會。今<a 
name="0431b08" id="0431b08"></a>釋有二。一約法。二就教。法中此識本末融鎔。<a 
name="0431b09" id="0431b09"></a>通有四句。一攝本從末門。唯是有為生滅等<a 
name="0431b10" id="0431b10"></a>法。二攝末歸本門。則唯是如來藏平等一味。<a 
name="0431b11" id="0431b11"></a>三本末無礙門。起信論云。不生不滅與生滅<a 
name="0431b12" id="0431b12"></a>和合。非一非異。名阿賴耶識。下經云。如來藏<a 
name="0431b13" id="0431b13"></a>受苦樂與因俱。若生若滅。準此本末合舉。用<a 
name="0431b14" id="0431b14"></a>以為體。四本末俱泯門。謂形奪兩亡理事無<a 
name="0431b15" id="0431b15"></a>寄。下經云。不壞相有八。無相亦無相等。解<a 
name="0431b16" id="0431b16"></a>云。然此四句合為一心。是故經論各隨說一。<a 
name="0431b17" id="0431b17"></a>於理遍通。如唯辨嚴具金無所遺。唯顯於金<a 
name="0431b18" id="0431b18"></a>嚴具不失。雙存本末。法未曾二。俱泯性相。不<a 
name="0431b19" id="0431b19"></a>礙雙在。若虛心融會隨說皆得。若隨言執著<a 
name="0431b20" id="0431b20"></a>觸事成礙。二就教會者。或得名不得義。如小<a 
name="0431b21" id="0431b21"></a>乘中。但聞阿賴耶名。或得名得一分生滅義。<a 
name="0431b22" id="0431b22"></a>如瑜伽等。三或得名得全分義。如楞伽密嚴<a 
name="0431b23" id="0431b23"></a>起信等。四或得義不存名。亦如楞伽同性經<a 
name="0431b24" id="0431b24"></a>等。亦如維摩默住以顯不二等。四本識種子<a 
name="0431b25" id="0431b25"></a>門者。有二義。一辨種子新熏本有。二辨種子<a 
name="0431b26" id="0431b26"></a>與識同異。初者有說。種子皆是新熏。要是所<a 
name="0431b27" id="0431b27"></a>生方能生故。或說皆是本有。以從無始無初<a 
name="0431b28" id="0431b28"></a>際故。或說。諸種子熏非熏如無漏種子。無始<a 
name="0431b29" id="0431b29"></a>來而有熏習故。若非本有初生無漏後無因<a 
name="0431c01" id="0431c01"></a>故。此亦難解。以不離過故。過有三種。一此種<a 
name="0431c02" id="0431c02"></a>應常。以非所化故。猶如虛空。二定不能生果。<a 
name="0431c03" id="0431c03"></a>以不從因生故。猶如真如。三應同外道從冥<a 
name="0431c04" id="0431c04"></a>生初覺。冥非因生故。如是等過皆不能離。若<a 
name="0431c05" id="0431c05"></a>爾初無漏法從何因生。今總通釋。謂。無始無<a 
name="0431c06" id="0431c06"></a>明與如來藏合為習氣海。通為一切染淨法<a 
name="0431c07" id="0431c07"></a>因。是故凡一種子皆有四義。一就所依用本<a 
name="0431c08" id="0431c08"></a>非新。二據能依。用新非舊。三由前二義合為<a 
name="0431c09" id="0431c09"></a>一種。四二義同體。形奪俱離。是則於一種子<a 
name="0431c10" id="0431c10"></a>或熏非熏俱不俱等。隨說皆得無所障礙。又<a 
name="0431c11" id="0431c11"></a>由習氣海中有帶妄之真。名本覺。為無漏因。<a 
name="0431c12" id="0431c12"></a>多聞熏習為增上緣。或亦聞熏與習海合為一<a 
name="0431c13" id="0431c13"></a>無漏因。梁論云。多聞熏習與本識中解性和<a 
name="0431c14" id="0431c14"></a>合。一切聖人以此為因。又習氣海中有帶真<a 
name="0431c15" id="0431c15"></a>之妄。為染法因。餘準同前。是故染淨等種各<a 
name="0431c16" id="0431c16"></a>具四義。準上可知。二種子與識同異者。或說<a 
name="0431c17" id="0431c17"></a>種子是實非假。寄本識中不同識體。謂種通<a 
name="0431c18" id="0431c18"></a>三性。識唯無記。或說假而非實。以離本識無<a 
name="0431c19" id="0431c19"></a>別體故。或說通二。以體同本識用各別故。今<a 
name="0431c20" id="0431c20"></a>釋。種子但是本識功能差別。更無別體。是故<a 
name="0431c21" id="0431c21"></a>生起現行亦與本異。如海為波因隨風緣大<a 
name="0431c22" id="0431c22"></a>小起浪差別。然於海中求差別因了不可得。<a 
name="0431c23" id="0431c23"></a>而能隨緣起差別。識海亦爾。隨境界風生諸<a 
name="0431c24" id="0431c24"></a>識浪。識中浪因無若干狀。而能為因生果差<a 
name="0431c25" id="0431c25"></a>別。故論云。種子但是本識功能。準釋可知。<a 
name="0431c26" id="0431c26"></a>五佛性遍通門者。有說。一切眾生中有一分<a 
name="0431c27" id="0431c27"></a>無佛性者。如五性中。一分半有佛性。餘定無<a 
name="0431c28" id="0431c28"></a>佛性等。如瑜伽等說。有說。一切眾生悉有佛<a 
name="0431c29" id="0431c29"></a>性。唯除草木。如涅槃楞伽等。如此二說。今<span class="gaiji">&#x7ADD;<!--gaiji,並,1[立*立],2&#x7ADD;,3--></span><a 
name="0432a01" id="0432a01"></a>和會。然有二義。一就法。二就教。法中於一佛<a 
name="0432a02" id="0432a02"></a>性融通隱顯有其四義。一就執非有門。如小<a 
name="0432a03" id="0432a03"></a>乘中。隨於法執總不說有大菩提性。二隨事<a 
name="0432a04" id="0432a04"></a>虧盈門。如瑜伽等中。但就法爾種子有為無<a 
name="0432a05" id="0432a05"></a>漏為菩提性。是故不說普遍眾生。三約理遍<a 
name="0432a06" id="0432a06"></a>情門。如此經及涅槃等凡諸有心皆有佛性。<a 
name="0432a07" id="0432a07"></a>是故眾生無非有心。有心無非有性。以心必<a 
name="0432a08" id="0432a08"></a>有性。性必為因。背凡成聖。若爾何故前教定<a 
name="0432a09" id="0432a09"></a>說有無佛性耶。佛性寶性二論自釋。為一闡<a 
name="0432a10" id="0432a10"></a>提謗法罪重。依無量時故作是說。非謂究竟<a 
name="0432a11" id="0432a11"></a>無清淨性。四相想俱絕門。如諸法無行經。解<a 
name="0432a12" id="0432a12"></a>佛種性皆離名離相離見離念。具如彼說。二<a 
name="0432a13" id="0432a13"></a>就教者。佛性論第二卷末云。若一切眾生悉<a 
name="0432a14" id="0432a14"></a>有佛性。何故如來經中說有一分無般涅槃眾<a 
name="0432a15" id="0432a15"></a>生。但如來說法有二種。一了義。二不了義。汝<a 
name="0432a16" id="0432a16"></a>不應執不了義。解云。此是天親菩薩論主良<a 
name="0432a17" id="0432a17"></a>斷可定百篇也。六二乘迴心門者。有說。定性<a 
name="0432a18" id="0432a18"></a>二乘定不迴心向大菩提。如深密經等。有說。<a 
name="0432a19" id="0432a19"></a>一切二乘究竟悉皆得大菩提。如法華等。今<a 
name="0432a20" id="0432a20"></a>會此二說亦有二義。一法。二教。法中前經約<a 
name="0432a21" id="0432a21"></a>就此生定入涅槃。必不迴心故作是說。後經<a 
name="0432a22" id="0432a22"></a>縱入涅槃後必當起趣大菩提。由根有利鈍<a 
name="0432a23" id="0432a23"></a>法有遲疾。如經八萬六萬乃至十千等。此經<a 
name="0432a24" id="0432a24"></a>三昧酒所醉等<span class="note">(云云)</span>。二約教者。或一切二乘皆<a 
name="0432a25" id="0432a25"></a>不迴心。如小乘說。或諸二乘不定性者。未入<a 
name="0432a26" id="0432a26"></a>見道亦有迴心。餘<span class="gaiji">&#x7ADD;<!--gaiji,並,1[立*立],2&#x7ADD;,3--></span>不迴。如大般若及淨名<a 
name="0432a27" id="0432a27"></a>經等。或諸二乘定種性者一切不迴。不定種<a 
name="0432a28" id="0432a28"></a>性縱得羅漢而許迴心。如深密等經。或諸二<a 
name="0432a29" id="0432a29"></a>乘定與不定。一切皆迴。但有入滅不入滅遲<a 
name="0432b01" id="0432b01"></a>疾差別。如法華涅槃楞伽密嚴等說。良由教<a 
name="0432b02" id="0432b02"></a>有淺深前後差別。故以末後方為了教。餘如<a 
name="0432b03" id="0432b03"></a>前說。七行位卷舒門者。然有二義。先位。後行。<a 
name="0432b04" id="0432b04"></a>位中有五句。一舒．二卷．三俱．四泯．五圓。初者<a 
name="0432b05" id="0432b05"></a>謂比證賢聖因果位別。始從十信十解十行十<a 
name="0432b06" id="0432b06"></a>迴向十地階降。從微至著從淺至深。次第相<a 
name="0432b07" id="0432b07"></a>成方至究竟。具如經論說。二卷者。有二義。一<a 
name="0432b08" id="0432b08"></a>依華嚴五位相收。十信滿心即具後四位。餘<a 
name="0432b09" id="0432b09"></a>之四位各攝諸位。以緣起相由故。事隨理融。<a 
name="0432b10" id="0432b10"></a>故廣如彼說。二依此經諸地相即云十地。即<a 
name="0432b11" id="0432b11"></a>為初。初即為八地。乃至無所有。何次。又思益<a 
name="0432b12" id="0432b12"></a>經云。得諸法正性者。不從一地至於一地。不<a 
name="0432b13" id="0432b13"></a>從一地至於一地者。此人不住生死涅槃中。<a 
name="0432b14" id="0432b14"></a>又華嚴說。十地差別如空中鳥跡。解云。此<span class="gaiji">&#x7ADD;<!--gaiji,並,1[立*立],2&#x7ADD;,3--></span><a 
name="0432b15" id="0432b15"></a>就理融事同理。無二故作是說。三俱者以前<a 
name="0432b16" id="0432b16"></a>二說不相離故。即舒常卷即卷恒舒。自在無<a 
name="0432b17" id="0432b17"></a>礙雙融俱現。或本智就實而卷。後智就機而<a 
name="0432b18" id="0432b18"></a>舒。二智寂用無礙動靜雙融故俱現也。四泯<a 
name="0432b19" id="0432b19"></a>者。謂卷舒相奪兩相俱盡。以二智相泯同真<a 
name="0432b20" id="0432b20"></a>一味俱不存也。五圓者。謂前四義不相離故<a 
name="0432b21" id="0432b21"></a>合為一法。無礙俱現。或即位非位。非位即位。<a 
name="0432b22" id="0432b22"></a>卷位即舒。舒位即卷。同一圓明無礙法。餘準<a 
name="0432b23" id="0432b23"></a>可知。二行者亦有五義。一舒。謂十度次第修。<a 
name="0432b24" id="0432b24"></a>二卷。謂一念具萬行。三俱。謂前二義無礙雙<a 
name="0432b25" id="0432b25"></a>現。四泯。謂行契真而俱盡。五圓謂一行具前<a 
name="0432b26" id="0432b26"></a>四。無礙圓明俱現。<span class="gaiji">&#x7ADD;<!--gaiji,並,1[立*立],2&#x7ADD;,3--></span>準可知。八障治無礙門<a 
name="0432b27" id="0432b27"></a>者。亦有五義。一障。二治。三俱。四泯。五圓。初<a 
name="0432b28" id="0432b28"></a>中障有五義。一覆真所知深厚難斷。二虛妄<a 
name="0432c01" id="0432c01"></a>即空體無所有。三俱者具前二義。障義方成。<a 
name="0432c02" id="0432c02"></a>謂若不覆真則是智非障。若不體空則是真<a 
name="0432c03" id="0432c03"></a>非障。是故具此二義障義方立。四泯者。謂體<a 
name="0432c04" id="0432c04"></a>無不空。理無不障。同體相奪則非空非障。五<a 
name="0432c05" id="0432c05"></a>圓者。謂具前四義。合為一障。是則恒障理而<a 
name="0432c06" id="0432c06"></a>理不隱。體常空而理不現。就障空有無二。就<a 
name="0432c07" id="0432c07"></a>理即隱顯無二。障即真非真。理即妄非妄。又<a 
name="0432c08" id="0432c08"></a>即真之妄方能翳真。即妄之真方為妄翳。思<a 
name="0432c09" id="0432c09"></a>之可見。二治者。謂無漏聖智亦有五義。一照．<a 
name="0432c10" id="0432c10"></a>二寂．三俱．四泯．五圓。初者。謂無漏智起照<a 
name="0432c11" id="0432c11"></a>一切法。同一真如證契相應。二寂者。謂此性<a 
name="0432c12" id="0432c12"></a>證智非真契同真性。亦乃內證自體。是故此<a 
name="0432c13" id="0432c13"></a>照未嘗不寂。若不爾者豈可此智唯見諸法<a 
name="0432c14" id="0432c14"></a>同真而智獨非真耶。顯是則由照證真真證<a 
name="0432c15" id="0432c15"></a>亡照。三俱者。謂內真亡照而不礙照。朗然圓<a 
name="0432c16" id="0432c16"></a>照而不礙寂。是故由證故有照。由證故亡照。<a 
name="0432c17" id="0432c17"></a>以無照誰證存照乖證。四泯者。亦由前二義<a 
name="0432c18" id="0432c18"></a>不相離。故互相形奪寂照俱泯。是則就照<a 
name="0432c19" id="0432c19"></a>非照非不照。就寂非寂非不寂。<span class="gaiji">&#x7ADD;<!--gaiji,並,1[立*立],2&#x7ADD;,3--></span>思之可<a 
name="0432c20" id="0432c20"></a>見。五圓者。合前四義為一聖智。圓明具德寂<a 
name="0432c21" id="0432c21"></a>用自在。難可名目。思之可見。三俱者。謂障<a 
name="0432c22" id="0432c22"></a>治相對。無漏智起諸惑種滅。如秤兩頭低昂<a 
name="0432c23" id="0432c23"></a>時等。亦如築即碑碑即築。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>說雖爾若依十<a 
name="0432c24" id="0432c24"></a>地論非初非中後。如是斷惑又不見惑性真。<a 
name="0432c25" id="0432c25"></a>是迷不成斷。若見惑性真惑無不成斷。是故<a 
name="0432c26" id="0432c26"></a>由智照非照。由惑斷非斷方乃為智斷。若不<a 
name="0432c27" id="0432c27"></a>爾者。見有惑可斷。是惑而非智。若見惑性空<a 
name="0432c28" id="0432c28"></a>是智而非惑。是則見有惑之智。此智亦須斷。<a 
name="0432c29" id="0432c29"></a>諸惑之性空。此惑不須斷。經云。若人欲成佛<a 
name="0433a01" id="0433a01"></a>勿壞於貪欲。又云。煩惱即菩提等。此<span class="gaiji">&#x7ADD;<!--gaiji,並,1[立*立],2&#x7ADD;,3--></span>就智<a 
name="0433a02" id="0433a02"></a>見惑性相盡無斷。方為實斷也。四泯五圓準<a 
name="0433a03" id="0433a03"></a>釋可知。九違順自在門者。有四義。一顯．二<a 
name="0433a04" id="0433a04"></a>名．三用．四法。初顯者。善行順理不善違。順<a 
name="0433a05" id="0433a05"></a>相顯可知。二名者。然有二義。一言違意順。謂<a 
name="0433a06" id="0433a06"></a>如云不作五無間不得大菩提。二言順意違。<a 
name="0433a07" id="0433a07"></a>謂如外道修善背於解脫。又如調達五邪法<a 
name="0433a08" id="0433a08"></a>等。三約用者。謂菩薩留惑增修大行。攝論云。<a 
name="0433a09" id="0433a09"></a>諸惑成覺分等。經云。一切眾魔及諸外道皆<a 
name="0433a10" id="0433a10"></a>吾侍也。此則雖惑而順也。有漏善品趣向人<a 
name="0433a11" id="0433a11"></a>天。違出離道。此則雖善而違也。四約法者。諸<a 
name="0433a12" id="0433a12"></a>惑就實無非稱理。如云煩惱即菩提等。善亦<a 
name="0433a13" id="0433a13"></a>準此。善法存相亦有乖真如。住事布施不到<a 
name="0433a14" id="0433a14"></a>彼岸。惑亦準此。思益云。如來或說淨法為垢。<a 
name="0433a15" id="0433a15"></a>惑法為淨。謂貪著淨法為垢。見垢法實性為<a 
name="0433a16" id="0433a16"></a>淨。解云。由前四義。是故或違順相分。或即違<a 
name="0433a17" id="0433a17"></a>常順。即順恒違。或即順非順。即違非違。理恒<a 
name="0433a18" id="0433a18"></a>不離。思之可見。十佛果常住門者。先總。後<a 
name="0433a19" id="0433a19"></a>別。初者或有處說。三身俱常。謂法身凝然報<a 
name="0433a20" id="0433a20"></a>化相續。或有處說。三身俱無常。謂法身離不<a 
name="0433a21" id="0433a21"></a>離報化生滅等。或有處說。法身是常報化無<a 
name="0433a22" id="0433a22"></a>常。或有處說。報亦常。謂修生大智證真同性。<a 
name="0433a23" id="0433a23"></a>亦不思議常。下經具顯。若爾何故唯識等論<a 
name="0433a24" id="0433a24"></a>云。生者必滅。一向記故。修生佛果豈得無有<a 
name="0433a25" id="0433a25"></a>剎那滅耶。解云。此四記就相<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>說。生者必<a 
name="0433a26" id="0433a26"></a>滅是就凡夫分段生死。非約佛果證理功德。<a 
name="0433a27" id="0433a27"></a>何以故。若言佛果修生即令有滅。亦應滅者<a 
name="0433a28" id="0433a28"></a>復生。是分別記。謂有煩惱者生。無者不生。佛<a 
name="0433a29" id="0433a29"></a>果既無煩惱。剎那滅已應更不生。則便斷滅。<a 
name="0433b01" id="0433b01"></a>當知不爾。故知佛地大智內同真性。一味<a 
name="0433b02" id="0433b02"></a>平等機感所須智用無盡。如置鹽水器無不<a 
name="0433b03" id="0433b03"></a>消盡。然其<span class="gaiji">&#x918E;<!--gaiji,,1[酉*咸],2&#x918E;,3--></span>味未曾有失。佛智證真相無不<a 
name="0433b04" id="0433b04"></a>盡。本願應機時未曾失。是故下文佛果大智<a 
name="0433b05" id="0433b05"></a>皆非剎那。乃至廣說。二別顯者。然此修生<a 
name="0433b06" id="0433b06"></a>功德與本性通有四義。一或唯修生以功行<a 
name="0433b07" id="0433b07"></a>不虛故。二或唯本有以無不契真故。三或<a 
name="0433b08" id="0433b08"></a>修生之本有。以法身為了因所顯故。四或<a 
name="0433b09" id="0433b09"></a>本有之修生以無分別智從真如所流故。如<a 
name="0433b10" id="0433b10"></a>金嚴具。亦有四義。一或唯嚴具金無所遺。二<a 
name="0433b11" id="0433b11"></a>或唯真金具無不盡。三金之嚴具以金顯具。<a 
name="0433b12" id="0433b12"></a>明嚴具殊勝。四嚴具之金以具顯金。明調練<a 
name="0433b13" id="0433b13"></a>之金方堪作具。是故於一金莊嚴具四義融<a 
name="0433b14" id="0433b14"></a>通。嚴具無二。隨舉一門無不收盡。佛果理智<a 
name="0433b15" id="0433b15"></a>當知。亦爾。或攝本有以立修生。說為無常。或<a 
name="0433b16" id="0433b16"></a>攝修生以同本有。無二是常。或互全收而不<a 
name="0433b17" id="0433b17"></a>壞二義。亦常亦無常。或形奪而兩亡。二義<a 
name="0433b18" id="0433b18"></a>雙泯。即非常非無常。於一佛果四義圓通。或<a 
name="0433b19" id="0433b19"></a>就理隨說皆得。或就情隨取皆失。佛果正理<a 
name="0433b20" id="0433b20"></a>應如是知。</p><a 
name="0433b21" id="0433b21"></a><p><span class="juanname">入楞伽心玄義一卷<span class="note">(終)</span></span></p>
<hr>【經文資訊】大正藏第 39 冊 No. 1790 入楞伽心玄義<br>【版本記錄】CBETA 電子佛典 Rev. 1.7 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexbe54.html?index=T39n1790" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T39n1790_001 by HTTrack Website Copier/3.x [XR&CO'2008], Mon, 02 Jun 2014 23:21:48 GMT -->
</html>
