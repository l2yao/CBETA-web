<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB422_003 by HTTrack Website Copier/3.x [XR&CO'2008], Tue, 03 Jun 2014 01:01:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga463a-3.gif?utmac=MO-30696269-4&amp;utmn=590740801&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38&amp;utmp=%2Fmobile%2Findex.php%3Findex%3DJ38nB422_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6cf3.html?index=J38nB422_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B422 林我禪師語錄 (4卷)<br/>【清 鑑說　海錱．海茲等編錄（依駒本印）】<br/>第 3 卷</p>
	<a href="indexd9fa.html?index=J38nB422_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B422" sutra_name="林我禪師語錄" sutra_juan="[卷3]">　
<a 
name="0577c01" id="0577c01"></a><p><span class="juanname">林我禪師語錄卷之三</span></p><a 
name="0577c02" id="0577c02"></a><p style="margin-left: 4em"><span class="byline">嗣法門人海金編</span></p><a 
name="0577c03" id="0577c03"></a><p style="text-indent: 0em; margin-left: 0em"><span class="linehead"></span>元宵晚參。眼橫鼻直。無分年去年來。渴飲饑餐。有甚<a 
name="0577c04" id="0577c04"></a>歲新歲舊。陽回沃野。和風搖嫩柳拖金春滿山川。暖<a 
name="0577c05" id="0577c05"></a>日映寒梅吐玉皎光燭月。人人親炙然燈歌詠喧天。<a 
name="0577c06" id="0577c06"></a>處處共宣妙偈。雖然猶未撥動向上一竅在。且解制<a 
name="0577c07" id="0577c07"></a>一句作麼生道。徐行蹋斷流水聲。縱觀寫出飛禽跡。<a 
name="0577c08" id="0577c08"></a>師誕辰眾請小參。驀拈拄杖云。初度重逢今月八。事<a 
name="0577c09" id="0577c09"></a>共瞿曇俱未恰。人天魔外受贓污。可惜揚沙照眼撒。<a 
name="0577c10" id="0577c10"></a>銕佛今朝捉敗渠。假手雲門須打殺。殃及兒孫罪莫<a 
name="0577c11" id="0577c11"></a>逃。沉水年年焚寶鴨。須知生佛盡如然。物我依前渾<a 
name="0577c12" id="0577c12"></a>一法。復卓拄杖云。籌添南嶽萬山松。壽數西湖百億<a 
name="0577c13" id="0577c13"></a>沙。喝一喝。</p><a 
name="0577c14" id="0577c14"></a><p style="text-indent: 0em; margin-left: 0em"><span class="linehead"></span>除夕小參。月盡三冬。歲窮五九。公案現成。戌亥子丑。<a 
name="0577c15" id="0577c15"></a>東村燒錢。西舍奠酒。林下衲僧本無新舊。大眾且道<a 
name="0577c16" id="0577c16"></a>今日事合作麼生。良久云。辭年柳戴千枝翠。迎歲梅<a 
name="0577c17" id="0577c17"></a>簪一樹花。</p><a 
name="0577c18" id="0577c18"></a><p style="text-indent: 0em; margin-left: 0em"><span class="linehead"></span>結制小參。海寶千般先求如意。至理雖明卒難話會。<a 
name="0577c19" id="0577c19"></a>魔佛空花只者便是。鼻直眼橫方稱瞥地。還會麼。卓<a 
name="0577c20" id="0577c20"></a>拄杖云參。</p><a 
name="0577c21" id="0577c21"></a><p style="text-indent: 0em; margin-left: 0em"><span class="linehead"></span>解制小參。舉僧問趙州因緣。者僧辭行業<span class="corr" title='[巳&gt;已]'>已</span>葛藤露<a 
name="0577c22" id="0577c22"></a>布。趙州答話更加引蔓牽枝。撿點將來。俱未勦絕。銕<a 
name="0577c23" id="0577c23"></a>佛則不然。有佛處逢人且說三分話。無佛處未可全<a 
name="0577c24" id="0577c24"></a>拋一片心。待伊云恁麼則不去了也。好與劈面掌云。<a 
name="0577c25" id="0577c25"></a>者是甚麼所在。容你說去說來。何故<span class="gaiji">&#x807B;<!--gaiji,,1[漸/耳],2&#x807B;,3--></span>。行腳若無清<a 
name="0577c26" id="0577c26"></a>白眼。走盡天涯為腳忙。</p><a 
name="0577c27" id="0577c27"></a><p style="text-indent: 0em; margin-left: 0em"><span class="linehead"></span>結制小參。卓拄杖云。衣線下事居然拔萃驚群。鼻祖<a 
name="0577c28" id="0577c28"></a>風規當下一超直入。經行坐臥覷透銕壁銀山。動轉<a 
name="0577c29" id="0577c29"></a>施為卸絕凡情聖解。都緣念念知歸管取塵塵解脫。<a 
name="0577c30" id="0577c30"></a>還委悉麼。復卓拄杖云參。</p><a 
name="0578a01" id="0578a01"></a><p style="text-indent: 0em; margin-left: 0em"><span class="linehead"></span>元宵解制小參繒綵綈結莊嚴國歌管聲喧妙法音<a 
name="0578a02" id="0578a02"></a>人人親炙華光佛家家門對古燃燈還委悉麼若也<a 
name="0578a03" id="0578a03"></a>諦當得出送往迎來無處不是衲僧向上境界結制<a 
name="0578a04" id="0578a04"></a>解制俱皆自己本地風光是即是猶未是者箇時節<a 
name="0578a05" id="0578a05"></a>且聖制周圓一句作麼生道卓拄杖云芒鞋直蹋迢<a 
name="0578a06" id="0578a06"></a>迢路拄杖橫撐處處山。</p><a 
name="0578a07" id="0578a07"></a><p style="text-indent: 0em; margin-left: 0em"><span class="linehead"></span>晚參卓拄杖云時節催霜令逼參禪人須著力聖解<a 
name="0578a08" id="0578a08"></a>凡情當下空管取眉橫與鼻直雖然踏殺渠儂猶未<a 
name="0578a09" id="0578a09"></a>是向上消息且道作麼生是向上消息<span class="gaiji">&#x807B;<!--gaiji,,1[漸/耳],2&#x807B;,3--></span>復卓拄杖<a 
name="0578a10" id="0578a10"></a>云咦。</p><a 
name="0578a11" id="0578a11"></a><p style="text-indent: 0em; margin-left: 0em"><span class="linehead"></span>孝廉曾三省為嚴考首七請小參以拄杖卓一卓云<a 
name="0578a12" id="0578a12"></a>風瀟瀟旛蓋雲飄路迢迢花雨瓊瑤於斯見得娑婆<a 
name="0578a13" id="0578a13"></a>濁世盡屬西方生死迭遷皆成佛事其或未然不免<a 
name="0578a14" id="0578a14"></a>與汝指歸捷徑去也遂顧視左右云欲知上品真消<a 
name="0578a15" id="0578a15"></a>息梅放枝頭遍界香。</p><a 
name="0578a16" id="0578a16"></a><p style="text-indent: 0em; margin-left: 0em"><span class="linehead"></span>孝子王騰龍為顯妣五七請小參柳絮飛天花亂墜<a 
name="0578a17" id="0578a17"></a>沙漠聚地湧金蓮分明公案太煞現成不須四顧躊<a 
name="0578a18" id="0578a18"></a>躕觸目無非淨土還會麼但得身心俱迥脫九品蓮<a 
name="0578a19" id="0578a19"></a>開菡萏香。</p><a 
name="0578a20" id="0578a20"></a><p style="text-indent: 0em; margin-left: 0em"><span class="linehead"></span>孝子李賓為嚴親首七請小參拈拄杖云水流澗聒<a 
name="0578a21" id="0578a21"></a>西方語風韻松歌妙法音拔濟靈魂親切句鳥鳴深<a 
name="0578a22" id="0578a22"></a>對演無生還委悉麼若果委悉天堂佛國本自現成<a 
name="0578a23" id="0578a23"></a>其或未然春山處處花無限盡屬西方不二門。</p><a 
name="0578a24" id="0578a24"></a><p style="text-indent: 0em; margin-left: 0em"><span class="linehead"></span>除夕小參爆竹雷驚吼碧天鑼聲敲唱鼓聲喧城埜<a 
name="0578a25" id="0578a25"></a>觥籌歌飲醉張三李四盡酡顏林下道人渾不顧時<a 
name="0578a26" id="0578a26"></a>節相催又一年和光就裏能迥別竿木逢場作指南<a 
name="0578a27" id="0578a27"></a>大眾今夜年終歲盡又作麼生指南以拂子擊香几<a 
name="0578a28" id="0578a28"></a>云一把柳絲收不得和煙搭在玉闌干。</p><a 
name="0578a29" id="0578a29"></a><p style="text-indent: 0em; margin-left: 0em"><span class="linehead"></span>解夏小參卓拄杖云自恣日霑天月雨初晴山翠色<a 
name="0578a30" id="0578a30"></a>風送荷花香水浴蘋藻潔泥塗濺稻禾行路人顛蹶<a 
name="0578b01" id="0578b01"></a>松嵐驀地來杲日當軒烈諸兄弟須委悉雲散長空<a 
name="0578b02" id="0578b02"></a>光輝佛宇其或未然須放教閒閒地始得。</p><a 
name="0578b03" id="0578b03"></a><p style="text-indent: 0em; margin-left: 0em"><span class="linehead"></span>中秋小參豁開正眼十方迥絕羅籠朗復性天萬派<a 
name="0578b04" id="0578b04"></a>光吞朕蹟喚作智印三昧猶為棄海認漚若也總不<a 
name="0578b05" id="0578b05"></a>與麼亦乃撥波覓水遂召眾云如何得恰好去以拄<a 
name="0578b06" id="0578b06"></a>杖卓禪床云但得琴中趣何勞絃上聲噓一噓。</p><a 
name="0578b07" id="0578b07"></a><p style="text-indent: 0em; margin-left: 0em"><span class="linehead"></span>興善秉拂小參以拄杖卓一卓云古佛與露柱交參<a 
name="0578b08" id="0578b08"></a>新羅共空王鬥額既是家裏人休嫌門外窄若也會<a 
name="0578b09" id="0578b09"></a>得方知鼻直眼橫其或未然不免向第二門頭與眾<a 
name="0578b10" id="0578b10"></a>兄弟打葛藤去也即今鑑上座<span class="corr" title='[巳&gt;已]'>已</span>落第二頭了也試<a 
name="0578b11" id="0578b11"></a>問諸人作麼生救取時二僧出一僧云蒼天蒼天師<a 
name="0578b12" id="0578b12"></a>打云叫屈作麼一僧禮拜歸位師呵呵大笑云信是<a 
name="0578b13" id="0578b13"></a>同坑無異土乃云同坑無異土大蟲原是虎親切問<a 
name="0578b14" id="0578b14"></a>玄沙無端遭惡口喝一喝。</p><a 
name="0578b15" id="0578b15"></a><p style="text-indent: 0em; margin-left: 0em"><span class="linehead"></span>兵糧道劉護法起棺請對靈小參生佛無殊上苑寒<a 
name="0578b16" id="0578b16"></a>梅吐玉聖凡不二金堤細柳含煙臨終消息陸沉水<a 
name="0578b17" id="0578b17"></a>結琉璃契悟菩提是處霜凝寶樹若也會得何勞▆<a 
name="0578b18" id="0578b18"></a>咒重翻其或未然山僧不免葛藤一上惟我中憲大<a 
name="0578b19" id="0578b19"></a>夫劉公官居正直慈愛良多天惜斯文早歸樂土致<a 
name="0578b20" id="0578b20"></a>使寧城士庶悲歎何深孝眷親緣哀悼不<span class="corr" title='[巳&gt;已]'>已</span>今辰特<a 
name="0578b21" id="0578b21"></a>命山僧為公指示還委悉麼銕笛無腔吹夜月蓮臺<a 
name="0578b22" id="0578b22"></a>音韻甚分明。</p><a 
name="0578b23" id="0578b23"></a><p style="margin-left: 2em"><span class="headname">示眾</span></p><a 
name="0578b24" id="0578b24"></a><p style="text-indent: 0em; margin-left: 0em"><span class="linehead"></span>示眾炎暑流光去復忙青絹扇自足風涼侍僧若得<a 
name="0578b25" id="0578b25"></a>犀牛用免使鹽官索倍常大眾且道扇子既破作麼<a 
name="0578b26" id="0578b26"></a>生還我犀牛兒來<span class="gaiji">&#x807B;<!--gaiji,,1[漸/耳],2&#x807B;,3--></span>良久云還有擎頭戴角者麼若<a 
name="0578b27" id="0578b27"></a>無山僧自道去也以扇作此<span class="gaiji">[○@牛]<!--gaiji,,1[○@牛],2,3--></span>相云吽。</p><a 
name="0578b28" id="0578b28"></a><p style="text-indent: 0em; margin-left: 0em"><span class="linehead"></span>示眾熏風甚慶生涼慨柳閣槐亭酬熱債碧沼蕖荷<a 
name="0578b29" id="0578b29"></a>噴客懷陣陣香風相款待翻轉娘生銕面皮一回屈<a 
name="0578b30" id="0578b30"></a>盡深輕快從茲坐斷聖凡情生佛明明無滯礙雖然<a 
name="0578c01" id="0578c01"></a>蹋破祖師關玄沙猶道未徹在喝一喝。</p><a 
name="0578c02" id="0578c02"></a><p style="text-indent: 0em; margin-left: 0em"><span class="linehead"></span>示眾寸陰可惜時不待人急力<span class="corr" title='[巳&gt;己]'>己</span>功勿墮昏散雖則<a 
name="0578c03" id="0578c03"></a>關鍵嚴密直須猛銳精神列祖向上樞機當下冰消<a 
name="0578c04" id="0578c04"></a>霧釋與麼薦得亦任飽足高眠脫或躊躕切莫輕自<a 
name="0578c05" id="0578c05"></a>放過。</p><p style="text-indent: 0em; margin-left: 0em"><span class="linehead"></span>因時示眾　　合火攢柴過日大家共守寂寥<a 
name="0578c06" id="0578c06"></a>誠念此法門凋喪竭力盡在今朝久之四稜著地自<a 
name="0578c07" id="0578c07"></a>然聲價愈高不但天龍護祐頓令魔外潛消大眾魔<a 
name="0578c08" id="0578c08"></a>外潛消則且置秪如天龍護祐一句作麼生道良久<a 
name="0578c09" id="0578c09"></a>云非但我今獨達了恒沙諸佛體皆同。</p><a 
name="0578c10" id="0578c10"></a><p style="text-indent: 0em; margin-left: 0em"><span class="linehead"></span>示眾箇事分明不覆藏風來殿角生微涼幾番透露<a 
name="0578c11" id="0578c11"></a>真消息萬籟砧聲共舉揚真殊絕妙難量喝一喝云<a 
name="0578c12" id="0578c12"></a>若是通方雲水客非思量處好承當。</p><a 
name="0578c13" id="0578c13"></a><p style="margin-left: 2em"><span class="headname">入室</span></p><a 
name="0578c14" id="0578c14"></a><p style="text-indent: 0em; margin-left: 0em"><span class="linehead"></span>問僧舉一不得舉二放過一著落在第二即今山僧<a 
name="0578c15" id="0578c15"></a><span class="corr" title='[巳&gt;已]'>已</span>落第二頭了且道如何救取眾下語不契師云眾<a 
name="0578c16" id="0578c16"></a>既不能救取待山僧自救去也以拄杖一時旋風打<a 
name="0578c17" id="0578c17"></a>散問知客汝作麼生救取客云南無喝囉<span class="gaiji">[口*怛]<!--gaiji,,1[口*怛],2&#x20D92;,3--></span>羅師云<a 
name="0578c18" id="0578c18"></a>是何意旨客禮拜師便打問侍者汝作麼生救取者<a 
name="0578c19" id="0578c19"></a>云放和尚三十棒師云過在甚麼處者云和尚猶嫌<a 
name="0578c20" id="0578c20"></a>少在師亦打。</p><a 
name="0578c21" id="0578c21"></a><p style="text-indent: 0em; margin-left: 0em"><span class="linehead"></span>問僧日月<span class="corr" title='[巳&gt;已]'>已</span>逝衣線下事作麼生道維那云問處分<a 
name="0578c22" id="0578c22"></a>明答處親師云未在知藏云向山前檀越家作一頭<a 
name="0578c23" id="0578c23"></a>水牯牛去也師云猶不識時節在侍者云禮拜和尚<a 
name="0578c24" id="0578c24"></a>師云何不道禮拜甚分明者云穿衣喫飯師云如何<a 
name="0578c25" id="0578c25"></a>是你穿衣喫飯處者便禮拜師云何不道者一拜也<a 
name="0578c26" id="0578c26"></a>少他不得。</p><a 
name="0578c27" id="0578c27"></a><p style="text-indent: 0em; margin-left: 0em"><span class="linehead"></span>問僧古德云恁麼熱向甚麼處躲避古德云鑊湯爐<a 
name="0578c28" id="0578c28"></a>炭裏秪如盡大地是箇鑊湯爐炭汝作麼生躲避知<a 
name="0578c29" id="0578c29"></a>藏云大家在者裏師云恁麼則被炎暑炙殺了也藏<a 
name="0578c30" id="0578c30"></a>云和尚寐語不少師云秪如熱時熱殺闍黎又作麼<a 
name="0579a01" id="0579a01"></a>生藏云總不離這裏師打云釘樁搖櫓漢一僧云人<a 
name="0579a02" id="0579a02"></a>人自有乘涼處師云且道那裏是你乘涼處僧從東<a 
name="0579a03" id="0579a03"></a>過西師云亂走阿師如麻似粟復打出。</p><a 
name="0579a04" id="0579a04"></a><p style="text-indent: 0em; margin-left: 0em"><span class="linehead"></span>問僧結制<span class="corr" title='[巳&gt;已]'>已</span>經一月漿水錢則且置衣線下事作麼<a 
name="0579a05" id="0579a05"></a>生知藏云步步踏著師云不是者箇道理藏云和尚<a 
name="0579a06" id="0579a06"></a>合作麼生師云殷勤未解丁香結放出枝頭自在春<a 
name="0579a07" id="0579a07"></a>藏云某甲則不然師云汝又如何藏云正是學人疑<a 
name="0579a08" id="0579a08"></a>處師云三十棒且待別時來。</p><a 
name="0579a09" id="0579a09"></a><p style="text-indent: 0em; margin-left: 0em"><span class="linehead"></span>問僧蹋著自己識得他人且如何是喝佛罵祖句補<a 
name="0579a10" id="0579a10"></a>菴云者裏放老漢不過師云過在甚麼處菴云和尚<a 
name="0579a11" id="0579a11"></a>猶嫌少在師便打赤頻云佛之一事吾不喜聞師云<a 
name="0579a12" id="0579a12"></a>錯一僧便喝師云好喝秪是不知落處維那云和尚<a 
name="0579a13" id="0579a13"></a>為眾勞心某甲有三十棒權為供養師擲下竹篦大<a 
name="0579a14" id="0579a14"></a>笑歸方丈。</p><a 
name="0579a15" id="0579a15"></a><p style="text-indent: 0em; margin-left: 0em"><span class="linehead"></span>問僧寒來暑往舉世皆知衣線下事是何消息絕非<a 
name="0579a16" id="0579a16"></a>侍者掇退香爐便禮拜師與驀頭一棒云未夢見在<a 
name="0579a17" id="0579a17"></a>知藏云四時無寒暑風送桂花香師云逐塊作麼藏<a 
name="0579a18" id="0579a18"></a>云和尚且莫瞞人好師云今日卻瞞得一箇。</p><a 
name="0579a19" id="0579a19"></a><p style="text-indent: 0em; margin-left: 0em"><span class="linehead"></span>問僧脫得生死方知去住自由且道生死作麼生脫<a 
name="0579a20" id="0579a20"></a>知藏云天暑有涼亭師云恁麼又怎得藏乃問訊直<a 
name="0579a21" id="0579a21"></a>出師云也秪搆得一半。</p><a 
name="0579a22" id="0579a22"></a><p style="margin-left: 2em"><span class="headname">機緣</span></p><a 
name="0579a23" id="0579a23"></a><p style="text-indent: 0em; margin-left: 0em"><span class="linehead"></span>絕非鏡侍者問遍地是艸向甚麼處下手師云向下<a 
name="0579a24" id="0579a24"></a>手不得處下手鏡云二六時中和尚以何受用師云<a 
name="0579a25" id="0579a25"></a>穿衣喫飯任意隨緣鏡云穿衣喫飯莫是否師云切<a 
name="0579a26" id="0579a26"></a>忌頭上安頭鏡禮拜師與驀頭一蹋云一任舉似諸<a 
name="0579a27" id="0579a27"></a>方。</p><a 
name="0579a28" id="0579a28"></a><p style="text-indent: 0em; margin-left: 0em"><span class="linehead"></span>雨次問眾處處皆漏汝等向甚麼處安身立命一僧<a 
name="0579a29" id="0579a29"></a>云某甲不會師云現成公案因甚不會僧禮拜師與<a 
name="0579a30" id="0579a30"></a>一蹋云者裏欠遮蓋在一僧云何不到不漏處去師<a 
name="0579b01" id="0579b01"></a>云且道那裏是不漏處僧云撥開雲霧見青天師云<a 
name="0579b02" id="0579b02"></a>費力作麼僧無語師便掌。</p><a 
name="0579b03" id="0579b03"></a><p style="text-indent: 0em; margin-left: 0em"><span class="linehead"></span>坐次僧拈起一段木問某甲將向火去師云歡喜布<a 
name="0579b04" id="0579b04"></a>施僧云某甲奪境不奪人師云忽被人境兩俱奪時<a 
name="0579b05" id="0579b05"></a>如何師云放下著師云恐汝不肯恁麼僧禮拜師呵<a 
name="0579b06" id="0579b06"></a>呵大笑云火又不得向了。</p><a 
name="0579b07" id="0579b07"></a><p style="text-indent: 0em; margin-left: 0em"><span class="linehead"></span>經行次師云經行不踏堂前地汝等經行向甚麼處<a 
name="0579b08" id="0579b08"></a>下腳維那云觸著磕著師云恁麼又怎得那無語師<a 
name="0579b09" id="0579b09"></a>代云打麵還他州土麥唱歌須是帝鄉人眾禮拜師<a 
name="0579b10" id="0579b10"></a>云腳跟下各自薦取。</p><a 
name="0579b11" id="0579b11"></a><p style="text-indent: 0em; margin-left: 0em"><span class="linehead"></span>僧參師云從那裏來僧云海上師云曾見觀音大士<a 
name="0579b12" id="0579b12"></a>麼僧擬議師搖手云汝未曾親到僧禮拜師喝云錯<a 
name="0579b13" id="0579b13"></a>過也不知。</p><a 
name="0579b14" id="0579b14"></a><p style="text-indent: 0em; margin-left: 0em"><span class="linehead"></span>師與同魯孚徐文學坐次孚指梅云岸柳未逢春因<a 
name="0579b15" id="0579b15"></a>甚梅花先發笑師云私通車馬孚<span class="corr" title='[歛&gt;斂]'>斂</span>衽正齋時孚又<a 
name="0579b16" id="0579b16"></a>問如何是妙法師云俟齋畢即向居士道孚云妙妙<a 
name="0579b17" id="0579b17"></a>師搖手云不是不是孚云和尚尊意若何師云生米<a 
name="0579b18" id="0579b18"></a>做成熟飯孚悚然禮謝師按孚頭孚云作麼作麼師<a 
name="0579b19" id="0579b19"></a>云居士平地喫交山僧特特扶起。</p><a 
name="0579b20" id="0579b20"></a><p style="text-indent: 0em; margin-left: 0em"><span class="linehead"></span>僧參師問從那裏來僧云咸陽師云住何處僧云居<a 
name="0579b21" id="0579b21"></a>一小堂師云小堂長老大似佛且道上座與佛相去<a 
name="0579b22" id="0579b22"></a>幾許僧云殿後寶塔十三層師云恁麼太小生僧云<a 
name="0579b23" id="0579b23"></a>和尚高著眼師云你的<span class="gaiji">&#x807B;<!--gaiji,,1[漸/耳],2&#x807B;,3--></span>僧無語師打云瞎漢。</p><a 
name="0579b24" id="0579b24"></a><p style="text-indent: 0em; margin-left: 0em"><span class="linehead"></span>僧參知客云此是朝宗師特來親近和尚師云且道<a 
name="0579b25" id="0579b25"></a>五家宗旨你朝那一宗僧云某甲不知師云原來原<a 
name="0579b26" id="0579b26"></a>來問第二位試道看僧云某亦不知師云信知同坑<a 
name="0579b27" id="0579b27"></a>無異土一齊打出。</p><a 
name="0579b28" id="0579b28"></a><p style="text-indent: 0em; margin-left: 0em"><span class="linehead"></span>僧參師云從那裏來僧云從東來師云向甚處去僧<a 
name="0579b29" id="0579b29"></a>云特特到者裏師云者裏是甚麼所在僧云法王寶<a 
name="0579b30" id="0579b30"></a>座師云放汝三十棒僧無語師直打出。</p><a 
name="0579c01" id="0579c01"></a><p style="text-indent: 0em; margin-left: 0em"><span class="linehead"></span>僧參師云那裏來僧云蜀中師云到此何幹僧云特<a 
name="0579c02" id="0579c02"></a>來參見和尚師云見後如何僧云見過了也師云未<a 
name="0579c03" id="0579c03"></a>入門時好與三十棒僧云且莫草草師便打。</p><a 
name="0579c04" id="0579c04"></a><p style="text-indent: 0em; margin-left: 0em"><span class="linehead"></span>僧問如何是文塔境師云疊聳嵯峨張錦繡進云如<a 
name="0579c05" id="0579c05"></a>何是境中人師云齒落相談字不真進云佛未出世<a 
name="0579c06" id="0579c06"></a>祖未西來禪道佛法在甚麼處師云腳跟下好與三<a 
name="0579c07" id="0579c07"></a>十棒進云出世後又作麼生師打云切忌沙裏覓油<a 
name="0579c08" id="0579c08"></a>維那入方丈師云衣線下事作麼生那云饑餐渴飲<a 
name="0579c09" id="0579c09"></a>覿面相呈師云秪如寒時寒殺闍黎又作麼生那云<a 
name="0579c10" id="0579c10"></a>依前觸著磕著師云是即是要且淨瓶峰未肯點首<a 
name="0579c11" id="0579c11"></a>在那便作禮師云歸堂參取去。</p><a 
name="0579c12" id="0579c12"></a><p style="text-indent: 0em; margin-left: 0em"><span class="linehead"></span>問新到那裏來僧云風穴師云幾時離彼僧云去冬<a 
name="0579c13" id="0579c13"></a>師云近居何所僧云觀音山師云曾見觀音面目麼<a 
name="0579c14" id="0579c14"></a>僧云窗子面面相對師云恁麼太遠生僧擬議師云<a 
name="0579c15" id="0579c15"></a>喫茶去。</p><a 
name="0579c16" id="0579c16"></a><p style="text-indent: 0em; margin-left: 0em"><span class="linehead"></span>僧參師云甚麼號僧云如愚師云恁麼又怎到得者<a 
name="0579c17" id="0579c17"></a>裏僧云某實不知師云汝但終日如愚好僧禮謝踊<a 
name="0579c18" id="0579c18"></a>躍而出。</p><a 
name="0579c19" id="0579c19"></a><p style="text-indent: 0em; margin-left: 0em"><span class="linehead"></span>僧問古德如何是祖師西來意古德云屋北鹿獨宿<a 
name="0579c20" id="0579c20"></a>是何意旨師云儱俑不少僧云和尚尊意如何師云<a 
name="0579c21" id="0579c21"></a>谿西雞齊啼僧禮拜。</p><a 
name="0579c22" id="0579c22"></a><p style="margin-left: 2em"><span class="headname">拈頌</span></p><a 
name="0579c23" id="0579c23"></a><p style="text-indent: 0em; margin-left: 0em"><span class="linehead"></span>舉世尊因文殊至諸佛集處值諸佛各還本處惟有<a 
name="0579c24" id="0579c24"></a>一女人近於佛坐而入三昧時文殊白佛云何此女<a 
name="0579c25" id="0579c25"></a>人得近佛而我不得佛告文殊汝但覺此女問之殊<a 
name="0579c26" id="0579c26"></a>繞女三匝鳴指一下乃托至梵天盡其神力而不能<a 
name="0579c27" id="0579c27"></a>出世尊曰假使百千文殊亦出此女子定不得下方<a 
name="0579c28" id="0579c28"></a>過四十二恒沙國土有罔明菩薩能出此女子定須<a 
name="0579c29" id="0579c29"></a>臾罔明大士從地湧出作禮世尊世尊敕罔明出罔<a 
name="0579c30" id="0579c30"></a>明至女子前鳴指一下女子於是從定而出。</p><a 
name="0580a01" id="0580a01"></a><p style="text-indent: 0em; margin-left: 1em"><span class="linehead"></span>拈云文殊如蟲禦木罔明偶爾成文老瞿曇不諳<a 
name="0580a02" id="0580a02"></a>時宜露柱一場冷笑。</p><a 
name="0580a03" id="0580a03"></a><p style="text-indent: 0em; margin-left: 1em"><span class="linehead"></span>頌云碧潭深處有潛蛟水國波濤逆順潮忽地風<a 
name="0580a04" id="0580a04"></a>雲時慶際飛翻雷電出重霄。</p><a 
name="0580a05" id="0580a05"></a><p style="text-indent: 0em; margin-left: 0em"><span class="linehead"></span>舉馬祖因僧問離四句絕百非請師直指西來意祖<a 
name="0580a06" id="0580a06"></a>云我今日勞倦不能為汝說問取智藏去。</p><a 
name="0580a07" id="0580a07"></a><p style="text-indent: 0em; margin-left: 1em"><span class="linehead"></span>拈云問處自揭家私答時鉤橋搭索正眼看來都<a 
name="0580a08" id="0580a08"></a>盧鼓粥飯氣設有問興善離四句絕百非請師直<a 
name="0580a09" id="0580a09"></a>指西來意乃鼓掌呵呵大笑云孟八郎漢爛泥裏<a 
name="0580a10" id="0580a10"></a>有刺。</p><a 
name="0580a11" id="0580a11"></a><p style="text-indent: 0em; margin-left: 1em"><span class="linehead"></span>頌云宰相深居禁約嚴等閒誰共語喃喃分明一<a 
name="0580a12" id="0580a12"></a>片梅梢月錯當尋常畫譜看。</p><a 
name="0580a13" id="0580a13"></a><p style="text-indent: 0em; margin-left: 0em"><span class="linehead"></span>舉南陽忠國師一日喚侍者者應諾如是三召三應<a 
name="0580a14" id="0580a14"></a>師云將謂吾辜負汝卻是汝辜負吾。</p><a 
name="0580a15" id="0580a15"></a><p style="text-indent: 0em; margin-left: 1em"><span class="linehead"></span>拈云國師三喚掬水月在手侍者三應弄花香滿<a 
name="0580a16" id="0580a16"></a>衣且道負汝負吾一句又作麼生咄直解靈龜拽<a 
name="0580a17" id="0580a17"></a>尾不解獅子返擲。</p><a 
name="0580a18" id="0580a18"></a><p style="text-indent: 0em; margin-left: 1em"><span class="linehead"></span>頌云灰飛律管報春枝可惜幽巖花發遲枯木無<a 
name="0580a19" id="0580a19"></a>由成底事至今斜挂綠苔衣。</p><a 
name="0580a20" id="0580a20"></a><p style="text-indent: 0em; margin-left: 0em"><span class="linehead"></span>舉鹽官禪師一日喚侍者與我將犀牛扇子來者云<a 
name="0580a21" id="0580a21"></a>扇子破也官云扇子既破還我犀牛兒來。</p><a 
name="0580a22" id="0580a22"></a><p style="text-indent: 0em; margin-left: 1em"><span class="linehead"></span>拈云可惜侍者一頭牛兒天然馴熟卻被鹽官無<a 
name="0580a23" id="0580a23"></a>故妄加鞭撲直至如今東拋西擲涉水登山。</p><a 
name="0580a24" id="0580a24"></a><p style="text-indent: 0em; margin-left: 1em"><span class="linehead"></span>頌云頻敲破扇喚牛兒潦倒和沙弄水泥不是當<a 
name="0580a25" id="0580a25"></a>行休更覓纔登竹徑染雲衣。</p><a 
name="0580a26" id="0580a26"></a><p style="text-indent: 0em; margin-left: 0em"><span class="linehead"></span>舉韓文公參大巔和尚問春秋多少巔提起念珠云<a 
name="0580a27" id="0580a27"></a>會麼曰不會巔云晝夜一百八公不契次日再來至<a 
name="0580a28" id="0580a28"></a>門首見首座舉前話問意旨如何座扣齒三下及見<a 
name="0580a29" id="0580a29"></a>巔理前話問巔亦扣齒三下公曰原來佛法無兩般<a 
name="0580a30" id="0580a30"></a>巔云是何道理公曰適來問首座亦如是對巔召首<a 
name="0580b01" id="0580b01"></a>座問云是汝如是對否座云是巔便打趁出院。</p><a 
name="0580b02" id="0580b02"></a><p style="text-indent: 0em; margin-left: 1em"><span class="linehead"></span>拈云大巔只知自<span class="corr" title='[已&gt;己]'>己</span>手長不識他人袖短若非首<a 
name="0580b03" id="0580b03"></a>座盡力補綴幾被俗漢捉襟見肘。</p><a 
name="0580b04" id="0580b04"></a><p style="text-indent: 0em; margin-left: 1em"><span class="linehead"></span>頌云遮莫機關也甚奇一條拄杖兩人畀作家雖<a 
name="0580b05" id="0580b05"></a>解彌天問大底春秋總不知。</p><a 
name="0580b06" id="0580b06"></a><p style="text-indent: 0em; margin-left: 0em"><span class="linehead"></span>舉郭侍者問德山從上諸佛向甚麼處去也山云作<a 
name="0580b07" id="0580b07"></a>麼作麼郭云敕點飛龍馬跛鱉出頭來山便休去次<a 
name="0580b08" id="0580b08"></a>日山浴出郭過茶與山山撫郭背一下云昨日公案<a 
name="0580b09" id="0580b09"></a><span class="gaiji">&#x807B;<!--gaiji,,1[漸/耳],2&#x807B;,3--></span>郭云者老漢今日方始瞥地山又休去。</p><a 
name="0580b10" id="0580b10"></a><p style="text-indent: 0em; margin-left: 1em"><span class="linehead"></span>拈云侍者披雪尋水德山就煙覓火仔細撿點將<a 
name="0580b11" id="0580b11"></a>來正是水居冬旺秖如兩次休去又作麼生喝一<a 
name="0580b12" id="0580b12"></a>喝云鉤頭有餌。</p><a 
name="0580b13" id="0580b13"></a><p style="text-indent: 0em; margin-left: 1em"><span class="linehead"></span>頌云時節相催事偶然扶疏花卉鬥芳妍和風帶<a 
name="0580b14" id="0580b14"></a>露搖蝴蝶雖巧丹青畫不全。</p><a 
name="0580b15" id="0580b15"></a><p style="text-indent: 0em; margin-left: 0em"><span class="linehead"></span>舉僧問五祖一大藏教是箇切腳未審切箇甚麼字<a 
name="0580b16" id="0580b16"></a>祖云缽羅孃。</p><a 
name="0580b17" id="0580b17"></a><p style="text-indent: 0em; margin-left: 1em"><span class="linehead"></span>拈云者僧切腳依稀五祖還字彷彿卻將雙聲疊<a 
name="0580b18" id="0580b18"></a>韻切作正臼之門興善則不然若問一大藏教是<a 
name="0580b19" id="0580b19"></a>箇切腳未審切箇甚麼字便劈面便掌何故如此<a 
name="0580b20" id="0580b20"></a>不見道刪繁補隙重甄正凡字難推向此窮。</p><a 
name="0580b21" id="0580b21"></a><p style="text-indent: 0em; margin-left: 1em"><span class="linehead"></span>頌云五音雖別四聲同萬古長安一樣風斟酌背<a 
name="0580b22" id="0580b22"></a>篇尋不見彩船定在月明中。</p><a 
name="0580b23" id="0580b23"></a><p style="text-indent: 0em; margin-left: 0em"><span class="linehead"></span>舉大覺到臨濟濟舉起拂子覺敷坐具濟擲下拂子<a 
name="0580b24" id="0580b24"></a>覺收起坐具參堂去眾僧曰此僧莫是和尚親不禮<a 
name="0580b25" id="0580b25"></a>拜又不喫棒濟聞令喚覺覺至濟曰大眾道汝不禮<a 
name="0580b26" id="0580b26"></a>拜又不喫棒莫不是長老親故覺乃珍重下去。</p><a 
name="0580b27" id="0580b27"></a><p style="text-indent: 0em; margin-left: 1em"><span class="linehead"></span>拈云臨濟問罪依贓大覺據款結案二大老雖則<a 
name="0580b28" id="0580b28"></a>玉轉珠回未免一場漏逗因甚如此不見道覓火<a 
name="0580b29" id="0580b29"></a>和煙得擔泉帶月歸。</p><a 
name="0580b30" id="0580b30"></a><p style="text-indent: 0em; margin-left: 1em"><span class="linehead"></span>頌云蒼梧黃葉墜階頭霜冷頻催客路秋幾度金<a 
name="0580c01" id="0580c01"></a>風生萬籟山悠悠處水悠悠。</p><a 
name="0580c02" id="0580c02"></a><p style="text-indent: 0em; margin-left: 0em"><span class="linehead"></span>舉趙州到寶壽壽在禪床背面坐州展坐具禮拜壽<a 
name="0580c03" id="0580c03"></a>起入方丈州牧坐具而出。</p><a 
name="0580c04" id="0580c04"></a><p style="text-indent: 0em; margin-left: 1em"><span class="linehead"></span>拈云二老雖則競渡同舟彼此猶欠一著子在且<a 
name="0580c05" id="0580c05"></a>道是那一著子具眼者試定當看。</p><a 
name="0580c06" id="0580c06"></a><p style="text-indent: 0em; margin-left: 1em"><span class="linehead"></span>頌云覿面拈來向上機箭鋒相著始全提雪前翠<a 
name="0580c07" id="0580c07"></a>柏張青蓋雨後春山洗綠衣。</p><a 
name="0580c08" id="0580c08"></a><p style="text-indent: 0em; margin-left: 0em"><span class="linehead"></span>舉芭蕉示眾云你有拄杖子我與你拄杖子你無拄<a 
name="0580c09" id="0580c09"></a>杖子我奪卻你拄杖子。</p><a 
name="0580c10" id="0580c10"></a><p style="text-indent: 0em; margin-left: 1em"><span class="linehead"></span>拈云多處添些子少處減些子你有拄杖子我與<a 
name="0580c11" id="0580c11"></a>你拄杖子掉棒打月你無拄杖子我奪卻你拄杖<a 
name="0580c12" id="0580c12"></a>子平地喫交然雖如是且作麼生是你拄杖子喝<a 
name="0580c13" id="0580c13"></a>一喝云塗毒鼓邊休側耳太阿鋒下莫抬頭。</p><a 
name="0580c14" id="0580c14"></a><p style="text-indent: 0em; margin-left: 1em"><span class="linehead"></span>頌云宿鳥梳翎兔落毛蛇騰雲漢雉疲勞木人拈<a 
name="0580c15" id="0580c15"></a>出芭蕉棒駭殺虛空上九霄。</p><a 
name="0580c16" id="0580c16"></a><p style="text-indent: 0em; margin-left: 0em"><span class="linehead"></span>舉興善惟寬禪師因僧問道在何處寬曰秪在目前<a 
name="0580c17" id="0580c17"></a>僧曰我何不見寬曰汝有我故所以不見僧曰我有<a 
name="0580c18" id="0580c18"></a>我故即不見和尚還見否寬曰有汝有我展轉不見<a 
name="0580c19" id="0580c19"></a>僧曰無汝無我還見否寬曰無汝無我阿誰求見。</p><a 
name="0580c20" id="0580c20"></a><p style="text-indent: 0em; margin-left: 1em"><span class="linehead"></span>拈云者僧問處大似掘地討天寬老提持猶欠本<a 
name="0580c21" id="0580c21"></a>分艸料若有問鑑上座道在何處好與劈脊便棒<a 
name="0580c22" id="0580c22"></a>何故如此不見道火中驗玉鎚下驗金。</p><a 
name="0580c23" id="0580c23"></a><p style="text-indent: 0em; margin-left: 1em"><span class="linehead"></span>頌云目前殊不隔毫端彼我分疏路轉懸任運騰<a 
name="0580c24" id="0580c24"></a>騰星月朗篩光夜浸斗牛寒。</p><a 
name="0580c25" id="0580c25"></a><p style="margin-left: 2em"><span class="headname">頌古</span></p><a 
name="0580c26" id="0580c26"></a><p style="margin-left: 3em"><span class="headname">德山托缽</span></p><a 
name="0580c27" id="0580c27"></a><p><span class="lg">明修棧道稱殊絕暗渡陳倉事轉奇蜀水三巴今古<a 
name="0580c28" id="0580c28"></a>秀劍門四顧彩雲低</span></p><a 
name="0580c29" id="0580c29"></a><p style="margin-left: 3em"><span class="headname">趙州文遠鬥劣不鬥勝輸卻胡餅</span></p><a 
name="0580c30" id="0580c30"></a><p><span class="lg">忙裏偷閒坐片時每常胡餅供師資一籌輪卻全將<a 
name="0581a01" id="0581a01"></a>去驢糞飛蟲攘竹籬</span></p><a 
name="0581a02" id="0581a02"></a><p style="margin-left: 2em"><span class="headname">聯芳偈</span></p><a 
name="0581a03" id="0581a03"></a><p style="margin-left: 3em"><span class="headname">什邡愚參海金西堂</span></p><a 
name="0581a04" id="0581a04"></a><p><span class="lg">淬利吹毛出匣遲龍光射斗許誰知付兒持去開荊<a 
name="0581a05" id="0581a05"></a>莽殺活臨機任汝施</span></p><a 
name="0581a06" id="0581a06"></a><p style="margin-left: 3em"><span class="headname">朔方雪林海茲知藏</span></p><a 
name="0581a07" id="0581a07"></a><p><span class="lg">參學功成隱市廛凡情聖解<span class="corr" title='[巳&gt;已]'>已</span>掀翻殺活權衡今付<a 
name="0581a08" id="0581a08"></a>汝祖道中興爾正傳</span></p><a 
name="0581a09" id="0581a09"></a><p style="margin-left: 3em"><span class="headname">西夏寧光海潤書記</span></p><a 
name="0581a10" id="0581a10"></a><p><span class="lg">生平一味學枯禪居處何妨是家山長愛蒲團今坐<a 
name="0581a11" id="0581a11"></a>破好將利害示人天</span></p><a 
name="0581a12" id="0581a12"></a><p style="margin-left: 3em"><span class="headname">秦中秋善行臨維那</span></p><a 
name="0581a13" id="0581a13"></a><p><span class="lg">行腳歸來隱賀蘭林泉事事苦盤桓逢龍遇虎全威<a 
name="0581a14" id="0581a14"></a>力飲啄而今且任緣</span></p><a 
name="0581a15" id="0581a15"></a><p style="margin-left: 2em"><span class="headname">題贊</span></p><a 
name="0581a16" id="0581a16"></a><p style="margin-left: 3em"><span class="headname">過海羅漢</span></p><a 
name="0581a17" id="0581a17"></a><p><span class="lg">隨機星渡瀛渤舉措電鞭雲龍面赤不如語直拏空<a 
name="0581a18" id="0581a18"></a>自合行空揮拂光騰珠蜂解鬥金錫生風有時剖腹<a 
name="0581a19" id="0581a19"></a>見佛有時垂手魔宮缽應四天下供戒譚三聚宗風<a 
name="0581a20" id="0581a20"></a>佐助瞿曇法化曷啻揚塵順風呵呵十六高流最異<a 
name="0581a21" id="0581a21"></a>常欲贊無言語更長</span></p><a 
name="0581a22" id="0581a22"></a><p style="margin-left: 3em"><span class="headname">達磨初祖</span></p><a 
name="0581a23" id="0581a23"></a><p><span class="lg">折蘆渡江得過便過斷臂安心將錯就錯咄九年太<a 
name="0581a24" id="0581a24"></a>煞惹冤讎萬古兒孫罵不休</span></p><a 
name="0581a25" id="0581a25"></a><p style="margin-left: 3em"><span class="headname">天童密祖贊</span></p><a 
name="0581a26" id="0581a26"></a><p><span class="lg">若箇老賊偷心不歇有識寶者贈乾矢橛有問法者<a 
name="0581a27" id="0581a27"></a>麤拳亂揳謂是臨濟兒孫卻也刀刀見血江漢橫舒<a 
name="0581a28" id="0581a28"></a>毒手壯哉惡聲不絕咄天上人間禍害深直緣種是<a 
name="0581a29" id="0581a29"></a>白拈賊</span></p><a 
name="0581a30" id="0581a30"></a><p style="margin-left: 3em"><span class="headname">雙桂破師翁贊</span></p><a 
name="0581b01" id="0581b01"></a><p><span class="lg">從來不立纖毫更有何法可說若問西來密旨驀拈<a 
name="0581b02" id="0581b02"></a>拄杖亂揳任是佛祖到來斷案直此一橛聲名響震<a 
name="0581b03" id="0581b03"></a>寰中德行高明日月顛酒醉佛樓頭一任豐干饒舌<a 
name="0581b04" id="0581b04"></a>咄人間縱有巨靈手難擒者箇白拈賊</span></p><a 
name="0581b05" id="0581b05"></a><p style="margin-left: 3em"><span class="headname">興善易老人贊</span></p><a 
name="0581b06" id="0581b06"></a><p><span class="lg">形貌氈氈毿毿舉措磊磊落落慣好喝佛罵祖毀贊<a 
name="0581b07" id="0581b07"></a>無能繫縛四來龍象雲臻直將本分拈掇呵呵似者<a 
name="0581b08" id="0581b08"></a>般難狀難名孰與儔雖巧王維畫未周不肖悔前三<a 
name="0581b09" id="0581b09"></a>拜錯至今冤恨卒難休</span></p><a 
name="0581b10" id="0581b10"></a><p style="margin-left: 3em"><span class="headname">風穴雲和尚贊</span></p><a 
name="0581b11" id="0581b11"></a><p><span class="lg">踞定風穴山中有時長安市上一生眼空諸方濟北<a 
name="0581b12" id="0581b12"></a>咸遵榜樣佛祖齊列下風麤硬一條拄杖直饒臨濟<a 
name="0581b13" id="0581b13"></a>到來未免盲<span class="corr" title='[[木*叻]&gt;叻]'>叻</span>瞎棒咄伊是阿誰川藞苴川藞苴天<a 
name="0581b14" id="0581b14"></a>下惡風君莫讓</span></p><a 
name="0581b15" id="0581b15"></a><p style="margin-left: 3em"><span class="headname">蓬菴都寺請</span></p><a 
name="0581b16" id="0581b16"></a><p><span class="lg">阿儂不會佛法卻也現成麤糙一生喝佛罵祖英敏<a 
name="0581b17" id="0581b17"></a>遭他籠罩問話將欲伸言白棒驀頭直<span class="gaiji">[打-丁+造]<!--gaiji,,1[打-丁+造],2,3--></span>頓合海宴<a 
name="0581b18" id="0581b18"></a>河清一任鳶飛魚躍藞苴種艸恁麼來禍害聲名天<a 
name="0581b19" id="0581b19"></a>下到</span></p><a 
name="0581b20" id="0581b20"></a><p style="margin-left: 3em"><span class="headname">佛眼侍者請</span></p><a 
name="0581b21" id="0581b21"></a><p><span class="lg">者漢生平莽鹵逢人快響口鼓不會打艸驚蛇慣好<a 
name="0581b22" id="0581b22"></a>喝佛罵祖無端瞎棒橫施佛魔俱遭酸楚饒伊四海<a 
name="0581b23" id="0581b23"></a>英靈直教水消瓦腐阿呵呵托來紙上怪形蹤惡風<a 
name="0581b24" id="0581b24"></a>滿地無能阻咄</span></p>
<hr>【經文資訊】嘉興藏第 38 冊 No. B422 林我禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf593.html?index=J38nB422" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB422_003 by HTTrack Website Copier/3.x [XR&CO'2008], Tue, 03 Jun 2014 01:01:32 GMT -->
</html>
