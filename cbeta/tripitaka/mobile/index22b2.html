<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB231_001 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4f0a-2.gif?utmac=MO-30696269-4&amp;utmn=1665118036&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB231_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第29冊<br/>No.B231 天王水鑑海和尚五會錄 (6卷)<br/>【清 慧海說　原澂等編】<br/>第 1 卷</p>
	<a href="indexb8cc.html?index=J29nB231_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B231" sutra_name="天王水鑑海和尚五會錄" sutra_juan="[卷1]">　
<a 
name="0285a01" id="0285a01"></a><div class="xu"><div class="xu"><p style="margin-left: 3em"><span class="headname">荊州天王水鑑海和尚五會錄序</span></p><a 
name="0285a02" id="0285a02"></a><p style="text-indent: 0em; margin-left: 0em"><span class="linehead"></span>余常謂聖賢危微之旨必待人而後傳故我儒之有<a 
name="0285a03" id="0285a03"></a>薪傳猶釋氏之有統嗣也聖賢危微之傳必升堂而<a 
name="0285a04" id="0285a04"></a>後入室我儒之有洙泗猶釋氏之有祖庭衣缽也聖<a 
name="0285a05" id="0285a05"></a>賢之道非其人不傳釋氏之宗亦非其人不嗣聖賢<a 
name="0285a06" id="0285a06"></a>之脈必由洙泗而溯其源釋氏之傳亦必由祖庭衣<a 
name="0285a07" id="0285a07"></a>缽而正其統使其間無六經諸史以正其歸則聖賢<a 
name="0285a08" id="0285a08"></a>之道不明無經典語錄以闡其教則佛氏之學不著<a 
name="0285a09" id="0285a09"></a>甚矣語言文字之功為大且重也粵稽釋氏臨濟自<a 
name="0285a10" id="0285a10"></a>西來後數千年間或顯或晦不絕如縷至密老人中<a 
name="0285a11" id="0285a11"></a>興天童而其教始盛天童傳徑山徑山傳棲賢棲賢<a 
name="0285a12" id="0285a12"></a>傳天王天王水鑑大和尚者即今真州地藏寺之開<a 
name="0285a13" id="0285a13"></a>山禪祖也師自荷法後即以闡揚先教為己任因念<a 
name="0285a14" id="0285a14"></a>荊南天王祖庭湮滅無聞天童常遣人求其址而未<a 
name="0285a15" id="0285a15"></a>得繼而徑山承先人意作嚴統一書嚴統者嚴考其<a 
name="0285a16" id="0285a16"></a>統嗣歸於嫡派以正其祖庭也師承兩老人意單瓢<a 
name="0285a17" id="0285a17"></a>隻履奮然至荊求天王故址而昔日梵宮貝殿悉化<a 
name="0285a18" id="0285a18"></a>為狐窟兔藪暫寓鐵佛寺不旬日荊人慕師教咸來<a 
name="0285a19" id="0285a19"></a>瞻禮遂開席焉未幾得天王故址師大喜親為刈榛<a 
name="0285a20" id="0285a20"></a>莽除荒穢庀材鳩工計日而就使千百年湮滅之祖<a 
name="0285a21" id="0285a21"></a>庭一旦煥然復出遂移錫於天王寺是為天王中興<a 
name="0285a22" id="0285a22"></a>云居數載師復念曰天王與黃龍俱為臨濟祖庭也<a 
name="0285a23" id="0285a23"></a>何可開天王而舍黃龍乎復移錫鄂州更闢黃龍甫<a 
name="0285a24" id="0285a24"></a>畢赴漢陽棲賢之席居未幾又受儀真地藏請師至<a 
name="0285a25" id="0285a25"></a>地藏而儀人之慕風皈依捐貲修刱者亦如天王故<a 
name="0285a26" id="0285a26"></a>事其教復大振嗚呼師真可謂有功於祖庭者哉二<a 
name="0285a27" id="0285a27"></a>十年來歷吳入楚五開叢席其間一刱天王兩興黃<a 
name="0285a28" id="0285a28"></a>龍地藏住錫之處靡不踊躍輻輳而又能在在皆有<a 
name="0285a29" id="0285a29"></a>語錄以行於世茲門人更復將師五處所刻之錄刪<a 
name="0285a30" id="0285a30"></a>繁訂略共為一帙名曰五會錄梓以傳世問序於余<a 
name="0285b01" id="0285b01"></a>余覽之喟然曰嗟乎余何知敢漫然序哉既自思曰<a 
name="0285b02" id="0285b02"></a>不知語錄之奧義而師之行履可知也師之語言文<a 
name="0285b03" id="0285b03"></a>字可知也因為焚香拜讀覺洋洋纚纚如日月之周<a 
name="0285b04" id="0285b04"></a>天而無時息也如江湖之朝宗而必歸於海也又如<a 
name="0285b05" id="0285b05"></a>然犀剸艸而幽隱畢出葛藤斬盡也非師之文不足<a 
name="0285b06" id="0285b06"></a>以發明佛氏之教非師之行不足以中興祖庭之遺<a 
name="0285b07" id="0285b07"></a>然則師真可謂有功於祖庭者哉嗚呼余因是而增<a 
name="0285b08" id="0285b08"></a>慨焉亦安得我儒者如師之承先啟後而使聖賢危<a 
name="0285b09" id="0285b09"></a>微之旨復顯今日也嗚呼是真可慨也夫。</p><a 
name="0285b10" id="0285b10"></a><p style="text-indent: 0em; margin-left: 0em"><span class="linehead"></span>康熙壬子十月望日徐行檗菴氏拜撰</p></div><a 
name="0285b11" id="0285b11"></a><div class="xu"><p style="margin-left: 3em"><span class="headname">荊州天王水鑑海和尚語錄序</span></p><a 
name="0285b12" id="0285b12"></a><p style="text-indent: 0em; margin-left: 0em"><span class="linehead"></span>劉經臣明道篇曰世尊拈華而玅心傳於迦葉達磨<a 
name="0285b13" id="0285b13"></a>面壁而宗旨付於神光六葉既敷千華競秀分宗別<a 
name="0285b14" id="0285b14"></a>派各有門庭荊南天王禪師自貞元元和間振鈴鶴<a 
name="0285b15" id="0285b15"></a>澤卓錫荊湖於時蔭法雲而曜慧日靡不出火宅而<a 
name="0285b16" id="0285b16"></a>濯清涼迄今智炬雖微宗風不墜余以鞅掌之塵墮<a 
name="0285b17" id="0285b17"></a>黑罡之海即欲息念金篦望津玄筏終愧門外未契<a 
name="0285b18" id="0285b18"></a>箇中因入天王古寺得瞻水鑑和尚宛然天童法裔<a 
name="0285b19" id="0285b19"></a>通真臨濟兒孫時叢桂飄香乃拈無隱公案幾如啞<a 
name="0285b20" id="0285b20"></a>十說法木人對語嗣後讀其語錄恍然頓悟因思古<a 
name="0285b21" id="0285b21"></a>德接機傳心諭法或瞬目揚眉擎拳舉指或行棒坐<a 
name="0285b22" id="0285b22"></a>喝豎拂拈椎或挾矢持叉輥毬舞笏或拽石搬土掣<a 
name="0285b23" id="0285b23"></a>劍磨磚靡不脫盡筌蹄直指機要以觀今日師之指<a 
name="0285b24" id="0285b24"></a>點全體機用所謂一馬蹋殺方知獅子窟中梅子熟<a 
name="0285b25" id="0285b25"></a>時誰識蓮華座上吹毛劍條條血痕塗毒鼓聲聲刺<a 
name="0285b26" id="0285b26"></a>淚義味俱亡中邊甜徹當下透脫溷地圓成讀斯錄<a 
name="0285b27" id="0285b27"></a>者自有醒焉余日坐煩惱障中正恐鞭<span class="gaiji">&#x97B4;<!--gaiji,,1[糒-米+革],2&#x97B4;,3--></span>難施若謂<a 
name="0285b28" id="0285b28"></a>打鼓弄琵琶愧是鈍漢。</p><a 
name="0285b29" id="0285b29"></a><p style="text-indent: 0em; margin-left: 5em"><span class="linehead"></span>湖廣荊州府推官葉南生拜撰</p></div><a 
name="0285b30" id="0285b30"></a><a 
name="0285c01" id="0285c01"></a><div class="xu"><p style="margin-left: 3em"><span class="headname">荊州天王水鑑海和尚語錄序</span></p><a 
name="0285c02" id="0285c02"></a><p style="text-indent: 0em; margin-left: 0em"><span class="linehead"></span>貞元元和間人間佛理悉顯宗風唯楚燈缽猶盛微<a 
name="0285c03" id="0285c03"></a>直挺生其際鍾湘澤之靈者也一時荊湖鼎朗之間<a 
name="0285c04" id="0285c04"></a>晃晃燈明如天王天皇龍潭藥德夾山諸方獰龍香<a 
name="0285c05" id="0285c05"></a>象授衣付缽於其際者遂如日如月如星燦五葉兒<a 
name="0285c06" id="0285c06"></a>孫幾半天下矣嗣是以還載微載著似以楚俗不勤<a 
name="0285c07" id="0285c07"></a>修證不愛碑版而頓迷失之致令天王之裔盡屬天<a 
name="0285c08" id="0285c08"></a>皇遂成淆訛向與報菴菴主東旭諸禪偶一考證慨<a 
name="0285c09" id="0285c09"></a>然有如許兒孫猶迷卻祖父之歎夫卷冊易淆山水<a 
name="0285c10" id="0285c10"></a>道場難沒即今天王城西天皇城東以別則十里而<a 
name="0285c11" id="0285c11"></a>遙以確則一城而近而況龍潭德山晃晃照人間者<a 
name="0285c12" id="0285c12"></a>乎今天王燿靈乃得沙翁和尚砍開荊棘中興道場<a 
name="0285c13" id="0285c13"></a>日提拂玄唱其間於時法豕豚衝緇素雲涌師為資<a 
name="0285c14" id="0285c14"></a>權顯實拔楔抽釘取合口猶塵者使人言下便見遂<a 
name="0285c15" id="0285c15"></a>得語錄若干卷念荊人昔時宗風歇絕失迷衣珠再<a 
name="0285c16" id="0285c16"></a>舉馬祖之機用所謂不歷漸次不假修持荊人信悟<a 
name="0285c17" id="0285c17"></a>如天王親承說法矣師以余際世變山中結茅將謂<a 
name="0285c18" id="0285c18"></a>此事亦有依俙不知世變後田荒賦累歲洊軍興無<a 
name="0285c19" id="0285c19"></a>如皮囊何愧摸此中鼻孔不著矣聊為序緣起若此。</p><a 
name="0285c20" id="0285c20"></a><p style="text-indent: 0em; margin-left: 6em"><span class="linehead"></span>江陵報菴王文南熏沐拜書</p></div></div><a 
name="0285c21" id="0285c21"></a><a 
name="0285c22" id="0285c22"></a><a 
name="0285c23" id="0285c23"></a><a 
name="0285c24" id="0285c24"></a><a 
name="0285c25" id="0285c25"></a><a 
name="0285c26" id="0285c26"></a><a 
name="0285c27" id="0285c27"></a><a 
name="0285c28" id="0285c28"></a><a 
name="0285c29" id="0285c29"></a><a 
name="0285c30" id="0285c30"></a><a 
name="0286a01" id="0286a01"></a><p><span class="juanname">天王水鑑海和尚五會錄卷第一</span></p><a 
name="0286a02" id="0286a02"></a><p style="margin-left: 4em"><span class="byline">嗣法門人原澄等編</span></p><a 
name="0286a03" id="0286a03"></a><p style="margin-left: 2em"><span class="headname">住荊州鐵佛禪寺語錄</span></p><a 
name="0286a04" id="0286a04"></a><p style="text-indent: 0em; margin-left: 0em"><span class="linehead"></span>師順治十五年戊戌四月於漢陽受請六月十八日<a 
name="0286a05" id="0286a05"></a>進寺。</p><a 
name="0286a06" id="0286a06"></a><p style="text-indent: 0em; margin-left: 0em"><span class="linehead"></span>三門曰潑天門戶迥無闌一任諸人去復還且道新<a 
name="0286a07" id="0286a07"></a>長老到此又作麼生信步施為多意氣等閒蹋破上<a 
name="0286a08" id="0286a08"></a>頭關。</p><a 
name="0286a09" id="0286a09"></a><p style="text-indent: 0em; margin-left: 0em"><span class="linehead"></span>佛殿曰蕭條古殿白雲封象好金容冷座中今日相<a 
name="0286a10" id="0286a10"></a>逢無限意真香三片竹爐紅。</p><a 
name="0286a11" id="0286a11"></a><p style="text-indent: 0em; margin-left: 0em"><span class="linehead"></span>方丈曰昔道悟禪師退居於此奔走四方龍驤虎驟<a 
name="0286a12" id="0286a12"></a>茲者室冷風生庭空苔長山僧到來欲輓頹風且道<a 
name="0286a13" id="0286a13"></a>如何施設拈拄杖卓一下曰三尺拄杖攪滄海令彼<a 
name="0286a14" id="0286a14"></a>魚龍知性命。</p><a 
name="0286a15" id="0286a15"></a><p style="text-indent: 0em; margin-left: 0em"><span class="linehead"></span>上堂指法座曰斯座高廣斯道玄玅不遇其人俱為<a 
name="0286a16" id="0286a16"></a>虛設今日要見其人麼獅子吼時芳艸綠象王回顧<a 
name="0286a17" id="0286a17"></a>落華紅便陞座拈香曰此一瓣香樞機天地化育群<a 
name="0286a18" id="0286a18"></a>品奉為<br><a 
name="0286a19" id="0286a19"></a>今上皇帝祝嚴萬壽伏願道冠三皇德尊五帝此一<a 
name="0286a20" id="0286a20"></a>瓣香蕩蕩乎民無得而名焉奉為滿朝文武闔國官<a 
name="0286a21" id="0286a21"></a>僚伏願至人無己天下為心此一瓣香迦葉師兄得<a 
name="0286a22" id="0286a22"></a>處只恐依俙諸方老師悟時未必親切今日山僧腳<a 
name="0286a23" id="0286a23"></a>蹋實地一任天下施行雖然還知落處麼奉為前住<a 
name="0286a24" id="0286a24"></a>湖州靈山獨冠敬禪師用表化儀乃就座上首白椎<a 
name="0286a25" id="0286a25"></a>曰法筵龍象眾當觀第一義師喝一喝曰百千法門<a 
name="0286a26" id="0286a26"></a>無量玅義一齊奉施了也還會麼若也不會不妨請<a 
name="0286a27" id="0286a27"></a>問僧問法社荊南千古在今朝又見振宗風如何是<a 
name="0286a28" id="0286a28"></a>奪人不奪境師曰漁翁醉臥蘆華裏如何是奪境不<a 
name="0286a29" id="0286a29"></a>奪人師曰眼開不見舊山河如何是人境兩俱奪師<a 
name="0286a30" id="0286a30"></a>曰雲封巴峽人蹤絕如何是人境兩不奪師曰雨過<a 
name="0286b01" id="0286b01"></a>巫山起臥龍僧曰料揀已蒙師指示開堂祝國又如<a 
name="0286b02" id="0286b02"></a>何師曰鵰弓一挂狼煙息八表歌謠堯舜天乃曰火<a 
name="0286b03" id="0286b03"></a>雲炎日燒晴空萬象森羅汗如雨無位真人總不知<a 
name="0286b04" id="0286b04"></a>鐵牛夜半生言語今日分明舉似君大道迥然絕寒<a 
name="0286b05" id="0286b05"></a>暑所以不逐四時凋能為萬象主包括古今而無去<a 
name="0286b06" id="0286b06"></a>來含吐十虛或現大小人人本自圓成處處全彰萬<a 
name="0286b07" id="0286b07"></a>有不須此外更加求屈指三三原一九還委悉麼鞭<a 
name="0286b08" id="0286b08"></a>起三聖瞎驢放出大雄猛虎臨濟德山立下風外道<a 
name="0286b09" id="0286b09"></a>天魔錯亂走荊南法道大興隆皇王願祝天長久上<a 
name="0286b10" id="0286b10"></a>首復白椎曰諦觀法王法法王法如是師下座。</p><a 
name="0286b11" id="0286b11"></a><p style="text-indent: 0em; margin-left: 0em"><span class="linehead"></span>上堂絲綸垂處無他意一得錦鱗便自休破浪來早<a 
name="0286b12" id="0286b12"></a>上鉤無邊風景任優游以拂子作釣勢曰有麼有麼<a 
name="0286b13" id="0286b13"></a>良久曰此間宗風纔展斯道初興錦鱗未必全無只<a 
name="0286b14" id="0286b14"></a>是不解吞鉤所以世尊拈華達磨面壁德山行棒臨<a 
name="0286b15" id="0286b15"></a>濟施喝雪峰輥毬普化搖鐸南泉斬貓趙州洗缽乃<a 
name="0286b16" id="0286b16"></a>至從上老古錐施為百端無非指點當人本來面目<a 
name="0286b17" id="0286b17"></a>揭示萬古不昧宏機茲者山僧不惜眉毛如此告報<a 
name="0286b18" id="0286b18"></a>亦只要諸人鼻孔撩天腳跟點地蹋破是非關擊碎<a 
name="0286b19" id="0286b19"></a>無明窟灑灑落落佛殿魔宮隨處橫身地獄天堂任<a 
name="0286b20" id="0286b20"></a>意游戲恩愛不能牽生死不能繫汝諸人還信得及<a 
name="0286b21" id="0286b21"></a>麼本有靈機非妄得等閒悟取覺風光。</p><a 
name="0286b22" id="0286b22"></a><p style="text-indent: 0em; margin-left: 0em"><span class="linehead"></span>戊戌師誕上堂僧問淨智玅圓體自空寂和尚還有<a 
name="0286b23" id="0286b23"></a>生滅麼師打曰汝試定當看進曰虛空掣電本無蹤<a 
name="0286b24" id="0286b24"></a>蹟師曰卜度不著問不問聖與凡如何是當人立命<a 
name="0286b25" id="0286b25"></a>處師曰石女著靴水上立進曰既無滅亦無生因甚<a 
name="0286b26" id="0286b26"></a>又有十月十二日師誕師曰木人攜杖火中來乃曰<a 
name="0286b27" id="0286b27"></a>自落閻浮四八年幾回骨露又皮穿而今思枕幽嵒<a 
name="0286b28" id="0286b28"></a>上豈料天王業債牽業債牽來無限意拖泥帶水接<a 
name="0286b29" id="0286b29"></a>人天豎拂子曰還見拖泥帶水處麼良久曰相逢不<a 
name="0286b30" id="0286b30"></a>遇調羹手孤負梅華又一年。</p><a 
name="0286c01" id="0286c01"></a><p style="text-indent: 0em; margin-left: 0em"><span class="linehead"></span>立職事上堂冷落祖庭今日復開相扶須藉好手敲<a 
name="0286c02" id="0286c02"></a>唱全賴英才好手出也法苑叢中增秀色英才來也<a 
name="0286c03" id="0286c03"></a>山僧舌上起殷雷濟北宗風振荊楚馬師暗地歎奇<a 
name="0286c04" id="0286c04"></a>哉然而如此且道那箇是好手那箇是英才顧左右<a 
name="0286c05" id="0286c05"></a>曰覿面不須重舉似傲霜方見歲寒梅。</p><a 
name="0286c06" id="0286c06"></a><p style="text-indent: 0em; margin-left: 0em"><span class="linehead"></span>結制上堂此者開爐大約不似諸方蓋是悟祖法席<a 
name="0286c07" id="0286c07"></a>傾頹久矣於今特地冷灰忽燄實為希有雖然四大<a 
name="0286c08" id="0286c08"></a>部洲人及鬼神佛及菩薩盡皆聞名遠造此勝會扇<a 
name="0286c09" id="0286c09"></a>爐底扇爐添炭底添炭以致同聲而為歌曰爐<span class="gaiji">&#x97DB;<!--gaiji,,1[糒-米+韋],2&#x97DB;,3--></span>開<a 
name="0286c10" id="0286c10"></a>兮望風來紅燄猛兮絕塵埃聖兮凡兮俱不立更將<a 
name="0286c11" id="0286c11"></a>何處著疑猜汝諸人還覺額上汗流麼。</p><a 
name="0286c12" id="0286c12"></a><p style="text-indent: 0em; margin-left: 0em"><span class="linehead"></span>結制上堂爐<span class="gaiji">&#x97DB;<!--gaiji,,1[糒-米+韋],2&#x97DB;,3--></span>宏開鍛凡煉聖鉗錘掌握琢玉雕金<a 
name="0286c13" id="0286c13"></a>就裏全提寧容涓滴格外權施唯許流通所以放行<a 
name="0286c14" id="0286c14"></a>也則瓦礫生煇把住也則乾坤失色山僧今日總不<a 
name="0286c15" id="0286c15"></a>與麼告報只要諸人寸絲不挂赤體荷擔坐斷十方<a 
name="0286c16" id="0286c16"></a>聖凡路絕不須刻期取證豈用畫地為牢還委悉麼<a 
name="0286c17" id="0286c17"></a>烈燄爐中休擬議莫教燎卻兩莖眉。</p><a 
name="0286c18" id="0286c18"></a><p style="text-indent: 0em; margin-left: 0em"><span class="linehead"></span>上堂僧問紅爐烈燄威風凜凜向上宗旨請師垂示<a 
name="0286c19" id="0286c19"></a>師曰三十三天撲帝鐘打刀須是邠州鐵進曰是和<a 
name="0286c20" id="0286c20"></a>尚宗是臨濟宗師曰千聖共傳無底缽鎮州蘿蔔重<a 
name="0286c21" id="0286c21"></a>三斤僧璉出眾長跪曰某今日請和尚陞此寶座顓<a 
name="0286c22" id="0286c22"></a>為先考生我之德莫由而報伏乞和尚方便指引令<a 
name="0286c23" id="0286c23"></a>其了明生死親證本來師乃曰是此死生一機天不<a 
name="0286c24" id="0286c24"></a>能蓋地不能載風雨不能侵欺水火不能毀壞歷萬<a 
name="0286c25" id="0286c25"></a>劫而常然游四生而自在佛祖覷之無門鬼神測之<a 
name="0286c26" id="0286c26"></a>難解赤灑灑淨裸裸寸絲不挂只在汝眉毛尖上汝<a 
name="0286c27" id="0286c27"></a>還見麼僧拂袖而起曰如此則先亡超度了也師曰<a 
name="0286c28" id="0286c28"></a>恩愛斷時生死斷阿爺本自不相離。</p><a 
name="0286c29" id="0286c29"></a><p style="text-indent: 0em; margin-left: 0em"><span class="linehead"></span>上堂道遠乎哉觸事而真聖遠乎哉體之即神水中<a 
name="0286c30" id="0286c30"></a>鹽味色裏膠青如此會去不離當處常湛然如此不<a 
name="0287a01" id="0287a01"></a>會覓則知君不可見。</p><a 
name="0287a02" id="0287a02"></a><p style="text-indent: 0em; margin-left: 0em"><span class="linehead"></span>上堂離赤水以求珠棄荊山而覓玉癡狂外走與道<a 
name="0287a03" id="0287a03"></a>何益還會麼家珍不必從他覓好自回光直下看。</p><a 
name="0287a04" id="0287a04"></a><p style="text-indent: 0em; margin-left: 0em"><span class="linehead"></span>上堂世尊不說說迦葉不聞聞青蛇上竹一種色黃<a 
name="0287a05" id="0287a05"></a>鳥過牆無限情。</p><a 
name="0287a06" id="0287a06"></a><p style="text-indent: 0em; margin-left: 0em"><span class="linehead"></span>上堂章華宮內春艸生章華臺上柳條青翻思昔日<a 
name="0287a07" id="0287a07"></a>靈王宅啼鳥落花無限情要見古今天地古今日月<a 
name="0287a08" id="0287a08"></a>麼屈原雖死家聲在宋玉悲秋辭氣清。</p><a 
name="0287a09" id="0287a09"></a><p style="text-indent: 0em; margin-left: 0em"><span class="linehead"></span>上堂莊周夢蝶於枕邊可夢得見夢不見九成聞蛙<a 
name="0287a10" id="0287a10"></a>於月下還聞得著聞不著魯祖見人常年面壁是為<a 
name="0287a11" id="0287a11"></a>人不為人趙州勘破臺山婆子還勘得破勘不破承<a 
name="0287a12" id="0287a12"></a>言者喪滯句者迷流支打落達磨齒至今天下不關<a 
name="0287a13" id="0287a13"></a>風。</p><a 
name="0287a14" id="0287a14"></a><p style="text-indent: 0em; margin-left: 0em"><span class="linehead"></span>上堂四五百條華柳巷二三千處管絃樓隨分受用<a 
name="0287a15" id="0287a15"></a>天不管夜來依舊宿蘆洲好好休休不風流處也風<a 
name="0287a16" id="0287a16"></a>流。</p><a 
name="0287a17" id="0287a17"></a><p style="text-indent: 0em; margin-left: 0em"><span class="linehead"></span>上堂說得十分真不如親見面要見面麼三月梨華<a 
name="0287a18" id="0287a18"></a>白如雪五月榴華紅似火。</p><a 
name="0287a19" id="0287a19"></a><p style="text-indent: 0em; margin-left: 0em"><span class="linehead"></span>上堂秋山虛碧秋水渺茫秋月清皎秋風颯涼北牖<a 
name="0287a20" id="0287a20"></a>開兮天自爽南簾捲動晚荷香真機獨露無回互面<a 
name="0287a21" id="0287a21"></a>目全彰不覆藏諸人如此會去三世諸佛無處安名<a 
name="0287a22" id="0287a22"></a>歷代祖師何勞啟口視死生如晝夜以三界作蘧廬<a 
name="0287a23" id="0287a23"></a>優游乎去來何礙瀟灑焉喜怒不遷於中運用神通<a 
name="0287a24" id="0287a24"></a>垂機格外一念頃入無邊香水海無量四天下其中<a 
name="0287a25" id="0287a25"></a>所有眾生若僧若俗若男若女若龍若仙若畜生若<a 
name="0287a26" id="0287a26"></a>餓鬼若有形無形有想無想乃至情與無情一時化<a 
name="0287a27" id="0287a27"></a>度各各坐寶蓮華成等正覺雖然尤未是衲僧分上<a 
name="0287a28" id="0287a28"></a>事蓋為衲僧分上無動無靜無凡無聖無大無小無<a 
name="0287a29" id="0287a29"></a>欠無剩無生無滅無垢無淨如此汝諸人還信得及<a 
name="0287a30" id="0287a30"></a>麼復說偈曰千聖共提提不起天下欲藏藏不得衲<a 
name="0287b01" id="0287b01"></a>僧分上事如何不須惱後重添楔。</p><a 
name="0287b02" id="0287b02"></a><p style="text-indent: 0em; margin-left: 0em"><span class="linehead"></span>冬至上堂昨夜西風吼似雷今朝六出點空階游人<a 
name="0287b03" id="0287b03"></a>若未知端的剝盡群陰陽自來急薦取沒張乖南枝<a 
name="0287b04" id="0287b04"></a>暗地破銀腮小人道消君子長一回贏得笑顏開。</p><a 
name="0287b05" id="0287b05"></a><p style="text-indent: 0em; margin-left: 0em"><span class="linehead"></span>復舉僧問天童悟和尚如何是不動尊童曰此去徑<a 
name="0287b06" id="0287b06"></a>山五百里師曰天童和尚道振天下德尊今古頂門<a 
name="0287b07" id="0287b07"></a>具眼起臨濟頹風所以接一機施一語令人脫體全<a 
name="0287b08" id="0287b08"></a>彰而不滯於陳蹟今日或有人問天王如何是不動<a 
name="0287b09" id="0287b09"></a>尊向他道動也動也待他纔涉思惟劈脊便棒且道<a 
name="0287b10" id="0287b10"></a>天王與天童是同是別具眼者辨看。</p><a 
name="0287b11" id="0287b11"></a><p style="text-indent: 0em; margin-left: 0em"><span class="linehead"></span>王學使至上堂一言見諦萬派朝宗聖凡無二古今<a 
name="0287b12" id="0287b12"></a>一揆若是識見依俙臨機難免鈍置不見當時運使<a 
name="0287b13" id="0287b13"></a>張無盡公既為東林印可復謁兜率悅老悅問運使<a 
name="0287b14" id="0287b14"></a>於佛祖言教有少疑否公曰有悅曰疑何等言公曰<a 
name="0287b15" id="0287b15"></a>疑香嚴獨腳頌德山拓缽話悅曰如此有疑其餘安<a 
name="0287b16" id="0287b16"></a>得無疑耶祇如巖頭言末後句是有是無公曰有悅<a 
name="0287b17" id="0287b17"></a>大笑歸方丈閉卻門公一夜坐臥不安如病未汗至<a 
name="0287b18" id="0287b18"></a>五更下床踢翻溺器乃大悟說偈曰鼓寂鐘沉拓缽<a 
name="0287b19" id="0287b19"></a>回巖頭一拶語如雷果然只得三年活莫是遭他受<a 
name="0287b20" id="0287b20"></a>記來運使到此可謂香象擺脫彊鎖獅子遊行自在<a 
name="0287b21" id="0287b21"></a>後來門庭高天下士亦少許可者蓋由此一番消息<a 
name="0287b22" id="0287b22"></a>也今日學使相訪且道又如何相為龍袖拂開全體<a 
name="0287b23" id="0287b23"></a>現象王行處絕狐蹤。</p><a 
name="0287b24" id="0287b24"></a><p style="text-indent: 0em; margin-left: 0em"><span class="linehead"></span>上堂世尊橫說豎說說不著祖師東指西指指不著<a 
name="0287b25" id="0287b25"></a>諸人朝參暮參參不著因甚麼雪峰道望州亭與汝<a 
name="0287b26" id="0287b26"></a>相見了也烏石嶺與汝相見了也僧堂前與汝相見<a 
name="0287b27" id="0287b27"></a>了也復曰莫把是非來辯我浮生穿鑿不相干。</p><a 
name="0287b28" id="0287b28"></a><p style="text-indent: 0em; margin-left: 0em"><span class="linehead"></span>佛成道荊州太守至上堂不住皇宮向雪山六年苦<a 
name="0287b29" id="0287b29"></a>行悴龍顏明星午夜忽然現兩眼豁開不等閒舉拂<a 
name="0287b30" id="0287b30"></a>子曰明星現也汝諸人還悟也未若也悟去莫言此<a 
name="0287c01" id="0287c01"></a>日為官易須信從前作佛難若也未悟肝膽此時須<a 
name="0287c02" id="0287c02"></a>裂碎好看江上侍郎來。</p><a 
name="0287c03" id="0287c03"></a><p style="text-indent: 0em; margin-left: 0em"><span class="linehead"></span>除夕上堂年窮歲盡佛法無可商量但得平時田地<a 
name="0287c04" id="0287c04"></a>穩密免教今日腳荒手忙北禪分歲宰白牛伎倆兒<a 
name="0287c05" id="0287c05"></a>郎東村王老夜燒錢醜態不忘爭似天王風味好一<a 
name="0287c06" id="0287c06"></a>爐松火煖茅堂雖則如此別有風光且道是甚麼風<a 
name="0287c07" id="0287c07"></a>光欣歡兮飲觴幽興兮吹簧聚首英賢知有幸今宵<a 
name="0287c08" id="0287c08"></a>無束任猖狂靠拄杖下座。</p><a 
name="0287c09" id="0287c09"></a><p style="text-indent: 0em; margin-left: 0em"><span class="linehead"></span>元旦上堂僧問適逢一歲首天下喜年豐一番新事<a 
name="0287c10" id="0287c10"></a>業不與舊時同且道春魁獨占事如何師豎拂子曰<a 
name="0287c11" id="0287c11"></a>一枝開也進曰鳳曆催回天地暖一枝先放嶺南來<a 
name="0287c12" id="0287c12"></a>師便喝乃曰堯風舜日共樂昇平社舞村歌處處逢<a 
name="0287c13" id="0287c13"></a>迎委悉麼干戈偃息無為化鞏固江山祝帝城。</p><a 
name="0287c14" id="0287c14"></a><p style="text-indent: 0em; margin-left: 0em"><span class="linehead"></span>上堂去年貧未是貧今年貧始是貧去年貧猶有卓<a 
name="0287c15" id="0287c15"></a>錐之地今年貧錐也無真淨曰香嚴與麼道奇特甚<a 
name="0287c16" id="0287c16"></a>奇特要且只知其貧不知其富洞山即不然去年富<a 
name="0287c17" id="0287c17"></a>未是富今年富始是富去年富唯有一領墨黲布褊<a 
name="0287c18" id="0287c18"></a>衫今年富添得一條百衲山水袈裟歲朝抖摟呈禪<a 
name="0287c19" id="0287c19"></a>眾實謂風流出當家師喝一喝曰大小禪師向者裏<a 
name="0287c20" id="0287c20"></a>說貧說富俱是徐六擔版也未在天王茲者也不貧<a 
name="0287c21" id="0287c21"></a>也不富遇飯喫飯遇粥喫粥也無去年與今年一道<a 
name="0287c22" id="0287c22"></a>神光萬境閒夜來夢到天宮裏扭著梵王鼻孔尖復<a 
name="0287c23" id="0287c23"></a>喝一喝曰也未在。</p><a 
name="0287c24" id="0287c24"></a><p style="text-indent: 0em; margin-left: 0em"><span class="linehead"></span>上堂世尊有密語迦葉不覆藏打鼓普請看人人面<a 
name="0287c25" id="0287c25"></a>皮黃。</p><a 
name="0287c26" id="0287c26"></a><p style="text-indent: 0em; margin-left: 0em"><span class="linehead"></span>春日上堂東風乍起倍精神柳眼梅腮笑轉新無限<a 
name="0287c27" id="0287c27"></a>風光藏不住數聲幽鳥出煙塵日蕩蕩兮雲漠漠西<a 
name="0287c28" id="0287c28"></a>來祖意絕疏親金圈栗棘閒拋出吞跳莫教鈍置人<a 
name="0287c29" id="0287c29"></a>所以男兒須蹋上頭關豈甘苦海受沉淪舉拂子曰<a 
name="0287c30" id="0287c30"></a>等閒識取龜毛拂萬紫千紅不是春。</p><a 
name="0288a01" id="0288a01"></a><p style="text-indent: 0em; margin-left: 0em"><span class="linehead"></span>解制上堂僧問解開布袋口放出水牯牛且道向甚<a 
name="0288a02" id="0288a02"></a>麼處去師曰腳下無私天地闊進曰綠楊芳艸紫霧<a 
name="0288a03" id="0288a03"></a>蒼煙作麼生得不犯人苗稼師曰普進曰若然者白<a 
name="0288a04" id="0288a04"></a>雲嶺上恣游戲綠水谿邊任放憨師曰淺乃曰十月<a 
name="0288a05" id="0288a05"></a>十五結正月十五解結解兩重關其中有光彩徹頭<a 
name="0288a06" id="0288a06"></a>徹尾笑春風善始善終護天龍今朝瓢笠都拈起萬<a 
name="0288a07" id="0288a07"></a>水千山去路通。</p><a 
name="0288a08" id="0288a08"></a><p style="text-indent: 0em; margin-left: 0em"><span class="linehead"></span>復舉道悟和尚自馬祖記<span class="gaiji">&#x8382;<!--gaiji,,1[卄/別],2&#x8382;,3--></span>後卓錫天王寺人莫之<a 
name="0288a09" id="0288a09"></a>測有崇福者家鄰寺巷日以十餅饋之悟受之每食<a 
name="0288a10" id="0288a10"></a>畢留一餅曰吾惠汝以蔭子孫福一日自念曰餅是<a 
name="0288a11" id="0288a11"></a>我持去何以反遺我耶其別有旨乎遂造而問焉悟<a 
name="0288a12" id="0288a12"></a>曰是汝持來復汝何咎福聞之頓領玄旨因投出家<a 
name="0288a13" id="0288a13"></a>悟曰汝昔崇福善今信吾言可名崇信後得法住龍<a 
name="0288a14" id="0288a14"></a>潭高風遠振乃出雲門法眼兩宗師曰茲者山僧親<a 
name="0288a15" id="0288a15"></a>履其地風景依俙家聲未墜雖有無識者竊師之嗣<a 
name="0288a16" id="0288a16"></a>以為其祖混淆蕩盡有何益乎今日要見獻餅人麼<a 
name="0288a17" id="0288a17"></a>鷺鷥灘上翹雙足蝴蝶園中叫一聲。</p><a 
name="0288a18" id="0288a18"></a><p style="text-indent: 0em; margin-left: 0em"><span class="linehead"></span>徑山容和尚訃至挂真一二三四五六七七六五四<a 
name="0288a19" id="0288a19"></a>三二一天邊木馬遠嘶風海底泥牛空哽噎要見徑<a 
name="0288a20" id="0288a20"></a>山老和尚麼乃指真曰咦。</p><a 
name="0288a21" id="0288a21"></a><p style="margin-left: 2em"><span class="headname">住荊州天王禪寺語錄</span></p><a 
name="0288a22" id="0288a22"></a><p style="text-indent: 0em; margin-left: 0em"><span class="linehead"></span>順治十八年辛丑五月重開天王寺。</p><a 
name="0288a23" id="0288a23"></a><p style="text-indent: 0em; margin-left: 0em"><span class="linehead"></span>師至荒基曰蔓艸荒煙幾百春葛藤那復說諸人今<a 
name="0288a24" id="0288a24"></a>朝斬斷疑情盡萬古天王孰敢爭。</p><a 
name="0288a25" id="0288a25"></a><p style="text-indent: 0em; margin-left: 0em"><span class="linehead"></span>建拈華殿上堂拈香曰此一瓣香千二百年灰冷而<a 
name="0288a26" id="0288a26"></a>今忽爾光生奉為本寺開山兩宗之祖一代之師道<a 
name="0288a27" id="0288a27"></a>悟和尚并及本寺剃度獻餅崇信禪師普同供養此<a 
name="0288a28" id="0288a28"></a>一瓣香已在鐵佛拈出天下共聽共聞今日重新舉<a 
name="0288a29" id="0288a29"></a>起再令見頭見面奉為臨濟三十二世棲賢獨冠敬<a 
name="0288a30" id="0288a30"></a>禪師僧問荊棘林艸木丘一朝忽起崔巍殿閣為復<a 
name="0288b01" id="0288b01"></a>是神通為復是玅用師曰玅用神通掌握中乃曰千<a 
name="0288b02" id="0288b02"></a>年祖席埋雲冷一旦中興氣象新兔窟狐窩俱擊碎<a 
name="0288b03" id="0288b03"></a>石頭瓦塊盡翻身拈華老衲從今現微笑頭陀再悟<a 
name="0288b04" id="0288b04"></a>真自此一番功業立普天匝地盡回春且如何是回<a 
name="0288b05" id="0288b05"></a>春一句乃作拈華勢曰諸人會麼。</p><a 
name="0288b06" id="0288b06"></a><p style="text-indent: 0em; margin-left: 0em"><span class="linehead"></span>建梵天閣上堂高閣巍巍插梵天盡塵沙界唯一望<a 
name="0288b07" id="0288b07"></a>自然瀟灑絕諸塵誰不心空得高曠匪獨此時法門<a 
name="0288b08" id="0288b08"></a>興況乃當來作榜樣作榜樣須是諸人登一回方能<a 
name="0288b09" id="0288b09"></a>物物無遮障。</p><a 
name="0288b10" id="0288b10"></a><p style="text-indent: 0em; margin-left: 0em"><span class="linehead"></span>結制上堂僧問法幢復啟祖令當行欲定干戈誰是<a 
name="0288b11" id="0288b11"></a>其人師便打進曰王令已行天下遍將軍塞外絕煙<a 
name="0288b12" id="0288b12"></a>塵師復打乃曰宗乘一唱三藏絕詮祖令全提乾坤<a 
name="0288b13" id="0288b13"></a>失色若是精金美玉臨爐豈避猛火苟類敗種焦芽<a 
name="0288b14" id="0288b14"></a>望風自然遠走天王今日把住牢關看汝諸人向甚<a 
name="0288b15" id="0288b15"></a>麼處出氣良久曰當下劃然開隻眼何須立地覓根<a 
name="0288b16" id="0288b16"></a>由。</p><a 
name="0288b17" id="0288b17"></a><p style="text-indent: 0em; margin-left: 0em"><span class="linehead"></span>僧生薦嚴請上堂天命年逢意氣高不同俗子醉香<a 
name="0288b18" id="0288b18"></a>醪華封枉獻三般祝王母徒呈一樹桃妝盡繁柯誇<a 
name="0288b19" id="0288b19"></a>美事看來誰識小兒曹爭如就裏生涯好故請山僧<a 
name="0288b20" id="0288b20"></a>報劬勞然則劬勞遠逝欲報難遭今日未免借拄杖<a 
name="0288b21" id="0288b21"></a>子神通令伊存亡一會各見逍遙遂拈拄杖向空畫<a 
name="0288b22" id="0288b22"></a>一畫曰會麼過去先宗塵點劫於今不隔一纖毫端<a 
name="0288b23" id="0288b23"></a>然全體雲中現不挂寸絲精赤條浩禪如此汝還信<a 
name="0288b24" id="0288b24"></a>得及麼復以拄杖向空畫一畫曰交。</p><a 
name="0288b25" id="0288b25"></a><p style="text-indent: 0em; margin-left: 0em"><span class="linehead"></span>上堂舉雲門曰終日喫飯不曾咬著米終年穿衣不<a 
name="0288b26" id="0288b26"></a>曾挂著縷師曰雲門如此提唱未免令人棄水覓波<a 
name="0288b27" id="0288b27"></a>馳求別有今日天王要且不然終日喫飯滿口是米<a 
name="0288b28" id="0288b28"></a>終年穿衣通身是縷諸人直下諳端倪飽食豐衣無<a 
name="0288b29" id="0288b29"></a>盡已無盡已都是自家底喝一喝。</p><a 
name="0288b30" id="0288b30"></a><p style="text-indent: 0em; margin-left: 0em"><span class="linehead"></span>明哲剃度上堂僧問昔日崇信今朝明哲請問是同<a 
name="0288c01" id="0288c01"></a>是別師曰珊瑚枝枝撐著月乃曰看破塵緣終日昏<a 
name="0288c02" id="0288c02"></a>傲然奮志扣空門金刀斷卻青鬚髮便是如來的子<a 
name="0288c03" id="0288c03"></a>孫三道惡因從此息雙親罔極盡酬恩更教努力勤<a 
name="0288c04" id="0288c04"></a>精進方見大雄猛世尊且如何是勤精進莫是朝暮<a 
name="0288c05" id="0288c05"></a>功課灑埽焚香麼此是吾門小學要且難見世尊莫<a 
name="0288c06" id="0288c06"></a>是堅守毗尼淨修梵行麼此是無繩自縛要且難見<a 
name="0288c07" id="0288c07"></a>世尊莫是觀門持誦苦行頭陀麼此是門外之繞要<a 
name="0288c08" id="0288c08"></a>且難見世尊莫是博究三藏廣覽諸子麼此是食人<a 
name="0288c09" id="0288c09"></a>涕唾要且難見世尊既總不是畢竟如何得見舉拂<a 
name="0288c10" id="0288c10"></a>子曰如此折合出家須讓英靈漢其若沉吟敵勝還<a 
name="0288c11" id="0288c11"></a>他獅子兒。</p><a 
name="0288c12" id="0288c12"></a><p style="text-indent: 0em; margin-left: 0em"><span class="linehead"></span>佛成道上堂午夜明星誰解看眼睛瞎卻老瞿曇至<a 
name="0288c13" id="0288c13"></a>今狼藉難收拾幾度風前自不甘何也箇段光明自<a 
name="0288c14" id="0288c14"></a>古橫三豎四何須特地奇哉便乃透七穿八致令承<a 
name="0288c15" id="0288c15"></a>虛接響狐群滿地抑見賣狗縣羊魔黨多方者樣沒<a 
name="0288c16" id="0288c16"></a>意興漢今日思想將來若一味毀辱伊園林不看寒<a 
name="0288c17" id="0288c17"></a>梅放宇宙爭知春又回若一味慶贊伊話頭一落人<a 
name="0288c18" id="0288c18"></a>間也引得時流亂畫描且道畢竟如何擊禪床曰珊<a 
name="0288c19" id="0288c19"></a>瑚枕上兩行淚半恨君兮半憶君。</p><a 
name="0288c20" id="0288c20"></a><p style="text-indent: 0em; margin-left: 0em"><span class="linehead"></span>除夕上堂萬里未歸人漫自欣欣喜旅泊幾何長況<a 
name="0288c21" id="0288c21"></a>復值歲底百年一幻身韶光如流水勸君早思惟莫<a 
name="0288c22" id="0288c22"></a>待臨時悔且道悔箇甚麼空在閻浮走一遭未曾蹋<a 
name="0288c23" id="0288c23"></a>著自家底顧左右曰眾中若有箇傍不甘底出來道<a 
name="0288c24" id="0288c24"></a>和尚和尚休寐語我衲僧家尋常處處是生涯頭頭<a 
name="0288c25" id="0288c25"></a>成活計饒他臘月三十日到來分文不欠於人任我<a 
name="0288c26" id="0288c26"></a>手舞足蹈樂而無已有麼有麼若無也好薦取。</p><a 
name="0288c27" id="0288c27"></a><p style="text-indent: 0em; margin-left: 0em"><span class="linehead"></span>元旦上堂寶鼎香燒祝聖躬無邊壽算等虛空條風<a 
name="0288c28" id="0288c28"></a>塊雨普天下道泰時清萬化中即此意又何窮謳歌<a 
name="0288c29" id="0288c29"></a>鼓腹樂年豐。</p><a 
name="0288c30" id="0288c30"></a><p style="text-indent: 0em; margin-left: 0em"><span class="linehead"></span>春日上堂臘盡春回林間宿鳥先投語風和凍解澗<a 
name="0289a01" id="0289a01"></a>底新濤早遞琴梅破隴頭清香襲襲柳舒隄畔翠色<a 
name="0289a02" id="0289a02"></a>依依時節至理自彰萬景煥而爽目一機契以快腸<a 
name="0289a03" id="0289a03"></a>灼然寶藏知誰委笑傲風前我獨狂因甚如此不見<a 
name="0289a04" id="0289a04"></a>道會萬物為自己者其唯聖人乎。</p><a 
name="0289a05" id="0289a05"></a><p style="text-indent: 0em; margin-left: 0em"><span class="linehead"></span>薦嚴請上堂僧問當陽一句無生話薦拔亡靈脫苦<a 
name="0289a06" id="0289a06"></a>輪如何是當陽一句師曰全露一毫頭進曰薦拔又<a 
name="0289a07" id="0289a07"></a>作麼生師曰久渴含愁態一雨展歡顏乃曰天宮三<a 
name="0289a08" id="0289a08"></a>十三地獄一十八苦樂總不干一真淨無雜凜凜廓<a 
name="0289a09" id="0289a09"></a>天寒神鋒出寶匣生也死也得所由去也來也任騰<a 
name="0289a10" id="0289a10"></a>蹋春風蕩蕩兮艸青春雨漓漓兮華發圓寂含禪百<a 
name="0289a11" id="0289a11"></a>日周今朝受薦證菩薩且道證箇甚麼菩薩十聖三<a 
name="0289a12" id="0289a12"></a>賢位莫收二三四七也難留灼然終不標名號高跨<a 
name="0289a13" id="0289a13"></a>毗盧頭上頭。</p><a 
name="0289a14" id="0289a14"></a><p style="text-indent: 0em; margin-left: 0em"><span class="linehead"></span>上元解制上堂火樹銀華慶賀上元良夜游郎舞女<a 
name="0289a15" id="0289a15"></a>樂賞太平芳辰彩縣繡閣簾挂華堂鑼鼓處處喧天<a 
name="0289a16" id="0289a16"></a>簫管家家匝地無端笑倒然燈古佛茫然走殺賜福<a 
name="0289a17" id="0289a17"></a>天官道人雖是不尋常無事倚闌觀自在相逢正好<a 
name="0289a18" id="0289a18"></a>話般般叵耐芒鞋似虎快然則九十日中揚旂布陣<a 
name="0289a19" id="0289a19"></a>精戰幾回不顧血散魂飛皮穿骨露今日功圓勞賞<a 
name="0289a20" id="0289a20"></a>聽歸朝野又作麼生不經汗馬苦邊庭爭見動高人<a 
name="0289a21" id="0289a21"></a>蓋代。</p><a 
name="0289a22" id="0289a22"></a><p style="text-indent: 0em; margin-left: 0em"><span class="linehead"></span>復舉僧問鹽官安國師如何是本身盧舍那官曰與<a 
name="0289a23" id="0289a23"></a>老僧過淨瓶來僧將淨瓶至官曰卻安舊處著僧送<a 
name="0289a24" id="0289a24"></a>至本處復來請問官曰古佛過去久矣師曰國師覿<a 
name="0289a25" id="0289a25"></a>面提持儼若細雨灑衣看不見閒華落地聽無聲者<a 
name="0289a26" id="0289a26"></a>僧臨機錯過不知掬水月拄手弄華香滿衣今日若<a 
name="0289a27" id="0289a27"></a>有人問天王如何是本身盧舍那與伊劈春便棒。</p><a 
name="0289a28" id="0289a28"></a><p style="text-indent: 0em; margin-left: 0em"><span class="linehead"></span>佛涅槃上堂二月十五日如來般涅槃無限癡男女<a 
name="0289a29" id="0289a29"></a>聞著盡心寒殊不知如來者無所從來亦無所去安<a 
name="0289a30" id="0289a30"></a>得有生死乎既無生死且道如來即今在甚麼處拈<a 
name="0289b01" id="0289b01"></a>拄杖卓一下曰看看若以色見我以音聲求我是人<a 
name="0289b02" id="0289b02"></a>行邪道不能見如來。</p><a 
name="0289b03" id="0289b03"></a><p style="text-indent: 0em; margin-left: 0em"><span class="linehead"></span>徑山容和尚忌上堂子規啼血染華枝記得去年此<a 
name="0289b04" id="0289b04"></a>日時流水白雲常在望恩光何處不逢伊。</p><a 
name="0289b05" id="0289b05"></a><p style="text-indent: 0em; margin-left: 0em"><span class="linehead"></span>上堂無限春光纔見來桃華開亦李華開忽然又見<a 
name="0289b06" id="0289b06"></a>春光去枝頭枝底都狼藉始信光陰不待人勸君不<a 
name="0289b07" id="0289b07"></a>可無本據有本據黃鳥聲聲陌上啼明明都是西來<a 
name="0289b08" id="0289b08"></a>意。</p><a 
name="0289b09" id="0289b09"></a><p style="text-indent: 0em; margin-left: 0em"><span class="linehead"></span>追嚴請上堂僧問去年此日先師圓寂今年此日天<a 
name="0289b10" id="0289b10"></a>上月蝕月蝕與圓寂端的請師酬師曰兔馬有角進<a 
name="0289b11" id="0289b11"></a>曰此意蒙師指薦拔又如何師曰牛羊無角問昨日<a 
name="0289b12" id="0289b12"></a>天王堂上和尚今朝大通院裏陞座不涉二途請師<a 
name="0289b13" id="0289b13"></a>一接師曰天晴日暖進曰風前有路超調御九品華<a 
name="0289b14" id="0289b14"></a>開聖果圓師曰華開不在春枝上別有風光一段奇<a 
name="0289b15" id="0289b15"></a>進曰恁麼則親承法力撒手逍遙去也師曰不往天<a 
name="0289b16" id="0289b16"></a>堂不入地獄乃曰去年此日驀地歸無影樹頭華亂<a 
name="0289b17" id="0289b17"></a>飛今年此日來受薦倒跨山門入佛殿就中一著有<a 
name="0289b18" id="0289b18"></a>多般格外全提超方便頭頭上明物物上見海底起<a 
name="0289b19" id="0289b19"></a>紅塵晴天走閃電須彌山上浪滔滔龜毛繩束虛空<a 
name="0289b20" id="0289b20"></a>腰石女木人換手拍萬象森羅齊點額猛力金剛喝<a 
name="0289b21" id="0289b21"></a>一聲聽取天王熾然說不須說生死由來夢裏身涅<a 
name="0289b22" id="0289b22"></a>槃原是眼中屑著不得兮取不得無相無名無生滅<a 
name="0289b23" id="0289b23"></a>既無生滅且道無相老宿即今在甚麼處夾路桃華<a 
name="0289b24" id="0289b24"></a>風雨後馬蹄何處避殘紅。</p><a 
name="0289b25" id="0289b25"></a><p style="text-indent: 0em; margin-left: 0em"><span class="linehead"></span>結夏上堂江陵郭外古寺天王肇自悟祖元和大唐<a 
name="0289b26" id="0289b26"></a>殿閣高廣廊廡脩長古槐龍竹插庭中而瑞影重疊<a 
name="0289b27" id="0289b27"></a>翠柳喬松護徑外而景色深蒼氣吞荊楚狀壓瀟湘<a 
name="0289b28" id="0289b28"></a>宗風播而驅魔遠慧日曜而曉夜長是以流芳百世<a 
name="0289b29" id="0289b29"></a>千古弘揚惜乎幾歷兵燹灰然盡已消亡瓦礫遍而<a 
name="0289b30" id="0289b30"></a>生荊棘鐘聲斷而臥虎狼四眾無依仰人天失所望<a 
name="0289c01" id="0289c01"></a>幸爾時復至其理燦然彰駐錫剛三載已構幾雲堂<a 
name="0289c02" id="0289c02"></a>可以棲煙水可以作寶坊冬結死生制夏設禁足方<a 
name="0289c03" id="0289c03"></a>勸諸人歇心狂漫將艸鞋繫且自挂缽囊安居平等<a 
name="0289c04" id="0289c04"></a>智同憩圓覺場務豈養牙爪庶亦操鋒鋩期待九夏<a 
name="0289c05" id="0289c05"></a>滿為汝別商量以拂子揮一揮曰眾中若有箇漢出<a 
name="0289c06" id="0289c06"></a>來道和尚既為臨濟兒孫應用驅耕奪食之手況乃<a 
name="0289c07" id="0289c07"></a>結夏安居禪人敦請陞座安可與人打葛藤乎山僧<a 
name="0289c08" id="0289c08"></a>不覺莞爾一笑何也衣裏寶珠人盡有輕輕一點自<a 
name="0289c09" id="0289c09"></a>煇光。</p><a 
name="0289c10" id="0289c10"></a><p style="text-indent: 0em; margin-left: 0em"><span class="linehead"></span>明英夫人請上堂六月六日天盛暑浹背長流汗似<a 
name="0289c11" id="0289c11"></a>雨竟無一處可清涼方見熱則天下普更有夫人道<a 
name="0289c12" id="0289c12"></a>念堅破炎而來不畏苦殷勤三拜請陞堂遂爾喧然<a 
name="0289c13" id="0289c13"></a>擊法鼓逼得山僧無處藏高登寶座分明舉舉舉頭<a 
name="0289c14" id="0289c14"></a>上華冠色正鮮夫人不是等閒女。</p><a 
name="0289c15" id="0289c15"></a><p style="text-indent: 0em; margin-left: 0em"><span class="linehead"></span>解夏上堂金風初拂火雲漸消解開布袋任爾逍遙<a 
name="0289c16" id="0289c16"></a>蹋遍三千世界詎知大地無寸土看盡五湖風景誰<a 
name="0289c17" id="0289c17"></a>識總添妄情生玅道匪從外得靈機本自現成火不<a 
name="0289c18" id="0289c18"></a>待日而熱風不待月而涼如此會得不須續鳧截鶴<a 
name="0289c19" id="0289c19"></a>安用棄水覓波如此不會十世古今始終不離於當<a 
name="0289c20" id="0289c20"></a>念無邊剎海自他不隔於毫端汝諸人且道去即是<a 
name="0289c21" id="0289c21"></a>不去即是眼內有筋定得價皮邊無血一生貧。</p><a 
name="0289c22" id="0289c22"></a><p style="text-indent: 0em; margin-left: 0em"><span class="linehead"></span>僧成僧伽黎請上堂僧問華座高登四眾圍繞與學<a 
name="0289c23" id="0289c23"></a>人處是醍醐是毒藥師曰鵝王擇乳素非鴨類進曰<a 
name="0289c24" id="0289c24"></a>龍得水時添意氣虎逢山色長威獰師曰養成頭角<a 
name="0289c25" id="0289c25"></a>始驚群乃曰諸方禪水漉漉天王禪乾爆爆故爾一<a 
name="0289c26" id="0289c26"></a>年口未開觜邊不覺生白醭悲此法門下衰時野鬼<a 
name="0289c27" id="0289c27"></a>閒神盡稱付只圖利養媚檀那地獄業因全不顧單<a 
name="0289c28" id="0289c28"></a>傳直指委何人生死無常誰肯怖動著星兒煩惱生<a 
name="0289c29" id="0289c29"></a>山僧每自捫心哭今日慈禪太無端堅請不禁盡吐<a 
name="0289c30" id="0289c30"></a>露遂展兩手曰百千法門無量玅義一齊分付了也<a 
name="0290a01" id="0290a01"></a>苟能直下搆去便請歸家穩坐其或未然更聽葛藤<a 
name="0290a02" id="0290a02"></a>一上出家之兒貴脫生死莫學世間癡狂便把光陰<a 
name="0290a03" id="0290a03"></a>虛擲看他釋迦老子六年兀坐方得明星出現神光<a 
name="0290a04" id="0290a04"></a>立雪不等閒心安誰識斷臂苦臨濟三遭痛棒高峰<a 
name="0290a05" id="0290a05"></a>六年墮枕所謂佛法無多子久長難得人天王苦口<a 
name="0290a06" id="0290a06"></a>無餘祝養成頭角始驚群。</p><a 
name="0290a07" id="0290a07"></a><p style="text-indent: 0em; margin-left: 0em"><span class="linehead"></span>師誕上堂慚愧吾儂道業荒一年一度引人忙陞堂<a 
name="0290a08" id="0290a08"></a>伐鼓無言說聊借龜毛為敷揚豎拂子曰見麼擊香<a 
name="0290a09" id="0290a09"></a>几曰聞麼聞見洞然開笑面一人有慶萬人歡。</p><a 
name="0290a10" id="0290a10"></a><p style="text-indent: 0em; margin-left: 0em"><span class="linehead"></span>佛成道上堂六年雪嶺忍饑寒受盡千難與萬難一<a 
name="0290a11" id="0290a11"></a>見明星肝膽碎大千原不隔毫端報諸人子細看夜<a 
name="0290a12" id="0290a12"></a>夜明星如玉團會悟俱皆俊骨者何須獨讓老瞿曇<a 
name="0290a13" id="0290a13"></a>所以道人人本具如來相妄想執著不能觀若能觀<a 
name="0290a14" id="0290a14"></a>任從高臥且加餐。</p><a 
name="0290a15" id="0290a15"></a><p style="text-indent: 0em; margin-left: 0em"><span class="linehead"></span>上堂舉古德曰山中何所有嶺上多白雲只可自怡<a 
name="0290a16" id="0290a16"></a>悅不堪持贈君師曰古德雖是徹底風流撿點不無<a 
name="0290a17" id="0290a17"></a>慳吝茲者天王迥住村落水闊山遙禪德特來虔辦<a 
name="0290a18" id="0290a18"></a>香齋禮請說法豈可徒然相負未免聊述一偈村中<a 
name="0290a19" id="0290a19"></a>何所有門前水一河自己用不盡人來贈一波且道<a 
name="0290a20" id="0290a20"></a>與古德相去多少。</p><a 
name="0290a21" id="0290a21"></a><p style="text-indent: 0em; margin-left: 0em"><span class="linehead"></span>上堂岸柳含煙冷谿梅破雪香西來的的意灼爾為<a 
name="0290a22" id="0290a22"></a>宣揚會得者笙歌叢裏醉扶歸人生一段風流事會<a 
name="0290a23" id="0290a23"></a>不得者名利場中爭熱惱他生猶恐不如意要如意<a 
name="0290a24" id="0290a24"></a>須猛勵天地本同根萬物原一體急自問來源誰倒<a 
name="0290a25" id="0290a25"></a>復誰起。</p><a 
name="0290a26" id="0290a26"></a><p style="text-indent: 0em; margin-left: 0em"><span class="linehead"></span>除夕上堂一年三百六十日誰憶今朝結角頭夢裏<a 
name="0290a27" id="0290a27"></a>若能心眼活來辰拜舞定封侯。</p><a 
name="0290a28" id="0290a28"></a><p style="text-indent: 0em; margin-left: 0em"><span class="linehead"></span>元旦上堂萬戶千門齊夢覺普天匝地一時新要知<a 
name="0290a29" id="0290a29"></a>此箇真消息寒盡梅華報早春。</p><a 
name="0290a30" id="0290a30"></a><p style="text-indent: 0em; margin-left: 0em"><span class="linehead"></span>薦嚴請上堂僧問百艸頭上無邊身剎剎塵塵盡本<a 
name="0290b01" id="0290b01"></a>真更有一般奇特處蕅絲牽動鐵崑崙且道亡靈今<a 
name="0290b02" id="0290b02"></a>日五七還來受薦麼師曰沙市街頭千尺井觀音寺<a 
name="0290b03" id="0290b03"></a>裏兩函經進曰淨智玅圓本無變異那箇是亡靈無<a 
name="0290b04" id="0290b04"></a>生面目師曰昨夜落華雨今朝流水香進曰如此則<a 
name="0290b05" id="0290b05"></a>謝師指示去也師曰消得龍王多少風乃曰五七三<a 
name="0290b06" id="0290b06"></a>十五行人未到家秋風吹杖笠玉露冷袈裟舉望鄉<a 
name="0290b07" id="0290b07"></a>關遠回頭日<span class="corr" title='[巳&gt;已]'>已</span>斜迢迢何處去萬里寄寒鴉魂兮歸<a 
name="0290b08" id="0290b08"></a>來四方雖極樂爭及此安華舉拂子曰無生玅體縣<a 
name="0290b09" id="0290b09"></a>如鏡萬古千秋不覆遮。</p><a 
name="0290b10" id="0290b10"></a><p><span class="juanname">天王水鑑海和尚五會錄卷第一</span></p>
<hr>【經文資訊】嘉興藏第 29 冊 No. B231 天王水鑑海和尚五會錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index46d4.html?index=J29nB231" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB231_001 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
</html>
