<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1580_001 by HTTrack Website Copier/3.x [XR&CO'2008], Mon, 02 Jun 2014 23:20:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gad2d9-2.gif?utmac=MO-30696269-4&amp;utmn=107581988&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30&amp;utmp=%2Fmobile%2Findex.php%3Findex%3DT30n1580_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第30冊<br/>No.1580 瑜伽師地論釋 (1卷)<br/>【最勝子等造  唐 玄奘譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1580" sutra_name="瑜伽師地論釋" sutra_juan="[卷1]">　
<a 
name="0883a01" id="0883a01"></a><a 
name="0883a02" id="0883a02"></a><p style="margin-left: 2em"><span class="juannum">No. 1580 [cf. No. 1579]</span></p><a 
name="0883a03" id="0883a03"></a><p><span class="juanname">瑜伽師地論釋一卷</span></p><a 
name="0883a04" id="0883a04"></a><a 
name="0883a05" id="0883a05"></a><p style="margin-left: 4em"><span class="byline">最勝子等諸菩薩造</span></p><a 
name="0883a06" id="0883a06"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0883a07" id="0883a07"></a><p style="text-indent: 0em; margin-left: 0em"><span class="linehead"></span>本地分中五識相應地之一。</p><a 
name="0883a08" id="0883a08"></a><p>　<span class="lg">敬禮天人大覺尊　　福德智慧皆圓滿<a 
name="0883a09" id="0883a09"></a><br>　無上文義真妙法　　正知受學聖賢眾<a 
name="0883a10" id="0883a10"></a><br>　稽首無勝大慈氏　　普為利樂諸有情<a 
name="0883a11" id="0883a11"></a><br>　廣採眾經真要義　　略說五分瑜伽者<a 
name="0883a12" id="0883a12"></a><br>　歸命法流妙定力　　發起無著功德名<a 
name="0883a13" id="0883a13"></a><br>　能於聖者無勝海　　引出最極法甘露<a 
name="0883a14" id="0883a14"></a><br>　<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>受美音自滿足　　復為饒益諸世間<a 
name="0883a15" id="0883a15"></a><br>　等注無窮字花雨　　榮潤牟尼如意樹<a 
name="0883a16" id="0883a16"></a><br>　此論殊勝若蓮花　　猶妙寶藏如大海<a 
name="0883a17" id="0883a17"></a><br>　具顯諸乘廣大義　　善釋其文無有遺<a 
name="0883a18" id="0883a18"></a><br>　於此瑜伽大論中　　我今隨力釋少分<a 
name="0883a19" id="0883a19"></a><br>　為令正法常無盡　　利益安樂諸含識</span></p><a 
name="0883a20" id="0883a20"></a><p style="text-indent: 0em; margin-left: 0em"><span class="linehead"></span>今說此論。所為云何。謂有二緣故說此論。一<a 
name="0883a21" id="0883a21"></a>為如來無上法教久住世故。二為平等利益<a 
name="0883a22" id="0883a22"></a>安樂諸有情故。復有二緣故說此論。一為如<a 
name="0883a23" id="0883a23"></a>來甘露聖教已隱沒者。憶念採集重開顯故。<a 
name="0883a24" id="0883a24"></a>未隱沒者。問答決擇倍興盛故。二為一切有<a 
name="0883a25" id="0883a25"></a>情界中有種姓者。各依自乘修出世善。得三<a 
name="0883a26" id="0883a26"></a>乘果。出生死故。無種姓者。依人天乘。修世間<a 
name="0883a27" id="0883a27"></a>善。得人天果。脫惡趣故。復有二緣故說此論。<a 
name="0883a28" id="0883a28"></a>一者或有於多說空不了義經。如言計著撥<a 
name="0883a29" id="0883a29"></a>無。一切憎背有教。為令隨悟諸法有相。解經<a 
name="0883b01" id="0883b01"></a>密意捨無見故。二者復有於多說有不了義<a 
name="0883b02" id="0883b02"></a>經。如言計著執有。一切厭怖空教。為令隨悟<a 
name="0883b03" id="0883b03"></a>諸法無相。解經密意捨有見故。復有二緣故<a 
name="0883b04" id="0883b04"></a>說此論。一為成就菩薩種姓補特伽羅。唯依<a 
name="0883b05" id="0883b05"></a>大教。遍於諸乘文義行果。生巧便智。斷一切<a 
name="0883b06" id="0883b06"></a>障。修一切善。證佛菩提。窮未來際。自他利樂<a 
name="0883b07" id="0883b07"></a>無休廢故。二為成就二乘種姓。及無種性補<a 
name="0883b08" id="0883b08"></a>特伽羅。亦依大教。各於自乘文義行果。生巧<a 
name="0883b09" id="0883b09"></a>便智。斷煩惱障。伏諸蓋纏。修自分善。得自乘<a 
name="0883b10" id="0883b10"></a>果。出離三界諸惡趣故。復有二緣故說此論。<a 
name="0883b11" id="0883b11"></a>一者或有宿習。無知猶豫顛倒。執<span class="gaiji">&#x7740;<!--gaiji,著,1[差-工+目],2&#x7740;,3--></span>外道小<a 
name="0883b12" id="0883b12"></a>乘邪教。故於大乘不能信解。為善分別大乘<a 
name="0883b13" id="0883b13"></a>法相。令其信解了達。決定離顛倒故。二者復<a 
name="0883b14" id="0883b14"></a>有聞諸契經種種意趣甚深難解。其心迷亂<a 
name="0883b15" id="0883b15"></a>誹毀不信。為善開示令生信解饒益彼故。復<a 
name="0883b16" id="0883b16"></a>有二緣故說此論。一為攝益樂略言論勤修<a 
name="0883b17" id="0883b17"></a>行者。採集眾經廣要法義。略分別故。二為攝<a 
name="0883b18" id="0883b18"></a>益樂廣言論勤說法者。於一一法。開示無邊<a 
name="0883b19" id="0883b19"></a>差別義故。復有二緣故說此論。一為開顯諸<a 
name="0883b20" id="0883b20"></a>法實相。問答決擇立正論故。二為滅除一切<a 
name="0883b21" id="0883b21"></a>妄執。問答決擇破邪論故。復有二緣故說此<a 
name="0883b22" id="0883b22"></a>論。一為顯了遍計所執情有理無。依他起性<a 
name="0883b23" id="0883b23"></a>圓成實性理有情無。令捨增益損減執故。二<a 
name="0883b24" id="0883b24"></a>為顯了世間道理。證得勝義法門差別。令修<a 
name="0883b25" id="0883b25"></a>二諦無倒解故。復有二緣故說此論。一為開<a 
name="0883b26" id="0883b26"></a>闡隨轉真實二種理門。令知二藏三藏法教<a 
name="0883b27" id="0883b27"></a>不相違故。二為開闡因緣唯識無相真如四<a 
name="0883b28" id="0883b28"></a>種理門。令修觀行有差別故。復有二緣故說<a 
name="0883b29" id="0883b29"></a>此論。一為示現境界差別。令知諸法自性相<a 
name="0883c01" id="0883c01"></a>狀位差別故。二為示現修行差別令知三乘<a 
name="0883c02" id="0883c02"></a>方便根本果差別故。如是等類所為諸緣。處<a 
name="0883c03" id="0883c03"></a>處經論種種異說。當知皆是此論所為。</p><a 
name="0883c04" id="0883c04"></a><p style="text-indent: 0em; margin-left: 0em"><span class="linehead"></span>今說此論所因云何。謂諸有情無始時來。於<a 
name="0883c05" id="0883c05"></a>一切法處中實相。無知疑惑顛倒僻執。起諸<a 
name="0883c06" id="0883c06"></a>煩惱。發有漏業。輪迴五趣。受三大苦。如來出<a 
name="0883c07" id="0883c07"></a>世。隨其所宜。方便為說種種妙法處中實相。<a 
name="0883c08" id="0883c08"></a>令諸有情知一切法。如是如是空故非有。如<a 
name="0883c09" id="0883c09"></a>是如是有故非空。了達諸法非空非有。遠離<a 
name="0883c10" id="0883c10"></a>疑惑顛倒僻執。隨其種姓。起處中行。漸次修<a 
name="0883c11" id="0883c11"></a>滿。隨其所應。永滅諸障。得三菩提。證寂滅<a 
name="0883c12" id="0883c12"></a>樂。佛涅槃後。魔事紛起。部執競興。多著有<a 
name="0883c13" id="0883c13"></a>見。龍猛菩薩證極喜地。採集大乘無相空教。<a 
name="0883c14" id="0883c14"></a>造中論等。究暢真要。除彼有見。聖提婆等諸<a 
name="0883c15" id="0883c15"></a>大論師。造百論等。弘闡大義。由是眾生。復著<a 
name="0883c16" id="0883c16"></a>空見。無著菩薩位登初地。證法光定。得大神<a 
name="0883c17" id="0883c17"></a>通。事大慈尊。請說此論。理無不窮。事無不<a 
name="0883c18" id="0883c18"></a>盡。文無不釋。義無不詮。疑無不遣。執無不<a 
name="0883c19" id="0883c19"></a>破。行無不修。果無不證。正為菩薩。令於諸乘<a 
name="0883c20" id="0883c20"></a>境行果等。皆得善巧。勤修大行。證大菩提。廣<a 
name="0883c21" id="0883c21"></a>為有情。常無倒說。兼為餘乘。令依自法。修自<a 
name="0883c22" id="0883c22"></a>分行。得自果證。如是略說此論所因。</p><a 
name="0883c23" id="0883c23"></a><p style="text-indent: 0em; margin-left: 0em"><span class="linehead"></span>今說瑜伽師地論者。名義云何。謂一切乘境<a 
name="0883c24" id="0883c24"></a>行果等所有諸法。皆名瑜伽。一切並有方便<a 
name="0883c25" id="0883c25"></a>善巧相應義故。境瑜伽者。謂一切境。無顛<a 
name="0883c26" id="0883c26"></a>倒性。不相違性。能隨順性。趣究竟性。與正理<a 
name="0883c27" id="0883c27"></a>教。行果相應故。名瑜伽。此境瑜伽。雖通一<a 
name="0883c28" id="0883c28"></a>切。然諸經論。就相隨機。種種異說。或說諸<a 
name="0883c29" id="0883c29"></a>法四種道理。名為瑜伽。觀待作用。法爾證成。<a 
name="0884a01" id="0884a01"></a>總攝一切正道理故。或說二十四不相應行<a 
name="0884a02" id="0884a02"></a>中。一名瑜伽。因果相稱無乖違故。此二並如<a 
name="0884a03" id="0884a03"></a>決擇分等處處廣說。或說雜染清淨無性。名<a 
name="0884a04" id="0884a04"></a>為瑜伽。除違契順最為勝故。如大梵問契經<a 
name="0884a05" id="0884a05"></a>等說。諸瑜伽師。觀無少法可令其生及可令<a 
name="0884a06" id="0884a06"></a>滅。亦無少法欲令證得及欲現觀。謂於一切<a 
name="0884a07" id="0884a07"></a>雜染無性瑜伽中行。觀無少法可令其生及<a 
name="0884a08" id="0884a08"></a>可令滅。及於一切清淨無性瑜伽中行。觀無<a 
name="0884a09" id="0884a09"></a>少法欲令證得及欲現觀。或說究竟清淨真<a 
name="0884a10" id="0884a10"></a>如名為瑜伽。理中最極一切功德共相應故。<a 
name="0884a11" id="0884a11"></a>如入楞伽契經中說。若觀真義。除去分別。遠<a 
name="0884a12" id="0884a12"></a>離瑕穢。無有能取。亦無所取。無解無縛。爾時<a 
name="0884a13" id="0884a13"></a>在定。當見瑜伽不應疑慮大義經中。說從一<a 
name="0884a14" id="0884a14"></a>法增至百法。皆名瑜伽。法門雖別義無違故。<a 
name="0884a15" id="0884a15"></a>廣義經中。說蘊界處緣起諦等。皆名瑜伽。攝<a 
name="0884a16" id="0884a16"></a>一切境順機宜故。於如是等諸經論中。說一<a 
name="0884a17" id="0884a17"></a>切境。皆名瑜伽。總具四性順四法故。行瑜伽<a 
name="0884a18" id="0884a18"></a>者。謂一切行。更相順故。稱正理故。順正教<a 
name="0884a19" id="0884a19"></a>故。趣正果故。說名瑜伽。此行瑜伽。雖通諸<a 
name="0884a20" id="0884a20"></a>行。然諸經論。就相隨機。種種異說。如辯瑜<a 
name="0884a21" id="0884a21"></a>伽師地經中。正修諸行。說名瑜伽。總攝一切<a 
name="0884a22" id="0884a22"></a>相應行故。月燈經中。修三十七菩提分法。說<a 
name="0884a23" id="0884a23"></a>名瑜伽。此於一切順果行中。最為勝故。於大<a 
name="0884a24" id="0884a24"></a>分別六處經中。辨奢摩他毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那平等運<a 
name="0884a25" id="0884a25"></a>道。說名瑜伽。如是止觀眾行主故。海慧經<a 
name="0884a26" id="0884a26"></a>中修三摩地。說名瑜伽。住心發行此最強故。<a 
name="0884a27" id="0884a27"></a>顯揚論等。信欲方便精進四法。說名瑜伽。作<a 
name="0884a28" id="0884a28"></a>意或智說名方便此四通生一切行故。聞所<a 
name="0884a29" id="0884a29"></a>成地。別辨九道。說名瑜伽。會理除惑。位別勝<a 
name="0884b01" id="0884b01"></a>故。謂世出世。加行無間解脫勝進軟中上道。<a 
name="0884b02" id="0884b02"></a>修所成地。總辨修習諸對治道。說名瑜伽。為<a 
name="0884b03" id="0884b03"></a>樂略者。總說修故。有處說緣諸地所攝無顛<a 
name="0884b04" id="0884b04"></a>倒智。名為瑜伽。緣諸地法無顛倒智行中勝<a 
name="0884b05" id="0884b05"></a>故。有處復說方便善巧或唯方便。名為瑜伽。<a 
name="0884b06" id="0884b06"></a>作意與智發行勝故。或就最初發悟勝故。功<a 
name="0884b07" id="0884b07"></a>德實性契經中。說諸緣起觀。名為瑜伽。緣起<a 
name="0884b08" id="0884b08"></a>觀智於出生死最為要故。正行經中。說正見<a 
name="0884b09" id="0884b09"></a>等八支聖道。名為瑜伽。趣涅槃城此為勝故。<a 
name="0884b10" id="0884b10"></a>毘奈耶經。說修戒等。名曰瑜伽。戒定慧學因<a 
name="0884b11" id="0884b11"></a>中勝故。大義經中。說修一切世出世行分位<a 
name="0884b12" id="0884b12"></a>差別。皆名瑜伽。正行階位相符順故。如是皆<a 
name="0884b13" id="0884b13"></a>說共聲聞行。名為瑜伽。通證三乘行中勝故。<a 
name="0884b14" id="0884b14"></a>慧到彼岸契經中。說觀空作意。名為瑜伽發<a 
name="0884b15" id="0884b15"></a>起大行。此最勝故。如彼經言菩薩所有大瑜<a 
name="0884b16" id="0884b16"></a>伽者。謂空作意。菩薩由此空作意故。不墮聲<a 
name="0884b17" id="0884b17"></a>聞及獨覺地。乃至能淨諸佛土等。即彼經中。<a 
name="0884b18" id="0884b18"></a>復說般若波羅蜜多。名勝瑜伽。導大乘行。此<a 
name="0884b19" id="0884b19"></a>殊勝故。如彼經言菩薩所有諸瑜伽中。慧度<a 
name="0884b20" id="0884b20"></a>瑜伽。最上最勝。廣說乃至。是無等等。何以<a 
name="0884b21" id="0884b21"></a>故。如是般若波羅蜜多。是為無上。瑜伽法故。<a 
name="0884b22" id="0884b22"></a>餘處說此慧度所攝。無分別定。名為瑜伽。能<a 
name="0884b23" id="0884b23"></a>發一切勝功德故。餘處復說菩薩所有殊勝<a 
name="0884b24" id="0884b24"></a>慧悲平等雙轉。名為瑜伽。能證無住大涅槃<a 
name="0884b25" id="0884b25"></a>故。如是等說。諸不共行。名為瑜伽。能證無上<a 
name="0884b26" id="0884b26"></a>佛菩提故。於如是等諸經論中。說一切行。皆<a 
name="0884b27" id="0884b27"></a>名瑜伽。具上所說四種義故。果瑜伽者。謂一<a 
name="0884b28" id="0884b28"></a>切果。更相順故。合正理故。順正教故。稱正因<a 
name="0884b29" id="0884b29"></a>故。說名瑜伽。此果瑜伽。雖通諸果。然諸經<a 
name="0884c01" id="0884c01"></a>論。就相隨機。種種異說。分別義經。說力無畏<a 
name="0884c02" id="0884c02"></a>不共佛法。名曰瑜伽。能伏諸魔。制諸異論。勝<a 
name="0884c03" id="0884c03"></a>餘乘故。殊勝經中。說佛所證無住涅槃。名為<a 
name="0884c04" id="0884c04"></a>瑜伽。盡未來際。無所住故。大義經中。說如來<a 
name="0884c05" id="0884c05"></a>地無分別智。及以大悲。名為瑜伽。自利利他。<a 
name="0884c06" id="0884c06"></a>常無盡故。辨說瑜伽師地經中。佛地功德。皆<a 
name="0884c07" id="0884c07"></a>名瑜伽。窮於法界無斷盡故。分別三乘功德<a 
name="0884c08" id="0884c08"></a>經中。三乘果德。名為瑜伽。皆與正理等相應<a 
name="0884c09" id="0884c09"></a>故。讚佛論說三身三德皆是瑜伽。一切果德<a 
name="0884c10" id="0884c10"></a>不相離故。集義論說。果位所攝。有為無為諸<a 
name="0884c11" id="0884c11"></a>功德聚。皆是瑜伽。等至究竟和合位故。於如<a 
name="0884c12" id="0884c12"></a>是等諸經論中。一切果德。皆名瑜伽。具上義<a 
name="0884c13" id="0884c13"></a>故。如是聖教。亦名瑜伽。稱正理故。順正行<a 
name="0884c14" id="0884c14"></a>故。引正果故。有義正取三乘觀行。說名瑜伽。<a 
name="0884c15" id="0884c15"></a>數數進修。合理順行。得勝果故。境果聖教。瑜<a 
name="0884c16" id="0884c16"></a>伽境故。瑜伽果故。論瑜伽故。亦名瑜伽。如<a 
name="0884c17" id="0884c17"></a>是此論瑜伽兩字尚遍擾動。聖言大海。何況<a 
name="0884c18" id="0884c18"></a>具說。瑜伽師地。恐難受持。故且略說。三乘行<a 
name="0884c19" id="0884c19"></a>者。由聞思等。次第習行如是瑜伽。隨分滿足。<a 
name="0884c20" id="0884c20"></a>展轉調化諸有情故。名瑜伽師。或諸如來。證<a 
name="0884c21" id="0884c21"></a>瑜伽滿。隨其所應。持此瑜伽。調化一切聖弟<a 
name="0884c22" id="0884c22"></a>子等。令其次第修正行故。名瑜伽師。地謂境<a 
name="0884c23" id="0884c23"></a>界。所依所行。或所攝義。是瑜伽師。所行境<a 
name="0884c24" id="0884c24"></a>界故名為地。如龍馬地。唯此中行。不出外故。<a 
name="0884c25" id="0884c25"></a>或瑜伽師。依此處所。增長白法。故名為地。<a 
name="0884c26" id="0884c26"></a>如稼穡地。或瑜伽師地所攝智。依此現行。依<a 
name="0884c27" id="0884c27"></a>此增長。故名為地。如珍寶地。或瑜伽師。行在<a 
name="0884c28" id="0884c28"></a>此中。受用白法。故名為地。如牛王地。或諸<a 
name="0884c29" id="0884c29"></a>如來名瑜伽師。平等智等行在一切無戲論<a 
name="0885a01" id="0885a01"></a>界無住涅槃瑜伽中故。是彼所攝。故名為地。<a 
name="0885a02" id="0885a02"></a>或十七地。攝屬一切瑜伽師故。如國王地。是<a 
name="0885a03" id="0885a03"></a>故說名瑜伽師地。問答決擇諸法性相。故名<a 
name="0885a04" id="0885a04"></a>為論。欲令證得瑜伽師地。而說此論。故以為<a 
name="0885a05" id="0885a05"></a>名。如對法論。或復此論。無倒辯說瑜伽師地。<a 
name="0885a06" id="0885a06"></a>故以為稱。如十地經。或復此論。依止此地。故<a 
name="0885a07" id="0885a07"></a>以為號。如水陸花。由是論名瑜伽師地。</p><a 
name="0885a08" id="0885a08"></a><p style="text-indent: 0em; margin-left: 0em"><span class="linehead"></span>今此論體。總有五分。一本地分。略廣分別十<a 
name="0885a09" id="0885a09"></a>七地義。二攝決擇分。略攝決擇十七地中深<a 
name="0885a10" id="0885a10"></a>隱要義。三攝釋分。略攝解釋諸經儀則。四攝<a 
name="0885a11" id="0885a11"></a>異門分。略攝經中所有諸法名義差別。五攝<a 
name="0885a12" id="0885a12"></a>事分。略攝三藏眾要事義。此論既有如是五<a 
name="0885a13" id="0885a13"></a>分。何故但名瑜伽師地。就初立名。故無有失。<a 
name="0885a14" id="0885a14"></a>又一切法。無不皆是瑜伽師地。以瑜伽師用<a 
name="0885a15" id="0885a15"></a>一切法為依緣故。此中存略。且說十七。又十<a 
name="0885a16" id="0885a16"></a>七地。具攝一切文義略盡。後之四分。皆為解<a 
name="0885a17" id="0885a17"></a>釋十七地中諸要文義故。亦不離瑜伽師地。<a 
name="0885a18" id="0885a18"></a>由是此論。用十七地。以為宗要。雖復通明諸<a 
name="0885a19" id="0885a19"></a>乘境等。然說論者。問答決擇諸法性相。意為<a 
name="0885a20" id="0885a20"></a>菩薩。令於一切皆得善巧。修成佛果。利樂無<a 
name="0885a21" id="0885a21"></a>窮。是故此論。屬菩薩藏阿毘達磨。欲令菩薩<a 
name="0885a22" id="0885a22"></a>得勝智故。</p><a 
name="0885a23" id="0885a23"></a><p style="text-indent: 0em; margin-left: 0em"><span class="linehead"></span>論曰。云何瑜伽師地。謂十七地。釋曰。初問云<a 
name="0885a24" id="0885a24"></a>何。瑜伽師地者。總問此論一部宗要。問者。先<a 
name="0885a25" id="0885a25"></a>聞諸經所說瑜伽師地。其義未了。故為此問。<a 
name="0885a26" id="0885a26"></a>謂辨瑜伽師地。經中數說正修瑜伽師地。月<a 
name="0885a27" id="0885a27"></a>燈經中。亦說修習瑜伽師地。如是非一。如前<a 
name="0885a28" id="0885a28"></a>廣說。或作論者。先總受請。論體五分。盡在心<a 
name="0885a29" id="0885a29"></a>中。欲為學徒分別解說。自假興問。為起說<a 
name="0885b01" id="0885b01"></a>因。故問云何瑜伽師地。若不爾者。先無略<a 
name="0885b02" id="0885b02"></a>說。無容欻問此地云何。又發問者。略有五<a 
name="0885b03" id="0885b03"></a>種。一不解故問。二疑惑故問。三試驗故問。四<a 
name="0885b04" id="0885b04"></a>輕觸故問。五為欲利樂有情故問。今是第五。<a 
name="0885b05" id="0885b05"></a>專為利樂諸有情類。造斯論。故謂十七地者。<a 
name="0885b06" id="0885b06"></a>總集所說瑜伽師地。略有十七。若廣安立。地<a 
name="0885b07" id="0885b07"></a>位無邊。一一地中。分位差別。義無邊故。如是<a 
name="0885b08" id="0885b08"></a>一轉。總問總答。</p><a 
name="0885b09" id="0885b09"></a><p style="text-indent: 0em; margin-left: 0em"><span class="linehead"></span>論曰。何等十七。嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0885b10" id="0885b10"></a><p>　<span class="lg">五識相應意　　有尋伺等三<a 
name="0885b11" id="0885b11"></a><br>　三摩地俱非　　有心無心地<a 
name="0885b12" id="0885b12"></a><br>　聞思修所立　　如是具三乘<a 
name="0885b13" id="0885b13"></a><br>　有依及無依　　是名十七地</span></p><a 
name="0885b14" id="0885b14"></a><p style="text-indent: 0em; margin-left: 0em"><span class="linehead"></span>釋曰。何緣更問何等十七。雖聞總數。未了別<a 
name="0885b15" id="0885b15"></a>名。故復為問。嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南者。先略頌答。略集地<a 
name="0885b16" id="0885b16"></a>名。施諸學者。名嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南。五識相應者。謂五<a 
name="0885b17" id="0885b17"></a>識身相應地。意謂意地。有尋伺等三者。謂有<a 
name="0885b18" id="0885b18"></a>尋有伺等三地。三摩地俱者。謂三摩地。俱名<a 
name="0885b19" id="0885b19"></a>三摩呬多地。非者。謂非三摩地。俱名非三摩<a 
name="0885b20" id="0885b20"></a>呬多地。此就一相。且別地名非盡理說。如是<a 
name="0885b21" id="0885b21"></a>二名。互寬狹故。三摩地名。通定不定。唯在<a 
name="0885b22" id="0885b22"></a>有心。三摩呬多。通有心位。及無心位。唯局在<a 
name="0885b23" id="0885b23"></a>定。如後廣說。如是具三乘者。謂由如是聞等<a 
name="0885b24" id="0885b24"></a>地故。或由如是上諸地故。得具三乘。及有餘<a 
name="0885b25" id="0885b25"></a>依。無餘依地。一一別名。如後廣釋。</p><a 
name="0885b26" id="0885b26"></a><p style="text-indent: 0em; margin-left: 0em"><span class="linehead"></span>論曰。一者五識身相應地。二者意地。三者有<a 
name="0885b27" id="0885b27"></a>尋有伺地。四者無尋唯伺地。五者無尋無伺<a 
name="0885b28" id="0885b28"></a>地。六者三摩呬多地。七者非三摩呬多地。八<a 
name="0885b29" id="0885b29"></a>者有心地。九者無心地。十者聞所成地。十一<a 
name="0885c01" id="0885c01"></a>者思所成地。十二者修所成地。十三者聲聞<a 
name="0885c02" id="0885c02"></a>地。十四者獨覺地。十五者菩薩地。十六者有<a 
name="0885c03" id="0885c03"></a>餘依地。十七者無餘依地。如是略說十七。名<a 
name="0885c04" id="0885c04"></a>為瑜伽師地。</p><a 
name="0885c05" id="0885c05"></a><p style="text-indent: 0em; margin-left: 0em"><span class="linehead"></span>釋曰。次廣列名。重答前問。言五識身相應地<a 
name="0885c06" id="0885c06"></a>者。謂眼等根。是眼等識。不共所依。眼等不為<a 
name="0885c07" id="0885c07"></a>餘識依故。又是親依。眼等利鈍。識明昧故。又<a 
name="0885c08" id="0885c08"></a>同時依。必俱有故。非如意等。由是五識用眼<a 
name="0885c09" id="0885c09"></a>等根。標別其名。猶如麥芽。如鼓聲等。故名<a 
name="0885c10" id="0885c10"></a>五識。由所依根有形礙故。又必不離所依身。<a 
name="0885c11" id="0885c11"></a>故猶如身受。故名為身。又復身者。依義體<a 
name="0885c12" id="0885c12"></a>義如六識身六思身等依五識身。建立此地。<a 
name="0885c13" id="0885c13"></a>故名相應。如律中說。王相應論。賊相應論。謂<a 
name="0885c14" id="0885c14"></a>依王賊而興言論。此亦如是。雖此地中分別<a 
name="0885c15" id="0885c15"></a>多法。五識為主。是故偏說。又五識身相應心<a 
name="0885c16" id="0885c16"></a>品。總名相應。於此地中。雖明多法。以心心所<a 
name="0885c17" id="0885c17"></a>勝故別說。又相應者。是攝屬義。謂此地中。說<a 
name="0885c18" id="0885c18"></a>五識身所攝屬法。即是自性所依所緣。助伴<a 
name="0885c19" id="0885c19"></a>作業。故名相應。地如前說。自後諸地識身相<a 
name="0885c20" id="0885c20"></a>應。隨其所應。亦有通者。略故不說。</p><a 
name="0885c21" id="0885c21"></a><p style="text-indent: 0em; margin-left: 0em"><span class="linehead"></span>言意地者。六七八識。同依意根。略去識身相<a 
name="0885c22" id="0885c22"></a>應三語。故但言意。又實義門。雖有八識。然<a 
name="0885c23" id="0885c23"></a>隨機門。但有六識。六七八識。同第六攝。就所<a 
name="0885c24" id="0885c24"></a>依名。故但言意。所依非色。或離於身。猶如心<a 
name="0885c25" id="0885c25"></a>受。故不言身。相應准前。故略不說。又六七<a 
name="0885c26" id="0885c26"></a>八。雖皆同有心意識義。心法意處識蘊攝故。<a 
name="0885c27" id="0885c27"></a>然意義等。故但言意。皆是思量意根攝故。第<a 
name="0885c28" id="0885c28"></a>八持種。心義偏強。第六普遍了別境界。識義<a 
name="0885c29" id="0885c29"></a>偏強。是故不說心地識地。身及相應。略故不<a 
name="0886a01" id="0886a01"></a>說。地義如前。</p><a 
name="0886a02" id="0886a02"></a><p style="text-indent: 0em; margin-left: 0em"><span class="linehead"></span>何緣五識合立一地。說在最初。餘識立一。說<a 
name="0886a03" id="0886a03"></a>在第二。五識同無當說分別所緣等業。所說<a 
name="0886a04" id="0886a04"></a>事少故合立一。說在最初。意地翻此。故別立<a 
name="0886a05" id="0886a05"></a>一。說在第二。又以五識同依色根。同緣色境。<a 
name="0886a06" id="0886a06"></a>故合立一。餘依無色所緣不定。故別立一。自<a 
name="0886a07" id="0886a07"></a>性依緣<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>細次第。故說先後。又以五識同現<a 
name="0886a08" id="0886a08"></a>量攝。故合立一。說在最初。餘識不定。或現或<a 
name="0886a09" id="0886a09"></a>比。或非量攝。故別立一。說在第二。如是二<a 
name="0886a10" id="0886a10"></a>地。自性依緣。助伴作業。合為體故。攝一切<a 
name="0886a11" id="0886a11"></a>法。應知此中。以一切法不離識故。依識起故。<a 
name="0886a12" id="0886a12"></a>識為體故。識最勝故。先依八識。建立二地。如<a 
name="0886a13" id="0886a13"></a>是八識。自性依緣。助伴業等。後當廣說。</p><a 
name="0886a14" id="0886a14"></a><p style="text-indent: 0em; margin-left: 0em"><span class="linehead"></span>有尋有伺等三地者。尋謂尋求。伺謂伺察。或<a 
name="0886a15" id="0886a15"></a>思或慧。於境推求。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>位名尋。即此二種。於境<a 
name="0886a16" id="0886a16"></a>審察。細位名伺。非一剎那二法相應。一類<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0886a17" id="0886a17"></a>細前後異故。今依此二。建立三地有義。此三<a 
name="0886a18" id="0886a18"></a>就二前後相應建立。謂欲界地。及初靜慮。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0886a19" id="0886a19"></a>心心所。前後相續。可有尋伺共相應故。名有<a 
name="0886a20" id="0886a20"></a>尋有伺地。靜慮中間。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>心心所。前後相續。定<a 
name="0886a21" id="0886a21"></a>無有尋。唯可與伺共相應故。名無尋唯伺地。<a 
name="0886a22" id="0886a22"></a>第二靜慮。已上諸地。諸心心所。前後相續。決<a 
name="0886a23" id="0886a23"></a>定不與尋伺相應。名無尋無伺地。若欲界地。<a 
name="0886a24" id="0886a24"></a>及初靜慮。靜慮中間。細心心所。不與尋伺共<a 
name="0886a25" id="0886a25"></a>相應者。及一切色不相應行。諸無為法不與<a 
name="0886a26" id="0886a26"></a>尋伺共相應故。亦皆說名無尋無伺地。故後<a 
name="0886a27" id="0886a27"></a>論言。有尋有伺地。無尋唯伺地。一向是有心<a 
name="0886a28" id="0886a28"></a>地。無心睡眠。無心悶絕。無想定。無想生。滅<a 
name="0886a29" id="0886a29"></a>盡定。及無餘依涅槃界。名無心地有義。此三<a 
name="0886b01" id="0886b01"></a>就二離欲分位建立。謂欲界地及初靜慮。諸<a 
name="0886b02" id="0886b02"></a>法假者。於尋及伺。並未離欲。名有尋有伺地。<a 
name="0886b03" id="0886b03"></a>靜慮中間。諸法假者。尋已離欲。伺未離欲。<a 
name="0886b04" id="0886b04"></a>名無尋唯伺地。第二靜慮。已上諸地。諸法<a 
name="0886b05" id="0886b05"></a>假者。於尋及伺。並已離欲。名無尋無伺地。<a 
name="0886b06" id="0886b06"></a>若在下地。並已離欲。亦得說名無尋無伺。<a 
name="0886b07" id="0886b07"></a>故後論言。此中由離尋伺欲故。說名無尋無<a 
name="0886b08" id="0886b08"></a>伺地。不由不現行故。所以者何。未離欲界欲<a 
name="0886b09" id="0886b09"></a>者。由教導作意差別故。於一時間。亦有無尋<a 
name="0886b10" id="0886b10"></a>無伺意現行。已離尋伺欲者。亦有尋伺現行。<a 
name="0886b11" id="0886b11"></a>如出彼定及生彼地。如實義者。此三但就界<a 
name="0886b12" id="0886b12"></a>地建立。謂欲界地及初靜慮。有漏無漏諸法。<a 
name="0886b13" id="0886b13"></a>於中尋伺俱可得故。名第一地。靜慮中間有<a 
name="0886b14" id="0886b14"></a>漏無漏諸法。於中無尋唯有伺故。名第二地。<a 
name="0886b15" id="0886b15"></a>第二靜慮。已上諸地。有漏無漏諸法。於中尋<a 
name="0886b16" id="0886b16"></a>伺俱無有故。名第三地。故後論言。此中欲界<a 
name="0886b17" id="0886b17"></a>及初靜慮。若定若生。名有尋有伺地。靜慮中<a 
name="0886b18" id="0886b18"></a>間若定若生。名無尋唯伺地。第二靜慮已上。<a 
name="0886b19" id="0886b19"></a>色界無色界。全名無尋無伺地。無漏有為初<a 
name="0886b20" id="0886b20"></a>靜慮定。亦名有尋有伺地。依尋伺處。法緣真<a 
name="0886b21" id="0886b21"></a>如為境。入此定故。不由分別現行故。餘如前<a 
name="0886b22" id="0886b22"></a>說。若就相應。及就離欲。建立三地。攝法不<a 
name="0886b23" id="0886b23"></a>盡。亦大雜亂。雖言有尋有伺等地。唯是有心。<a 
name="0886b24" id="0886b24"></a>此就一門。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>辨地相。於此門中。唯說第二靜<a 
name="0886b25" id="0886b25"></a>慮。已上無尋無伺地中。無想定。無想生滅盡<a 
name="0886b26" id="0886b26"></a>定。名無心地。餘一切位。名有心地。後有四<a 
name="0886b27" id="0886b27"></a>門。復異建立。如後當說。雖言此中由離尋伺<a 
name="0886b28" id="0886b28"></a>欲故。說名無尋無伺地。然唯說彼第二靜慮<a 
name="0886b29" id="0886b29"></a>已上諸地。必定已離尋伺地欲。不言已離尋<a 
name="0886c01" id="0886c01"></a>伺欲者。下地諸法。亦得說名無尋無伺。若如<a 
name="0886c02" id="0886c02"></a>是者。未離下地尋伺欲者。上地諸法。亦應說<a 
name="0886c03" id="0886c03"></a>名有尋伺等。如是建立。成大雜亂。是故此三。<a 
name="0886c04" id="0886c04"></a>唯就界地上下建立。</p><a 
name="0886c05" id="0886c05"></a><p style="text-indent: 0em; margin-left: 0em"><span class="linehead"></span>所言三摩呬多地者。謂勝定地。離沈掉等。平<a 
name="0886c06" id="0886c06"></a>等能引。或引平等。或是平等。所引發故。名等<a 
name="0886c07" id="0886c07"></a>引地有義。此名唯攝一切有心諸定。皆能平<a 
name="0886c08" id="0886c08"></a>等引功德故。不通無心。以前頌中言三摩地<a 
name="0886c09" id="0886c09"></a>俱故。三摩地者。是別境中。心數法故。二無心<a 
name="0886c10" id="0886c10"></a>定。不能等引諸功德故。非等引地。若爾何故。<a 
name="0886c11" id="0886c11"></a>等引地說。此等引地。略有四種。謂靜慮。解<a 
name="0886c12" id="0886c12"></a>脫。等持。等至。言靜慮者。謂四靜慮。言解脫<a 
name="0886c13" id="0886c13"></a>者。謂八解脫。言等持者。謂空等持。無願等<a 
name="0886c14" id="0886c14"></a>持。無相等持。言等至者。謂五現見等至。八勝<a 
name="0886c15" id="0886c15"></a>處等至。十遍處等至。四無色等至。無想等<a 
name="0886c16" id="0886c16"></a>至。滅盡等至。此無有失。二無心定。是等引<a 
name="0886c17" id="0886c17"></a>果。故與其名。實非等引有義。此名通有心位。<a 
name="0886c18" id="0886c18"></a>及無心位。所有定體。若有心定。平等能引諸<a 
name="0886c19" id="0886c19"></a>功德故。亦引平等根大等故。及離沈掉。戒無<a 
name="0886c20" id="0886c20"></a>悔等。平等方便。所引發故。名為等引。若無心<a 
name="0886c21" id="0886c21"></a>定。雖不能引殊勝功德。而引平等根大等故。<a 
name="0886c22" id="0886c22"></a>是平等定所引發故。亦名等引。若爾何故。前<a 
name="0886c23" id="0886c23"></a>頌中言三摩地俱。此無有失。頌中文略且言<a 
name="0886c24" id="0886c24"></a>彼俱。其實等引非俱。亦是後說等引通無心<a 
name="0886c25" id="0886c25"></a>故。如實義者。等引地名有通有局。有心無心。<a 
name="0886c26" id="0886c26"></a>兩位俱攝。故名為通。後說無想滅盡定。亦是<a 
name="0886c27" id="0886c27"></a>等引地體故。唯在有漏無漏勝定。非欲界等<a 
name="0886c28" id="0886c28"></a>一切散心。故名為局。以後說言唯靜慮等。名<a 
name="0886c29" id="0886c29"></a>等引地。非於欲界。心一境性。由此等引。無悔<a 
name="0887a01" id="0887a01"></a>歡喜安樂所引。欲界不爾。准此上界。若在散<a 
name="0887a02" id="0887a02"></a>心。亦非等引。同欲界故。由此相對。得作四<a 
name="0887a03" id="0887a03"></a>句。或等持俱。非等引地。謂欲界等。散心位<a 
name="0887a04" id="0887a04"></a>中。三摩地俱。心心所等。或等引地。非等持<a 
name="0887a05" id="0887a05"></a>俱。謂定位中。三摩地體。及無想定。滅盡定<a 
name="0887a06" id="0887a06"></a>位。所有諸法。或等持俱。亦等引地。謂諸靜<a 
name="0887a07" id="0887a07"></a>慮。及諸無色有心定位。心心所等。除三摩地。<a 
name="0887a08" id="0887a08"></a>或有俱非。謂除上位所有諸法。又三摩地。<a 
name="0887a09" id="0887a09"></a>三摩<span class="gaiji">&#x9262;<!--gaiji,缽,1[金*本],2&#x9262;,3--></span>底。三摩呬多。名有寬狹。三摩地名目<a 
name="0887a10" id="0887a10"></a>心數中等持。一法通攝一切。有心位中。心一<a 
name="0887a11" id="0887a11"></a>境性。通定散位。然諸經論。就勝但說空無願<a 
name="0887a12" id="0887a12"></a>等。名三摩地。三摩<span class="gaiji">&#x9262;<!--gaiji,缽,1[金*本],2&#x9262;,3--></span>底。通目一切有心無心。<a 
name="0887a13" id="0887a13"></a>諸定位中。所有定體。諸經論中。就勝唯說五<a 
name="0887a14" id="0887a14"></a>現見等相應諸定。名為等至。等引地名。通目<a 
name="0887a15" id="0887a15"></a>一切有心無心。定位功德。故此地中。通攝一<a 
name="0887a16" id="0887a16"></a>切定位功德。由是總故。偏目地名言非三摩<a 
name="0887a17" id="0887a17"></a>呬哆地者。翻上易了。無煩廣釋。如是二地。<a 
name="0887a18" id="0887a18"></a>總攝一切定非定位所有諸法。</p><a 
name="0887a19" id="0887a19"></a><p style="text-indent: 0em; margin-left: 0em"><span class="linehead"></span>所言有心無心地者。略就五門。建立差別。一<a 
name="0887a20" id="0887a20"></a>就地總說門。謂五識身相應地意地。有尋有<a 
name="0887a21" id="0887a21"></a>伺地。無尋唯伺地。此四一向是有心地。無尋<a 
name="0887a22" id="0887a22"></a>無伺地中除無想定。并無想生。及滅盡定。所<a 
name="0887a23" id="0887a23"></a>餘一向是有心地。若無想定。并無想生。及滅<a 
name="0887a24" id="0887a24"></a>盡定。是無心地。於此門中。無心睡眠。無心悶<a 
name="0887a25" id="0887a25"></a>絕。亦名有心。有七八故。唯無想定等。心不相<a 
name="0887a26" id="0887a26"></a>應。行與心相違。名無心地。二心亂不亂門。謂<a 
name="0887a27" id="0887a27"></a>四倒等。所倒亂心。名無心地。失本性故。三心<a 
name="0887a28" id="0887a28"></a>生不生門。謂若緣具。此心得生。名有心地。若<a 
name="0887a29" id="0887a29"></a>緣不具。彼心不生。名無心地。於此門中。隨此<a 
name="0887b01" id="0887b01"></a>心生。名有心地。彼心不生。名無心地。四分位<a 
name="0887b02" id="0887b02"></a>建立門。謂除六位。名有心地。若無心睡眠位。<a 
name="0887b03" id="0887b03"></a>無心悶絕位。無想定位。無想生位。滅盡定位。<a 
name="0887b04" id="0887b04"></a>及無餘依涅槃界位。名無心地。五就真實義<a 
name="0887b05" id="0887b05"></a>門。謂唯無餘依涅槃界中。諸心皆滅。名無心<a 
name="0887b06" id="0887b06"></a>地。餘位由無諸轉識故。假名無心。由第八識<a 
name="0887b07" id="0887b07"></a>未滅盡故。名有心地。如是二地。諸門差別。進<a 
name="0887b08" id="0887b08"></a>退不定。</p><a 
name="0887b09" id="0887b09"></a><p style="text-indent: 0em; margin-left: 0em"><span class="linehead"></span>聞所成地者。謂從聞所生解文義。慧及慧相<a 
name="0887b10" id="0887b10"></a>應。心心所等。思所成地者。謂從思所生解法<a 
name="0887b11" id="0887b11"></a>相。慧及慧相應。心心所等修所成地者。謂從<a 
name="0887b12" id="0887b12"></a>修所生解理事。慧及慧相應。心心所等聞謂<a 
name="0887b13" id="0887b13"></a>聽聞。即是耳根發生耳識。聞言教故。思謂思<a 
name="0887b14" id="0887b14"></a>慮。即是思數發生智慧。思擇法故。修謂修習。<a 
name="0887b15" id="0887b15"></a>即是勝定。發生智慧。修對治故。從此三種。發<a 
name="0887b16" id="0887b16"></a>生三慧及相應法。等名三地體。三慧廣義。如<a 
name="0887b17" id="0887b17"></a>後分別。如是三地。用三慧品。心心所等。及所<a 
name="0887b18" id="0887b18"></a>得果。以為自性。故後論言。修所成地。亦是有<a 
name="0887b19" id="0887b19"></a>餘無餘依地。</p><a 
name="0887b20" id="0887b20"></a><p style="text-indent: 0em; margin-left: 0em"><span class="linehead"></span>聲聞地者。謂佛聖教。聲為上首。從師友所。聞<a 
name="0887b21" id="0887b21"></a>此教聲。展轉修證。永出世間。小行小果。故名<a 
name="0887b22" id="0887b22"></a>聲聞。如是聲聞種性。發心修行得果。一切<a 
name="0887b23" id="0887b23"></a>總說為聲聞地。</p><a 
name="0887b24" id="0887b24"></a><p style="text-indent: 0em; margin-left: 0em"><span class="linehead"></span>獨覺地者。常樂寂靜。不欲雜居。修加行滿。<a 
name="0887b25" id="0887b25"></a>無師友教。自然獨悟。永出世間。中行中果。故<a 
name="0887b26" id="0887b26"></a>名獨覺。或觀待緣。而悟聖果。亦名緣覺。如是<a 
name="0887b27" id="0887b27"></a>獨覺種性。發心修行得果。一切總說為獨覺<a 
name="0887b28" id="0887b28"></a>地。菩薩地者。希求大覺。悲愍有情。或求菩<a 
name="0887b29" id="0887b29"></a>提。志願堅猛。長時修證。永出世間。大行大<a 
name="0887c01" id="0887c01"></a>果。故名菩薩。如是菩薩種性。發心修行得果。<a 
name="0887c02" id="0887c02"></a>一切總說為菩薩地。三乘大義。後當廣辨。有<a 
name="0887c03" id="0887c03"></a>餘依地者。謂有餘依涅槃地也。依者即是有<a 
name="0887c04" id="0887c04"></a>漏所依。略有八種。一施設依。謂五取蘊。由依<a 
name="0887c05" id="0887c05"></a>此故。施設假者。名種性等。二攝受依。謂七攝<a 
name="0887c06" id="0887c06"></a>事。即自父母。妻子。奴婢。作使。僮僕。朋友。眷<a 
name="0887c07" id="0887c07"></a>屬。三住持依。謂四種食。四流轉依。謂四識住<a 
name="0887c08" id="0887c08"></a>十二緣起五障礙依。謂諸天魔。六苦惱依謂<a 
name="0887c09" id="0887c09"></a>諸欲界。七適悅依。謂諸定樂。八後邊依。謂<a 
name="0887c10" id="0887c10"></a>阿羅漢。相續諸蘊。今全取一最後邊依。除六<a 
name="0887c11" id="0887c11"></a>攝事。流轉。障礙。取餘一分。又此地中。有四<a 
name="0887c12" id="0887c12"></a>寂靜。一苦寂靜。謂當來苦。畢竟不生。二惑寂<a 
name="0887c13" id="0887c13"></a>靜。謂諸煩惱。畢竟不生。三業寂靜。謂不造<a 
name="0887c14" id="0887c14"></a>惡。修習諸善。四捨寂靜。謂六恒住於六根門。<a 
name="0887c15" id="0887c15"></a>不喜不憂。安住上捨。正念正知。阿羅漢等。<a 
name="0887c16" id="0887c16"></a>住無學地。具四寂靜。有少餘依。是故說名有<a 
name="0887c17" id="0887c17"></a>餘依地。此地即是二乘。無學身中。有漏無漏<a 
name="0887c18" id="0887c18"></a>諸法。總為自性如來。雖無真實身心有漏餘<a 
name="0887c19" id="0887c19"></a>依。而有變化似有漏依。故就化相。亦得說名<a 
name="0887c20" id="0887c20"></a>有餘依地。無餘依地者。謂無餘依涅槃地也。<a 
name="0887c21" id="0887c21"></a>一切有漏餘依皆捨。二乘有為無漏亦捨。如<a 
name="0887c22" id="0887c22"></a>來雖有有為無漏。而無一切有漏餘依故。亦<a 
name="0887c23" id="0887c23"></a>說名無餘依地。於此地中。唯有清淨真如所<a 
name="0887c24" id="0887c24"></a>顯甚深功德。離諸分別。絕諸戲論。不可說為<a 
name="0887c25" id="0887c25"></a>蘊界處等。及人天等。若即若離。若有若無。所<a 
name="0887c26" id="0887c26"></a>有名相。皆是假說有義。此地正用究竟擇滅<a 
name="0887c27" id="0887c27"></a>真如無為為性。兼以如來有為無漏功德為<a 
name="0887c28" id="0887c28"></a>性。如來功德。甚深離相。不可說故。不言亦攝<a 
name="0887c29" id="0887c29"></a>五識地等。理實亦攝有義。如來有為功德。有<a 
name="0888a01" id="0888a01"></a>餘依攝。無為功德。無餘依攝。故後論言。無餘<a 
name="0888a02" id="0888a02"></a>依地。五地一分。謂無心地。修所成地。聲聞。<a 
name="0888a03" id="0888a03"></a>獨覺。及菩薩地。</p><a 
name="0888a04" id="0888a04"></a><p><span class="juanname">瑜伽師地論釋一卷</span></p>
<hr>【經文資訊】大正藏第 30 冊 No. 1580 瑜伽師地論釋<br>【版本記錄】CBETA 電子佛典 Rev. 1.10 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】維習安大德提供之高麗藏 CD 經文，維習安大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb305.html?index=T30n1580" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1580_001 by HTTrack Website Copier/3.x [XR&CO'2008], Mon, 02 Jun 2014 23:20:33 GMT -->
</html>
