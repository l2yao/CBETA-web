<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_084 by HTTrack Website Copier/3.x [XR&CO'2008], Mon, 02 Jun 2014 23:52:31 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga1bb0.gif?utmac=MO-30696269-4&amp;utmn=1999827597&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53&amp;utmp=%2Fmobile%2Findex.php%3Findex%3DT53n2122_084&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5566.html?index=T53n2122_083" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 84 卷</p>
	<a href="index9467.html?index=T53n2122_085" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷84]">　
<a 
name="0901c12" id="0901c12"></a><a 
name="0901c13" id="0901c13"></a><a 
name="0901c14" id="0901c14"></a><p><span class="juanname">法苑珠林卷第八十四</span></p><a 
name="0901c15" id="0901c15"></a><a 
name="0901c16" id="0901c16"></a><p style="margin-left: 4em"><span class="byline">西明寺沙門釋道世撰</span></p><a 
name="0901c17" id="0901c17"></a><p style="margin-left: 2em"><span class="headname">六度篇第八十五之五</span></p><a 
name="0901c18" id="0901c18"></a><p style="margin-left: 3em"><span class="headname">禪定部第五<span class="note">(此別五部)</span></span></p><a 
name="0901c19" id="0901c19"></a><ul><li>述意部</li><li>引證部</li><li>頭陀部</li><li>利益部</li><a 
name="0901c20" id="0901c20"></a><li>禪定部</li></ul><a 
name="0901c21" id="0901c21"></a><p style="margin-left: 4em"><span class="headname">述意部第一</span></p><a 
name="0901c22" id="0901c22"></a><p style="text-indent: 0em; margin-left: 0em"><span class="linehead"></span>夫神通勝業非定不生。無漏慧根非靜不發。<a 
name="0901c23" id="0901c23"></a>故經曰。深修禪定得五神通。心在一緣是三<a 
name="0901c24" id="0901c24"></a>昧相。書亦有言。當使形如枯木。心若死灰。<a 
name="0901c25" id="0901c25"></a>不充<span class="gaiji">&#x8AB3;<!--gaiji,,1[言*屈],2&#x8AB3;,3--></span>於富貴。不隕穫於貧賤。栖神冥漢<a 
name="0901c26" id="0901c26"></a>之內。遺形塵埃之表。故攝心一處便是功德<a 
name="0901c27" id="0901c27"></a>叢林。散意片時即名煩惱羅剎。所以曇光釋<a 
name="0901c28" id="0901c28"></a>子降猛虎於<span class="corr" title='[漆&gt;膝] cf.【麗】'>膝</span>前。螺髻仙人宿巢禽於頂上。<a 
name="0901c29" id="0901c29"></a>是知大士常修宴坐。不斷煩惱而入涅槃。不<a 
name="0902a01" id="0902a01"></a>捨道法現凡夫事。又能觀察此身。從頭至足<a 
name="0902a02" id="0902a02"></a>三十六物八萬戶蟲。不淨無常苦空非我。但<a 
name="0902a03" id="0902a03"></a>眾生心性譬若獼猴戲跳攀緣歡娛奔逸。不<a 
name="0902a04" id="0902a04"></a>能冥目束體端心勤意。剛強難化<span class="gaiji">[怡-台+龍]<!--gaiji,,1[怡-台+龍],2&#x22931;,3--></span>戾不<a 
name="0902a05" id="0902a05"></a>調。習近五塵流轉三界。黏外道之黐。貫天魔<a 
name="0902a06" id="0902a06"></a>之杖。於是永淪苦海長墜嶮獄。皆由放散情<a 
name="0902a07" id="0902a07"></a>慮擾亂心神。似風裏之燈。譬波中之月。搖<a 
name="0902a08" id="0902a08"></a>漾輕動。浮游汎濫。影既不現。照豈得明。所<a 
name="0902a09" id="0902a09"></a>以眾惡賴此而興。諸善由斯併廢。良由不修<a 
name="0902a10" id="0902a10"></a>斷惑。常起貪瞋。未服無知偏多樂受。遂令<a 
name="0902a11" id="0902a11"></a>禪定之惑重沓爭來。妨靜之緣交加競集。五<a 
name="0902a12" id="0902a12"></a>蓋覆心禪門已閉。六塵在念亂想常馳。類狂<a 
name="0902a13" id="0902a13"></a>象之無鉤。似戲<span class="gaiji">&#x7328;<!--gaiji,猿,1[狂-王+爰],2&#x7328;,3--></span>之得樹。故須念念策心新<a 
name="0902a14" id="0902a14"></a>新集起。豈前念皆惡。遂剋苦而靜塵。後念<a 
name="0902a15" id="0902a15"></a>起善。便縱意而揚惡。所以論美四時經歎一<a 
name="0902a16" id="0902a16"></a>慮。然後方能正想革絕凡懷。若違此理聖亦<a 
name="0902a17" id="0902a17"></a>不可。今萬境森羅不能自觸。要須因倚諸根<a 
name="0902a18" id="0902a18"></a>內想感發。何以知然。今有心感於內事發於<a 
name="0902a19" id="0902a19"></a>外。惑緣於外起染於內。故知內外相資表裏<a 
name="0902a20" id="0902a20"></a>遞用。君臣心識不可備捨。故經云。心王若<a 
name="0902a21" id="0902a21"></a>正則六臣不邪。識意昏沈則其主不明。今<a 
name="0902a22" id="0902a22"></a>悔六臣當各慚愧制馭六根不令馳散也。</p><a 
name="0902a23" id="0902a23"></a><p style="margin-left: 4em"><span class="headname">引證部第二</span></p><a 
name="0902a24" id="0902a24"></a><p style="text-indent: 0em; margin-left: 0em"><span class="linehead"></span>如法句經心意品說云。昔佛在世時。有一道<a 
name="0902a25" id="0902a25"></a>人在河邊樹下學道。十二年中貪想不除。走<a 
name="0902a26" id="0902a26"></a>心散意但念云欲。目色耳聲鼻香口味身受<a 
name="0902a27" id="0902a27"></a>心法。身靜意遊曾無寧息。十二年中不能得<a 
name="0902a28" id="0902a28"></a>道。佛知可度。化作沙門。往至其所。樹下共<a 
name="0902a29" id="0902a29"></a>宿。須臾月明。有龜從河中出來至樹下。復<a 
name="0902b01" id="0902b01"></a>有水狗飢行求食。與龜相逢。便欲噉龜。龜<a 
name="0902b02" id="0902b02"></a>縮其頭尾及其四<span class="gaiji">&#x811A;<!--gaiji,腳,1[腳-谷+去],2&#x811A;,3--></span>藏於甲中。不能得噉。水<a 
name="0902b03" id="0902b03"></a>狗小遠。復出頭足。行步如故。不能奈何。遂<a 
name="0902b04" id="0902b04"></a>便得脫。於是道人問化沙門。此龜有護命之<a 
name="0902b05" id="0902b05"></a>鎧。水狗不能得其便。化沙門答言。吾念世人<a 
name="0902b06" id="0902b06"></a>不如此龜。不知無常放恣六情。外魔得便。形<a 
name="0902b07" id="0902b07"></a>壞神去生死無端。輪轉五道苦惱百千。皆意<a 
name="0902b08" id="0902b08"></a>所造。宜自勉勵求滅度安。於是化沙門即說<a 
name="0902b09" id="0902b09"></a>偈言。</p><a 
name="0902b10" id="0902b10"></a><p>　<span class="lg">藏六如龜　　防意如城　　慧與魔戰<a 
name="0902b11" id="0902b11"></a><br>　勝則無患</span></p><a 
name="0902b12" id="0902b12"></a><p style="text-indent: 0em; margin-left: 0em"><span class="linehead"></span>又求離牢獄經云。時有阿育王弟。名善容<a 
name="0902b13" id="0902b13"></a><span class="note">(亦名違陀首祇)</span>入山游獵。見諸梵志裸形苦行而無<a 
name="0902b14" id="0902b14"></a>所得。王弟見而問曰。汝在此行道。有何患累<a 
name="0902b15" id="0902b15"></a>而無成辦。梵志報曰。坐有群鹿數共合會。我<a 
name="0902b16" id="0902b16"></a>見心動不能自制。王子聞已。時生惡念。此<a 
name="0902b17" id="0902b17"></a>等梵志。服風食氣氣力羸惙。猶有婬欲過患<a 
name="0902b18" id="0902b18"></a>不除。釋子沙門。飲食甘美在好床坐。衣服<a 
name="0902b19" id="0902b19"></a>隨時香華自熏。豈得無欲。時阿育王聞弟有<a 
name="0902b20" id="0902b20"></a>此議論。即懷憂慼。吾唯有一弟。忽生邪見。<a 
name="0902b21" id="0902b21"></a>恐永迷沒。我當方宜除其惡念。即還宮內<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0902b22" id="0902b22"></a>諸伎女。各自莊嚴。至善容所共相娛樂。預<a 
name="0902b23" id="0902b23"></a><span class="gaiji">&#x52C5;<!--gaiji,敕,1[束*力],2&#x52C5;,3--></span>大臣。吾有所圖。若我<span class="gaiji">&#x52C5;<!--gaiji,敕,1[束*力],2&#x52C5;,3--></span>卿殺善容者。卿等<a 
name="0902b24" id="0902b24"></a>便諫。須待七日隨王殺之。時諸伎女即往娛<a 
name="0902b25" id="0902b25"></a>樂。未經時頃王躬自往。語弟云。何為將吾伎<a 
name="0902b26" id="0902b26"></a>女妻妾恣意自娛。奪其威怒以輪擲空。召諸<a 
name="0902b27" id="0902b27"></a>大臣即告之曰。卿等知不。吾未衰老。亦無外<a 
name="0902b28" id="0902b28"></a>寇強敵來侵境者。吾曾聞古昔諸賢有此諺<a 
name="0902b29" id="0902b29"></a>言。夫人有福四海歸伏福盡德薄肘腋叛<a 
name="0902c01" id="0902c01"></a>離。如我自察未有斯變。然我弟善容誘吾伎<a 
name="0902c02" id="0902c02"></a>女妻妾縱情自恣。事既如是豈有我乎。汝等<a 
name="0902c03" id="0902c03"></a>將去詣市殺之。諸臣諫曰。唯願大王聽臣微<a 
name="0902c04" id="0902c04"></a>言。唯有此一弟。又少息胤無繼嗣者。願聽七<a 
name="0902c05" id="0902c05"></a>日為王求依王命。時王默然聽臣所諫。王復<a 
name="0902c06" id="0902c06"></a>寬恩。<span class="gaiji">&#x52C5;<!--gaiji,敕,1[束*力],2&#x52C5;,3--></span>語諸臣。命聽王子。著吾服飾。天冠威<a 
name="0902c07" id="0902c07"></a>容如吾不異。內吾宮裏作唱伎樂。共娛樂之。<a 
name="0902c08" id="0902c08"></a>復<span class="gaiji">&#x52C5;<!--gaiji,敕,1[束*力],2&#x52C5;,3--></span>一臣自今日始著鎧持杖。拔好利劍。<a 
name="0902c09" id="0902c09"></a>往語善容王子曰。知期七日終正。爾當到<a 
name="0902c10" id="0902c10"></a>努力開割五欲自娛。今不自適死後有悔。恨<a 
name="0902c11" id="0902c11"></a>亦無益。一日過已臣復往語。餘有六日。如是<a 
name="0902c12" id="0902c12"></a>次第乃至一日。臣往白言。王子當知。六日已<a 
name="0902c13" id="0902c13"></a>過唯明日在。當就於死。努力恣情。五欲自<a 
name="0902c14" id="0902c14"></a>娛。至七日到王遣使問。云何王子七日之中。<a 
name="0902c15" id="0902c15"></a>意志自由快樂不乎。弟報王曰。大王當知。不<a 
name="0902c16" id="0902c16"></a>見不聞有何快樂。王問弟曰。著吾服飾入吾<a 
name="0902c17" id="0902c17"></a>宮殿。眾伎自娛食以甘美。何以面欺不見不<a 
name="0902c18" id="0902c18"></a>聞不快樂耶。弟白王言。應死之人。雖未命絕<a 
name="0902c19" id="0902c19"></a>與死何異。當有何情著於五欲。王告弟曰。咄<a 
name="0902c20" id="0902c20"></a>愚所啟。汝今一身憂慮百端。一身斷滅在欲<a 
name="0902c21" id="0902c21"></a>不樂。豈況沙門憂念三世。一身死壞復受一<a 
name="0902c22" id="0902c22"></a>身。億百千世。身身受苦無量患惱。雖出為人<a 
name="0902c23" id="0902c23"></a>與他走使。或生貧家衣食窮乏。念此辛酸故<a 
name="0902c24" id="0902c24"></a>出家為道。求於無為度世之要。設不精勤當<a 
name="0902c25" id="0902c25"></a>復更歷劫數之苦。是時王子心開意解。前白<a 
name="0902c26" id="0902c26"></a>王言。今聞王教乃得惺寤。生老病死實可<a 
name="0902c27" id="0902c27"></a>厭患。愁憂苦惱流轉不息。唯願大王。見聽<a 
name="0902c28" id="0902c28"></a>為道。謹慎修行。王告弟曰。宜知是時。弟即<a 
name="0902c29" id="0902c29"></a>辭王出為沙門。奉持禁戒晝夜精勤。遂得阿<a 
name="0903a01" id="0903a01"></a>羅漢果。六通清徹無所罣礙。</p><a 
name="0903a02" id="0903a02"></a><p style="text-indent: 0em; margin-left: 0em"><span class="linehead"></span>又阿育王傳云。阿育王聞弟得道。深心歡喜。<a 
name="0903a03" id="0903a03"></a>稽首禮敬。請長供養。既厭世苦不樂人間。誓<a 
name="0903a04" id="0903a04"></a>依林野以養餘命。阿育王即使鬼神於自城<a 
name="0903a05" id="0903a05"></a>內為造山水。山高數十丈。斷絕人物不得<a 
name="0903a06" id="0903a06"></a>往來。乃應王命率捨衣資。造石像一軀。身<a 
name="0903a07" id="0903a07"></a>高丈六。即於山龕石室供養其弟。此山及像<a 
name="0903a08" id="0903a08"></a>今並存焉。</p><a 
name="0903a09" id="0903a09"></a><p style="margin-left: 4em"><span class="headname">頭陀部第三</span></p><a 
name="0903a10" id="0903a10"></a><p style="text-indent: 0em; margin-left: 0em"><span class="linehead"></span>夫五欲蓋纏並是禪障。既能除棄。其心寂靜。<a 
name="0903a11" id="0903a11"></a>堪能修道。故此章內。具明十二頭陀之行。少<a 
name="0903a12" id="0903a12"></a>欲知足無過此等。西云頭陀。此云抖<span class="gaiji">&#x6352;<!--gaiji,,1[打-丁+束],2&#x6352;,3--></span>。能<a 
name="0903a13" id="0903a13"></a>行此法即能抖<span class="gaiji">&#x6352;<!--gaiji,,1[打-丁+束],2&#x6352;,3--></span>煩惱去離貪著。如衣抖<a 
name="0903a14" id="0903a14"></a><span class="gaiji">&#x6352;<!--gaiji,,1[打-丁+束],2&#x6352;,3--></span>能去塵垢。是故從喻為名。故名頭陀。經<a 
name="0903a15" id="0903a15"></a>論別明。各云十二。通別總論。合有十六。如<a 
name="0903a16" id="0903a16"></a>衣中有四。食中有六。處中有六。故合十六。<a 
name="0903a17" id="0903a17"></a>衣中四者。一糞埽衣。二毳衣。三納衣。四三<a 
name="0903a18" id="0903a18"></a>衣。食中六者。一乞食。二次第乞食。三不作<a 
name="0903a19" id="0903a19"></a>餘食法食。四一坐食。五一團食。亦名節量<a 
name="0903a20" id="0903a20"></a>食。六中後不飲漿。處中六者。一阿蘭若處。<a 
name="0903a21" id="0903a21"></a>二在塚間。三在樹下。四在露地。五是常坐。<a 
name="0903a22" id="0903a22"></a>六是隨坐。就此十六隱顯離合。故說十二。如<a 
name="0903a23" id="0903a23"></a>衣中四者。依四分律及智度論。同唯說二。一<a 
name="0903a24" id="0903a24"></a>著納衣。二著三衣。不論餘二。依涅槃經。衣中<a 
name="0903a25" id="0903a25"></a>說三。一著糞埽衣。二著毳衣。三畜三衣。不論<a 
name="0903a26" id="0903a26"></a>納衣。食中六者。涅槃說三。所謂乞食。一坐食。<a 
name="0903a27" id="0903a27"></a>一團食。所以不說次等乞者。以能如法乞食<a 
name="0903a28" id="0903a28"></a>之時。必有次第。故不別說。但能一團一坐食。<a 
name="0903a29" id="0903a29"></a>自然不作餘食法中後飲漿。故不別說。四分<a 
name="0903b01" id="0903b01"></a>律中。說食有四。三種同前。加次第乞。智度<a 
name="0903b02" id="0903b02"></a>論中。說食有五。不說不作餘食法食。處中<a 
name="0903b03" id="0903b03"></a>六者。依智度論說五。除<span class="gaiji">&#x5374;<!--gaiji,卻,1[去*ㄗ],2&#x5374;,3--></span>隨坐。涅槃及律。<a 
name="0903b04" id="0903b04"></a>皆具說六。今依諸部通有十六也。</p><a 
name="0903b05" id="0903b05"></a><p style="text-indent: 0em; margin-left: 0em"><span class="linehead"></span>又十住毘婆沙論。十二頭陀名體稍別。一盡<a 
name="0903b06" id="0903b06"></a>形乞食。二受阿練若。三著糞埽衣。四一坐<a 
name="0903b07" id="0903b07"></a>食。五常坐。六食後不受非時飲。七但有三<a 
name="0903b08" id="0903b08"></a>衣。八毳衣。九隨敷坐。十樹下住。十一空地<a 
name="0903b09" id="0903b09"></a>住。十二死人間住。第一盡形乞食有十種利。<a 
name="0903b10" id="0903b10"></a>一所用活命自屬不屬他。二眾生施我食者<a 
name="0903b11" id="0903b11"></a>令住三寶然後當食。三若有施我食者當生<a 
name="0903b12" id="0903b12"></a>悲心。我當勤進令善住施。作已乃食。四隨<a 
name="0903b13" id="0903b13"></a>順佛教故。五易滿易養。六行破憍慢法。七<a 
name="0903b14" id="0903b14"></a>無見頂善根。八見我乞食。餘有修善法者<a 
name="0903b15" id="0903b15"></a>亦當<span class="gaiji">&#x52B9;<!--gaiji,效,1[交*力],2&#x52B9;,3--></span>我。九不與男子大小有諸因緣事。十<a 
name="0903b16" id="0903b16"></a>次第乞食故。於眾生中生平等心即種助一<a 
name="0903b17" id="0903b17"></a>切智。</p><a 
name="0903b18" id="0903b18"></a><p style="text-indent: 0em; margin-left: 0em"><span class="linehead"></span>第二受阿練若處亦有十利。一自在來去。二<a 
name="0903b19" id="0903b19"></a>無我無我所。三隨意所住無有障礙。四心轉<a 
name="0903b20" id="0903b20"></a>樂習阿練若住處。五住處少欲少事。六不惜<a 
name="0903b21" id="0903b21"></a>身命為具足功德故。七遠離眾鬧語故。八<a 
name="0903b22" id="0903b22"></a>雖行功德不求恩報。九隨順禪定易得一心。<a 
name="0903b23" id="0903b23"></a>十於空處住易生無障礙想。</p><a 
name="0903b24" id="0903b24"></a><p style="text-indent: 0em; margin-left: 0em"><span class="linehead"></span>第三著糞埽衣亦有十利。一不以衣故與在<a 
name="0903b25" id="0903b25"></a>家者和合。二不以衣故現乞衣相。三亦不方<a 
name="0903b26" id="0903b26"></a>便說得衣相。四不以衣故四方求索。五若不<a 
name="0903b27" id="0903b27"></a>得衣亦不憂。六得亦不喜。七賤物易得無有<a 
name="0903b28" id="0903b28"></a>過患。八順行初受四依法。九入在<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>衣數中。<a 
name="0903b29" id="0903b29"></a>十不為人所貪著。</p><a 
name="0903c01" id="0903c01"></a><p style="text-indent: 0em; margin-left: 0em"><span class="linehead"></span>第四一坐食亦有十利。一無有求第。二食疲<a 
name="0903c02" id="0903c02"></a>苦二於所受輕少。三無所用疲苦。四食前<a 
name="0903c03" id="0903c03"></a>無疲苦。五入在細行食法。六食消後食。七<a 
name="0903c04" id="0903c04"></a>少防患。八少疾病。九身體輕便。十身受快<a 
name="0903c05" id="0903c05"></a>樂。</p><a 
name="0903c06" id="0903c06"></a><p style="text-indent: 0em; margin-left: 0em"><span class="linehead"></span>第五常坐亦有十利。一不貪身樂。二不貪眠<a 
name="0903c07" id="0903c07"></a>睡樂。三不貪臥具樂。四無臥時<span class="gaiji">&#x8107;<!--gaiji,脅,1[月*劦],2&#x8107;,3--></span>著席苦。五<a 
name="0903c08" id="0903c08"></a>不隨身欲。六易得坐禪。七易讀誦經。八少睡<a 
name="0903c09" id="0903c09"></a>眠。九身輕易起。十求坐臥具衣服心薄。</p><a 
name="0903c10" id="0903c10"></a><p style="text-indent: 0em; margin-left: 0em"><span class="linehead"></span>第六食後不受非時飲亦有十利。一不多食。<a 
name="0903c11" id="0903c11"></a>二不滿食。三不貪美味。四少所求欲。五少妨<a 
name="0903c12" id="0903c12"></a>患。六少疾病。七易滿。八易養。九知足。十坐<a 
name="0903c13" id="0903c13"></a>禪讀經身不疲極。</p><a 
name="0903c14" id="0903c14"></a><p style="text-indent: 0em; margin-left: 0em"><span class="linehead"></span>第七但有三衣亦有十利。一於三衣外無求<a 
name="0903c15" id="0903c15"></a>受疲苦。二無有守護疲苦。三所畜物少。四唯<a 
name="0903c16" id="0903c16"></a>身所著為足。五細戒行。六行來無累。七身<a 
name="0903c17" id="0903c17"></a>體輕便。八隨順阿練若處住。九處處所往無<a 
name="0903c18" id="0903c18"></a>所顧惜。十隨順道行。</p><a 
name="0903c19" id="0903c19"></a><p style="text-indent: 0em; margin-left: 0em"><span class="linehead"></span>第八受毳衣亦有十利。一在<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>衣數。二少所<a 
name="0903c20" id="0903c20"></a>求索。三隨意可坐。四隨意可臥。五澣濯則<a 
name="0903c21" id="0903c21"></a>易。六染時亦易。七少有蟲壞。八難壞。九更<a 
name="0903c22" id="0903c22"></a>不受餘衣。十不失求道。</p><a 
name="0903c23" id="0903c23"></a><p style="text-indent: 0em; margin-left: 0em"><span class="linehead"></span>第九隨坐亦有十利。一無求好精舍住疲苦。<a 
name="0903c24" id="0903c24"></a>二無求好坐臥具疲苦。三不惱上座。四不令<a 
name="0903c25" id="0903c25"></a>下座愁惱。五少欲。六少事。七隨得而用。八<a 
name="0903c26" id="0903c26"></a>少用則少務。九不起諍訟因緣。十不奪他所<a 
name="0903c27" id="0903c27"></a>用。</p><a 
name="0903c28" id="0903c28"></a><p style="text-indent: 0em; margin-left: 0em"><span class="linehead"></span>第十樹下坐亦有十利。一無有求房舍疲苦。<a 
name="0903c29" id="0903c29"></a>二無有求坐臥具疲苦。三無有所愛疲苦。四<a 
name="0904a01" id="0904a01"></a>無有受用疲苦。五無處名字。六無<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>諍事。<a 
name="0904a02" id="0904a02"></a>七隨順四依法。八少而易得無過。九隨順修<a 
name="0904a03" id="0904a03"></a>道。十無眾鬧行。</p><a 
name="0904a04" id="0904a04"></a><p style="text-indent: 0em; margin-left: 0em"><span class="linehead"></span>第十一死人間住亦有十利。一常得無常想。<a 
name="0904a05" id="0904a05"></a>二常得死想。三常得不淨想。四常得一切世<a 
name="0904a06" id="0904a06"></a>間不可樂想。五常得遠離一切所愛人。六常<a 
name="0904a07" id="0904a07"></a>得悲心。七遠離戲調。八心常厭離。九勤行<a 
name="0904a08" id="0904a08"></a>精進。十能除<span class="gaiji">&#x6091;<!--gaiji,怖,1[怡-台+甫],2&#x6091;,3--></span>畏。</p><a 
name="0904a09" id="0904a09"></a><p style="text-indent: 0em; margin-left: 0em"><span class="linehead"></span>第十二空地坐亦有十利。一不求樹下。二遠<a 
name="0904a10" id="0904a10"></a>離我所有。三無有諍訟。四若餘去無所顧惜。<a 
name="0904a11" id="0904a11"></a>五少戲調。六能忍風雨寒熱<span class="gaiji">&#x87C1;<!--gaiji,蚊,1[民/(虫*虫)],2&#x87C1;,3--></span>虻毒蟲等。七<a 
name="0904a12" id="0904a12"></a>不為音聲剌棘所剌。八不令眾生瞋恨。九自<a 
name="0904a13" id="0904a13"></a>亦無有愁恨。十無眾鬧行處。</p><a 
name="0904a14" id="0904a14"></a><p style="text-indent: 0em; margin-left: 0em"><span class="linehead"></span>又寶梁經云。佛告迦葉。比丘若欲至阿蘭若<a 
name="0904a15" id="0904a15"></a>處。當思八法。何等為八。一我當捨身。二應當<a 
name="0904a16" id="0904a16"></a>捨命。三當捨利養。四離一切所愛樂處。五<a 
name="0904a17" id="0904a17"></a>於山間死當如<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>死。六阿蘭若處當受阿蘭<a 
name="0904a18" id="0904a18"></a>行。七當以法自活。八非以煩惱自治。</p><a 
name="0904a19" id="0904a19"></a><p style="margin-left: 4em"><span class="headname">利益部第四</span></p><a 
name="0904a20" id="0904a20"></a><p style="text-indent: 0em; margin-left: 0em"><span class="linehead"></span>如大寶積經云。菩薩修定復有十法不與二乘<a 
name="0904a21" id="0904a21"></a>共。何等為十。一修定無有吾我。具足如來諸<a 
name="0904a22" id="0904a22"></a>禪定故。二修定不味不著。捨離染心不求己<a 
name="0904a23" id="0904a23"></a>樂。三修定具諸通業。為知眾生諸心行故。四<a 
name="0904a24" id="0904a24"></a>修定為知眾心。度脫一切諸眾生故。五修定<a 
name="0904a25" id="0904a25"></a>行於大悲。斷諸眾生煩惱結故。六修定諸禪<a 
name="0904a26" id="0904a26"></a>三昧。善知入出過於三界故。七修定常得自<a 
name="0904a27" id="0904a27"></a>在。具足一切諸善法故。八修定其心寂滅。勝<a 
name="0904a28" id="0904a28"></a>於二乘諸禪三昧故。九修定常入智慧。過諸<a 
name="0904a29" id="0904a29"></a>世間到彼岸故。十修定能興正法。紹隆三寶<a 
name="0904b01" id="0904b01"></a>使不斷絕故。如是定者。不與聲聞辟支佛共。</p><a 
name="0904b02" id="0904b02"></a><p style="text-indent: 0em; margin-left: 0em"><span class="linehead"></span>又六度集經云。復有四種禪定具足智慧。何<a 
name="0904b03" id="0904b03"></a>等為四。一常樂獨處。二常樂一心。三求禪及<a 
name="0904b04" id="0904b04"></a>通。四求無礙佛智。</p><a 
name="0904b05" id="0904b05"></a><p style="text-indent: 0em; margin-left: 0em"><span class="linehead"></span>又月燈三昧經云。佛言。若有菩薩。住於宴坐。<a 
name="0904b06" id="0904b06"></a>有十種利益。何等為十。一其心不濁。二住不<a 
name="0904b07" id="0904b07"></a>放逸。三諸佛愛念。四信正覺行。五於佛智<a 
name="0904b08" id="0904b08"></a>不疑。六知恩。七不謗正法。八善能防禁。九<a 
name="0904b09" id="0904b09"></a>到調伏地。十證四無礙。</p><a 
name="0904b10" id="0904b10"></a><p style="text-indent: 0em; margin-left: 0em"><span class="linehead"></span>又佛言。若有菩薩愛樂空閑有十種利益。何<a 
name="0904b11" id="0904b11"></a>等為十。一省世事務。二遠離憒鬧。三無有<a 
name="0904b12" id="0904b12"></a>違諍。四住無惱處。五不增有漏。六不起諍訟。<a 
name="0904b13" id="0904b13"></a>七安住靜默。八隨順相續解脫。九速證解脫。<a 
name="0904b14" id="0904b14"></a>十施功而得三昧。</p><a 
name="0904b15" id="0904b15"></a><p style="text-indent: 0em; margin-left: 0em"><span class="linehead"></span>又佛言。若有菩薩能與禪相應有十種利益。<a 
name="0904b16" id="0904b16"></a>何等為十。一安住儀式。二行慈境界。三無<a 
name="0904b17" id="0904b17"></a>諸悔熱。四守護諸根。五得食喜樂。六遠離<a 
name="0904b18" id="0904b18"></a>愛欲。七修禪不空。八解脫魔<span class="gaiji">&#x7F82;<!--gaiji,罥,1[罩-卓+絹],2&#x7F82;,3--></span>。九安住佛<a 
name="0904b19" id="0904b19"></a>境。十解脫成熟。又佛言。若有菩薩樂於頭<a 
name="0904b20" id="0904b20"></a>陀乞食有十種利益。何等為十。一摧我慢幢。<a 
name="0904b21" id="0904b21"></a>二不求親愛。三不為名聞。四住在聖種。五<a 
name="0904b22" id="0904b22"></a>不諂不誑不現異相。又不傲慢。六不自高舉。<a 
name="0904b23" id="0904b23"></a>七不毀他人。八斷除愛恚。九若入人家不為<a 
name="0904b24" id="0904b24"></a>飲食而行法施。十有所說法為人信受。</p><a 
name="0904b25" id="0904b25"></a><p style="text-indent: 0em; margin-left: 0em"><span class="linehead"></span>又智度論云。三昧有二種。一佛。二菩薩。是<a 
name="0904b26" id="0904b26"></a>諸菩薩於菩薩三昧中得自在。非佛三昧。如<a 
name="0904b27" id="0904b27"></a>諸佛要集經中說云。文殊尸利欲見佛集不<a 
name="0904b28" id="0904b28"></a>能得到。諸佛各還本處。文殊尸利到諸佛<a 
name="0904b29" id="0904b29"></a>集處。有一女人。近彼佛坐入於三昧。文殊<a 
name="0904c01" id="0904c01"></a>尸利入禮佛足已。白佛言。云何此女人得近<a 
name="0904c02" id="0904c02"></a>佛坐。而我不得。佛告文殊尸利。汝覺此女<a 
name="0904c03" id="0904c03"></a>人令從三昧起。汝自問之。文殊尸利即彈指<a 
name="0904c04" id="0904c04"></a>覺之而不可覺。以大聲喚亦不可覺。捉手牽<a 
name="0904c05" id="0904c05"></a>亦不可覺。又以神足動大千世界猶亦不覺。<a 
name="0904c06" id="0904c06"></a>文殊尸利白佛言。世尊。我不能令覺。是時<a 
name="0904c07" id="0904c07"></a>佛放大光明照下方世界。是中有一菩薩。名<a 
name="0904c08" id="0904c08"></a>棄諸蓋。即時從下方出來到佛所。頭面禮佛<a 
name="0904c09" id="0904c09"></a>足一面立。佛告棄諸蓋菩薩。汝覺此女人。<a 
name="0904c10" id="0904c10"></a>即時彈指。此女從三昧起。文殊尸利白佛。<a 
name="0904c11" id="0904c11"></a>以何因緣我動三千大千世界不能令此女<a 
name="0904c12" id="0904c12"></a>起。棄諸蓋菩薩一彈指便從三昧起。佛告文<a 
name="0904c13" id="0904c13"></a>殊尸利。汝因此女人初發菩提意。是女人因<a 
name="0904c14" id="0904c14"></a>棄諸蓋菩薩初發菩提意。以是故。汝不能令<a 
name="0904c15" id="0904c15"></a>覺。汝於諸佛三昧中功德未滿。是棄諸蓋菩<a 
name="0904c16" id="0904c16"></a>薩於三昧中得自在。佛三昧中始少多入而<a 
name="0904c17" id="0904c17"></a>未得自在故耳。</p><a 
name="0904c18" id="0904c18"></a><p style="margin-left: 4em"><span class="headname">禪定部第五</span></p><a 
name="0904c19" id="0904c19"></a><p style="text-indent: 0em; margin-left: 0em"><span class="linehead"></span>如禪祕要經云。阿練若比丘因五種事發狂。<a 
name="0904c20" id="0904c20"></a>一者因亂聲。二者因惡名。三者因利養。四者<a 
name="0904c21" id="0904c21"></a>因外風。五者因內風。爾時世尊而說祝曰。</p><a 
name="0904c22" id="0904c22"></a><p style="text-indent: 0em; margin-left: 0em"><span class="dharani"><span class="linehead"></span>南無佛陀　南無達摩　南無僧伽　南無<a 
name="0904c23" id="0904c23"></a>摩訶梨師　毘闍羅闍　謁咄陀達陀　娑<a 
name="0904c24" id="0904c24"></a>滿馱　跋闍邏翅<span class="note">(久馳反)</span>　陀邏崛荼誓荼遮<a 
name="0904c25" id="0904c25"></a>利遮利　摩訶遮利吁摩利吁摩勒翅<span class="note">(久馳反)</span><a 
name="0904c26" id="0904c26"></a>悉耽鞞闍鞞　阿闍鞞利　究匊匊翅<span class="note">(久馳反)</span><a 
name="0904c27" id="0904c27"></a>薩婆陀羅尼翅<span class="note">(久馳反)</span>　阿扇<span class="note">(叔看反)</span>提摩俱摩<a 
name="0904c28" id="0904c28"></a>詣吁彌吁彌摩呵　摩娑禍呵</span></p><a 
name="0904c29" id="0904c29"></a><p style="text-indent: 0em; margin-left: 0em"><span class="linehead"></span>爾時世尊說此<span class="gaiji">&#x546A;<!--gaiji,咒,1[口*兄],2&#x546A;,3--></span>已。告舍利弗。如此神<span class="gaiji">&#x546A;<!--gaiji,咒,1[口*兄],2&#x546A;,3--></span>過<a 
name="0905a01" id="0905a01"></a>去無量諸佛所說。我今現在亦說此<span class="gaiji">&#x546A;<!--gaiji,咒,1[口*兄],2&#x546A;,3--></span>。未來<a 
name="0905a02" id="0905a02"></a>彌勒賢劫菩薩亦當宣說。如此神<span class="gaiji">&#x546A;<!--gaiji,咒,1[口*兄],2&#x546A;,3--></span>功德如<a 
name="0905a03" id="0905a03"></a>自在天。能令後世五百歲中諸惡比丘得淨<a 
name="0905a04" id="0905a04"></a>心意。調和善治四大增損。亦治心內四百四<a 
name="0905a05" id="0905a05"></a>病四百四脈所起壞界九十八使性欲種子。<a 
name="0905a06" id="0905a06"></a>亦治業障犯戒諸惡永盡無餘。此名善治七<a 
name="0905a07" id="0905a07"></a>十二種病憂惱陀羅尼。亦名拔五種陰無明<a 
name="0905a08" id="0905a08"></a>根本陀羅尼。亦名現前見一切佛及諸聲聞<a 
name="0905a09" id="0905a09"></a>為說真法破諸法使。</p><a 
name="0905a10" id="0905a10"></a><p style="margin-left: 2em"><span class="headname">感應緣<span class="note">(略引六驗)</span></span></p><a 
name="0905a11" id="0905a11"></a><ul><li>晉沙門支曇蘭</li><li>宋沙門釋玄高</li><li>宋沙門釋<a 
name="0905a12" id="0905a12"></a>普常</li><li>齊沙門釋僧稠</li><li>隋沙門釋法進<a 
name="0905a13" id="0905a13"></a></li><li>唐沙門釋慧融</li></ul><a 
name="0905a14" id="0905a14"></a><p style="text-indent: 0em; margin-left: 0em"><span class="linehead"></span>晉始豐赤城山有支曇蘭。青州人。蔬食樂<a 
name="0905a15" id="0905a15"></a>禪讀誦三十萬言。晉太元中游剡。後憩始豐<a 
name="0905a16" id="0905a16"></a>赤城山。見一處林泉清曠而居之。經于數日。<a 
name="0905a17" id="0905a17"></a>忽見一人長數丈。呼蘭令去。又見諸異形禽<a 
name="0905a18" id="0905a18"></a>獸以恐蘭。見蘭怡然自得。乃屈膝而禮拜<a 
name="0905a19" id="0905a19"></a>云。珠欺王是家舅。令往韋鄉山就之。推此<a 
name="0905a20" id="0905a20"></a>處以相奉。爾後三年忽聞車騎隱隱。從者彌<a 
name="0905a21" id="0905a21"></a><span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。俄而有人著幘稱珠欺王通。既前從其妻<a 
name="0905a22" id="0905a22"></a>子男女等二十三人。並形貌端正有逾於世。<a 
name="0905a23" id="0905a23"></a>既至蘭所敘暄涼訖。蘭問住在何處。答云。<a 
name="0905a24" id="0905a24"></a>樂安縣韋鄉山。久服風問。今與家累仰投。<a 
name="0905a25" id="0905a25"></a>乞受歸戒。蘭即授之。受法竟。<span class="gaiji">嚫<!--gaiji,嚫,1[貝*親],2&#x478B;,3--></span>錢一萬蜜二<a 
name="0905a26" id="0905a26"></a>器。辭別而去。便聞鳴笳動吹響振山谷。蘭禪<a 
name="0905a27" id="0905a27"></a>眾十餘共所聞見。晉元熙中卒於山室。春秋<a 
name="0905a28" id="0905a28"></a>八十有三矣。</p><a 
name="0905a29" id="0905a29"></a><p style="text-indent: 0em; margin-left: 0em"><span class="linehead"></span>宋偽魏平城有釋玄高。姓魏。本名靈育。憑翊<a 
name="0905b01" id="0905b01"></a>萬年人也。母冠氏本信外道。始適魏氏。首<a 
name="0905b02" id="0905b02"></a>孕一女。即高之長姊。生便信佛。乃為母祈<a 
name="0905b03" id="0905b03"></a>願。願門無異見得奉大法。母以偽秦弘始三<a 
name="0905b04" id="0905b04"></a>年。夢見胡僧散華滿室。覺便寤胎。至四年<a 
name="0905b05" id="0905b05"></a>二月八日生男。家內忽有異香。及光明照壁。<a 
name="0905b06" id="0905b06"></a>迄旦乃息。母以兒生瑞兆。因名靈育。時人重<a 
name="0905b07" id="0905b07"></a>之。復稱世高。年十二辭親入山。久之未許。異<a 
name="0905b08" id="0905b08"></a>日有一書生寓高家宿。云欲入中常山隱。父<a 
name="0905b09" id="0905b09"></a>母即以高憑之。是夕咸見村人共相祖送。明<a 
name="0905b10" id="0905b10"></a>旦村人並來候高。父母云。昨已相送。今復<a 
name="0905b11" id="0905b11"></a>覓耶。村人云。都不知行。豈容已送。父母方<a 
name="0905b12" id="0905b12"></a>寤昨之迎送乃神人也。高既背俗乖世。改<a 
name="0905b13" id="0905b13"></a>名玄高。聰<span class="gaiji">&#x615C;<!--gaiji,,1[敏/心],2&#x615C;,3--></span>生知學不加思。至年十五已為<a 
name="0905b14" id="0905b14"></a>山僧說法。受戒已後專精禪律。聞關中有<a 
name="0905b15" id="0905b15"></a>浮陀跋禪師在石羊寺弘法。高往師之。旬日<a 
name="0905b16" id="0905b16"></a>之中妙通禪法。跋陀歎曰。善哉佛子。乃能深<a 
name="0905b17" id="0905b17"></a>寤如此。於是卑顏推遜不受師禮。高乃杖<a 
name="0905b18" id="0905b18"></a>策西秦隱居麥<span class="gaiji">[卄/積]<!--gaiji,,1[卄/積],2&#x27090;,3--></span>崖。學徒百人。崇其義訓。<a 
name="0905b19" id="0905b19"></a>稟其禪道。時有長安沙門釋曇弘。秦地高足。<a 
name="0905b20" id="0905b20"></a>隱在此山與高相會。以同業友。是時乞伏<a 
name="0905b21" id="0905b21"></a>熾槃跨有隴西。西接涼土。常有學徒三百餘<a 
name="0905b22" id="0905b22"></a>人。有玄紹者。秦州隴西人。學究諸禪。神力<a 
name="0905b23" id="0905b23"></a>自在。手指出水供高洗漱。其水香淨倍異於<a 
name="0905b24" id="0905b24"></a>常。每得非世華香以獻三寶。靈異如紹者又<a 
name="0905b25" id="0905b25"></a>十一人。紹後入堂術山蟬蛻而逝。後共曇弘<a 
name="0905b26" id="0905b26"></a>乃向河南。國王及臣民近道候迎。內外敬奉<a 
name="0905b27" id="0905b27"></a>崇為國師。河南化畢進遊涼土。沮渠蒙遜深<a 
name="0905b28" id="0905b28"></a>相敬事。集會英賓發高勝解。時西海有樊<a 
name="0905b29" id="0905b29"></a>僧印。亦從高受學。志狹量褊得少為足。便謂<a 
name="0905c01" id="0905c01"></a>已得羅漢頓盡禪門。高乃密以神力。令印於<a 
name="0905c02" id="0905c02"></a>定中備見十方無極世界諸佛所說法門不<a 
name="0905c03" id="0905c03"></a>同。印於一夏尋其所見永不能盡。方知定水<a 
name="0905c04" id="0905c04"></a>無底。大生愧懼。時魏虜託跋燾<span class="corr" title='[僣&gt;僭]'>僭</span>據平城。<a 
name="0905c05" id="0905c05"></a>軍侵涼境。燾舅陽平王<span class="gaiji">&#x6282;<!--gaiji,,1[打-丁+王],2&#x6282;,3--></span>請高同還偽都。既<a 
name="0905c06" id="0905c06"></a>達平城大流法化。偽太子託跋晃事高為師。<a 
name="0905c07" id="0905c07"></a>晃一時被讒為父所疑。乃告高曰。空羅枉苦<a 
name="0905c08" id="0905c08"></a>何由得脫。高令作金光明齋七日懇懺。燾乃<a 
name="0905c09" id="0905c09"></a>夢見其祖及父皆執劍烈威問。汝何故信讒<a 
name="0905c10" id="0905c10"></a>言枉疑太子。燾驚寤。大集群臣說神告以所<a 
name="0905c11" id="0905c11"></a>夢。諸臣咸言。太子無過。實如皇靈降誥。<a 
name="0905c12" id="0905c12"></a>燾於太子無復疑焉。蓋高誠感之力也。時崔<a 
name="0905c13" id="0905c13"></a>皓冠天師並先得寵於燾。恐晃篡<span class="gaiji">&#x5F11;<!--gaiji,弒,1[弒-朮+木],2&#x5F11;,3--></span>之日<a 
name="0905c14" id="0905c14"></a>奪其威柄。乃譖云。太子前事實有謀心。但<a 
name="0905c15" id="0905c15"></a>結高公道術。故令先帝降夢如此物論事<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0905c16" id="0905c16"></a>稍形。若不誅除必為巨害。燾遂納之。勃然<a 
name="0905c17" id="0905c17"></a>大怒。即<span class="gaiji">&#x52C5;<!--gaiji,敕,1[束*力],2&#x52C5;,3--></span>收高。高先嘗密語弟子云。佛法應<a 
name="0905c18" id="0905c18"></a>衰。吾與崇公當其禍首。于是聞者莫不慨然。<a 
name="0905c19" id="0905c19"></a>時有涼州沙門釋慧崇。是偽魏尚書韓萬德<a 
name="0905c20" id="0905c20"></a>之門師。德既次於高。亦被疑阻。至偽太平<a 
name="0905c21" id="0905c21"></a>五年九月。高與崇公俱被幽縶。其月十五日<a 
name="0905c22" id="0905c22"></a>就禍卒於平城之東隅。春秋四十有三。是歲<a 
name="0905c23" id="0905c23"></a>宋元嘉二十一年也。當爾之夕門人莫知。是<a 
name="0905c24" id="0905c24"></a>夜三更忽見光繞高先所住處塔三匝還入禪<a 
name="0905c25" id="0905c25"></a>窟中。因聞光中有聲云。吾已逝矣。諸弟子<a 
name="0905c26" id="0905c26"></a>方知已化。哀號痛絕。既而迎屍於城南曠野。<a 
name="0905c27" id="0905c27"></a>沐浴遷殯。兼營理崇公。別在異處。一都道<a 
name="0905c28" id="0905c28"></a>俗無不嗟駭。弟子玄暢時在雲中。去魏都六<a 
name="0905c29" id="0905c29"></a>百里。旦忽見一人告之以變。仍給六百里<a 
name="0906a01" id="0906a01"></a>馬。於是揚鞭而返。晚間至都。見師已亡。<a 
name="0906a02" id="0906a02"></a>悲慟斷絕。因與同學共泣曰。法今既滅頗復<a 
name="0906a03" id="0906a03"></a>興。不如脫更興。請和上起坐。和上德匪常<a 
name="0906a04" id="0906a04"></a>人。必當照之矣。言畢高兩眼稍開光色還悅。<a 
name="0906a05" id="0906a05"></a>體通汗香。須臾起坐謂弟子曰。大法應化<a 
name="0906a06" id="0906a06"></a>隨緣盛衰。盛衰在<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>理恒湛然。但念汝等<a 
name="0906a07" id="0906a07"></a>不久復應如我耳。唯有玄暢當得南度。汝等<a 
name="0906a08" id="0906a08"></a>死後法當更興。善自修心無令中悔。言已便<a 
name="0906a09" id="0906a09"></a>臥即絕也。明旦遷柩欲闍維之。國制不許。於<a 
name="0906a10" id="0906a10"></a>是營頓即窆。道俗悲哀號泣望斷。有沙門<a 
name="0906a11" id="0906a11"></a>法達。為偽國僧正。欽高日久未獲受業。忽聞<a 
name="0906a12" id="0906a12"></a>徂化因而哭曰。聖人去世。當復何依。累日<a 
name="0906a13" id="0906a13"></a>不食。常呼高上聖人自在。何能不一現。應<a 
name="0906a14" id="0906a14"></a>聲見高飛空而至。達頂禮求哀。願見救護。高<a 
name="0906a15" id="0906a15"></a>曰。君業重難救。當可如何。自今以後依方<a 
name="0906a16" id="0906a16"></a>等苦悔。當得輕受。達曰。脫得苦報願見矜<a 
name="0906a17" id="0906a17"></a>救。高曰。不忘一切寧獨在君。達又曰。法師與<a 
name="0906a18" id="0906a18"></a>崇公並生何處。高曰。吾願生惡世救護眾生。<a 
name="0906a19" id="0906a19"></a>即己還生閻浮。崇公常祈安養。已果心矣。達<a 
name="0906a20" id="0906a20"></a>又問。不審法師已階何地。高曰。我諸弟子<a 
name="0906a21" id="0906a21"></a>自有知者。言訖奄然不見。達密訪高諸弟子。<a 
name="0906a22" id="0906a22"></a>咸云。是得忍菩薩。至偽太平七年。託跋燾<a 
name="0906a23" id="0906a23"></a>果毀滅佛法。悉如高言。</p><a 
name="0906a24" id="0906a24"></a><p style="text-indent: 0em; margin-left: 0em"><span class="linehead"></span>宋蜀安樂寺有釋普恒。姓郭。蜀郡成都人也。<a 
name="0906a25" id="0906a25"></a>為兒童時。嘗於日光中見聖僧在雲中說法。<a 
name="0906a26" id="0906a26"></a>向家人敘之。並未信語。後苦求出家。止治下<a 
name="0906a27" id="0906a27"></a>安樂寺。獨處一房不立眷屬。習靖業禪。善入<a 
name="0906a28" id="0906a28"></a>出住。與蜀韜律師為同意。自說入火光三昧。<a 
name="0906a29" id="0906a29"></a>光從眉直下至金剛際。於光中見諸色像。先<a 
name="0906b01" id="0906b01"></a>身業報頗亦朗了。宋昇明時人謂是戲言。<a 
name="0906b02" id="0906b02"></a>將終之日微有病相。唯緣家一奴看之。明旦<a 
name="0906b03" id="0906b03"></a>平坐而卒。手屈三指。試捋隨申申已還屈。<a 
name="0906b04" id="0906b04"></a>生時體黑。死已鮮白。於是大眾依得道法闍<a 
name="0906b05" id="0906b05"></a>維。<span class="gaiji">[卄/積]<!--gaiji,,1[卄/積],2&#x27090;,3--></span>薪始然。便有五色煙起。殊香芬馥。州<a 
name="0906b06" id="0906b06"></a>將玉玄載。乃為之贊曰。</p><a 
name="0906b07" id="0906b07"></a><p>　<span class="lg">大覺渺無像　　懸應貴忘靖<a 
name="0906b08" id="0906b08"></a><br>　一念會道場　　空過萬劫永<a 
name="0906b09" id="0906b09"></a><br>　信心虛東想　　遇聖藻西影<a 
name="0906b10" id="0906b10"></a><br>　妙趣澄三界　　傳神四禪境<a 
name="0906b11" id="0906b11"></a><br>　俗物故參差　　真性理恒炳<a 
name="0906b12" id="0906b12"></a><br>　韜光寄浮世　　遺德方化<span class="gaiji">&#x9008;<!--gaiji,迥,1[這-言+向],2&#x9008;,3--></span></span></p><a 
name="0906b13" id="0906b13"></a><p style="text-indent: 0em; margin-left: 0em"><span class="linehead"></span>齊鄴西龍山雲門寺釋僧稠。姓孫。元出昌黎。<a 
name="0906b14" id="0906b14"></a>末居鉅鹿之癭陶焉。性愛純懿孝信知名。而<a 
name="0906b15" id="0906b15"></a>勤學世典備通經史。而道機潛扣<span class="gaiji">&#x6B58;<!--gaiji,欻,1[焱*欠],2&#x6B58;,3--></span>厭世煩。<a 
name="0906b16" id="0906b16"></a>一覽佛經渙然神解。初從道房禪師受習止<a 
name="0906b17" id="0906b17"></a>觀。次於趙州障洪山道明禪師所受十六特<a 
name="0906b18" id="0906b18"></a>勝法。嘗於鵲山靜處感神來嬈。抱肩築腰氣<a 
name="0906b19" id="0906b19"></a>噓頂上。稠以死要心因證深定。九日不起。<a 
name="0906b20" id="0906b20"></a>後從定覺。情想澄然究略世間。令無樂者。便<a 
name="0906b21" id="0906b21"></a>詣少林寺祖師三藏呈己所證。跋陀曰。自<span class="gaiji">&#x8471;<!--gaiji,蔥,1[卄/匆/心],2&#x8471;,3--></span><a 
name="0906b22" id="0906b22"></a>嶺已東。禪學之最。汝其第一矣。乃更授深<a 
name="0906b23" id="0906b23"></a>要。即住嵩嶽寺。僧有百人泉水纔足。忽見<a 
name="0906b24" id="0906b24"></a>婦人弊衣挾帚<span class="gaiji">&#x5374;<!--gaiji,卻,1[去*ㄗ],2&#x5374;,3--></span>坐階上聽僧誦經。眾不測<a 
name="0906b25" id="0906b25"></a>為神人也。便訶遣之。婦有慍色。以足蹋泉<a 
name="0906b26" id="0906b26"></a>立竭。身亦不現。眾以告稠。稠呼優婆夷。三<a 
name="0906b27" id="0906b27"></a>呼乃出。便謂神曰。眾僧行道宜加擁護。婦<a 
name="0906b28" id="0906b28"></a>人以足撥於故泉。水即上涌。時共深異威儀<a 
name="0906b29" id="0906b29"></a>如此。後詣懷州西王屋山修習前法。聞兩<a 
name="0906c01" id="0906c01"></a>虎交<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>咆響振巖。乃以錫杖中觸。各散而去。<a 
name="0906c02" id="0906c02"></a>一時忽有仙經兩卷在于床上。稠曰。我本修<a 
name="0906c03" id="0906c03"></a>佛道。豈拘域中長生者乎。須臾自失。其感<a 
name="0906c04" id="0906c04"></a>幽顯皆此類也。又移懷州馬頭山。魏孝明宿<a 
name="0906c05" id="0906c05"></a>承令德前後三召。乃固辭不赴。又移北轉常<a 
name="0906c06" id="0906c06"></a>山。定州刺史婁叡彭城王高攸等。請至受法。<a 
name="0906c07" id="0906c07"></a>道俗奔赴禮貺填充。為名利所纏者。說偈止<a 
name="0906c08" id="0906c08"></a>之。悉皆儉素。齊文宣天保二年下詔曰。</p><a 
name="0906c09" id="0906c09"></a><p style="text-indent: 0em; margin-left: 0em"><span class="linehead"></span>久聞風德常思言遇。今<span class="gaiji">&#x52C5;<!--gaiji,敕,1[束*力],2&#x52C5;,3--></span>定州今師赴鄴教<a 
name="0906c10" id="0906c10"></a>化群生義無獨善。希即荷錫暫游承明思欲<a 
name="0906c11" id="0906c11"></a>弘宣至道濟斯苦攘。至此之日脫須還山。當<a 
name="0906c12" id="0906c12"></a>任東西無所留縶。稠居山積稔業濟一生。聞<a 
name="0906c13" id="0906c13"></a>有<span class="gaiji">&#x52C5;<!--gaiji,敕,1[束*力],2&#x52C5;,3--></span>召絕無承命。苦相敦喻方遂允請。即日<a 
name="0906c14" id="0906c14"></a>拂衣將出山闕兩岫忽然驚震。響聲悲切駭<a 
name="0906c15" id="0906c15"></a>擾人畜禽獸飛走。如是三日。稠顧曰。慕道懷<a 
name="0906c16" id="0906c16"></a>仁觸類斯在。豈非愛情易守放蕩難持耶。乃<a 
name="0906c17" id="0906c17"></a>不約事留杖策漳滏。帝躬舉大駕出郊迎之。<a 
name="0906c18" id="0906c18"></a>天下歸善。皆由稠矣。又於雲門山寺。所住<a 
name="0906c19" id="0906c19"></a>禪窟前有深坑。見被毛之人偉而胡貌。置釜<a 
name="0906c20" id="0906c20"></a>然火。水將沸涌。俄有大蟒。從水中出。欲入<a 
name="0906c21" id="0906c21"></a>釜內。稠以足撥之。蟒遂入水。毛人亦隱。其<a 
name="0906c22" id="0906c22"></a>夜因致男子神來。頂拜稠云。弟子有兒。歲<a 
name="0906c23" id="0906c23"></a>歲為惡神所噉。兒子等惜命不敢當。弟子衰<a 
name="0906c24" id="0906c24"></a>老將死。故自供食。蒙師護故得免斯難。稠索<a 
name="0906c25" id="0906c25"></a>水潠之。奄成雲霧。時或讒稠於宣帝以倨傲<a 
name="0906c26" id="0906c26"></a>無敬者。帝大怒自來加害。稠冥知之。生來<a 
name="0906c27" id="0906c27"></a>不至僧<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>。忽無何而到云。明有大客至。多<a 
name="0906c28" id="0906c28"></a>作供設。至夜五更先備牛輿。獨往谷口。去<a 
name="0906c29" id="0906c29"></a>寺二十餘里。孤立道側。須臾帝至。怪問其<a 
name="0907a01" id="0907a01"></a>故。稠曰。恐身不淨穢污伽藍在此候耳。帝<a 
name="0907a02" id="0907a02"></a>下馬禮伏愧悔無已。謂尚書令楊遵彥曰。如<a 
name="0907a03" id="0907a03"></a>此真人何可毀謗也。乃躬負稠身往寺。稠<a 
name="0907a04" id="0907a04"></a>聲折不受。帝曰。弟子負師遍天下未足謝<a 
name="0907a05" id="0907a05"></a>愆。因謂曰。弟子前身曾作何等。答曰。作羅<a 
name="0907a06" id="0907a06"></a>剎王。是以今猶好殺。即<span class="gaiji">&#x546A;<!--gaiji,咒,1[口*兄],2&#x546A;,3--></span>盆水令帝自視。<a 
name="0907a07" id="0907a07"></a>見其形影如羅剎像焉。每年元日常問一歲<a 
name="0907a08" id="0907a08"></a>吉凶。後至天保十年云。今年不能好。文宣<a 
name="0907a09" id="0907a09"></a>不悅。帝問師復何如。答曰。貧道亦不久。至<a 
name="0907a10" id="0907a10"></a>十月帝崩。明年即是齊乾明元年。四月十三<a 
name="0907a11" id="0907a11"></a>日辰時。絕無患惱。端坐卒於山寺。春秋八<a 
name="0907a12" id="0907a12"></a>十有一。當終之時異香滿寺。聞者悚神。<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0907a13" id="0907a13"></a>慰殷勤。令依中國闍維之法。四部彌山人兼<a 
name="0907a14" id="0907a14"></a>數萬。香柴千計。日正中時以火焚之。道俗<a 
name="0907a15" id="0907a15"></a>哀慟哭響流川。登有白鳥數百裴回煙上悲<a 
name="0907a16" id="0907a16"></a>鳴相切。移時乃逝。仍於寺之西北建以<span class="gaiji">&#x750E;<!--gaiji,,1[專*瓦],2&#x750E;,3--></span>塔。<a 
name="0907a17" id="0907a17"></a>每有靈景異香應于道俗。康存之日宣帝謂<a 
name="0907a18" id="0907a18"></a>稠曰。弟子未見佛之靈異。頗得<span class="gaiji">&#x89A9;<!--gaiji,睹,1[者*見],2&#x89A9;,3--></span>不。稠曰。<a 
name="0907a19" id="0907a19"></a>此非沙門所宜。帝遂強之。乃投袈裟于地。帝<a 
name="0907a20" id="0907a20"></a>使數十人舉之不能得動。稠命沙彌取之。初<a 
name="0907a21" id="0907a21"></a>無重焉。因爾篤信彌厚<span class="note">(右此四驗出梁高僧傳)</span>。</p><a 
name="0907a22" id="0907a22"></a><p style="text-indent: 0em; margin-left: 0em"><span class="linehead"></span>隋益州響應山寺釋法進。不知氏族。為輝禪<a 
name="0907a23" id="0907a23"></a>師弟子。常於竹林坐禪。有四老虎繞於左<a 
name="0907a24" id="0907a24"></a>右。師語勿泄其相也。師後教為水觀。家人取<a 
name="0907a25" id="0907a25"></a>柴。見繩床上有好清水。拾兩白石安著水中。<a 
name="0907a26" id="0907a26"></a>進暮還寺彌覺背痛。具問家人。云安石子。語<a 
name="0907a27" id="0907a27"></a>令明往所除此石。及旦進禪。家人還見如初<a 
name="0907a28" id="0907a28"></a>清水。即除石子。所苦便愈。因爾習定不出此<a 
name="0907a29" id="0907a29"></a>山。開皇中蜀王秀臨益州。妃患請進治損。<a 
name="0907b01" id="0907b01"></a>後辭還山。王及妃躬送向山。王及妃見進足<a 
name="0907b02" id="0907b02"></a>離地四五寸。以大業十三年正月八日終於<a 
name="0907b03" id="0907b03"></a>此山。</p><a 
name="0907b04" id="0907b04"></a><p style="text-indent: 0em; margin-left: 0em"><span class="linehead"></span>唐長安普光寺僧慧融。字圓照。俗姓張氏。<a 
name="0907b05" id="0907b05"></a>南陽人也。幼而精進不犯微惡。少年落髮。即<a 
name="0907b06" id="0907b06"></a>樂禪伍。嘗隱居泰山。後奉<span class="gaiji">&#x52C5;<!--gaiji,敕,1[束*力],2&#x52C5;,3--></span>追入京住普<a 
name="0907b07" id="0907b07"></a>光寺。時游終南山。或來或往。嘗登山逢雪<a 
name="0907b08" id="0907b08"></a>深厚。不能得進。忽有一虎近前弭耳俯伏。<a 
name="0907b09" id="0907b09"></a>慧融知其意。乃乘之。虎遂負融而上。常有<a 
name="0907b10" id="0907b10"></a>雙鳥於山林中前行引路。至永徽初遷神於<a 
name="0907b11" id="0907b11"></a>本寺。寺僧於慧融房舍上。見五色光起。及於<a 
name="0907b12" id="0907b12"></a>山焚身。肌骨總銷。唯心不爛<span class="note">(右此二驗出唐高僧傳)</span>。</p><a 
name="0907b13" id="0907b13"></a><p><span class="juanname">法苑珠林卷第八十四</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 Rev. 1.73 (UTF8)，完成日期：2011/02/25<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_084 by HTTrack Website Copier/3.x [XR&CO'2008], Mon, 02 Jun 2014 23:52:31 GMT -->
</html>
