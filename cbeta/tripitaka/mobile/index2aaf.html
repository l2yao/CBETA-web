<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_035 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga962b.gif?utmac=MO-30696269-4&amp;utmn=620427225&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_035&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9971.html?index=T48n2016_034" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 35 卷</p>
	<a href="index3548.html?index=T48n2016_036" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷35]">　
<a 
name="0617b03" id="0617b03"></a><a 
name="0617b04" id="0617b04"></a><a 
name="0617b05" id="0617b05"></a><p><span class="juanname">宗鏡錄卷第三十五</span></p><a 
name="0617b06" id="0617b06"></a><a 
name="0617b07" id="0617b07"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0617b08" id="0617b08"></a><p style="text-indent: 0em; margin-left: 0em"><span class="linehead"></span>夫說此法門。是無始終說。不定方所。亦無時<a 
name="0617b09" id="0617b09"></a>分。以無時之時。理無間斷。無處之處。說遍十<a 
name="0617b10" id="0617b10"></a>方故。一切佛。法爾皆於無盡世界。常轉如是<a 
name="0617b11" id="0617b11"></a>無盡法輪。令諸眾生反本還原。窮未來際。無<a 
name="0617b12" id="0617b12"></a>有休息。華嚴疏云。夫心冥至道。則渾一古今。<a 
name="0617b13" id="0617b13"></a>法界無生。本亡時分。故經頌云。諸佛得菩提。<a 
name="0617b14" id="0617b14"></a>實不計於日。又云。此圓教法門。以會緣入實<a 
name="0617b15" id="0617b15"></a>體者有二。一以本收末。以諸聖教從真流故。<a 
name="0617b16" id="0617b16"></a>不異於真。二會相顯性。謂彼一切差別教法。<a 
name="0617b17" id="0617b17"></a>從緣無性。即是真如。是故虛相本盡。真性本<a 
name="0617b18" id="0617b18"></a>現。如來言說。皆順於如。故金剛三昧經云。如<a 
name="0617b19" id="0617b19"></a>我說者。義語非文。眾生說者。文語非義。又理<a 
name="0617b20" id="0617b20"></a>事無礙體者。謂一切教法。雖舉體即真。不礙<a 
name="0617b21" id="0617b21"></a>十二分等事相宛然顯現。雖真如舉體為一<a 
name="0617b22" id="0617b22"></a>切。不礙一味湛然平等。夫一乘三乘。一性五<a 
name="0617b23" id="0617b23"></a>性。就機則三約法則一。新熏則五。本有無<a 
name="0617b24" id="0617b24"></a>二。若入理雙拂。則三一兩亡。若約佛化儀。則<a 
name="0617b25" id="0617b25"></a>能三能一。是故競執是非。達無違諍。大集五<a 
name="0617b26" id="0617b26"></a>部雖異。不離法界本原。涅槃各說身因。佛許<a 
name="0617b27" id="0617b27"></a>無非正說。此宗鏡機。是圓教攝。則圓根所<a 
name="0617b28" id="0617b28"></a>對。大小俱含。故先德云。教海宏深。包含無外。<a 
name="0617b29" id="0617b29"></a>色空交映。德用重重。語其橫收。五教乃至人<a 
name="0617c01" id="0617c01"></a>天。總無不包。方顯深廣。其猶百川不攝大海。<a 
name="0617c02" id="0617c02"></a>大海必攝百川。雖攝百川。同一鹹味。故隨一<a 
name="0617c03" id="0617c03"></a>滴<span class="gaiji">&#x9008;<!--gaiji,迥,1[這-言+向],2&#x9008;,3--></span>異百川。前之四教不攝於圓。圓必攝四。<a 
name="0617c04" id="0617c04"></a>雖攝於四。圓以貫之。故十善五戒。亦圓教攝。<a 
name="0617c05" id="0617c05"></a>今依宗鏡。若約教唯依一心而說。則何教非<a 
name="0617c06" id="0617c06"></a>心。何心非教。諸經通辯。皆以一心真法界為<a 
name="0617c07" id="0617c07"></a>體。如來所說十二分教。親從大悲心中之所<a 
name="0617c08" id="0617c08"></a>流出。大悲心從後得智。後得智從根本智。根<a 
name="0617c09" id="0617c09"></a>本智從清淨法界流出。即是本原。更無所從。<a 
name="0617c10" id="0617c10"></a>無有法離於法界而有。華嚴經頌云。未曾有一<a 
name="0617c11" id="0617c11"></a>法。得離於法性。即一切眾生迷悟本。若不迷<a 
name="0617c12" id="0617c12"></a>此。即不成迷。以無顛倒執著輪迴生死故。若<a 
name="0617c13" id="0617c13"></a>不悟此即不成悟。以無如法修行證窮果故。<a 
name="0617c14" id="0617c14"></a>所以真如一心。為迷悟依。夫立教之本。無出<a 
name="0617c15" id="0617c15"></a>意言。以意詮量。從言開演。故基師云。至理澄<a 
name="0617c16" id="0617c16"></a>寂。是非之論息言。般若幽玄。一異之情絕慮。<a 
name="0617c17" id="0617c17"></a>息情慮故。非識非心。絕言論故。非聲非說。法<a 
name="0617c18" id="0617c18"></a>非聲說。說遍塵沙。理無識心。心該法界。心該<a 
name="0617c19" id="0617c19"></a>法界。斯乃非心作心。說遍塵沙。此亦無說為<a 
name="0617c20" id="0617c20"></a>說。非心作心。心開二種。無說為說。說乃兩門。<a 
name="0617c21" id="0617c21"></a>心開二種者。一心生滅門。二心真如門。釋<a 
name="0617c22" id="0617c22"></a>生滅門者。只如三界循環斯皆妄識。四生盤<a 
name="0617c23" id="0617c23"></a>泊。並是惑心。榮辱迅譬石光。古今駛過拍<span class="gaiji">&#x6BF1;<!--gaiji,鞠,1[毯-炎+匊],2&#x6BF1;,3--></span>。<a 
name="0617c24" id="0617c24"></a>此則生滅門也。釋真如門者。只如摩羅淨識。<a 
name="0617c25" id="0617c25"></a>湛若太虛。佛性明珠。皎同朗月。隱顯雖異。膚<a 
name="0617c26" id="0617c26"></a>內更明。染淨緣分。法身澄止。此則真如門也。<a 
name="0617c27" id="0617c27"></a>言說乃兩門者。一大機受法。則教說滿乘。二<a 
name="0617c28" id="0617c28"></a>小聖聞思。則藏開半字。神鍇和尚云。教起所<a 
name="0617c29" id="0617c29"></a>由者。如來一代說法。欲令眾生悟佛知見。佛<a 
name="0618a01" id="0618a01"></a>知見者。所謂平等真心。諸法無二。無二之法。<a 
name="0618a02" id="0618a02"></a>即是實性。實性之體。離有離無。不生不滅。理<a 
name="0618a03" id="0618a03"></a>自恒真。不由觀智所顯。道常顯露。實無翳障。<a 
name="0618a04" id="0618a04"></a>平等真心者。若法相宗。真即是智。將智證<a 
name="0618a05" id="0618a05"></a>真。三乘無別。即是真家之心。依主釋也。若法<a 
name="0618a06" id="0618a06"></a>性宗。真即是心。體同名別。真心即平等。持<a 
name="0618a07" id="0618a07"></a>業釋也。故經云。泥洹真法寶。眾生從種種<a 
name="0618a08" id="0618a08"></a>門。入。種種之門。是能通所通唯一道。又云。經<a 
name="0618a09" id="0618a09"></a>說門不同。或文字為門。大品經明四十二字<a 
name="0618a10" id="0618a10"></a>門是也。或觀行為門。釋論明菩薩修三三昧<a 
name="0618a11" id="0618a11"></a>緣諸法實相是也。或智慧為門。法華經云。其<a 
name="0618a12" id="0618a12"></a>智慧門難解難入是也。或理為門。大品經云。<a 
name="0618a13" id="0618a13"></a>明無生法。無來無去。即是佛也。依教門通觀。<a 
name="0618a14" id="0618a14"></a>依觀門通智。依智門通理。理為門。復通何處。<a 
name="0618a15" id="0618a15"></a>教觀智等諸門。悉依於理。能依是門。所依何<a 
name="0618a16" id="0618a16"></a>得非門。雖無所通。究竟遍通。是妙門也。則眾<a 
name="0618a17" id="0618a17"></a>妙之門。一真心之所依也。華嚴經云。譬如日<a 
name="0618a18" id="0618a18"></a>出先照高山。日譬於佛。光譬說教。日即無緣<a 
name="0618a19" id="0618a19"></a>之慈。非出而出。隨眾機之所扣。非照而照。說<a 
name="0618a20" id="0618a20"></a>華嚴如高山。說方等如食時。說般若如禺中。<a 
name="0618a21" id="0618a21"></a>說法華如正中。說涅槃如平地。若菩薩大人。<a 
name="0618a22" id="0618a22"></a>蒙般若光。諸法之用。二乘之人。既無此用。譬<a 
name="0618a23" id="0618a23"></a>如七日嬰兒。若視日輪。令眼失光。以無明全<a 
name="0618a24" id="0618a24"></a>在。喪一切智明故。外道闇證。譬如夜遊。以未<a 
name="0618a25" id="0618a25"></a>承正教之照故。菩薩利他。譬如日中。作務施<a 
name="0618a26" id="0618a26"></a>運役之功。然平地高山。同承日照。小根大器。<a 
name="0618a27" id="0618a27"></a>咸稟教光。約能照則無淺深。對所照自分前<a 
name="0618a28" id="0618a28"></a>後。如大車等賜。一雨普霑。道絕始終。理無<a 
name="0618a29" id="0618a29"></a>偏黨。若得宗鏡一乘之光。平等大慧。自他兼<a 
name="0618b01" id="0618b01"></a>利。更無差別。故大涅槃經云。譬如有人。以新<a 
name="0618b02" id="0618b02"></a>毒藥塗大鼓。於眾中擊令出聲。雖無心欲聞。<a 
name="0618b03" id="0618b03"></a>若有聞者。遠近皆死。唯除一人不橫死者。謂<a 
name="0618b04" id="0618b04"></a>一闡提。纔聞即能破無明惑。名為近死。聞未<a 
name="0618b05" id="0618b05"></a>即益。作後世因。名為遠死。止觀釋云。一切眾<a 
name="0618b06" id="0618b06"></a>生心性正因。譬之如乳。聞了因法。名為置毒。<a 
name="0618b07" id="0618b07"></a>正因不斷。如乳四微。五味雖變。四微恒存。是<a 
name="0618b08" id="0618b08"></a>故毒隨四微。味味殺人。眾生心性。亦復如是。<a 
name="0618b09" id="0618b09"></a>正因不壞。了因之毒。隨正奢促。處處得發。或<a 
name="0618b10" id="0618b10"></a>理發。教行證發。如辟支佛利根。根熟出無佛<a 
name="0618b11" id="0618b11"></a>世。自然得悟。理發亦爾。久植善根。今生雖不<a 
name="0618b12" id="0618b12"></a>聞圓教。了因之毒任運自發。若聞華嚴日照<a 
name="0618b13" id="0618b13"></a>高山即得悟者。此是教發。聞已思惟。思惟即<a 
name="0618b14" id="0618b14"></a>悟。是為觀行發。若是六根淨位。進破無明。是<a 
name="0618b15" id="0618b15"></a>相似證發。若見道損生。亦是證發。今依華嚴<a 
name="0618b16" id="0618b16"></a>立五教。天台立四教。乃至八教。且華嚴一心<a 
name="0618b17" id="0618b17"></a>立五教。約識而論者。一如小乘教。但有六識<a 
name="0618b18" id="0618b18"></a>賴耶。但得其名。二大乘始教。但得一分生滅<a 
name="0618b19" id="0618b19"></a>之義。以其真理未能體通。但說凝然不作諸<a 
name="0618b20" id="0618b20"></a>法。第三大乘終教。於此賴耶。得理事通體。不<a 
name="0618b21" id="0618b21"></a>生滅與生滅和合。非一非異。以許真如隨緣<a 
name="0618b22" id="0618b22"></a>而作諸法。以阿賴耶識所熏淨法。與能熏染<a 
name="0618b23" id="0618b23"></a>法各差別。故非一。能熏所熏。但一心作無有<a 
name="0618b24" id="0618b24"></a>他。故非異。始教約法相差別門說。終教約體<a 
name="0618b25" id="0618b25"></a>相容門說。為第一義真心也。謂如來藏性。依<a 
name="0618b26" id="0618b26"></a>此有諸趣等。第四頓教。即一切法。唯一真心。<a 
name="0618b27" id="0618b27"></a>差別相盡。離言絕慮。不可說也。以一切染淨<a 
name="0618b28" id="0618b28"></a>相盡。無有二法可以體會。故不可說。如淨名<a 
name="0618b29" id="0618b29"></a>所顯入不二門也。第五圓教。約性海圓明法<a 
name="0618c01" id="0618c01"></a>界所起。唯一法界性。起心。即具十德。</p><p style="text-indent: 0em; margin-left: 0em"><span class="linehead"></span>問。云<a 
name="0618c02" id="0618c02"></a>何一心約就諸教。得有如是差別義耶。</p><p style="text-indent: 0em; margin-left: 0em"><span class="linehead"></span>答。約<a 
name="0618c03" id="0618c03"></a>法通收。由此甚深所起一心。具五義門。隨以<a 
name="0618c04" id="0618c04"></a>一行攝化眾生。一小乘。攝義從名門。二始<a 
name="0618c05" id="0618c05"></a>教。攝理從事門。三終教。理事無礙門。四頓教<a 
name="0618c06" id="0618c06"></a>事盡理顯門。五圓教。性海具德門。五義相<a 
name="0618c07" id="0618c07"></a>顯。唯一心轉。祕密義記云。佛子。善聽。譬如<a 
name="0618c08" id="0618c08"></a>暗家寶。人不知故。無燈明故。於彼<span class="gaiji">撐<!--gaiji,撐,1[打-丁+棠],2&#x22D24;,3--></span>觸誤。謂<a 
name="0618c09" id="0618c09"></a>為蛇所毒。由誤故。毒氣入身。其身<span class="gaiji">&#x8196;<!--gaiji,,1[月*逢],2&#x8196;,3--></span>脹。受種<a 
name="0618c10" id="0618c10"></a>種苦。智者見已。即將燈明。示以利寶。其所螫<a 
name="0618c11" id="0618c11"></a>人即見此寶。身內毒氣即能除愈。以得此寶<a 
name="0618c12" id="0618c12"></a>故。飛行無礙。見人恭敬。諸惡者。皆以慈心相<a 
name="0618c13" id="0618c13"></a>向。惡心消滅。由無怨<span class="gaiji">&#x8B90;<!--gaiji,讎,1[雔/言],2&#x8B90;,3--></span>故得無所畏。無所畏<a 
name="0618c14" id="0618c14"></a>故。安隱快樂。行者亦爾。由不知法性家內實<a 
name="0618c15" id="0618c15"></a>德寶故。為八萬四千塵勞。由知親近善友聞<a 
name="0618c16" id="0618c16"></a>法故。返塵勞垢。為八萬四千道品法。除自然<a 
name="0618c17" id="0618c17"></a>執。又知因緣空。又知佛性常住。又知言語道<a 
name="0618c18" id="0618c18"></a>亡。心行處滅。又開悟法界緣起。由是一切諸<a 
name="0618c19" id="0618c19"></a>法。從一地不至一地。會是淨心中。是故諸煩<a 
name="0618c20" id="0618c20"></a>惱及諸淨心。不從他方來。一手反覆耳。智者<a 
name="0618c21" id="0618c21"></a>不須疑也。又前所譬。暗家實寶。即是顯清淨<a 
name="0618c22" id="0618c22"></a>法門。為對治染法。對治有五。一者小乘教。即<a 
name="0618c23" id="0618c23"></a>對治外道。不依。因緣。起自然執。二初教。即對<a 
name="0618c24" id="0618c24"></a>治小乘。由於因緣。有執。已前總名有為緣起。<a 
name="0618c25" id="0618c25"></a>三者終教。即對治初教。一切諸法無常苦空<a 
name="0618c26" id="0618c26"></a>無我。執。此名無為緣起。由真如隨緣。名為無<a 
name="0618c27" id="0618c27"></a>為緣起。四者頓教。即對治終教。念念紛紛。起<a 
name="0618c28" id="0618c28"></a>有言說。即自體緣起。窮源盡性。一念不生。故<a 
name="0618c29" id="0618c29"></a>為自體。五者圓教。即對治頓教。寂默言說。心<a 
name="0619a01" id="0619a01"></a>行處滅。一切歸寂源。不能一即一切。一切即<a 
name="0619a02" id="0619a02"></a>一自在等。此法界緣起。動靜具足。故名性起。<a 
name="0619a03" id="0619a03"></a>圓融無礙。取捨都盡。即三毒即佛故。若小乘<a 
name="0619a04" id="0619a04"></a>雖隨起對治。唯知第六識。不知由心有諸法<a 
name="0619a05" id="0619a05"></a>故。言心者。即八識心王。又小乘不知常樂我<a 
name="0619a06" id="0619a06"></a>淨心。萬法主故。不可得故。如虛空故不可治。<a 
name="0619a07" id="0619a07"></a>雖有如是法。以不知所因故。不知由心有萬<a 
name="0619a08" id="0619a08"></a>法故。不覺心源故。唯取小果。皆滅色取空。若<a 
name="0619a09" id="0619a09"></a>不滅色取空。知色即是空。即得入初教。次初<a 
name="0619a10" id="0619a10"></a>教人。如上諸次第所起法。皆言識變有。識外<a 
name="0619a11" id="0619a11"></a>不有。識者。即第八識。約識性亦不可得。纔證<a 
name="0619a12" id="0619a12"></a>此心。即知諸法因緣生。緣生無自性。雖證此<a 
name="0619a13" id="0619a13"></a>法。猶有剎那生滅。故名有為。證凝然真如故。<a 
name="0619a14" id="0619a14"></a>次終教人云。一切諸法不出一心。是一心。譬<a 
name="0619a15" id="0619a15"></a>如大海濕性。依一心。所有諸法。如大海波瀾。<a 
name="0619a16" id="0619a16"></a>雖攝波入水。而不滅波浪。雖波瀾紛紛起。而<a 
name="0619a17" id="0619a17"></a>不減寂水。如是雖攝萬境入一心。而不減萬<a 
name="0619a18" id="0619a18"></a>境。雖萬境紛紛起。而不減一心。何以故。一心<a 
name="0619a19" id="0619a19"></a>所有故。是故真該妄末。妄達真源。性相融通。<a 
name="0619a20" id="0619a20"></a>本末平等。雖自性無生。不失義果。雖不失業<a 
name="0619a21" id="0619a21"></a>果。自性無生。雖得一心。不得無盡。故不得重<a 
name="0619a22" id="0619a22"></a>重。故名一實諦。自此已前諸教。依漸次階位。<a 
name="0619a23" id="0619a23"></a>即名漸教。次頓教者。一念不生。即是佛也。<a 
name="0619a24" id="0619a24"></a>何以故。一切諸法從本以來。常自寂滅相。下<a 
name="0619a25" id="0619a25"></a>自眾生。上盡諸佛。一切所作事不遺一毛。諸<a 
name="0619a26" id="0619a26"></a>皆如夢。故成佛度生。猶此夢攝。不明一中多。<a 
name="0619a27" id="0619a27"></a>多中一。一即多。多即一等。次圓教所明。以十<a 
name="0619a28" id="0619a28"></a>十無盡顯其義。以十十重重辯其相。隨舉為<a 
name="0619a29" id="0619a29"></a>主。萬法為伴。由主不防伴。伴不防主。俱周<a 
name="0619b01" id="0619b01"></a>遍法界。</p><p style="text-indent: 0em; margin-left: 0em"><span class="linehead"></span>問。如上所說重重無盡者。且何物<a 
name="0619b02" id="0619b02"></a>重重。何物無盡。何法廣大。何法圓融。何法包<a 
name="0619b03" id="0619b03"></a>含。何法祕密。</p><p style="text-indent: 0em; margin-left: 0em"><span class="linehead"></span>答。則是一切凡聖。心相重重。<a 
name="0619b04" id="0619b04"></a>心性無盡。是心廣大。是心圓融。是心包含。<a 
name="0619b05" id="0619b05"></a>是心祕密。若無此。一心為宗。則教門無一法<a 
name="0619b06" id="0619b06"></a>可興。諸佛無一字可說。既全歸心旨。廣備<a 
name="0619b07" id="0619b07"></a>信根。圓解已周。纖疑不起。不可唯憑口說。密<a 
name="0619b08" id="0619b08"></a>在心行。但以定水。潛澄。慧燈轉耀。若一向<a 
name="0619b09" id="0619b09"></a>持文。求理執教談宗。如入海算。塵砂仰空。<a 
name="0619b10" id="0619b10"></a>數星宿。終不親見。去道尤賒。昔人云。如天<a 
name="0619b11" id="0619b11"></a>地。終日轟轟。不及真理。是故學人去文取理。<a 
name="0619b12" id="0619b12"></a>端坐凝情。以心眼自看。是名專住一境。修定<a 
name="0619b13" id="0619b13"></a>勝因也。又圓教義者。本末融通。理事無礙。說<a 
name="0619b14" id="0619b14"></a>真妄。則凡聖昭昭而交徹。語法界。則理事歷<a 
name="0619b15" id="0619b15"></a>歷而相收。佛知見一偈。開示而無遺。大涅槃<a 
name="0619b16" id="0619b16"></a>一章。必盡其體用。如華嚴經云。無有智外如<a 
name="0619b17" id="0619b17"></a>為智所入。亦無如外智能證於如。又云。無有<a 
name="0619b18" id="0619b18"></a>少法與法同止。以舉心攝境。則無心外之境。<a 
name="0619b19" id="0619b19"></a>舉境攝心。則無境外之心。以性無二相即性<a 
name="0619b20" id="0619b20"></a>故。相隨性融。隨一皆攝。是以性外無相。則<a 
name="0619b21" id="0619b21"></a>何法不融。理中立事。則何門不入。可謂觸<a 
name="0619b22" id="0619b22"></a>目菩提。一念圓證。所以無量義經云。無量義<a 
name="0619b23" id="0619b23"></a>者。從一法生。其一法者。所謂無相。古人云。<a 
name="0619b24" id="0619b24"></a>此是出生義。法華經云。究竟至於一切智地。<a 
name="0619b25" id="0619b25"></a>此是收入之法。則三乘萬化。從實相生。究竟<a 
name="0619b26" id="0619b26"></a>還歸一實相。則初後不離一心。本末咸居正<a 
name="0619b27" id="0619b27"></a>位。如法華經云。心相體信。入出無難。可以<a 
name="0619b28" id="0619b28"></a>知大乘家業。紹佛種位。又初則一出無量。後<a 
name="0619b29" id="0619b29"></a>乃無量歸一。今無量非無量。一亦非一。即<a 
name="0619c01" id="0619c01"></a>證法華三昧。又先德目為教海者。以含眾法。<a 
name="0619c02" id="0619c02"></a>喻如大海。傍無邊涯。連天一色。空徹海底。海<a 
name="0619c03" id="0619c03"></a>映空天。即是圓教。總攝諸教歸真。並皆空淨。<a 
name="0619c04" id="0619c04"></a>理事無礙。如交映色空。色不礙空。空不礙<a 
name="0619c05" id="0619c05"></a>色。德用重重。即唯明唯深。具十玄門。重重無<a 
name="0619c06" id="0619c06"></a>盡。即事事無礙。如海十德。互相周遍。即心<a 
name="0619c07" id="0619c07"></a>海包容。深廣無際矣。所以守護國界主陀羅<a 
name="0619c08" id="0619c08"></a>尼。經偈云。一字演說一切法。多劫無有窮盡<a 
name="0619c09" id="0619c09"></a>時。一一字門亦復然。此住寶篋真言地。生法<a 
name="0619c10" id="0619c10"></a>師釋。法華經。一毫之善。舉手低頭。皆已成佛。<a 
name="0619c11" id="0619c11"></a>言。無非佛流。即涅槃意。乃至外道典籍。亦佛<a 
name="0619c12" id="0619c12"></a>法流。況內法耶。大小等教。皆從如來大悲所<a 
name="0619c13" id="0619c13"></a>流故。是知無有一法不從心原性空而出。如<a 
name="0619c14" id="0619c14"></a>源出水。似空出雲。以十方如來證心成佛。佛<a 
name="0619c15" id="0619c15"></a>即是心。所有萬善萬德悲智願行。無不從此<a 
name="0619c16" id="0619c16"></a>流矣。又約金師子章論五教者。一此師子雖<a 
name="0619c17" id="0619c17"></a>是因緣之法。念念生滅。實無師子可得。名愚<a 
name="0619c18" id="0619c18"></a>人法。是聲聞教。二即此緣生諸法。各無自性。<a 
name="0619c19" id="0619c19"></a>徹底唯空。名大乘初教。三雖復徹底唯空。不<a 
name="0619c20" id="0619c20"></a>礙幻法宛然。緣生幻有。二相雙存。名大乘終<a 
name="0619c21" id="0619c21"></a>教。四即此師子與金二相。互奪兩亡。情謂不<a 
name="0619c22" id="0619c22"></a>存。俱無有力。空有雙泯。名言路絕。栖心無寄。<a 
name="0619c23" id="0619c23"></a>名大乘頓教。五即此情盡體露之法。混成一<a 
name="0619c24" id="0619c24"></a>塊。繁興大用。起必全真。萬像紛然。參而不雜。<a 
name="0619c25" id="0619c25"></a>一切即一。皆同無性。一即一切。因果歷然。力<a 
name="0619c26" id="0619c26"></a>用相收。卷舒自在。名一乘圓教。此名最上乘<a 
name="0619c27" id="0619c27"></a>也。次天台立四教者。一藏教。明因緣生滅四<a 
name="0619c28" id="0619c28"></a>諦理。正教小乘。傍化菩薩。二通教。三人同<a 
name="0619c29" id="0619c29"></a>稟。明因緣即空無生四真諦。正為菩薩。傍通<a 
name="0620a01" id="0620a01"></a>二乘。教理。智斷行位因果皆空。三人同證。此<a 
name="0620a02" id="0620a02"></a>藏通二教。俱不識常住真心。皆以滅心為極<a 
name="0620a03" id="0620a03"></a>果。三別教。是不共之名。明因緣假名無量<a 
name="0620a04" id="0620a04"></a>四聖諦理。約化菩薩。不共二乘。若教別者。具<a 
name="0620a05" id="0620a05"></a>演恒沙佛法。別為菩薩。若理別者。藏識有<a 
name="0620a06" id="0620a06"></a>恒沙俗諦之理。乃至智斷行位因果。俱與三<a 
name="0620a07" id="0620a07"></a>教事別。雖知一心不空無盡之理。即今未具。<a 
name="0620a08" id="0620a08"></a>猶待次第生起。執教道而不融。據行布而成<a 
name="0620a09" id="0620a09"></a>別。四圓教。明不思議因緣無作四諦教理。正<a 
name="0620a10" id="0620a10"></a>說中道。即一切法圓理不偏。智圓。則一成一<a 
name="0620a11" id="0620a11"></a>切成。斷圓。則不斷而斷。行圓。則一心具足萬<a 
name="0620a12" id="0620a12"></a>行。位圓。則一地具足一切地。因圓。則雙照二<a 
name="0620a13" id="0620a13"></a>諦。自然流入薩婆若海。果圓。則妙覺不思議<a 
name="0620a14" id="0620a14"></a>三德之果。即一念心圓具法界。約觀心明四<a 
name="0620a15" id="0620a15"></a>教者。淨名疏云。今但論即心行用。識一切<a 
name="0620a16" id="0620a16"></a>教門。皆從初心觀行而起。四教既攝一切經<a 
name="0620a17" id="0620a17"></a>教。若一念觀心分明。能分別一念無明因緣<a 
name="0620a18" id="0620a18"></a>所生之心。四辯歷然。則一切經教大意。皆約<a 
name="0620a19" id="0620a19"></a>觀心通達。就此即為四意。第一約觀心明三<a 
name="0620a20" id="0620a20"></a>藏教相者。即是觀一念因緣所生之心生滅。<a 
name="0620a21" id="0620a21"></a>析假入空。約觀門起一切三藏教也。若觀生<a 
name="0620a22" id="0620a22"></a>滅四諦入道。即是脩多羅藏。故增一阿含云。<a 
name="0620a23" id="0620a23"></a>佛告諸比丘。謂一切法者。只是一法。何等為<a 
name="0620a24" id="0620a24"></a>一法。心是一法。離心無一切法也。智度論云。<a 
name="0620a25" id="0620a25"></a>從初轉法輪經。至大涅槃。結修多羅藏。此只<a 
name="0620a26" id="0620a26"></a>是約心生滅說四聖諦。即是法歸法本之義<a 
name="0620a27" id="0620a27"></a>也。觀心出一切毘尼藏者。佛制戒時。問諸比<a 
name="0620a28" id="0620a28"></a>丘。汝何心作。若有心作。即是犯戒。有犯故<a 
name="0620a29" id="0620a29"></a>有持也。若無心作。則不名犯。犯義不成。不<a 
name="0620b01" id="0620b01"></a>說持也。故重心發戒。無心則不發戒。若言。<a 
name="0620b02" id="0620b02"></a>從心出阿毘曇藏者。四卷略說。名毘曇心。達<a 
name="0620b03" id="0620b03"></a>磨多羅處中而說。名為雜心。如此皆是約心。<a 
name="0620b04" id="0620b04"></a>而辯毘曇無比法者。分別諸心心數法。一切<a 
name="0620b05" id="0620b05"></a>法不可比也。第二約觀心明通教者。觀心因<a 
name="0620b06" id="0620b06"></a>緣所生一切法。心空則一切法空。是為體假<a 
name="0620b07" id="0620b07"></a>入空。一切通教所明行位因果。皆從此起也。<a 
name="0620b08" id="0620b08"></a>第三約觀心明別教者。觀心因緣所生。即假<a 
name="0620b09" id="0620b09"></a>名。具足一切恒沙佛法。依無明阿賴耶識。分<a 
name="0620b10" id="0620b10"></a>別無量聖諦。一切別教所明行位因果。皆從<a 
name="0620b11" id="0620b11"></a>此起也。第四約觀心明圓教者。觀心因緣所<a 
name="0620b12" id="0620b12"></a>生。具足一切十法界法。無所積聚。不縱不橫。<a 
name="0620b13" id="0620b13"></a>不思議中道二諦之理。一切圓教所明行位<a 
name="0620b14" id="0620b14"></a>因果。皆從此起。如輪王頂上明珠。是則四<a 
name="0620b15" id="0620b15"></a>教皆從一念無明心起。上來數引華嚴經。明<a 
name="0620b16" id="0620b16"></a>破微塵出三千大千世界經卷。義意在此也。<a 
name="0620b17" id="0620b17"></a>又約頓漸不定祕密。通前四教總立八教。一<a 
name="0620b18" id="0620b18"></a>頓教。如華嚴無聲聞乘。故名為頓。二漸教。<a 
name="0620b19" id="0620b19"></a>即三藏及方等般若。漸引入圓教。三不定教。<a 
name="0620b20" id="0620b20"></a>謂一音異解。或說大而得小果。或說小而得<a 
name="0620b21" id="0620b21"></a>大道。故名為不定。四祕密教。此有二種。一<a 
name="0620b22" id="0620b22"></a>顯露祕密。謂同席異聞。不得道。果互不相知。<a 
name="0620b23" id="0620b23"></a>故名祕密。二祕密祕密。唯佛能證。密令眾<a 
name="0620b24" id="0620b24"></a>生而得開悟。不可指示。總前四教而成八教。<a 
name="0620b25" id="0620b25"></a>又教分五味。釋論云。旃延子明六度限劑而<a 
name="0620b26" id="0620b26"></a>滿者。此調雜血眾生為乳也。大品云。菩薩發<a 
name="0620b27" id="0620b27"></a>心與薩婆若相應者。此欲調乳入酪也。大品<a 
name="0620b28" id="0620b28"></a>云。菩薩發心遊戲神通淨佛國土。又如淨名<a 
name="0620b29" id="0620b29"></a>中得不思議解脫者。皆能變身登座。而復能<a 
name="0620c01" id="0620c01"></a>受屈被訶者。此欲調酪為生酥就熟酥也。大<a 
name="0620c02" id="0620c02"></a>品云。菩薩發心。即坐道樹。成正覺。轉法輪。度<a 
name="0620c03" id="0620c03"></a>眾生者。是調熟酥為醍醐也。此乃從一開一。<a 
name="0620c04" id="0620c04"></a>接引酥酪之機。後即會一歸一。成熟醍醐之<a 
name="0620c05" id="0620c05"></a>眾。終無別法。更有卷舒。本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>相收。機應冥合。<a 
name="0620c06" id="0620c06"></a>又分半滿之教。小乘為半。大乘為滿。又三<a 
name="0620c07" id="0620c07"></a>乘為半。一乘為滿。如涅槃經明半字及滿字<a 
name="0620c08" id="0620c08"></a>等。說半字故。半字即顯。滿字即隱。今日說滿<a 
name="0620c09" id="0620c09"></a>字者。滿字即顯。半字即隱。此即約緣而說隱<a 
name="0620c10" id="0620c10"></a>顯。又如月喻品。此方見半。他方見滿。而彼<a 
name="0620c11" id="0620c11"></a>月性。本無虧盈。隨緣所見。故有增減。此即是<a 
name="0620c12" id="0620c12"></a>大乘宗中說也。如智儼法師。依華嚴一乘宗<a 
name="0620c13" id="0620c13"></a>辯者。不待說與不說。常半而常滿。隱顯無別<a 
name="0620c14" id="0620c14"></a>時。如彼月性。常滿而常半。增減無異路。正同<a 
name="0620c15" id="0620c15"></a>宗鏡所錄法門。隱則一心無相。顯則萬法標<a 
name="0620c16" id="0620c16"></a>形。不壞前後而同時。常居一際而前後。當<a 
name="0620c17" id="0620c17"></a>舒即卷。當卷即舒。故知以教照心。以心明<a 
name="0620c18" id="0620c18"></a>教。諸佛所說。悉是自心。輔行記引華嚴經頌<a 
name="0620c19" id="0620c19"></a>云。諸佛悉了知。一切從心轉。若能如是解。<a 
name="0620c20" id="0620c20"></a>彼人真見佛。寶性論云。有神通人。見佛法滅。<a 
name="0620c21" id="0620c21"></a>以大千經卷。藏一塵中。又華嚴云。善哉善哉。<a 
name="0620c22" id="0620c22"></a>云何如來在於身中而不覺知。故明四諦十<a 
name="0620c23" id="0620c23"></a>二因緣境。八萬四千法門。不出一心。若得此<a 
name="0620c24" id="0620c24"></a>意。八年廣演法華。在乎一念。經五十劫。詎動<a 
name="0620c25" id="0620c25"></a>剎那。例一代逗機。居于心性。十方佛事。宛然<a 
name="0620c26" id="0620c26"></a>矚目。乃至涅槃三德。在一心中。則大經一部。<a 
name="0620c27" id="0620c27"></a>全標方寸。無邊教法。攝一剎那。千枝萬葉。同<a 
name="0620c28" id="0620c28"></a>宗一根。眾籍群經咸詮一法。如上所引。五味<a 
name="0620c29" id="0620c29"></a>八教半滿等文。然雖分判一代時教。皆是一<a 
name="0621a01" id="0621a01"></a>心融攝。一理全收。分而非多。聚而非一。散而<a 
name="0621a02" id="0621a02"></a>不異。合而不同。恒沙義門。無盡宗趣。皆於<a 
name="0621a03" id="0621a03"></a>一乘圓教宗鏡中現。所以古德云。契之於心。<a 
name="0621a04" id="0621a04"></a>然後以之為法。在心為法。形言為教。法有自<a 
name="0621a05" id="0621a05"></a>相共相。教有遮詮表詮。故知就事雖分。約<a 
name="0621a06" id="0621a06"></a>理常合。乃至開為恒沙法門。究竟不離一心<a 
name="0621a07" id="0621a07"></a>之旨。若從一心中方便開示成其教<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>者。即<a 
name="0621a08" id="0621a08"></a>不可定其權實時分前後。以是如來逗機一<a 
name="0621a09" id="0621a09"></a>期方便。竊不得自生決定解耶有乖正法。如<a 
name="0621a10" id="0621a10"></a>法華玄義云。約五味半滿相成者。若直論五<a 
name="0621a11" id="0621a11"></a>味。猶同南師。但得方便。若直論半滿。猶同<a 
name="0621a12" id="0621a12"></a>北師。但得其實。今明五味不離半滿。半滿不<a 
name="0621a13" id="0621a13"></a>離五味。五味有半滿。則有慧方便解。半滿<a 
name="0621a14" id="0621a14"></a>有五味。則有方便慧解。權實俱遊。如鳥二翼。<a 
name="0621a15" id="0621a15"></a>雖復俱遊。行藏得所。若華嚴頓滿大乘家業。<a 
name="0621a16" id="0621a16"></a>但明一實。不須方便。唯滿不半。於漸成乳。三<a 
name="0621a17" id="0621a17"></a>藏客作。但是方便。唯半不滿。於漸成酪。若方<a 
name="0621a18" id="0621a18"></a>等彈訶。則半滿相對。以滿斥半。於漸成生<a 
name="0621a19" id="0621a19"></a>酥。若大品領教。帶半論滿。半則通為三乘。<a 
name="0621a20" id="0621a20"></a>滿則獨為菩薩。於漸成熟酥。若法華付財。廢<a 
name="0621a21" id="0621a21"></a>半明滿。若無半字方便調熟鈍根。則亦無滿<a 
name="0621a22" id="0621a22"></a>字開佛知見。於漸成醍醐。如來慇懃稱歎方<a 
name="0621a23" id="0621a23"></a>便者。半有成滿之功。意在此也。次約觀分別<a 
name="0621a24" id="0621a24"></a>者。唯識宗立二種觀。華嚴宗立四觀。天台<a 
name="0621a25" id="0621a25"></a>教立三觀。普賢門立十觀。唯識二觀者。一唯<a 
name="0621a26" id="0621a26"></a>心識觀。二真如實觀。進趣大乘方便經云。若<a 
name="0621a27" id="0621a27"></a>依一實境界修信解者。應當學習二種觀道。<a 
name="0621a28" id="0621a28"></a>一唯心識觀。二真如實觀。學唯心識觀者。所<a 
name="0621a29" id="0621a29"></a>謂於一切時一切處。隨身口意所有作業。悉<a 
name="0621b01" id="0621b01"></a>當觀察。知唯是心。乃至一切境界。若心往念。<a 
name="0621b02" id="0621b02"></a>皆當察知。勿令使心無記攀緣。不自覺知。於<a 
name="0621b03" id="0621b03"></a>念念間。悉應觀察。隨心所有緣念。當使心隨<a 
name="0621b04" id="0621b04"></a>逐彼念。令心自知。知已內心自生想念。非一<a 
name="0621b05" id="0621b05"></a>切境界有念有分別也。所謂內心自生長短<a 
name="0621b06" id="0621b06"></a>好惡。是非得失。衰利有無等見。無量諸想。而<a 
name="0621b07" id="0621b07"></a><span class="corr" title='[　&gt;一]'>一</span>切境界。未曾有想起於分別。當知一切境<a 
name="0621b08" id="0621b08"></a>界。自無分別想。故即自非長非短。非好非惡。<a 
name="0621b09" id="0621b09"></a>乃至非有非無。離一切相。如是觀察一切法。<a 
name="0621b10" id="0621b10"></a>唯心想生。若使離心。則無一法一相而能自<a 
name="0621b11" id="0621b11"></a>見有差別也。真如實觀者。思惟心性無生無<a 
name="0621b12" id="0621b12"></a>滅。不住見聞覺知。永離一切分別之想。華嚴<a 
name="0621b13" id="0621b13"></a>四觀者。此約一心真如法界。就理事行布圓<a 
name="0621b14" id="0621b14"></a>融。成四種法界。對此法界。為四種觀門。此四<a 
name="0621b15" id="0621b15"></a>觀門。法本如是。故依法而觀。故名為觀。一事<a 
name="0621b16" id="0621b16"></a>觀。謂迷悟因果。染淨歷然。二理觀。謂我法俱<a 
name="0621b17" id="0621b17"></a>空。平等一相。三理事無礙觀。謂彼此相遍。隱<a 
name="0621b18" id="0621b18"></a>顯成奪。同時無礙。四事事無礙觀。謂觀事法<a 
name="0621b19" id="0621b19"></a>以理融故。相即相入。重重無盡。若依此一心<a 
name="0621b20" id="0621b20"></a>無礙之觀。念念即是華嚴法界。念念即是毘<a 
name="0621b21" id="0621b21"></a>盧遮那法界。經云。若與如是觀行相應。於<a 
name="0621b22" id="0621b22"></a>諸法中不生二解。一切佛法疾得現前。台教<a 
name="0621b23" id="0621b23"></a>三觀者。三觀義云。夫三寸之管。氣序不衰。一<a 
name="0621b24" id="0621b24"></a>尺之表。朝陽可測。是知得其道者。豈遠乎哉。<a 
name="0621b25" id="0621b25"></a>三觀詣理之妙門。今明此義。故借為喻也。仰<a 
name="0621b26" id="0621b26"></a>佛法遐蹤。神功浩曠。求茲非遠。寄以一心。<a 
name="0621b27" id="0621b27"></a>體之有原。總乎三智。若其假方便以致殊。會<a 
name="0621b28" id="0621b28"></a>歸一道。寂然而雙照。三觀之名。出自瓔珞。經。<a 
name="0621b29" id="0621b29"></a>云從假入空。名二諦觀。從空入假。名平等觀。<a 
name="0621c01" id="0621c01"></a>雙照二諦。心心寂滅。自然流入薩婆若海也。</p><a 
name="0621c02" id="0621c02"></a><p style="text-indent: 0em; margin-left: 0em"><span class="linehead"></span>天台疏問曰。三觀俱照二諦。有何等殊。</p><p style="text-indent: 0em; margin-left: 0em"><span class="linehead"></span>答<a 
name="0621c03" id="0621c03"></a>曰。前觀雖照二諦。破用不等。次觀亦照二諦。<a 
name="0621c04" id="0621c04"></a>破用平等。既不見中道。但是異時平等。第<a 
name="0621c05" id="0621c05"></a>三觀者。得見中道。雙照二諦。即是一時平等<a 
name="0621c06" id="0621c06"></a>也。若修觀心。還用前二觀雙亡雙照之方便<a 
name="0621c07" id="0621c07"></a>也。雙亡方便者。初觀知俗非俗。即是俗空。<a 
name="0621c08" id="0621c08"></a>次觀知真非真。即是真空。非真非俗。即是中<a 
name="0621c09" id="0621c09"></a>道。因是二空觀。入中道第一義諦觀。今明一<a 
name="0621c10" id="0621c10"></a>心三觀者。一明所觀不思議之境者。即是一<a 
name="0621c11" id="0621c11"></a>念無明心。因緣所生十法界以為境也。此心<a 
name="0621c12" id="0621c12"></a>神微妙。一念具一切三世諸心諸法。譬眠法<a 
name="0621c13" id="0621c13"></a>覆心。一念之內。夢見一切諸心諸事。若正眠<a 
name="0621c14" id="0621c14"></a>夢之時。謂經無量。如法華經。說夢見初發心。<a 
name="0621c15" id="0621c15"></a>乃至成佛無量諸事。比其覺時。反觀。只是一<a 
name="0621c16" id="0621c16"></a>念眠心也。心譬自性清淨心。眠法覆心。譬於<a 
name="0621c17" id="0621c17"></a>無明。無量夢事。譬恒沙無知。覆一切恒沙佛<a 
name="0621c18" id="0621c18"></a>法。夢事不實善惡憂喜。譬見思惑覆真空也。<a 
name="0621c19" id="0621c19"></a>若不細尋夢譬。不思議之疑終無決理。故諸<a 
name="0621c20" id="0621c20"></a>大乘經多說十喻。但諸法師。不圓取譬。意止<a 
name="0621c21" id="0621c21"></a>偏得虛偽空邊。不見譬無量無明法性邊也。<a 
name="0621c22" id="0621c22"></a>故三諦之境義不成也。二明能觀者。若觀此<a 
name="0621c23" id="0621c23"></a>一念無明之心。非空非假。一切諸法亦非空<a 
name="0621c24" id="0621c24"></a>非假。而能知心空假。即照一切法空假。是<a 
name="0621c25" id="0621c25"></a>即一心三觀。圓照三諦之理。不斷癡愛。起諸<a 
name="0621c26" id="0621c26"></a>明脫。若水澄清。珠相自現。此即觀行即也。三<a 
name="0621c27" id="0621c27"></a>明證成者。若證一心三觀。即是一心三智五<a 
name="0621c28" id="0621c28"></a>眼也。若得六根清淨。名相似證。即十信位也。<a 
name="0621c29" id="0621c29"></a>若發真無漏。名分證真實。即此是初住也。經<a 
name="0622a01" id="0622a01"></a>云。一念知一切法是道場。成就一切智故。大<a 
name="0622a02" id="0622a02"></a>品經云。有菩薩從初發心。即坐道場。當知是<a 
name="0622a03" id="0622a03"></a>菩薩為如佛也。智度論云。三智其實一心中<a 
name="0622a04" id="0622a04"></a>得。佛。欲分別為人說。令易解故。所以次第<a 
name="0622a05" id="0622a05"></a>說耳。又總明三種三觀。一者別相三觀。二<a 
name="0622a06" id="0622a06"></a>者通相三觀。三者一心三觀。一別相三觀者。<a 
name="0622a07" id="0622a07"></a>歷別觀三諦。若從假入空。但得觀真。尚不<a 
name="0622a08" id="0622a08"></a>得觀俗。豈得觀中道也。若從空入假。但得<a 
name="0622a09" id="0622a09"></a>觀俗。尚未得觀中道。若入中道正觀。方得<a 
name="0622a10" id="0622a10"></a>雙照二諦。三通相三觀者。則異於此。從假<a 
name="0622a11" id="0622a11"></a>入空。非但知俗假是空。真諦中道亦通是空<a 
name="0622a12" id="0622a12"></a>也。若從空入假。非但知俗假是假。真空中道<a 
name="0622a13" id="0622a13"></a>亦通是假。若入中道正觀。非但知中道是中。<a 
name="0622a14" id="0622a14"></a>俗真通是中也。是則一空一切空。無假無中。<a 
name="0622a15" id="0622a15"></a>而不空。一假一切假。無中無空。而不假。一<a 
name="0622a16" id="0622a16"></a>中一切中。無假無空。而不中。但以一觀當名。<a 
name="0622a17" id="0622a17"></a>解心無不通也。三一心三觀者。知一念心不<a 
name="0622a18" id="0622a18"></a>可得不可說。而能圓觀三諦也。即淨名經云。<a 
name="0622a19" id="0622a19"></a>一念知一切法是道場。成就一切智故。是以<a 
name="0622a20" id="0622a20"></a>在境。為一諦而三諦。在心為一觀而三觀。在<a 
name="0622a21" id="0622a21"></a>果為一智而三智。如一圓珠。珠相喻有。珠<a 
name="0622a22" id="0622a22"></a>徹淨喻空。圓明喻中。三無前後。此喻一諦<a 
name="0622a23" id="0622a23"></a>而三諦。若以明鏡照之。珠上。三義一時頓<a 
name="0622a24" id="0622a24"></a>現。即喻一觀而三觀。若就鏡中觀珠。珠之與<a 
name="0622a25" id="0622a25"></a>鏡非一非異。則喻心境二而不二。為真覺也。<a 
name="0622a26" id="0622a26"></a>妙觀者。觀一念心為所緣境。返觀此心。從何<a 
name="0622a27" id="0622a27"></a>處來。去至何所。淨若虛空。名空觀。觀境歷<a 
name="0622a28" id="0622a28"></a>歷分明。名假觀。雖歷歷分明。而性常自空。而<a 
name="0622a29" id="0622a29"></a>境觀歷然。名中觀。即三而一。即一而三。語<a 
name="0622b01" id="0622b01"></a>默行住。不生不滅。不常不斷。不一不異。不<a 
name="0622b02" id="0622b02"></a>來不去。不有不無。不住不著。不垢不淨。不<a 
name="0622b03" id="0622b03"></a>愛不取。不虛不實。不縛不脫。皆不生不滅<a 
name="0622b04" id="0622b04"></a>之異名。義無別也。即空不住空。即假不住<a 
name="0622b05" id="0622b05"></a>假。即中不住中。是名中。何以故。為即空。空<a 
name="0622b06" id="0622b06"></a>有何可住。即假。幻化影。復何可住。二邊既<a 
name="0622b07" id="0622b07"></a>無可住。豈有中可住。故曰三諦無住。是名為<a 
name="0622b08" id="0622b08"></a>中。當須如此。空中無空只勿空。假中無假只<a 
name="0622b09" id="0622b09"></a>勿假。中中無中只勿中。當如是照。照中無照<a 
name="0622b10" id="0622b10"></a>只勿照。若見如是理。即見萬物而自虛也。此<a 
name="0622b11" id="0622b11"></a>三觀者。是不思議境。若闕一觀。境智不成。故<a 
name="0622b12" id="0622b12"></a>云不思議。備收一切法。一切雖多。十法界收<a 
name="0622b13" id="0622b13"></a>盡。既其鎔融。一則具十成百法界。一界又<a 
name="0622b14" id="0622b14"></a>具十如。一如又具三種世間。謂五陰。眾生。國<a 
name="0622b15" id="0622b15"></a>土。千如則有三千世間。名不思議假。此假<a 
name="0622b16" id="0622b16"></a>即空即中。若無中。攝理不遍。若無十界。收事<a 
name="0622b17" id="0622b17"></a>不盡。若無十如。因果不具。若無三種世間。依<a 
name="0622b18" id="0622b18"></a>正不足。故知實相。悉總諸法。重重無盡。融<a 
name="0622b19" id="0622b19"></a>融無礙。猶如帝網。名不思議境也。凡聖同<a 
name="0622b20" id="0622b20"></a>有此理。故云己之三千。遍彼三千。彼彼三千。<a 
name="0622b21" id="0622b21"></a>互遍亦爾。故得依正終日炳然。無所分別。法<a 
name="0622b22" id="0622b22"></a>界洞朗。為顯此境。故云觀不思議境也。如三<a 
name="0622b23" id="0622b23"></a>觀頌云。空觀如性不可得。假觀相含法界。<a 
name="0622b24" id="0622b24"></a>邊中觀體等理無二。即一而三常宛然。又空<a 
name="0622b25" id="0622b25"></a>觀。了諸法無自性故。二假觀。此空處具諸法<a 
name="0622b26" id="0622b26"></a>故。三中觀。空假無別體故。唯一真心故。以<a 
name="0622b27" id="0622b27"></a>空是心之性。即是真空。非是但空。以假是<a 
name="0622b28" id="0622b28"></a>心之相。即是妙假。非是偏假。性相分三而非<a 
name="0622b29" id="0622b29"></a>三。真心冥一而非一。非一而三觀宛然。非<a 
name="0622c01" id="0622c01"></a>三而一心不動。又即一而三相不同。如鏡體<a 
name="0622c02" id="0622c02"></a>一有光明影像差別之相。即三而一體無異。<a 
name="0622c03" id="0622c03"></a>如影像光明。俱同一鏡。又古釋三觀義云。一<a 
name="0622c04" id="0622c04"></a>念心起。起無起相。徹底唯空。三際寂然。了<a 
name="0622c05" id="0622c05"></a>不可得。無見聞覺知相。無眼耳鼻舌身意相。<a 
name="0622c06" id="0622c06"></a>空觀也。一念心起。有三千世間相。國土世間<a 
name="0622c07" id="0622c07"></a>一千。山河大地日月星辰是也。五陰世間一<a 
name="0622c08" id="0622c08"></a>千。染淨一切色心是也。眾生世間一千。六凡<a 
name="0622c09" id="0622c09"></a>四聖假質是也。一念心起。三千性相一時起。<a 
name="0622c10" id="0622c10"></a>一念心滅。三千性相一時滅也。念外無一毫<a 
name="0622c11" id="0622c11"></a>法可得。法外無一毫念可得也。此心性圓明。<a 
name="0622c12" id="0622c12"></a>一而能多。小而能大。染而能淨。因而能果。<a 
name="0622c13" id="0622c13"></a>有而能無。故一一色。一一香。一一念。介爾有<a 
name="0622c14" id="0622c14"></a>心。即具三千也。一處見多。多處見一。一念<a 
name="0622c15" id="0622c15"></a>即多劫。多劫即一念。重重互現。喻天帝珠<a 
name="0622c16" id="0622c16"></a>網。此假觀也。一念心起。起而無起。三際寂<a 
name="0622c17" id="0622c17"></a>然。無起而起。三千性相。非空非假。雙照空<a 
name="0622c18" id="0622c18"></a>假。此中觀也。說即有三名字。照時不作三<a 
name="0622c19" id="0622c19"></a>一解。只念念見自心性。任運非三非一。亦<a 
name="0622c20" id="0622c20"></a>不用破除身心。亦不要安立境觀。念想斷處。<a 
name="0622c21" id="0622c21"></a>一切時中任運心常三觀也。人無圓機。自謂<a 
name="0622c22" id="0622c22"></a>我是凡穢。我多煩惱。我智慧劣。我是生死<a 
name="0622c23" id="0622c23"></a>人。此乃<span class="gaiji">&#x7796;<!--gaiji,,1[醫-酉+目],2&#x7796;,3--></span>眼見空華。空實無華也。圓人觀<a 
name="0622c24" id="0622c24"></a>明。觸事全同古佛。非分同也。何以故。法性<a 
name="0622c25" id="0622c25"></a>圓理。三德三身。只是一念。不可分故。此圓理<a 
name="0622c26" id="0622c26"></a>亦無次位。為人未能任運常觀。觀有斷續。我<a 
name="0622c27" id="0622c27"></a>性未破。破而未盡故。分六即四十二位。點空<a 
name="0622c28" id="0622c28"></a>接引令至無修耳。或謂凡人但有佛法身性。<a 
name="0622c29" id="0622c29"></a>未有報化德用。此乃別教中解。圓觀惑業苦<a 
name="0623a01" id="0623a01"></a>三本自無性。全是三德。三德本無住處。住惑<a 
name="0623a02" id="0623a02"></a>業苦中。三身三道。悉是假名。畢竟空中。了不<a 
name="0623a03" id="0623a03"></a>可得。無惡可捨。無道可證。纔見有一毫理<a 
name="0623a04" id="0623a04"></a>可依泊者。便是妄境牽生心。三觀不明也。學<a 
name="0623a05" id="0623a05"></a>人嫌惡貪瞋癡。作意斷除。殊不知此嫌惡心<a 
name="0623a06" id="0623a06"></a>自是惑也。若纔覺起。即照此起處。自無性不<a 
name="0623a07" id="0623a07"></a>可取捨。三觀明也。若別作對治。別作真如實<a 
name="0623a08" id="0623a08"></a>相解。別作佛菩薩想。別運身心遍法界想。並<a 
name="0623a09" id="0623a09"></a>非圓意。圓人即念無念耳。若謂能覺知識別<a 
name="0623a10" id="0623a10"></a>者是心。此是心苗。非心性也。故云動是法<a 
name="0623a11" id="0623a11"></a>王苗。寂是法王根。心性者。三觀明時是也。<a 
name="0623a12" id="0623a12"></a>三觀明時。不見有情無情。佛與眾生。若罪<a 
name="0623a13" id="0623a13"></a>若福。在我觀內。在我觀外。在我觀中。皆不<a 
name="0623a14" id="0623a14"></a>可也。若不明三觀。妄情計佛性在身中。計<a 
name="0623a15" id="0623a15"></a>遍草木上。經中喚作遍計所執性。外道所宗。<a 
name="0623a16" id="0623a16"></a>四教所不攝。況圓人解乎。夫中觀難明。圓<a 
name="0623a17" id="0623a17"></a>解微妙。凡言中者。有二種中。一但中。二圓<a 
name="0623a18" id="0623a18"></a>中。如首楞嚴經明八還義。若析前塵。見無<a 
name="0623a19" id="0623a19"></a>還處。見性獨妙。但中也。見與見緣。元是菩<a 
name="0623a20" id="0623a20"></a>提。妙淨明體。云何於中有是非是。此圓中<a 
name="0623a21" id="0623a21"></a>也。又空假即中。但中也。中即空假。不但中<a 
name="0623a22" id="0623a22"></a>也。即是圓中。如藏通二教。是但空。即析色體<a 
name="0623a23" id="0623a23"></a>塵。歸徹底自性之空。如別圓二教。是不可<a 
name="0623a24" id="0623a24"></a>得空。具中道佛性不空之理。傅大士頌云。獨<a 
name="0623a25" id="0623a25"></a>自精。其實離聲名。三觀一心融萬品。荊棘叢<a 
name="0623a26" id="0623a26"></a>林何處生。釋曰。若能內觀返照獨精自心。何<a 
name="0623a27" id="0623a27"></a>言詮所及。故云其實離聲名。了此一念心。起<a 
name="0623a28" id="0623a28"></a>處不可得。是名空觀。即於空處。見緣生法。似<a 
name="0623a29" id="0623a29"></a>有現顯。故云一切法。是一切法。非於無性無<a 
name="0623b01" id="0623b01"></a>像。而有得有像。是名假觀。求空不得空。尋假<a 
name="0623b02" id="0623b02"></a>不得假。非空非假。全是一心。是名中觀。念念<a 
name="0623b03" id="0623b03"></a>具三觀之法。塵塵成佛智之門。故云三觀一<a 
name="0623b04" id="0623b04"></a>心融萬品。則煩惱荊棘。五陰叢林。生死根<a 
name="0623b05" id="0623b05"></a>株。我慢原阜。更從何處而起。故云荊棘叢林<a 
name="0623b06" id="0623b06"></a>何處生。普賢觀云。止觀十門者。一心行稱<a 
name="0623b07" id="0623b07"></a>理。攝散名止。二止不滯寂。不礙觀事。三由理<a 
name="0623b08" id="0623b08"></a>事交徹而必俱。遂使止觀無礙而雙運。四理<a 
name="0623b09" id="0623b09"></a>事形奪而俱盡。故止觀兩亡而絕寄。五絕理<a 
name="0623b10" id="0623b10"></a>事無礙之境。與泯止觀無礙之心。二而不二。<a 
name="0623b11" id="0623b11"></a>故不礙心境而一味。不二而二故。不壞一味<a 
name="0623b12" id="0623b12"></a>而心境。六由即理之事。收一切法故。即止之<a 
name="0623b13" id="0623b13"></a>觀。亦見一切。七由此事即是彼事故。令止觀<a 
name="0623b14" id="0623b14"></a>見此心即是彼心。八由前中六則一多相入<a 
name="0623b15" id="0623b15"></a>而非一。七則一多相是而非異。此二不二同<a 
name="0623b16" id="0623b16"></a>一法界。止觀無二之智。頓見即入二門。同一<a 
name="0623b17" id="0623b17"></a>法界而無散動。九由事則重重無盡。止觀亦<a 
name="0623b18" id="0623b18"></a>普眼齊照。十即此普門之智為主故。頓照普<a 
name="0623b19" id="0623b19"></a>門法界時。必攝一切為伴。無盡無盡。</p><a 
name="0623b20" id="0623b20"></a><p><span class="juanname">宗鏡錄卷第三十五</span></p><a 
name="0623b21" id="0623b21"></a><p style="text-indent: 0em; margin-left: 0em"><div class="w"><div style="margin-left: 1em"><span class="linehead"></span>　　　　　　丁未高麗國分司大藏都監奉<span class="gaiji">&#x52C5;<!--gaiji,敕,1[束*力],2&#x52C5;,3--></span>彫造</div></div></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_035 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
</html>
