<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_019 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga52ad.gif?utmac=MO-30696269-4&amp;utmn=1347389414&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB202_019&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb2ba.html?index=J28nB202_018" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 19 卷</p>
	<a href="index1b62.html?index=J28nB202_020" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷19]">　
<a 
name="0097a01" id="0097a01"></a><p><span class="juanname">百癡禪師語錄卷第十九</span></p><a 
name="0097a02" id="0097a02"></a><p style="margin-left: 4em"><span class="byline">嗣法門人超宣等編</span></p><a 
name="0097a03" id="0097a03"></a><p style="margin-left: 2em"><span class="headname">法語下</span></p><a 
name="0097a04" id="0097a04"></a><p style="margin-left: 3em"><span class="headname">示友荃孫居士</span></p><a 
name="0097a05" id="0097a05"></a><p style="text-indent: 0em; margin-left: 0em"><span class="linehead"></span>何物高於天何物厚於地何物逼塞於虛空何物養<a 
name="0097a06" id="0097a06"></a>育於群類從上名公鉅儒如裴張白趙蘇黃輩皆不<a 
name="0097a07" id="0097a07"></a>離富貴功名荷擔此事只恐人不自覺未免受他籠<a 
name="0097a08" id="0097a08"></a>罩無繇出頭耳果能痛念迅速光陰時時著緊照破<a 
name="0097a09" id="0097a09"></a>世間緣境同一空花然後將省要話頭提之又提日<a 
name="0097a10" id="0097a10"></a>用應酬迎賓待客都是下手得力處忽朝藩籬剖破<a 
name="0097a11" id="0097a11"></a>全體現前回顧裴張白趙蘇黃輩原來鼻孔亦秪在<a 
name="0097a12" id="0097a12"></a>面上丈夫氣骨豈肯讓人選佛選官莫輕蹉過惟冀<a 
name="0097a13" id="0097a13"></a>力行之深造之。</p><a 
name="0097a14" id="0097a14"></a><p style="margin-left: 3em"><span class="headname">示石軒侍者</span></p><a 
name="0097a15" id="0097a15"></a><p style="text-indent: 0em; margin-left: 0em"><span class="linehead"></span>國師三喚活曜臨門鳥窠一吹羅<span class="gaiji">&#x777A;<!--gaiji,,1[目*侯],2&#x777A;,3--></span>入命趙州鬥劣<a 
name="0097a16" id="0097a16"></a>不鬥勝弄假肖真鹽官扇破索犀牛拋鉤擲釣山僧<a 
name="0097a17" id="0097a17"></a>尋常待汝總無如是體裁但有事即喚無事便休布<a 
name="0097a18" id="0097a18"></a>毛自<span class="corr" title='[已&gt;己]'>己</span>抖擻扇子自<span class="corr" title='[已&gt;己]'>己</span>簸搖誰勝誰劣各人分內事<a 
name="0097a19" id="0097a19"></a>各人照管而已大根器大力量底漢不消絮絮叨叨<a 
name="0097a20" id="0097a20"></a>直下一踏到底管取烜天赫地若只半進半退欲圖<a 
name="0097a21" id="0097a21"></a>速效以軼先賢將恐後來打入骨董隊裏不可救藥<a 
name="0097a22" id="0097a22"></a>也章侍者相從數載深得予心予故書其所以然而<a 
name="0097a23" id="0097a23"></a>又示其所當然者誠能依而行之則吾宗端有賴矣。</p><a 
name="0097a24" id="0097a24"></a><p style="margin-left: 3em"><span class="headname">示一葦藏主</span></p><a 
name="0097a25" id="0097a25"></a><p style="text-indent: 0em; margin-left: 0em"><span class="linehead"></span>以字不成八字不是未審是什麼字一大藏教是箇<a 
name="0097a26" id="0097a26"></a>切腳畢竟切那箇字汝既為吾藏主還識這箇字麼<a 
name="0097a27" id="0097a27"></a>華亭澤畔鶴唳鶯啼明發門前水流風動點畫時時<a 
name="0097a28" id="0097a28"></a>顯露絕無亥豕差訛直下便透藏有餘輝設或疑矇<a 
name="0097a29" id="0097a29"></a>主不勝藏矣昔有僧問藏主字主良久若道伊不識<a 
name="0097a30" id="0097a30"></a>字爭奈是藏主何若道伊已識字良久如何便喚作<a 
name="0097b01" id="0097b01"></a>字耶山僧更為汝頌出頌曰信腳踏翻華藏海輕移<a 
name="0097b02" id="0097b02"></a>一葦度前溪瞿曇面孔曾親見箇字調音總不迷。</p><a 
name="0097b03" id="0097b03"></a><p style="margin-left: 3em"><span class="headname">示西孟唐居士</span></p><a 
name="0097b04" id="0097b04"></a><p style="text-indent: 0em; margin-left: 0em"><span class="linehead"></span>吾無隱乎爾先輩名儒講之甚熟為什麼黃山谷被<a 
name="0097b05" id="0097b05"></a>晦堂一拶卻茫然不知落處此豈有玄妙道理綜錯<a 
name="0097b06" id="0097b06"></a>其間秪為伊向玄妙中求所以轉求轉遠也後侍堂<a 
name="0097b07" id="0097b07"></a>山行巖桂盛開堂曰聞木樨花香麼谷曰聞堂曰吾<a 
name="0097b08" id="0097b08"></a>無隱乎爾可見解說話人不在多言只消輕輕點撥<a 
name="0097b09" id="0097b09"></a>尼山骨髓佛祖面門悉已當前顯露山谷頓領深旨<a 
name="0097b10" id="0097b10"></a>時至理彰之語信矣山僧今亦有箇無隱頌奉送居<a 
name="0097b11" id="0097b11"></a>士歲晚何妨醉春來尚擬遊玉梅三兩樹觸著便心<a 
name="0097b12" id="0097b12"></a>休但恁麼會去晦堂山谷眼睛都在居士腳板下。</p><a 
name="0097b13" id="0097b13"></a><p style="margin-left: 3em"><span class="headname">示始安禪人</span></p><a 
name="0097b14" id="0097b14"></a><p style="text-indent: 0em; margin-left: 0em"><span class="linehead"></span>情濤洶涌識浪動搖萬惑交參翳昏日甚吾知其不<a 
name="0097b15" id="0097b15"></a>能安也若要能安須究本始所以先聖不忍坐視帶<a 
name="0097b16" id="0097b16"></a>水拖泥多設方便教人看話頭去妄就真至于大休<a 
name="0097b17" id="0097b17"></a>大歇田地而後已夫大休大歇非安乎八境之風吹<a 
name="0097b18" id="0097b18"></a>而不動二障之塵蒙而不昏十方廓爾一性圓彰佛<a 
name="0097b19" id="0097b19"></a>祖聖賢弗外是矣嗟乎流光易邁時不待人世間虛<a 
name="0097b20" id="0097b20"></a>名浮利一切境緣總屬夢幻汝當知之策之著寔用<a 
name="0097b21" id="0097b21"></a>工便是安身得力處也。</p><a 
name="0097b22" id="0097b22"></a><p style="margin-left: 3em"><span class="headname">示針工孫華芝</span></p><a 
name="0097b23" id="0097b23"></a><p style="text-indent: 0em; margin-left: 0em"><span class="linehead"></span>一大藏教貼肉汗衫千七葛藤禦寒破襖倘非具性<a 
name="0097b24" id="0097b24"></a>燥漢向赤條條處直下承當未免返被牽纏無由解<a 
name="0097b25" id="0097b25"></a>脫更或執此裁長補短打領剜襟要與本來面目相<a 
name="0097b26" id="0097b26"></a>應遠之遠矣雖然從上也有箇方便樣子可以取則<a 
name="0097b27" id="0097b27"></a>今試為汝舉看僧問趙州萬法歸一一歸何處州云<a 
name="0097b28" id="0097b28"></a>我在青州做一領布衫重七斤果能二六時中捏定<a 
name="0097b29" id="0097b29"></a>拳頭咬定牙關單把這則公案密密覷捕忽地猛然<a 
name="0097b30" id="0097b30"></a>覷著當知一大藏教千七葛藤猶如蜀錦吳綾迴龍<a 
name="0097c01" id="0097c01"></a>舞鳳倒用橫拈總是自家活計豈不謂之了事丈夫<a 
name="0097c02" id="0097c02"></a>而出類拔萃者乎萃芝居士持白紙一幅求示予嘉<a 
name="0097c03" id="0097c03"></a>其志向而乃為是嘵嘵也離此別覓名言請以問之<a 
name="0097c04" id="0097c04"></a>東村學究。</p><a 
name="0097c05" id="0097c05"></a><p style="margin-left: 3em"><span class="headname">示闇然馬居士</span></p><a 
name="0097c06" id="0097c06"></a><p style="text-indent: 0em; margin-left: 0em"><span class="linehead"></span>英特俊流掉得源頭入手便能覷透從上老禿奴殺<a 
name="0097c07" id="0097c07"></a>活人底大手段如龍戲水似虎靠山草偃風行萬化<a 
name="0097c08" id="0097c08"></a>千變著著非泛常者比蓋其靈光廓徹眼目精明一<a 
name="0097c09" id="0097c09"></a>路生機初無倚傍龐蘊公一口吸西江張拙秀才一<a 
name="0097c10" id="0097c10"></a>念不生全體現無垢老春天月夜一聲蛙李彌遜天<a 
name="0097c11" id="0097c11"></a>津橋上忽躍馬是其人也苟非其人處紅塵鬧市中<a 
name="0097c12" id="0097c12"></a>佛法世法未免打作兩截生死關終不可破尚復望<a 
name="0097c13" id="0097c13"></a>施機應物與從上老禿奴相肖乎昺道人一條脊梁<a 
name="0097c14" id="0097c14"></a>硬似鐵其蘊成佛作祖氣概匪伊朝夕矣茲來明發<a 
name="0097c15" id="0097c15"></a>納原本契書山僧遂與親僉花押去後隨緣飲啄善<a 
name="0097c16" id="0097c16"></a>自保任切莫置之冷地而辜負予也。</p><a 
name="0097c17" id="0097c17"></a><p style="margin-left: 3em"><span class="headname">示冰梵上人</span></p><a 
name="0097c18" id="0097c18"></a><p style="text-indent: 0em; margin-left: 0em"><span class="linehead"></span>撫養出自父母人情之常撫養出自外祖人情之變<a 
name="0097c19" id="0097c19"></a>處變而能安居常而不殆則外祖撫養之恩較之父<a 
name="0097c20" id="0097c20"></a>母尤不可不報也然欲報恩當先究這報恩一念畢<a 
name="0097c21" id="0097c21"></a>竟從何而起就裏勇猛提撕時刻靡有間斷忽地夢<a 
name="0097c22" id="0097c22"></a>眼豁開便見自<span class="corr" title='[已&gt;己]'>己</span>安身落處與外祖同在光明藏中<a 
name="0097c23" id="0097c23"></a>把手並行歷劫不相違背更說什麼報不報又何待<a 
name="0097c24" id="0097c24"></a>索予言而能為報乎梵上人來說及外祖撫養緣由<a 
name="0097c25" id="0097c25"></a>乞數語以展孝思予故示之如此復勉一偈云孝為<a 
name="0097c26" id="0097c26"></a>入道基信是修行本修行聖可登入道恩無損君子<a 
name="0097c27" id="0097c27"></a>貴溫溫謙人思蹇蹇一顆明珠掌上擎寒光洞爍千<a 
name="0097c28" id="0097c28"></a>華苑。</p><a 
name="0097c29" id="0097c29"></a><p style="margin-left: 3em"><span class="headname">示傅超舜</span></p><a 
name="0097c30" id="0097c30"></a><p style="text-indent: 0em; margin-left: 0em"><span class="linehead"></span>這一條潑天大路坦坦平平無有荊棘不論老少男<a 
name="0098a01" id="0098a01"></a>女皆可依而行之但行貴有準過疾則易疲過徐則<a 
name="0098a02" id="0098a02"></a>易弱不徐不疾不計程途步步踏前到家可卜矣只<a 
name="0098a03" id="0098a03"></a>如最初一步畢竟向甚麼處下腳僧問趙州狗子還<a 
name="0098a04" id="0098a04"></a>有佛性也無州云無破草鞋脫與汝了也居士要行<a 
name="0098a05" id="0098a05"></a>這條大路似此等破草鞋穿著亦免不得。</p><a 
name="0098a06" id="0098a06"></a><p style="margin-left: 3em"><span class="headname">示竺先田居士</span></p><a 
name="0098a07" id="0098a07"></a><p style="text-indent: 0em; margin-left: 0em"><span class="linehead"></span>上根利智入此門來不用摘葉尋枝只消就根蒂下<a 
name="0098a08" id="0098a08"></a>一刀兩段生平積滯瓦解冰消譬夫逸驥追風瞬息<a 
name="0098a09" id="0098a09"></a>千里雖有長鞭靡所用之得到與麼田地便解呵佛<a 
name="0098a10" id="0098a10"></a>罵祖撥月敲雲或淺水灘邊與牧豎漁夫同唱和或<a 
name="0098a11" id="0098a11"></a>寶華座畔與銅頭鐵額結冤讎妙用神通品格意氣<a 
name="0098a12" id="0098a12"></a>總無過此邇來假雞惡種分布諸方者甚多若非眼<a 
name="0098a13" id="0098a13"></a>目精明洞破真偽未免茫然失宰枉受熱瞞故曰參<a 
name="0098a14" id="0098a14"></a>學須帶眼眼正則所參所學俱正矣昨居士明發相<a 
name="0098a15" id="0098a15"></a>見欲求數語為究竟遂并書及政當此時忽有問居<a 
name="0098a16" id="0098a16"></a>士刀在什麼處又且如何抵對不可辜負來機作恁<a 
name="0098a17" id="0098a17"></a>般休去也。</p><a 
name="0098a18" id="0098a18"></a><p style="margin-left: 3em"><span class="headname">示玉宇善友</span></p><a 
name="0098a19" id="0098a19"></a><p style="text-indent: 0em; margin-left: 0em"><span class="linehead"></span>凡欲殺生者當作自身觀自身不可殺物命無兩般<a 
name="0098a20" id="0098a20"></a>此古德垂示語也然正當殺生時能作自身觀者寧<a 
name="0098a21" id="0098a21"></a>有幾箇嗚呼殺愈多而罪愈重死死生生隨業受報<a 
name="0098a22" id="0098a22"></a>互相酬償又何足怪乎玉宇丁公入丈室中乞戒殺<a 
name="0098a23" id="0098a23"></a>文為警策以懺悔前罪予應之曰汝若能懺悔前罪<a 
name="0098a24" id="0098a24"></a>則殺業當下冰消矣閒文安用耶古廣額旃陀羅日<a 
name="0098a25" id="0098a25"></a>殺千羊一日放下屠刀云我是千佛一數看他恁麼<a 
name="0098a26" id="0098a26"></a>做次何等直捷何等氣概居士腳在肚下豈肯讓伊<a 
name="0098a27" id="0098a27"></a>是則是也須踏著寔地始得。</p><a 
name="0098a28" id="0098a28"></a><p style="margin-left: 3em"><span class="headname">示子還姚居士</span></p><a 
name="0098a29" id="0098a29"></a><p style="text-indent: 0em; margin-left: 0em"><span class="linehead"></span>孔經國史諸子外篇居士家尋常茶飯然而語言浩<a 
name="0098a30" id="0098a30"></a>瀚章釋紜繁箇中喫緊處向何處下手耶惟是當人<a 
name="0098b01" id="0098b01"></a>本來一著如天普蓋似地普擎圓陀陀沒塞礙光爍<a 
name="0098b02" id="0098b02"></a>爍絕囊藏就裏搆著毫芒便見佛祖與<span class="corr" title='[已&gt;己]'>己</span>無二<span class="corr" title='[已&gt;己]'>己</span>與<a 
name="0098b03" id="0098b03"></a>佛祖不別應用隨機頭頭始覺得力耳居士齒德俱<a 
name="0098b04" id="0098b04"></a>優兒孫滿座晝夜六時無甚閒事牽擾無甚餘念繫<a 
name="0098b05" id="0098b05"></a>戀不此之務而更誰務乎只如最初下手處畢竟作<a 
name="0098b06" id="0098b06"></a>麼生僧問雲門不起一念還有過也無門云須彌山<a 
name="0098b07" id="0098b07"></a>但恁麼看。</p><a 
name="0098b08" id="0098b08"></a><p style="margin-left: 3em"><span class="headname">示印先優婆夷</span></p><a 
name="0098b09" id="0098b09"></a><p style="text-indent: 0em; margin-left: 0em"><span class="linehead"></span>森羅及萬象一法之所印汝且道這一法在森羅萬<a 
name="0098b10" id="0098b10"></a>象內耶在森羅萬象外耶離卻森羅萬象汝又喚甚<a 
name="0098b11" id="0098b11"></a>麼作一法耶機先薦取差之毫釐句後尋思失之千<a 
name="0098b12" id="0098b12"></a>里雖然吾今試放汝過待汝尋思得著時然後為汝<a 
name="0098b13" id="0098b13"></a>一印印定也未遲。</p><a 
name="0098b14" id="0098b14"></a><p style="margin-left: 3em"><span class="headname">示定安禪人</span></p><a 
name="0098b15" id="0098b15"></a><p style="text-indent: 0em; margin-left: 0em"><span class="linehead"></span>心王不妄動六國一時通罷拈三尺劍休弄一張弓<a 
name="0098b16" id="0098b16"></a>此古人定安大概也若夫情緣躁擾意識紛馳內主<a 
name="0098b17" id="0098b17"></a>弗寧顛倒迷昧欲求其定與安也詎可得乎後學初<a 
name="0098b18" id="0098b18"></a>機倍加惕勵則旦夕無虛棄之工心性易明德業日<a 
name="0098b19" id="0098b19"></a>進矣捨此而別求定安方法吾未之前聞也。</p><a 
name="0098b20" id="0098b20"></a><p style="margin-left: 3em"><span class="headname">示佛覺禪人</span></p><a 
name="0098b21" id="0098b21"></a><p style="text-indent: 0em; margin-left: 0em"><span class="linehead"></span>汝既做晦珠長老侍者又是伊剃度之徒須不忘最<a 
name="0098b22" id="0098b22"></a>初本志勤苦修持造到乃佛乃祖田地而後已若或<a 
name="0098b23" id="0098b23"></a>央央庠庠墮在今時邪蔓惡種窩裏則無騰躍時分<a 
name="0098b24" id="0098b24"></a>埋沒一生矣況爾師曾有偈示云聖箭今朝已入手<a 
name="0098b25" id="0098b25"></a>尋常孰敢犯當鋒異時拈向人前放射透陽城第幾<a 
name="0098b26" id="0098b26"></a>重只此數語汝之生平事業都在裏許會則終身受<a 
name="0098b27" id="0098b27"></a>用不會則世諦流布汝切莫作等閒得容易看空懸<a 
name="0098b28" id="0098b28"></a>冷地供養便當了局今汝師去世已兩年矣離師太<a 
name="0098b29" id="0098b29"></a>早不無中道拗折之虞更宜親依老宿再歷爐鎚庶<a 
name="0098b30" id="0098b30"></a>幾一枝聖箭收放自由而可為汝師出一口氣者也<a 
name="0098c01" id="0098c01"></a>然山僧恁麼說話雖是徹底婆心旁觀者未免咬齒<a 
name="0098c02" id="0098c02"></a>汝其知之勉之。</p><a 
name="0098c03" id="0098c03"></a><p style="margin-left: 3em"><span class="headname">示守空上座</span></p><a 
name="0098c04" id="0098c04"></a><p style="text-indent: 0em; margin-left: 0em"><span class="linehead"></span>佛真法身猶若虛空證得虛空時汝身與佛同頭頭<a 
name="0098c05" id="0098c05"></a>無滯礙處處絕羅籠我今為汝保任此事終不虛也<a 
name="0098c06" id="0098c06"></a>一枝華信足春風空翠庵中越樣紅雖然如是山僧<a 
name="0098c07" id="0098c07"></a>已合喫三十拄杖何故不宜誤陷平人。</p><a 
name="0098c08" id="0098c08"></a><p style="margin-left: 3em"><span class="headname">示爾邁秦居士</span></p><a 
name="0098c09" id="0098c09"></a><p style="text-indent: 0em; margin-left: 0em"><span class="linehead"></span>不思善不思惡政恁麼時如何是居士本來面目不<a 
name="0098c10" id="0098c10"></a>思善不思惡政恁麼時灼然是居士本來面目具逸<a 
name="0098c11" id="0098c11"></a>群氣概丈夫纔聞舉著如良驥顧鞭影而行又如關<a 
name="0098c12" id="0098c12"></a>雲長提百二十斤刀入萬軍中取顏良不見有退怯<a 
name="0098c13" id="0098c13"></a>之相方與此事相應然道無難易難易在人苟或機<a 
name="0098c14" id="0098c14"></a>思遲鈍仍不妨把此話頭日日提撕日日研究歌樓<a 
name="0098c15" id="0098c15"></a>舞榭鬧市空齋乃至簫鼓齊鳴車騎互發盡是觸著<a 
name="0098c16" id="0098c16"></a>磕著透露風光底時節既到與麼時節說有說無說<a 
name="0098c17" id="0098c17"></a>非說是說權說實說妙說玄殺活縱橫無不在我所<a 
name="0098c18" id="0098c18"></a>謂得底人恁麼不恁麼總得也爾邁居士不離世緣<a 
name="0098c19" id="0098c19"></a>仕路而能研究此宗其真實蘊藉誠亦火裏蓮花世<a 
name="0098c20" id="0098c20"></a>所希覯茲欲別入京都因書數語以為途中警策倘<a 
name="0098c21" id="0098c21"></a>異日者踢翻佛祖臼窠摸著衲僧巴鼻六祖明上座<a 
name="0098c22" id="0098c22"></a>自當望塵趨拜豈待馬首歸來山僧助喜已哉。</p><a 
name="0098c23" id="0098c23"></a><p style="margin-left: 3em"><span class="headname">示新剃度此實</span></p><a 
name="0098c24" id="0098c24"></a><p style="text-indent: 0em; margin-left: 0em"><span class="linehead"></span>世間有三種累累殺多少人三種累者何身口累妻<a 
name="0098c25" id="0098c25"></a>子眷屬累財物家火累世人迷蒙弗醒被這三種累<a 
name="0098c26" id="0098c26"></a>起了許多貪嗔受了許多煩惱造了許多惡業業報<a 
name="0098c27" id="0098c27"></a>輪迴生死苦海中頭出頭沒不得解脫殊不知這三<a 
name="0098c28" id="0098c28"></a>種累都是虛幻底四大色身食息強健一口氣不來<a 
name="0098c29" id="0098c29"></a>時還由汝躲避麼現前妻子眷屬恩愛難捨一口氣<a 
name="0098c30" id="0098c30"></a>不來時還許汝替代麼財物家火尋常受用一口氣<a 
name="0099a01" id="0099a01"></a>不來時還容汝擔帶麼既然不由躲避不許替代不<a 
name="0099a02" id="0099a02"></a>容擔帶則此三種累果是累人切勿妄認戀著執為<a 
name="0099a03" id="0099a03"></a><span class="corr" title='[已&gt;己]'>己</span>有直須勘破放鬆隨緣任運向生死事上發大勇<a 
name="0099a04" id="0099a04"></a>猛精進心參透本來面目與佛祖同坐同行同修同<a 
name="0099a05" id="0099a05"></a>證是乃稱世出世間大丈夫也古聖有言毀形守志<a 
name="0099a06" id="0099a06"></a>節割愛辭所親出家弘聖道誓度一切人非此之謂<a 
name="0099a07" id="0099a07"></a>乎元甫居士年五十六忽然勘破這三種累逐件安<a 
name="0099a08" id="0099a08"></a>頓得宜遂持齋削髮披緇受戒其力量擔當大有過<a 
name="0099a09" id="0099a09"></a>人者予為取名曰超幻號曰此實蓋直許其能超幻<a 
name="0099a10" id="0099a10"></a>緣而重勉以實參此事也且此事如何實參得透去<a 
name="0099a11" id="0099a11"></a>聽取一偈節屆中秋月正圓善人圓頂亦如然從今<a 
name="0099a12" id="0099a12"></a>力掃迷雲障萬里神光耀碧天。</p><a 
name="0099a13" id="0099a13"></a><p style="margin-left: 3em"><span class="headname">示天昂續庵二上座</span></p><a 
name="0099a14" id="0099a14"></a><p style="text-indent: 0em; margin-left: 0em"><span class="linehead"></span>荷續此事寔非容易譬如負千鈞重擔向獨木橋上<a 
name="0099a15" id="0099a15"></a>過寧不戰慄寒心者哉汝今既闖入這保社去後亦<a 
name="0099a16" id="0099a16"></a>宜昂藏保慎不可草草匆匆貪圖穩便學一等庸販<a 
name="0099a17" id="0099a17"></a>之夫沽名鬻利了生平事業也囑囑。</p><a 
name="0099a18" id="0099a18"></a><p style="margin-left: 3em"><span class="headname">示雪上人</span></p><a 
name="0099a19" id="0099a19"></a><p style="text-indent: 0em; margin-left: 0em"><span class="linehead"></span>世尊雪嶺修行二祖雪庭斷臂真心卓見雖富貴憂<a 
name="0099a20" id="0099a20"></a>患當前灼然不得而移奪所以末後光明烜天赫地<a 
name="0099a21" id="0099a21"></a>孫孫子子紹續靡窮豈似而今底徒弄三寸鼠光巡<a 
name="0099a22" id="0099a22"></a>門傍戶全無主張見人道好從而好之見人道惡從<a 
name="0099a23" id="0099a23"></a>而惡之殊可憐憫衲僧家箇箇具挺特氣概既出頭<a 
name="0099a24" id="0099a24"></a>來當直截荷負以真修為急務莫只面前背後言行<a 
name="0099a25" id="0099a25"></a>差殊如蚯蚓化龍逗到下稍依舊喫泥喫土僧問古<a 
name="0099a26" id="0099a26"></a>德云上無攀仰下絕<span class="corr" title='[已&gt;己]'>己</span>躬時如何德云放下著汝且<a 
name="0099a27" id="0099a27"></a>道上無攀仰下絕<span class="corr" title='[已&gt;己]'>己</span>躬又放下箇甚麼此去倘遇明<a 
name="0099a28" id="0099a28"></a>眼人一任舉似。</p><a 
name="0099a29" id="0099a29"></a><p style="margin-left: 3em"><span class="headname">示一嘯藏主</span></p><a 
name="0099a30" id="0099a30"></a><p style="text-indent: 0em; margin-left: 0em"><span class="linehead"></span>真正道流踏著向上一脈不在輕舉躁動急於人知<a 
name="0099b01" id="0099b01"></a>須是二六時中硬剝剝地孤迥迥地無絲毫偏黨無<a 
name="0099b02" id="0099b02"></a>絲毫倚靠因緣湊合自然水到渠成反是而欲勉強<a 
name="0099b03" id="0099b03"></a>出頭譬彼春風桃李非不可觀但穠郁欠久長耳若<a 
name="0099b04" id="0099b04"></a>乃蒼松翠柏勁節高標縱遇雪凍冰侵堅貞益見儒<a 
name="0099b05" id="0099b05"></a>者有云先立乎其大者則其小者不能奪也又云欲<a 
name="0099b06" id="0099b06"></a>速則不達見小利則大事不成何況為人天師範而<a 
name="0099b07" id="0099b07"></a>可欲速見小乎此等話端係上座終身樹品邊事故<a 
name="0099b08" id="0099b08"></a>山僧嘵嘵及之至於全體作用縱奪施為看汝手段<a 
name="0099b09" id="0099b09"></a>活脫山僧不敢捏定一邊教印板上依模打將去也。</p><a 
name="0099b10" id="0099b10"></a><p style="margin-left: 3em"><span class="headname">示玄池香燈</span></p><a 
name="0099b11" id="0099b11"></a><p style="text-indent: 0em; margin-left: 0em"><span class="linehead"></span>汝以白紙一幅求我寫畢竟求我寫箇甚麼若要詩<a 
name="0099b12" id="0099b12"></a>與偈此時工絕律者固有其人若要法語與文章我<a 
name="0099b13" id="0099b13"></a>肚皮裏那有許多絡索若要隨意寫幾行持去供養<a 
name="0099b14" id="0099b14"></a>我真書不會草訣未能塗污了這幅白紙也似可惜<a 
name="0099b15" id="0099b15"></a>數日冗忙同汝輩搬泥墾土钁頭邊作活計且亦無<a 
name="0099b16" id="0099b16"></a>這等閒工夫不如就汝本經上夜夜點火焚香朝朝<a 
name="0099b17" id="0099b17"></a>折花換水驀忽火光爍破眼睛堂內聖僧自為汝證<a 
name="0099b18" id="0099b18"></a>據也況綠楊鎖岸新竹搖風曲蟺低笙田蛙怒鼓是<a 
name="0099b19" id="0099b19"></a>一首好詩偈是一篇新法語是一部大文章汝不仔<a 
name="0099b20" id="0099b20"></a>細推窮返來覓我死句奚裨乎雖然死句也解活人<a 
name="0099b21" id="0099b21"></a>只恐汝當前蹉過。</p><a 
name="0099b22" id="0099b22"></a><p style="margin-left: 3em"><span class="headname">示卓庵西堂</span></p><a 
name="0099b23" id="0099b23"></a><p style="text-indent: 0em; margin-left: 0em"><span class="linehead"></span>少室宗風單傳直指無甚花言巧語與人作道理摶<a 
name="0099b24" id="0099b24"></a>量唯許英特之士向根蒂下打將出來自然掀天括<a 
name="0099b25" id="0099b25"></a>地動眾驚群謂之烈燄聚謂之摩尼珠謂之奮迅獅<a 
name="0099b26" id="0099b26"></a>兒謂之金剛寶劍盡世出世間法靡有能過之者德<a 
name="0099b27" id="0099b27"></a>山未離蜀時眼空四海及至龍潭於吹滅紙燭處豁<a 
name="0099b28" id="0099b28"></a>然大悟便將生平疏鈔擲之丙丁水潦和尚於馬祖<a 
name="0099b29" id="0099b29"></a>踏下呵呵大笑云百千法門無量妙義只向一毫頭<a 
name="0099b30" id="0099b30"></a>上識得根源跂步大方無如二老性躁直是俊鷂快<a 
name="0099c01" id="0099c01"></a>鷹也趁他不著豈近日引蔓牽枝七叉八篆倚聲附<a 
name="0099c02" id="0099c02"></a>勢煽是攻非者所能擬測其纖釐哉是故我輩道流<a 
name="0099c03" id="0099c03"></a>根源既正則發諸語言見諸行事亦無不正然而不<a 
name="0099c04" id="0099c04"></a>正者容或有之閒居獨處得座披衣凡此時中急宜<a 
name="0099c05" id="0099c05"></a>黽勉操持以無負所舉也。</p><a 
name="0099c06" id="0099c06"></a><p style="margin-left: 3em"><span class="headname">示道存禪人</span></p><a 
name="0099c07" id="0099c07"></a><p style="text-indent: 0em; margin-left: 0em"><span class="linehead"></span>入叢林親輔知識莫問院之大小眾之多寡錢穀之<a 
name="0099c08" id="0099c08"></a>厚薄十年二十年衝寒冒暑捨逸就勞汲汲孜孜打<a 
name="0099c09" id="0099c09"></a>罵弗退纔是真正道念參學作家然而親輔非止一<a 
name="0099c10" id="0099c10"></a>端己也有以道德親輔者有以識見親輔者有以材<a 
name="0099c11" id="0099c11"></a>學親輔者有以身命力行親輔者寸長尺短各任所<a 
name="0099c12" id="0099c12"></a>能要不失親輔之大體耳上人親輔隱野公甚久如<a 
name="0099c13" id="0099c13"></a>上所言躬自歷過但不知三喚汝曾三應否東司頭<a 
name="0099c14" id="0099c14"></a>汝曾聽說佛法否扇子既破汝曾還犀牛兒否家肥<a 
name="0099c15" id="0099c15"></a>生孝子國霸出謀臣忽地猛省一番也無難事山僧<a 
name="0099c16" id="0099c16"></a>重宣數語以為懸記親輔多年已有因萬般施設契<a 
name="0099c17" id="0099c17"></a>天真更須培養和平福方羨叢林無礙人。</p><a 
name="0099c18" id="0099c18"></a><p style="margin-left: 3em"><span class="headname">示獨明堂主</span></p><a 
name="0099c19" id="0099c19"></a><p style="text-indent: 0em; margin-left: 0em"><span class="linehead"></span>裂青衿而披壞服拋鄉井而適吳邦此箇志尚未入<a 
name="0099c20" id="0099c20"></a>明發門已知之矣獨惜明發門下無物與人不會與<a 
name="0099c21" id="0099c21"></a>汝作冤家亦不會與汝打藤葛只有一所放牛場水<a 
name="0099c22" id="0099c22"></a>足草足非窄非寬戴角擎頭也由汝眠雲踏雪也由<a 
name="0099c23" id="0099c23"></a>汝而今且喜養得純熟又要捩轉鼻孔別尋去向呵<a 
name="0099c24" id="0099c24"></a>呵何處非祖翁田地但犁耙上肩時較難耳古德云<a 
name="0099c25" id="0099c25"></a>寧為其難莫為其易兢持謹守厥後自有一段好風<a 
name="0099c26" id="0099c26"></a>光也。</p><a 
name="0099c27" id="0099c27"></a><p style="margin-left: 3em"><span class="headname">示西目維那</span></p><a 
name="0099c28" id="0099c28"></a><p style="text-indent: 0em; margin-left: 0em"><span class="linehead"></span>西目奕公丁酉春受羅漢囑矣秋攜囊入超果相伴<a 
name="0099c29" id="0099c29"></a>結冬復隨至明發經春度夏蓋不以得少為足而期<a 
name="0099c30" id="0099c30"></a>躋閫奧力挽末學之頹風也偶一日因事告歸并倩<a 
name="0100a01" id="0100a01"></a>楮先生求書數語山僧笑曰予惡乎書哉透徹從前<a 
name="0100a02" id="0100a02"></a>向上機當陽拈出電光飛羅漢冬瓜印子已劄破面<a 
name="0100a03" id="0100a03"></a>門了也驀然坐斷孤峰頂白棒掀天振祖基汝何不<a 
name="0100a04" id="0100a04"></a>信受奉行好就這裏信得及行得去則孤峰頂上即<a 
name="0100a05" id="0100a05"></a>是十字街頭十字街頭即是孤峰頂上釋迦彌勒拱<a 
name="0100a06" id="0100a06"></a>手歸降臨濟韶陽吞聲飲氣以之振祖基無基不振<a 
name="0100a07" id="0100a07"></a>以之酬師德無德不酬正法眼藉此流通惡邪見由<a 
name="0100a08" id="0100a08"></a>茲寢息是則今日共住之心多年猶子之誼而不勝<a 
name="0100a09" id="0100a09"></a>遙望拳拳者也倘或言行相違意識相左雖境緣潑<a 
name="0100a10" id="0100a10"></a>天潑地秪成箇昧本漢有甚交涉乎古聖方冊紀載<a 
name="0100a11" id="0100a11"></a>昭然時流履歷亦足殷鑑慎之慎之幸勿掩聰而出<a 
name="0100a12" id="0100a12"></a>轉笑予之多言也。</p><a 
name="0100a13" id="0100a13"></a><p style="margin-left: 3em"><span class="headname">示錢門超恂劉氏</span></p><a 
name="0100a14" id="0100a14"></a><p style="text-indent: 0em; margin-left: 0em"><span class="linehead"></span>身局閨閣中纔二八年時便能發大信心皈依三寶<a 
name="0100a15" id="0100a15"></a>雖家居薰習使然亦係夙根培植所致二者固缺一<a 
name="0100a16" id="0100a16"></a>不可也信心既發諸佛現前所以經云信為道元功<a 
name="0100a17" id="0100a17"></a>德母信能必到如來地又祖師云即心是佛心外無<a 
name="0100a18" id="0100a18"></a>佛若然則信心豈容易發哉幽閒無事試將此心朝<a 
name="0100a19" id="0100a19"></a>夕推究驀忽徹去方知行住坐臥穿衣喫飯呼奴使<a 
name="0100a20" id="0100a20"></a>婢以及語言喜怒等處盡是佛心盡是佛法盡是自<a 
name="0100a21" id="0100a21"></a><span class="corr" title='[已&gt;己]'>己</span>無窮寶藏而與古昔鄭十三娘作用不移易一毫<a 
name="0100a22" id="0100a22"></a>釐也。</p><a 
name="0100a23" id="0100a23"></a><p style="margin-left: 3em"><span class="headname">示月川維那</span></p><a 
name="0100a24" id="0100a24"></a><p style="text-indent: 0em; margin-left: 0em"><span class="linehead"></span>宗風纔舉萬里雲收法令若行千峰寒色從上作家<a 
name="0100a25" id="0100a25"></a>匠首皆具這箇眼目這箇機用所以驚天動地峻峭<a 
name="0100a26" id="0100a26"></a>孤巍湊泊他不得捫摸他不著臨濟遠祖云我二十<a 
name="0100a27" id="0100a27"></a>年前在黃檗先師處三度問佛法的的大意三度被<a 
name="0100a28" id="0100a28"></a>打如蒿枝拂相似如今更思一頓誰為下手時有僧<a 
name="0100a29" id="0100a29"></a>出云某甲下手濟度與拄杖僧擬接濟便打蓋其平<a 
name="0100a30" id="0100a30"></a>生徹證超出過量不與時輩合水和泥者比<span class="corr" title='[此&gt;比]'>比</span>便是<a 
name="0100b01" id="0100b01"></a>正脈便是源流便是耀古騰今大人境界也後代兒<a 
name="0100b02" id="0100b02"></a>孫碁分星布未免刀刀彷彿魚魯參差參學人到此<a 
name="0100b03" id="0100b03"></a>若善甄別則涇渭妍醜自分耳然山僧恁麼道非惟<a 
name="0100b04" id="0100b04"></a>凌辱先宗是汝覿體承當切忌喚鐘作甕。</p><a 
name="0100b05" id="0100b05"></a><p style="margin-left: 3em"><span class="headname">示印明書記</span></p><a 
name="0100b06" id="0100b06"></a><p style="text-indent: 0em; margin-left: 0em"><span class="linehead"></span>顯示當人頂<span class="gaiji">[寧*頁]<!--gaiji,,1[寧*頁],2&#x29573;,3--></span>一著子不在多言只消輕輕撥動便<a 
name="0100b07" id="0100b07"></a>已飛沙走石瞎卻人眼了也若於世間文字上搜尋<a 
name="0100b08" id="0100b08"></a>粧點許多花柳枝葉雖茂根本枯矣是故有志衲子<a 
name="0100b09" id="0100b09"></a>出入叢林要與一切佛祖結冤雪屈一切眾生釋縛<a 
name="0100b10" id="0100b10"></a>去粘須是直截單提脫離窠臼方契合老胡深旨羅<a 
name="0100b11" id="0100b11"></a>山云我這裏秪有一口劍劍下有分身之意亦有出<a 
name="0100b12" id="0100b12"></a>身之路快哉斯言知音者少隨氀<span class="gaiji">[毯-炎+叟]<!--gaiji,,1[毯-炎+叟],2&#x23BDC;,3--></span>趁大隊漢烏足<a 
name="0100b13" id="0100b13"></a>以語此哉。</p><a 
name="0100b14" id="0100b14"></a><p style="margin-left: 3em"><span class="headname">示超奇善友</span></p><a 
name="0100b15" id="0100b15"></a><p style="text-indent: 0em; margin-left: 0em"><span class="linehead"></span>人非生知貴在力學學而計之時日積之歲月未有<a 
name="0100b16" id="0100b16"></a>不成者設或一暴十寒吾知其不能進矣參禪亦然<a 
name="0100b17" id="0100b17"></a>時而鞭策日而揣摩歲月無虛度之功終身有實證<a 
name="0100b18" id="0100b18"></a>之驗祖翁田地四至契書一一分明一一了當名為<a 
name="0100b19" id="0100b19"></a>絕學無為閒道人也雖然無為無事人猶是金鎖難<a 
name="0100b20" id="0100b20"></a>且道節角在什麼處試下一轉語看。</p><a 
name="0100b21" id="0100b21"></a><p style="margin-left: 3em"><span class="headname">示超慧陳氏夫人</span></p><a 
name="0100b22" id="0100b22"></a><p style="text-indent: 0em; margin-left: 0em"><span class="linehead"></span>一切眾生具有如來智慧德相但以妄想執著而不<a 
name="0100b23" id="0100b23"></a>證得此是黃面瞿曇初證初得時大開口縫為今古<a 
name="0100b24" id="0100b24"></a>人立箇定案也何名智慧德相即當人一點常光照<a 
name="0100b25" id="0100b25"></a>天照地最微最妙至虛至靈不可思議境界是也何<a 
name="0100b26" id="0100b26"></a>名妄想執著即當人日用之中隨聲逐色恣縱虛妄<a 
name="0100b27" id="0100b27"></a>胡思亂想不可遏滅境界是也妄想無暫停執著無<a 
name="0100b28" id="0100b28"></a>暫解智慧德相如何得現前透露乎所以善知識見<a 
name="0100b29" id="0100b29"></a>人問著不論是男是女便與劈頭拈出宿有靈根底<a 
name="0100b30" id="0100b30"></a>直下知歸更不在絮絮忉忉其或未能領略父母未<a 
name="0100c01" id="0100c01"></a>生前如何是我本來面目且將這箇話端向行住坐<a 
name="0100c02" id="0100c02"></a>臥處密密提撕刻刻窮究無絲毫間斷無絲毫起倒<a 
name="0100c03" id="0100c03"></a>自然妄想不生執著融化忽地築著磕著智慧德相<a 
name="0100c04" id="0100c04"></a>覿體現前寶藏豁開受用靡盡方信黃面瞿曇眉毛<a 
name="0100c05" id="0100c05"></a>亦只在眼上也譬如明鏡被塵垢所翳須假磨治之<a 
name="0100c06" id="0100c06"></a>功鏡光始現未有磨治日久而塵垢日積者良由當<a 
name="0100c07" id="0100c07"></a>人弗肯用力耳武原張門夫人知有此事而欲參證<a 
name="0100c08" id="0100c08"></a>了悟遂因其所請書數語示之并贈號曰智幢蓋冀<a 
name="0100c09" id="0100c09"></a>其智慧如幢光明特出為今古人立箇標幟也政當<a 
name="0100c10" id="0100c10"></a>恁麼時喚作智慧德相早已描畫虛空喚作妄想執<a 
name="0100c11" id="0100c11"></a>著大似塗污自<span class="corr" title='[已&gt;己]'>己</span>明眼人前足發一笑。</p><a 
name="0100c12" id="0100c12"></a><p style="margin-left: 3em"><span class="headname">示駿卿馬居士</span></p><a 
name="0100c13" id="0100c13"></a><p style="text-indent: 0em; margin-left: 0em"><span class="linehead"></span>做成佛祖底人無一念要做佛祖若有一念要做佛<a 
name="0100c14" id="0100c14"></a>祖便是馳求妄想不療之疾只就自<span class="corr" title='[已&gt;己]'>己</span>生死事上打<a 
name="0100c15" id="0100c15"></a>得透徹佛祖自然而至也近代禪流不曾參究自<span class="corr" title='[已&gt;己]'>己</span><a 
name="0100c16" id="0100c16"></a>事先要做成佛祖殊不知佛祖是什麼面孔是什麼<a 
name="0100c17" id="0100c17"></a>長短如何做得如何成得即此要做佛祖一念從何<a 
name="0100c18" id="0100c18"></a>而起且於佛祖分中還容得著麼然與麼語話猶滯<a 
name="0100c19" id="0100c19"></a>一邊未免後人據款翻案今乃再為說曰做成佛祖<a 
name="0100c20" id="0100c20"></a>底人須念念要做佛祖若念念要做佛祖則勇猛精<a 
name="0100c21" id="0100c21"></a>進直踏向前不到佛祖地位不肯休歇譬如官人發<a 
name="0100c22" id="0100c22"></a>意到京城幹旋要緊事業中道而還無是理也駿翁<a 
name="0100c23" id="0100c23"></a>居士初不信有佛祖并不信有做成佛祖底人偶一<a 
name="0100c24" id="0100c24"></a>回頭便欲學做佛祖與做成佛祖底人眉毛廝結鼻<a 
name="0100c25" id="0100c25"></a>孔廝拄非具大血性大力量安能瞬息千里騰霧逸<a 
name="0100c26" id="0100c26"></a>群乎即此學做佛祖一念試問居士又從何而起而<a 
name="0100c27" id="0100c27"></a>於山僧前後兩說孰可孰否一一辨之鵰弓隼旟畫<a 
name="0100c28" id="0100c28"></a>戟霜刀拈來皆佛祖機皆自<span class="corr" title='[已&gt;己]'>己</span>受用物也所謂入得<a 
name="0100c29" id="0100c29"></a>此門千足萬足再經作家爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>殺佛滅祖亦不難矣。</p><a 
name="0100c30" id="0100c30"></a><p style="margin-left: 3em"><span class="headname">示玨峰上人</span></p><a 
name="0101a01" id="0101a01"></a><p style="text-indent: 0em; margin-left: 0em"><span class="linehead"></span>不負最初行腳志盡此身命靠著明眼宗師十載八<a 
name="0101a02" id="0101a02"></a>載忽地遭他毒手所有伎倆瓦解冰消全體活鱍鱍<a 
name="0101a03" id="0101a03"></a>無礙無拘便可隨處作主顯揚佛祖拈不出底生機<a 
name="0101a04" id="0101a04"></a>為一切人抽釘拔楔打鎖敲枷謂之教外別傳向上<a 
name="0101a05" id="0101a05"></a>關捩趙州茶雲門餅德山棒臨濟喝總無出此也其<a 
name="0101a06" id="0101a06"></a>或東泊西飄南尋北覓非惟虛費草鞋錢抑且雜毒<a 
name="0101a07" id="0101a07"></a>入心結成痼疾不可醫治矣玨上人從鷲公法侄甚<a 
name="0101a08" id="0101a08"></a>久真實操履誠弗易得嘉平前袖紙求書予故略陳<a 
name="0101a09" id="0101a09"></a>其大概以助喜云萬庵曰比見衲子好執偏見不通<a 
name="0101a10" id="0101a10"></a>物情輕信難迴愛人佞<span class="corr" title='[已&gt;己]'>己</span>順之則美逆之則疏縱有<a 
name="0101a11" id="0101a11"></a>一知半解返被此等惡習所蔽至白首而無成者多<a 
name="0101a12" id="0101a12"></a>矣嗚呼古人吐句發言赤心片片汝宜痛念戒懲倍<a 
name="0101a13" id="0101a13"></a>加堅固他時異日別當有好消息來也。</p><a 
name="0101a14" id="0101a14"></a><p style="margin-left: 3em"><span class="headname">示體空上座</span></p><a 
name="0101a15" id="0101a15"></a><p style="text-indent: 0em; margin-left: 0em"><span class="linehead"></span>大圓鏡體本自空寂妍醜諸像隨至而彰吾人心體<a 
name="0101a16" id="0101a16"></a>空寂亦復如是是故名為體空也三世如來證此體<a 
name="0101a17" id="0101a17"></a>空成正等覺十方菩薩依此體空圓修聖道無邊眾<a 
name="0101a18" id="0101a18"></a>生迷此體空沉沒生死生死沉沒轉入轉深積劫輪<a 
name="0101a19" id="0101a19"></a>迴靡由解脫豈不大可怖畏乎於是諸佛菩薩發大<a 
name="0101a20" id="0101a20"></a>慈心行大悲行出諸語言徵諸事跡種種方便種種<a 
name="0101a21" id="0101a21"></a>哀憐無非救一切人去妄明真達此體空之理耳能<a 
name="0101a22" id="0101a22"></a>達其理則不離世法而即佛法不斷煩惱而證菩提<a 
name="0101a23" id="0101a23"></a>將見諸佛菩薩與汝覿體無二汝與諸佛菩薩覿體<a 
name="0101a24" id="0101a24"></a>不別也體空上座老年出家實修為眾非泛泛負空<a 
name="0101a25" id="0101a25"></a>名者比因乞語遂就本號書以勗之庶幾無負此體<a 
name="0101a26" id="0101a26"></a>空云。</p><a 
name="0101a27" id="0101a27"></a><p style="margin-left: 3em"><span class="headname">示南玄董居士</span></p><a 
name="0101a28" id="0101a28"></a><p style="text-indent: 0em; margin-left: 0em"><span class="linehead"></span>參禪學道先從信心而發信心約有三種第一須信<a 
name="0101a29" id="0101a29"></a>自<span class="corr" title='[已&gt;己]'>己</span>與諸佛祖本體不異第二須信佛祖留一言半<a 
name="0101a30" id="0101a30"></a>句開示人灼然有箇悟處第三須信世間幻緣皆障<a 
name="0101b01" id="0101b01"></a>道之本不可貪戀執著苟具如是正信將不得喚作<a 
name="0101b02" id="0101b02"></a>拳頭畢竟喚作甚麼一句子時時提撕默默參究一<a 
name="0101b03" id="0101b03"></a>切妄境妄想搖撼弗動管取日用得力常光現前萬<a 
name="0101b04" id="0101b04"></a>別千差銷釋立盡也若或半信半疑前前後後話頭<a 
name="0101b05" id="0101b05"></a>提不起工夫做不上譬諸行路十步九歇豈能容易<a 
name="0101b06" id="0101b06"></a>到家乎居士正信已具又肯入我門中求指點工夫<a 
name="0101b07" id="0101b07"></a>下手處但依此說篤而行之實而證之他日相見便<a 
name="0101b08" id="0101b08"></a>解呵呵大笑笑山僧潦倒無能錯向筆尖下註腳也。</p><a 
name="0101b09" id="0101b09"></a><p style="margin-left: 3em"><span class="headname">示沈慎齋居士</span></p><a 
name="0101b10" id="0101b10"></a><p style="text-indent: 0em; margin-left: 0em"><span class="linehead"></span>慎齋家居亭林鎮為人謹厚奉佛精勤嘗攜諸同輩<a 
name="0101b11" id="0101b11"></a>運載資糧入名山設供參禮知識深求大法風霜雨<a 
name="0101b12" id="0101b12"></a>暘往還弗倦亦可謂夙有緣種濁世津梁者矣予領<a 
name="0101b13" id="0101b13"></a>超果院事時曾來聚晤兩次過此以後杳不相聞也<a 
name="0101b14" id="0101b14"></a>今日沒興重逢宛似隔生面孔惜乎山僧這裏無大<a 
name="0101b15" id="0101b15"></a>法可深求無知識可參禮不過杜門守靜與數十閒<a 
name="0101b16" id="0101b16"></a>漢做箇穿衣喫飯僧耳汝真要參禮知識深求大法<a 
name="0101b17" id="0101b17"></a>須向七佛已前威音那畔一踏到底如虛空具含萬<a 
name="0101b18" id="0101b18"></a>像於諸境界無所分別又如虛空普遍一切於諸國<a 
name="0101b19" id="0101b19"></a>土平等隨入塵塵剎剎是箇解脫門方稱了手否則<a 
name="0101b20" id="0101b20"></a>秪是住相布施隨流起倒雖齋百千萬億眾皆有為<a 
name="0101b21" id="0101b21"></a>功德邊事於大法尚隔無數層也昔有僧問甘贄行<a 
name="0101b22" id="0101b22"></a>者云行者接待不易贄云譬如餵驢餵馬汝且道甘<a 
name="0101b23" id="0101b23"></a>行者與麼抵對還明得大法也未思之思之。</p><a 
name="0101b24" id="0101b24"></a><p style="margin-left: 3em"><span class="headname">示照明禪人</span></p><a 
name="0101b25" id="0101b25"></a><p style="text-indent: 0em; margin-left: 0em"><span class="linehead"></span>汝求法語要我寫七八句我云法語有何定準多則<a 
name="0101b26" id="0101b26"></a>千句萬句也有少則一字半字也無汝若向少處商<a 
name="0101b27" id="0101b27"></a>量就中卻有千句萬句恒河沙劫談不盡汝若向多<a 
name="0101b28" id="0101b28"></a>處理會就中實無一字半字蟭螟眼裏著不盈除非<a 
name="0101b29" id="0101b29"></a>自<span class="corr" title='[已&gt;己]'>己</span>一旦知非漆桶子墮未能覷破源底也今且寫<a 
name="0101b30" id="0101b30"></a>七八句與汝本有靈明不分老少坐臥經行迴光返<a 
name="0101c01" id="0101c01"></a>照正眼豁開通身奧妙達磨瞿曇只堪一笑正恁麼<a 
name="0101c02" id="0101c02"></a>時畢竟喚什麼作正眼咄。</p><a 
name="0101c03" id="0101c03"></a><p style="margin-left: 3em"><span class="headname">示天衢李居士</span></p><a 
name="0101c04" id="0101c04"></a><p style="text-indent: 0em; margin-left: 0em"><span class="linehead"></span>栗棘蓬吞得下金剛圈跳得過殊不知自<span class="corr" title='[已&gt;己]'>己</span>是箇栗<a 
name="0101c05" id="0101c05"></a>棘蓬更教誰吞自<span class="corr" title='[已&gt;己]'>己</span>是個金剛圈更教誰跳大小楊<a 
name="0101c06" id="0101c06"></a>岐飛沙走石瞎人眼睛好與三十棒這裏見得通天<a 
name="0101c07" id="0101c07"></a>衢路任汝往來沒孔霜柯共我吹唱反是未免局守<a 
name="0101c08" id="0101c08"></a>一隅隨浩浩塵中消磨歲月矣初心之謂何而肯以<a 
name="0101c09" id="0101c09"></a>自負耶。</p><a 
name="0101c10" id="0101c10"></a><p style="margin-left: 3em"><span class="headname">示日本逸然禪德</span></p><a 
name="0101c11" id="0101c11"></a><p style="text-indent: 0em; margin-left: 0em"><span class="linehead"></span>逸公長老閩產也居扶桑日久風俗語音籌之甚熟<a 
name="0101c12" id="0101c12"></a>嘗念古印原夢窗諸禪宿入中國問道而徑山虛堂<a 
name="0101c13" id="0101c13"></a>老人曾在此方闡化迄今語錄昭布若素若緇悉知<a 
name="0101c14" id="0101c14"></a>有宗門向上事我黃檗琦法兄應長崎之請三四年<a 
name="0101c15" id="0101c15"></a>來道法隆崇尊卑膜拜者爭額曰活佛嗚呼逸公首<a 
name="0101c16" id="0101c16"></a>倡之誼羽翼之功豈少也哉一日遠寄書儀求福嚴<a 
name="0101c17" id="0101c17"></a>本師法語并囑及索予數言附艫而去是不思大海<a 
name="0101c18" id="0101c18"></a>汪洋之水而欲嘗希微一滴之味顧予又何敢向若<a 
name="0101c19" id="0101c19"></a>以售耶雖然大海水也一滴亦水也嘗一滴之味大<a 
name="0101c20" id="0101c20"></a>海之水無不同也夫法海無邊覺源浩渺佛祖眾生<a 
name="0101c21" id="0101c21"></a>平等受用只因有迷有悟有妄有真遂有生死海解<a 
name="0101c22" id="0101c22"></a>脫海別路岐途種種名相若是利根逸群之士自能<a 
name="0101c23" id="0101c23"></a>一吸吸盡如神龍巨鯤衝激變化散為雨露發為波<a 
name="0101c24" id="0101c24"></a>濤直得佛祖退避無門眾生瞻仰有分茱萸之涓滴<a 
name="0101c25" id="0101c25"></a>弗存雲巖之碧湛湛地道吾之白浪滔天總不外是<a 
name="0101c26" id="0101c26"></a>矣果到與麼地位不妨大家舀水傾潑一滴也由汝<a 
name="0101c27" id="0101c27"></a>大海也由汝收大海歸一滴也由汝點一滴成大海<a 
name="0101c28" id="0101c28"></a>也由汝奚須覿面萬千里外早與予相見了也末季<a 
name="0101c29" id="0101c29"></a>參徒郵視叢林不肯自信即日與之談大海水茫然<a 
name="0101c30" id="0101c30"></a>莫測其淺深日與之嘗一滴味泛然莫辨其底止或<a 
name="0102a01" id="0102a01"></a>淹沉死水或叫渴河邊或望洋以驚或持杯以酌源<a 
name="0102a02" id="0102a02"></a>頭混濁支泒乾枯霄壤懸殊理無足怪茲扶桑佛日<a 
name="0102a03" id="0102a03"></a>重明人人堅固善根必無此等流弊旁通密護作楫<a 
name="0102a04" id="0102a04"></a>濟川予料逸公壯志殆未能已已。</p><a 
name="0102a05" id="0102a05"></a><p style="margin-left: 3em"><span class="headname">示儀生邵居士</span></p><a 
name="0102a06" id="0102a06"></a><p style="text-indent: 0em; margin-left: 0em"><span class="linehead"></span>素位而行不願乎外此二語世出世間人立身應世<a 
name="0102a07" id="0102a07"></a>大概盡之矣如素富貴必行乎富貴所當行之道所<a 
name="0102a08" id="0102a08"></a>謂事君保國愛民及物是也若於富貴上起貪心侈<a 
name="0102a09" id="0102a09"></a>想便是願外非素位而行矣素貧賤必行乎貧賤所<a 
name="0102a10" id="0102a10"></a>當行之道所謂隨緣安分不怨不尤是也若於貧賤<a 
name="0102a11" id="0102a11"></a>上形諂辭乞態便是願外非素位而行矣嗟見今人<a 
name="0102a12" id="0102a12"></a>解說者未解行解行者未解實且久每遇富貴貧賤<a 
name="0102a13" id="0102a13"></a>境界輒悲喜交集得失縈懷尚安望所入自得而暇<a 
name="0102a14" id="0102a14"></a>折節相從以咨參證悟為究竟耶居士夙稟英聰朋<a 
name="0102a15" id="0102a15"></a>游杜絕但肯生死念頭痛切不患不明斯事帶水可<a 
name="0102a16" id="0102a16"></a>舟慎勿吝棹綠楊滿路修竹成林富貴歟貧賤歟到<a 
name="0102a17" id="0102a17"></a>我門時自能一一委悉。</p><a 
name="0102a18" id="0102a18"></a><p style="margin-left: 3em"><span class="headname">示　　　上座</span></p><a 
name="0102a19" id="0102a19"></a><p style="text-indent: 0em; margin-left: 0em"><span class="linehead"></span>臨濟一宗盛行天下迺子迺孫面稟親承咸轟轟烈<a 
name="0102a20" id="0102a20"></a>烈具超群越格縛虎拏龍大手段故無論慈明楊岐<a 
name="0102a21" id="0102a21"></a>汾陽大慧鉗錘惡辣搆他不上即慧溫妙道資壽法<a 
name="0102a22" id="0102a22"></a>燈雖係女流機鋒亦難湊泊汝既有意為吾家種草<a 
name="0102a23" id="0102a23"></a>當善操持俾令薰天炙地彼夫儼鬚眉而甘巾幗者<a 
name="0102a24" id="0102a24"></a>真▆▆▆▆矣。</p><a 
name="0102a25" id="0102a25"></a><p style="margin-left: 3em"><span class="headname">示隱野首座</span></p><a 
name="0102a26" id="0102a26"></a><p style="text-indent: 0em; margin-left: 0em"><span class="linehead"></span>匡徒領眾世不乏人求其具佛祖肝腸品格超卓者<a 
name="0102a27" id="0102a27"></a>十無一二此無他人我勢利之心勝耳故善師者必<a 
name="0102a28" id="0102a28"></a>師古而今時不足法也佛鑒曰佛眼弟子唯高菴勁<a 
name="0102a29" id="0102a29"></a>挺不近人情為人無嗜好作事無黨援清嚴恭謹始<a 
name="0102a30" id="0102a30"></a>終以名節自立衲子罕有倫比普應惺公受囑已久<a 
name="0102b01" id="0102b01"></a>偶求書法語特舉此則因緣似之至夫操縱予奪諒<a 
name="0102b02" id="0102b02"></a>汝當機自能主裁山僧不用瘡瘢重著艾也。</p><a 
name="0102b03" id="0102b03"></a><p style="margin-left: 3em"><span class="headname">示鍾山維那</span></p><a 
name="0102b04" id="0102b04"></a><p style="text-indent: 0em; margin-left: 0em"><span class="linehead"></span>轉天關迴地軸就銀山鐵壁裏點開達磨眼睛石火<a 
name="0102b05" id="0102b05"></a>電光中爍破瞿曇面孔苟非其人安明其事然亦有<a 
name="0102b06" id="0102b06"></a>是其人而明其事者往往龍頭蛇尾墮落今時窠臼<a 
name="0102b07" id="0102b07"></a>此不可不審也青松之下茅屋半間芋火自煨孤孤<a 
name="0102b08" id="0102b08"></a>迥迥似恁麼纔見些衲僧氣息龍天首肯不首肯何<a 
name="0102b09" id="0102b09"></a>暇計哉。</p><a 
name="0102b10" id="0102b10"></a><p style="margin-left: 3em"><span class="headname">示石竺上座</span></p><a 
name="0102b11" id="0102b11"></a><p style="text-indent: 0em; margin-left: 0em"><span class="linehead"></span>佛祖大道如日麗空初非詭異險怪之事但能直心<a 
name="0102b12" id="0102b12"></a>直行無許多人我是非邪妄諂曲種種過患自然得<a 
name="0102b13" id="0102b13"></a>入無住心體與佛祖大道冥合為一也邇來禪流惡<a 
name="0102b14" id="0102b14"></a>習專務輕狂雖綴浮華終凋元氣較之直心直行者<a 
name="0102b15" id="0102b15"></a>受用奚啻天淵之隔故曰佛法盛莫盛於此日衰莫<a 
name="0102b16" id="0102b16"></a>衰於比時斯言有由來矣石公上座親予未久鍛煉<a 
name="0102b17" id="0102b17"></a>猶疏予何敢以折腳鐺兒遽煩提上挈下然見其直<a 
name="0102b18" id="0102b18"></a>心直行古樸可風佛祖大道不甚相遠他時異日靜<a 
name="0102b19" id="0102b19"></a>養密修擴而充之夫豈退落人後予有遠行聚晤難<a 
name="0102b20" id="0102b20"></a>必迺先委以重任令其自鞭自逼無負予懷是汝當<a 
name="0102b21" id="0102b21"></a>知切勿看作等閒而忽略也。</p><a 
name="0102b22" id="0102b22"></a><p style="margin-left: 3em"><span class="headname">示杜則林居士</span></p><a 
name="0102b23" id="0102b23"></a><p style="text-indent: 0em; margin-left: 0em"><span class="linehead"></span>不離富貴功名而能荷擔箇事自古迨今往往有之<a 
name="0102b24" id="0102b24"></a>然此人慧性皆從累劫中修來所以一出頭便具大<a 
name="0102b25" id="0102b25"></a>氣概大力量機先領略句外承當眼蓋乾坤口吞佛<a 
name="0102b26" id="0102b26"></a>祖即或參隨未久工力欠純忽於不知不覺中輕輕<a 
name="0102b27" id="0102b27"></a>受人點撥亦解肆語狂言發明直指之道若此者雖<a 
name="0102b28" id="0102b28"></a>有頓漸之殊究其到家則總歸一致耳杜翁居士天<a 
name="0102b29" id="0102b29"></a>資秀拔筆力精雄視富貴如秕糠等功名如甕蓋獨<a 
name="0102b30" id="0102b30"></a>於向上一著夜不倒眠日不求飽孜孜汲汲以咨參<a 
name="0102c01" id="0102c01"></a>見人為急務山僧受蓮山之請嘗與盤桓來往知其<a 
name="0102c02" id="0102c02"></a>氣概力量大有過人者遂不敢以待數十人之禮進<a 
name="0102c03" id="0102c03"></a>退之而抑其十年前望見之誠也居士曾有語云聖<a 
name="0102c04" id="0102c04"></a>人傳道示人以不易至而其道始尊又示人以不難<a 
name="0102c05" id="0102c05"></a>至而其道始大山僧今日據款結案是易耶難耶尊<a 
name="0102c06" id="0102c06"></a>耶大耶如魚飲水冷煖自知要且彼此不相辜負足<a 
name="0102c07" id="0102c07"></a>矣更書一偈以盡之偈曰全身廓落無藏處信手掀<a 
name="0102c08" id="0102c08"></a>開不二門如意指揮山月上穀城華雨任繽紛。</p><a 
name="0102c09" id="0102c09"></a><p style="margin-left: 3em"><span class="headname">示止言柯居士</span></p><a 
name="0102c10" id="0102c10"></a><p style="text-indent: 0em; margin-left: 0em"><span class="linehead"></span>佛祖言教巧設多端不過方便垂慈應病與藥要諸<a 
name="0102c11" id="0102c11"></a>人退步就<span class="corr" title='[巳&gt;己]'>己</span>向夢幻殼子上啐地一番識得自家主<a 
name="0102c12" id="0102c12"></a>人公而<span class="corr" title='[巳&gt;已]'>已</span>初非別有一法實綴於人而可私相授受<a 
name="0102c13" id="0102c13"></a>也所以古者道我宗無語句亦無一法與人又云向<a 
name="0102c14" id="0102c14"></a>三界十方世間若有一塵一法可得與汝盡落天魔<a 
name="0102c15" id="0102c15"></a>外道若然者山僧又何法之能何語之寫而嘮嘮葛<a 
name="0102c16" id="0102c16"></a>藤引人生異見哉止言翁由儒入佛素行足徵偶持<a 
name="0102c17" id="0102c17"></a>白絹一幅求書法語以為究竟山僧云汝但把生平<a 
name="0102c18" id="0102c18"></a>肚皮裏諸子百家文字寘在一邊單看自家主人公<a 
name="0102c19" id="0102c19"></a>在什麼處忽朝桶底打脫自然海印發光而諸子百<a 
name="0102c20" id="0102c20"></a>家文字亦著著可據信手拈來不為分外矣山僧與<a 
name="0102c21" id="0102c21"></a>麼舉揚是有語句無語句是有法與人無法與人居<a 
name="0102c22" id="0102c22"></a>士試力行深造之便知山僧佛祖與汝相去不多也。</p><a 
name="0102c23" id="0102c23"></a><p style="margin-left: 3em"><span class="headname">示守緣上座</span></p><a 
name="0102c24" id="0102c24"></a><p style="text-indent: 0em; margin-left: 0em"><span class="linehead"></span>北直守公親近雪峰亙老人有年料理常住鉅細靡<a 
name="0102c25" id="0102c25"></a>不關心更於老人患難之際又能挺身竭力弗避艱<a 
name="0102c26" id="0102c26"></a>險而求以保全之老人遷化人皆勸公承嗣公終不<a 
name="0102c27" id="0102c27"></a>自肯蓋恐蹈近時之覆轍為少年所效尤也一日與<a 
name="0102c28" id="0102c28"></a>山僧談及此事公甚有難色予調師資授受非可苟<a 
name="0102c29" id="0102c29"></a>然須正大光明然後事成言順倘勉強而曲從之非<a 
name="0102c30" id="0102c30"></a>惟辜負雪峰且亦埋沒自<span class="corr" title='[巳&gt;己]'>己</span>矣公唯唯出平日所有<a 
name="0103a01" id="0103a01"></a>供招一一呈上山僧即與一一按過他年解拈瓣香<a 
name="0103a02" id="0103a02"></a>薰予鼻孔山僧與亙老人鼻孔歷劫通同汝之不辜<a 
name="0103a03" id="0103a03"></a>負予者即不辜負雪峰也囑囑。</p><a 
name="0103a04" id="0103a04"></a><p style="margin-left: 3em"><span class="headname">示苞吉戴居士</span></p><a 
name="0103a05" id="0103a05"></a><p style="text-indent: 0em; margin-left: 0em"><span class="linehead"></span>苞吉居士出入佛門<span class="corr" title='[巳&gt;已]'>已</span>久而技藝尤精奇一日持所<a 
name="0103a06" id="0103a06"></a>製五色綵華兩樹拱予并索數語為迺翁蕃林老人<a 
name="0103a07" id="0103a07"></a>七旬壽予見其華枝絢爛生意宛然是真有巧奪造<a 
name="0103a08" id="0103a08"></a>化之手而非世工所能彷彿幾及也乃笑而言曰汝<a 
name="0103a09" id="0103a09"></a>能製世間之華而未能製出世間之華汝能製四時<a 
name="0103a10" id="0103a10"></a>不謝之華而未能製歷劫不遷之華蓋此一華枝葉<a 
name="0103a11" id="0103a11"></a>繁茂遍覆大千根本堅牢滋培佛祖狀不得名不得<a 
name="0103a12" id="0103a12"></a>五彩描摹不得方所趨向不得唯許汝穩穩當當勇<a 
name="0103a13" id="0103a13"></a>猛精進實契實悟如剪一握絲一剪一切斷又如十<a 
name="0103a14" id="0103a14"></a>字街頭撞著親爺相似快活不徹不待問人知其是<a 
name="0103a15" id="0103a15"></a>否方有少分相應也誠能如是則何親而不報何恩<a 
name="0103a16" id="0103a16"></a>而不酬何福壽而不日增乎更書一偈以助孝道之<a 
name="0103a17" id="0103a17"></a>誠鶴髮童顏仁者壽華堂拜祝古稀年西桃南柏般<a 
name="0103a18" id="0103a18"></a>般在受用還憑地上僊。</p><a 
name="0103a19" id="0103a19"></a><a 
name="0103a20" id="0103a20"></a><a 
name="0103a21" id="0103a21"></a><a 
name="0103a22" id="0103a22"></a><a 
name="0103a23" id="0103a23"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(海寧縣比丘尼通定同徙超聞<br><a 
name="0103a24" id="0103a24"></a>　助刻祈慧根永固壽命延長者)</span></p></div></div><a 
name="0103a25" id="0103a25"></a><a 
name="0103a26" id="0103a26"></a><a 
name="0103a27" id="0103a27"></a><a 
name="0103a28" id="0103a28"></a><a 
name="0103a29" id="0103a29"></a><a 
name="0103a30" id="0103a30"></a><a 
name="0103b01" id="0103b01"></a><a 
name="0103b02" id="0103b02"></a><a 
name="0103b03" id="0103b03"></a><a 
name="0103b04" id="0103b04"></a><a 
name="0103b05" id="0103b05"></a><a 
name="0103b06" id="0103b06"></a><a 
name="0103b07" id="0103b07"></a><a 
name="0103b08" id="0103b08"></a><a 
name="0103b09" id="0103b09"></a><a 
name="0103b10" id="0103b10"></a><p><span class="juanname">百癡禪師語錄卷第十九終</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 Rev. 1.14 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_019 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
</html>
