<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB471_017 by HTTrack Website Copier/3.x [XR&CO'2008], Tue, 03 Jun 2014 01:14:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaadc8.gif?utmac=MO-30696269-4&amp;utmn=956672659&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB471_017&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb3ea-2.html?index=J39nB471_016" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B471 空谷道澄禪師語錄 (20卷)<br/>【清 道澄說　德儒編（依駒本增入並印）】<br/>第 17 卷</p>
	<a href="index3b57.html?index=J39nB471_018" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B471" sutra_name="空谷道澄禪師語錄" sutra_juan="[卷17]">　
<a 
name="0993c01" id="0993c01"></a><p><span class="juanname">空谷道澄禪師語錄卷十七</span></p><a 
name="0993c02" id="0993c02"></a><p style="margin-left: 4em"><span class="byline">嗣法門人德儒編</span></p><a 
name="0993c03" id="0993c03"></a><p style="margin-left: 2em"><span class="headname">法語</span></p><a 
name="0993c04" id="0993c04"></a><p style="margin-left: 3em"><span class="headname">示工部擎安佛海居士</span></p><a 
name="0993c05" id="0993c05"></a><p style="text-indent: 0em; margin-left: 0em"><span class="linehead"></span>學道應當先利人隱山不普獨聲聞一莖拄杖遍天<a 
name="0993c06" id="0993c06"></a>下撥草尋牛幾度春所以山僧住芙蓉年來行腳者<a 
name="0993c07" id="0993c07"></a>蓋緣佛祖之重任法道之風化也所言佛祖重任者<a 
name="0993c08" id="0993c08"></a>不比尋常小可一看來原淺深二窺德行厚薄三觀<a 
name="0993c09" id="0993c09"></a>品格英俊四視丰姿雅暢五含機量寬洪六藏智識<a 
name="0993c10" id="0993c10"></a>純粹七有形儀端正八養氣局溫平九得見地乾淨<a 
name="0993c11" id="0993c11"></a>十為道風傾承有此高名十德不啻老僧悅之十方<a 
name="0993c12" id="0993c12"></a>諸佛曾贊善哉正法易得正見少有何也或有假粧<a 
name="0993c13" id="0993c13"></a>世態執文解義守空頑定術數推窮吞精納氣採補<a 
name="0993c14" id="0993c14"></a>服餌煉神通報限時用工出神奪舍多種差別邪見<a 
name="0993c15" id="0993c15"></a>狂妄之徒顯異惑眾俗子無知不分真偽助他威勢<a 
name="0993c16" id="0993c16"></a>反來紊亂宗風破謗正法眼藏所以法門敗缺皆此<a 
name="0993c17" id="0993c17"></a>輩也似我居士根深枝大八風不能搖動見識清高<a 
name="0993c18" id="0993c18"></a>五濁不能攪雜真當來法器具分高明廣見焉入邪<a 
name="0993c19" id="0993c19"></a>妄群隊古云聖居聖路凡入凡流如居士先言做工<a 
name="0993c20" id="0993c20"></a>夫豎起脊梁正坐恬靜間忽然炮響一聲不覺通身<a 
name="0993c21" id="0993c21"></a>汗流自覺放下千斤重擔欲報佛祖之恩而來承續<a 
name="0993c22" id="0993c22"></a>宗門法嗣真乃吾宗門之幸甚也日前為汝母昇天<a 
name="0993c23" id="0993c23"></a>請至柩前說法見渠形儀超格不群故此徒肯師師<a 
name="0993c24" id="0993c24"></a>肯徒水乳相投機言契合足見當面不錯過也所喜<a 
name="0993c25" id="0993c25"></a>有二一忠勤於國不著聖解二孝親師不拘凡情真<a 
name="0993c26" id="0993c26"></a>人中龍象不忘靈山授記覺悟歸真徵驗本分徹底<a 
name="0993c27" id="0993c27"></a>澄清所以老僧不吝囊藏和盤托出且道托出個甚<a 
name="0993c28" id="0993c28"></a>麼咄靈山一笑安心事拄杖依伊為表讖將來護法<a 
name="0993c29" id="0993c29"></a>讓阿誰亙古聯芳作鑒證。</p><a 
name="0993c30" id="0993c30"></a><p style="margin-left: 3em"><span class="headname">示印真牛居士</span></p><a 
name="0994a01" id="0994a01"></a><p style="text-indent: 0em; margin-left: 0em"><span class="linehead"></span>師云處處現成誰印真不勞平地起堆岑而今四海<a 
name="0994a02" id="0994a02"></a>清恬靜放下征袍聽梵音以拄杖一卓云聞麼舉拂<a 
name="0994a03" id="0994a03"></a>云見麼若以眼見非真見若將耳聞非實聞又作麼<a 
name="0994a04" id="0994a04"></a>生必須離見返觀離聽返聞一念清淨聲色俱空是<a 
name="0994a05" id="0994a05"></a>名真見真聞也譬如居士昔在戎馬場二家交鋒大<a 
name="0994a06" id="0994a06"></a>戰之時鼓角喧天旌旗蔽日何處見聞只向一輪鋒<a 
name="0994a07" id="0994a07"></a>尖上著力是名真見忽然他兵敗退追進三鼕是名<a 
name="0994a08" id="0994a08"></a>真聞勒馬回頭豈不一場空歡喜也若得做工夫提<a 
name="0994a09" id="0994a09"></a>起本參話頭疑情發動之時視之不覺見即真見聽<a 
name="0994a10" id="0994a10"></a>之不覺聞即真聞正向不思議處看定忽然魔兵拶<a 
name="0994a11" id="0994a11"></a>退更加精進自然有個輕安時節一日三三日九久<a 
name="0994a12" id="0994a12"></a>久打成一片行也如是坐也如是穿衣喫飯亦復如<a 
name="0994a13" id="0994a13"></a>是若到者裏一見即真一聞即了不勞設心安頓自<a 
name="0994a14" id="0994a14"></a>是處處現成從空畫一圓相問居士云向者裏會麼<a 
name="0994a15" id="0994a15"></a>士云弟子不會師云難怪居士不會為此者個元字<a 
name="0994a16" id="0994a16"></a>腳三世諸佛橫說豎說說他不著歷代祖師逆行順<a 
name="0994a17" id="0994a17"></a>行行他不到山僧到者裏只得拈出喝一喝參。</p><a 
name="0994a18" id="0994a18"></a><p style="margin-left: 3em"><span class="headname">示大為楊居士</span></p><a 
name="0994a19" id="0994a19"></a><p style="text-indent: 0em; margin-left: 0em"><span class="linehead"></span>師云弓刀未放兩頭騎足見能人有大為朔望殷勤<a 
name="0994a20" id="0994a20"></a>禮聖壽誠心刻刻未曾移惟吾儕法門正要如是念<a 
name="0994a21" id="0994a21"></a>念不捨刻刻難忘纔是真心學道之士譬如長江大<a 
name="0994a22" id="0994a22"></a>小水豈肯停流直到海門天際無他棲泊方纔任縱<a 
name="0994a23" id="0994a23"></a>優游向道之心亦復如是直至到豁然通達理事無<a 
name="0994a24" id="0994a24"></a>礙吹彈歌舞皆是神通語默喧笑都成三昧即如居<a 
name="0994a25" id="0994a25"></a>士昔從征戰勇力向前得勝歸回放意快心未定勝<a 
name="0994a26" id="0994a26"></a>負堅築籬墻日夜運籌設策以圖樹立功名始不用<a 
name="0994a27" id="0994a27"></a>一番真實肝膽那得功成名遂哉超生脫死之道非<a 
name="0994a28" id="0994a28"></a>是容易因因循循何時是了散散淡淡難得的當必<a 
name="0994a29" id="0994a29"></a>要此等綿遠信心今日如是明日如是千日萬日亦<a 
name="0994a30" id="0994a30"></a>復如是趙州示眾云四十年不雜用心除粥飯二時<a 
name="0994b01" id="0994b01"></a>是雜用心處又有云迎賓待客豈有差別喫飯穿衣<a 
name="0994b02" id="0994b02"></a>誰是誰非如何道粥飯二時是雜用心處古聖未嘗<a 
name="0994b03" id="0994b03"></a>道不是惟恐後學錯用心且道如何是用心不錯處<a 
name="0994b04" id="0994b04"></a>咦有心學道道猶遠無事於心心即真但得六時不<a 
name="0994b05" id="0994b05"></a>被轉南花北卉盡同春。</p><a 
name="0994b06" id="0994b06"></a><p style="margin-left: 3em"><span class="headname">示波南居士</span></p><a 
name="0994b07" id="0994b07"></a><p style="text-indent: 0em; margin-left: 0em"><span class="linehead"></span>師云輥入火宅三界惹下通身不快三毒火恒烹蒸<a 
name="0994b08" id="0994b08"></a>六類冤家催債若還不了目前屢劫連環兜怪一聞<a 
name="0994b09" id="0994b09"></a>信受奉行漸次業緣消邁夫人生於世輪迴何息脫<a 
name="0994b10" id="0994b10"></a>殼換骨沒個了期若不設念回光返照認取自心逐<a 
name="0994b11" id="0994b11"></a>影隨情終成苦海大限臨頭悔之莫及舉拂云惟有<a 
name="0994b12" id="0994b12"></a>者個不今不古不斷不常放之彌布三千歸來一毫<a 
name="0994b13" id="0994b13"></a>頭上識得的顛橫逆順而為妙旨不會的咳吐掉臂<a 
name="0994b14" id="0994b14"></a>以當戲詞故此山僧化行於三界火宅逆順顛倒橫<a 
name="0994b15" id="0994b15"></a>提豎拈總成一個糊塗題今朝不知誰是具眼人物<a 
name="0994b16" id="0994b16"></a>咦拆籬的況且易扶槎的猶甚雖不得一冰骨滿眼<a 
name="0994b17" id="0994b17"></a>都受瞞吾示汝偈不辜誠意偈曰明明日月誰催忙<a 
name="0994b18" id="0994b18"></a>恍恍程途無暫息萬法盡從一念中滿盤托出無人<a 
name="0994b19" id="0994b19"></a>識。</p><a 
name="0994b20" id="0994b20"></a><p style="margin-left: 3em"><span class="headname">示離非盧居士</span></p><a 
name="0994b21" id="0994b21"></a><p style="text-indent: 0em; margin-left: 0em"><span class="linehead"></span>浮世不空業緣無嗣仔細看來有無相桎知見妄動<a 
name="0994b22" id="0994b22"></a>世界全備人我是非貪嗔癡恚才長英雄名增勢位<a 
name="0994b23" id="0994b23"></a>日歌高堂夜遊淫肆以苦為樂認狂作彗椒薑醋蒜<a 
name="0994b24" id="0994b24"></a>雷同一廁不辨好惡難明真偽顛沛逆亂遞相殘弒<a 
name="0994b25" id="0994b25"></a>迷卻眼前豈顧後墜冤家就頭難可迴避那個時間<a 
name="0994b26" id="0994b26"></a>滿目慚愧只想瞞人誰知害自此等眾生睜眼鬼魅<a 
name="0994b27" id="0994b27"></a>不求出身不希佛庇長劫輪轉終日迷醉百歲光陰<a 
name="0994b28" id="0994b28"></a>如一局戲名若空花財同垢膩曾聞龐公何等清翠<a 
name="0994b29" id="0994b29"></a>船載金銀湘江傾棄有男不婚有女不贅同入深山<a 
name="0994b30" id="0994b30"></a>俱證祖位聲名天下誰敢輕叱真是人間大丈夫法<a 
name="0994c01" id="0994c01"></a>門千古為禪瑞頌曰昔日今朝理事同何山化雪不<a 
name="0994c02" id="0994c02"></a>流東尋常只要自心肯一法如如萬法通。</p><a 
name="0994c03" id="0994c03"></a><p style="margin-left: 3em"><span class="headname">示智海孟居士</span></p><a 
name="0994c04" id="0994c04"></a><p style="text-indent: 0em; margin-left: 0em"><span class="linehead"></span>般若多羅吩咐徒須歸大夏立規模金陵一遇梁天<a 
name="0994c05" id="0994c05"></a>子渡江只用一枝蘆通國人追覓不見九年熊耳絕<a 
name="0994c06" id="0994c06"></a>煙廚神光求得安心法隻履歸西一字無所以單傳<a 
name="0994c07" id="0994c07"></a>直指見性明心不立文字名為教外別傳試問大眾<a 
name="0994c08" id="0994c08"></a>且道傳個甚麼師豎拳云會麼若向者裏會得話頭<a 
name="0994c09" id="0994c09"></a>不用參一了百事端從此不會老僧為眾下個註腳<a 
name="0994c10" id="0994c10"></a>歷代祖師無別傳一言之下識根原機關撥轉返觀<a 
name="0994c11" id="0994c11"></a>照者段光明晝夜燔只教以心印心山僧連心的一<a 
name="0994c12" id="0994c12"></a>字用他不著只教離心意識參絕凡聖路學向那不<a 
name="0994c13" id="0994c13"></a>是心不是佛不是物處起疑二六時中畢竟是個甚<a 
name="0994c14" id="0994c14"></a>麼道理疑去疑來忽然胸中如雲開見日呵呵原來<a 
name="0994c15" id="0994c15"></a>是者個道理如人飲水冷煖自知方信歷代祖師無<a 
name="0994c16" id="0994c16"></a>說無傳只教自參自悟始得。</p><a 
name="0994c17" id="0994c17"></a><p style="margin-left: 3em"><span class="headname">示眾善信</span></p><a 
name="0994c18" id="0994c18"></a><p style="text-indent: 0em; margin-left: 0em"><span class="linehead"></span>師云現前事不肯為閻君豈肯容片時獨有吾儕門<a 
name="0994c19" id="0994c19"></a>下客祖家風味料知規分明一段真消息總為世人<a 
name="0994c20" id="0994c20"></a>名利羇直到臨終沒下落忙抱佛腳何足奇妻不替<a 
name="0994c21" id="0994c21"></a>子不隨一身業障自家受等得醒時已覺遲若還閻<a 
name="0994c22" id="0994c22"></a>王留得命剃頭削髮把心回男為僧女為尼各行一<a 
name="0994c23" id="0994c23"></a>路訪明師早知死有者番苦甚似小牛剝了皮禪可<a 
name="0994c24" id="0994c24"></a>參戒可持萬緣放下悟生死一心定要證菩提。</p><a 
name="0994c25" id="0994c25"></a><p style="margin-left: 2em"><span class="headname">普說</span></p><a 
name="0994c26" id="0994c26"></a><p style="text-indent: 0em; margin-left: 0em"><span class="linehead"></span>堂眾爭講做工夫撾鼓和尚落堂云老僧正好安心<a 
name="0994c27" id="0994c27"></a>恬靜活活當著你者一夥炒心子狗才只得到此有<a 
name="0994c28" id="0994c28"></a>何理論言得是不免要喫老僧痛棒言得不是亦要<a 
name="0994c29" id="0994c29"></a>喫棒速速親切道來堂主云學人不敢呈白只恐言<a 
name="0994c30" id="0994c30"></a>得是挨打言不是亦挨打師云更打三十拄杖進云<a 
name="0995a01" id="0995a01"></a>因甚如是師云打你不分優劣問話頭是一是二師<a 
name="0995a02" id="0995a02"></a>云話頭千千悟則無二進云令學人參那個話頭師<a 
name="0995a03" id="0995a03"></a>舉杖云信手拈來即是禪但能擬議落二三問禪不<a 
name="0995a04" id="0995a04"></a>參佛不念戒不持時如何師云了脫漢進云念佛參<a 
name="0995a05" id="0995a05"></a>禪持戒又如何師云自縛漢問前輩祖師太孤峻天<a 
name="0995a06" id="0995a06"></a>子三召不赴命請問和尚此是如何師云不貪富貴<a 
name="0995a07" id="0995a07"></a>不求名要與兒孫作準繩問如何報四恩師云息慮<a 
name="0995a08" id="0995a08"></a>忘緣進云出家報麼師云穩坐蒲團進云念佛報麼<a 
name="0995a09" id="0995a09"></a>師云一字不安進云持戒報麼師云缽擎梵天進云<a 
name="0995a10" id="0995a10"></a>參禪報麼師云遍地金磚問者著人人具備個個完<a 
name="0995a11" id="0995a11"></a>全因甚麼凡夫日用不知不知是個甚麼師云描不<a 
name="0995a12" id="0995a12"></a>成畫不就進云又作麼生師云千兩黃金不肯賣十<a 
name="0995a13" id="0995a13"></a>字街頭送知音乃云不遇知音不與言說來不值半<a 
name="0995a14" id="0995a14"></a>文錢家家有到長安路何必老僧為道穿人既生於<a 
name="0995a15" id="0995a15"></a>天地之中無非借假修真權以陰陽動靜之機四相<a 
name="0995a16" id="0995a16"></a>五行之用開合變化無窮無盡若論至微虛無玄妙<a 
name="0995a17" id="0995a17"></a>一著古云離四相絕百非之句鬼神莫可測天地不<a 
name="0995a18" id="0995a18"></a>能據皎皎若水月鏡花明明似虛靈曜日不托陰陽<a 
name="0995a19" id="0995a19"></a>豈屬四相正打旁敲者無非是因境生風借物托興<a 
name="0995a20" id="0995a20"></a>總為發明期事也似乎天象圓而輕清者為上地象<a 
name="0995a21" id="0995a21"></a>方而重濁者為下故此物有一定之理人無轉變之<a 
name="0995a22" id="0995a22"></a>機所以方而不圓者不能融通變化濁而不清者不<a 
name="0995a23" id="0995a23"></a>得出格昇騰既不能融化各執一偏物情有礙人我<a 
name="0995a24" id="0995a24"></a>有分因此而有諸佛眾生者也山僧今日撥轉機關<a 
name="0995a25" id="0995a25"></a>總教海晏河清物情一化天地萬物通成個活潑潑<a 
name="0995a26" id="0995a26"></a>道理方處映方圓處映圓高卑內外總皆一然何得<a 
name="0995a27" id="0995a27"></a>而有物情人我諸佛眾生所以祖師云青山綠水西<a 
name="0995a28" id="0995a28"></a>來意翠竹黃花古佛心未嘗不是物情人我理事融<a 
name="0995a29" id="0995a29"></a>和之說豈可分別者哉又云竹密不妨流水過山高<a 
name="0995a30" id="0995a30"></a>豈礙白雲飛噫玉柱金橋鎖峽口白猙青鷂過重關<a 
name="0995b01" id="0995b01"></a>宛然大快一樁事總為時人起易難近聞堂眾紛紛<a 
name="0995b02" id="0995b02"></a>而謂參禪必須要參活句參死句故不得力山前所<a 
name="0995b03" id="0995b03"></a>說理事乖諍天地懸隔若論初進不得不辨死活之<a 
name="0995b04" id="0995b04"></a>分殊不知死句是活句之根本活句乃死句之枝葉<a 
name="0995b05" id="0995b05"></a>不揣其本而逐其末不拔其根而摘其葉倘執以棄<a 
name="0995b06" id="0995b06"></a>本逐末摘葉尋枝窮劫不了有甚勾當古人抱一則<a 
name="0995b07" id="0995b07"></a>公案千不捨萬不捨如釘釘木相似永無移趲豈有<a 
name="0995b08" id="0995b08"></a>死活之分得失之殊三五十年更不遷變一生二生<a 
name="0995b09" id="0995b09"></a>誓不放開直到勃地一頭磅破漆桶<span class="gaiji">[囗@力]<!--gaiji,,1[囗@力],2&#x361E;,3--></span>地一聲迸開<a 
name="0995b10" id="0995b10"></a>腦蓋方纔得個輕安不敢言個死活之分還要到原<a 
name="0995b11" id="0995b11"></a>頭一著看定是甚麼境界仍將本參話頭提起看他<a 
name="0995b12" id="0995b12"></a>有疑無疑若再起疑命根未盡直至到千不疑萬不<a 
name="0995b13" id="0995b13"></a>疑方纔的當古云不怕生不得只怕死不得若向死<a 
name="0995b14" id="0995b14"></a>中忽然一甦如枯木逢春冷灰發燄自是物情不分<a 
name="0995b15" id="0995b15"></a>理事無礙宇宙山川皆共一色是非人我通成一德<a 
name="0995b16" id="0995b16"></a>一切萬物融通一化方知碧眼胡本是西天賊膽量<a 
name="0995b17" id="0995b17"></a>包虛空一機分兩國淫房問釋迦酒肆尋彌勒多少<a 
name="0995b18" id="0995b18"></a>大丈夫臨時皆失色人人都想做強徒丈八長鎗誰<a 
name="0995b19" id="0995b19"></a>捉得呵呵六月炎天飛片雪。</p><a 
name="0995b20" id="0995b20"></a><p style="text-indent: 0em; margin-left: 0em"><span class="linehead"></span>勘驗工夫落堂云惟喜深山獨樂尊深山原係道人<a 
name="0995b21" id="0995b21"></a>村隔籬長筍送新菜攔路生苔忘舊痕月照竹床風<a 
name="0995b22" id="0995b22"></a>拂地露飄紙帳水開門三宣兩詔懶從命但只拈香<a 
name="0995b23" id="0995b23"></a>報四恩縱還到至尊至貴重者無非是個長老已矣<a 
name="0995b24" id="0995b24"></a>就到微末卑賤鄙陋者難道不是個長老只要了得<a 
name="0995b25" id="0995b25"></a>自心乾乾淨淨那在聲名華麗看有許多才高勢大<a 
name="0995b26" id="0995b26"></a>到頭沒點支文一病臥床八苦臨身不是肚痛便是<a 
name="0995b27" id="0995b27"></a>腦疼一世長老幾個英靈既為應世之模先學十種<a 
name="0995b28" id="0995b28"></a>重道之法然後行道自是風綱皆正也一者形端表<a 
name="0995b29" id="0995b29"></a>正息妒除貪二者禮義廉恥尊卑遜讓三者濟孤拔<a 
name="0995b30" id="0995b30"></a>苦恤老憐貧四者自責責他<span class="corr" title='[已&gt;己]'>己</span>利利人五者慈柔溫<a 
name="0995c01" id="0995c01"></a>軟和合一切六者是非不辨冤親平等七者解人危<a 
name="0995c02" id="0995c02"></a>急救人死生八者戒分漸次禪列優規九者悟理見<a 
name="0995c03" id="0995c03"></a>真垢盡明存十者廣行方便普利群生則不枉佛佛<a 
name="0995c04" id="0995c04"></a>祖祖婆心片片續燄傳燈者也只論守道行道之真<a 
name="0995c05" id="0995c05"></a>何拘可貴可賤之分有緣無緣堅守戒根一日行滿<a 
name="0995c06" id="0995c06"></a>道法施行纔終得長老家者場苦心苦志耳即若山<a 
name="0995c07" id="0995c07"></a>僧平日不樂市廛喜住深山日聞黃鳥清音夜聽白<a 
name="0995c08" id="0995c08"></a>鷴轉更飛雲漫疊疊流水急漼漼多少眼界風光助<a 
name="0995c09" id="0995c09"></a>吾日用快活觀不盡深山閑曠無涯際嘆不盡草木<a 
name="0995c10" id="0995c10"></a>花果有別奇或時橫吹鐵笛迎接高上賢士或時鼓<a 
name="0995c11" id="0995c11"></a>打口皮回顧中下凡愚所以自在者不過山林野衲<a 
name="0995c12" id="0995c12"></a>快樂者無亞隱逸天人收時恬靜放則優游無名利<a 
name="0995c13" id="0995c13"></a>可貪無人情可攀上不謁見公卿下不邀譽鄉紳不<a 
name="0995c14" id="0995c14"></a>傷物情不欺自心衣食隨緣但莫饑寒造化由<span class="corr" title='[已&gt;己]'>己</span>福<a 
name="0995c15" id="0995c15"></a>祿在天接物利生不立虛名有不誇全無不告艱不<a 
name="0995c16" id="0995c16"></a>忮不求出乎自然住山須要深人情不相侵任從饑<a 
name="0995c17" id="0995c17"></a>荒亂半點不干心獨不言寡眾不厭多世事無執著<a 
name="0995c18" id="0995c18"></a>何處動干戈此是山僧重道之法倘若依而行之纔<a 
name="0995c19" id="0995c19"></a>不辜出家一片初志耳又纔堪為當來範製不然變<a 
name="0995c20" id="0995c20"></a>淆祖師清規誘壞後學法度故此山僧者裏禪分優<a 
name="0995c21" id="0995c21"></a>劣頓漸而進戒分賢愚等列而登纔不污辱於法門<a 
name="0995c22" id="0995c22"></a>嘈<span class="gaiji">[口*卉]<!--gaiji,,1[口*卉],2&#x20C65;,3--></span>於山僧所以我本師老人原日無交涉遠聞山<a 
name="0995c23" id="0995c23"></a>僧清白方正蒼古孤硬應世不垢見地乾淨故效古<a 
name="0995c24" id="0995c24"></a>訪賢親趨勉強曲為而當法任諸禪德由是自重抱<a 
name="0995c25" id="0995c25"></a>則公案力行不變入於深山忘形絕念年久日永德<a 
name="0995c26" id="0995c26"></a>名周遍五湖四海遙空禮贊不啻老僧慕訪十方賢<a 
name="0995c27" id="0995c27"></a>者不辭山之崎嶇路之險峻望風謁之勿勞久立。</p><a 
name="0995c28" id="0995c28"></a><p style="text-indent: 0em; margin-left: 0em"><span class="linehead"></span>序單師云近來世情澆薄亂離之際開此法席者無<a 
name="0995c29" id="0995c29"></a>非為一大事因緣從上諸祖儀規大概為眾敘過一<a 
name="0995c30" id="0995c30"></a>番宜當記取莫作泛常既近宗匠爆熱爐邊來入不<a 
name="0996a01" id="0996a01"></a>徇人情之所一定要依規體範不是草草匆匆消延<a 
name="0996a02" id="0996a02"></a>歲月浪浪蕩蕩混度光陰倘隨變遷逐境漂流豈不<a 
name="0996a03" id="0996a03"></a>可惜當年一片好心好志耳果是好心出家的八風<a 
name="0996a04" id="0996a04"></a>不能動搖三毒那得相侵只須豎起一片真實肝膽<a 
name="0996a05" id="0996a05"></a>把當年習染雜惡毒濁之氣盡情掃蕩英雄豪氣一<a 
name="0996a06" id="0996a06"></a>齊放下諸塵煩擾洗滌淨盡無餘拼死忘形做去自<a 
name="0996a07" id="0996a07"></a>然有個出頭日子一入堂中耳不非聽口不非言手<a 
name="0996a08" id="0996a08"></a>不非動足不非行嚴其身正其心慎其儀確其志奮<a 
name="0996a09" id="0996a09"></a>然定要到大休大歇田地則可倘生死不明大事不<a 
name="0996a10" id="0996a10"></a>了豈肯輕易放開真為生死的人到者一步還有個<a 
name="0996a11" id="0996a11"></a>甚麼人我是非每慮十種深恩未報何者為十恩天<a 
name="0996a12" id="0996a12"></a>地覆載恩日月照臨恩國王水土恩父母養育恩師<a 
name="0996a13" id="0996a13"></a>長教訓恩善友提攜恩檀那衣食恩行人血汗恩贊<a 
name="0996a14" id="0996a14"></a>襄助揚恩光被護法恩每日恒思答報又將那些工<a 
name="0996a15" id="0996a15"></a>夫了得<span class="corr" title='[巳&gt;己]'>己</span>分上事所以古云了脫業障本來空未了<a 
name="0996a16" id="0996a16"></a>應須還宿債若論此語安得不用心苦志哉宜當慎<a 
name="0996a17" id="0996a17"></a>之奮之又儒云朝聞道夕死可矣三教大聖人誰不<a 
name="0996a18" id="0996a18"></a>是貪生畏死的諸來禪德是必實為生死到此既入<a 
name="0996a19" id="0996a19"></a>堂中做些死工夫莫圖混過時光一者遵依從上祖<a 
name="0996a20" id="0996a20"></a>師規制二者不礙法門體統三者美名傳無諸方兼<a 
name="0996a21" id="0996a21"></a>且各人本分不共他有重加痛惜時時點檢刻刻提<a 
name="0996a22" id="0996a22"></a>撕未無不了的日子必有出頭時節萬望保重珍重<a 
name="0996a23" id="0996a23"></a>所以老夫預先告過莫待鼓響落堂那時又是一番<a 
name="0996a24" id="0996a24"></a>境界拄杖不順人情謹慎。</p><a 
name="0996a25" id="0996a25"></a><p style="text-indent: 0em; margin-left: 0em"><span class="linehead"></span>即此安具者蓋緣老僧擔荷佛祖之重任然而受我<a 
name="0996a26" id="0996a26"></a>先師之遺囑既叨法門安可自逸自恣而不激勵於<a 
name="0996a27" id="0996a27"></a>大眾不啻不孝而有慢法之罪過無辭也兼且世情<a 
name="0996a28" id="0996a28"></a>澆漓之際法門蕭條之時正好向此危極之中光揚<a 
name="0996a29" id="0996a29"></a>佛祖之門庭顯耀禪宗之風威托賴眾兄弟大家勇<a 
name="0996a30" id="0996a30"></a>猛精進把生死二字貼在額頭上提起本參話頭行<a 
name="0996b01" id="0996b01"></a>住坐臥穿衣喫飯屙屎撒尿一切處一切時發起疑<a 
name="0996b02" id="0996b02"></a>情直到不覺不知磅著磕著勃頭<span class="gaiji">[囗@力]<!--gaiji,,1[囗@力],2&#x361E;,3--></span>地一聲方知冰<a 
name="0996b03" id="0996b03"></a>釋是水泥凝即土果到恁麼田地纔不辜負老僧舉<a 
name="0996b04" id="0996b04"></a>此者場心力亦不辜行人血汗之力且不枉出家之<a 
name="0996b05" id="0996b05"></a>志耳其中有為生死辭親割愛出家者為生死拋妻<a 
name="0996b06" id="0996b06"></a>撇子出家者為生死捨富貴出家者為生死辭官棄<a 
name="0996b07" id="0996b07"></a>爵出家者為生死經商賈客出家者為生死看破世<a 
name="0996b08" id="0996b08"></a>事無常如夢如幻而求出家者由是種種出家俱是<a 
name="0996b09" id="0996b09"></a>真為生死就要現前把生死二字了得乾乾淨淨潔<a 
name="0996b10" id="0996b10"></a>潔白白直到千了百當方纔報得佛祖之恩一了百<a 
name="0996b11" id="0996b11"></a>了方纔報得覆載之恩一明百明方纔報得水土之<a 
name="0996b12" id="0996b12"></a>恩一證百證方纔報得親師哺訓之恩一休百休方<a 
name="0996b13" id="0996b13"></a>纔報得檀那之恩一惺百惺方纔不枉離塵脫俗之<a 
name="0996b14" id="0996b14"></a>志一悟百悟方纔紹祖傳燈接物利生既為佛子當<a 
name="0996b15" id="0996b15"></a>報佛恩未必是父母難養而求出家只圖苟延歲月<a 
name="0996b16" id="0996b16"></a>耶未必是貧窮孤苦出家倚就衣食耶未必是有難<a 
name="0996b17" id="0996b17"></a>了的事出家好躲是非耶未必是苦磨不過出家以<a 
name="0996b18" id="0996b18"></a>圖清閒自在耶未必是卑賤出家免受拘束耶就是<a 
name="0996b19" id="0996b19"></a>種種事故而求出家既得出家已愈加一番悚慄速<a 
name="0996b20" id="0996b20"></a>求脫離苦海不然大限盡日仍受輪迴依償冤債去<a 
name="0996b21" id="0996b21"></a>也所以老僧孜孜叮嚀囑諸大眾明心見性超出三<a 
name="0996b22" id="0996b22"></a>界其或不然被他所轉轉來轉去轉去轉來轉到末<a 
name="0996b23" id="0996b23"></a>劫盡時三災一起萬物化為微塵那個時間誰作依<a 
name="0996b24" id="0996b24"></a>怙勿勞久立。</p><a 
name="0996b25" id="0996b25"></a><p style="text-indent: 0em; margin-left: 0em"><span class="linehead"></span>南漳眾善齊到山惟王大善天未明向禪床前禮跪<a 
name="0996b26" id="0996b26"></a>求指示師叱云佛法如雲普覆如雨普潤待老僧下<a 
name="0996b27" id="0996b27"></a>單四眾等齊方可共聞齋次上堂云今早大善私入<a 
name="0996b28" id="0996b28"></a>方丈欲想為他一人說個私法反被老僧一頓何也<a 
name="0996b29" id="0996b29"></a>老僧之法不是外道小乘六耳不傳邪言鬼語度雙<a 
name="0996b30" id="0996b30"></a>不度單胡說幾字工夫週身安名四肢搬運妄言說<a 
name="0996c01" id="0996c01"></a>法不離體見神見鬼以作希奇如此用心墮入魔眷<a 
name="0996c02" id="0996c02"></a>可悲可愍老僧不吝慈悲大大開個廣貨舖任憑世<a 
name="0996c03" id="0996c03"></a>人採買識得貨的買些無花錦無絲緞鐵釘飯木楂<a 
name="0996c04" id="0996c04"></a>羹得個煖飽一生快活不識貨的買些豐艷花香熟<a 
name="0996c05" id="0996c05"></a>果雪捏龍紙嵌鳳圖個眼前風光想是現前眾善不<a 
name="0996c06" id="0996c06"></a>圖眼前風光豈望一時飽煖定求卻斷生死至方剿<a 
name="0996c07" id="0996c07"></a>絕輪迴妙藥汝等諦聽吾今為說欲想登脫三界超<a 
name="0996c08" id="0996c08"></a>出苦海別無岐路一定要參禪悟道明心見性方能<a 
name="0996c09" id="0996c09"></a>了脫生死命根若不信此者一著別生異端異見聽<a 
name="0996c10" id="0996c10"></a>信邪言邪語妄起是非捏妖捏怪惑亂人心不向三<a 
name="0996c11" id="0996c11"></a>寶之明路返行邪俗之妄途說甚麼老祖提名老母<a 
name="0996c12" id="0996c12"></a>掛號俗子無知傾心取信正所謂一邪誘百邪一盲<a 
name="0996c13" id="0996c13"></a>引百盲也任他千方萬計百機百巧大限臨頭都抵<a 
name="0996c14" id="0996c14"></a>擋他不住金箱鐵櫃掩藏不住早來早去晚來晚去<a 
name="0996c15" id="0996c15"></a>豈待其時故我世尊於兜率陀天觀娑婆苦海眾生<a 
name="0996c16" id="0996c16"></a>輪迴不息屈尊就卑降生飯宮離塵說法廣利群品<a 
name="0996c17" id="0996c17"></a>有情無情同霑法利千百年法流震旦我東土眾生<a 
name="0996c18" id="0996c18"></a>方知香花燈水恭敬三寶念佛持誦收束一心廣積<a 
name="0996c19" id="0996c19"></a>功勳善根純熟忽聞正法一了百當苟或未然看則<a 
name="0996c20" id="0996c20"></a>公案以為鎮心符子不得胡思亂想一名公案一名<a 
name="0996c21" id="0996c21"></a>話頭一名敲門瓦子一名過河探竿借他起疑若發<a 
name="0996c22" id="0996c22"></a>起疑情一點用他不著禪關云不管話頭舉不舉只<a 
name="0996c23" id="0996c23"></a>要疑情發得起話頭縱有千千悟則本來無二如參<a 
name="0996c24" id="0996c24"></a>父母未生已前面目行住坐臥日逐十二時心心相<a 
name="0996c25" id="0996c25"></a>顧念念在茲畢竟如何是我父母未生已前面目即<a 
name="0996c26" id="0996c26"></a>此現前臭皮囊是汝父母已生若認此面目有生有<a 
name="0996c27" id="0996c27"></a>死有成有壞無非倚假修真借船過渡所以云迷者<a 
name="0996c28" id="0996c28"></a>修身智者悟心或云真心無迷悟豈假修悟乎心如<a 
name="0996c29" id="0996c29"></a>杲日當空蓋因癡雲彌佈遮障而有陰暗不明必假<a 
name="0996c30" id="0996c30"></a>慧風掃蕩明暗色空一時明徹真心雖無迷悟蓋為<a 
name="0997a01" id="0997a01"></a>眾生貪七情六欲逐妄迷真如鏡年久日遠而未盪<a 
name="0997a02" id="0997a02"></a>磨垢塵漸漸深厚而不能自照本來面目所以參話<a 
name="0997a03" id="0997a03"></a>頭者如撥雲見青天磨鏡去塵垢忽然一時雲開見<a 
name="0997a04" id="0997a04"></a>日垢淨明存剔起眉毛豎起脊梁念動本參話頭只<a 
name="0997a05" id="0997a05"></a>見疑情片片久久頓息連參的一字丟向一邊話頭<a 
name="0997a06" id="0997a06"></a>也用他不著專專只在疑上著腳疑來疑去疑去疑<a 
name="0997a07" id="0997a07"></a>來疑到情窮理極人我齊忘萬法皆空勃然自覺如<a 
name="0997a08" id="0997a08"></a>放下千斤重擔相似又如新出浴一般若到者個地<a 
name="0997a09" id="0997a09"></a>頭荊棘叢中無罣礙鑊湯爐炭得翻身頭頭拈起祖<a 
name="0997a10" id="0997a10"></a>師意步步蓮花足下生勿勞久跪珍重。</p><a 
name="0997a11" id="0997a11"></a><p style="text-indent: 0em; margin-left: 0em"><span class="linehead"></span>今日說明日說說得老僧心發惡一頓亂棒趁出門<a 
name="0997a12" id="0997a12"></a>看向何方尋下落呵呵贏得渠儂大快活。</p><a 
name="0997a13" id="0997a13"></a><p style="text-indent: 0em; margin-left: 0em"><span class="linehead"></span><span class="corr" title='[已&gt;己]'>己</span>巳九月十五住成都寶光禮萬佛秀實辦齋請落<a 
name="0997a14" id="0997a14"></a>堂普說師云世尊曾放眉間光正法流行耀十方地<a 
name="0997a15" id="0997a15"></a>湧金蓮乘法界天垂寶蓋覆中央恒沙諸佛如雲集<a 
name="0997a16" id="0997a16"></a>無量菩薩坐道場諸上善人誠頂禮願明心地出凡<a 
name="0997a17" id="0997a17"></a>邦今朝大集會中各呈本願有求出家清吉壽不中<a 
name="0997a18" id="0997a18"></a>天者有求功名顯達門風高俊世代簪纓者有求兒<a 
name="0997a19" id="0997a19"></a>女接續祖宗淵源瓜瓞綿綿者有此商賈客旅而求<a 
name="0997a20" id="0997a20"></a>利息希望諸般遂意者有為父母持齋念佛以報劬<a 
name="0997a21" id="0997a21"></a>勞養育之恩者有持齋把素求脫生死輪迴者有一<a 
name="0997a22" id="0997a22"></a>心念佛願生阿彌陀佛國土者有參禪學道願早離<a 
name="0997a23" id="0997a23"></a>三界火宅者有參禪學道求躲脫風水火大三災者<a 
name="0997a24" id="0997a24"></a>有參禪悟道證無上菩提願教化末運眾生者人有<a 
name="0997a25" id="0997a25"></a>善念天必從之總在仁人君子有一點誠意舉動處<a 
name="0997a26" id="0997a26"></a>下落故此人乃萬物之靈修仙證仙修佛成佛三乘<a 
name="0997a27" id="0997a27"></a>四果十六觀門小乘外道人乃一樣根種差別所以<a 
name="0997a28" id="0997a28"></a>云當頭不遇作家到底返成骨董第一要信得及自<a 
name="0997a29" id="0997a29"></a>心本是佛只為貪嗔癡愛四個字放不下即曰眾生<a 
name="0997a30" id="0997a30"></a>凡夫者也上古聖人無非信字看真切何也信者道<a 
name="0997b01" id="0997b01"></a>原功德母心者能為萬物主不逐四時凋行善作惡<a 
name="0997b02" id="0997b02"></a>皆由此心六道四生穿胎入腹披毛戴角皆由此心<a 
name="0997b03" id="0997b03"></a>作六畜禽蟲大小形類皆由此心生天墜獄中華邊<a 
name="0997b04" id="0997b04"></a>地皆由此心為聖為賢未嘗不是者一點光明正直<a 
name="0997b05" id="0997b05"></a>廣大慈善之心西天二十八祖三年航海特來震旦<a 
name="0997b06" id="0997b06"></a>并無別言只說個安心已矣曹溪六祖夫師因聽客<a 
name="0997b07" id="0997b07"></a>誦金剛經云何應住云何降伏其心山僧直教大眾<a 
name="0997b08" id="0997b08"></a>專守一心無一不成就菩提道果聽吾一頌為聖為<a 
name="0997b09" id="0997b09"></a>賢既是心秉心端正合天真九幽十類俱遊遍萬死<a 
name="0997b10" id="0997b10"></a>千生得正因火速修行成正覺明心悟道入傳燈若<a 
name="0997b11" id="0997b11"></a>還錯過現前日招得來時不似今下座。</p><a 
name="0997b12" id="0997b12"></a><p style="text-indent: 0em; margin-left: 0em"><span class="linehead"></span>住寶光禮萬佛竟普說近來佛法漸凋殘兔角龜毛<a 
name="0997b13" id="0997b13"></a>不值錢默識心通了本分音聲佛事乃方權逢場作<a 
name="0997b14" id="0997b14"></a>用當無意遇境鏗鏘應有緣今此寶光禮萬佛其中<a 
name="0997b15" id="0997b15"></a>枝節有包含試問大眾頭頭了然法法現成亦無背<a 
name="0997b16" id="0997b16"></a>向遮覆且道包含個甚麼若不會只得將萬佛始末<a 
name="0997b17" id="0997b17"></a>為眾表白若禮一佛內有一心發動禮萬佛內有萬<a 
name="0997b18" id="0997b18"></a>遍正念現前五體投地一念如如萬境皆空是為性<a 
name="0997b19" id="0997b19"></a>空法界如虛空根塵不動遍周禮切莫錯會老夫頭<a 
name="0997b20" id="0997b20"></a>上去安頭矢上添尖蓋因相機應時權便也會得過<a 
name="0997b21" id="0997b21"></a>咳吐掉臂真玄妙跳打跌蹼皆神通者裏不會大家<a 
name="0997b22" id="0997b22"></a>輥入葛藤窩中幸喜大眾相伴同禮萬佛弘名四十<a 
name="0997b23" id="0997b23"></a>九日<span class="corr" title='[巳&gt;已]'>已</span>竟試問大眾拜辭諸佛諸大菩薩臨行有甚<a 
name="0997b24" id="0997b24"></a>言句記<span class="gaiji">&#x8382;<!--gaiji,,1[卄/別],2&#x8382;,3--></span>而去眾皆無答師舉起拄杖示眾云見麼<a 
name="0997b25" id="0997b25"></a>諸佛在山僧拄杖頭上放大神光光中演說諸佛智<a 
name="0997b26" id="0997b26"></a>慧德相不可思議凡有希求必獲如意佛言如是若<a 
name="0997b27" id="0997b27"></a>以山僧論之不可有心求不可無相得此乃正是相<a 
name="0997b28" id="0997b28"></a>法住世之時是必借假修真真異成假假實成真真<a 
name="0997b29" id="0997b29"></a>假不異萬佛在心物情融化事事相因敬奉泥龍尚<a 
name="0997b30" id="0997b30"></a>感真龍行雨禮拜木佛安無活佛利生古哲三十五<a 
name="0997c01" id="0997c01"></a>位禮過去七佛寶號而成道果五十三人敬禮三十<a 
name="0997c02" id="0997c02"></a>五佛洪名得證金身世常云無山不興寺無水不行<a 
name="0997c03" id="0997c03"></a>船開池不帶月池成月自還若不至誠伸請佛豈自<a 
name="0997c04" id="0997c04"></a>降臨凡佛念眾生如<span class="corr" title='[巳&gt;己]'>己</span>子眾生禮佛若坤乾惟願諸<a 
name="0997c05" id="0997c05"></a>佛常加護永劫侍隨如來前悟徹祖師法印代佛教<a 
name="0997c06" id="0997c06"></a>愚化賢慈效觀音應化悲似文殊普賢諸佛加庇賜<a 
name="0997c07" id="0997c07"></a>神通六道眾生度化全對佛願心恒濟物度盡眾生<a 
name="0997c08" id="0997c08"></a>證涅槃普願會中禮佛者同上金剛般若船自向寶<a 
name="0997c09" id="0997c09"></a>光聞法喜劫劫如同此日緣。</p><a 
name="0997c10" id="0997c10"></a><p style="margin-left: 3em"><span class="headname">自嘆</span></p><a 
name="0997c11" id="0997c11"></a><p><span class="lg">老夫虛度七旬八看罷人生沒傝<span class="gaiji">[仁-二+(天/韭)]<!--gaiji,,1[仁-二+(天/韭)],2&#x203B7;,3--></span>樹老藤枯山可<a 
name="0997c12" id="0997c12"></a>崩桑田成海地能塌神仙千載躲三災羅漢萬年顯<a 
name="0997c13" id="0997c13"></a>一法若識老僧年幾何虛空與我同庚甲</span></p><a 
name="0997c14" id="0997c14"></a><p style="margin-left: 3em"><span class="headname">圓明一性分三教</span></p><a 
name="0997c15" id="0997c15"></a><p><span class="lg">玄靈玅性天貞佛權以虛空作面目出水蓮花不帶<a 
name="0997c16" id="0997c16"></a>塵入山獅子絕林畜堂堂宇宙一元初朗朗乾坤三<a 
name="0997c17" id="0997c17"></a>鼎足化化生生滿世間金烏任舊東方出</span></p><a 
name="0997c18" id="0997c18"></a><p style="margin-left: 3em"><span class="headname">南海景題</span></p><a 
name="0997c19" id="0997c19"></a><p><span class="lg">七十九來朝普陀潮風一起渡千波忘形欲舉入禪<a 
name="0997c20" id="0997c20"></a>定罷念恍然出愛河上岸方知身是我離船自覺不<a 
name="0997c21" id="0997c21"></a>由他朝音洞見菩薩面不枉千山泥水拖</span></p><a 
name="0997c22" id="0997c22"></a><p style="margin-left: 3em"><span class="headname">出身原</span></p><a 
name="0997c23" id="0997c23"></a><p><span class="lg">明王佛現凡夫身應跡宮中度眾生頓脫塵寰隱白<a 
name="0997c24" id="0997c24"></a>鶴火焚寺院喚然新剜睛斷臂除疑病拔宅飛身救<a 
name="0997c25" id="0997c25"></a>萬靈隨類化形名救苦尋聲感應號觀音</span></p><a 
name="0997c26" id="0997c26"></a><p style="margin-left: 3em"><span class="headname">隨方應化</span></p><a 
name="0997c27" id="0997c27"></a><p><span class="lg">謾道觀音坐普陀無邊剎海俱偕和渡津舉號平安<a 
name="0997c28" id="0997c28"></a>穩過險稱名快意多特助釋迦扶正教端來末運伏<a 
name="0997c29" id="0997c29"></a>群魔恒沙國請恒沙應百萬須彌一剎那</span></p><a 
name="0997c30" id="0997c30"></a><p style="margin-left: 3em"><span class="headname">仙景</span></p><a 
name="0998a01" id="0998a01"></a><p><span class="lg">南海普陀仙佛山叢林草木可堪觀藤穿竹竅龍披<a 
name="0998a02" id="0998a02"></a>甲石坐花間虎帶斑絕學比丘生活佛操文行者硯<a 
name="0998a03" id="0998a03"></a>磨穿三三兩兩交談語盡道修行第一關</span></p><a 
name="0998a04" id="0998a04"></a><p style="margin-left: 3em"><span class="headname">坐觀</span></p><a 
name="0998a05" id="0998a05"></a><p><span class="lg">蟠砣石坐望西南水面波濤現白蓮兩岸煙霞連日<a 
name="0998a06" id="0998a06"></a>舞四邊瑞氣帶風旋海牛海馬隨波輥水怪水精逐<a 
name="0998a07" id="0998a07"></a>月搏白鷂青鷹飛不過仙山欲睹非航難</span></p>
<hr>【經文資訊】嘉興藏第 39 冊 No. B471 空谷道澄禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index9c5f.html?index=J39nB471" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB471_017 by HTTrack Website Copier/3.x [XR&CO'2008], Tue, 03 Jun 2014 01:14:33 GMT -->
</html>
