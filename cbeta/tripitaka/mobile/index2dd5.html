<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2019A001 by HTTrack Website Copier/3.x [XR&CO'2008], Mon, 02 Jun 2014 23:47:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga2b19.gif?utmac=MO-30696269-4&amp;utmn=907217462&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2019A001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第48冊<br/>No.2019A 真心直說 (1卷)<br/>【高麗 知訥撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2019A" sutra_name="真心直說" sutra_juan="[卷1]">　
<a 
name="0999a01" id="0999a01"></a><a 
name="0999a02" id="0999a02"></a><p style="margin-left: 2em"><span class="juannum">No. 2019A</span></p><a 
name="0999a03" id="0999a03"></a><div class="xu"><p style="margin-left: 2em"><span class="headname">真心直說序</span></p><a 
name="0999a04" id="0999a04"></a><a 
name="0999a05" id="0999a05"></a><p style="text-indent: 0em; margin-left: 0em"><span class="linehead"></span>或曰。祖師妙道可得知乎。曰古不云乎。道不<a 
name="0999a06" id="0999a06"></a>屬知。不屬不知。知是妄想。不知是無計。若真<a 
name="0999a07" id="0999a07"></a>達不疑之地。猶如太虛寬廓。豈可強是非耶。<a 
name="0999a08" id="0999a08"></a>或曰。然則諸祖出世無益群生耶。曰佛祖出<a 
name="0999a09" id="0999a09"></a>頭無法與人。只要眾生自見本性。華嚴云。知<a 
name="0999a10" id="0999a10"></a>一切法即心自性。成就慧身不由他悟。是故<a 
name="0999a11" id="0999a11"></a>佛祖不令人泥著文字。只要休歇見自本心。<a 
name="0999a12" id="0999a12"></a>所以德山入門便棒。臨濟入門便喝。已是探<a 
name="0999a13" id="0999a13"></a>頭太過。何更立語言哉。或曰。昔聞馬鳴造起。<a 
name="0999a14" id="0999a14"></a>信。六祖演壇經。黃梅傳般若。皆是漸次為人<a 
name="0999a15" id="0999a15"></a>豈獨無方便於法可乎。曰妙高頂上從來不<a 
name="0999a16" id="0999a16"></a>許商量。第二<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>頭諸祖略容話會。或曰。敢祈<a 
name="0999a17" id="0999a17"></a>第二<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>頭略垂方便耶。曰然哉是言也。奈何<a 
name="0999a18" id="0999a18"></a>大道玄曠非有非無。真心幽微絕思絕議。故<a 
name="0999a19" id="0999a19"></a>不得其門而入者。雖檢五千之藏教。不以為<a 
name="0999a20" id="0999a20"></a>多洞曉真心者。但出一言之擬比。早是剩法<a 
name="0999a21" id="0999a21"></a>矣。今不惜眉毛。謹書數章。發明真心。以為入<a 
name="0999a22" id="0999a22"></a>道之基漸也。是為序。</p></div><a 
name="0999a23" id="0999a23"></a><a 
name="0999a24" id="0999a24"></a><a 
name="0999a25" id="0999a25"></a><div class="xu"><p style="margin-left: 2em"><span class="headname">重刻真心直說序</span></p><a 
name="0999a26" id="0999a26"></a><a 
name="0999a27" id="0999a27"></a><p style="text-indent: 0em; margin-left: 0em"><span class="linehead"></span>夫真心直說者。佛佛授手祖祖相傳。更無別<a 
name="0999a28" id="0999a28"></a>法也。心者人人之本源。諸佛之覺性。一切萬<a 
name="0999a29" id="0999a29"></a>法盡在一心之內。八萬四千法門從此而出。<a 
name="0999b01" id="0999b01"></a>悟此心者。凡聖交參。迷此心者。生死無際。心<a 
name="0999b02" id="0999b02"></a>隨事轉。事隨理彰。事理融和。名直說者矣。今<a 
name="0999b03" id="0999b03"></a>比丘淨林。宿生慶幸。得遇斯文。發心重新刊<a 
name="0999b04" id="0999b04"></a>梓流通。命予為序以冠篇首。予才陋語拙學<a 
name="0999b05" id="0999b05"></a>問之淺。無足以發明其深奧。略序直說真心。<a 
name="0999b06" id="0999b06"></a>以塞其請耳。<span class="gaiji">&#x65F9;<!--gaiji,時,1[ㄓ/日],2&#x65F9;,3--></span></p><a 
name="0999b07" id="0999b07"></a><p style="text-indent: 0em; margin-left: 0em"><span class="linehead"></span>成化己丑年五月端陽日後學文定序</p></div><a 
name="0999b08" id="0999b08"></a><a 
name="0999b09" id="0999b09"></a><a 
name="0999b10" id="0999b10"></a><p><span class="juanname">真心直說</span></p><a 
name="0999b11" id="0999b11"></a><a 
name="0999b12" id="0999b12"></a><p style="margin-left: 2em"><span class="headname">真心正信</span></p><a 
name="0999b13" id="0999b13"></a><p style="text-indent: 0em; margin-left: 0em"><span class="linehead"></span>華嚴云。信為道源功德母。長養一切諸善根。<a 
name="0999b14" id="0999b14"></a>又唯識云。信如水清珠。能清濁水故。是知萬<a 
name="0999b15" id="0999b15"></a>善發生信為前導。故佛經首立如是我聞。生<a 
name="0999b16" id="0999b16"></a>信之所謂也。或曰。祖門之信與教門信有何<a 
name="0999b17" id="0999b17"></a>異耶。曰多種不同。教門令人天信於因果。有<a 
name="0999b18" id="0999b18"></a>愛福樂者。信十善為妙因。人天為樂果。有樂<a 
name="0999b19" id="0999b19"></a>空寂者。信生滅因緣為正因。苦集滅道為聖<a 
name="0999b20" id="0999b20"></a>果。有樂佛果者。信三劫六度為大因。菩提涅<a 
name="0999b21" id="0999b21"></a>槃為正果。祖門正信非同前也。不信一切有<a 
name="0999b22" id="0999b22"></a>為因果。只要信自己本來是佛。天真自性人<a 
name="0999b23" id="0999b23"></a>人具足。涅槃妙體箇箇圓成。不假他求從來<a 
name="0999b24" id="0999b24"></a>自備。三祖云。圓同太虛無欠無餘。良由取舍<a 
name="0999b25" id="0999b25"></a>所以不如。志公云。有相身中無相身。無明路<a 
name="0999b26" id="0999b26"></a>上無生路。永嘉云。無明實性即佛性。幻化空<a 
name="0999b27" id="0999b27"></a>身即法身。故知眾生本來是佛。既生正信須<a 
name="0999b28" id="0999b28"></a>要解滋。永明云。信而不解增長無明。解而不<a 
name="0999b29" id="0999b29"></a>信增長邪見故。知信解相兼得入道疾。或曰。<a 
name="0999c01" id="0999c01"></a>初發信心未能入道有利益不。曰起信論云。<a 
name="0999c02" id="0999c02"></a>若人聞是法已不生怯弱。當知是人定紹佛<a 
name="0999c03" id="0999c03"></a>種。必為諸佛之所授記。假使有人能化三千<a 
name="0999c04" id="0999c04"></a>大千世界滿中眾生令行十善。不如有人於<a 
name="0999c05" id="0999c05"></a>一念頃正思惟此法。過前功德不可為喻。又<a 
name="0999c06" id="0999c06"></a>般若經云。乃至一念生淨信者。如來悉知悉<a 
name="0999c07" id="0999c07"></a>見。是諸眾生得如是無量福德。是知欲行千<a 
name="0999c08" id="0999c08"></a>里初步要正。初步若錯千里俱錯。入無為國<a 
name="0999c09" id="0999c09"></a>初信要正。初信既失萬善俱退。故祖師云。毫<a 
name="0999c10" id="0999c10"></a>釐有差天地懸隔。是此理也。</p><a 
name="0999c11" id="0999c11"></a><p style="margin-left: 2em"><span class="headname">真心異名</span></p><a 
name="0999c12" id="0999c12"></a><p style="text-indent: 0em; margin-left: 0em"><span class="linehead"></span>或曰。已生正信。未知何名真心。曰離妄名真。<a 
name="0999c13" id="0999c13"></a>靈鑑曰心。楞嚴經中發明此心。或曰。但名真<a 
name="0999c14" id="0999c14"></a>心別有異號耶。曰佛教祖教立名不同。且佛<a 
name="0999c15" id="0999c15"></a>教者菩薩戒呼為心地。發生萬善故。般若經<a 
name="0999c16" id="0999c16"></a>喚作菩提。與覺為體故。華嚴經立為法界。交<a 
name="0999c17" id="0999c17"></a>徹融攝故。金剛經號為如來。無所從來故。般<a 
name="0999c18" id="0999c18"></a>若經呼為涅槃。眾聖所歸故。金光明號曰如<a 
name="0999c19" id="0999c19"></a>如。真常不變故。淨名經號曰法身。報化依止<a 
name="0999c20" id="0999c20"></a>故。起信論名曰真如。不生不滅故。涅槃經呼<a 
name="0999c21" id="0999c21"></a>為佛性。三身本體故。圓覺中名曰總持。流出<a 
name="0999c22" id="0999c22"></a>功德故。勝鬘經號曰如來藏。隱覆含攝故。了<a 
name="0999c23" id="0999c23"></a>義經名為圓覺。破暗獨照故。由是壽禪師唯<a 
name="0999c24" id="0999c24"></a>心訣云。一法千名應緣立號。備在眾經不能<a 
name="0999c25" id="0999c25"></a>具引。或曰。佛教已知。祖教何如。曰祖師門下<a 
name="0999c26" id="0999c26"></a>杜絕名言。名不立何更多名。應感隨機其<a 
name="0999c27" id="0999c27"></a>名亦眾。有時呼為自己。眾生本性故。有時名<a 
name="0999c28" id="0999c28"></a>為正眼。鑑諸有相故。有時號曰妙心。虛靈寂<a 
name="0999c29" id="0999c29"></a>照故。有時名曰主人翁。從來荷負故。有時呼<a 
name="1000a01" id="1000a01"></a>為無底<span class="gaiji">&#x9262;<!--gaiji,缽,1[金*本],2&#x9262;,3--></span>。隨處生涯故。有時喚作沒絃琴。韻<a 
name="1000a02" id="1000a02"></a>出今時故。有時號曰無盡燈。照破迷情故。有<a 
name="1000a03" id="1000a03"></a>時名曰無根樹。根蒂堅牢故。有時呼為吹毛<a 
name="1000a04" id="1000a04"></a>劍。截斷塵根故。有時喚作無為國。海晏河清<a 
name="1000a05" id="1000a05"></a>故。有時號曰牟尼珠。濟益貧窮故。有時名曰<a 
name="1000a06" id="1000a06"></a>無鑐鎖。關閉六情故。乃至名泥牛木馬心源<a 
name="1000a07" id="1000a07"></a>心印心鏡心月心珠。種種異名不可具錄。若<a 
name="1000a08" id="1000a08"></a>達真心諸名盡曉。昧此真心諸名皆滯。故於<a 
name="1000a09" id="1000a09"></a>真心切宜子細。</p><a 
name="1000a10" id="1000a10"></a><p style="margin-left: 2em"><span class="headname">真心妙體</span></p><a 
name="1000a11" id="1000a11"></a><p style="text-indent: 0em; margin-left: 0em"><span class="linehead"></span>或曰。真心已知名字。其體如何耶。曰放光般<a 
name="1000a12" id="1000a12"></a>若經云。般若無所有相無生滅相。起信論云。<a 
name="1000a13" id="1000a13"></a>真如自體者。一切凡夫聲聞緣覺菩薩諸佛。<a 
name="1000a14" id="1000a14"></a>無有增減。非前際生非後際滅。畢竟常恒。從<a 
name="1000a15" id="1000a15"></a>本已來性自滿足一切功德。據此經論真心<a 
name="1000a16" id="1000a16"></a>本體。超出因果通貫古今。不立凡聖無諸對<a 
name="1000a17" id="1000a17"></a>待。如太虛空遍一切處。妙體凝寂絕諸戲論。<a 
name="1000a18" id="1000a18"></a>不生不滅非有非無。不動不搖湛然常住。喚<a 
name="1000a19" id="1000a19"></a>作舊日主人翁。名曰威音那畔人。又名空劫<a 
name="1000a20" id="1000a20"></a>前自己。一種平懷無纖毫瑕翳。一切山河大<a 
name="1000a21" id="1000a21"></a>地草木叢林萬象森羅。染淨諸法皆從中出。<a 
name="1000a22" id="1000a22"></a>故圓覺經云。善男子。無上法王有大陀羅尼<a 
name="1000a23" id="1000a23"></a>門。名為圓覺。流出一切清淨真如菩提涅槃<a 
name="1000a24" id="1000a24"></a>及波羅蜜。教授菩薩。圭<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>云。心也者。沖虛妙<a 
name="1000a25" id="1000a25"></a>粹。炳煥靈明。無去無來冥通三際。非中非外<a 
name="1000a26" id="1000a26"></a>洞徹十方。不滅不生。豈四山之可害。離性離<a 
name="1000a27" id="1000a27"></a>相。奚五色之能盲。故永明唯心訣云。夫此心<a 
name="1000a28" id="1000a28"></a>者。眾妙群靈而普會。為萬法之王。三乘五性<a 
name="1000a29" id="1000a29"></a>而冥歸。作千聖之母。獨尊獨貴無比無儔。實<a 
name="1000b01" id="1000b01"></a>大道源是真法要。信之則三世菩薩同學。蓋<a 
name="1000b02" id="1000b02"></a>學此心也。三世諸佛同證。蓋證此心也。一大<a 
name="1000b03" id="1000b03"></a>藏教詮顯。蓋顯此心也。一切眾生迷妄。蓋迷<a 
name="1000b04" id="1000b04"></a>此心也。一切行人發悟。蓋悟此心也。一切諸<a 
name="1000b05" id="1000b05"></a>祖相傳。蓋傳此心也。天下衲僧參訪。蓋參此<a 
name="1000b06" id="1000b06"></a>心也。達此心則頭頭皆是物物全彰。迷此心<a 
name="1000b07" id="1000b07"></a>則處處顛倒念念痴狂。此體是一切眾生本<a 
name="1000b08" id="1000b08"></a>有之佛性。乃一切世界生發之根源。故世尊<a 
name="1000b09" id="1000b09"></a>鷲<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>良久。善現巖下忘言。達磨少室壁觀。居<a 
name="1000b10" id="1000b10"></a>士毘耶杜口。悉皆發明此心妙體。故初入祖<a 
name="1000b11" id="1000b11"></a>門庭者。要先識此心體也。</p><a 
name="1000b12" id="1000b12"></a><p style="margin-left: 2em"><span class="headname">真心妙用</span></p><a 
name="1000b13" id="1000b13"></a><p style="text-indent: 0em; margin-left: 0em"><span class="linehead"></span>或曰。妙體已知。何名妙用耶。曰古人云。風動<a 
name="1000b14" id="1000b14"></a>心搖樹。雲生性起塵。若明今日事。昧<span class="gaiji">&#x5374;<!--gaiji,卻,1[去*ㄗ],2&#x5374;,3--></span>本來<a 
name="1000b15" id="1000b15"></a>人。乃妙體起用也。真心妙體本來不動。安靜<a 
name="1000b16" id="1000b16"></a>真常。真體上妙用現前。不妨隨流得妙。故祖<a 
name="1000b17" id="1000b17"></a>師頌云。心隨萬境轉。轉處寔能幽。隨流認得<a 
name="1000b18" id="1000b18"></a>性。無喜亦無憂。故一切時中動用施為。東行<a 
name="1000b19" id="1000b19"></a>西往喫飯著衣。拈匙弄<span class="gaiji">&#x7B6F;<!--gaiji,箸,1[筋-肋+助],2&#x7B6F;,3--></span>左顧右盻。皆是真<a 
name="1000b20" id="1000b20"></a>心妙用現前。凡夫迷倒於著衣時只作著衣<a 
name="1000b21" id="1000b21"></a>會。喫飯時只作喫飯會。一切事業但隨相轉。<a 
name="1000b22" id="1000b22"></a>所以在日用而不覺。在目前而不知。若是識性<a 
name="1000b23" id="1000b23"></a>底人。動用施為不曾昧<span class="gaiji">&#x5374;<!--gaiji,卻,1[去*ㄗ],2&#x5374;,3--></span>。故祖師云。在胎名<a 
name="1000b24" id="1000b24"></a>神。處世名人。在眼觀照。在耳聽聞。在鼻嗅香。<a 
name="1000b25" id="1000b25"></a>在口談論。在手執捉。在足運奔。遍現俱該法<a 
name="1000b26" id="1000b26"></a>界。收攝在一微塵。知之者為是佛性。不識者<a 
name="1000b27" id="1000b27"></a>喚作精魂。所以道吾舞笏。石鞏拈弓。祕魔擎<a 
name="1000b28" id="1000b28"></a>杈。俱胝<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>指。忻州打地。雲巖師子。莫不發明<a 
name="1000b29" id="1000b29"></a>這著大用。若於日用不迷。自然縱橫無礙也。</p><a 
name="1000c01" id="1000c01"></a><p style="margin-left: 2em"><span class="headname">真心體用一異</span></p><a 
name="1000c02" id="1000c02"></a><p style="text-indent: 0em; margin-left: 0em"><span class="linehead"></span>或曰。真心體用未審是一是異耶。曰約相則<a 
name="1000c03" id="1000c03"></a>非一。約性則非異。故此體用非一非異。何以<a 
name="1000c04" id="1000c04"></a>知然。試為論之。妙體不動絕諸對待離一切<a 
name="1000c05" id="1000c05"></a>相。非達性契證者。莫測其理也。妙用隨緣應<a 
name="1000c06" id="1000c06"></a>諸萬類。妄立虛相似有形狀。約此有相無相<a 
name="1000c07" id="1000c07"></a>故非一也。又用從體發用不離體。體能發用<a 
name="1000c08" id="1000c08"></a>體不離用。約此不相離理故非異也。如水以<a 
name="1000c09" id="1000c09"></a>濕為體。體無動故。波以動為相。因風起故。水<a 
name="1000c10" id="1000c10"></a>性波相動與不動故非一也。然波外無水水<a 
name="1000c11" id="1000c11"></a>外無波。濕性是一故非異也。類上體用一異<a 
name="1000c12" id="1000c12"></a>可知矣。</p><a 
name="1000c13" id="1000c13"></a><p style="margin-left: 2em"><span class="headname">真心在迷</span></p><a 
name="1000c14" id="1000c14"></a><p style="text-indent: 0em; margin-left: 0em"><span class="linehead"></span>或曰。真心體用人人具有。何為聖凡不同耶。<a 
name="1000c15" id="1000c15"></a>曰真心聖凡本同。凡夫妄心認物。失自淨性<a 
name="1000c16" id="1000c16"></a>為此所隔。所以真心不得現前。但如暗中樹<a 
name="1000c17" id="1000c17"></a>影地下流泉。有而不識耳。故經云。善男子。譬<a 
name="1000c18" id="1000c18"></a>如清淨摩尼寶珠映於五色隨方各現。諸愚<a 
name="1000c19" id="1000c19"></a>痴者見彼摩尼實有五色。善男子。圓覺淨性<a 
name="1000c20" id="1000c20"></a>現於身心隨類各應。彼愚痴者說淨圓覺實<a 
name="1000c21" id="1000c21"></a>有如是身心。自性亦復如是。肇論云。乾坤之<a 
name="1000c22" id="1000c22"></a>內宇宙之間。中有一寶祕在形山。此乃真心<a 
name="1000c23" id="1000c23"></a>在纏也。又慈恩云。法身本有諸佛共同。凡夫<a 
name="1000c24" id="1000c24"></a>由妄覆有而不覺。煩惱纏裹得如來藏名。裴<a 
name="1000c25" id="1000c25"></a>公云。終日圓覺而未嘗圓覺者凡夫也。故知<a 
name="1000c26" id="1000c26"></a>真心雖在塵勞不為塵勞所染。如白玉投泥<a 
name="1000c27" id="1000c27"></a>其色不改也。</p><a 
name="1000c28" id="1000c28"></a><p style="margin-left: 2em"><span class="headname">真心息妄</span></p><a 
name="1000c29" id="1000c29"></a><p style="text-indent: 0em; margin-left: 0em"><span class="linehead"></span>或曰。真心在妄則是凡夫。如何得出妄成聖<a 
name="1001a01" id="1001a01"></a>耶。曰古云。妄心無處即菩提。生死涅槃本平<a 
name="1001a02" id="1001a02"></a>等。經云。彼之眾生幻身滅故幻心亦滅。幻心<a 
name="1001a03" id="1001a03"></a>滅故幻塵亦滅。幻塵滅故幻滅亦滅。幻滅滅<a 
name="1001a04" id="1001a04"></a>故非幻不滅。譬如磨鏡垢盡明現。永嘉亦云。<a 
name="1001a05" id="1001a05"></a>心是根法是塵。兩種猶如鏡上痕。痕垢盡時<a 
name="1001a06" id="1001a06"></a>光始現。心法雙忘性即真。此乃出妄而成真<a 
name="1001a07" id="1001a07"></a>也或曰。莊生云。心者其熱燋火。其寒凝<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>。<a 
name="1001a08" id="1001a08"></a>其疾俛仰之間。再撫四海之外。其居也淵而<a 
name="1001a09" id="1001a09"></a>靜。其動也懸而天者。其惟人心乎。此莊生先<a 
name="1001a10" id="1001a10"></a>說凡夫心不可治伏如此也。未審宗門以何<a 
name="1001a11" id="1001a11"></a>法治妄心也。曰以無心法治妄心也。或曰。人<a 
name="1001a12" id="1001a12"></a>若無心便同草木。無心之說請施方便。曰今<a 
name="1001a13" id="1001a13"></a>云無心。非無心體名無心也。但心中無物名<a 
name="1001a14" id="1001a14"></a>曰無心。如言空瓶。瓶中無物名曰空瓶。非瓶<a 
name="1001a15" id="1001a15"></a>體無名空瓶也。故祖師云。汝但於心無事於<a 
name="1001a16" id="1001a16"></a>事無心。自然虛而靈寂而妙。是此心旨也。據<a 
name="1001a17" id="1001a17"></a>此則以無妄心非無真心妙用也。從來諸師<a 
name="1001a18" id="1001a18"></a>說。做無心功夫類各不同。今總大義略明十<a 
name="1001a19" id="1001a19"></a>種。一曰覺察。謂做功夫時。平常絕念隄防念<a 
name="1001a20" id="1001a20"></a>起。一念纔生便與覺破。妄念破覺後念不生。<a 
name="1001a21" id="1001a21"></a>此之覺智亦不須用。妄覺俱忘名曰無心。故<a 
name="1001a22" id="1001a22"></a>祖師云。不怕念起只恐覺遲。又偈云。不用求<a 
name="1001a23" id="1001a23"></a>真唯須息見。此是息妄功夫也。二曰休歇。謂<a 
name="1001a24" id="1001a24"></a>做功夫時。不思善不思惡。心起便休遇緣便<a 
name="1001a25" id="1001a25"></a>歇。古人云。一條白練去。冷湫湫地去。古廟裏<a 
name="1001a26" id="1001a26"></a>香爐去。直得絕廉纖離分別。如痴似兀方有<a 
name="1001a27" id="1001a27"></a>少分相應。此休歇妄心功夫也。三泯心存境。<a 
name="1001a28" id="1001a28"></a>謂做功夫時。於一切妄念俱息。不顧外境但<a 
name="1001a29" id="1001a29"></a>自息心。妄心已息何害有境。即古人奪人不<a 
name="1001b01" id="1001b01"></a>奪境法門也。故有語云。是處有芳草滿城無<a 
name="1001b02" id="1001b02"></a>故人。又龐公云。但自無心於萬物。何妨萬物<a 
name="1001b03" id="1001b03"></a>常圍繞。此是泯心存境息妄功夫也。四泯境<a 
name="1001b04" id="1001b04"></a>存心。謂做功夫時。將一切內外諸境悉觀為<a 
name="1001b05" id="1001b05"></a>空寂。只存一心孤標獨立。所以古人云。不與<a 
name="1001b06" id="1001b06"></a>萬法為侶。不與諸塵作對。心若著境心即是<a 
name="1001b07" id="1001b07"></a>妄。今既無境何妄之有。乃真心獨照不礙於<a 
name="1001b08" id="1001b08"></a>道。即古人奪境不奪人也。故有語云。上園花<a 
name="1001b09" id="1001b09"></a>已謝車馬尚駢闐。又云。三千劍客今何在。獨<a 
name="1001b10" id="1001b10"></a>計莊周定太平。此是泯境存心息妄功夫也。<a 
name="1001b11" id="1001b11"></a>五泯心泯境。謂做功夫時。先空寂外境。次滅<a 
name="1001b12" id="1001b12"></a>內心。既內外心境俱寂。畢竟妄從何有。故灌<a 
name="1001b13" id="1001b13"></a>溪云。十方無壁落四面亦無門。淨裸裸赤洒<a 
name="1001b14" id="1001b14"></a>洒。即祖師人境兩俱奪法門也。故有語云。雲<a 
name="1001b15" id="1001b15"></a>散水流去寂然天地空。又云。人牛俱不見正<a 
name="1001b16" id="1001b16"></a>是月明時。此泯心泯境息妄功夫也。六存境<a 
name="1001b17" id="1001b17"></a>存心。謂做功夫時。心住心位境住境位。有時<a 
name="1001b18" id="1001b18"></a>心境相對。則心不取境。境不臨心各不相到。<a 
name="1001b19" id="1001b19"></a>自然妄念不生。於道無礙故。經云。是法住法<a 
name="1001b20" id="1001b20"></a>位世間相常住。即祖師人境俱不奪法門也。<a 
name="1001b21" id="1001b21"></a>故有語云。一片月生海幾家人上樓。又云。山<a 
name="1001b22" id="1001b22"></a>花千萬朵遊子不知歸。此是存境存心滅妄<a 
name="1001b23" id="1001b23"></a>功夫也。七內外全體。謂做功夫時。於山河大<a 
name="1001b24" id="1001b24"></a>地日月星辰內身外器。一切諸法同真心體。<a 
name="1001b25" id="1001b25"></a>湛然虛明。無一毫異。大千沙界打成一片。更<a 
name="1001b26" id="1001b26"></a>於何處得妄心來。所以肇法師云。天地與我<a 
name="1001b27" id="1001b27"></a>同根。萬物與我同體。此是內外全體滅妄功<a 
name="1001b28" id="1001b28"></a>夫也。八內外全用。謂做功夫時。將一切內外<a 
name="1001b29" id="1001b29"></a>身心器界諸法。及一切動用施為。悉觀作真<a 
name="1001c01" id="1001c01"></a>心妙用。一切心念纔生便是妙用現前。既一<a 
name="1001c02" id="1001c02"></a>切皆是妙用。妄心向甚麼處安著。故永嘉云。<a 
name="1001c03" id="1001c03"></a>無明實性即佛性。幻化空身即法身。志公十<a 
name="1001c04" id="1001c04"></a>二時歌云。平旦寅。狂機內隱道人身。坐臥不<a 
name="1001c05" id="1001c05"></a>知元是道。只麼忙忙受苦辛。此是內外全用<a 
name="1001c06" id="1001c06"></a>息妄功夫也。九即體即用。謂做功夫時。雖冥<a 
name="1001c07" id="1001c07"></a>合真體一味空寂。而於中內隱靈明乃體即<a 
name="1001c08" id="1001c08"></a>用也。靈明中內隱空寂用即體也。故永嘉云。<a 
name="1001c09" id="1001c09"></a>惺惺寂寂是惺惺妄想非。寂寂惺惺是無記<a 
name="1001c10" id="1001c10"></a>寂寂非。既寂寂中不容無記。惺惺中不用亂<a 
name="1001c11" id="1001c11"></a>想。所有妄心如何得生。此是即體即用滅妄<a 
name="1001c12" id="1001c12"></a>功夫也。十透出體用。謂做功夫時。不分內外。<a 
name="1001c13" id="1001c13"></a>亦不辨東西南北。將四方八面。只作一箇大<a 
name="1001c14" id="1001c14"></a>解脫門圓陀陀地。體用不分無分毫滲漏。通<a 
name="1001c15" id="1001c15"></a>身打成一片。其妄何處得起。古人云。通身無<a 
name="1001c16" id="1001c16"></a>縫罅上下忒團欒。是乃透出體用滅妄功夫<a 
name="1001c17" id="1001c17"></a>也。已上十種做功夫法不須全用。但得一門<a 
name="1001c18" id="1001c18"></a>功夫成就。其妄自滅真心即現。隨根宿習曾<a 
name="1001c19" id="1001c19"></a>與何法有緣即便習之。此之功夫乃無功之<a 
name="1001c20" id="1001c20"></a>功。非有心功力也。此箇休歇妄心法門最緊<a 
name="1001c21" id="1001c21"></a>要故。偏多說無文繁也。</p><a 
name="1001c22" id="1001c22"></a><p style="margin-left: 2em"><span class="headname">真心四儀</span></p><a 
name="1001c23" id="1001c23"></a><p style="text-indent: 0em; margin-left: 0em"><span class="linehead"></span>或曰。前說息妄未審但只坐習。亦通行住等<a 
name="1001c24" id="1001c24"></a>耶。曰經論多說坐習。所以易成故。亦通行住<a 
name="1001c25" id="1001c25"></a>等。久漸成純熟故。起信論云。若修止者。住於<a 
name="1001c26" id="1001c26"></a>靜處端坐正意。不依氣息。不依形色。不依於<a 
name="1001c27" id="1001c27"></a>空。不依地水火風。乃至不依見聞覺知。一切<a 
name="1001c28" id="1001c28"></a>諸想隨念皆除。亦遣除想。以一切法本來無<a 
name="1001c29" id="1001c29"></a>想。念念不生念念不滅。亦不得隨心外念境<a 
name="1002a01" id="1002a01"></a>界後以心除心。心若馳散即當收來住於正<a 
name="1002a02" id="1002a02"></a>念。是正念者。當知唯心無外境界。即復此心<a 
name="1002a03" id="1002a03"></a>亦無自相。念念不可得。若從坐起去來進止<a 
name="1002a04" id="1002a04"></a>有所施作。於一切時常念方便隨順觀察。久<a 
name="1002a05" id="1002a05"></a>習純熟其心得住。以心住故漸漸猛利。隨順<a 
name="1002a06" id="1002a06"></a>得入真如三昧。深伏煩惱信心增長。速成不<a 
name="1002a07" id="1002a07"></a>退。唯除疑惑不信誹謗重罪業障我慢懈怠。<a 
name="1002a08" id="1002a08"></a>如是等人所不能入。據此則通四儀也。圓覺經<a 
name="1002a09" id="1002a09"></a>云。先依如來奢摩他行。堅持禁戒。安處徒眾。<a 
name="1002a10" id="1002a10"></a>宴坐靜室。此初習也。永嘉云。行亦禪坐亦禪。<a 
name="1002a11" id="1002a11"></a>語默動靜體安然。據此亦通四儀耳。總論功<a 
name="1002a12" id="1002a12"></a>力坐尚不能息心。況行住等豈能入道耶。若<a 
name="1002a13" id="1002a13"></a>是用得純熟底人。千聖興來驚不起。萬般魔<a 
name="1002a14" id="1002a14"></a>妖不迴顧。豈況行住坐中不能做功夫也。如<a 
name="1002a15" id="1002a15"></a>人欲讎恨於人。乃至行住坐臥飲食動用。一<a 
name="1002a16" id="1002a16"></a>切時中不能忘了。欲愛樂於人亦復如是。且<a 
name="1002a17" id="1002a17"></a>憎愛有心中事。尚於有心中容得。今做功夫<a 
name="1002a18" id="1002a18"></a>是無心事。又何疑四儀中不常現前耶。只恐<a 
name="1002a19" id="1002a19"></a>不信不為。若為若信則威儀中道必不失也。</p><a 
name="1002a20" id="1002a20"></a><p style="margin-left: 2em"><span class="headname">真心所在</span></p><a 
name="1002a21" id="1002a21"></a><p style="text-indent: 0em; margin-left: 0em"><span class="linehead"></span>或曰。息妄心而真心現矣。然則真心體用今<a 
name="1002a22" id="1002a22"></a>在何處。曰真心妙體遍一切處。永嘉云。不離<a 
name="1002a23" id="1002a23"></a>當處常湛然。覓即知君不可見。經云。虛空性<a 
name="1002a24" id="1002a24"></a>故。常不動故。如來藏中無起滅故。大法眼<a 
name="1002a25" id="1002a25"></a>云。處處菩提路頭頭功德林。此即是體所在<a 
name="1002a26" id="1002a26"></a>也。真心妙用隨感隨現。如谷應聲。法燈云。今<a 
name="1002a27" id="1002a27"></a>古應無墜。分明在目前。片雲生晚谷。孤鶴下<a 
name="1002a28" id="1002a28"></a>遙天。所以魏府元華嚴云。佛法在日用處。在<a 
name="1002a29" id="1002a29"></a>行住坐臥處。喫茶喫飯處。語言相問處。所作<a 
name="1002b01" id="1002b01"></a>所為舉心動念。又<span class="gaiji">&#x5374;<!--gaiji,卻,1[去*ㄗ],2&#x5374;,3--></span>不是也。故知體則遍一<a 
name="1002b02" id="1002b02"></a>切處。悉能起用。但因緣有無不定故。妙用不<a 
name="1002b03" id="1002b03"></a>定耳。非無妙用也。修心之人欲入無為海度<a 
name="1002b04" id="1002b04"></a>諸生死。莫迷真心體用所在也。</p><a 
name="1002b05" id="1002b05"></a><p style="margin-left: 2em"><span class="headname">真心出死</span></p><a 
name="1002b06" id="1002b06"></a><p style="text-indent: 0em; margin-left: 0em"><span class="linehead"></span>或曰。嘗聞見性之人出離生死。然往昔諸祖<a 
name="1002b07" id="1002b07"></a>是見性人。皆有生有死。今現見世間修道之<a 
name="1002b08" id="1002b08"></a>人有生死事。如何云出生死耶。曰生死本無<a 
name="1002b09" id="1002b09"></a>妄計為有。如人病眼見空中華。或無病人說<a 
name="1002b10" id="1002b10"></a>無空花。病者不信。目病若無空花自滅。方信<a 
name="1002b11" id="1002b11"></a>花無。只花未滅其花亦空。但病者妄執為花。<a 
name="1002b12" id="1002b12"></a>非體實有也。如人妄認生死為有。或無生死<a 
name="1002b13" id="1002b13"></a>人告云。本無生死。彼人一朝妄息生死自除。<a 
name="1002b14" id="1002b14"></a>方知生死本來是無。只生死未息時亦非實<a 
name="1002b15" id="1002b15"></a>有。以妄認生死有故。經云。善男子。一切眾生<a 
name="1002b16" id="1002b16"></a>從無始來種種顛倒。猶如迷人四方易處。妄<a 
name="1002b17" id="1002b17"></a>認四大為自身相。六塵緣影為自心相。譬彼<a 
name="1002b18" id="1002b18"></a>病目見空中花。乃至如眾空花滅於虛空。不<a 
name="1002b19" id="1002b19"></a>可說言有定滅處。何以故。無生處故。一切眾<a 
name="1002b20" id="1002b20"></a>生於無生中妄見生滅。是故說名輪轉生死<a 
name="1002b21" id="1002b21"></a>據此經文。信知達悟圓覺真心本無生死。今<a 
name="1002b22" id="1002b22"></a>知無生死。而不能脫生死者。功夫不到故也。<a 
name="1002b23" id="1002b23"></a>故教中說。菴婆女問文殊云。明知生是不生<a 
name="1002b24" id="1002b24"></a>之法。為甚麼被生死之所流。文殊云。其力未<a 
name="1002b25" id="1002b25"></a>充故。後有進山主。問修山主云。明知生是不<a 
name="1002b26" id="1002b26"></a>生之法。為甚麼<span class="gaiji">&#x5374;<!--gaiji,卻,1[去*ㄗ],2&#x5374;,3--></span>被生死之所流。修云。<span class="gaiji">&#x7B0B;<!--gaiji,筍,1[竺-二+尹],2&#x7B0B;,3--></span>畢<a 
name="1002b27" id="1002b27"></a>竟成竹去。如今作篾使得麼。所以知無生死<a 
name="1002b28" id="1002b28"></a>不如體無生死。體無生死不如契無生死。契<a 
name="1002b29" id="1002b29"></a>無生死不如用無生死。今人尚不知無生死。<a 
name="1002c01" id="1002c01"></a>況體無生死契無生死用無生死耶。故認生<a 
name="1002c02" id="1002c02"></a>死者不信無生死法。不亦宜乎。</p><a 
name="1002c03" id="1002c03"></a><p style="margin-left: 2em"><span class="headname">真心正助</span></p><a 
name="1002c04" id="1002c04"></a><p style="text-indent: 0em; margin-left: 0em"><span class="linehead"></span>或曰。如前息妄真心現前。且如妄未息時。但<a 
name="1002c05" id="1002c05"></a>只歇妄做無心功夫。更有別法可對治諸妄<a 
name="1002c06" id="1002c06"></a>耶。曰正助不同也。以無心息妄為正。以習眾<a 
name="1002c07" id="1002c07"></a>善為助。譬如明鏡為塵所覆。雖以手力揩拭。<a 
name="1002c08" id="1002c08"></a>要須妙藥磨瑩光始現也。塵垢煩惱也。手力<a 
name="1002c09" id="1002c09"></a>無心功也。磨藥眾善也。鏡光真心也。起信論<a 
name="1002c10" id="1002c10"></a>云。復次信成就發心者。發何等心。略有三種。<a 
name="1002c11" id="1002c11"></a>云何為三。一者直心。正念真如法故。二者深<a 
name="1002c12" id="1002c12"></a>心。集一切善行故。三者大悲心。欲拔一切眾<a 
name="1002c13" id="1002c13"></a>生苦故。問曰。上說法界一相佛體無二。何故<a 
name="1002c14" id="1002c14"></a>不唯念真如。復假求學諸善也。答曰。譬如大<a 
name="1002c15" id="1002c15"></a>摩尼寶體性明淨而有<span class="gaiji">&#x945B;<!--gaiji,礦,1[金*廣],2&#x945B;,3--></span>穢之垢。若人雖念<a 
name="1002c16" id="1002c16"></a>寶性。不以方便種種磨治終無得淨。以垢無<a 
name="1002c17" id="1002c17"></a>量遍一切法故。修一切善行。如是真如之法<a 
name="1002c18" id="1002c18"></a>體性空淨。而有無量煩惱染垢。若人雖念真<a 
name="1002c19" id="1002c19"></a>如。不以方便種種熏習亦無得淨。以垢無量<a 
name="1002c20" id="1002c20"></a>遍一切法故。修一切善行以為對治。若人修<a 
name="1002c21" id="1002c21"></a>行一切善法。自然歸順真如法故。據此所論。<a 
name="1002c22" id="1002c22"></a>以休歇妄心為正。修諸善法為助。若修善時<a 
name="1002c23" id="1002c23"></a>與無心相應不取著因果。若取因果便落凡<a 
name="1002c24" id="1002c24"></a>夫人天報中。難證真如不脫生死。若與無心<a 
name="1002c25" id="1002c25"></a>相應乃是證真如方便脫生死之要術。兼得<a 
name="1002c26" id="1002c26"></a>廣大福德。金剛般若經云。須菩提。菩薩無<a 
name="1002c27" id="1002c27"></a>住相布施其福德不可思量。今見世人有參<a 
name="1002c28" id="1002c28"></a>學者。纔知有箇本來佛性。乃便自恃天真不<a 
name="1002c29" id="1002c29"></a>習眾善豈只於真心不達。亦乃翻成懈怠。惡<a 
name="1003a01" id="1003a01"></a>道尚不能免。況脫生死。此見大錯也。</p><a 
name="1003a02" id="1003a02"></a><p style="margin-left: 2em"><span class="headname">真心功德</span></p><a 
name="1003a03" id="1003a03"></a><p style="text-indent: 0em; margin-left: 0em"><span class="linehead"></span>或曰。有心修因不疑功德矣。無心修因功德<a 
name="1003a04" id="1003a04"></a>何來。曰有心修因得有為果。無心為因顯性<a 
name="1003a05" id="1003a05"></a>功德。此諸功德本來自具。妄覆不顯。今既妄<a 
name="1003a06" id="1003a06"></a>除功德現前。故永嘉云。三身四智體中圓。八<a 
name="1003a07" id="1003a07"></a>解六通心地印。乃是體中自具性功德也。古<a 
name="1003a08" id="1003a08"></a>頌。若人靜坐一須臾勝造恒沙七寶塔。寶塔<a 
name="1003a09" id="1003a09"></a>畢竟化為塵。一念淨心成正覺。故知無心功<a 
name="1003a10" id="1003a10"></a>大於有心也。洪州水潦和尚參馬祖問。如何<a 
name="1003a11" id="1003a11"></a>是西來的的意。被馬祖一踏踏到。忽然發悟<a 
name="1003a12" id="1003a12"></a>起來撫掌。大笑云。也大奇也大奇。百千三昧<a 
name="1003a13" id="1003a13"></a>無量妙義。只向一毛頭上便一時識得根源<a 
name="1003a14" id="1003a14"></a>去。乃作禮而退。據此則功德不從外來。本自<a 
name="1003a15" id="1003a15"></a>具足也。四祖謂懶融禪師曰。夫百千法門同<a 
name="1003a16" id="1003a16"></a>歸方寸。河沙功德總在心源。一切戒門定門<a 
name="1003a17" id="1003a17"></a>慧門神通變化。悉自具足不離汝心據祖師<a 
name="1003a18" id="1003a18"></a>語。無心功德甚多。但好事相功德者。於無心<a 
name="1003a19" id="1003a19"></a>功德自不生信耳。</p><a 
name="1003a20" id="1003a20"></a><p style="margin-left: 2em"><span class="headname">真心驗功</span></p><a 
name="1003a21" id="1003a21"></a><p style="text-indent: 0em; margin-left: 0em"><span class="linehead"></span>或曰。真心現前如何知是真心成熟無礙也。<a 
name="1003a22" id="1003a22"></a>曰學道之人已得真心現前時。但習氣未除。<a 
name="1003a23" id="1003a23"></a>若遇熟境有時失念。如牧牛雖調到牽拽隨<a 
name="1003a24" id="1003a24"></a>順處。猶不敢放了鞭繩。直待心調步穩赶趁<a 
name="1003a25" id="1003a25"></a>入苗稼中不傷苗稼。方敢撒手也。到此地步<a 
name="1003a26" id="1003a26"></a>便不用牧童鞭繩。自然無傷苗稼。如道人得<a 
name="1003a27" id="1003a27"></a>真心後。先且用功保養。有大力用方可利生。<a 
name="1003a28" id="1003a28"></a>若驗此真心時。先將平生所愛底境。時時想<a 
name="1003a29" id="1003a29"></a>在面前。如依前起憎愛心。則道心未熟。若不<a 
name="1003b01" id="1003b01"></a>生憎愛心。是道心熟也。雖然如此成熟。猶未<a 
name="1003b02" id="1003b02"></a>是自然不起憎愛。又再驗心。若遇憎愛境時。<a 
name="1003b03" id="1003b03"></a>特然起憎愛心令取憎愛境界。若心不起是<a 
name="1003b04" id="1003b04"></a>心無礙。如露地白牛不傷苗稼也。古有呵佛<a 
name="1003b05" id="1003b05"></a>罵祖者。是與此心相應今見纔入宗門。未知<a 
name="1003b06" id="1003b06"></a>道之遠近。便學呵佛罵祖者。太早計也。</p><a 
name="1003b07" id="1003b07"></a><p style="margin-left: 2em"><span class="headname">真心無知</span></p><a 
name="1003b08" id="1003b08"></a><p style="text-indent: 0em; margin-left: 0em"><span class="linehead"></span>或曰。真心與妄心對境時。如何辨別真妄耶。<a 
name="1003b09" id="1003b09"></a>曰妄心對境有知。而知於順違境起貪瞋心。<a 
name="1003b10" id="1003b10"></a>又於中容境起癡心也。既於境上起貪瞋癡<a 
name="1003b11" id="1003b11"></a>三毒。足見是妄心也。祖師云。逆順相爭是為<a 
name="1003b12" id="1003b12"></a>心病。故知對於可不可者是妄心也。若真心<a 
name="1003b13" id="1003b13"></a>者無知而知。平懷圓照故異於草木。不生憎<a 
name="1003b14" id="1003b14"></a>愛故異於妄心。即對境虛明不憎不愛。無知<a 
name="1003b15" id="1003b15"></a>而知者真心故。肇論云。夫聖心者。微妙無相<a 
name="1003b16" id="1003b16"></a>不可為有。用之彌勤不可為無。乃至非有故<a 
name="1003b17" id="1003b17"></a>知而無知。非無故無知而知。是以無知即知。<a 
name="1003b18" id="1003b18"></a>無以言異於聖人心也。又妄心在有著有在<a 
name="1003b19" id="1003b19"></a>無著無。常在二邊不知中道。永嘉云。捨妄心<a 
name="1003b20" id="1003b20"></a>取真理。取捨之心成巧偽。學人不了用修行。<a 
name="1003b21" id="1003b21"></a>深成認賊將為子。若是真心居有無而不落<a 
name="1003b22" id="1003b22"></a>有無。常處中道故。祖師云。不逐有緣勿住空<a 
name="1003b23" id="1003b23"></a>忍。一種平懷泯然自盡。肇論云。是以聖人處<a 
name="1003b24" id="1003b24"></a>有不有。居無不無。雖不取於有無。然不捨於<a 
name="1003b25" id="1003b25"></a>有無。所以和光塵勞周旋五趣。寂然而往怕<a 
name="1003b26" id="1003b26"></a>爾而來。恬淡無為而無不為。此說聖人垂手<a 
name="1003b27" id="1003b27"></a>為人。周旋五趣接化眾生。雖往來而無往來<a 
name="1003b28" id="1003b28"></a>相。妄心不爾。故真心妄心不同也。又真心乃<a 
name="1003b29" id="1003b29"></a>平常心也。妄心乃不平常心也。或曰。何名平<a 
name="1003c01" id="1003c01"></a>常心也。曰人人具有一點靈明。湛若虛空遍<a 
name="1003c02" id="1003c02"></a>一切處。對俗事假名理性。對妄識權號真心。<a 
name="1003c03" id="1003c03"></a>無分毫分別。遇緣不昧。無一念取捨。觸物皆<a 
name="1003c04" id="1003c04"></a>周。不逐萬境遷移。設使隨流得妙。不離當處<a 
name="1003c05" id="1003c05"></a>湛然。覓即知君不見。乃真心也。或曰。何名不<a 
name="1003c06" id="1003c06"></a>平常心耶。曰境有聖與凡。境有染與淨。境有<a 
name="1003c07" id="1003c07"></a>斷與常。境有理與事。境有生與滅。境有動與<a 
name="1003c08" id="1003c08"></a>靜。境有去與來。境有好與醜。境有善與惡。境<a 
name="1003c09" id="1003c09"></a>有因與果。細論則萬別千差。今乃且舉十對<a 
name="1003c10" id="1003c10"></a>皆名不平常境也。心隨此不平常境而生。不<a 
name="1003c11" id="1003c11"></a>平常境而滅。不平常境心對前平常真心。所<a 
name="1003c12" id="1003c12"></a>以名不平常妄心也。真心本具。不隨不平常<a 
name="1003c13" id="1003c13"></a>境生起種種差別。所以名平常真心也。或曰。<a 
name="1003c14" id="1003c14"></a>真心平常無諸異因。奈何佛說因果善惡報<a 
name="1003c15" id="1003c15"></a>應乎。曰妄心逐種種境。不了種種境。遂起種<a 
name="1003c16" id="1003c16"></a>種心。佛說種種因果法。治伏種種妄心須立<a 
name="1003c17" id="1003c17"></a>因果也。若此真心不逐種種境。由是不起種<a 
name="1003c18" id="1003c18"></a>種心。佛即不說種種法。何有因果也。或曰。真<a 
name="1003c19" id="1003c19"></a>心平常不生耶。曰真心有時施用非逐境生。<a 
name="1003c20" id="1003c20"></a>但妙用遊戲不昧因果耳。</p><a 
name="1003c21" id="1003c21"></a><p style="margin-left: 2em"><span class="headname">真心所往</span></p><a 
name="1003c22" id="1003c22"></a><p style="text-indent: 0em; margin-left: 0em"><span class="linehead"></span>或曰。未達真心人。由迷真心故作善惡因。由<a 
name="1003c23" id="1003c23"></a>作善因故生善道中。由作惡因故入惡道中。<a 
name="1003c24" id="1003c24"></a>逐業受生其理不疑。若達真心人妄情歇盡<a 
name="1003c25" id="1003c25"></a>契證真心無善惡因。一靈身後何所依託耶。<a 
name="1003c26" id="1003c26"></a>曰莫謂有依託者勝無依託耶。又莫將無依<a 
name="1003c27" id="1003c27"></a>託者。同人間飄零之蕩子。似鬼趣無主之孤<a 
name="1003c28" id="1003c28"></a>魂。特為此問求有依託耳。或曰然。曰達性則<a 
name="1003c29" id="1003c29"></a>不然也。一切眾生迷覺性故。忘情愛念結業<a 
name="1004a01" id="1004a01"></a>為因。生六趣中受善惡報。假如天業為因只<a 
name="1004a02" id="1004a02"></a>得天果。除合生處餘並不得受用。諸趣皆爾。<a 
name="1004a03" id="1004a03"></a>既從其業故。合生處為樂。不生處為非樂。以<a 
name="1004a04" id="1004a04"></a>合生處為自己依託。不生處為他人依託。所<a 
name="1004a05" id="1004a05"></a>以有妄情則有妄因。有妄因則有妄果。有妄<a 
name="1004a06" id="1004a06"></a>果則有依託。有依託則分彼此。分彼此則有<a 
name="1004a07" id="1004a07"></a>可不可也。今達真心契無生滅之覺性。起無<a 
name="1004a08" id="1004a08"></a>生滅之妙用。妙體真常本無生滅。妙用隨緣<a 
name="1004a09" id="1004a09"></a>似有生滅。然從體生用用即是體。何生滅之<a 
name="1004a10" id="1004a10"></a>可有。達人即證真體。其生滅何干涉耶。如水<a 
name="1004a11" id="1004a11"></a>以濕性為體波浪為用。濕性元無生滅故。波<a 
name="1004a12" id="1004a12"></a>中濕性何生滅耶。然波離濕性別無故。波亦<a 
name="1004a13" id="1004a13"></a>無生滅。所以古人云。盡大地是沙門一雙正<a 
name="1004a14" id="1004a14"></a>眼。盡大地是箇伽藍。盡是悟理人安身立命<a 
name="1004a15" id="1004a15"></a>處。既達真心。四生六道一時消殞。山河大地<a 
name="1004a16" id="1004a16"></a>悉是真心。不可離此真心之外別有依託處<a 
name="1004a17" id="1004a17"></a>也。既無三界妄因。必無六趣妄果。妄果既無<a 
name="1004a18" id="1004a18"></a>說甚依託。必無彼此。既無彼此則何可不可<a 
name="1004a19" id="1004a19"></a>也。即十方世界唯一真心。全身受用無別依<a 
name="1004a20" id="1004a20"></a>託。又於示現門中隨意往生而無障礙。故傳<a 
name="1004a21" id="1004a21"></a>燈云。溫操尚書問圭<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>曰。悟理之人一期壽<a 
name="1004a22" id="1004a22"></a>終何所依託。圭<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>曰。一切眾生無不具有靈<a 
name="1004a23" id="1004a23"></a>明覺性與佛無殊。若能悟此性即是法身。本<a 
name="1004a24" id="1004a24"></a>自無生何有依託。靈明不昧了了常知。無所<a 
name="1004a25" id="1004a25"></a>從來亦無所去。但以空寂為自體。勿認色身。<a 
name="1004a26" id="1004a26"></a>以靈知為自心。勿認妄念。妄念若起都不隨<a 
name="1004a27" id="1004a27"></a>之。則臨命終時自然業不能繫。雖有中陰所<a 
name="1004a28" id="1004a28"></a>向自由。天上人間隨意寄託。此即前真心身<a 
name="1004a29" id="1004a29"></a>後所往者也。</p><a 
name="1004b01" id="1004b01"></a><p><span class="juanname">真心直說終</span></p>
<hr>【經文資訊】大正藏第 48 冊 No. 2019A 真心直說<br>【版本記錄】CBETA 電子佛典 Rev. 1.9 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe1a0.html?index=T48n2019A" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2019A001 by HTTrack Website Copier/3.x [XR&CO'2008], Mon, 02 Jun 2014 23:47:59 GMT -->
</html>
