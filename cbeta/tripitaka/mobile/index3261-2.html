<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_016 by HTTrack Website Copier/3.x [XR&CO'2008], Mon, 02 Jun 2014 23:47:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gad3a0.gif?utmac=MO-30696269-4&amp;utmn=1125924654&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index783d-2.html?index=T48n2016_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 16 卷</p>
	<a href="index1e2e.html?index=T48n2016_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷16]">　
<a 
name="0499a11" id="0499a11"></a><a 
name="0499a12" id="0499a12"></a><a 
name="0499a13" id="0499a13"></a><p><span class="juanname">宗鏡錄卷第十六</span></p><a 
name="0499a14" id="0499a14"></a><a 
name="0499a15" id="0499a15"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0499a16" id="0499a16"></a><p style="text-indent: 0em; margin-left: 0em"><span class="linehead"></span>夫即心成佛者。為即真心。為即妄心。</p><p style="text-indent: 0em; margin-left: 0em"><span class="linehead"></span>答。唯<a 
name="0499a17" id="0499a17"></a>即真心。悟心真故。成大覺義。故稱為佛。</p><p style="text-indent: 0em; margin-left: 0em"><span class="linehead"></span>問。若<a 
name="0499a18" id="0499a18"></a>即真心。有何勝義。若即妄心。成何過咎。</p><p style="text-indent: 0em; margin-left: 0em"><span class="linehead"></span>答。畢<a 
name="0499a19" id="0499a19"></a>竟空門。理無眹<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。分別之道。事有開遮。妄心<a 
name="0499a20" id="0499a20"></a>者。從能所生。因分別起。發浮根之暫用。成對<a 
name="0499a21" id="0499a21"></a>境之妄知。若離前塵。此心無體。因境起照。境<a 
name="0499a22" id="0499a22"></a>滅照亡。隨念生塵。念空塵謝。若將此影事而<a 
name="0499a23" id="0499a23"></a>為佛身。既為虛妄之因。只成斷滅之果。真心<a 
name="0499a24" id="0499a24"></a>者。湛然寂照。非從境生。含虛任緣。未嘗作意。<a 
name="0499a25" id="0499a25"></a>明明不昧。了了常知。舒之無蹤。卷之無<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。<a 
name="0499a26" id="0499a26"></a>如澄潭瑩野。明鏡懸空。萬像森羅。豁然虛鑒。<a 
name="0499a27" id="0499a27"></a>不出不入。非有非無。斯則千聖冥歸。萬靈交<a 
name="0499a28" id="0499a28"></a>會。信之者。徹大道之原底。體之者。成常住之<a 
name="0499a29" id="0499a29"></a>法身。祖佛同指此心而成於佛。亦名天真佛。<a 
name="0499b01" id="0499b01"></a>法身佛。性佛。如如佛。亦非離妄。妄無體故。亦<a 
name="0499b02" id="0499b02"></a>非即真。真非即故。真妄名盡。即離情消。妙圓<a 
name="0499b03" id="0499b03"></a>覺心。方能顯現。又以本具故。方能開示。故云<a 
name="0499b04" id="0499b04"></a>如來正覺心。與眾生分別心。契同無二。為開<a 
name="0499b05" id="0499b05"></a>示悟入之方便。是以若眾生心與諸佛心各<a 
name="0499b06" id="0499b06"></a>異。如何說開。只為契同。方垂方便。如藏中無<a 
name="0499b07" id="0499b07"></a>寶。徒勞掘鑿。只為有寶。不廢人功。但發信心。<a 
name="0499b08" id="0499b08"></a>終當見性。故云我為汝保任此事。終不虛也。<a 
name="0499b09" id="0499b09"></a>所以云。摩尼珠。人不識。如來藏裏親收得。六<a 
name="0499b10" id="0499b10"></a>般神用空不空。一顆圓光色非色。如是的指。<a 
name="0499b11" id="0499b11"></a>何用別求耶。故心丹訣云。茫茫天下虛尋覓。<a 
name="0499b12" id="0499b12"></a>未肯迴頭自相識。信師行到無為鄉。始覺從<a 
name="0499b13" id="0499b13"></a>來枉施力。所以華嚴論云。以無明住地煩惱。<a 
name="0499b14" id="0499b14"></a>便為一切諸佛不動智。一切眾生。皆自有之。<a 
name="0499b15" id="0499b15"></a>只為智體。無性無依。不能自了。會緣方了。故<a 
name="0499b16" id="0499b16"></a>知一切眾生。皆是佛智。不得了緣。無由覺悟。<a 
name="0499b17" id="0499b17"></a>了即成佛。如大品經云。有菩薩初發心。即坐<a 
name="0499b18" id="0499b18"></a>道場為如佛。所以龐居士偈云。心若如。神自<a 
name="0499b19" id="0499b19"></a>虛。不服藥。病自除。白蓮華。如意珠。無勞覓。<a 
name="0499b20" id="0499b20"></a>莫驅驅。智者觀財色。了了如幻虛。衣食支身<a 
name="0499b21" id="0499b21"></a>命。相勸學如如。時至移庵去。無物可盈餘。又<a 
name="0499b22" id="0499b22"></a>古人云。一丸療萬病。不假藥方多。</p><p style="text-indent: 0em; margin-left: 0em"><span class="linehead"></span>問。若即<a 
name="0499b23" id="0499b23"></a>真心成佛。妄覺墮凡。則妄念違宗。真心順覺。<a 
name="0499b24" id="0499b24"></a>斯乃真妄有二體用分離。如何會通圓融一旨。</p><a 
name="0499b25" id="0499b25"></a><p style="text-indent: 0em; margin-left: 0em"><span class="linehead"></span>答。真妄無性。常契一原。豈有二心而互相<a 
name="0499b26" id="0499b26"></a>即。以性淨無染。妄不可得。如幻刀不能斫石。<a 
name="0499b27" id="0499b27"></a>苦霧不能染空。為不了一心之人。所以說即。</p><a 
name="0499b28" id="0499b28"></a><p style="text-indent: 0em; margin-left: 0em"><span class="linehead"></span>如台教問云。無明即法性。無復無明。與誰相<a 
name="0499b29" id="0499b29"></a>即。</p><p style="text-indent: 0em; margin-left: 0em"><span class="linehead"></span>答。如為不識<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>人。指水是<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>指<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>是水。但<a 
name="0499c01" id="0499c01"></a>有名字。寧復有二物相即耶。是知時節有異。<a 
name="0499c02" id="0499c02"></a>融結隨緣。濕性常在。未曾變動。乃至即凡即<a 
name="0499c03" id="0499c03"></a>聖。亦復如是。凡聖但名。一體無異。故先德釋<a 
name="0499c04" id="0499c04"></a>華嚴經云。一世界。盡法界亦如是者。知一眼<a 
name="0499c05" id="0499c05"></a>如。一切眼如皆然。舉譬。如一人身有手足。一<a 
name="0499c06" id="0499c06"></a>切人皆有手足。是以不了此一心。皆成二見。<a 
name="0499c07" id="0499c07"></a>若凡夫執著此心。造輪迴業。二乘厭棄此心<a 
name="0499c08" id="0499c08"></a>求灰斷果。又凡夫無眼。將菩提智照。成煩惱<a 
name="0499c09" id="0499c09"></a>火燒。如大富盲兒。坐寶藏中。舉動罣礙。為寶<a 
name="0499c10" id="0499c10"></a>所傷。二乘將如來四德祕藏。為無常五陰。謂<a 
name="0499c11" id="0499c11"></a>是賊虎龍蛇。怕怖馳走。縛脫雖殊。取捨俱失。<a 
name="0499c12" id="0499c12"></a>若諦了通達之者。不起不滅。無得無生。了此<a 
name="0499c13" id="0499c13"></a>妄心念念無體。從何起執。念念自離。不須斷<a 
name="0499c14" id="0499c14"></a>滅。尚不得一。何況二乎。故知諸法順如。證圓<a 
name="0499c15" id="0499c15"></a>成。而情無理有。群情違旨。執遍計。而情有理<a 
name="0499c16" id="0499c16"></a>無。順常在違。一道而何曾失體。情不乖理。千<a 
name="0499c17" id="0499c17"></a>途而未暫分岐。洞之而情理絕名。了之而順<a 
name="0499c18" id="0499c18"></a>違無地。是以法法盡合無言之道。念念皆歸<a 
name="0499c19" id="0499c19"></a>無得之宗。天真自然。非于造作。如無言菩薩<a 
name="0499c20" id="0499c20"></a>經云。爾時舍利弗。謂無言菩薩曰。汝族姓子。<a 
name="0499c21" id="0499c21"></a>不能語言。云何欲問如來義乎。無言曰。一切<a 
name="0499c22" id="0499c22"></a>諸法。悉無文字。亦無言詞。所以者何。一切眾<a 
name="0499c23" id="0499c23"></a>生。皆悉自然。無諸言教。及眾想念。所以若約<a 
name="0499c24" id="0499c24"></a>事備陳。則凡聖無差而差。若就理融即。則生<a 
name="0499c25" id="0499c25"></a>佛差而不差。是以差與不差。俱不離真如之<a 
name="0499c26" id="0499c26"></a>體。如華嚴演義云。無差之差者。是圓融上之<a 
name="0499c27" id="0499c27"></a>行布也。差之無差者。是行布上之圓融也。如<a 
name="0499c28" id="0499c28"></a>攬別成總。非離別外而有此總。如是融攝。無<a 
name="0499c29" id="0499c29"></a>法不歸。則三乘非三。五性非五。如是妙解。方<a 
name="0500a01" id="0500a01"></a>被宗鏡之光。離此見生。悉乖不二之旨。</p><p style="text-indent: 0em; margin-left: 0em"><span class="linehead"></span>問。<a 
name="0500a02" id="0500a02"></a>若一切眾生。即心是佛者。則諸佛何假三祇<a 
name="0500a03" id="0500a03"></a>百劫。積功累德方成。</p><p style="text-indent: 0em; margin-left: 0em"><span class="linehead"></span>答。為復學一乘實法。<a 
name="0500a04" id="0500a04"></a>為復趣五性權機。此論自證法門。非述化儀<a 
name="0500a05" id="0500a05"></a>方便。且楞伽經說有四佛。一化佛。二報生佛。<a 
name="0500a06" id="0500a06"></a>三如如佛。四智慧佛。隨機赴感。名之為化。酬<a 
name="0500a07" id="0500a07"></a>其往因。名之為報。本覺顯照。名為智慧。理體<a 
name="0500a08" id="0500a08"></a>無二。故曰如如。華嚴經明十種佛。所謂於安<a 
name="0500a09" id="0500a09"></a>住世間成正覺佛。無著見。願佛。出生見。業報<a 
name="0500a10" id="0500a10"></a>佛。深信見。住持佛。隨順見。涅槃佛。深入見。法<a 
name="0500a11" id="0500a11"></a>界佛。普至見。心佛。安住見。三昧佛。無量無依<a 
name="0500a12" id="0500a12"></a>見。本性佛。明了見。隨樂佛。普授見。又佛總具<a 
name="0500a13" id="0500a13"></a>十身。一眾生身。二國土身。三業報身。四聲聞<a 
name="0500a14" id="0500a14"></a>身。五緣覺身。六菩薩身。七如來身。八智身。<a 
name="0500a15" id="0500a15"></a>九法身。十虛空身。若別依五教。隨教不定。一<a 
name="0500a16" id="0500a16"></a>小乘教。有二身佛。一生身。二法身。二大乘初<a 
name="0500a17" id="0500a17"></a>教。有三身佛。一法身。二應身。三化身。三終教。<a 
name="0500a18" id="0500a18"></a>有四身佛。一理性身。二法身。三報身。四應化<a 
name="0500a19" id="0500a19"></a>身。四頓教。唯一佛身。一實性佛。五一乘圓教。<a 
name="0500a20" id="0500a20"></a>有十身佛。又約性成佛。五教差別不同。小乘<a 
name="0500a21" id="0500a21"></a>唯悉達一人為佛性。初教半成半不成。以有<a 
name="0500a22" id="0500a22"></a>性無性分故為佛。終教凡有心者。當得作佛。<a 
name="0500a23" id="0500a23"></a>除草木等。頓教無佛無性。離言說相為佛。圓<a 
name="0500a24" id="0500a24"></a>教無所不有佛性。以三種世間皆是為佛。若<a 
name="0500a25" id="0500a25"></a>三種世間。皆是為佛者。則內外心境。無非佛<a 
name="0500a26" id="0500a26"></a>矣。又約心成佛。小乘以善心修所得為佛。初<a 
name="0500a27" id="0500a27"></a>教心性為佛。終教以心相性泯為佛。頓教心<a 
name="0500a28" id="0500a28"></a>本不生為佛。圓教以心無礙無盡為佛。又天<a 
name="0500a29" id="0500a29"></a>台明四教佛。一藏教佛。二通教佛。三別教佛。<a 
name="0500b01" id="0500b01"></a>四圓教佛。若以如如佛。心佛。本性佛。誰人不<a 
name="0500b02" id="0500b02"></a>具。若以國土身。法身。虛空身。何法不圓。則處<a 
name="0500b03" id="0500b03"></a>處而皆是寶坊。丘陵誰立。念念而咸成正覺。<a 
name="0500b04" id="0500b04"></a>妄想何分。如盲者不<span class="gaiji">&#x89A9;<!--gaiji,睹,1[者*見],2&#x89A9;,3--></span>光明。非朝陽夕魄之<a 
name="0500b05" id="0500b05"></a>過咎。似小果不聞圓頓。豈佛心妙旨之親<a 
name="0500b06" id="0500b06"></a><span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>。但以法弱由於根微。道廣在乎量大。淺機<a 
name="0500b07" id="0500b07"></a>自感。妙有證作無常。薄福所宜。珍寶化為瓦<a 
name="0500b08" id="0500b08"></a>礫。空迷己眼。錯認他身。分實際以千差。致化<a 
name="0500b09" id="0500b09"></a>儀之百變。如大方等無想經云。爾時佛告大<a 
name="0500b10" id="0500b10"></a>雲密藏菩薩言。善男子。汝今當燃大智慧燈。<a 
name="0500b11" id="0500b11"></a>破諸眾生。狂愚黑闇。若言如來。真實出生輸<a 
name="0500b12" id="0500b12"></a>頭檀舍。出家學道。修習苦行。壞魔兵眾。坐於<a 
name="0500b13" id="0500b13"></a>道場。成菩提道。當知是人。即是謗佛。寧當斷<a 
name="0500b14" id="0500b14"></a>首。拔出其舌。終不出此虛妄之言。何以故。非<a 
name="0500b15" id="0500b15"></a>是善解如來祕密語故。又大涅槃經云。若言<a 
name="0500b16" id="0500b16"></a>釋迦如來。從兜率天。降神母胎。乃至八相成<a 
name="0500b17" id="0500b17"></a>道。此是聲聞曲見。故云為劣解眾生。母胎出<a 
name="0500b18" id="0500b18"></a>現。是以入此宗鏡。出語無過。舉念皆真。若未<a 
name="0500b19" id="0500b19"></a>到斯門。說是成非。攝心猶錯。如圓覺經云。動<a 
name="0500b20" id="0500b20"></a>念之與息念。皆歸迷悶。信心銘云。不識玄旨。<a 
name="0500b21" id="0500b21"></a>徒勞念淨融大師云。悟此宗人。道佛不是亦<a 
name="0500b22" id="0500b22"></a>得。若未信者。設念佛亦成妄語。故知不達宗<a 
name="0500b23" id="0500b23"></a>鏡。凡有見解。盡成謗佛謗法謗僧。任萬慮千<a 
name="0500b24" id="0500b24"></a>思。未有相應之日。纔了此旨。自然一念無差。<a 
name="0500b25" id="0500b25"></a>所以華嚴論云。從初發心十住之首。以三昧<a 
name="0500b26" id="0500b26"></a>力。頓印三界。三世一際。諸法一味。解脫涅槃。<a 
name="0500b27" id="0500b27"></a>常寂滅味。更無始終。因果一際。諸性一性。諸<a 
name="0500b28" id="0500b28"></a>智一智。諸相一相。諸行一行。三世一念。一念<a 
name="0500b29" id="0500b29"></a>三世。乃至十世。如是等法。自在無礙。此經法<a 
name="0500c01" id="0500c01"></a>門。無始無終。名為常轉法輪。是故此經教門。<a 
name="0500c02" id="0500c02"></a>依本安立。以備大根。依本一際。不立始終。為<a 
name="0500c03" id="0500c03"></a>非虛妄見故。入一總得餘。為法界一際故。不<a 
name="0500c04" id="0500c04"></a>同權學。見未盡故。入餘總得一。為法界體無<a 
name="0500c05" id="0500c05"></a>礙故。如圓珠無方。如明鏡頓照。如虛空無隔。<a 
name="0500c06" id="0500c06"></a>如響無依。如影不礙。如化人所生。此法門者。<a 
name="0500c07" id="0500c07"></a>是該括始終一際。圓滿無礙。無成無壞。無出<a 
name="0500c08" id="0500c08"></a>無沒。常轉法輪。若人了得此法門者。佛智。自<a 
name="0500c09" id="0500c09"></a>然智。無師智。之所現前。為此法無出沒故。還<a 
name="0500c10" id="0500c10"></a>以自然無出沒智。而自能得之。非情繫思量<a 
name="0500c11" id="0500c11"></a>之所能。得也。一切權教法門。總在其中。一時<a 
name="0500c12" id="0500c12"></a>而說。為諸權教。不出法界。無三世故。各依自<a 
name="0500c13" id="0500c13"></a>見。無量差殊。此一乘教。是始成正覺時說。若<a 
name="0500c14" id="0500c14"></a>依情。是最初成佛時說。若依智。無始終說。故<a 
name="0500c15" id="0500c15"></a>知成佛說法。不離一念。如華嚴經中。毘目仙<a 
name="0500c16" id="0500c16"></a>人。執善財手。即時善財。自見其身。往十方十<a 
name="0500c17" id="0500c17"></a>佛剎微塵數世界中。到十佛剎微塵數諸佛<a 
name="0500c18" id="0500c18"></a>所。見彼佛剎。及其眾會。諸佛相好。種種莊嚴。<a 
name="0500c19" id="0500c19"></a>乃至或經。百千億不可說不可說佛剎微塵數<a 
name="0500c20" id="0500c20"></a>劫。乃至時彼仙人。放善財手。善財童子。即自<a 
name="0500c21" id="0500c21"></a>見身。還在本處。是知不動本位之地。而身遍<a 
name="0500c22" id="0500c22"></a>十方。未離一念之中。而時經億劫。本位不動。<a 
name="0500c23" id="0500c23"></a>遠近之剎歷然。一念靡移。延促之時宛爾。不<a 
name="0500c24" id="0500c24"></a>依宗鏡。何以消文。萬法冥歸。終無別旨。</p><p style="text-indent: 0em; margin-left: 0em"><span class="linehead"></span>問。<a 
name="0500c25" id="0500c25"></a>無性理同。一時成佛者。云何三乘等人。見佛<a 
name="0500c26" id="0500c26"></a>有其差別。</p><p style="text-indent: 0em; margin-left: 0em"><span class="linehead"></span>答。隨心感現。影像不同。自業差<a 
name="0500c27" id="0500c27"></a>殊。非佛有異。觀一水而俄分四等。皆自見殊。<a 
name="0500c28" id="0500c28"></a>共寶器而飯色不同。非他業變。則全心是佛。<a 
name="0500c29" id="0500c29"></a>全佛是心。即真如心。是法身佛。且法身無相。<a 
name="0501a01" id="0501a01"></a>真性無形。形相尚無。云何差別。皆是自識。照<a 
name="0501a02" id="0501a02"></a>影不同。如五百婆羅門。見灰身而起信。劬師<a 
name="0501a03" id="0501a03"></a>羅長者。<span class="gaiji">&#x89A9;<!--gaiji,睹,1[者*見],2&#x89A9;,3--></span>三尺而發心。無邊身菩薩。窮上界<a 
name="0501a04" id="0501a04"></a>而有餘。住小聖之凡夫。觀丈六而無盡。如觀<a 
name="0501a05" id="0501a05"></a>佛三昧經云。佛白父王。及<span class="gaiji">&#x52C5;<!--gaiji,敕,1[束*力],2&#x52C5;,3--></span>阿難。吾今為汝。<a 
name="0501a06" id="0501a06"></a>悉現具足身相。說是語已。佛從座起。令眾俱<a 
name="0501a07" id="0501a07"></a>起。令觀如來。從頂順觀。至足輪相。復從足相。<a 
name="0501a08" id="0501a08"></a>逆觀至頂。一一身分。分明了了。如人執鏡。自<a 
name="0501a09" id="0501a09"></a>見面像。若生垢惡不善心者。若有能毀佛禁<a 
name="0501a10" id="0501a10"></a>戒者。見像純黑。猶如灰人。五百釋子。但見灰<a 
name="0501a11" id="0501a11"></a>人。有千比丘。見赤土色。優婆塞十六人。見黑<a 
name="0501a12" id="0501a12"></a>象<span class="gaiji">&#x811A;<!--gaiji,腳,1[腳-谷+去],2&#x811A;,3--></span>色。優婆夷二十四人。見如聚墨。比丘尼。<a 
name="0501a13" id="0501a13"></a>見如白銀。優婆塞。優婆夷。有見如藍染青色。<a 
name="0501a14" id="0501a14"></a>四眾悲淚。釋子拔髮碎身。自述所見。乃至佛<a 
name="0501a15" id="0501a15"></a>各為說。過去宿因。致茲異色。故識論云。境隨<a 
name="0501a16" id="0501a16"></a>業識轉。是故說唯心。又密跡經云。一切天人<a 
name="0501a17" id="0501a17"></a>見佛色量。或如黃金白銀。諸雜寶等。乃至或<a 
name="0501a18" id="0501a18"></a>見丈六。或見一里。或見十里。乃至百億。無量<a 
name="0501a19" id="0501a19"></a>無邊。遍虛空中。是則名為如來身密。故知隨<a 
name="0501a20" id="0501a20"></a>見不同。跡分多種。不唯見佛。觀法亦然。隨智<a 
name="0501a21" id="0501a21"></a>淺深。法成高下。如大涅槃經云。十二因緣。下<a 
name="0501a22" id="0501a22"></a>智觀故。得聲聞菩提。中智觀故。得緣覺菩提。<a 
name="0501a23" id="0501a23"></a>上智觀故。得菩薩菩提。上上智觀故。得佛菩<a 
name="0501a24" id="0501a24"></a>提。乃至八相成道。不出剎那際三昧門。隨眾<a 
name="0501a25" id="0501a25"></a>生見聞。自分時分。故先德云。是故如來。於一<a 
name="0501a26" id="0501a26"></a>念中。八相成道。不出剎那際者。以降生時。即<a 
name="0501a27" id="0501a27"></a>是成道時。即是度人時。即是入滅時。何以故。<a 
name="0501a28" id="0501a28"></a>以一切法。同時俱成故。一成一切成。華嚴經<a 
name="0501a29" id="0501a29"></a>云。不離覺樹。而昇。釋天者。疏釋云。佛得菩<a 
name="0501b01" id="0501b01"></a>提。智無不周。體無不在。無依無住。無去無來。<a 
name="0501b02" id="0501b02"></a>然以自在即體之應。應隨體遍。緣感前後。有<a 
name="0501b03" id="0501b03"></a>住有昇。閻浮有感。見在道樹。天宮有感。見昇<a 
name="0501b04" id="0501b04"></a>天上。非移覺樹之佛。而昇天宮。故云不離覺<a 
name="0501b05" id="0501b05"></a>樹。而昇釋殿。法慧偈云。佛子汝應觀。如來自<a 
name="0501b06" id="0501b06"></a>在力。一切閻浮提。皆言佛在中。此不離也。<a 
name="0501b07" id="0501b07"></a>我等今見佛。住於須彌頂。此而昇也。又古師。<a 
name="0501b08" id="0501b08"></a>釋有十義。一約處相入門。以一處中。有一切<a 
name="0501b09" id="0501b09"></a>處故。是此天宮等。本在樹下。故不須起。然是<a 
name="0501b10" id="0501b10"></a>彼用。故說昇也。二亦約相入門。以一處。入一<a 
name="0501b11" id="0501b11"></a>切處故。樹遍天中。亦不須起。欲用天宮。表法<a 
name="0501b12" id="0501b12"></a>昇進。故云昇也。三由一切即一故。天在樹下。<a 
name="0501b13" id="0501b13"></a>四由一即一切故。樹在天上。不起等准前。五。<a 
name="0501b14" id="0501b14"></a>約佛身。謂此樹下身。即滿法界。遍一切處。則<a 
name="0501b15" id="0501b15"></a>本來在彼。不待起也。機熟令見。故云昇也。是<a 
name="0501b16" id="0501b16"></a>故如來。以法界身。常在此。即是在彼。六約佛<a 
name="0501b17" id="0501b17"></a>自在不思議解脫。謂坐即是行住等。在此即<a 
name="0501b18" id="0501b18"></a>在彼。皆非下位測量故也。七約緣起相由門。<a 
name="0501b19" id="0501b19"></a>八約法性融通門。九約表示顯法門。十約成<a 
name="0501b20" id="0501b20"></a>法界大會門。不思議經云。以一切佛。一切諸<a 
name="0501b21" id="0501b21"></a>法。平等平等。皆同一理。如陽焰等。一切眾生。<a 
name="0501b22" id="0501b22"></a>及諸如來一切佛土。皆不離想。乃至若我分<a 
name="0501b23" id="0501b23"></a>別。佛即現前。若無分別。都無所見。想能作佛。<a 
name="0501b24" id="0501b24"></a>離想無有。如是三界。一切諸法。皆不離心。普<a 
name="0501b25" id="0501b25"></a>賢觀經云。爾時行者。聞普賢說。深解義趣。憶<a 
name="0501b26" id="0501b26"></a>持不忘。日日如是。其心漸利。普賢菩薩。教其<a 
name="0501b27" id="0501b27"></a>憶念十方諸佛。隨普賢教。正心正意。漸以心<a 
name="0501b28" id="0501b28"></a>眼。見東方佛。身黃金色。端嚴微妙。見一佛已。<a 
name="0501b29" id="0501b29"></a>復見一佛。如是漸漸遍見東方一切諸佛。心<a 
name="0501c01" id="0501c01"></a>想利故。遍見十方一切諸佛。無量壽經云。諸<a 
name="0501c02" id="0501c02"></a>佛如來。是法界身。入一切眾生心想中。是故<a 
name="0501c03" id="0501c03"></a>汝等。心想佛時。是心即具三十二相。八十隨<a 
name="0501c04" id="0501c04"></a>形好。是心作佛。是心是佛。諸佛正遍知海。從<a 
name="0501c05" id="0501c05"></a>心想生。此無量壽經。為中下之機。作十六觀<a 
name="0501c06" id="0501c06"></a>想。令韋提夫人等。暫現佛身。恐生外解。故有<a 
name="0501c07" id="0501c07"></a>此說。是心是佛之文。令生實見。華嚴出現品<a 
name="0501c08" id="0501c08"></a>云。佛子。譬如大海。其水潛流四天下地。及八<a 
name="0501c09" id="0501c09"></a>十億諸小洲中。有穿鑿者。無不得水。而彼大<a 
name="0501c10" id="0501c10"></a>海。不作分別。我出於水。佛智海水。亦復如是。<a 
name="0501c11" id="0501c11"></a>流入一切眾生心中。若諸眾生觀察境界。修<a 
name="0501c12" id="0501c12"></a>習法門。則得智慧清淨明了。而如來智。平等<a 
name="0501c13" id="0501c13"></a>無二無有分別。但隨眾生心行異故。所得智<a 
name="0501c14" id="0501c14"></a>慧各各不同。佛子。是為如來心相。又問明品<a 
name="0501c15" id="0501c15"></a>頌云。譬如水一味。因器有差別。佛福田亦然。<a 
name="0501c16" id="0501c16"></a>眾生心故異。又頌云。譬如淨明鏡。隨色而現<a 
name="0501c17" id="0501c17"></a>像。佛福田如是。隨心獲眾報。起信論云。復次<a 
name="0501c18" id="0501c18"></a>真如用者。謂一切諸佛。在因地時。發大慈悲。<a 
name="0501c19" id="0501c19"></a>修行諸度四攝等行。觀物同己普皆救脫。盡<a 
name="0501c20" id="0501c20"></a>未來際。不限劫數。如實了知自他平等。而亦<a 
name="0501c21" id="0501c21"></a>不取眾生之相。以如是大方便智。滅無始無<a 
name="0501c22" id="0501c22"></a>明。證本法身。任運起於不思議業。種種自在。<a 
name="0501c23" id="0501c23"></a>差別作用。周遍法界真如等。而亦無有用相<a 
name="0501c24" id="0501c24"></a>可得。何以故。一切如來。唯是法身。第一義諦。<a 
name="0501c25" id="0501c25"></a>無有世諦。境界作用。但隨眾生見聞等故。而<a 
name="0501c26" id="0501c26"></a>有種種作用不同。此用有二。一依分別事識。<a 
name="0501c27" id="0501c27"></a>謂凡夫二乘心所見者。是名化身。此人不知<a 
name="0501c28" id="0501c28"></a>轉識影現。見從外來。取色分限。然佛化身。無<a 
name="0501c29" id="0501c29"></a>有限量。二依業識。謂諸菩薩從初發心。乃至<a 
name="0502a01" id="0502a01"></a>菩薩究竟地。心所見者。名受用身。身有無量<a 
name="0502a02" id="0502a02"></a>色。色有無量相。相有無量好。所住依果。亦其<a 
name="0502a03" id="0502a03"></a>無量功德莊嚴。隨所應見。無量無邊。無際無<a 
name="0502a04" id="0502a04"></a>斷。非於心外。如是而見。此諸功德。皆因波羅<a 
name="0502a05" id="0502a05"></a>蜜等。無漏行熏。及不思議熏之所成就。具無<a 
name="0502a06" id="0502a06"></a>邊喜樂功德相故。亦名報身。又凡夫等所見。<a 
name="0502a07" id="0502a07"></a>是其<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>用。隨六趣異。種種差別。無有無邊功<a 
name="0502a08" id="0502a08"></a>德樂相。名為化身。初行菩薩。見中品用。以深<a 
name="0502a09" id="0502a09"></a>信真如故。得少分見。知如來身。無去無來。無<a 
name="0502a10" id="0502a10"></a>有斷絕。唯心影現。不離真如。然此菩薩猶未<a 
name="0502a11" id="0502a11"></a>能離微細分別。以未入法身位故。淨心菩薩。<a 
name="0502a12" id="0502a12"></a>見微細用。如是轉勝。乃至菩薩究竟地中。見<a 
name="0502a13" id="0502a13"></a>之方盡。此微細用。是受用身。以有業識。見受<a 
name="0502a14" id="0502a14"></a>用身。若離業識。則無可見。一切如來。皆是法<a 
name="0502a15" id="0502a15"></a>身。無有彼此差別色相。互相見。故古釋云。依<a 
name="0502a16" id="0502a16"></a>分別事識。謂凡夫二乘心所見者。是名化身<a 
name="0502a17" id="0502a17"></a>者。凡夫二乘。未知唯識。計有外塵。即是分別<a 
name="0502a18" id="0502a18"></a>事識義。今見佛身。亦謂心外。順彼事識分別<a 
name="0502a19" id="0502a19"></a>計度。迷於唯心。故言從外來。不達即色是心。<a 
name="0502a20" id="0502a20"></a>無有分劑。故云取色分劑不能盡知。</p><p style="text-indent: 0em; margin-left: 0em"><span class="linehead"></span>問。佛身<a 
name="0502a21" id="0502a21"></a>何故唯眾生真心。與諸佛體平等無二。</p><p style="text-indent: 0em; margin-left: 0em"><span class="linehead"></span>答。但<a 
name="0502a22" id="0502a22"></a>眾生迷於自理。起諸妄念。是時真如。但顯染<a 
name="0502a23" id="0502a23"></a>相。以本覺內熏妄心。故有厭求。有厭求故。真<a 
name="0502a24" id="0502a24"></a>用即顯。厭求劣故。相用即<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>。厭求漸增。用亦<a 
name="0502a25" id="0502a25"></a>微細。如是漸漸。乃至心原。無明既盡。厭求都<a 
name="0502a26" id="0502a26"></a>息。始覺同本。用還歸體。平等平等。無二無別。<a 
name="0502a27" id="0502a27"></a>未至心原已還。用於識中。隨根顯現。故云識<a 
name="0502a28" id="0502a28"></a>中現也。</p><p style="text-indent: 0em; margin-left: 0em"><span class="linehead"></span>問。若據此義。用從真起。何說言轉識<a 
name="0502a29" id="0502a29"></a>現耶。</p><p style="text-indent: 0em; margin-left: 0em"><span class="linehead"></span>答。轉識即是賴耶中轉相。依此轉相。方<a 
name="0502b01" id="0502b01"></a>起現識。現諸境界。此識即是真妄和合。</p><p style="text-indent: 0em; margin-left: 0em"><span class="linehead"></span>問。若<a 
name="0502b02" id="0502b02"></a>據此義。乃是眾生自心中真如之用。云何說<a 
name="0502b03" id="0502b03"></a>云佛報化也。</p><p style="text-indent: 0em; margin-left: 0em"><span class="linehead"></span>答。眾生真心。則諸佛體無差別。<a 
name="0502b04" id="0502b04"></a>若隨流生死。即妄有功能。妄雖有功。離真不<a 
name="0502b05" id="0502b05"></a>立。若返流出纏。真有功能。真雖有功。離妄不<a 
name="0502b06" id="0502b06"></a>顯。就緣起和合中說其用耳。既從法身。起報<a 
name="0502b07" id="0502b07"></a>化用。何得不是眾生真心耶。以真心是法家<a 
name="0502b08" id="0502b08"></a>之身。凡聖同共一法身故。經云。心造諸如來。<a 
name="0502b09" id="0502b09"></a>所以即心是佛故。</p><p style="text-indent: 0em; margin-left: 0em"><span class="linehead"></span>問。若真心即佛者。何故云<a 
name="0502b10" id="0502b10"></a>從波羅蜜等因緣生。</p><p style="text-indent: 0em; margin-left: 0em"><span class="linehead"></span>答。此約本覺隨染義說。<a 
name="0502b11" id="0502b11"></a>然其始覺。覺至心原。平等一際。有何差別。又<a 
name="0502b12" id="0502b12"></a>即以諸佛悲智為增上。緣眾生機感。種子為<a 
name="0502b13" id="0502b13"></a>因。託佛本質上。自心變影像。故云在自識中<a 
name="0502b14" id="0502b14"></a>現。法界品。彌伽長者。徹見十方佛海。顯此定<a 
name="0502b15" id="0502b15"></a>者。唯心之觀。知眾生界。無量無邊。皆心現故。<a 
name="0502b16" id="0502b16"></a>明隨心念佛。諸佛現前。以唯心觀。遍該萬法。<a 
name="0502b17" id="0502b17"></a>今約上中下根。隨自心觀。見佛不同。有其四<a 
name="0502b18" id="0502b18"></a>等。一凡夫。由帶過去六道惡業習氣不盡。或<a 
name="0502b19" id="0502b19"></a>見佛是樹神。天神。黑<span class="gaiji">&#x811A;<!--gaiji,腳,1[腳-谷+去],2&#x811A;,3--></span>象。三尺等身。二小乘。<a 
name="0502b20" id="0502b20"></a>由帶業生滅之見。見佛是金槍馬麥。打身出<a 
name="0502b21" id="0502b21"></a>血。俱非樂相。三大乘。初終頓等。三教菩薩。由<a 
name="0502b22" id="0502b22"></a>是唯識觀。佛乃是賴耶識中。轉識所現之相。<a 
name="0502b23" id="0502b23"></a>故。見此佛身。唯是心現。不離真如。無有分劑。<a 
name="0502b24" id="0502b24"></a>遍一切處。隨眾生根。自然顯現。此是樂相。四。<a 
name="0502b25" id="0502b25"></a>一乘圓教菩薩。以法界圓明之智。依正該攝理<a 
name="0502b26" id="0502b26"></a>事人法。以此之智。感見十身理事無礙。又三<a 
name="0502b27" id="0502b27"></a>世融通一切。是故佛身不離十方道樹。常詣<a 
name="0502b28" id="0502b28"></a>六天。智乃遍觀一切。恒無作念。十四科法身<a 
name="0502b29" id="0502b29"></a>義云。經明法身者。跡指丈六同人身是聚義。<a 
name="0502c01" id="0502c01"></a>而無非法。故有法身之稱。尋經之旨。以如來<a 
name="0502c02" id="0502c02"></a>照體虛存為身。累盡為法。乃是所以真法身<a 
name="0502c03" id="0502c03"></a>也。然即以善感應。應即隨類成異。但於見者<a 
name="0502c04" id="0502c04"></a>是有。佛常無身故。經云。如來之身。是幻化身。</p><a 
name="0502c05" id="0502c05"></a><p style="text-indent: 0em; margin-left: 0em"><span class="linehead"></span>問。佛必無身者。云何以解感丈六耶。</p><p style="text-indent: 0em; margin-left: 0em"><span class="linehead"></span>答。眾生<a 
name="0502c06" id="0502c06"></a>以未足之善。仰感如來至足之地。道足即能<a 
name="0502c07" id="0502c07"></a>應化無方。未足故唯見其所見法。不達即身<a 
name="0502c08" id="0502c08"></a>是虛幻也。</p><p style="text-indent: 0em; margin-left: 0em"><span class="linehead"></span>問。夫感應之道。皆由情徹冥契。故<a 
name="0502c09" id="0502c09"></a>致事<span class="gaiji">&#x52B9;<!--gaiji,效,1[交*力],2&#x52B9;,3--></span>於當時。內外理應是同。如婦人詣情<a 
name="0502c10" id="0502c10"></a>幽冥。城為之崩。孝至而石開。此即事隨心變。<a 
name="0502c11" id="0502c11"></a>云何以善感丈六。而云是虛幻身耶。</p><p style="text-indent: 0em; margin-left: 0em"><span class="linehead"></span>答。城崩<a 
name="0502c12" id="0502c12"></a>石開。此由情感於物。物實故崩開。非虛。解感<a 
name="0502c13" id="0502c13"></a>法身。法身非有。但信解為惑所壅隔。故見丈<a 
name="0502c14" id="0502c14"></a>六為實。豈非人自見所感耶。</p><p style="text-indent: 0em; margin-left: 0em"><span class="linehead"></span>問。丈六若是虛<a 
name="0502c15" id="0502c15"></a>幻。何由傳於實理耶。</p><p style="text-indent: 0em; margin-left: 0em"><span class="linehead"></span>答。理妙非<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>不傳。猶影<a 
name="0502c16" id="0502c16"></a>之傳於形也。</p><p style="text-indent: 0em; margin-left: 0em"><span class="linehead"></span>問。法身無形者。為即法身是丈<a 
name="0502c17" id="0502c17"></a>六。為法身外別有丈六耶。</p><p style="text-indent: 0em; margin-left: 0em"><span class="linehead"></span>答。感法身為丈六。<a 
name="0502c18" id="0502c18"></a>何有別也。如聲感谷而出響。豈容谷外別有<a 
name="0502c19" id="0502c19"></a>響哉。</p><p style="text-indent: 0em; margin-left: 0em"><span class="linehead"></span>問。眾生為緣法身生見。為緣丈六生見<a 
name="0502c20" id="0502c20"></a>耶。</p><p style="text-indent: 0em; margin-left: 0em"><span class="linehead"></span>答。感見法身所應。何緣見法身。如見影知<a 
name="0502c21" id="0502c21"></a>有樹。不見樹也。</p><p style="text-indent: 0em; margin-left: 0em"><span class="linehead"></span>問。法身是常。丈六亦是常不。</p><a 
name="0502c22" id="0502c22"></a><p style="text-indent: 0em; margin-left: 0em"><span class="linehead"></span>答。丈六理是常。但於人是無常。故經云。如暗<a 
name="0502c23" id="0502c23"></a>中樹影。非肉眼所見也。古釋云。佛常無身者。<a 
name="0502c24" id="0502c24"></a>明。感應非真。法身是實。感是能感。屬眾生。應<a 
name="0502c25" id="0502c25"></a>謂所應。屬佛。以眾生有感佛之善。自見不同。<a 
name="0502c26" id="0502c26"></a>有見釋迦丈六彌勒千尺。或<span class="gaiji">&#x89A9;<!--gaiji,睹,1[者*見],2&#x89A9;,3--></span>無邊之相。或<a 
name="0502c27" id="0502c27"></a>見三尺之形。與眾生根善有淺深。遂令應身<a 
name="0502c28" id="0502c28"></a>精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>隨異。故云佛真法身。猶若虛空。應物現<a 
name="0502c29" id="0502c29"></a>形。如水中月。又佛常無身者。無分段變易之<a 
name="0503a01" id="0503a01"></a>身。以法身至妙。不可以形質求。故云無身。據<a 
name="0503a02" id="0503a02"></a>乎實理。非無妙色妙心。妙色。故能分形適變。<a 
name="0503a03" id="0503a03"></a>妙心。故能虛能鑒故。天親頌云。報化非真佛。<a 
name="0503a04" id="0503a04"></a>亦非說法者。金光明經云。應化二身是假名<a 
name="0503a05" id="0503a05"></a>有。法身是真實有。道足即能應化無方者。以<a 
name="0503a06" id="0503a06"></a>法身道足故。能應化無方。即是無所不應。無<a 
name="0503a07" id="0503a07"></a>其定一之身。眾生位居信解。以未足之善。唯<a 
name="0503a08" id="0503a08"></a>隨其所見丈六等身。不足之善者。法雲已還。<a 
name="0503a09" id="0503a09"></a>信解善也。至足之地者。佛果極照。道滿菩提。<a 
name="0503a10" id="0503a10"></a>名至足之地。以善未足故。不能了達丈六三<a 
name="0503a11" id="0503a11"></a>尺等身。即是虛幻。唯法身及自受用身。可名<a 
name="0503a12" id="0503a12"></a>真實。如婦人詣情幽冥。城為之崩者。列女傳<a 
name="0503a13" id="0503a13"></a>云。杞梁妻。就其夫屍。於城下哭之。十日而<a 
name="0503a14" id="0503a14"></a>城為之崩。孝至而石開者。漠書云。李廣無父。<a 
name="0503a15" id="0503a15"></a>問其母曰。我父何耶。母曰。虎殺之。遂行。射虎<a 
name="0503a16" id="0503a16"></a>於草中。夜見石似虎。射之沒羽。後射之終不<a 
name="0503a17" id="0503a17"></a>入矣。以城石之事。隨心感變。所以崩開。理妙<a 
name="0503a18" id="0503a18"></a>非<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>不傳。由影之傳於形者。明丈六雖<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>而<a 
name="0503a19" id="0503a19"></a>能傳妙理。託事表理。寄言顯道。猶影傳於形。<a 
name="0503a20" id="0503a20"></a>亦如指指月。清涼疏云。舊佛新成。曾無二體。<a 
name="0503a21" id="0503a21"></a>新成舊佛。法報似分。無不應時。故即真而應。<a 
name="0503a22" id="0503a22"></a>應隨性起。故即應而真。三佛圓融。十身無礙。<a 
name="0503a23" id="0503a23"></a>故辯應現即顯真成。又佛身無依。應機普現。<a 
name="0503a24" id="0503a24"></a>謂色無定色。若金剛之合朱紫。形無定形。猶<a 
name="0503a25" id="0503a25"></a>光影之任修短。相無定相。似明鏡之對妍媸。<a 
name="0503a26" id="0503a26"></a>故隨樂皆見。乃至一身多身。但由眾生分別<a 
name="0503a27" id="0503a27"></a>心起。故無積無從。其猶並安千器。數步而千<a 
name="0503a28" id="0503a28"></a>月不同。一道澄江。萬里而一月孤映。又如三<a 
name="0503a29" id="0503a29"></a>舟共觀。一舟停住。二舟南北。南者。見月千里<a 
name="0503b01" id="0503b01"></a>隨南。北者。見月千里隨北。停舟之者。見月不<a 
name="0503b02" id="0503b02"></a>移。是為此月。不離中流而往南北。設百千共<a 
name="0503b03" id="0503b03"></a>觀。八方各去。則百千月各隨其去。是以情隔<a 
name="0503b04" id="0503b04"></a>即法身成異。心通而玄旨必均。紜紜自他。於<a 
name="0503b05" id="0503b05"></a>佛何預。是以真身寥廓。與法界合其體。包羅<a 
name="0503b06" id="0503b06"></a>無外。與萬化齊其用。窮原莫二執<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>多端。一<a 
name="0503b07" id="0503b07"></a>身多身。經論異說。今說此經佛。為真為應。為<a 
name="0503b08" id="0503b08"></a>一為多。若言真者。何名釋迦。居娑婆界。人天<a 
name="0503b09" id="0503b09"></a>同見。若云應者。那言遮那。處蓮華藏。大菩薩<a 
name="0503b10" id="0503b10"></a>見。見佛法身。若云一者。何以多處別現。若云<a 
name="0503b11" id="0503b11"></a>異者。何復言而不分身。故說此經佛。並非前<a 
name="0503b12" id="0503b12"></a>說。即是法界無盡身雲。真應相融。一多無礙。<a 
name="0503b13" id="0503b13"></a>即毘盧遮那。是釋迦故。常在此處。即他處故。<a 
name="0503b14" id="0503b14"></a>遠在他方。恒住此故。身不分異。亦非一故。同<a 
name="0503b15" id="0503b15"></a>時異處。一身圓滿。皆全現故。一切菩薩。不能<a 
name="0503b16" id="0503b16"></a>思故。今先明十身。後彰無礙。言十身者。如前<a 
name="0503b17" id="0503b17"></a>所述。今就佛上。自有十身。一菩提身。二願身。<a 
name="0503b18" id="0503b18"></a>三化身。四力持身。五相好莊嚴身。六威勢身。<a 
name="0503b19" id="0503b19"></a>七意生身。八福德身。九法身。十智身。言無礙<a 
name="0503b20" id="0503b20"></a>者。指歸中有十義。一用周無礙。謂於念劫剎<a 
name="0503b21" id="0503b21"></a>塵等處。遮那佛現法界身雲。業用無邊。悉周<a 
name="0503b22" id="0503b22"></a>遍故。經頌云。如於此處見佛坐。一切塵中亦<a 
name="0503b23" id="0503b23"></a>如是等。二相遍無礙。於一一差別用中。各攝<a 
name="0503b24" id="0503b24"></a>一切業用。如在胎中。即有出家成道等類。如<a 
name="0503b25" id="0503b25"></a>是一切自在無礙。三寂用無礙。雖現如是無<a 
name="0503b26" id="0503b26"></a>邊自在。然不作意。不起念。常在三昧。不礙起<a 
name="0503b27" id="0503b27"></a>用。不思議品云。於一念中。皆能示現一切三<a 
name="0503b28" id="0503b28"></a>世佛。教化一切眾生。而不捨離諸佛寂滅無<a 
name="0503b29" id="0503b29"></a>二三昧。是為諸佛。不可譬喻。不可思議境界。<a 
name="0503c01" id="0503c01"></a>譬如摩尼雨寶。天鼓出聲。皆無功用。任運成<a 
name="0503c02" id="0503c02"></a>就。四依起無礙。如此所現。雖無功用。皆依<a 
name="0503c03" id="0503c03"></a>海印三昧之力。而得顯現。經頌云。一切示現<a 
name="0503c04" id="0503c04"></a>無有餘。海印三昧威神力。五真應無礙。即此<a 
name="0503c05" id="0503c05"></a>應現無盡身雲。即無生滅。即是法身平等一<a 
name="0503c06" id="0503c06"></a>味。不礙業用。無有限量。六分圓無礙。即此遍<a 
name="0503c07" id="0503c07"></a>法界盧舍那身。一一身。一一支分。一一毛孔。<a 
name="0503c08" id="0503c08"></a>皆亦有自舍那全身。是故分處即圓滿。經頌<a 
name="0503c09" id="0503c09"></a>云。如來無量功德海。一一毛孔皆悉見。七因<a 
name="0503c10" id="0503c10"></a>果無礙。謂於身分毛孔處。現自舍那往昔本<a 
name="0503c11" id="0503c11"></a>生。行菩薩行所受之身。及佛眉間出勝音等塵<a 
name="0503c12" id="0503c12"></a>數菩薩。八依正無礙。謂此身雲。即作一切器<a 
name="0503c13" id="0503c13"></a>世間。經頌云。或作日月遊虛空。或作河池井<a 
name="0503c14" id="0503c14"></a>泉等。又亦潛身入彼諸剎。一一微細塵毛等<a 
name="0503c15" id="0503c15"></a>處。皆有佛身圓滿普遍。九潛入無礙。謂入眾<a 
name="0503c16" id="0503c16"></a>生界。如如來藏。雖作眾生。不失自性。故出現<a 
name="0503c17" id="0503c17"></a>品云。佛智潛入眾生。又云。眾生心中。有佛成<a 
name="0503c18" id="0503c18"></a>正覺等。又亦攝一切眾生。在一毛孔。善化天<a 
name="0503c19" id="0503c19"></a>王頌云。汝應觀佛一毛孔。一切眾生悉在中<a 
name="0503c20" id="0503c20"></a>等。十圓通無礙。謂此佛身。即理即事。即一即<a 
name="0503c21" id="0503c21"></a>多。即依即正。即人即法。即此即彼。即情即非<a 
name="0503c22" id="0503c22"></a>情。即深即廣。即因即果。即三身。即十身。同一<a 
name="0503c23" id="0503c23"></a>無礙。如是無礙。但是一心。若有外塵。絲毫成<a 
name="0503c24" id="0503c24"></a>滯。如華嚴經頌云。佛身非過去。亦復非未來。<a 
name="0503c25" id="0503c25"></a>一念現出生。成道及涅槃。華嚴演義。釋見佛<a 
name="0503c26" id="0503c26"></a>差別。今寄清涼。五臺求見文殊。以況法界見<a 
name="0503c27" id="0503c27"></a>佛差別。總有十義。一或多機異處各感見。二。<a 
name="0503c28" id="0503c28"></a>或同處各見。三或異時別見。四或同時異見。<a 
name="0503c29" id="0503c29"></a>五或同時異處見。六或同處異時見。七或異<a 
name="0504a01" id="0504a01"></a>時異處見。八或同時同處見。九或一人於同<a 
name="0504a02" id="0504a02"></a>異交互時處。見多人所見。十或一人於同異俱<a 
name="0504a03" id="0504a03"></a>時處。見一切人所見。謂同時同處。異時異處。<a 
name="0504a04" id="0504a04"></a>名同異俱時處。既是一人時該多時。處遍諸<a 
name="0504a05" id="0504a05"></a>處。見通諸境。故是普眼機也。故知文殊真體。<a 
name="0504a06" id="0504a06"></a>尚非是一。見者自有差殊。可驗唯心。彌加<a 
name="0504a07" id="0504a07"></a>深觀。又如云。一文殊從一處東來。即一切處<a 
name="0504a08" id="0504a08"></a>文殊者。一約義。復語其實德。如前谿之月。即<a 
name="0504a09" id="0504a09"></a>是後谿及萬江百川之月。全入前谿。所以爾<a 
name="0504a10" id="0504a10"></a>者。一切處月。不離本月故。本月落谿。則千處<a 
name="0504a11" id="0504a11"></a>俱落。二約表者。文殊主般若門。若約觀照般<a 
name="0504a12" id="0504a12"></a>若。智了萬境。無非般若。若白日麗天。無物不<a 
name="0504a13" id="0504a13"></a>明矣。若實相般若。無法非實相故。無非般若。<a 
name="0504a14" id="0504a14"></a>猶水遍波。無波非水。即大般若經云。般若波<a 
name="0504a15" id="0504a15"></a>羅蜜多清淨。故色清淨。色清淨故。一切智智<a 
name="0504a16" id="0504a16"></a>清淨。何以故。若般若波羅蜜多清淨。若色清<a 
name="0504a17" id="0504a17"></a>淨。若一切智智清淨。無二無二分。無別無斷<a 
name="0504a18" id="0504a18"></a>故。通於觀照。及實相也。</p><p style="text-indent: 0em; margin-left: 0em"><span class="linehead"></span>又問。佛前唯一普賢。<a 
name="0504a19" id="0504a19"></a>何以一一佛前。各有多耶。</p><p style="text-indent: 0em; margin-left: 0em"><span class="linehead"></span>答含有二義。一緣<a 
name="0504a20" id="0504a20"></a>起相由。正約主伴。兼明即入。謂為主須一為<a 
name="0504a21" id="0504a21"></a>伴必多。此一者。是即多之一。一切一也。多是<a 
name="0504a22" id="0504a22"></a>全一之多。一一切也。二力用交徹。一有一切。<a 
name="0504a23" id="0504a23"></a>普賢之身。不可思議。略有三類。一隨類身。隨<a 
name="0504a24" id="0504a24"></a>人天等。見不同故。二漸勝身。乘六牙象等。相<a 
name="0504a25" id="0504a25"></a>莊嚴故。三窮盡法界身。帝網重重。無有盡故。<a 
name="0504a26" id="0504a26"></a>此第三身。含前二身。及無盡身。</p><p style="text-indent: 0em; margin-left: 0em"><span class="linehead"></span>又問。如上所<a 
name="0504a27" id="0504a27"></a>說。則無一處無有普賢。今何不見。</p><p style="text-indent: 0em; margin-left: 0em"><span class="linehead"></span>釋有三意。<a 
name="0504a28" id="0504a28"></a>一約機不見。是盲者過。二不見是見。見虛空<a 
name="0504a29" id="0504a29"></a>身。以虛空不可見。若不見者。真見虛空。三亦<a 
name="0504b01" id="0504b01"></a>遍不見處故者。明見則不遍。何者。以可見不<a 
name="0504b02" id="0504b02"></a>可見。皆是普賢身。要令可見為身。則普賢身<a 
name="0504b03" id="0504b03"></a>不周萬有。如智不可見。豈非智身耶。明知由<a 
name="0504b04" id="0504b04"></a>有不見之處。方知遍耳。此第三身。何人能<a 
name="0504b05" id="0504b05"></a>見。慧眼方見。非肉眼所見。如是慧眼。無見無<a 
name="0504b06" id="0504b06"></a>不見矣。</p><a 
name="0504b07" id="0504b07"></a><p><span class="juanname">宗鏡錄卷第十六</span></p><a 
name="0504b08" id="0504b08"></a><p style="margin-left: 4em"><span class="byline">丁未歲高麗國分司大藏都監奉<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0504b09" id="0504b09"></a>彫造</span></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_016 by HTTrack Website Copier/3.x [XR&CO'2008], Mon, 02 Jun 2014 23:47:56 GMT -->
</html>
