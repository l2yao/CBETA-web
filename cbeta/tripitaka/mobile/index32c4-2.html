<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_025 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga274b.gif?utmac=MO-30696269-4&amp;utmn=553743280&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB202_025&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5a6d.html?index=J28nB202_024" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 25 卷</p>
	<a href="indexceba.html?index=J28nB202_026" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷25]">　
<a 
name="0129b01" id="0129b01"></a><p><span class="juanname">百癡禪師語錄卷第二十五</span></p><a 
name="0129b02" id="0129b02"></a><p style="margin-left: 4em"><span class="byline">嗣法門人超宣等編</span></p><a 
name="0129b03" id="0129b03"></a><p style="margin-left: 2em"><span class="headname">說</span></p><a 
name="0129b04" id="0129b04"></a><p style="margin-left: 3em"><span class="headname">慈雲說</span></p><a 
name="0129b05" id="0129b05"></a><p style="text-indent: 0em; margin-left: 0em"><span class="linehead"></span>雲一爾或為濃雲則地黯天昏或為寒雲則冰枯雪<a 
name="0129b06" id="0129b06"></a>凍或為閒雲則海晏河清或為祥雲則民安國泰然<a 
name="0129b07" id="0129b07"></a>未有如慈雲之普覆且久者所以我佛世尊開方便<a 
name="0129b08" id="0129b08"></a>門隨機設教人目之曰慈雲曰法雨蓋言其澤之及<a 
name="0129b09" id="0129b09"></a>人者深而化之洽物者廣也吾儕有出塵之姿常為<a 
name="0129b10" id="0129b10"></a>慈雲所庇苟不思自庇而且戕其所庇則為濃為寒<a 
name="0129b11" id="0129b11"></a>者至焉是豈雲之罪哉古鹽雲禪人丐予書予故出<a 
name="0129b12" id="0129b12"></a>慈雲說以示之雖然慈從何起雲從何來試更下一<a 
name="0129b13" id="0129b13"></a>轉語。</p><a 
name="0129b14" id="0129b14"></a><p style="margin-left: 3em"><span class="headname">潤庵說</span></p><a 
name="0129b15" id="0129b15"></a><p style="text-indent: 0em; margin-left: 0em"><span class="linehead"></span>玉藏山而石潤珠在淵而川潤金饒箱而屋潤人而<a 
name="0129b16" id="0129b16"></a>有仁義道德則睟面盎背心廣體胖其為潤也不既<a 
name="0129b17" id="0129b17"></a>多乎惠州鑑維那求予易號書云潤庵蓋直示以存<a 
name="0129b18" id="0129b18"></a>養之功而善致其潤者也由是推之一草一木一沙<a 
name="0129b19" id="0129b19"></a>一丘皆一潤庵也一身一鄉一家一國亦一潤庵也<a 
name="0129b20" id="0129b20"></a>充而至於萬象森羅微塵剎海無一非潤庵也三世<a 
name="0129b21" id="0129b21"></a>諸佛歷代祖師以及人仙鬼畜林林總總俱在一潤<a 
name="0129b22" id="0129b22"></a>庵中往來不礙變化無窮也當叢社搖落之際人物<a 
name="0129b23" id="0129b23"></a>枯槁之秋不念自潤潤他為真實地則誠異乎吾所<a 
name="0129b24" id="0129b24"></a>聞者矣勉之哉。</p><a 
name="0129b25" id="0129b25"></a><p style="margin-left: 3em"><span class="headname">拳峰說</span></p><a 
name="0129b26" id="0129b26"></a><p style="text-indent: 0em; margin-left: 0em"><span class="linehead"></span>山之高而秀者為高峰居中而傑出者為中峰幽邃<a 
name="0129b27" id="0129b27"></a>深奇重重而屏衛者為萬峰拳峰之義何居也意者<a 
name="0129b28" id="0129b28"></a>眼界豁開群峰拳小歟意者人境雙彰物我無二歟<a 
name="0129b29" id="0129b29"></a>意者如借指喻月因拳以見峰歟又意者機用現前<a 
name="0129b30" id="0129b30"></a>神通莫測如巨靈之劈太華俱胝之喝石巖歟不然<a 
name="0129c01" id="0129c01"></a>拳峰之義果何居也予為汝易號拳峰思其義而不<a 
name="0129c02" id="0129c02"></a>自解今乃以不可解之義重為演說汝試執此以徵<a 
name="0129c03" id="0129c03"></a>之友朋或有善代予解者則拳峰之義了然定千古<a 
name="0129c04" id="0129c04"></a>矣書至此適一長者曳竹杖而前予且喜且歎曰拳<a 
name="0129c05" id="0129c05"></a>峰來也遂擲筆。</p><a 
name="0129c06" id="0129c06"></a><p style="margin-left: 3em"><span class="headname">圓機說</span></p><a 
name="0129c07" id="0129c07"></a><p style="text-indent: 0em; margin-left: 0em"><span class="linehead"></span>世尊四十九年拖泥帶水權說實說如珠走盤如盤<a 
name="0129c08" id="0129c08"></a>走珠此其機之最圓者也德山見僧便棒臨濟見僧<a 
name="0129c09" id="0129c09"></a>便喝快如奔流度刃疾燄過風此其機之最圓者也<a 
name="0129c10" id="0129c10"></a>趙州柏樹子洞山麻三斤楊岐金剛圈五祖鐵酸餡<a 
name="0129c11" id="0129c11"></a>萬種千般不可湊泊此又其機之最圓者也圓機之<a 
name="0129c12" id="0129c12"></a>義大矣哉汝號圓機倘亦有意於此直須掀翻窠臼<a 
name="0129c13" id="0129c13"></a>掃絕廉隅迷悟兩忘與奪自在不泥一途方便轉身<a 
name="0129c14" id="0129c14"></a>異類中行熾然作用而靡涉思惟弗動真機而圓應<a 
name="0129c15" id="0129c15"></a>法界夫如是始實見為圓機也設或拘之執之局限<a 
name="0129c16" id="0129c16"></a>之株守之則全體不能現前施為不能超卓要與從<a 
name="0129c17" id="0129c17"></a>上佛祖把臂共行太遠在上人聞是說欣然再拜曰<a 
name="0129c18" id="0129c18"></a>某雖不敏請事斯語遂並為之書。</p><a 
name="0129c19" id="0129c19"></a><p style="margin-left: 3em"><span class="headname">瞬伊說</span></p><a 
name="0129c20" id="0129c20"></a><p style="text-indent: 0em; margin-left: 0em"><span class="linehead"></span>武原目上人以瞬伊號徵予說予返詰之曰瞬伊何<a 
name="0129c21" id="0129c21"></a>說也說之安能乎上人曰某讀香嚴偈云吾有一機<a 
name="0129c22" id="0129c22"></a>瞬目視伊說蓋取諸此也予曰若是則子已解說矣<a 
name="0129c23" id="0129c23"></a>奚待予嘵嘵為雖然瞬者是誰伊又是誰如謂瞬自<a 
name="0129c24" id="0129c24"></a>瞬伊自伊似屬兩箇如謂瞬不關伊伊不關瞬太煞<a 
name="0129c25" id="0129c25"></a>瞞頇如謂伊必待瞬猶是捏目見空華如謂瞬必待<a 
name="0129c26" id="0129c26"></a>伊已是無端成特地如謂穿衣喫飯是伊行住坐臥<a 
name="0129c27" id="0129c27"></a>是伊則一瞬而伊在不瞬而伊亦在也如謂溪聲山<a 
name="0129c28" id="0129c28"></a>色是伊華笑鳥啼是伊則離瞬以見伊不可離伊以<a 
name="0129c29" id="0129c29"></a>言瞬亦不可也子說瞬伊當何所辨焉上人默無以<a 
name="0129c30" id="0129c30"></a>應予舉筆示之并書是說以貽之於是大笑而去。</p><a 
name="0130a01" id="0130a01"></a><p style="margin-left: 3em"><span class="headname">一舟說</span></p><a 
name="0130a02" id="0130a02"></a><p style="text-indent: 0em; margin-left: 0em"><span class="linehead"></span>舟能濟人亦能溺人能溺人者非吾所謂舟也吾所<a 
name="0130a03" id="0130a03"></a>謂舟以智慧為航以道德為艣以平等為舵以慈忍<a 
name="0130a04" id="0130a04"></a>為篙春潮雨急不足驚其心野渡風飄不足干其慮<a 
name="0130a05" id="0130a05"></a>安安坦坦無繫無拘普度群生共登彼岸此之一舟<a 
name="0130a06" id="0130a06"></a>不亦善乎嗟乎時異勢殊人情洶涌求其能自濟者<a 
name="0130a07" id="0130a07"></a>鮮矣尚望濟人耶因惻然歌曰塵世茫茫兮汩沒未<a 
name="0130a08" id="0130a08"></a>休利名牽挽兮日夕勞求誰為愛河砥柱兮截斷眾<a 
name="0130a09" id="0130a09"></a>流福城濟藏主兮汝今易號其毋忘此一舟。</p><a 
name="0130a10" id="0130a10"></a><p style="margin-left: 3em"><span class="headname">清響說</span></p><a 
name="0130a11" id="0130a11"></a><p style="text-indent: 0em; margin-left: 0em"><span class="linehead"></span>攪而不濁之謂清觸而能應之謂響識清響之義者<a 
name="0130a12" id="0130a12"></a>可以了然會心矣然則花翻蝶舞水動魚行竹葉吟<a 
name="0130a13" id="0130a13"></a>風松梢墜露皆清響也奔潮浩浩伐木丁丁鐘鼓交<a 
name="0130a14" id="0130a14"></a>參村歌互答皆清響也乃至迅雷震地白雹飛空獅<a 
name="0130a15" id="0130a15"></a>子咆哮須彌岌峇亦皆清響也故曰根塵既銷空覺<a 
name="0130a16" id="0130a16"></a>圓淨剎剎塵塵歸吾妙性內無所著外無所依清響<a 
name="0130a17" id="0130a17"></a>不存聽將安寄克聖上人乞庵名於予予甚愛乎清<a 
name="0130a18" id="0130a18"></a>響而書是額以贈蓋竊取夫從聞思修之意云庵去<a 
name="0130a19" id="0130a19"></a>梵勝咫尺許予每興至即攜諸子坐於古梅下<span class="gaiji">&#x5268;<!--gaiji,,1[利-禾+砉],2&#x5268;,3--></span>然<a 
name="0130a20" id="0130a20"></a>長嘯杳不知塵世之所之。</p><a 
name="0130a21" id="0130a21"></a><p style="margin-left: 3em"><span class="headname">晦名說</span></p><a 
name="0130a22" id="0130a22"></a><p style="text-indent: 0em; margin-left: 0em"><span class="linehead"></span>夫名不彰於當世識者譏之矧庸人乎而子獨以晦<a 
name="0130a23" id="0130a23"></a>名稱何哉雉以文而見罹龜以甲而刳腹士以華言<a 
name="0130a24" id="0130a24"></a>美辯而永處困窮皆共不善晦也善晦者蓋有道焉<a 
name="0130a25" id="0130a25"></a>抱闇然之德而不炫守潛龍之位而不悔深藏密用<a 
name="0130a26" id="0130a26"></a>與世相宜雖禍福患難弗得而奪也嗚呼今之浮囂<a 
name="0130a27" id="0130a27"></a>靡實沽求令譽者豈少也耶半窗風雨兀坐無聊偶<a 
name="0130a28" id="0130a28"></a>念及此感慨係之因援筆徵名而略為是說。</p><a 
name="0130a29" id="0130a29"></a><p style="margin-left: 3em"><span class="headname">松隱說</span></p><a 
name="0130a30" id="0130a30"></a><p style="text-indent: 0em; margin-left: 0em"><span class="linehead"></span>華亭之東南有松隱里焉相傳赤松子隱于此故名<a 
name="0130b01" id="0130b01"></a>里有寺亦名松隱蓋因地而著也上人號松隱其茲<a 
name="0130b02" id="0130b02"></a>地之所生耶寺之所出耶抑慕赤松子遺風而欲存<a 
name="0130b03" id="0130b03"></a>名以覈實耶噫是大不然吾聞松之為木森森也磥<a 
name="0130b04" id="0130b04"></a>砢多節歲寒不渝用之高堂可以充梁棟藏之深谷<a 
name="0130b05" id="0130b05"></a>可以飽煙霞泉石樂與為鄰竹梅常與為友上人之<a 
name="0130b06" id="0130b06"></a>意殆有取爾乎且就華嚴法界喻之松而必於隱理<a 
name="0130b07" id="0130b07"></a>法界也隱而必於松事法界也松即隱隱即松理事<a 
name="0130b08" id="0130b08"></a>無礙法界也隨所有而無一物非松隱事事無礙法<a 
name="0130b09" id="0130b09"></a>界也法界之旨既彰則指一松而隱非狹也擴大地<a 
name="0130b10" id="0130b10"></a>虛空為松隱非廣也非狹非廣無古無今了了明明<a 
name="0130b11" id="0130b11"></a>自由自在然則松隱之稱又豈易得者哉上人倘具<a 
name="0130b12" id="0130b12"></a>有別說請無隱以語我。</p><a 
name="0130b13" id="0130b13"></a><p style="margin-left: 3em"><span class="headname">克聖說</span></p><a 
name="0130b14" id="0130b14"></a><p style="text-indent: 0em; margin-left: 0em"><span class="linehead"></span>克聖有三義焉克者能也謂其養到功成而能詣乎<a 
name="0130b15" id="0130b15"></a>聖也克者勝也謂其機用全彰而超越乎聖也又克<a 
name="0130b16" id="0130b16"></a>者去也謂其絕學無為萬法俱泯而不立乎聖也子<a 
name="0130b17" id="0130b17"></a>於三義當何所取耶然非能聖不可以超聖非超聖<a 
name="0130b18" id="0130b18"></a>不可以去聖由漸入頓有淺有深異泒千差合歸一<a 
name="0130b19" id="0130b19"></a>致豈若今之杜拗阿師妄自尊大為克聖也乎顧名<a 
name="0130b20" id="0130b20"></a>思義責在爾躬日往月來幸勿蹉過忽若問克聖之<a 
name="0130b21" id="0130b21"></a>工從何下手山僧驀頭便棒而已此外別無所知。</p><a 
name="0130b22" id="0130b22"></a><p style="margin-left: 3em"><span class="headname">沛然說</span></p><a 
name="0130b23" id="0130b23"></a><p style="text-indent: 0em; margin-left: 0em"><span class="linehead"></span>牛蹄之涔不足以語水鷗集之渚未可以喻流何者<a 
name="0130b24" id="0130b24"></a>勢窮而源淺也若夫長江巨河波聲浩浩沛然莫禦<a 
name="0130b25" id="0130b25"></a>異泒咸歸其為勢與源也不既遠且深乎夫道猶水<a 
name="0130b26" id="0130b26"></a>也通天地亙古今循復無際流行而不竭者也人而<a 
name="0130b27" id="0130b27"></a>由道亦當由其大者發猛銳之心秉堅忍之性勇往<a 
name="0130b28" id="0130b28"></a>直前如鯤鯨吸川涓滴靡剩始可稱為摟空如來藏<a 
name="0130b29" id="0130b29"></a>拶碎祖師關越格大丈夫也孟子有云舜聞一善言<a 
name="0130b30" id="0130b30"></a>見一善行若決江河沛然莫之能禦何況無上大道<a 
name="0130c01" id="0130c01"></a>而可蠡測杯酌以求之耶居士字沛然予書是說請<a 
name="0130c02" id="0130c02"></a>質之蓋有微意焉更為歌曰大道之源兮遠且深天<a 
name="0130c03" id="0130c03"></a>荒地老兮不屬浮沉願歸來兮力自任掀翻萬疊千<a 
name="0130c04" id="0130c04"></a>潯兮直透崑崙積石而無負乎予最初心。</p><a 
name="0130c05" id="0130c05"></a><p style="margin-left: 3em"><span class="headname">瑤臺說</span></p><a 
name="0130c06" id="0130c06"></a><p style="text-indent: 0em; margin-left: 0em"><span class="linehead"></span>居士字瑤臺者蘇之洞庭人也余聞夫瑤宮玉闕列<a 
name="0130c07" id="0130c07"></a>僊所居中有瑤臺臺下有瑤池池邊有瑤樹瑤花瑤<a 
name="0130c08" id="0130c08"></a>草映發其間坐而樂之撫瑤琴酌瑤觴清虛寂寂歲<a 
name="0130c09" id="0130c09"></a>月不與凡塵同居士想亦慕此乎然而竟以瑤臺立<a 
name="0130c10" id="0130c10"></a>義何說也瑤者取其內外晶明無瑕無玷臺者取其<a 
name="0130c11" id="0130c11"></a>崇高壯麗不倚不偏即高明之名證高明之實博厚<a 
name="0130c12" id="0130c12"></a>悠久配地配天意在是歟今吾佛世尊之教至高至<a 
name="0130c13" id="0130c13"></a>明細而塵毛大而法界罔不由之而建立誠能推本<a 
name="0130c14" id="0130c14"></a>有高明悟入世尊至高至明之教則十方剎土任汝<a 
name="0130c15" id="0130c15"></a>縱橫淨梵金僊皆汝伴侶較之瑤臺之樂相去又幾<a 
name="0130c16" id="0130c16"></a>何耶故曰瑤臺者自心之瑤臺也自心現前瑤臺隨<a 
name="0130c17" id="0130c17"></a>處現前矣倘有高明勝予者居士請為廣其說。</p><a 
name="0130c18" id="0130c18"></a><p style="margin-left: 3em"><span class="headname">古石說</span></p><a 
name="0130c19" id="0130c19"></a><p style="text-indent: 0em; margin-left: 0em"><span class="linehead"></span>吾閩人景公奉長崎隱和尚之命往姑蘇省覲偶寄<a 
name="0130c20" id="0130c20"></a>瓣香以古石號匈予說予思夫江郎片石高而古者<a 
name="0130c21" id="0130c21"></a>也三山虎石怪而古者也黃梅墜腰之石與新昌鐫<a 
name="0130c22" id="0130c22"></a>佛之石亦何嘗不古然皆有年代可摹形名可擬稱<a 
name="0130c23" id="0130c23"></a>曰古石未見全奇公所謂古殆異是乎是石也非方<a 
name="0130c24" id="0130c24"></a>非圓非青非白非隱非顯非柔非堅獨踞曠劫之初<a 
name="0130c25" id="0130c25"></a>超出威音之外巨靈神力劈破無從摩醯眼睛覷捕<a 
name="0130c26" id="0130c26"></a>莫就惟洞徹法源者頗測其彷彿而纏情縛識之流<a 
name="0130c27" id="0130c27"></a>雖日與提掇終不可幾及也嗟乎予之言古石者止<a 
name="0130c28" id="0130c28"></a>此耳諸方門庭浩浩諒非一端公盍廣求之以畢其<a 
name="0130c29" id="0130c29"></a>說倘若問如何是古石底意大小百頭陀當機尚有<a 
name="0130c30" id="0130c30"></a>轉語在。</p><a 
name="0131a01" id="0131a01"></a><p style="margin-left: 3em"><span class="headname">傑峰說</span></p><a 
name="0131a02" id="0131a02"></a><p style="text-indent: 0em; margin-left: 0em"><span class="linehead"></span>卓立不群曰傑岧嶢獨秀曰峰峰而以傑稱則又超<a 
name="0131a03" id="0131a03"></a>出眾峰之外矣惟人亦然稟天地之氣具萬物之靈<a 
name="0131a04" id="0131a04"></a>峭峭巍巍孤孤迥迥向佛祖行說不到處與奪縱橫<a 
name="0131a05" id="0131a05"></a>自由自在此其傑之尤也信根既深把捉既定就語<a 
name="0131a06" id="0131a06"></a>言文字上東嚼西咬驀忽洗面摸著鼻盡將自得不<a 
name="0131a07" id="0131a07"></a>傳之妙方便轉作為人此其傑之次也若夫生無傑<a 
name="0131a08" id="0131a08"></a>才莽莽蕩蕩輕蔑因果甘處凡庸譬猶撮糞積成塿<a 
name="0131a09" id="0131a09"></a>阜徒增穢臭要望崚嶒傑出驢年去古有傑峰愚西<a 
name="0131a10" id="0131a10"></a>安余氏子也參止巖悟道偈云夜半忽然忘月指虛<a 
name="0131a11" id="0131a11"></a>空迸出日輪紅後開法福慧龍象駢臻禪人今自易<a 
name="0131a12" id="0131a12"></a>號為傑峰意亦羨此歟幸刪舊染而毋徒飾乎虛名。</p><a 
name="0131a13" id="0131a13"></a><p style="margin-left: 3em"><span class="headname">耳融說</span></p><a 
name="0131a14" id="0131a14"></a><p style="text-indent: 0em; margin-left: 0em"><span class="linehead"></span>新蛙吠月嫩竹敲風步出松門之外靜坐片時悠然<a 
name="0131a15" id="0131a15"></a>若有所得也因思此方真教體清淨在音聞從聞證<a 
name="0131a16" id="0131a16"></a>入獲大圓通剎剎塵塵渾融無礙古聖人垂慈闡化<a 
name="0131a17" id="0131a17"></a>顯意立言利益功綦深哉良由眾生顛倒迷<span class="corr" title='[已&gt;己]'>己</span>逐物<a 
name="0131a18" id="0131a18"></a>雖本聞真聲日常現前非是耳邊蹉過便覺胸中凝<a 
name="0131a19" id="0131a19"></a>滯欲其旋聞返本了了融通詎可及耶禾能仁聞禪<a 
name="0131a20" id="0131a20"></a>者字耳融偶寄一紙需予說予嬾甚麾筆硯半春矣<a 
name="0131a21" id="0131a21"></a>乃舉向之所得者以相告非僅曰文辭已也願熟聞<a 
name="0131a22" id="0131a22"></a>而思之。</p><a 
name="0131a23" id="0131a23"></a><p style="margin-left: 3em"><span class="headname">戒月說</span></p><a 
name="0131a24" id="0131a24"></a><p style="text-indent: 0em; margin-left: 0em"><span class="linehead"></span>予過吳門之堯峰戒月禪人以字號求予說予曰戒<a 
name="0131a25" id="0131a25"></a>如瓔珞珠亦如淨滿月珠月本圓明古聖如是說然<a 
name="0131a26" id="0131a26"></a>而戒有時而破滅月終不可滅月有時而晦缺戒終<a 
name="0131a27" id="0131a27"></a>不可缺故非戒無以見月之全非月無以喻戒之潔<a 
name="0131a28" id="0131a28"></a>月禪人宜緊切眉毛剔起細參觀真月現前光透徹<a 
name="0131a29" id="0131a29"></a>雖然山僧與麼指陳也是證龜成鱉。</p><a 
name="0131a30" id="0131a30"></a><p style="margin-left: 3em"><span class="headname">紹中說</span></p><a 
name="0131b01" id="0131b01"></a><p style="text-indent: 0em; margin-left: 0em"><span class="linehead"></span>天下之大本曰中得其中則無偏倚之差亦無太過<a 
name="0131b02" id="0131b02"></a>不及之弊而大本立矣是以堯執中舜用中孔子時<a 
name="0131b03" id="0131b03"></a>中道統相傳見聞私淑總無非紹此中也況吾佛祖<a 
name="0131b04" id="0131b04"></a>至中之道一路平坦浩然大均授受同堂親承面稟<a 
name="0131b05" id="0131b05"></a>見聞者未易窺其奧私淑者莫敢繼其蹤邇來大本<a 
name="0131b06" id="0131b06"></a>倒置中道欹傾紫色奪朱鄭聲亂雅此無他紹之不<a 
name="0131b07" id="0131b07"></a>得其人故耳上人號紹中其可弗顧名思義而深求<a 
name="0131b08" id="0131b08"></a>所以紹之之實乎予因是亟為說也不以贈而以規。</p><a 
name="0131b09" id="0131b09"></a><p style="margin-left: 3em"><span class="headname">靈璧說</span></p><a 
name="0131b10" id="0131b10"></a><p style="text-indent: 0em; margin-left: 0em"><span class="linehead"></span>鍾山之璧灼以罏炭三日三夜色澤不變得乾坤之<a 
name="0131b11" id="0131b11"></a>靈氣也漢武帝築招靈閣有二神女各留一玉釵元<a 
name="0131b12" id="0131b12"></a>鳳中宮人謀欲碎之明旦開匣化白燕升天此非壁<a 
name="0131b13" id="0131b13"></a>之靈乎若吾心之靈璧則異是神光獨耀迥脫根塵<a 
name="0131b14" id="0131b14"></a>本自圓成不假雕琢靈山三百餘會之玄談西東千<a 
name="0131b15" id="0131b15"></a>七百祖之絕唱皆以此璧豎為光明幢運為般若舟<a 
name="0131b16" id="0131b16"></a>融為善見藥使暗者燭危者濟病者瘳執者化無一<a 
name="0131b17" id="0131b17"></a>方不遍無一處不周而無一物不照攝也嗟夫眾生<a 
name="0131b18" id="0131b18"></a>背覺迷真塵垢日積致本有壁光弗能露現亦可怪<a 
name="0131b19" id="0131b19"></a>矣子所謂靈璧吾已知其在此而不在彼雖然至寶<a 
name="0131b20" id="0131b20"></a>無私未容終秘請以示之玉人。</p><a 
name="0131b21" id="0131b21"></a><p style="margin-left: 3em"><span class="headname">剖微說</span></p><a 
name="0131b22" id="0131b22"></a><p style="text-indent: 0em; margin-left: 0em"><span class="linehead"></span>堯峰副寺號剖微者丙申秋會於山之照軒以白紙<a 
name="0131b23" id="0131b23"></a>一張索字說予沉思數日而竟莫得其解也返棹華<a 
name="0131b24" id="0131b24"></a>亭知欲辭之不可迺謬為解曰諸法從本來常自寂<a 
name="0131b25" id="0131b25"></a>滅相夫寂滅相非微乎有物先天地無形本寂寥夫<a 
name="0131b26" id="0131b26"></a>無形寂寥非微乎三世諸佛於此微中證入而不宰<a 
name="0131b27" id="0131b27"></a>其功歷代祖師於此微中了悟而弗睹其狀參玄上<a 
name="0131b28" id="0131b28"></a>士於此微中咨究而罔測其蹤由若然則子之欲剖<a 
name="0131b29" id="0131b29"></a>微也又向何處下手耶今再謬為解曰世尊拈花迦<a 
name="0131b30" id="0131b30"></a>葉微笑馬祖一喝百丈耳聾此其善剖微者也龍潭<a 
name="0131c01" id="0131c01"></a>吹滅紙炬而德山洞徹臨濟喫黃檗三頓痛棒向大<a 
name="0131c02" id="0131c02"></a>愚肋下還拳此其善剖微者也以至須彌山木上座<a 
name="0131c03" id="0131c03"></a>破砂盆娘生褲三腳驢子弄蹄行八角磨盤空裏走<a 
name="0131c04" id="0131c04"></a>并及五君臣四賓主三玄九帶十智同真等語如利<a 
name="0131c05" id="0131c05"></a>劍轟雷莫可紀極皆其善剖微者也子欲剖微能就<a 
name="0131c06" id="0131c06"></a>是而學之則無微而不剖無剖而非微矣外此而別<a 
name="0131c07" id="0131c07"></a>求剖微之道實非予所知也倘若曰予之所說俱為<a 
name="0131c08" id="0131c08"></a>剖微錯下註腳耳阿呵呵夫復何憾。</p><a 
name="0131c09" id="0131c09"></a><p style="margin-left: 3em"><span class="headname">自牧說</span></p><a 
name="0131c10" id="0131c10"></a><p style="text-indent: 0em; margin-left: 0em"><span class="linehead"></span>不借人力謂之自善為調制謂之牧能卑謙以自牧<a 
name="0131c11" id="0131c11"></a>則在在無虧頭頭合轍矣君亦知牧牛乎鞭之勒之<a 
name="0131c12" id="0131c12"></a>馴之伏之毋使犯苗稼故我宗門有牧牛之說梁山<a 
name="0131c13" id="0131c13"></a>有十牛之頌至今參學人皆藉此以為口實也石鞏<a 
name="0131c14" id="0131c14"></a>禪師居馬祖會下在廚作務次祖問子在此作麼鞏<a 
name="0131c15" id="0131c15"></a>云牧牛祖云牛作麼生牧鞏云一回入草去驀鼻拽<a 
name="0131c16" id="0131c16"></a>將來祖云子真牧牛也看他古人真實踐履雖尋常<a 
name="0131c17" id="0131c17"></a>作務之頃未嘗須臾忘此道豈若近代師僧迷昧自<a 
name="0131c18" id="0131c18"></a><span class="corr" title='[已&gt;己]'>己</span>向外馳求無捍禦調護之功而終其身坐沉黑水<a 
name="0131c19" id="0131c19"></a>乎上人號自牧予見夫頭角崢嶸乃為略申其義併<a 
name="0131c20" id="0131c20"></a>說偈曰自牧牧自莫分一二依而行之更有何事。</p><a 
name="0131c21" id="0131c21"></a><p style="margin-left: 3em"><span class="headname">淨雲說</span></p><a 
name="0131c22" id="0131c22"></a><p style="text-indent: 0em; margin-left: 0em"><span class="linehead"></span>卷舒萬變蔽日排空世間之雲也若有一毫未淨則<a 
name="0131c23" id="0131c23"></a>大地山河尚存點污起滅不停妄緣日積吾心之雲<a 
name="0131c24" id="0131c24"></a>也若有一毫未淨則生來死去終屬輪迴是故知識<a 
name="0131c25" id="0131c25"></a>出興於世或示語言或主棒喝種種方便總為諸人<a 
name="0131c26" id="0131c26"></a>開迷雲現慧日以與天下共見耳雲開日現即淨雲<a 
name="0131c27" id="0131c27"></a>之說也吾儕依知識之教亦當思所以淨吾心之雲<a 
name="0131c28" id="0131c28"></a>吾心之雲既淨如獲舊物如歸故家心戶洞明性天<a 
name="0131c29" id="0131c29"></a>恢廓而為雲從雲等語皆歷歷有據矣禪人號淨雲<a 
name="0131c30" id="0131c30"></a>予乃說淨雲之義如此。</p><a 
name="0132a01" id="0132a01"></a><p style="margin-left: 3em"><span class="headname">常關說</span></p><a 
name="0132a02" id="0132a02"></a><p style="text-indent: 0em; margin-left: 0em"><span class="linehead"></span>是室坐堯峰法堂後一座三間未有額予為題常關<a 
name="0132a03" id="0132a03"></a>二字問者曰據師立意其亦門雖設常關效陶公之<a 
name="0132a04" id="0132a04"></a>賦歸去來乎曰不然也予所謂常者常而不常不常<a 
name="0132a05" id="0132a05"></a>而常也常而不常如烏兔麗天東出西沒而弗變其<a 
name="0132a06" id="0132a06"></a>位不常而常如江湖行地東流西注而弗易其波也<a 
name="0132a07" id="0132a07"></a>予所謂關者關而不關不關而關也關而不關如皇<a 
name="0132a08" id="0132a08"></a>畿帝殿防衛甚嚴而任人來往不關而關如懸巖窮<a 
name="0132a09" id="0132a09"></a>谷仰瞻甚邇而絕人躋攀也今且以虛空為堂奧以<a 
name="0132a10" id="0132a10"></a>日月星辰為戶牖以森羅萬象為几筵包法界而不<a 
name="0132a11" id="0132a11"></a>見其寬入微塵而不見其狹時而行箇中沒途程時<a 
name="0132a12" id="0132a12"></a>而住全身常獨露時而坐花落鳥銜過時而臥多生<a 
name="0132a13" id="0132a13"></a>大夢破則此常關也固非鬼輸神運之所能成又非<a 
name="0132a14" id="0132a14"></a>趙老黃龍之所能測而竊符假雞之輩寔無容擬議<a 
name="0132a15" id="0132a15"></a>於其間矣問者唯唯而退予遂書是說附之亦以見<a 
name="0132a16" id="0132a16"></a>常關之一驗云。</p><a 
name="0132a17" id="0132a17"></a><p style="margin-left: 3em"><span class="headname">一月說</span></p><a 
name="0132a18" id="0132a18"></a><p style="text-indent: 0em; margin-left: 0em"><span class="linehead"></span>予嘗徙榻坐於璜涇上當門月滿素彩流波時而俯<a 
name="0132a19" id="0132a19"></a>仰嘯吟竟忘其倦睡也未幾陰雲四起靉靆浮空向<a 
name="0132a20" id="0132a20"></a>之皎皎清光欲覓絲毫無有矣有禪客從旁歎曰異<a 
name="0132a21" id="0132a21"></a>哉物態之變遷世境之夢幻人心之昏翳其亦如此<a 
name="0132a22" id="0132a22"></a>月乎予曰子知月之為月而莫知非月之月知非月<a 
name="0132a23" id="0132a23"></a>之月而莫知真月之月真月之月非色像不可得而<a 
name="0132a24" id="0132a24"></a>見可見非真月矣非境緣不可得而及可及非真月<a 
name="0132a25" id="0132a25"></a>矣故靈山話月曹谿指月馬祖翫月寒山比月究實<a 
name="0132a26" id="0132a26"></a>將來總落第二月也然第二月與第一月初不離乎<a 
name="0132a27" id="0132a27"></a>真月唯許當人念念圓融心心靡間向形名未兆以<a 
name="0132a28" id="0132a28"></a>前豁爾開悟大千晃耀絕藏覆萬別千差悉貫通譬<a 
name="0132a29" id="0132a29"></a>如一月印千江江無受月之意千江印一月月無分<a 
name="0132a30" id="0132a30"></a>照之心夫乃信真月雖不可見而無所不見真月雖<a 
name="0132b01" id="0132b01"></a>不可及而無所不及無所不及而無所不見則雖物<a 
name="0132b02" id="0132b02"></a>態變遷世境夢幻人心昏翳於真月庸何傷焉上人<a 
name="0132b03" id="0132b03"></a>號一月是必有得於真月之妙而非水中撈月者比<a 
name="0132b04" id="0132b04"></a>因索字說遂筆此以對復為歌曰真月團團不滯空<a 
name="0132b05" id="0132b05"></a>兮迷雲蕩蕩杳無蹤兮古聖今賢直指同兮安得四<a 
name="0132b06" id="0132b06"></a>海九州士惜影駒而銳用功兮。</p><a 
name="0132b07" id="0132b07"></a><p style="margin-left: 3em"><span class="headname">耳澄說</span></p><a 
name="0132b08" id="0132b08"></a><p style="text-indent: 0em; margin-left: 0em"><span class="linehead"></span>夫眼之見色隨色起想則眼被色礙矣耳之聞聲隨<a 
name="0132b09" id="0132b09"></a>聲起想則耳被聲礙矣有所礙即有所緣緣愛生貪<a 
name="0132b10" id="0132b10"></a>緣憎生瞋常住真心昏濁日固吾知其未能澄也然<a 
name="0132b11" id="0132b11"></a>而澄必於耳何說也娑婆世界以音聲為佛事琴瑟<a 
name="0132b12" id="0132b12"></a>琵琶箜篌鼓樂人之所樂聞也且以人之六根惟耳<a 
name="0132b13" id="0132b13"></a>根最利隨所聞而入之澄澄湛湛不動不搖即妄全<a 
name="0132b14" id="0132b14"></a>真應時解脫無處而非常住心無處而非淨明體矣<a 
name="0132b15" id="0132b15"></a>由是推之六律五音澄耳之具也松籟風濤澄耳之<a 
name="0132b16" id="0132b16"></a>譜也鳥啼蟻鬥蛙吠驢鳴澄耳之官也兒笑婦罵鬼<a 
name="0132b17" id="0132b17"></a>哭神號山動雷轟川騰谷應澄耳之節奏也只為耳<a 
name="0132b18" id="0132b18"></a>不善澄澄不關耳遂至種種蹉過習焉不之察耳若<a 
name="0132b19" id="0132b19"></a>夫古隱聞讓國而洗耳臨淵隔壁聞墜釵而籍名破<a 
name="0132b20" id="0132b20"></a>戒此猶泥耳澄之跡非吾所謂澄也耳澄上人得虔<a 
name="0132b21" id="0132b21"></a>老三絕而進乎禪者也學以成之悟以通之自澄澄<a 
name="0132b22" id="0132b22"></a>人於茲可卜矣是故書耳澄之說以贈。</p><a 
name="0132b23" id="0132b23"></a><p style="margin-left: 3em"><span class="headname">心遠說</span></p><a 
name="0132b24" id="0132b24"></a><p style="text-indent: 0em; margin-left: 0em"><span class="linehead"></span>堂而以心稱示近也示近則非遠矣孔夫子云仁遠<a 
name="0132b25" id="0132b25"></a>乎哉我欲仁斯仁至仁者心也仁不遠心可言遠耶<a 
name="0132b26" id="0132b26"></a>又云道不遠人人之為道而遠人不可以為道道本<a 
name="0132b27" id="0132b27"></a>乎心者心道不遠心尚可言遠耶然則堂何以心遠<a 
name="0132b28" id="0132b28"></a>稱也我佛如來於初生時手指天地云天上天下唯<a 
name="0132b29" id="0132b29"></a>我獨尊指此心也<span class="corr" title='[巳&gt;已]'>已</span>而棄皇宮入雪山苦行六年觀<a 
name="0132b30" id="0132b30"></a>星悟道悟此心也厥後說法度生三百餘會一花拈<a 
name="0132c01" id="0132c01"></a>出付囑飲光亦說此法付此心也故知心也者橫亙<a 
name="0132c02" id="0132c02"></a>十方豎窮三際包羅萬象收攝四生非體狀所能比<a 
name="0132c03" id="0132c03"></a>陳非方隅所能趣向非途程所能限數非五彩所能<a 
name="0132c04" id="0132c04"></a>畫描則其謂之遠者宜也法華經云深固幽遠無人<a 
name="0132c05" id="0132c05"></a>能到登斯堂也必有恍然會心立臻其極者矣西東<a 
name="0132c06" id="0132c06"></a>列祖燈燈相傳傳此心也以至臨濟喝德山棒秘魔<a 
name="0132c07" id="0132c07"></a>叉趙州柏總無非發明此心也然而毫釐錯謬未免<a 
name="0132c08" id="0132c08"></a>凡聖岐分更或見刺不除動成情識窠臼則其謂心<a 
name="0132c09" id="0132c09"></a>之果遠者誰曰不宜也子思子云知遠之近可以入<a 
name="0132c10" id="0132c10"></a>德登斯堂也必有擴光明正大之體而合儒釋為一<a 
name="0132c11" id="0132c11"></a>家者矣若乃心遠地偏鬧中取靜至夫遠為營遠為<a 
name="0132c12" id="0132c12"></a>慮欲箕裘繼紹無忘刱始之艱難此作堂者之遠心<a 
name="0132c13" id="0132c13"></a>當別有在予不敢以瑣瑣計也居士徐姓號拜言華<a 
name="0132c14" id="0132c14"></a>亭人因舉堂之義以質予而迺為是說。</p><a 
name="0132c15" id="0132c15"></a><p style="margin-left: 3em"><span class="headname">英山說</span></p><a 
name="0132c16" id="0132c16"></a><p style="text-indent: 0em; margin-left: 0em"><span class="linehead"></span>山之英者曰天目曰鴈蕩茂松苞竹泉石幽奇皆人<a 
name="0132c17" id="0132c17"></a>所遠慕而願見也反是而荒童不堪指之為英難矣<a 
name="0132c18" id="0132c18"></a>人之英者曰名賢曰豪雋道德文章充內盎外皆世<a 
name="0132c19" id="0132c19"></a>所願學而樂聞也反是而愚險百出名之為英亦難<a 
name="0132c20" id="0132c20"></a>矣然英山之說自古有之予不敢匿古之有而借以<a 
name="0132c21" id="0132c21"></a>圓汝名易汝號豈無意也耶因引聲以相告曰維山<a 
name="0132c22" id="0132c22"></a>之英巋然秀榮人與山類責任匪輕毋墮厥志毋閉<a 
name="0132c23" id="0132c23"></a>厥明慎而修之大事可成。</p><a 
name="0132c24" id="0132c24"></a><p style="margin-left: 3em"><span class="headname">淡生說</span></p><a 
name="0132c25" id="0132c25"></a><p style="text-indent: 0em; margin-left: 0em"><span class="linehead"></span>人之生也多喜濃而惡淡故道情世味分焉世味濃<a 
name="0132c26" id="0132c26"></a>則道情自薄世味淡則道情自親君子小人之殊相<a 
name="0132c27" id="0132c27"></a>去僅一間耳吾以是知君子之真能淡也語其道淡<a 
name="0132c28" id="0132c28"></a>而不厭推其行淡而可久品曰淡品交曰淡交原憲<a 
name="0132c29" id="0132c29"></a>之弊衣顏回之陋巷尼父之蔬食飲水一堂風冷淡<a 
name="0132c30" id="0132c30"></a>千古意分明何嘗有絲毫許為生累哉矧我輩毀形<a 
name="0133a01" id="0133a01"></a>棄俗欲學佛祖無上妙道而可不向淡中求乎是故<a 
name="0133a02" id="0133a02"></a>茅茨土室淡於居也瓶缽隨緣淡於食也破衲<span class="gaiji">[毯-炎+監]<!--gaiji,,1[毯-炎+監],2&#x23C26;,3--></span>毿<a 
name="0133a03" id="0133a03"></a>冬夏弗易淡於身也淡乎耳音樂雜陳而不聞淡乎<a 
name="0133a04" id="0133a04"></a>目青黃互映而不見淡乎意百孔千瘡而不干其慮<a 
name="0133a05" id="0133a05"></a>淡乎心吉凶憂患而不撓其神以此透生死關關關<a 
name="0133a06" id="0133a06"></a>悉透以此唱無生曲曲曲咸新以此洗多生罪垢如<a 
name="0133a07" id="0133a07"></a>火燒冰以此建生平大功似花鋪錦甚矣淡之利益<a 
name="0133a08" id="0133a08"></a>深也莊周子云達生之情者不務生之所無以為若<a 
name="0133a09" id="0133a09"></a>務生之所無以為非惟不能達生抑且戕其生矣然<a 
name="0133a10" id="0133a10"></a>予今日與麼說已費鹽醬不少予號淡生亦當思所<a 
name="0133a11" id="0133a11"></a>以真淡者庶幾無忝此生也。</p><a 
name="0133a12" id="0133a12"></a><p style="margin-left: 3em"><span class="headname">大閒說</span></p><a 
name="0133a13" id="0133a13"></a><p style="text-indent: 0em; margin-left: 0em"><span class="linehead"></span>閒到無可閒處方為大閒然欲大閒必自大忙始朝<a 
name="0133a14" id="0133a14"></a>也忙暮也忙一句話頭力抵當行也忙坐也忙行行<a 
name="0133a15" id="0133a15"></a>坐坐似迷方起居食息也忙忙如人負債遇追償驀<a 
name="0133a16" id="0133a16"></a>然拶出火星發大地山河放異光橫按莫邪全正令<a 
name="0133a17" id="0133a17"></a>外魔斂手盡驚惶夫如是則朝也閒暮也閒日昇月<a 
name="0133a18" id="0133a18"></a>落水潺湲行也閒坐也閒拄杖一條任往還起居食<a 
name="0133a19" id="0133a19"></a>息也閒閒玉管吹風過浦灣弓櫜羽戢心王靜六國<a 
name="0133a20" id="0133a20"></a>煙清萬慮安此名絕學無為者不假忙中偷少閒然<a 
name="0133a21" id="0133a21"></a>則此大閒也佛祖之境界賢聖之規標寬等太虛寂<a 
name="0133a22" id="0133a22"></a>寥屹似泰山不動豈坐消白晝弗肯就勞以自疏散<a 
name="0133a23" id="0133a23"></a>於事物之表者所可同日語哉併說偈曰大閒上人<a 
name="0133a24" id="0133a24"></a>慕大閒直須步步莫放閒不到大閒未是閒閒無閒<a 
name="0133a25" id="0133a25"></a>處始閒閒。</p><a 
name="0133a26" id="0133a26"></a><p style="margin-left: 3em"><span class="headname">格非說</span></p><a 
name="0133a27" id="0133a27"></a><p style="text-indent: 0em; margin-left: 0em"><span class="linehead"></span>客有以格非之義問予者予曰天下事理是與非相<a 
name="0133a28" id="0133a28"></a>對有非中之非有是中之非有非非是是中之非識<a 
name="0133a29" id="0133a29"></a>此義者可以言格矣格者去也如世間聲色貨利無<a 
name="0133a30" id="0133a30"></a>明顛倒等容易迷亂人者皆非中之非去之可也格<a 
name="0133b01" id="0133b01"></a>者正也如當人智慧德相為妄想執著所蒙蔽而不<a 
name="0133b02" id="0133b02"></a>能證得者皆是中之非正之可也格者至也如機先<a 
name="0133b03" id="0133b03"></a>展演格外提持有非佛非心非凡非聖非禪非道之<a 
name="0133b04" id="0133b04"></a>語為上士英流所擬測而莫窺涯涘者皆是是非非<a 
name="0133b05" id="0133b05"></a>中之非至之可也若夫孟氏之言格非特就格君言<a 
name="0133b06" id="0133b06"></a>也格者感也至誠以感動之盡力以扶持之必使君<a 
name="0133b07" id="0133b07"></a>歸於仁義正道而後已雖然格君原自格<span class="corr" title='[已&gt;己]'>己</span>始也未<a 
name="0133b08" id="0133b08"></a>有<span class="corr" title='[已&gt;己]'>己</span>不格而能格君者也故曰大人者正<span class="corr" title='[已&gt;己]'>己</span>而物正<a 
name="0133b09" id="0133b09"></a>也客欣然作禮而退華亭修上人號格非偶索字說<a 
name="0133b10" id="0133b10"></a>亦即書此以對而終不復贅一辭云。</p><a 
name="0133b11" id="0133b11"></a><p style="margin-left: 3em"><span class="headname">卓雲說</span></p><a 
name="0133b12" id="0133b12"></a><p style="text-indent: 0em; margin-left: 0em"><span class="linehead"></span>卓雲吾不知何說也詩云倬彼雲漢昭回於天說蓋<a 
name="0133b13" id="0133b13"></a>取諸此乎然而卓之與倬字義弗相侔也間竊為妄<a 
name="0133b14" id="0133b14"></a>計之雲卓立太虛中或聚或散或卷或舒或萬疊如<a 
name="0133b15" id="0133b15"></a>峰或一碧如海百變千化人莫測其端也自在自由<a 
name="0133b16" id="0133b16"></a>人莫羈其跡也羈之不可測之莫能雲之所以為雲<a 
name="0133b17" id="0133b17"></a>者卓立之體原未嘗移動也吾人卓立天地間聚散<a 
name="0133b18" id="0133b18"></a>卷舒曷有定止故應物無心如雲溶溶出岫也悠揚<a 
name="0133b19" id="0133b19"></a>有態如雲遠映空林也浮視繁華如雲隨風過隙也<a 
name="0133b20" id="0133b20"></a>因時濟世如雲為雨從龍也甚而卓住雲窩嶺上只<a 
name="0133b21" id="0133b21"></a>堪自怡悅卓居雲外雲來閒兮我也閒就使無錐可<a 
name="0133b22" id="0133b22"></a>卓白雲深處好藏身假饒共卓無人出手合招雲為<a 
name="0133b23" id="0133b23"></a>伴若然卓雲之說又豈容易計哉上人往矣其有指<a 
name="0133b24" id="0133b24"></a>是說而不以為然者當至心請問。</p><a 
name="0133b25" id="0133b25"></a><p style="margin-left: 3em"><span class="headname">恒修說</span></p><a 
name="0133b26" id="0133b26"></a><p style="text-indent: 0em; margin-left: 0em"><span class="linehead"></span>南人有言曰人而無恒不可以作巫醫孔夫子云得<a 
name="0133b27" id="0133b27"></a>見有恒者斯可矣然則恒者人之所難能也亦人所<a 
name="0133b28" id="0133b28"></a>不可不能也何況恒於修乎故修不恒不謂之真修<a 
name="0133b29" id="0133b29"></a>恒不修不謂之真恒世尊棄王宮入雪嶺六年苦行<a 
name="0133b30" id="0133b30"></a>只此恒修也西天四七東土二三天下老和尚燈燈<a 
name="0133c01" id="0133c01"></a>紹續長明弗替只此恒修也闡揚三乘十二分教大<a 
name="0133c02" id="0133c02"></a>小偏圓種種方便如器貯水涓滴靡遺只此恒修也<a 
name="0133c03" id="0133c03"></a>稟十重四十八輕戒法防非攝善饒益有情只此恒<a 
name="0133c04" id="0133c04"></a>修也乃至導一切人念佛茹齋放生止殺衾影無愧<a 
name="0133c05" id="0133c05"></a>寤寐坦如總無過此恒修也嗟乎今時學道者但聞<a 
name="0133c06" id="0133c06"></a>直指單傳不加修證咸以聰慧之資望塵領荷撥無<a 
name="0133c07" id="0133c07"></a>因果蔑視威儀滯識執情迷妄日積修且烏有又安<a 
name="0133c08" id="0133c08"></a>見其恒哉雲間毘盧閣主人號恒修者蓋以三聚為<a 
name="0133c09" id="0133c09"></a>宗而恒於修者也名實相稱黑白共欽偶來斜涇索<a 
name="0133c10" id="0133c10"></a>予字說遂因其所能者筆以贈之若謂依文解義徒<a 
name="0133c11" id="0133c11"></a>事空談非惟不識荊抑亦笑予唐突矣。</p><a 
name="0133c12" id="0133c12"></a><p style="margin-left: 3em"><span class="headname">敏求說</span></p><a 
name="0133c13" id="0133c13"></a><p style="text-indent: 0em; margin-left: 0em"><span class="linehead"></span>好古敏求聖賢之道人非聖賢曷容輕躁依而行之<a 
name="0133c14" id="0133c14"></a>期躋閫奧大事有成照用俱到此敏求之說也知是<a 
name="0133c15" id="0133c15"></a>說者入世間孝親敬長悉盡其義求宜敏出世間尋<a 
name="0133c16" id="0133c16"></a>師擇友朝扣暮參悉盡其道求又宜敏或入世不能<a 
name="0133c17" id="0133c17"></a>盡其義出世不能盡其道惟以安閒浮惰為務名曰<a 
name="0133c18" id="0133c18"></a>麟楦亦名曰馬裾夫奚益哉後生可畏諒不蹈此覆<a 
name="0133c19" id="0133c19"></a>轍好古敏求當於是說有進焉。</p><a 
name="0133c20" id="0133c20"></a><p style="margin-left: 3em"><span class="headname">半隱說</span></p><a 
name="0133c21" id="0133c21"></a><p style="text-indent: 0em; margin-left: 0em"><span class="linehead"></span>大隱居廛小隱居山半隱者意在非山非廛之間乎<a 
name="0133c22" id="0133c22"></a>若然亦淺視夫半隱矣宇宙間人物器具林林總總<a 
name="0133c23" id="0133c23"></a>不能獨居其全各有其半之理存焉如士能讀而不<a 
name="0133c24" id="0133c24"></a>能耕農能耕而不能讀鳶能飛而不能躍魚能躍而<a 
name="0133c25" id="0133c25"></a>不能飛舟可以汎水而不能陸行車可以陸行而不<a 
name="0133c26" id="0133c26"></a>能汎水極而推之天地日月覆載照臨不能無缺陷<a 
name="0133c27" id="0133c27"></a>故曰天地無全功日月無全照至人無全能萬物無<a 
name="0133c28" id="0133c28"></a>全用若然則隱又豈能全隱哉且夫半亦非長短數<a 
name="0133c29" id="0133c29"></a>目所能限也寸有寸之半尺有尺之半仞有仞之半<a 
name="0133c30" id="0133c30"></a>乃至廣之百千由旬有百千由旬之半半已備全之<a 
name="0134a01" id="0134a01"></a>機全已包半之妙石鞏張弓架箭射半箇聖人中峰<a 
name="0134a02" id="0134a02"></a>參妙翁許窺半邊鼻孔嘗情莫之測神鬼莫之知若<a 
name="0134a03" id="0134a03"></a>然則半隱即全隱也全隱即半隱也夫豈名為隱而<a 
name="0134a04" id="0134a04"></a>實非隱身為隱而心非隱蒼黃反覆終始參差以與<a 
name="0134a05" id="0134a05"></a>貪夫同流取飛柯之折輪作山移話柄乎卓庵公結<a 
name="0134a06" id="0134a06"></a>茅淮上額曰半隱蓋深念出世度生衲僧急務沉寂<a 
name="0134a07" id="0134a07"></a>自了佛所譏呵姑借此寓言耳予揣其意而貽是說<a 
name="0134a08" id="0134a08"></a>則謂之無隱也亦可。</p><a 
name="0134a09" id="0134a09"></a><p style="margin-left: 3em"><span class="headname">一門說</span></p><a 
name="0134a10" id="0134a10"></a><p style="text-indent: 0em; margin-left: 0em"><span class="linehead"></span>萬法同歸之謂一凡聖同由之謂門門而非一則出<a 
name="0134a11" id="0134a11"></a>入多岐未能轉身就緒一而非門則程途尚遠無繇<a 
name="0134a12" id="0134a12"></a>入室登堂門即一一即門箇中別是好乾坤知其一<a 
name="0134a13" id="0134a13"></a>門可以不立矣孰為門孰為一寬若太虛明似日得<a 
name="0134a14" id="0134a14"></a>其門一可以不設矣雲間應上人禮誦蓮經取一門<a 
name="0134a15" id="0134a15"></a>自號因質其義曰予之一門以慈悲為樑平等為礎<a 
name="0134a16" id="0134a16"></a>智慧為柱忍辱為關世界未有以前胞胎未具之始<a 
name="0134a17" id="0134a17"></a>已當前顯露八字打開久矣何待今日運斧斤加雕<a 
name="0134a18" id="0134a18"></a>飾牽枝引蔓以污吾門乎予嘉之迺就伊言而說偈<a 
name="0134a19" id="0134a19"></a>曰未有世界早有此門當前顯露雕飾不存百千佛<a 
name="0134a20" id="0134a20"></a>祖藉以居尊上人知也予復奚言。</p><a 
name="0134a21" id="0134a21"></a><p style="margin-left: 3em"><span class="headname">無依說</span></p><a 
name="0134a22" id="0134a22"></a><p style="text-indent: 0em; margin-left: 0em"><span class="linehead"></span>凡世間物必有所依無所依則無以自立故本乎天<a 
name="0134a23" id="0134a23"></a>者親上本乎地者親下親即依之至也獨宗門一著<a 
name="0134a24" id="0134a24"></a>則異是夫此一著名不得狀不得傳不得擬不得汝<a 
name="0134a25" id="0134a25"></a>欲名之狀之傳之擬之盡屬情識依通知見解會要<a 
name="0134a26" id="0134a26"></a>到無依田地萬里崖州古來特達之士皆實到無依<a 
name="0134a27" id="0134a27"></a>田地隨機應用活潑玲瓏有時吞卻十方虛空使有<a 
name="0134a28" id="0134a28"></a>情無情無出頭分有時放出山河大地任森羅萬象<a 
name="0134a29" id="0134a29"></a>遍界縱橫有時取恒沙劫壽量為自<span class="corr" title='[已&gt;己]'>己</span>壽量而不見<a 
name="0134a30" id="0134a30"></a>其多有時撮千百億國土為自<span class="corr" title='[已&gt;己]'>己</span>國土而不見其廣<a 
name="0134b01" id="0134b01"></a>所以臨濟遠祖云無依道人是諸佛之母佛從無依<a 
name="0134b02" id="0134b02"></a>生若悟無依佛亦無得所謂一剎那間遊履三眼國<a 
name="0134b03" id="0134b03"></a>土入諸佛世界入眾生世界入諸魔世界乃至遍入<a 
name="0134b04" id="0134b04"></a>一切真俗淨穢等世界而不著不礙者總是自<span class="corr" title='[已&gt;己]'>己</span>無<a 
name="0134b05" id="0134b05"></a>依道人翫弄神變遊戲三昧放去收來得大自在處<a 
name="0134b06" id="0134b06"></a>也如未實到無依田地錯將佛法知見解會舌勞口<a 
name="0134b07" id="0134b07"></a>沸障塞悟門其烏足以語此哉武原覲周居士契道<a 
name="0134b08" id="0134b08"></a>已久我本師和尚曾以一杖一偈與之別贈一號曰<a 
name="0134b09" id="0134b09"></a>無依道人予見而謂之曰旨哉無依願為君說厥後<a 
name="0134b10" id="0134b10"></a>思惟無依二字亦係假立對待之談況復立號安名<a 
name="0134b11" id="0134b11"></a>就假立對待中說假立對待乎然事無一向今日之<a 
name="0134b12" id="0134b12"></a>說不惟以踐前言而且以祝翁壽也翁壽原從無依<a 
name="0134b13" id="0134b13"></a>建立也倘或曰佛從無依生壽從無依建立似是有<a 
name="0134b14" id="0134b14"></a>依矣明發頭陀口掛壁上也不定。</p><a 
name="0134b15" id="0134b15"></a><p style="margin-left: 3em"><span class="headname">劍光說</span></p><a 
name="0134b16" id="0134b16"></a><p style="text-indent: 0em; margin-left: 0em"><span class="linehead"></span>古之名劍甚多曰青萍曰紫電曰龍泉曰太阿曰干<a 
name="0134b17" id="0134b17"></a>將曰莫邪皆有光光能射斗無不利利可剸犀善用<a 
name="0134b18" id="0134b18"></a>者定國安邦而有餘不善用者全身遠害而不足若<a 
name="0134b19" id="0134b19"></a>乃破生死之魔斷貪嗔之網摧憍慢之幢截邪外之<a 
name="0134b20" id="0134b20"></a>種光同日月日月不能掩其光利資佛祖佛祖不能<a 
name="0134b21" id="0134b21"></a>虧其利者自非般若為鋒金剛為燄歷劫傳持一口<a 
name="0134b22" id="0134b22"></a>慧劍未足以當此武林耀上人字劍光其名劍之光<a 
name="0134b23" id="0134b23"></a>耶抑慧劍之光耶光即且置劍今何在擬議不來劍<a 
name="0134b24" id="0134b24"></a>去久矣因筆是說而繼為之歎曰慧劍在握光燭天<a 
name="0134b25" id="0134b25"></a>兮殺活臨時正令傳兮佛祖護念誰弗然兮子其善<a 
name="0134b26" id="0134b26"></a>用而無刻舟求之深淵兮。</p><a 
name="0134b27" id="0134b27"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(海鹽縣比丘尼超弘同徒明原捐<br><a 
name="0134b28" id="0134b28"></a>　資助刻祈道心堅固壽命延長者)</span></p></div></div><a 
name="0134b29" id="0134b29"></a><a 
name="0134b30" id="0134b30"></a><p><span class="juanname">百癡禪師語錄卷第二十五終</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 Rev. 1.14 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_025 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
</html>
