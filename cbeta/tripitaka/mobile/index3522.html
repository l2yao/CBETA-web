<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=W08n0068_002 by HTTrack Website Copier/3.x [XR&CO'2008], Tue, 03 Jun 2014 03:58:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga17b0.gif?utmac=MO-30696269-4&amp;utmn=1632466739&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DW08&amp;utmp=%2Fmobile%2Findex.php%3Findex%3DW08n0068_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb362.html?index=W08n0068_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">藏外佛教文獻　第08冊<br/>No.68 如來廣孝十種報恩道場儀 (8卷)<br/>【南宋 思覺集　趙文煥．侯沖整理】<br/>第 2 卷</p>
	<a href="indexe400.html?index=W08n0068_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="W08">
<div class="root" id="0068" sutra_name="如來廣孝十種報恩道場儀" sutra_juan="[卷2]">　
<a 
name="0090a01" id="0090a01"></a><a 
name="0090a02" id="0090a02"></a><p><span class="juanname">如來廣孝十種報恩道場儀文卷上</span></p><a 
name="0090a03" id="0090a03"></a><a 
name="0090a04" id="0090a04"></a><p style="text-indent: 2em; margin-left: 0em"><span class="linehead"></span>第一時陞座</p><a 
name="0090a05" id="0090a05"></a><p style="text-indent: 0em; margin-left: 4em"><span class="linehead"></span><span class="note">(加持四十二字母真言　歌讚)</span></p><a 
name="0090a06" id="0090a06"></a><p style="text-indent: 2em; margin-left: 0em"><span class="linehead"></span>南無《大方便佛報恩經》　<span class="note">(和)</span>大孝釋迦牟尼佛</p><a 
name="0090a07" id="0090a07"></a><p style="text-indent: 2em; margin-left: 0em"><span class="linehead"></span>豎宗立教儀宣演　<span class="note">(和經題)</span></p><a 
name="0090a08" id="0090a08"></a><p style="text-indent: 2em; margin-left: 0em"><span class="linehead"></span>比丘<span class="note">(某)</span>等伏聞明教大師云：「養不足以報父<a 
name="0090a09" id="0090a09"></a>母，而聖人以德報之；德不足以達父母，而聖人以<a 
name="0090a10" id="0090a10"></a>道達之。道也者，非世之所謂道也。妙神明，出生<a 
name="0090a11" id="0090a11"></a>死，聖人之至道者也。德也者，非世之所謂德也。<a 
name="0090a12" id="0090a12"></a>備萬物，被幽明，聖人之至德者也。且君子之所謂<a 
name="0090a13" id="0090a13"></a>孝者，先意承志，諭父母於道，非真養者也。……<a 
name="0090a14" id="0090a14"></a>夫天下之報恩者，吾聖人可謂至報恩者也；天下之<a 
name="0090a15" id="0090a15"></a>為孝者，吾聖人可謂純孝者也。……吾從聖人之後，<a 
name="0090a16" id="0090a16"></a>而其德不修，其道不明，吾徒負父母而愧乎聖人<a 
name="0091a01" id="0091a01"></a>者也。」故知「善天下，道為大；顯其親，德為優。<a 
name="0091a02" id="0091a02"></a>告則不得其道德，不告則得道而成德。所以聖人輒<a 
name="0091a03" id="0091a03"></a>遁於山林，逮其以道而返，德被乎上下，天下稱之<a 
name="0091a04" id="0091a04"></a>曰有子若此，尊其父母曰大聖人之父母。聖人可謂<a 
name="0091a05" id="0091a05"></a>略始而圖終，善行權也。古之君子有所為而如此者，<a 
name="0091a06" id="0091a06"></a>吳太伯其人也。必大志可以彰大用，必大潔可以持<a 
name="0091a07" id="0091a07"></a>大正。聖人推勝德於人天，顯至正於凡嚮。故聖人<a 
name="0091a08" id="0091a08"></a>之法，不願乎世嗣。古之君子有所為而如此者，伯<a 
name="0091a09" id="0091a09"></a>夷叔齊其人也。道固尊於人，故道雖在子，而父母<a 
name="0091a10" id="0091a10"></a>可以拜之，冠義近之矣。《禮》曰：以冠而字之，<a 
name="0091a11" id="0091a11"></a>成人之道也。見於母，母拜之。俗固本於真，而其<a 
name="0091a12" id="0091a12"></a>真已修，則雖僧可以與王侯抗禮也，而武事近之<a 
name="0092a01" id="0092a01"></a>矣。《禮》曰：介者不拜，為其拜而蓌拜也。不拜，<a 
name="0092a02" id="0092a02"></a>重節也。母拜，重禮也。禮節先王猶重，大道焉可<a 
name="0092a03" id="0092a03"></a>不重乎？俗曰：聖人無父。固哉，小人之好毀也！<a 
name="0092a04" id="0092a04"></a>彼眸盲然而豈見聖人為孝之深渺哉？」然天下以<a 
name="0092a05" id="0092a05"></a>儒為孝而不以佛為孝者，「是見儒而未見佛也。佛<a 
name="0092a06" id="0092a06"></a>也極焉。以儒守之，以佛廣之；以儒人之，以佛神<a 
name="0092a07" id="0092a07"></a>之。孝其至且大矣！水固趨下也，洫而決之，其所<a 
name="0092a08" id="0092a08"></a>至不亦速乎？火固炎上也，噓而鼓之，其所舉不亦<a 
name="0092a09" id="0092a09"></a>遠乎？」「故聖人之為道也，無所不善。聖人之<a 
name="0092a10" id="0092a10"></a>善也，未始遺親。親也者，形生之大本也，人道之<a 
name="0092a11" id="0092a11"></a>大恩也。惟大聖人能重其大本也，能報其大恩也。<a 
name="0092a12" id="0092a12"></a>今天下之為道者，孰與於聖人也？聖人之道大臻，<a 
name="0093a01" id="0093a01"></a>巍巍乎獨尊於天下，不可得而生，不可得而滅也。<a 
name="0093a02" id="0093a02"></a>及其應物，尚順乎人道，不敢忘其母之既死，不敢<a 
name="0093a03" id="0093a03"></a>拒其父之見命。故方其成道之初，登天先以其道諭<a 
name="0093a04" id="0093a04"></a>其母氏。三月復歸於世，應命還其故國，父於道，<a 
name="0093a05" id="0093a05"></a>而其國皆化。逮其喪父也，聖人躬與諸釋負其棺以<a 
name="0093a06" id="0093a06"></a>趨葬。聖人所謂與人道而大順也。」是故當知，「善<a 
name="0093a07" id="0093a07"></a>固有其大者也，固有其小者也，固有其奧者也，固<a 
name="0093a08" id="0093a08"></a>有其淺者也。奧道妙乎死生變化也，大善徹乎天地<a 
name="0093a09" id="0093a09"></a>神明也。佛之道，其奧道者乎？佛之善，其大善者<a 
name="0093a10" id="0093a10"></a>乎？故《論語》云：『多聞，擇其善者而從之。』<a 
name="0093a11" id="0093a11"></a>不其然哉？不其然哉？」</p><a 
name="0093a12" id="0093a12"></a><p><span class="lg">　　大孝瞿曇道最尊，都緣累劫報親恩。<a 
name="0094a01" id="0094a01"></a><br>　　三牲日奉非真養，萬德身嚴乃本根。<a 
name="0094a02" id="0094a02"></a><br>　　返拜不妨驚梵釋，初行已解指乾坤。<a 
name="0094a03" id="0094a03"></a><br>　　堪嗟我輩相違背，虛負劬勞血一盆。</span></p><a 
name="0094a04" id="0094a04"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0094a05" id="0094a05"></a><p style="text-indent: 2em; margin-left: 0em"><span class="linehead"></span>儒釋以孝為宗</p><a 
name="0094a06" id="0094a06"></a><p style="text-indent: 2em; margin-left: 0em"><span class="linehead"></span>諸佛設教，以孝為宗；菩薩修行，以孝為本。<a 
name="0094a07" id="0094a07"></a>夫孝也者，有可見也，有不可見也。可見者，孝之<a 
name="0094a08" id="0094a08"></a>行也；不可見者，孝之理也。理也者，孝之所以出<a 
name="0094a09" id="0094a09"></a>也；行也者，孝之所以形容也。修其形容而其中不<a 
name="0094a10" id="0094a10"></a>修，則其事父母之不篤，惠人不誠；修其中而形容<a 
name="0094a11" id="0094a11"></a>亦修，其惟事父母而惠人。是亦振天地，感鬼神也。<a 
name="0094a12" id="0094a12"></a>天地與孝同理也，鬼神與孝同靈也。故天地鬼神，<a 
name="0094a13" id="0094a13"></a>不可以不孝求，不可以詐孝欺。故《書》云：夫孝<a 
name="0094a14" id="0094a14"></a>置之而塞乎天地，普之而橫乎四海，施之後世而無<a 
name="0095a01" id="0095a01"></a>朝夕。又云：天之經也，地之義也，民之行也，至<a 
name="0095a02" id="0095a02"></a>哉大矣！又孝也者，大戒之所以先也；戒也者，眾<a 
name="0095a03" id="0095a03"></a>善之所以生也。為善微戒，善何生焉？為戒微善，<a 
name="0095a04" id="0095a04"></a>戒何自焉？故經云：孝名為戒，亦名制止。若有眾<a 
name="0095a05" id="0095a05"></a>生，持此戒者，孝心即是佛心，孝行即同佛行。故<a 
name="0095a06" id="0095a06"></a>知「孝」之一字，眾妙之門。慈覺頌云：「佛以孝<a 
name="0095a07" id="0095a07"></a>為宗，岩前古路通。微塵菩薩子，盡入此門中。」<a 
name="0095a08" id="0095a08"></a>即其義也。</p><a 
name="0095a09" id="0095a09"></a><p><span class="lg">　　我聞佛語孝為宗，孝行原來佛行同。<a 
name="0095a10" id="0095a10"></a><br>　　內蘊佛心遵雅訓，外行孝行紹宗風。<a 
name="0095a11" id="0095a11"></a><br>　　母胎集會真身露，父臆捫摸妄業空。<a 
name="0095a12" id="0095a12"></a><br>　　多少知恩菩薩子，古今盡入此門中。</span></p><a 
name="0095a13" id="0095a13"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0095a14" id="0095a14"></a><p style="text-indent: 0em; margin-left: 4em"><span class="linehead"></span><span class="note">(加持大獻藥真言　歌讚)</span></p><a 
name="0096a01" id="0096a01"></a><p style="text-indent: 2em; margin-left: 0em"><span class="linehead"></span>明行孝所因儀當演</p><a 
name="0096a02" id="0096a02"></a><p style="text-indent: 2em; margin-left: 0em"><span class="linehead"></span>《大方便佛報恩經》云：佛在王舍城耆闍崛山<a 
name="0096a03" id="0096a03"></a>中，與大比丘眾二萬八千人俱。爾時阿難入城乞食。<a 
name="0096a04" id="0096a04"></a>有一婆羅門子，孝養父母，擔負老母，亦次第乞。<a 
name="0096a05" id="0096a05"></a>若得好食，仰奉於母；若得惡食，而自食之。阿難<a 
name="0096a06" id="0096a06"></a>見已，歡喜讚言：「善哉！善哉！善男子，供養父<a 
name="0096a07" id="0096a07"></a>母，奇特難及。」有一梵志亦是大眾唱導之師，執<a 
name="0096a08" id="0096a08"></a>著邪論，語阿難言：「汝師瞿曇，自言善好，有大<a 
name="0096a09" id="0096a09"></a>功德。惟有空名，而無實行。適生七日，其母命終。<a 
name="0096a10" id="0096a10"></a>逾出宮城，父王苦惱。是故當知是不孝人。」阿難<a 
name="0096a11" id="0096a11"></a>聞已，心生慚愧。還至佛所，具陳上事。爾時世尊<a 
name="0096a12" id="0096a12"></a>熙怡微笑，從其面門放五色光，照於十方一切佛土。<a 
name="0096a13" id="0096a13"></a>彼諸世界諸菩薩眾來至佛所，心生戀慕。佛攝光明，<a 
name="0096a14" id="0096a14"></a>遶身七匝，還從彼入。阿難白佛言：「世尊，事佛<a 
name="0096a15" id="0096a15"></a>已來未見佛笑，笑必有意，願佛說之。」大眾之中，<a 
name="0096a16" id="0096a16"></a>有七寶蓮花從地化生。是時如來即陞華座，於淨身<a 
name="0096a17" id="0096a17"></a>中現五趣身，一一趣中有萬八千種形類，現八千種<a 
name="0097a01" id="0097a01"></a>身，乃至虛空法界不可思議眾生等身。告阿難言：<a 
name="0097a02" id="0097a02"></a>「如來本於生死中時，於如是等微塵數不可思議形<a 
name="0097a03" id="0097a03"></a>類一切眾生中具足受身。以受身故，一切眾生亦曾<a 
name="0097a04" id="0097a04"></a>為如來父母，如來亦曾為一切眾生而作父母。為一<a 
name="0097a05" id="0097a05"></a>切父母故常勤修習難行苦行，不休不息。為孝父母，<a 
name="0097a06" id="0097a06"></a>知恩報恩，故今速得阿耨多羅三藐三菩提。吾當為<a 
name="0097a07" id="0097a07"></a>汝，略說孝養父母苦行因緣。」是知如來行孝，不<a 
name="0097a08" id="0097a08"></a>止一生。原其報恩，歷塵沙劫。昔年因行既不可思<a 
name="0097a09" id="0097a09"></a>議，今日果報亦不可思議。</p><a 
name="0097a10" id="0097a10"></a><p><span class="lg">　　如來孝行有何因？一一如經為指陳。<a 
name="0097a11" id="0097a11"></a><br>　　喜見婆羅供母氏，空驚梵志毀能仁。<a 
name="0097a12" id="0097a12"></a><br>　　后薨王哭情雖隔，光遶蓮花道最尊。<a 
name="0097a13" id="0097a13"></a><br>　　若論我師非孝敬，誰於五趣現多身？</span></p><a 
name="0097a14" id="0097a14"></a><p style="text-indent: 2em; margin-left: 0em"><span class="linehead"></span>大孝釋迦佛</p><a 
name="0097a15" id="0097a15"></a><p style="text-indent: 2em; margin-left: 0em"><span class="linehead"></span>正明宿世苦行因緣</p><a 
name="0098a01" id="0098a01"></a><p style="text-indent: 2em; margin-left: 0em"><span class="linehead"></span>佛告阿難及諸大眾：昔有國王生一太子，號須<a 
name="0098a02" id="0098a02"></a>闍提，身黃金色。時宮殿神語大王言：「羅<span class="gaiji">&#x777A;<!--gaiji,,1[目*侯],2&#x777A;,3--></span>大臣<a 
name="0098a03" id="0098a03"></a>近生惡逆，不久至此。」其王驚怖，抱持太子，即<a 
name="0098a04" id="0098a04"></a>出進路，歸投鄰國。其王夫人，亦隨王行。糧餉已<a 
name="0098a05" id="0098a05"></a>盡，前路猶遠。王與夫人舉聲大哭：「云何今日，<a 
name="0098a06" id="0098a06"></a>受此禍對？」王欲小停，懼冤家至；正欲前進，饑<a 
name="0098a07" id="0098a07"></a>渴所迫。王又思惟：「不作方便，三人併命不離此<a 
name="0098a08" id="0098a08"></a>死。我今何不殺於夫人，以活我身，並續子命。」<a 
name="0098a09" id="0098a09"></a>即便拔刀。太子白言：「欲作何等？」王實語之。<a 
name="0098a10" id="0098a10"></a>太子言：「何處有子噉於母肉？既不噉肉，子亦當<a 
name="0098a11" id="0098a11"></a>死。何不殺子濟父母命？」王言：「寧可喪命，終<a 
name="0098a12" id="0098a12"></a>不殺子噉其肉也。」子諫父言：「惟願父母莫殺子<a 
name="0098a13" id="0098a13"></a>身，可日日持刀就子身上割肉三斤，分作三分。二<a 
name="0098a14" id="0098a14"></a>分奉上父母，一分自食。」父母聽子，割而食之。<a 
name="0098a15" id="0098a15"></a>身肉轉盡，骨髓相連，尋便倒地。王即抱持，舉身<a 
name="0098a16" id="0098a16"></a>大哭：「我等無狀，橫噉汝肉，使汝痛苦。」太子<a 
name="0098a17" id="0098a17"></a>言：「已噉子肉進路至此，可於身中盡割餘肉，用<a 
name="0099a01" id="0099a01"></a>濟父母，可達所在。」爾時父母又復割之，隨路而<a 
name="0099a02" id="0099a02"></a>去。十方蚊虻聞血肉香，遍體咂食，痛不可言。太<a 
name="0099a03" id="0099a03"></a>子即作誓言：「今我此身供養父母，願我父母常得<a 
name="0099a04" id="0099a04"></a>餘福，臥安覺安，諸蚊虻等皆得飽滿，令我來世，<a 
name="0099a05" id="0099a05"></a>得成作佛。願以法食除汝饑渴，生死重病。」佛告<a 
name="0099a06" id="0099a06"></a>阿難：「彼父母者，即今父母是；彼太子者，即我<a 
name="0099a07" id="0099a07"></a>身是也。」又忍辱太子者，知其父王身嬰重病，命<a 
name="0099a08" id="0099a08"></a>在旦夕，往告諸臣：「父王困篤，今當奈何？」諸<a 
name="0099a09" id="0099a09"></a>臣報言：「求覓藥草，了不可得。」太子問言：「所<a 
name="0099a10" id="0099a10"></a>求藥草，為是何物？」大臣言：「正是從生至長不<a 
name="0099a11" id="0099a11"></a>瞋人眼睛及其人髓。若得此藥，即全王命。若不得<a 
name="0099a12" id="0099a12"></a>者，命在不久。」太子言：「但使父王病得挼者，<a 
name="0099a13" id="0099a13"></a>假使捨百千身，亦不為難，況我今日此穢身也。」<a 
name="0099a14" id="0099a14"></a>大臣言：「如此之事，隨太子意。」爾時太子心生<a 
name="0100a01" id="0100a01"></a>歡喜，即呼旃陀羅斷骨出髓，剜其兩目。爾時大臣<a 
name="0100a02" id="0100a02"></a>即搗此藥，奉上大王。王即服之，病即除瘥。問諸<a 
name="0100a03" id="0100a03"></a>大臣：「汝等如何得此妙藥？」大臣言：「今此藥<a 
name="0100a04" id="0100a04"></a>者，忍辱太子之所辦也。」王即問言：「太子何<a 
name="0100a05" id="0100a05"></a>在？」大臣言：「太子在外，身體傷損，命去不遠。」<a 
name="0100a06" id="0100a06"></a>王到子所，其命已終。王及夫人，舉聲大哭。即以<a 
name="0100a07" id="0100a07"></a>牛頭旃檀香木闍維太子，所有身骨，起塔供養。又<a 
name="0100a08" id="0100a08"></a>經云：西天有鳥食人稻子，田主捕之，復剪其羽。<a 
name="0100a09" id="0100a09"></a>中有一鳥，欲剪垂淚。主問其故，鳥曰：「我母無<a 
name="0100a10" id="0100a10"></a>目，不能自給，皆我求食而養。今無毛羽，母即餓<a 
name="0100a11" id="0100a11"></a>死，是以故泣。」主人語曰：「汝可取稻還與汝母，<a 
name="0100a12" id="0100a12"></a>莫為疑難。」忽不見來，主怪念之。尋其居處，見<a 
name="0100a13" id="0100a13"></a>在巢中抱母而泣。主人曰：「何不取稻供母？因甚<a 
name="0100a14" id="0100a14"></a>在此悲號痛哭？」報主人曰：「我母既亡，取食無<a 
name="0100a15" id="0100a15"></a>用。」主人遂將存亡二鳥而歸。存者曰：「我欲自<a 
name="0100a16" id="0100a16"></a>死。」主人放之，上飛數丈，投地而終。又《雜寶<a 
name="0101a01" id="0101a01"></a>藏經》云：有一鸚鵡，父母俱盲，常採花果，先奉<a 
name="0101a02" id="0101a02"></a>父母。時有田主，初種穀時而作誓言：「所種之穀，<a 
name="0101a03" id="0101a03"></a>與眾生共食。」時鸚鵡子採取穀穗以供父母，是時<a 
name="0101a04" id="0101a04"></a>田主按行苗稼，見剪稻穗，忽生瞋怒，網捕鸚鵡。<a 
name="0101a05" id="0101a05"></a>鸚鵡告言：「先有好心，施物無吝，如何今日而見<a 
name="0101a06" id="0101a06"></a>網捕？但田者如母，種子如父，實語如子，田主如<a 
name="0101a07" id="0101a07"></a>王，擁護由己。」作是語已，田主歡喜，問鸚鵡<a 
name="0101a08" id="0101a08"></a>言：「汝取此穀，意復為誰？」答言：「有盲父母，<a 
name="0101a09" id="0101a09"></a>願以奉之。」爾時世尊而說偈言：　<span class="note">(此經偈出《寶積經》<a 
name="0101a10" id="0101a10"></a>內)</span></p><a 
name="0101a11" id="0101a11"></a><p><span class="lg">　　又復重念作鸚鵡，取人稻穀養二親。<a 
name="0102a01" id="0102a01"></a><br>　　稻主執我生瞋恚，云何盜我熟苗稼？<a 
name="0102a02" id="0102a02"></a><br>　　我即報言汝種時，願與一切眾生共。<a 
name="0102a03" id="0102a03"></a><br>　　我今取以養父母，是故不名為偷盜。<a 
name="0102a04" id="0102a04"></a><br>　　稻主即時生歡喜，我是禽獸汝是人。<a 
name="0102a05" id="0102a05"></a><br>　　善哉鸚鵡有智慧，能懷孝養供父母。<a 
name="0102a06" id="0102a06"></a><br>　　我從今去以稻施，任汝供養於二親。<a 
name="0102a07" id="0102a07"></a><br>　　如是過去無量事，無有苦行而不作。<a 
name="0102a08" id="0102a08"></a><br>　　未曾有懷疲厭意，以求無上清淨道。</span></p><a 
name="0102a09" id="0102a09"></a><p style="text-indent: 2em; margin-left: 0em"><span class="linehead"></span>吟偈</p><a 
name="0102a10" id="0102a10"></a><p><span class="lg">　　正明苦行報恩時，諦聽令人重愴悽。<a 
name="0102a11" id="0102a11"></a><br>　　割肉闍提原是我，捨身忍辱更求誰？<a 
name="0102a12" id="0102a12"></a><br>　　剪翊竟免西天鳥，脫網曾為鸚鵡兒。<a 
name="0102a13" id="0102a13"></a><br>　　淨飯摩耶今日看，方知有子大慈悲。</span></p><a 
name="0102a14" id="0102a14"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0102a15" id="0102a15"></a><p style="text-indent: 0em; margin-left: 4em"><span class="linehead"></span><span class="note">(加持佛頂印咒真言　毗盧無見頂相真言　歌讚)</span></p><a 
name="0102a16" id="0102a16"></a><p style="text-indent: 2em; margin-left: 0em"><span class="linehead"></span>反生慰勞儀當演</p><a 
name="0102a17" id="0102a17"></a><p style="text-indent: 2em; margin-left: 0em"><span class="linehead"></span>《賧子經》云：佛告阿難：昔有菩薩名曰慈慧，<a 
name="0102a18" id="0102a18"></a>孝養父母，供侍師長。時迦夷國中，有一長者孤無<a 
name="0103a01" id="0103a01"></a>兒子，夫婦兩目皆盲，心願入山求無上慧。菩薩念<a 
name="0103a02" id="0103a02"></a>言：「此人發意，欲學佛道，若入山者，或墮溝坑。<a 
name="0103a03" id="0103a03"></a>若我壽終，當為作子。」爾時慈慧，終其年壽，即<a 
name="0103a04" id="0103a04"></a>便往生盲父母家。父母歡喜，愛之甚重，字曰賧。<a 
name="0103a05" id="0103a05"></a>子至孝仁慈，奉侍父母。賧子十歲，白父母言：「本<a 
name="0103a06" id="0103a06"></a>發大意，欲入深山。豈以子故，而絕本願？願隨父<a 
name="0103a07" id="0103a07"></a>母俱共入山，侍養之宜不失時節。」父母與子即便<a 
name="0103a08" id="0103a08"></a>入山。賧到山中，種種豐實。時父母渴，欲便飲水。<a 
name="0103a09" id="0103a09"></a>賧披鹿皮提瓶汲水。國王出獵，箭誤中賧，正射其<a 
name="0103a10" id="0103a10"></a>胸。被毒箭已，舉身皆痛，即時命終。王心怖懼，<a 
name="0103a11" id="0103a11"></a>即將數人詣父母所，具言上事。父母聞之，舉身自<a 
name="0103a12" id="0103a12"></a>撲，如泰山崩。仰天訴言：「我子賧者，天下至孝，<a 
name="0103a13" id="0103a13"></a>無有能過。一旦無子，俱亦當死。大王今者牽我二<a 
name="0103a14" id="0103a14"></a>人，往子屍上。」王即引導至於子所。父抱其頭，<a 
name="0103a15" id="0103a15"></a>母抱兩腳，著於膝上，各以兩手捫摸賧箭，仰天呼<a 
name="0104a01" id="0104a01"></a>呼言：「諸天龍神，我子賧者，天下至孝。」於是<a 
name="0104a02" id="0104a02"></a>父母俱出誓言：「若賧至孝，天地所知，箭當拔出。」<a 
name="0104a03" id="0104a03"></a>時天帝釋見是事已，來住賧前，以神妙藥灌賧口中。<a 
name="0104a04" id="0104a04"></a>藥入口已，箭拔毒出，更生如故。父母聞已，兩目<a 
name="0104a05" id="0104a05"></a>皆開。王大歡喜，禮父母已，還禮帝釋及彼賧子。<a 
name="0104a06" id="0104a06"></a>賧與王言：「欲興福者，安慰人民，當令奉戒。」<a 
name="0104a07" id="0104a07"></a>王與大眾，敬奉賧教。佛告阿難：「彼賧子者，吾<a 
name="0104a08" id="0104a08"></a>身是也。」又《佛報恩經》云：善友太子入海採寶，<a 
name="0104a09" id="0104a09"></a>留滯他國。未入海時養一白雁。爾時夫人往到其所，<a 
name="0104a10" id="0104a10"></a>語其雁言：「太子昔時常供汝，今入大海，生死未<a 
name="0104a11" id="0104a11"></a>分。汝今云何不念太子？」雁即悲鳴報夫人言：「欲<a 
name="0104a12" id="0104a12"></a>覓太子者，不敢違命。」爾時夫人即自作書繫其雁<a 
name="0104a13" id="0104a13"></a>頸，其雁飛空至於大海，次第往到利師跋國，遙見<a 
name="0104a14" id="0104a14"></a>太子，斂身而下。太子取書，撥封披讀，即知父母<a 
name="0104a15" id="0104a15"></a>追念太子，兩目失明，尋即歸國。父母聞之，歡喜<a 
name="0105a01" id="0105a01"></a>奉迎。王與夫人目瞑，不見太子形容，以手捫摸，<a 
name="0105a02" id="0105a02"></a>作如是言：「父母念汝，憂苦如是。」太子問訊起<a 
name="0105a03" id="0105a03"></a>居事訖，即持寶珠作咒願言：「此寶珠是如意寶珠<a 
name="0105a04" id="0105a04"></a>者，令父母兩目明淨如故。」作是願已，尋即平復。<a 
name="0105a05" id="0105a05"></a>父母見子，歡喜無量。時善友者，亦如來是也。又<a 
name="0105a06" id="0105a06"></a>聞薩埵太子捨身濟虎，父母聞已，悶絕擗地，良久<a 
name="0105a07" id="0105a07"></a>乃甦，即時奔至捨身之處。爾時餓虎食肉已盡，惟<a 
name="0105a08" id="0105a08"></a>有骸骨狼籍在地。母扶其頭，父捉其足，哀號悶絕，<a 
name="0105a09" id="0105a09"></a>絕而復甦。時彼太子命終之後，生兜率天，天眼徹<a 
name="0105a10" id="0105a10"></a>視，見前捨身，父母悲悼啼哭過甚，或能於此喪身<a 
name="0105a11" id="0105a11"></a>失命，我今當往，諫諭父母。即從天下住於空中，<a 
name="0105a12" id="0105a12"></a>種種言詞解諫父母。父母仰問：「是何神耶？」天<a 
name="0105a13" id="0105a13"></a>曰：「我是太子摩訶薩埵。我由濟虎，生兜率天。<a 
name="0105a14" id="0105a14"></a>父母當知：有法歸無，生必有終。生死常途，何獨<a 
name="0105a15" id="0105a15"></a>沒於煩惱之海，不自覺悟？」父母報言：「汝行大<a 
name="0105a16" id="0105a16"></a>慈，恩及一切。捨我取終，吾心念汝，荒塞寸絕。」<a 
name="0106a01" id="0106a01"></a>於是天人，復以偈句，報謝父母，父母於是小得惺<a 
name="0106a02" id="0106a02"></a>悟。如上所述，皆是如來神智洞達，妙用難思。若<a 
name="0106a03" id="0106a03"></a>不迥出常倫，安能反生慰勞？實報恩者，可不深思？</p><a 
name="0106a04" id="0106a04"></a><p><span class="lg">　　回身三界孝慈深，悲救還生慰勞心。<a 
name="0106a05" id="0106a05"></a><br>　　賧子更生天遺藥，盲親再見主傾金。<a 
name="0106a06" id="0106a06"></a><br>　　採珠歸國方饒益，飼虎生天解訪尋。<a 
name="0106a07" id="0106a07"></a><br>　　笑彼法華窮子意，捨身逃逝不歸欽。</span></p><a 
name="0106a08" id="0106a08"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0106a09" id="0106a09"></a><p style="text-indent: 2em; margin-left: 0em"><span class="linehead"></span>因孝成佛儀當演</p><a 
name="0106a10" id="0106a10"></a><p style="text-indent: 2em; margin-left: 0em"><span class="linehead"></span>《佛報恩經》云：須闍提太子割彼身肉養父母<a 
name="0106a11" id="0106a11"></a>已，即發誓願：願我成佛，以法施人。發誓願已，<a 
name="0106a12" id="0106a12"></a>天宮震動。時天帝釋現太子前，謂太子言：汝捨難<a 
name="0106a13" id="0106a13"></a>捨，供養父母。如是功德，唯願生天耶？為魔王、<a 
name="0106a14" id="0106a14"></a>梵王耶？太子言：我求無上正真之道。天帝釋言：<a 
name="0106a15" id="0106a15"></a>汝大愚也！佛道長遠，久受勤苦，然後乃成。太子<a 
name="0106a16" id="0106a16"></a>言：我若欺誑天帝釋者，令我身瘡，始終莫愈。若<a 
name="0106a17" id="0106a17"></a>不爾者，令我平復。說是語已，身即平復。天帝作<a 
name="0107a01" id="0107a01"></a>禮言：吾不及汝。會成佛時，願先度我。今成正覺，<a 
name="0107a02" id="0107a02"></a>皆由宿願。又文殊白佛言：世尊，座中菩薩見佛三<a 
name="0107a03" id="0107a03"></a>十二相，八十種好，端正無比，有何因緣得如是乎？<a 
name="0107a04" id="0107a04"></a>佛言：我於世世喜燃燈於佛寺及師長父母前，用是<a 
name="0107a05" id="0107a05"></a>因故，佛身光明，殊妙無比；我於世世隨時花果上<a 
name="0107a06" id="0107a06"></a>佛、比丘、師僧、父母，用是因故，花果見佛無不<a 
name="0107a07" id="0107a07"></a>傾嚮；我於世世事師、父母，若見臥時不敢驚覺，<a 
name="0107a08" id="0107a08"></a>若欲使覺當持音樂，或乃誦經而往覺之，用是因故，<a 
name="0107a09" id="0107a09"></a>如來在內嘿然無聲，諸天釋梵持諸音樂而往覺之；<a 
name="0107a10" id="0107a10"></a>我於世世有好飲食終不獨食，若師長、父母飲食，<a 
name="0107a11" id="0107a11"></a>終不減損而自食之，用是因故，如來雖無所食亦不<a 
name="0107a12" id="0107a12"></a>饑渴，身亦不羸；我於世世奉上師長、父母舍宅、<a 
name="0107a13" id="0107a13"></a>衣服、飲食，用是因故，諸天鬼神齎持世間所有珍<a 
name="0107a14" id="0107a14"></a>寶，以用上佛。又言三十二相，八十種好，一一相<a 
name="0107a15" id="0107a15"></a>好，復有無量百千種微妙相好，一一相好，皆是由<a 
name="0107a16" id="0107a16"></a>我從初發心，堅固菩提，知恩報恩，修是妙行，是<a 
name="0108a01" id="0108a01"></a>故今得無上菩提。視諸眾生，猶如父母。以是因緣，<a 
name="0108a02" id="0108a02"></a>得二種相：一者目紺青色，二者眼如牛王。《無上依<a 
name="0108a03" id="0108a03"></a>經》云：我以種種供養父母，去來往反，勤行此事，<a 
name="0108a04" id="0108a04"></a>以此因緣，得足下輪相轂網成就，千網莊嚴。若我<a 
name="0108a05" id="0108a05"></a>於師、尊長起迎問訊，合掌恭敬，以此業緣，得二<a 
name="0108a06" id="0108a06"></a>種相：一者手指纖長，<span class="gaiji">膚<!--gaiji,膚,1[月*膚],2&#x2689A;,3--></span>直沒節；二者其身<a 
name="0108a07" id="0108a07"></a>方大，端正莊嚴。若我於師、父母扶持侍養，自手<a 
name="0108a08" id="0108a08"></a>摩傳，酥油膏藥，按摩洗浴，得手足柔軟，潤澤細<a 
name="0108a09" id="0108a09"></a>滑，掌色赤好，如紅蓮花。故《戒經》云：使我疾<a 
name="0108a10" id="0108a10"></a>成無上正真之道者，由孝德也。然而因孝成佛，於<a 
name="0108a11" id="0108a11"></a>理必然。若人有智，窮盡古今，方知如來歷劫行孝。</p><a 
name="0108a12" id="0108a12"></a><p style="text-indent: 2em; margin-left: 0em"><span class="linehead"></span>傷夫梵志，依附邪宗，止見一生便興誹謗。原<a 
name="0108a13" id="0108a13"></a>其本意，其謗有三。彼云「適生七日，其母命終」，<a 
name="0108a14" id="0108a14"></a>即第一謗也。言如來薄福，禍其母故。又云「逾出<a 
name="0109a01" id="0109a01"></a>宮城，父王苦惱」，即第二謗也。言如來不告，抗<a 
name="0109a02" id="0109a02"></a>其父故。又云「是故當知，是不孝人」，即第三謗<a 
name="0109a03" id="0109a03"></a>也。言其正謗佛不孝故。向下引教，一一通之。《寶<a 
name="0109a04" id="0109a04"></a>積經》云：佛言：迦葉，以何因緣，適生七日母氏<a 
name="0109a05" id="0109a05"></a>命終？善男子，此是摩耶夫人命根盡故，非菩薩咎。<a 
name="0109a06" id="0109a06"></a>菩薩先在兜率天時，以天眼觀摩耶夫人命根欲盡，<a 
name="0109a07" id="0109a07"></a>故來下生。又摩耶生忉利天，從虛空下到王宮中，<a 
name="0109a08" id="0109a08"></a>語淨飯王言：大王當知，我得善利。往昔懷胎，清<a 
name="0109a09" id="0109a09"></a>淨眾生受於快樂。今生三十三天，還受快樂。彼樂<a 
name="0109a10" id="0109a10"></a>此樂，一種無殊。爾時摩耶即以天身，還彼天宮。<a 
name="0109a11" id="0109a11"></a>此即通彼第一謗也。又經云：佛言：我昔為王，有<a 
name="0109a12" id="0109a12"></a>四太子。王尚未崩，四子諍立。王自念言：我今為<a 
name="0109a13" id="0109a13"></a>王，欲得子姓。既有相伐，有不如無。吾不忍見，<a 
name="0109a14" id="0109a14"></a>恐殺無辜，但當捨家作沙彌爾。是故我今慈心救物，<a 
name="0109a15" id="0109a15"></a>遂得成佛，度脫天下。此即通彼第二謗也。又佛告<a 
name="0109a16" id="0109a16"></a>阿難：我於往昔作如是言：願於五濁諸惡眾生，不<a 
name="0109a17" id="0109a17"></a>孝父母，不敬師長，我於爾時，當成正覺。以是願<a 
name="0109a18" id="0109a18"></a>故，我所入城，多有眾生毀罵於我。我於今者，以<a 
name="0110a01" id="0110a01"></a>本願力，為如是等諸惡眾生起大悲心，而為說法。<a 
name="0110a02" id="0110a02"></a>阿難言：如來應正等覺，荷擔如是罪垢眾生而為說<a 
name="0110a03" id="0110a03"></a>法。佛言：如是如是。如汝所說。何以故？如來大<a 
name="0110a04" id="0110a04"></a>悲之所攝故。此即通彼第三謗也。故大顛禪師云：<a 
name="0110a05" id="0110a05"></a>佛也者，覆天人之器也。其視天下猶父之於子也。<a 
name="0110a06" id="0110a06"></a>人若毀之，是猶子刃其父也。而諸菩薩常修悲智，<a 
name="0110a07" id="0110a07"></a>以報佛恩。何況世人，不知恩德，反生毀謗，何其<a 
name="0110a08" id="0110a08"></a>甚哉？</p><a 
name="0110a09" id="0110a09"></a><p><span class="lg">　　世尊相好絕無倫，只為從前孝二親。<a 
name="0110a10" id="0110a10"></a><br>　　美饌名衣常奉給，慈心軟語每諮詢。<a 
name="0110a11" id="0110a11"></a><br>　　託胎福母功難繼，為子捐王道轉新。<a 
name="0110a12" id="0110a12"></a><br>　　罪垢眾生俱荷負，如何只麼毀能仁？</span></p><a 
name="0110a13" id="0110a13"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0110a14" id="0110a14"></a><p style="text-indent: 0em; margin-left: 4em"><span class="linehead"></span><span class="note">(加持如來相好十力真言　歌讚)</span></p><a 
name="0110a15" id="0110a15"></a><p style="text-indent: 2em; margin-left: 0em"><span class="linehead"></span>方便化導父母令入佛道</p><a 
name="0110a16" id="0110a16"></a><p style="text-indent: 2em; margin-left: 0em"><span class="linehead"></span>《普曜經》云：佛言：我初出家，與父母誓。<a 
name="0111a01" id="0111a01"></a>若得佛道，還度父母。今得佛道，必當還國，不違<a 
name="0111a02" id="0111a02"></a>前誓。又《寶積經》云：佛在迦毗羅國尼俱陀林，<a 
name="0111a03" id="0111a03"></a>告優陀夷言：「汝可入城教化父王。」時優陀夷受<a 
name="0111a04" id="0111a04"></a>佛教已，即入王宮，現諸神變。王見歡喜，便與釋<a 
name="0111a05" id="0111a05"></a>種來至佛所。世尊遙見，告諸比丘：「汝若欲見三<a 
name="0111a06" id="0111a06"></a>十三天遊戲眾者，當觀釋種。何以故？釋種遊行，<a 
name="0111a07" id="0111a07"></a>與天無異。」王到佛所，侍從圍遶。爾時世尊為度<a 
name="0111a08" id="0111a08"></a>王故，過於人上，在虛空中自在遊行，諸天侍衛。<a 
name="0111a09" id="0111a09"></a>時淨飯王見其事已，作是念言：「如來本不以轉輪<a 
name="0111a10" id="0111a10"></a>聖王生於顧戀。何以故？我今於此為人圍遶，世尊<a 
name="0111a11" id="0111a11"></a>乃有天人侍衛。」即於是時，頭面作禮而作是言：<a 
name="0111a12" id="0111a12"></a>「佛初生時，無人扶持而行七步，觀察十方，我於<a 
name="0111a13" id="0111a13"></a>是時頭面禮足。後至村落閻浮樹下坐於清涼，日雖<a 
name="0111a14" id="0111a14"></a>西移，影初不動，我於爾時頭面作禮。我今第三復<a 
name="0111a15" id="0111a15"></a>禮佛足。」爾時世尊為父王故，而說偈言：</p><a 
name="0111a16" id="0111a16"></a><p><span class="lg">　　大王昔來於我所，實自初無信敬心。<a 
name="0112a01" id="0112a01"></a><br>　　欲以輪王令我作，以四天下生戀惜。<a 
name="0112a02" id="0112a02"></a><br>　　譬如本昔有神龜，隨海水潮至陸地。<a 
name="0112a03" id="0112a03"></a><br>　　其海潮水回還去，龜便墜墮深井中。<a 
name="0112a04" id="0112a04"></a><br>　　井中舊<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>問神龜：汝本何處今至此？<a 
name="0112a05" id="0112a05"></a><br>　　廣智海龜答井<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>：我遇海潮墮此井。<a 
name="0112a06" id="0112a06"></a><br>　　其海潮水回原時，我行遲遲遂不及。<a 
name="0112a07" id="0112a07"></a><br>　　以斯我今失時節，墜此小井共汝住。<a 
name="0112a08" id="0112a08"></a><br>　　井<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>復問海龜言：其海多少井中水。<a 
name="0112a09" id="0112a09"></a><br>　　豈復寬廣於斯耶？為大為小願速說。<a 
name="0112a10" id="0112a10"></a><br>　　廣智海龜答井<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>：無智住人穿鑿處。<a 
name="0112a11" id="0112a11"></a><br>　　我於大海水中居，在彼經歷多年載，<a 
name="0112a12" id="0112a12"></a><br>　　猶尚不知海處中，況復了達其彼岸。<a 
name="0112a13" id="0112a13"></a><br>　　如是大王都不知，我之神通威德力。<a 
name="0112a14" id="0112a14"></a><br>　　欲以輪王四天下，世間勢力戀惜我。<a 
name="0112a15" id="0112a15"></a><br>　　我今現作法輪王，統領三千大千界。<a 
name="0112a16" id="0112a16"></a><br>　　如法正治離刀杖，得於八部最勝供。</span></p><a 
name="0113a01" id="0113a01"></a><p style="text-indent: 2em; margin-left: 0em"><span class="linehead"></span>又《摩訶摩耶經》云：佛在忉利天歡喜國中三月安<a 
name="0113a02" id="0113a02"></a>居，告文殊言：「汝詣母所，道我在此。願母暫屈，<a 
name="0113a03" id="0113a03"></a>敬禮三寶。並以偈頌向母說之。」爾時世尊即說偈<a 
name="0113a04" id="0113a04"></a>曰：</p><a 
name="0113a05" id="0113a05"></a><p><span class="lg">　　釋迦大仙師，成就一切智。<a 
name="0113a06" id="0113a06"></a><br>　　在於閻浮提，猶如千眼天。<a 
name="0113a07" id="0113a07"></a><br>　　慇懃情渴仰，久欲奉慈顏。<a 
name="0113a08" id="0113a08"></a><br>　　本昔王宮中，生我七日已。<a 
name="0113a09" id="0113a09"></a><br>　　神昇受天福，姨母長乳我。<a 
name="0113a10" id="0113a10"></a><br>　　致得成正覺，應供度眾生。<a 
name="0113a11" id="0113a11"></a><br>　　今故至於此，說法報往恩。<a 
name="0113a12" id="0113a12"></a><br>　　願母與眷屬，屈來到此處。<a 
name="0113a13" id="0113a13"></a><br>　　敬禮佛法眾，並受真淨法。</span></p><a 
name="0113a14" id="0113a14"></a><p style="text-indent: 2em; margin-left: 0em"><span class="linehead"></span>爾時文殊受佛教敕，往摩耶夫人所，具以白之。摩<a 
name="0113a15" id="0113a15"></a>耶聞已，乳自流出而作是言：「若決定是悉達者，<a 
name="0113a16" id="0113a16"></a>當令乳汁直至口中。」作是語已，兩乳流出，猶如白<a 
name="0113a17" id="0113a17"></a>蓮花，入佛口中。摩耶見已，踴躍遍身，如千葉蓮<a 
name="0113a18" id="0113a18"></a>花，日照開敷。即與文殊俱詣佛所。佛見母來，舉<a 
name="0114a01" id="0114a01"></a>身動搖，便以梵音而白母言：「身所經處，與苦樂<a 
name="0114a02" id="0114a02"></a>俱。當修涅槃，永離苦樂。」摩耶聞已，長跪佛前，<a 
name="0114a03" id="0114a03"></a>以偈讚曰：</p><a 
name="0114a04" id="0114a04"></a><p><span class="lg">　　汝從無量劫，當飲我乳汁。<a 
name="0114a05" id="0114a05"></a><br>　　故離生老死，得成無上道。<a 
name="0114a06" id="0114a06"></a><br>　　宜應報恩養，斷我三毒本。<a 
name="0114a07" id="0114a07"></a><br>　　唯願施慈悲，速令成妙果。<a 
name="0114a08" id="0114a08"></a><br>　　孜孜覓便與尋方，見善雙親反激昂。<a 
name="0114a09" id="0114a09"></a><br>　　膝屈父王離禁殿，乳流母氏在天堂。<a 
name="0114a10" id="0114a10"></a><br>　　萬般神變蒙天衛，千葉蓮花向日芳。<a 
name="0114a11" id="0114a11"></a><br>　　戲綵凡間老萊子，回心學佛道尤光。</span></p><a 
name="0114a12" id="0114a12"></a><p style="text-indent: 2em; margin-left: 0em"><span class="linehead"></span>大孝釋迦佛</p><a 
name="0114a13" id="0114a13"></a><p style="text-indent: 2em; margin-left: 0em"><span class="linehead"></span>為父母轉大法輪儀當演</p><a 
name="0114a14" id="0114a14"></a><p style="text-indent: 2em; margin-left: 0em"><span class="linehead"></span>經云：爾時如來為淨飯王宣說六界差別法門<a 
name="0114a15" id="0114a15"></a>竟，又白王言：「大王，何謂佛法？大王，一切諸法<a 
name="0114a16" id="0114a16"></a>皆是佛法。」王聞說已，即白佛言：「若一切法是佛法<a 
name="0114a17" id="0114a17"></a>者，一切眾生亦應是佛。」佛言：「若不顛倒見眾生者，<a 
name="0114a18" id="0114a18"></a>即是其佛。所言佛者，如夢見眾生也。如實見眾生<a 
name="0115a01" id="0115a01"></a>者，即是見實際。實際者，即是法界。法界者，不<a 
name="0115a02" id="0115a02"></a>可顯示。但有言說，但假施設，應如是觀。大王，<a 
name="0115a03" id="0115a03"></a>一切法無生，一切法無滅，是陀羅尼門。何以故？<a 
name="0115a04" id="0115a04"></a>於此一切法無動無搖，無取無捨，是名陀羅尼門。<a 
name="0115a05" id="0115a05"></a>彼陀羅尼門無有相貌，無有自性，無可施設，無造<a 
name="0115a06" id="0115a06"></a>無作，無來無去，無穢無淨，無愛無憎，乃至非解<a 
name="0115a07" id="0115a07"></a>脫，非不解脫。大王，應當以此法門，入一切法。<a 
name="0115a08" id="0115a08"></a>大王，是色自體非曾有，非當有，非今有。受想行<a 
name="0115a09" id="0115a09"></a>識，亦復如是。大王，色無所依，色無有生，色無<a 
name="0115a10" id="0115a10"></a>有滅。受想行識，亦復如是。大王，如涅槃界，無<a 
name="0115a11" id="0115a11"></a>有生滅。色乃至識，亦無生滅。譬如法界，無生無<a 
name="0115a12" id="0115a12"></a>滅。色乃至識，亦無生滅。如是大王，一切法是如<a 
name="0115a13" id="0115a13"></a>來境界，不可思議亦是如來境界，不共法亦是如來<a 
name="0115a14" id="0115a14"></a>境界，不共一切凡夫境界故。是故一切聲聞緣覺，<a 
name="0115a15" id="0115a15"></a>不毀不讚，不得不失，非覺非不覺，乃至非可聞，<a 
name="0115a16" id="0115a16"></a>非不可聞。何以故？彼法無有如是法可得扶舉，可<a 
name="0115a17" id="0115a17"></a>得推倒。何以故？一切諸法離自性故。大王，今可<a 
name="0116a01" id="0116a01"></a>於此法中而安其心，深觀此法，勿信於他。」時淨<a 
name="0116a02" id="0116a02"></a>飯王即作是念：「於諸法中無法可得，無有如是法，<a 
name="0116a03" id="0116a03"></a>得證是法，號為佛者，諸法實不可得。」王與釋種，<a 
name="0116a04" id="0116a04"></a>即時獲得無生法忍。</p><a 
name="0116a05" id="0116a05"></a><p style="text-indent: 2em; margin-left: 0em"><span class="linehead"></span>爾時世尊復白母言：「諦聽諦聽，善思念之。<a 
name="0116a06" id="0116a06"></a>初中後善，其義深遠，其語巧妙，純一無雜，具足<a 
name="0116a07" id="0116a07"></a>清白梵行之相。」摩耶聞已，佛神力故，即識宿命，<a 
name="0116a08" id="0116a08"></a>並以善根純熟時故，破八十億煙然之結，得須陀洹<a 
name="0116a09" id="0116a09"></a>果，即起合掌而白佛言：「生死牢獄，已證解脫。<a 
name="0116a10" id="0116a10"></a>一切眾生在於五道，皆由結縛。願我來世得成正覺，<a 
name="0116a11" id="0116a11"></a>當斷一切此患根本。世尊，一切眾生在於生死而不<a 
name="0116a12" id="0116a12"></a>能知出要之道。」佛言：「眾生所以不得解脫，皆<a 
name="0116a13" id="0116a13"></a>由三毒致令生死。若人要求解脫妙果，宜斷苦本。<a 
name="0116a14" id="0116a14"></a>斷苦本已，則離妄想。離妄想已，則無攀緣，不復<a 
name="0116a15" id="0116a15"></a>貪著色、香、味、觸，離我計著，及於我所。汝等<a 
name="0116a16" id="0116a16"></a>從今可以此法互相開示，長獲利益。汝等今者聽我<a 
name="0116a17" id="0116a17"></a>所說，我於過去無數劫來，為諸眾生廣修苦行，得<a 
name="0117a01" id="0117a01"></a>成菩提。」佛說法已，與母辭別，從天宮下還閻浮<a 
name="0117a02" id="0117a02"></a>提。是知如來以法供養，俾令斷結，得證道果。而<a 
name="0117a03" id="0117a03"></a>世人但能真養，不以法味為甘旨者，豈可同日而語<a 
name="0117a04" id="0117a04"></a>哉？偈云：</p><a 
name="0117a05" id="0117a05"></a><p><span class="lg">　　有子超凡豈偶然？法輪為轉化人天。<a 
name="0117a06" id="0117a06"></a><br>　　如如法界原非動，念念攀緣徒自纏。<a 
name="0117a07" id="0117a07"></a><br>　　顛倒見亡登實際，須陀洹證破煙然。<a 
name="0117a08" id="0117a08"></a><br>　　同歸寂滅餐甘露，後世忘恩未是賢。</span></p><a 
name="0117a09" id="0117a09"></a><p style="text-indent: 2em; margin-left: 0em"><span class="linehead"></span>大孝釋迦佛</p><a 
name="0117a10" id="0117a10"></a><p style="text-indent: 0em; margin-left: 4em"><span class="linehead"></span><span class="note">(加持佛頂轉法輪真言　（至）摩訶摩耶咒　歌讚)</span></p><a 
name="0117a11" id="0117a11"></a><p style="text-indent: 2em; margin-left: 0em"><span class="linehead"></span>究竟奉親儀當演</p><a 
name="0117a12" id="0117a12"></a><p style="text-indent: 2em; margin-left: 0em"><span class="linehead"></span>佛在王舍城耆闍崛山中，光明煒煒，喻如日出，<a 
name="0117a13" id="0117a13"></a>照明世間。時淨飯王四大俱作，殘害其體，喘息不<a 
name="0117a14" id="0117a14"></a>定，種種療治，無能愈者。告諸王曰：「我命雖逝，<a 
name="0117a15" id="0117a15"></a>不以為苦。但恨不見我子悉達。」如來已知父王悒<a 
name="0118a01" id="0118a01"></a>悒遲，今欲向終，要見諸子，告難陀曰：「淨飯王<a 
name="0118a02" id="0118a02"></a>者，是我曹父，能生聖子，利益世間，今宜往詣，<a 
name="0118a03" id="0118a03"></a>報育養恩。」世尊即以十力、四無所畏、佛不共法，<a 
name="0118a04" id="0118a04"></a>放大光明。其光照耀，內外通達。光照王身，患苦<a 
name="0118a05" id="0118a05"></a>得安。王遂怪言：「是何光也？脫是我子悉達來<a 
name="0118a06" id="0118a06"></a>也。」佛便入宮。王見佛來，遙舉兩手接足而言：<a 
name="0118a07" id="0118a07"></a>「唯願如來手觸我身，令我得安。我今最後得見世<a 
name="0118a08" id="0118a08"></a>尊，痛恨即除。」佛告難陀：「睹王本時顏色端正。<a 
name="0118a09" id="0118a09"></a>今得重病，端正何在？」時王合掌，以偈讚嘆。佛<a 
name="0118a10" id="0118a10"></a>言：「唯願大王莫復愁悒，所以然者，道德純備，<a 
name="0118a11" id="0118a11"></a>無有缺減。」佛即以手著父王額：「王是清淨戒行<a 
name="0118a12" id="0118a12"></a>之人，心垢已離。今應歡悅，不宜煩惱。當諦思念<a 
name="0118a13" id="0118a13"></a>諸經法義。於不牢固，得堅固志，已種善根。是故<a 
name="0118a14" id="0118a14"></a>大王，宜應歡喜。命雖欲終，自可寬意。」時王聞<a 
name="0118a15" id="0118a15"></a>已，喜不自勝，即以自手捉於佛手著於心上。王於<a 
name="0118a16" id="0118a16"></a>臥處，合掌心禮。無常對至，命盡氣絕，忽就後世。<a 
name="0118a17" id="0118a17"></a>佛告眾言：「父王淨飯是清淨人，捨此生已，生淨<a 
name="0118a18" id="0118a18"></a>居天。」眾會聞已，即捨愁毒。</p><a 
name="0119a01" id="0119a01"></a><p style="text-indent: 2em; margin-left: 0em"><span class="linehead"></span>爾時世尊已入涅槃，時阿那律見佛滅已，即昇<a 
name="0119a02" id="0119a02"></a>忉利，往摩耶所，以偈說之。摩耶聞已，悲泣垂淚<a 
name="0119a03" id="0119a03"></a>而作是言：「佛入涅槃，世間眼滅。昔日在於淨飯<a 
name="0119a04" id="0119a04"></a>王宮，始生七日我便命終，竟未抱育，展母子情。<a 
name="0119a05" id="0119a05"></a>姨母乳養，及已長大，逾城出家。既成道已，開示<a 
name="0119a06" id="0119a06"></a>慧眼，如何一旦便入涅槃？」即與天女趨雙樹間，<a 
name="0119a07" id="0119a07"></a>頭頂作禮，而作是言：「共於過去無量劫來長為母<a 
name="0119a08" id="0119a08"></a>子，未曾捨離。一旦於今無相見期，嗚呼苦哉，眾<a 
name="0119a09" id="0119a09"></a>生福盡。」即以天花，用散棺上。爾時世尊以大神<a 
name="0119a10" id="0119a10"></a>力，令諸棺蓋皆自開發，合掌而起，身毛孔中放千<a 
name="0119a11" id="0119a11"></a>光明，一一光明有千化佛，悉共合掌向彼摩耶，以<a 
name="0119a12" id="0119a12"></a>梵音聲問訊母言：「遠屈來下此閻浮提，諸行法爾，<a 
name="0119a13" id="0119a13"></a>勿須啼泣。」阿難白佛：「後世眾生必當問我：世<a 
name="0119a14" id="0119a14"></a>尊入滅，復何所說？云何答之？」佛告阿難：「汝<a 
name="0119a15" id="0119a15"></a>當答言：世尊已入涅槃，摩耶從天來下至金棺所。<a 
name="0119a16" id="0119a16"></a>爾時如來為後世不孝諸眾生故，從金棺出，身毛孔<a 
name="0120a01" id="0120a01"></a>中放千光明，一一光明有千化佛，悉皆合掌向彼摩<a 
name="0120a02" id="0120a02"></a>耶。」阿難白佛：「當何名此經？云何奉持？」佛<a 
name="0120a03" id="0120a03"></a>言：「我於昔日忉利天上為母說法，今復在此母子<a 
name="0120a04" id="0120a04"></a>相見，汝為後世諸眾生故，次第演說此經，名曰《佛<a 
name="0120a05" id="0120a05"></a>臨涅槃母子相見經》，如是奉持。」爾時世尊與母辭<a 
name="0120a06" id="0120a06"></a>別，即便合棺。摩耶夫人悲泣即禮，右遶十匝，還<a 
name="0120a07" id="0120a07"></a>歸天上。眾等當知，世尊以願力寧其親，眾生以業<a 
name="0120a08" id="0120a08"></a>力背其親。願力堅固，歷萬變而不差；業力虛浮，<a 
name="0120a09" id="0120a09"></a>雖百年而何益？均是人子，豈無孝心哉？</p><a 
name="0120a10" id="0120a10"></a><p><span class="lg">　　為法酬恩屢啟端，方知究竟奉親難。<a 
name="0120a11" id="0120a11"></a><br>　　別離世數誰能免？悲智家風切好看。<a 
name="0120a12" id="0120a12"></a><br>　　淨飯一心呈玉偈，摩耶十匝遶金棺。<a 
name="0120a13" id="0120a13"></a><br>　　此身堅密何曾礙？笑倒雲門赤肉團。</span></p><a 
name="0120a14" id="0120a14"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0120a15" id="0120a15"></a><p style="text-indent: 2em; margin-left: 0em"><span class="linehead"></span>普勸大眾儀當演</p><a 
name="0120a16" id="0120a16"></a><p style="text-indent: 2em; margin-left: 0em"><span class="linehead"></span>比丘<span class="note">(某)</span>等謹白大眾：上來依經敘述本師歷劫以<a 
name="0121a01" id="0121a01"></a>來，迄至今生孝養父母苦行因緣，乃至成佛，還度<a 
name="0121a02" id="0121a02"></a>父母，令得道果。眾等聽聞，當生省悟。既省悟已，<a 
name="0121a03" id="0121a03"></a>當正思惟。我等自無始來，不聞正法，不知恩德，<a 
name="0121a04" id="0121a04"></a>常與父母互為冤讎，不復相識，反生殘害。所以輪<a 
name="0121a05" id="0121a05"></a>迴長夜，永無出期。今自忖量，實生慚愧。諦觀如<a 
name="0121a06" id="0121a06"></a>來孝行，今古無儔，可不皈依？可不瞻慕？故北京<a 
name="0121a07" id="0121a07"></a>奧法師以五家之孝，發明如來之大孝：且天子以愛<a 
name="0121a08" id="0121a08"></a>敬自親，不慢不惡他人為孝，以教流百姓、道光四<a 
name="0121a09" id="0121a09"></a>海為益；佛以度脫父母及一切眾生為孝，以恩霑九<a 
name="0121a10" id="0121a10"></a>類、悲含法界為益。諸侯以不矯、不溢、謹節為孝，<a 
name="0121a11" id="0121a11"></a>以守富貴、保安社稷為益；佛以無我無人、謙虛下<a 
name="0121a12" id="0121a12"></a>意為孝，以圓福慧、不退轉為益。鄉大夫以服先王<a 
name="0121a13" id="0121a13"></a>之法服、謹為言行為孝，以守宗廟為益；佛以服諸<a 
name="0121a14" id="0121a14"></a>佛之定服、謹慮身口為孝，以守像法為益。士以敬<a 
name="0121a15" id="0121a15"></a>事君長為孝，以保祿位、守祭祀為益；佛以皈依聖<a 
name="0121a16" id="0121a16"></a>賢為孝，以成行位、紹繼佛種為益。庶人以勤於農<a 
name="0122a01" id="0122a01"></a>桑為孝，謹身節用、敬養父母為益；佛以勤修定慧<a 
name="0122a02" id="0122a02"></a>為孝，以少欲知足、增長智慧方便為益。如是對辦，<a 
name="0122a03" id="0122a03"></a>一一超過，故名大孝。</p><a 
name="0122a04" id="0122a04"></a><p style="text-indent: 2em; margin-left: 0em"><span class="linehead"></span>又《辯正論》云：其孝有三：小孝用力，中孝<a 
name="0122a05" id="0122a05"></a>用勞，大孝不匱。不匱者，即如來之孝也。回軒實<a 
name="0122a06" id="0122a06"></a>相之域，凝神寂照之場。指泥洹而長歸，垂法身而<a 
name="0122a07" id="0122a07"></a>遐覽。既乃母氏天降，剖金棺而演法。父王即世，<a 
name="0122a08" id="0122a08"></a>執寶幢而送終。斯不匱之道也。且如世人暫放一子<a 
name="0122a09" id="0122a09"></a>出家，其福資於九族。捨三惡道，報得生天。況如<a 
name="0122a10" id="0122a10"></a>來累劫行出世之孝者乎？是知難報之恩，唯佛能<a 
name="0122a11" id="0122a11"></a>報；難行之行，唯佛能行；難捨之身，唯佛能捨；<a 
name="0122a12" id="0122a12"></a>難成之道，唯佛能成。眾等今日，可不信向？為<a 
name="0122a13" id="0122a13"></a>父母者，宜勉行持，始自今生，終於覺果。誓願依<a 
name="0122a14" id="0122a14"></a>如來之大教，報父母之大恩，導父母於一乘，證如<a 
name="0123a01" id="0123a01"></a>來之大覺。</p><a 
name="0123a02" id="0123a02"></a><p><span class="lg">　　毗盧本是一凡夫，曠劫修行作楷模。<a 
name="0123a03" id="0123a03"></a><br>　　今日因之成道已，諸人還有所生無。<a 
name="0123a04" id="0123a04"></a><br>　　輪迴路上安能捨？解脫門中正好趨。<a 
name="0123a05" id="0123a05"></a><br>　　世出世間須兩立，休於苦海更盤盓。</span></p><a 
name="0123a06" id="0123a06"></a><p style="text-indent: 2em; margin-left: 0em"><span class="linehead"></span>大孝釋迦牟尼佛</p><a 
name="0123a07" id="0123a07"></a><p style="text-indent: 0em; margin-left: 4em"><span class="linehead"></span><span class="note">(加持集法悅捨苦陀羅尼　歌讚)</span></p><a 
name="0123a08" id="0123a08"></a><p style="text-indent: 0em; margin-left: 4em"><span class="linehead"></span><span class="note">(下座　止　讚禮)</span></p><a 
name="0123a09" id="0123a09"></a><a 
name="0123a10" id="0123a10"></a><a 
name="0123a11" id="0123a11"></a><p><span class="juanname">如來廣孝十種報恩道場儀文卷上終</span></p><a 
name="0123a12" id="0123a12"></a>
<hr>【經文資訊】藏外佛教文獻第 08 冊 No. 0068 如來廣孝十種報恩道場儀<br>【版本記錄】CBETA 電子佛典 Rev. 1.6 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依藏外佛教文獻所編輯<br>【原始資料】方廣錩大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3ae5.html?index=W08n0068" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=W08n0068_002 by HTTrack Website Copier/3.x [XR&CO'2008], Tue, 03 Jun 2014 03:58:20 GMT -->
</html>
