<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X71n1419_005 by HTTrack Website Copier/3.x [XR&CO'2008], Tue, 03 Jun 2014 03:43:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5a8d-2.gif?utmac=MO-30696269-4&amp;utmn=404262144&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX71&amp;utmp=%2Fmobile%2Findex.php%3Findex%3DX71n1419_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1e47-2.html?index=X71n1419_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第71冊<br/>No.1419 元叟行端禪師語錄 (8卷)<br/>【(門人)法林．曇噩．祖銘．梵琦 等編】<br/>第 5 卷</p>
	<a href="indexbfbe-2.html?index=X71n1419_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X71">
<div class="root" id="1419" sutra_name="元叟行端禪師語錄" sutra_juan="[卷5]">　
<a 
name="0528c01" id="0528c01"></a><p><span class="juanname">慧文正辯佛日普照元叟端禪師語錄卷第五</span></p><a 
name="0528c02" id="0528c02"></a><a 
name="0528c03" id="0528c03"></a><p style="margin-left: 2em"><span class="headname">法語</span></p><a 
name="0528c04" id="0528c04"></a><p style="margin-left: 3em"><span class="headname">示果侍者</span></p><a 
name="0528c05" id="0528c05"></a><p style="text-indent: 0em; margin-left: 0em"><span class="linehead"></span>拈華微笑。斷臂安心。聽事不真。喚鐘作甕。勢不獲<span class="corr" title='[巳&gt;已]'>已</span>。<a 
name="0528c06" id="0528c06"></a>將錯就錯。說箇佛。說箇祖。說箇心。說箇性。何異平白<a 
name="0528c07" id="0528c07"></a>地上。好肉剜瘡。本色衲子。向胞胎未具。眹兆未分以<a 
name="0528c08" id="0528c08"></a>前。著得一隻眼。廓然蕩豁。洞徹十<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。便與釋迦老子<a 
name="0528c09" id="0528c09"></a>達磨大師無二無別。謂之頂王三昧。謂之隨色摩尼。<a 
name="0528c10" id="0528c10"></a>謂之無盡藏神通門。謂之金剛寶<span class="gaiji">&#x5292;<!--gaiji,劍,1[僉*刃],2&#x5292;,3--></span>。踞地獅子。烈焰<a 
name="0528c11" id="0528c11"></a>聚。種種名盡三界十方。世出世間。更無一塵一法。與<a 
name="0528c12" id="0528c12"></a>你為緣為對。為障為礙。水潦於馬祖踏下。呵呵大笑<a 
name="0528c13" id="0528c13"></a>云。百千法門。無量妙義。只向一毫頭上。識得根源。根<a 
name="0528c14" id="0528c14"></a>本既明。源流既正。轉大法輪。耀大法眼。操殺人刀。秉<a 
name="0528c15" id="0528c15"></a>活人<span class="gaiji">&#x5292;<!--gaiji,劍,1[僉*刃],2&#x5292;,3--></span>。抽釘拔楔。解粘去縛。使有情界中。佛種不斷。<a 
name="0528c16" id="0528c16"></a>豈不是大丈夫。成就大丈夫事也。</p><a 
name="0528c17" id="0528c17"></a><p style="margin-left: 3em"><span class="headname">泳藏主入京。書金字藏經。求語</span></p><a 
name="0528c18" id="0528c18"></a><p style="text-indent: 0em; margin-left: 0em"><span class="linehead"></span>山河大地。草木叢林。晝夜六時。常放妙寶光明。常出<a 
name="0528c19" id="0528c19"></a>妙寶音聲。普為汝諸人。開演無上第一義諦。為汝諸<a 
name="0528c20" id="0528c20"></a>人。當頭蹉過。當面諱<span class="gaiji">&#x5374;<!--gaiji,卻,1[去*ㄗ],2&#x5374;,3--></span>。不能領箇現成受用。遂乃勞<a 
name="0528c21" id="0528c21"></a>他迦文老漢。起道樹。詣鹿苑。四十九年。三百餘會。曲<a 
name="0528c22" id="0528c22"></a>開方便。巧說多端。有權有實。有頓有漸。有半有滿。有<a 
name="0528c23" id="0528c23"></a>偏有圓。如將黃葉。暫止兒啼。其奈去聖時遙。其弊有<a 
name="0528c24" id="0528c24"></a>不可勝言者矣。</p><p style="text-indent: 0em; margin-left: 0em"><span class="linehead"></span>當今聖天子。以佛心統御萬<span class="gaiji">邦<!--gaiji,邦,1[邱-丘+(看-目)],2,3--></span>。日月<a 
name="0529a01" id="0529a01"></a>所照。霜露所墜。悉稟威靈。咸歸化育。觀此大經。多成<a 
name="0529a02" id="0529a02"></a>迷昧。憫此眾生。多成懈怠。大揮公帑精金。詔天下善<a 
name="0529a03" id="0529a03"></a>書僧儒。畢會京師。重為書之。徑山泳藏主。由是以書<a 
name="0529a04" id="0529a04"></a>畫。預選於斯行也。深蘸紫毫。大書碧楮。一經一偈。一<a 
name="0529a05" id="0529a05"></a>文一義。一句一字。悉皆放光動地。將使五濁眾生。聞<a 
name="0529a06" id="0529a06"></a>是經者。革迷昧。為明了。見是經者。<span class="gaiji">策<!--gaiji,策,1[竺-二+束],2&#x41FF;,3--></span>懈怠。為精進。同<a 
name="0529a07" id="0529a07"></a>悟如來。十二行輪。豈但法門。增九鼎之重哉。</p><a 
name="0529a08" id="0529a08"></a><p style="margin-left: 3em"><span class="headname">示壽維那</span></p><a 
name="0529a09" id="0529a09"></a><p style="text-indent: 0em; margin-left: 0em"><span class="linehead"></span>英銳之士。如金翅擘海。直取龍吞。似香象渡河。截流<a 
name="0529a10" id="0529a10"></a>而過。向我衲僧門下。尚未能彷彿萬一。鑽頭入知見<a 
name="0529a11" id="0529a11"></a>網中。插<span class="gaiji">&#x811A;<!--gaiji,腳,1[腳-谷+去],2&#x811A;,3--></span>向情識海裏。狗口裏。求象牙。馬頭上。尋牛<a 
name="0529a12" id="0529a12"></a>角。萬劫千生。永無成辦之期矣。年來此道殊甚。據曲<a 
name="0529a13" id="0529a13"></a>木床稱師者。智眼既<span class="corr" title='[巳&gt;已]'>已</span>不明。擔<span class="gaiji">&#x9262;<!--gaiji,缽,1[金*本],2&#x9262;,3--></span>囊行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>者。信根又<a 
name="0529a14" id="0529a14"></a>復淺薄。麻纏紙褁。<span class="gaiji">遞<!--gaiji,遞,1[逅-口+巾],2,3--></span>相熱瞞。俾少林直指正宗。流成<a 
name="0529a15" id="0529a15"></a>戲論。可不痛心疾首者哉。</p><p style="text-indent: 0em; margin-left: 0em"><span class="linehead"></span>昔太行山克賓禪師。在興<a 
name="0529a16" id="0529a16"></a>化作維那。化一日謂云。你不久。為唱道之師。蝦為子<a 
name="0529a17" id="0529a17"></a>曲。賓云。不入者保社。渾鋼打就。生鐵鑄成。化云。你會<a 
name="0529a18" id="0529a18"></a>了不入。不會不入。幾乎蹉過。賓云。總不與麼。真獅子<a 
name="0529a19" id="0529a19"></a>兒。能獅子吼。化便打。復云。克賓維那。法戰不勝。罰錢<a 
name="0529a20" id="0529a20"></a>五貫。設饡飯一堂。復白槌云。克賓維那。法戰不勝。不<a 
name="0529a21" id="0529a21"></a>得喫飯。即便<span class="gaiji">&#x8D82;<!--gaiji,趁,1[起-巳+(妳-女)],2&#x8D82;,3--></span>出院。興化此令雖行。無奈傍觀者醜。<a 
name="0529a22" id="0529a22"></a>雲居舜老夫云。不是克賓維那。也大難承當。總是而<a 
name="0529a23" id="0529a23"></a>今之流。<span class="gaiji">&#x98DC;<!--gaiji,翻,1[番*飛],2&#x98DC;,3--></span>轉面皮。多少時矣。大慧師祖云。要作臨濟<a 
name="0529a24" id="0529a24"></a>炟赫兒孫。也須是<span class="gaiji">&#x98DC;<!--gaiji,翻,1[番*飛],2&#x98DC;,3--></span>轉面皮始得。</p><p style="text-indent: 0em; margin-left: 0em"><span class="linehead"></span>二大老。一期截長<a 
name="0529b01" id="0529b01"></a>補短。檢點將來。總欠悟在。且道。當時別作什麼道理。<a 
name="0529b02" id="0529b02"></a>向興化門下。免致罰錢出院。試下一轉語看。</p><a 
name="0529b03" id="0529b03"></a><p style="margin-left: 3em"><span class="headname">示染禪人</span></p><a 
name="0529b04" id="0529b04"></a><p style="text-indent: 0em; margin-left: 0em"><span class="linehead"></span>曠大劫來。生生死死。如旋火輪。無有休息。如汲井輪。<a 
name="0529b05" id="0529b05"></a>互為高下。良由迷自本心。昧自本性。逢境便緣。逢塵<a 
name="0529b06" id="0529b06"></a>便執。頭出頭沒。不自知非而<span class="corr" title='[巳&gt;已]'>已</span>。</p><p style="text-indent: 0em; margin-left: 0em"><span class="linehead"></span>天台染禪人。無染其<a 
name="0529b07" id="0529b07"></a>名。絕塵其號。蓋以眼無所染。則色塵絕。耳無所染。則<a 
name="0529b08" id="0529b08"></a>聲塵絕。一根既爾。諸根亦然。諸根既爾。諸塵亦然。諸<a 
name="0529b09" id="0529b09"></a>塵既爾。諸法亦然。諸法既爾。則曠大劫來。舍身受身。<a 
name="0529b10" id="0529b10"></a>出胎入胎。四大五蘊。十二處。十八界。二十五有。森羅<a 
name="0529b11" id="0529b11"></a>萬像。明暗色空。世出世間。無一鍼鋒許。非各各當人。<a 
name="0529b12" id="0529b12"></a>得大自在。得大受用。得大解脫。得大安樂時節。於其<a 
name="0529b13" id="0529b13"></a>中間。生亦不可得。死亦不可得。染亦不可得。淨亦不<a 
name="0529b14" id="0529b14"></a>可得。如是名亦不可得。如是號亦不可得。四大五蘊。<a 
name="0529b15" id="0529b15"></a>世出世間。一切法亦不可得。此不可得。亦不可得。譬<a 
name="0529b16" id="0529b16"></a>如<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空體。非諸相。不拒諸相發揮。拈一莖草。作丈六<a 
name="0529b17" id="0529b17"></a>金身。將丈六金身。作一莖草。七縱八橫。千變萬化。左<a 
name="0529b18" id="0529b18"></a>之右之。無施不可。豈不光明俊偉者乎。古德云。靈光<a 
name="0529b19" id="0529b19"></a>洞耀。迥脫根塵。體露真常。不拘文字。心性無染。本自<a 
name="0529b20" id="0529b20"></a>圓成。但離妄緣。即如如佛。亦豈外此。別有指陳也。</p><a 
name="0529b21" id="0529b21"></a><p style="margin-left: 3em"><span class="headname">示立首座</span></p><a 
name="0529b22" id="0529b22"></a><p style="text-indent: 0em; margin-left: 0em"><span class="linehead"></span>寂靜中做工夫者。以寂靜。為究竟。他且不是你寂靜<a 
name="0529b23" id="0529b23"></a>中。究竟底物。憒<span class="gaiji">&#x9599;<!--gaiji,鬧,1[門@市],2&#x9599;,3--></span>中。作主宰者。以憒<span class="gaiji">&#x9599;<!--gaiji,鬧,1[門@市],2&#x9599;,3--></span>。為得意。他且<a 
name="0529b24" id="0529b24"></a>不是你憒<span class="gaiji">&#x9599;<!--gaiji,鬧,1[門@市],2&#x9599;,3--></span>中。得意底物。經教中。領<span class="gaiji">&#x89A7;<!--gaiji,覽,1[監-皿+見],2&#x89A7;,3--></span>者。以經教為<a 
name="0529c01" id="0529c01"></a>根本。他且不是你經教中。領<span class="gaiji">&#x89A7;<!--gaiji,覽,1[監-皿+見],2&#x89A7;,3--></span>得底物。師友中。講磨<a 
name="0529c02" id="0529c02"></a>者。以師友。為淵源。他且不是你師友中。講磨得底物。<a 
name="0529c03" id="0529c03"></a>此無形段。金剛大士。從塵點劫來。直至而今。如潛泉<a 
name="0529c04" id="0529c04"></a>魚。鼓波而自躍。你擬向東邊討他。他向西邊立地。你<a 
name="0529c05" id="0529c05"></a>擬向南邊討他。他向北邊立地。教他與一切人。安名<a 
name="0529c06" id="0529c06"></a>立字。即得。一切人。與他安名立字。即不得。一切處一<a 
name="0529c07" id="0529c07"></a>切時。與你萬像為主。萬法為師。此其是也。自非上根<a 
name="0529c08" id="0529c08"></a>利智。具殺人不眨眼底手段。將第八識斷一刀。豈有<a 
name="0529c09" id="0529c09"></a>成辦時節。</p><p style="text-indent: 0em; margin-left: 0em"><span class="linehead"></span>豈不見。盧祖至大庾嶺。時有明上座者。陳<a 
name="0529c10" id="0529c10"></a>宣帝之裔也。膂力絕人。故有將軍之號。<span class="gaiji">&#x7287;<!--gaiji,奔,1[牛/牪],2&#x7287;,3--></span>逐至前。盧<a 
name="0529c11" id="0529c11"></a>祖知勢不可敵。因以衣盂。置盤石間云。衣以表信。可<a 
name="0529c12" id="0529c12"></a>力爭耶。任汝將去。明盡力舉之。如山不動。踟<span class="gaiji">&#x8E70;<!--gaiji,躕,1[跳-兆+(厂@(豆*寸))],2&#x8E70;,3--></span>悚慄。<a 
name="0529c13" id="0529c13"></a>乃云。我來求法。非為衣也。盧祖問曰。汝今欲求何法。<a 
name="0529c14" id="0529c14"></a>明曰。我實未識自<span class="corr" title='[已&gt;己]'>己</span>本來面目。願行者開示。祖曰。不<a 
name="0529c15" id="0529c15"></a>思善。不思惡。正當恁麼時。阿那箇是明上座。父母未<a 
name="0529c16" id="0529c16"></a>生以前。本來面目。明當下豁然大悟。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>體汗流。悲淚<a 
name="0529c17" id="0529c17"></a>請曰。上來密語密意外。別更有否。祖曰。今與汝說者。<a 
name="0529c18" id="0529c18"></a>即非密也。汝但返照自<span class="corr" title='[已&gt;己]'>己</span>本來面目。密即在汝邊。明<a 
name="0529c19" id="0529c19"></a>作禮曰。某甲在黃梅。實未省本來面目。今蒙開示。如<a 
name="0529c20" id="0529c20"></a>人飲水冷煖自知。咄。便以此為本來面目耶。驢鞍橋。<a 
name="0529c21" id="0529c21"></a>且不是阿爺下頷。</p><p style="text-indent: 0em; margin-left: 0em"><span class="linehead"></span>潮陽立首座。嘗分座於山中。臨別<a 
name="0529c22" id="0529c22"></a>求語。因而不覺忉怛。</p><a 
name="0529c23" id="0529c23"></a><p style="margin-left: 3em"><span class="headname">示報侍者</span></p><a 
name="0529c24" id="0529c24"></a><p style="text-indent: 0em; margin-left: 0em"><span class="linehead"></span>向上一路。<span class="gaiji">恢<!--gaiji,恢,1[懨-猒+火],2,3--></span>廓十<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。不可以有心求。不可以無心得。<a 
name="0530a01" id="0530a01"></a>不可以語言造。不可以寂嘿通。要在當人深信堅固。<a 
name="0530a02" id="0530a02"></a>向胞胎未具。朕兆未分以前。一<span class="gaiji">&#x89B0;<!--gaiji,覷,1[覤-儿+且],2&#x89B0;,3--></span><span class="gaiji">&#x89B0;<!--gaiji,覷,1[覤-儿+且],2&#x89B0;,3--></span>破。透頂透底。迥<a 
name="0530a03" id="0530a03"></a>絕羅籠。<span class="gaiji">&#x4E98;<!--gaiji,,1[一/旦],2&#x4E98;,3--></span>古<span class="gaiji">&#x4E98;<!--gaiji,,1[一/旦],2&#x4E98;,3--></span>今。了無向背。七縱八橫。得大自在。方<a 
name="0530a04" id="0530a04"></a>有少分相應。若乃依師差別。見人差別。被他曲木<span class="gaiji">&#x7240;<!--gaiji,床,1[爿*木],2&#x7240;,3--></span><a 
name="0530a05" id="0530a05"></a>上。瞎老師。胡指亂註。有佛有法。有禪有道。有玄有妙。<a 
name="0530a06" id="0530a06"></a>有機關境致。如何若何。膠住你舌頭。釘住你眼睛。隘<a 
name="0530a07" id="0530a07"></a>住你<span class="gaiji">&#x80F7;<!--gaiji,胸,1[匈/月],2&#x80F7;,3--></span>襟。如油入<span class="gaiji">&#x9EAB;<!--gaiji,麵,1[麩-夫+丐],2&#x9EAB;,3--></span>。永取不出。日久月深。化為精魅<a 
name="0530a08" id="0530a08"></a>魍魎。放無量光明。現無量神通。以謂天下無敵。我眼<a 
name="0530a09" id="0530a09"></a>本正。因師故邪。斯之謂也。老胡十萬里西來。盡力提<a 
name="0530a10" id="0530a10"></a>持。只道得箇不識。六祖傳黃梅衣<span class="gaiji">&#x9262;<!--gaiji,缽,1[金*本],2&#x9262;,3--></span>。全身擔荷。只道<a 
name="0530a11" id="0530a11"></a>得箇不會。由茲而降。或行棒。或行喝。或擎拳。或豎指。<a 
name="0530a12" id="0530a12"></a>至於打地面壁。輥三箇木毬之類。鞠其指歸。如國家<a 
name="0530a13" id="0530a13"></a>兵器。不得<span class="corr" title='[巳&gt;已]'>已</span>而用之。豈有佛有法。有玄有玅。如何若<a 
name="0530a14" id="0530a14"></a>何。與你作究竟栖泊哉。</p><a 
name="0530a15" id="0530a15"></a><p style="margin-left: 3em"><span class="headname">示意首座</span></p><a 
name="0530a16" id="0530a16"></a><p style="text-indent: 0em; margin-left: 0em"><span class="linehead"></span>威音王佛以前。有一坐具地。從古至今。未曾移易一<a 
name="0530a17" id="0530a17"></a>絲毫。十箇有五雙。剛自不知落處。鄧師伯云。山前一<a 
name="0530a18" id="0530a18"></a>片閑田地。叉手叮嚀問祖翁。幾度買來還自賣。為憐<a 
name="0530a19" id="0530a19"></a>松竹引清風。也只是箇破家不肖之言。豈知有上祖<a 
name="0530a20" id="0530a20"></a>田舍翁陰德也。</p><p style="text-indent: 0em; margin-left: 0em"><span class="linehead"></span>僧問趙州。狗子還有佛性也無。州云。<a 
name="0530a21" id="0530a21"></a>無。快如倚天長<span class="gaiji">&#x5292;<!--gaiji,劍,1[僉*刃],2&#x5292;,3--></span>。鈍似無孔鐵槌。僧又問趙州。狗子<a 
name="0530a22" id="0530a22"></a>還有佛性也無。州云。有。鈍似無孔鐵槌。快如倚天長<a 
name="0530a23" id="0530a23"></a><span class="gaiji">&#x5292;<!--gaiji,劍,1[僉*刃],2&#x5292;,3--></span>。伶俐漢。橫拈得去。倒用得行。一任天上天下。其或<a 
name="0530a24" id="0530a24"></a>未然。且向七百甲子。老瞎禿。手中乞命。</p><p style="text-indent: 0em; margin-left: 0em"><span class="linehead"></span>佛果謂圓首<a 
name="0530b01" id="0530b01"></a>座云。彼以惡來。及以惡聲名色。非理相干。但直下坐<a 
name="0530b02" id="0530b02"></a>斷。如初不見不聞。久久魔孽自消。若與之較。則惡聲<a 
name="0530b03" id="0530b03"></a>相返。無有了期。亦不表顯自<span class="corr" title='[已&gt;己]'>己</span>力量。此雖古人煎過<a 
name="0530b04" id="0530b04"></a>藥滓。倘以元和津。日進一服。則世間一切逆順境界。<a 
name="0530b05" id="0530b05"></a>皆吾解脫遊戲之場矣。衲僧家。既<span class="corr" title='[巳&gt;已]'>已</span>置身此箇法門。<a 
name="0530b06" id="0530b06"></a>憤一口氣。挺然出來。與從上佛祖雪屈。方乃不辜行<a 
name="0530b07" id="0530b07"></a><span class="gaiji">&#x811A;<!--gaiji,腳,1[腳-谷+去],2&#x811A;,3--></span>本志。隨<span class="gaiji">氀<!--gaiji,氀,1[毯-炎+婁],2&#x23BEB;,3--></span><span class="gaiji">[叟*毛]<!--gaiji,,1[叟*毛],2&#x3CA3;,3--></span>。<span class="gaiji">&#x8D82;<!--gaiji,趁,1[起-巳+(妳-女)],2&#x8D82;,3--></span>大隊。向老鼠孔裏。頭出頭沒。豈其<a 
name="0530b08" id="0530b08"></a>然哉。</p><a 
name="0530b09" id="0530b09"></a><p style="margin-left: 3em"><span class="headname">拙隱居士求示</span></p><a 
name="0530b10" id="0530b10"></a><p style="text-indent: 0em; margin-left: 0em"><span class="linehead"></span>此不思議。大解脫門。在各各當人分上。從曠劫至今。<a 
name="0530b11" id="0530b11"></a>無絲毫間隔。無絲毫虧欠。只為你根性不等。智識不<a 
name="0530b12" id="0530b12"></a>明。聽聲不出聲。見色不超色。被他無明煩惱。人我是<a 
name="0530b13" id="0530b13"></a>非。情見想習。使得七顛八倒。苦海中。頭出頭沒。無有<a 
name="0530b14" id="0530b14"></a>了期。以故諸大佛祖。<span class="gaiji">遞<!--gaiji,遞,1[逅-口+巿],2,3--></span>相出興。曲垂方便。巧設多端。<a 
name="0530b15" id="0530b15"></a>以諸幻藥。治諸幻病。不過欲汝諸人。一箇箇。退步就<a 
name="0530b16" id="0530b16"></a><span class="corr" title='[已&gt;己]'>己</span>。向夢幻<span class="gaiji">&#x6BBB;<!--gaiji,殼,1[殼-一],2&#x6BBB;,3--></span>子上。明自本心。見自本性。直到大休大<a 
name="0530b17" id="0530b17"></a>歇。大安樂田地而<span class="corr" title='[巳&gt;已]'>已</span>。即非向外。別有一塵一法。一技<a 
name="0530b18" id="0530b18"></a>一能。一言一句。擔得將來。誑謼於汝。是故德山有言。<a 
name="0530b19" id="0530b19"></a>向三界十方世間。若有一塵一法可得。與汝執取生<a 
name="0530b20" id="0530b20"></a>解。保任貴重者。盡落天魔外道。是有學得底。亦是依<a 
name="0530b21" id="0530b21"></a>草附木。精魅野狐。豈不信哉。</p><p style="text-indent: 0em; margin-left: 0em"><span class="linehead"></span>番陽孟居士。遊宦南北<a 
name="0530b22" id="0530b22"></a>兩朝。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>參江淛尊宿。晚慕劉遺民之風。入西山蓮社。<a 
name="0530b23" id="0530b23"></a>為肥遯計。徑山佛慧老師。因以拙隱號焉。蓋以世間<a 
name="0530b24" id="0530b24"></a>諸子百家。文章技藝。皆小巧邊事。非自<span class="corr" title='[已&gt;己]'>己</span>大休大歇。<a 
name="0530c01" id="0530c01"></a>大安樂之妙。惟直下啐地折。嚗地斷。巧盡拙出。方可<a 
name="0530c02" id="0530c02"></a>與從上佛祖。把手共行。無二無別。只如博地凡夫。現<a 
name="0530c03" id="0530c03"></a>行無明。如千波萬浪相似。作麼生究竟。作麼生洞明。<a 
name="0530c04" id="0530c04"></a>方乃得到者箇田地。</p><p style="text-indent: 0em; margin-left: 0em"><span class="linehead"></span>豈不見。昔張拙秀才。訪禪月齊<a 
name="0530c05" id="0530c05"></a><span class="corr" title='[已&gt;己]'>己</span>泰布衲於石霜會中。一向只與此三人。說詩講文<a 
name="0530c06" id="0530c06"></a>章。初不知有<span class="gaiji">&#x811A;<!--gaiji,腳,1[腳-谷+去],2&#x811A;,3--></span>跟下奇特事。禪月向他道。堂頭和尚。<a 
name="0530c07" id="0530c07"></a>是肉身菩薩。何不參禮。拙因依教而往霜。問云。秀才<a 
name="0530c08" id="0530c08"></a>何姓。拙云。姓張名拙。霜云。覓巧了不可得。拙自何來。<a 
name="0530c09" id="0530c09"></a>張拙秀才。當下豁然大悟。如貧得寶。如暗得燈。如白<a 
name="0530c10" id="0530c10"></a>衣拜相。如平地登僊。隨口便說箇偈道。光明寂照<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span><a 
name="0530c11" id="0530c11"></a>河沙。凡聖含靈共我家。一念不生全體現。六根纔動<a 
name="0530c12" id="0530c12"></a>被雲遮。斷除煩惱重增病。趣向真如亦是邪。隨順世<a 
name="0530c13" id="0530c13"></a>緣無<span class="gaiji">罣<!--gaiji,罣,1[(ㄇ@(企-止))/圭],2&#x262B1;,3--></span>礙。涅槃生死等空華。只者便是明自本心。見<a 
name="0530c14" id="0530c14"></a>自本性。到大休大歇。大安樂田地。與從上佛祖。把手<a 
name="0530c15" id="0530c15"></a>共行底時節。然雖如此。若乃聞人與麼道。便將者閑<a 
name="0530c16" id="0530c16"></a>言長語。<span class="gaiji">[祝/土]<!--gaiji,,1[祝/土],2&#x213BA;,3--></span>向臭皮袋裏。以為究竟。以為知解。如刻人<a 
name="0530c17" id="0530c17"></a>糞。作旃檀香。盡未來際。只作屎氣息。<span class="gaiji">&#x811A;<!--gaiji,腳,1[腳-谷+去],2&#x811A;,3--></span>跟下事。要且<a 
name="0530c18" id="0530c18"></a>了無交涉。</p><p style="text-indent: 0em; margin-left: 0em"><span class="linehead"></span>後來雲門問僧。光明寂照<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>河沙。豈不是<a 
name="0530c19" id="0530c19"></a>張拙秀才語。僧云是。門云話墮也。雲門年老成魔。無<a 
name="0530c20" id="0530c20"></a>風起浪。者僧據實而答。因甚<span class="gaiji">&#x5374;<!--gaiji,卻,1[去*ㄗ],2&#x5374;,3--></span>成話墮。俊快底。<span class="gaiji">&#x98DC;<!--gaiji,翻,1[番*飛],2&#x98DC;,3--></span>身<a 
name="0530c21" id="0530c21"></a>一擲。抹過太<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。無一絲毫處所。非自<span class="corr" title='[已&gt;己]'>己</span>大休大歇。大<a 
name="0530c22" id="0530c22"></a>安樂田地也。勉之哉。勉之哉。</p><a 
name="0530c23" id="0530c23"></a><p style="margin-left: 3em"><span class="headname">示善侍者</span></p><a 
name="0530c24" id="0530c24"></a><p style="text-indent: 0em; margin-left: 0em"><span class="linehead"></span>自家根蒂下。積生累劫。多諸惡習。若也照燭不破。剔<a 
name="0531a01" id="0531a01"></a>脫不行。日用之間。豈免觸途成滯。一切法中。或有所<a 
name="0531a02" id="0531a02"></a>疑。地即礙殺了你。一切法中。或有所愛。水即淹殺了<a 
name="0531a03" id="0531a03"></a>你。一切法中。或有所瞋。火即燒殺了你。一切法中。或<a 
name="0531a04" id="0531a04"></a>有所喜。風即飄殺了你。四者既是五蘊。十二處。十八<a 
name="0531a05" id="0531a05"></a>界。二十五有。明暗色空。森羅萬像。到處粘作一團。如<a 
name="0531a06" id="0531a06"></a>黐膠相似。驅你入驢胎。使你入馬腹。總由他在。千佛<a 
name="0531a07" id="0531a07"></a>出世。亦無如之何矣。如今要得瞥脫。盡你三百六十<a 
name="0531a08" id="0531a08"></a>骨節。八萬四千毛竅。秉作一口吹毛<span class="gaiji">&#x5292;<!--gaiji,劍,1[僉*刃],2&#x5292;,3--></span>。佛也祖也。凡<a 
name="0531a09" id="0531a09"></a>也聖也。逆也順也。好也惡也。一時斬為三段。但有來<a 
name="0531a10" id="0531a10"></a>者。悉皆裂破。積生累劫。縱有多諸惡習。自為解脫矣。<a 
name="0531a11" id="0531a11"></a>正恁麼時。畢竟喚什麼。作吹毛<span class="gaiji">&#x5292;<!--gaiji,劍,1[僉*刃],2&#x5292;,3--></span>。至治二年。八月十<a 
name="0531a12" id="0531a12"></a>九日。為匡廬善侍者書。</p><a 
name="0531a13" id="0531a13"></a><p style="margin-left: 3em"><span class="headname">示可宗禪人</span></p><a 
name="0531a14" id="0531a14"></a><p style="text-indent: 0em; margin-left: 0em"><span class="linehead"></span>我宗無語句。亦無一法與人。古人與麼道。平地鑿成<a 
name="0531a15" id="0531a15"></a>溝壑了也。者裏裂破古人舌頭。全心即佛。全佛即心。<a 
name="0531a16" id="0531a16"></a>道有亦得。道無亦得。道不有不無亦得。道不不有。不<a 
name="0531a17" id="0531a17"></a>不無。亦得。所以道。法無定相。遇緣即宗。</p><p style="text-indent: 0em; margin-left: 0em"><span class="linehead"></span>可宗禪人。由<a 
name="0531a18" id="0531a18"></a>西蜀南詢。志高氣銳。頗不為邪師惡友。所迷謬。謁余<a 
name="0531a19" id="0531a19"></a>於不動軒中。因而問曰。汝云可宗。以佛為宗耶。以祖<a 
name="0531a20" id="0531a20"></a>為宗耶。以佛為宗。佛無可宗。以祖為宗。祖無可宗。世<a 
name="0531a21" id="0531a21"></a>出世間。一切諸法。悉無可宗。汝之名號。從何而立。宗<a 
name="0531a22" id="0531a22"></a>曰。宗既無宗。可亦無可。如上所說。莫便是某甲安名<a 
name="0531a23" id="0531a23"></a>立號處麼。余叱之曰。者野狐精。向汝道。一無可宗。汝<a 
name="0531a24" id="0531a24"></a>更要安名立號在。</p><a 
name="0531b01" id="0531b01"></a><p style="margin-left: 3em"><span class="headname">示闡侍者</span></p><a 
name="0531b02" id="0531b02"></a><p style="text-indent: 0em; margin-left: 0em"><span class="linehead"></span>佛法大事。非劣根躁進可求。辦悠久鐵石身心。向自<a 
name="0531b03" id="0531b03"></a><span class="corr" title='[已&gt;己]'>己</span><span class="gaiji">&#x811A;<!--gaiji,腳,1[腳-谷+去],2&#x811A;,3--></span>跟下。微細揣摩。忽一朝桶底子脫。自然海印發<a 
name="0531b04" id="0531b04"></a>光。生絲毫異見。作絲毫聖解。則又打入九十六種數<a 
name="0531b05" id="0531b05"></a>中。認賊為子矣。三祖云。一種平懷。泯然自盡。德山云。<a 
name="0531b06" id="0531b06"></a>毫髮許。言之本末。皆為自欺。者箇說話。十箇有五雙。<a 
name="0531b07" id="0531b07"></a>多成蹉過。</p><p style="text-indent: 0em; margin-left: 0em"><span class="linehead"></span>四明闡禪人。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>侍吾香几於五髻山中。孜<a 
name="0531b08" id="0531b08"></a>孜矻矻。不倦於斯。真末法英俊。余懼其為九十六種<a 
name="0531b09" id="0531b09"></a>所攝持。本地風光。本來面目。不能顯發。因述茲。激其<a 
name="0531b10" id="0531b10"></a>深造遠詣。印板打來。模子脫出。口傳心授。以當宗乘。<a 
name="0531b11" id="0531b11"></a>今時普例邊事。非吾望也。請自著精彩。</p><a 
name="0531b12" id="0531b12"></a><p style="margin-left: 3em"><span class="headname">示浩侍者</span></p><a 
name="0531b13" id="0531b13"></a><p style="text-indent: 0em; margin-left: 0em"><span class="linehead"></span>臨濟云。夫出家者。須辦得平常真正見解。辯佛辯魔。<a 
name="0531b14" id="0531b14"></a>辯真辯偽。辯凡辯聖。若如是辯得。名真出家。若魔佛<a 
name="0531b15" id="0531b15"></a>不辯。正是出一家。入一家。喚作造業眾生。未得名為<a 
name="0531b16" id="0531b16"></a>真出家人。</p><p style="text-indent: 0em; margin-left: 0em"><span class="linehead"></span>南陽忠國師。三喚侍者。侍者三應。家肥生<a 
name="0531b17" id="0531b17"></a>孝子。國<span class="gaiji">&#x8987;<!--gaiji,霸,1[栗-木+(革*月)],2&#x8987;,3--></span>有謀臣。國師云。將謂吾孤負汝。元來汝孤<a 
name="0531b18" id="0531b18"></a>負吾。倒轉鎗頭了也。</p><p style="text-indent: 0em; margin-left: 0em"><span class="linehead"></span>鹽官國師。喚侍者云。將犀牛扇<a 
name="0531b19" id="0531b19"></a>子來。貧時思舊債。侍者云。扇子破了也。頭落也不知。<a 
name="0531b20" id="0531b20"></a>國師云。扇子既破。還我犀牛兒來。窮淵須到底。侍者<a 
name="0531b21" id="0531b21"></a>無對。蒼天蒼天。</p><p style="text-indent: 0em; margin-left: 0em"><span class="linehead"></span>又一尊宿。不赴堂。侍者覆云。和尚何<a 
name="0531b22" id="0531b22"></a>不赴堂。宿云。我庄上喫油<span class="gaiji">&#x7CCD;<!--gaiji,餈,1[磁-石+米],2&#x7CCD;,3--></span>飽。傍觀者哂。侍者云。和<a 
name="0531b23" id="0531b23"></a>尚不出門。因甚庄上喫油<span class="gaiji">&#x7CCD;<!--gaiji,餈,1[磁-石+米],2&#x7CCD;,3--></span>。折箸攪滄溟。宿云。你去<a 
name="0531b24" id="0531b24"></a>問取庄主。推惡利<span class="corr" title='[已&gt;己]'>己</span>。侍者出門。值庄主至。云謝和尚<a 
name="0531c01" id="0531c01"></a>訪及。疑殺四天下人。</p><p style="text-indent: 0em; margin-left: 0em"><span class="linehead"></span>天台浩侍者。久棲太白擇木寮。<a 
name="0531c02" id="0531c02"></a>盡得平石老禪要領。魔之與佛。固是洞然明白。只如<a 
name="0531c03" id="0531c03"></a>國師三喚。侍者三應。那裏是他孤負處。扇子既破。喚<a 
name="0531c04" id="0531c04"></a>什麼。作犀牛兒。既不曾出門。因甚庄上喫油<span class="gaiji">&#x7CCD;<!--gaiji,餈,1[磁-石+米],2&#x7CCD;,3--></span>。者裏<a 
name="0531c05" id="0531c05"></a>倜儻分明。者一隊弄泥團漢。不消一钁。便見冰消瓦<a 
name="0531c06" id="0531c06"></a>解。其或未然。玄沙道底。</p><a 
name="0531c07" id="0531c07"></a><p style="margin-left: 3em"><span class="headname">示永禪人</span></p><a 
name="0531c08" id="0531c08"></a><p style="text-indent: 0em; margin-left: 0em"><span class="linehead"></span>七處九會。同一菩提覺場。三世十方。同一毗盧性海。<a 
name="0531c09" id="0531c09"></a>由根器之差殊。致宗乘之各異。茲乃教乘中。平常見<a 
name="0531c10" id="0531c10"></a>解。山陰永禪人。昔嘗掉鞅其間。固是不勞拈出。只如<a 
name="0531c11" id="0531c11"></a>杜順云。懷州牛喫禾。益州馬腹脹。天下覓醫人。灸<span class="gaiji">&#x732A;<!--gaiji,豬,1[狂-王+者],2&#x732A;,3--></span><a 
name="0531c12" id="0531c12"></a>左膊上。明法身耶。讚法身耶。纔思量擬議。打入陰界<a 
name="0531c13" id="0531c13"></a>去也。事上不明。為事所障。理上不明。為理所障。事上<a 
name="0531c14" id="0531c14"></a>見得。為事所刺。理上見得。為理所<span class="corr" title='[剌&gt;刺]'>刺</span>。<span class="corr" title='[剌&gt;刺]'>刺</span>拔障除。鳳縈<a 
name="0531c15" id="0531c15"></a>金網。粲祖云。一種平懷。泯然自盡。中<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>門下。拄杖且<a 
name="0531c16" id="0531c16"></a>不打者漢。</p><p style="text-indent: 0em; margin-left: 0em"><span class="linehead"></span>亮座主。參馬大師。始聞<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空解講之語。拂<a 
name="0531c17" id="0531c17"></a>袖便行。稍有衲僧氣息。至於回頭轉腦之處。打失鼻<a 
name="0531c18" id="0531c18"></a>孔。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>乃一生受屈。當時若遇箇本色咬<span class="gaiji">&#x732A;<!--gaiji,豬,1[狂-王+者],2&#x732A;,3--></span>狗大手<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。<a 
name="0531c19" id="0531c19"></a>使知有轉身一路。豈止西山坐殺而<span class="corr" title='[巳&gt;已]'>已</span>哉。</p><p style="text-indent: 0em; margin-left: 0em"><span class="linehead"></span>永寄錫山<a 
name="0531c20" id="0531c20"></a>中時。一日來參。余問云。你是教庠人物。我且問你。十<a 
name="0531c21" id="0531c21"></a>方國土中。惟有一乘法。天台因甚八教。華嚴因甚五<a 
name="0531c22" id="0531c22"></a>教。永云。春色無高下。華枝自短長。余云。屙屎見解。永<a 
name="0531c23" id="0531c23"></a>擬議。余即打出。其時適有官冗。未暇盡情。祛其所縶。<a 
name="0531c24" id="0531c24"></a>相別歲餘。忽<span class="gaiji">攜<!--gaiji,攜,1[打-丁+嶲],2&#x22E42;,3--></span>此紙需語。為江西沿途警策。從而謂<a 
name="0532a01" id="0532a01"></a>曰。情存聖量。猶落法塵。<span class="corr" title='[已&gt;己]'>己</span>見未忘。還同滲漏。自東徂<a 
name="0532a02" id="0532a02"></a>西二千里。水宿風<span class="gaiji">&#x98F1;<!--gaiji,飧,1[歹*食],2&#x98F1;,3--></span>。晨興夜坐時。作麼生道得十成<a 
name="0532a03" id="0532a03"></a>絕滲漏之句。以雪前恥。</p><a 
name="0532a04" id="0532a04"></a><p style="margin-left: 3em"><span class="headname">示康藏主</span></p><a 
name="0532a05" id="0532a05"></a><p style="text-indent: 0em; margin-left: 0em"><span class="linehead"></span>佛法無功用處。一切平當。著衣免寒。喫飯止飢而<span class="corr" title='[巳&gt;已]'>已</span>。<a 
name="0532a06" id="0532a06"></a>你擬心思量他。他且不是你思量底。你擬心莊嚴他。<a 
name="0532a07" id="0532a07"></a>他且不是你莊嚴底。說得如<span class="gaiji">&#x7F3B;<!--gaiji,缶,1[缶*瓦],2&#x7F3B;,3--></span>瀉水。會得如刀破竹。<a 
name="0532a08" id="0532a08"></a>千里萬里。愈沒交涉。所以道。諸佛不曾出世。亦無一<a 
name="0532a09" id="0532a09"></a>法與人。隨病施方。遂有三乘十二分教。如將蜜果換<a 
name="0532a10" id="0532a10"></a>苦葫蘆。淘汝業根。汰汝情見。只圖你作箇脫白露淨。<a 
name="0532a11" id="0532a11"></a>無事衲僧。豈有鍼鋒許實法。與你作咀嚼。與你作蹲<a 
name="0532a12" id="0532a12"></a>坐也。你若不肯自信。挑囊負<span class="gaiji">&#x9262;<!--gaiji,缽,1[金*本],2&#x9262;,3--></span>。傍人門戶。求禪求道。<a 
name="0532a13" id="0532a13"></a>求玄求妙。求佛求祖。求善知識。以為究竟。以當宗乘。<a 
name="0532a14" id="0532a14"></a>譬如埋頭向西走。要取東邊物。轉走轉遠。轉急轉遲。<a 
name="0532a15" id="0532a15"></a>但切疲勞。終何所益。</p><p style="text-indent: 0em; margin-left: 0em"><span class="linehead"></span>豈不見。溈山問香嚴。我不問你<a 
name="0532a16" id="0532a16"></a>平生學解。及經卷冊子上。記得底。未出胞胎。未辯東<a 
name="0532a17" id="0532a17"></a>西時。本分事。道將一句來。嚴懵然無對。屢上堂頭。呈<a 
name="0532a18" id="0532a18"></a>所解。乞為說破。溈云。我說得。是我見解。終不益汝道<a 
name="0532a19" id="0532a19"></a>眼。嚴歸寮。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>檢平日所集。諸方言句。並無一語。可酬<a 
name="0532a20" id="0532a20"></a>此問。自歎曰。畫餅豈可充飢。以火一時焚<span class="gaiji">&#x5374;<!--gaiji,卻,1[去*ㄗ],2&#x5374;,3--></span>云。此生<a 
name="0532a21" id="0532a21"></a>不學佛法也。且作箇長行粥飯僧。免役心神。泣辭溈<a 
name="0532a22" id="0532a22"></a>山。而去抵南陽。<span class="gaiji">&#x89A9;<!--gaiji,睹,1[者*見],2&#x89A9;,3--></span>忠國師遺跡。遂憩止焉。因芟除草<a 
name="0532a23" id="0532a23"></a>木。拋瓦礫。擊竹作聲。忽然契悟。沐浴更衣。望溈山。遙<a 
name="0532a24" id="0532a24"></a>禮云。和尚大慈。恩逾父母。當時若為我說。安得有今<a 
name="0532b01" id="0532b01"></a>日事也。由是言之。死<span class="gaiji">&#x5374;<!--gaiji,卻,1[去*ㄗ],2&#x5374;,3--></span>現行。滅<span class="gaiji">&#x5374;<!--gaiji,卻,1[去*ㄗ],2&#x5374;,3--></span>意根。全身放下。方<a 
name="0532b02" id="0532b02"></a>有商量分。聰明智識。嘍囉巧黠。豈能希冀萬一。</p><a 
name="0532b03" id="0532b03"></a><p style="margin-left: 3em"><span class="headname">示印空禪人</span></p><a 
name="0532b04" id="0532b04"></a><p style="text-indent: 0em; margin-left: 0em"><span class="linehead"></span>迦文老子。未出母胎。便用箇無文印子。將十方<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。<a 
name="0532b05" id="0532b05"></a>世出世諸法。一印印定。絲毫無有走作。及乎既出頭<a 
name="0532b06" id="0532b06"></a>來。隻手指天。隻手指地。周行七步。目顧四方。乃云。天<a 
name="0532b07" id="0532b07"></a>上天下。惟吾獨尊。也只用者印子。起道樹。詣鹿苑。歷<a 
name="0532b08" id="0532b08"></a>三百六十餘會。開八萬四千法門。也只用者印子。末<a 
name="0532b09" id="0532b09"></a>後人天百萬眾前。拈金色波羅華。普示大眾。時迦葉<a 
name="0532b10" id="0532b10"></a>尊者。破顏微笑。便云。吾有正法眼藏。涅槃妙心。用付<a 
name="0532b11" id="0532b11"></a>於汝。也只用者印子。由斯而降。竺乾四七。唐土二三。<a 
name="0532b12" id="0532b12"></a>正按旁提。橫拈倒用。無非此印之妙。曹谿大鑒而下。<a 
name="0532b13" id="0532b13"></a>馬師一喝以來。印文大著。如十日麗天。纖悉莫能隱<a 
name="0532b14" id="0532b14"></a>遁。光明俊偉。其亦極矣。迨今近年以來。匡徒領眾者。<a 
name="0532b15" id="0532b15"></a>己眼既<span class="corr" title='[巳&gt;已]'>已</span>不明。尋師擇友者。信根又復昧劣。各以冬<a 
name="0532b16" id="0532b16"></a>瓜印子。<span class="gaiji">遞<!--gaiji,遞,1[逅-口+巿],2,3--></span>相傳授。顢顢頇頇。儱儱侗侗。如黑月夜行<a 
name="0532b17" id="0532b17"></a>于險道。丘陵坑坎。終不分曉。蓋為來處不諦當。遂乃<a 
name="0532b18" id="0532b18"></a>如斯。</p><p style="text-indent: 0em; margin-left: 0em"><span class="linehead"></span>長沙潭禪人。心憤憤。口悱悱。要與從上佛祖雪<a 
name="0532b19" id="0532b19"></a>屈。因以印空自號。期揭此普示天下後世。其高風英<a 
name="0532b20" id="0532b20"></a><span class="gaiji">&#x69E9;<!--gaiji,,1[既/木],2&#x69E9;,3--></span>。固以超出時流。數百倍矣。更須和者印子。一撲百<a 
name="0532b21" id="0532b21"></a><span class="gaiji">&#x894D;<!--gaiji,雜,1[袖-由+集],2&#x894D;,3--></span>碎。徑山老漢。然後與汝三十拄杖。</p><a 
name="0532b22" id="0532b22"></a><p style="margin-left: 3em"><span class="headname">示紹藏主</span></p><a 
name="0532b23" id="0532b23"></a><p style="text-indent: 0em; margin-left: 0em"><span class="linehead"></span>道人之心。其直如弦。但無人我是非。聖凡優劣。詐妄<a 
name="0532b24" id="0532b24"></a>諂曲。諸等過患。自然得入無住心體。從本以來。不是<a 
name="0532c01" id="0532c01"></a>人。不是我。不是凡。不是聖。不是心。不是佛。不是物。不<a 
name="0532c02" id="0532c02"></a>是禪。不是道。不是玄。不是妙。只為一念妄心。分別取<a 
name="0532c03" id="0532c03"></a>舍。突然起得如許多頭角。被他萬境回換。十二時中。<a 
name="0532c04" id="0532c04"></a>不能得箇自由自在。所以道。尋牛須訪跡。學道訪無<a 
name="0532c05" id="0532c05"></a>心。跡在牛還在。無心道易尋。</p><a 
name="0532c06" id="0532c06"></a><p style="margin-left: 3em"><span class="headname">海首座省親求示</span></p><a 
name="0532c07" id="0532c07"></a><p style="text-indent: 0em; margin-left: 0em"><span class="linehead"></span>伏<span class="gaiji">馱<!--gaiji,馱,1[馬*犬],2&#x4B7E;,3--></span>蜜多。問佛<span class="gaiji">&#x9641;<!--gaiji,,1[阿-可+(施-方)],2&#x9641;,3--></span>難提曰。父母非我親。誰是最親者。<a 
name="0532c08" id="0532c08"></a>諸佛非我道。誰是最道者。佛陀難提云。汝言與心親。<a 
name="0532c09" id="0532c09"></a>父母非可比。汝行與道合。諸佛心即是。外求有相佛。<a 
name="0532c10" id="0532c10"></a>與汝不相似。欲識汝本心。非合亦非離。二大士驀劄<a 
name="0532c11" id="0532c11"></a>相逢。顯揚此箇法門。如大日輪。昇太<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。照四天下。<a 
name="0532c12" id="0532c12"></a>絲毫無有障礙。伶俐漢。向者裏。著一隻眼。曠大劫來。<a 
name="0532c13" id="0532c13"></a>舍身受身。出胎入胎。所生父母。所纏愛網。一時裂破。<a 
name="0532c14" id="0532c14"></a>曠大劫來。得念失念。成法破法。所作事業。所墮樊籠。<a 
name="0532c15" id="0532c15"></a>一時透脫。內四大。外四相。五聚十八界。種種名言句<a 
name="0532c16" id="0532c16"></a>義。求其蹤跡。了不可得。一切處。一切時。如龍得水。似<a 
name="0532c17" id="0532c17"></a>虎靠山。於一毫端。現寶王剎。坐微塵裏。轉大法輪。可<a 
name="0532c18" id="0532c18"></a>不為世出世間。真大丈夫哉。洞山以不歸勸人。欲明<a 
name="0532c19" id="0532c19"></a>此也。黃蘗身至庭闈。不交一言而去。揭示此也。老盧<a 
name="0532c20" id="0532c20"></a>鬻薪而給。睦州織蒲以養。顯諸世相。施諸人事。非外<a 
name="0532c21" id="0532c21"></a>此也。或時與麼。或時不與麼。與麼不與麼。皆吾佛。大<a 
name="0532c22" id="0532c22"></a>報恩之妙。業火所燒。迷雲所覆。愛河中。頭出頭沒。豈<a 
name="0532c23" id="0532c23"></a>足語此哉。</p><p style="text-indent: 0em; margin-left: 0em"><span class="linehead"></span>高安海首座。法中俊人也。一日以父死母<a 
name="0532c24" id="0532c24"></a>老。言別西邁。因舉。那吒太子。析骨還父。析肉還母。<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0533a01" id="0533a01"></a>現本身。為父母說法。而徵之曰。骨既還父。肉既還母。<a 
name="0533a02" id="0533a02"></a>喚什麼人。作那吒太子。海低頭問訊云。謝和尚證明。<a 
name="0533a03" id="0533a03"></a>即書以為贈。其時實泰定二年。七月十有九日也。</p><a 
name="0533a04" id="0533a04"></a><p style="margin-left: 3em"><span class="headname">為渤海月軒朱處士掩土</span></p><a 
name="0533a05" id="0533a05"></a><p style="text-indent: 0em; margin-left: 0em"><span class="linehead"></span>盡十方世界。是箇大光明藏。從古至今。無一法可增。<a 
name="0533a06" id="0533a06"></a>盡十方<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。是箇大解脫門。從古至今。無一法可減。<a 
name="0533a07" id="0533a07"></a>故我渤海月軒處士。為一鄉之善士。作三界之韻人。<a 
name="0533a08" id="0533a08"></a>其在儒也。則儒苑之蓍龜。其在佛也。則佛門之墻<span class="gaiji">&#x58CD;<!--gaiji,塹,1[漸/土],2&#x58CD;,3--></span>。<a 
name="0533a09" id="0533a09"></a>雖示作有為事。而不滅壞。無為之相。雖示學無為法。<a 
name="0533a10" id="0533a10"></a>而不分別有為之名。雖示有功名富貴。而不為功名<a 
name="0533a11" id="0533a11"></a>富貴所拘牽。雖示有塵勞業感。而不為塵勞業感所<a 
name="0533a12" id="0533a12"></a>汩沒。拓本來田地。顯自<span class="corr" title='[已&gt;己]'>己</span>家風。以詩書。振祖宗。以禮<a 
name="0533a13" id="0533a13"></a>義。悅親友。處夫婦。如琴如瑟。生子孫。如鳳如麟。行種<a 
name="0533a14" id="0533a14"></a>種方便。成種種因緣。昔年全體與麼來。<span class="gaiji">&#x8675;<!--gaiji,蛇,1[虫*也],2&#x8675;,3--></span>現酒中之<a 
name="0533a15" id="0533a15"></a>影。今朝全體與麼去。鴻遺沙上之痕。酒中<span class="gaiji">&#x8675;<!--gaiji,蛇,1[虫*也],2&#x8675;,3--></span>影。既無<a 
name="0533a16" id="0533a16"></a>實跡可留。沙上鴻痕。豈有真蹤堪戀。七通八達。了沒<a 
name="0533a17" id="0533a17"></a>遮攔。萬別千差。都無罣礙。正恁麼時。歸根得旨。末後<a 
name="0533a18" id="0533a18"></a>光揚一句。如何擎展。一抔黃土蓋平生。千古清風動<a 
name="0533a19" id="0533a19"></a>巖穴。</p><a 
name="0533a20" id="0533a20"></a><p style="margin-left: 3em"><span class="headname">為妙淨潔長尼起龕</span></p><a 
name="0533a21" id="0533a21"></a><p style="text-indent: 0em; margin-left: 0em"><span class="linehead"></span>見身無實是佛身。山河大地。迥絕異緣。了心如幻是<a 
name="0533a22" id="0533a22"></a>佛幻。草木叢林。更無別法。故我某人。現比丘尼身。成<a 
name="0533a23" id="0533a23"></a>大丈夫事。拋玉樓金殿。直趣此宗。挺鐵壁銀山。單明<a 
name="0533a24" id="0533a24"></a>自己。廓性天之雲翳。蕩心地之塵<span class="gaiji">昏<!--gaiji,昏,1[(尤-尢+民)/日],2,3--></span>。透聲透色。八面<a 
name="0533b01" id="0533b01"></a>玲瓏。<span class="gaiji">&#x4E98;<!--gaiji,,1[一/旦],2&#x4E98;,3--></span>古<span class="gaiji">&#x4E98;<!--gaiji,,1[一/旦],2&#x4E98;,3--></span>今。十方通暢。毋固毋必。能柔能剛。道契<a 
name="0533b02" id="0533b02"></a>南北兩朝。名滿東西二淛。靈機活脫。劉鐵磨未足觀<a 
name="0533b03" id="0533b03"></a>光。智鑑<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>圓。凌行婆亦須退步。全體是箇解脫大海。<a 
name="0533b04" id="0533b04"></a>全體是箇涅槃妙心。無起滅可求。無生死可出。百骸<a 
name="0533b05" id="0533b05"></a>潰散。卓爾獨存。四大分離。湛然常寂。正與麼時。身裏<a 
name="0533b06" id="0533b06"></a>出門即不問。門裏出身作麼生。毗盧頂上從來往。安<a 
name="0533b07" id="0533b07"></a>樂<span class="gaiji">邦<!--gaiji,邦,1[邱-丘+(看-目)],2,3--></span>中任去留。</p><a 
name="0533b08" id="0533b08"></a><p style="margin-left: 3em"><span class="headname">答慈雲玨長老嗣法書</span></p><a 
name="0533b09" id="0533b09"></a><p style="text-indent: 0em; margin-left: 0em"><span class="linehead"></span>警知客來。得所惠書。就審。體候安和。且知。四眾所推。<a 
name="0533b10" id="0533b10"></a>瑞世大方。一香不忘靈山道聚之舊。與今時趨炎附<a 
name="0533b11" id="0533b11"></a>勢。待價而沽。不原所自者。大有徑庭矣。既得座披衣。<a 
name="0533b12" id="0533b12"></a>入者行戶。作者虫豸。不可容易。山不讓塵。故能成其<a 
name="0533b13" id="0533b13"></a>高。海不讓流。故能成其深。一切處。一切時。但只鋪心<a 
name="0533b14" id="0533b14"></a>如地。久久自然靈驗。或些少魔孽。亦當自化。先聖有<a 
name="0533b15" id="0533b15"></a>云。昔在佛樹力降魔。得甘露滅覺道成。斯之謂也。缺<a 
name="0533b16" id="0533b16"></a>齒老胡。十萬里西來。單傳心印。直接上根。二祖三拜。<a 
name="0533b17" id="0533b17"></a>得髓後。復說四行。以傳于今。何也。深慮後人。為喜風<a 
name="0533b18" id="0533b18"></a>所飄。瞋火所燒。隨世遷流。有失正念之故。宜深思焉。<a 
name="0533b19" id="0533b19"></a>上堂提唱。務在單提箇事。開悟人天。前則馬祖百丈<a 
name="0533b20" id="0533b20"></a>德山臨濟。後則大慧應菴。縱橫波辯。直達心源。得大<a 
name="0533b21" id="0533b21"></a>自在。無出曹谿盧祖。皆可為法。<span class="gaiji">&#x8F2D;<!--gaiji,,1[車*耎],2&#x8F2D;,3--></span>嫩<span class="gaiji">&#x5AF0;<!--gaiji,嫩,1[女*欶],2&#x5AF0;,3--></span>。曲彎彎。打入<a 
name="0533b22" id="0533b22"></a>今時口傳耳授隊中。強生節目。疑誤來學。非吾望也。<a 
name="0533b23" id="0533b23"></a>爭人爭我。以當宗乘。行盜行淫。而為佛事。劫掠常住。<a 
name="0533b24" id="0533b24"></a>結好貴人。冒稱善知識。出佛身血之徒。豈堪共語。未<a 
name="0533c01" id="0533c01"></a>間。幸自保愛。</p><a 
name="0533c02" id="0533c02"></a><a 
name="0533c03" id="0533c03"></a><p><span class="juanname">慧文正辯佛日普照元叟端禪師語錄卷第五</span></p>
<hr>【經文資訊】卍續藏第 71 冊 No. 1419 元叟行端禪師語錄<br>【版本記錄】CBETA 電子佛典 Rev. 1.11 (UTF8)，完成日期：2011/02/24<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，蔡寧君大德輸入<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexe056.html?index=X71n1419" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X71n1419_005 by HTTrack Website Copier/3.x [XR&CO'2008], Tue, 03 Jun 2014 03:43:36 GMT -->
</html>
