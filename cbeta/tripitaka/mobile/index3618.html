<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T20n1187_002 by HTTrack Website Copier/3.x [XR&CO'2008], Mon, 02 Jun 2014 22:59:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga7b0b.gif?utmac=MO-30696269-4&amp;utmn=168401146&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT20&amp;utmp=%2Fmobile%2Findex.php%3Findex%3DT20n1187_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6049.html?index=T20n1187_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第20冊<br/>No.1187 佛說最勝妙吉祥根本智最上祕密一切名義三摩地分 (2卷)<br/>【宋 施護譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T20">
<div class="root" id="1187" sutra_name="佛說最勝妙吉祥根本智最上祕密一切名義三摩地分" sutra_juan="[卷2]">　
<a 
name="0811b03" id="0811b03"></a><a 
name="0811b04" id="0811b04"></a><a 
name="0811b05" id="0811b05"></a><p><span class="juanname">佛說最勝妙吉祥根本智最上祕<a 
name="0811b06" id="0811b06"></a>密一切名義三摩地分卷下</span></p><a 
name="0811b07" id="0811b07"></a><a 
name="0811b08" id="0811b08"></a><p style="margin-left: 4em"><span class="byline">西天釋經三藏朝奉大夫試鴻臚卿<a 
name="0811b09" id="0811b09"></a>傳法大師臣施護奉　詔譯</span></p><a 
name="0811b10" id="0811b10"></a><p>　<span class="lg">此勝成就法　　能最上變化<a 
name="0811b11" id="0811b11"></a><br>　出現種種身　　清淨諸惡趣<a 
name="0811b12" id="0811b12"></a><br>　與一切眾生　　為主為所依<a 
name="0811b13" id="0811b13"></a><br>　一切眾生界　　普令得度脫<a 
name="0811b14" id="0811b14"></a><br>　入煩惱戰陣　　為勇猛堅固<a 
name="0811b15" id="0811b15"></a><br>　諸無智大怨　　破滅無有餘<a 
name="0811b16" id="0811b16"></a><br>　勇猛心無退　　威勝大吉祥<a 
name="0811b17" id="0811b17"></a><br>　現無畏色相　　一切皆敬伏<a 
name="0811b18" id="0811b18"></a><br>　或現威勢身　　百臂期剋相<a 
name="0811b19" id="0811b19"></a><br>　或復作下足　　按地現舞相<a 
name="0811b20" id="0811b20"></a><br>　或現吉祥臂　　住空而自在<a 
name="0811b21" id="0811b21"></a><br>　或一足接地　　成大曼拏羅<a 
name="0811b22" id="0811b22"></a><br>　或舒足一指　　出過梵天界<a 
name="0811b23" id="0811b23"></a><br>　當了諸變化　　皆一法無二<a 
name="0811b24" id="0811b24"></a><br>　諸法中自在　　最勝第一義<a 
name="0811b25" id="0811b25"></a><br>　種種表色等　　皆神力所作<a 
name="0811b26" id="0811b26"></a><br>　一切心識法　　從方便出生<a 
name="0811b27" id="0811b27"></a><br>　過去諸有染　　成三有差別<a 
name="0811b28" id="0811b28"></a><br>　彼最上空性　　真實無所動<a 
name="0811b29" id="0811b29"></a><br>　如秋月初現　　雲暗皆清淨<a 
name="0811c01" id="0811c01"></a><br>　法界曼拏羅　　貪等不能染<a 
name="0811c02" id="0811c02"></a><br>　最上摩尼寶　　現帝青大青<a 
name="0811c03" id="0811c03"></a><br>　為最勝吉祥　　佛化所莊嚴<a 
name="0811c04" id="0811c04"></a><br>　現神足大步　　三界普振動<a 
name="0811c05" id="0811c05"></a><br>　所有三摩地　　正念持自性<a 
name="0811c06" id="0811c06"></a><br>　彼四念處等　　如實而分別<a 
name="0811c07" id="0811c07"></a><br>　開敷七覺華　　香聞於一切<a 
name="0811c08" id="0811c08"></a><br>　宣說八正道　　圓滿諸智果<a 
name="0811c09" id="0811c09"></a><br>　如來功德海　　出生一切法<a 
name="0811c10" id="0811c10"></a><br>　普令諸有情　　成正等覺道<a 
name="0811c11" id="0811c11"></a><br>　一切眾生類　　無著如虛空<a 
name="0811c12" id="0811c12"></a><br>　眾生意所生　　眾生速疾意<a 
name="0811c13" id="0811c13"></a><br>　眾生根欲性　　彼一切差別<a 
name="0811c14" id="0811c14"></a><br>　了五蘊實義　　見五蘊清淨<a 
name="0811c15" id="0811c15"></a><br>　一切化所作　　一切所化事<a 
name="0811c16" id="0811c16"></a><br>　一切化所說　　皆住真實際<a 
name="0811c17" id="0811c17"></a><br>　彼十二有支　　十二相清淨<a 
name="0811c18" id="0811c18"></a><br>　四聖諦教相　　八智所覺了<a 
name="0811c19" id="0811c19"></a><br>　十二相實義　　十六相真實<a 
name="0811c20" id="0811c20"></a><br>　二十正覺相　　覺了一切法<a 
name="0811c21" id="0811c21"></a><br>　此等諸法相　　皆佛所化說<a 
name="0811c22" id="0811c22"></a><br>　出現諸化身　　令一切觀察<a 
name="0811c23" id="0811c23"></a><br>　於一剎那間　　現一切三昧<a 
name="0811c24" id="0811c24"></a><br>　於一剎那間　　了一切心法<a 
name="0811c25" id="0811c25"></a><br>　宣諸乘方便　　普利諸世間<a 
name="0811c26" id="0811c26"></a><br>　雖顯說三乘　　住一乘聖果<a 
name="0811c27" id="0811c27"></a><br>　煩惱界清淨　　即諸業界盡<a 
name="0811c28" id="0811c28"></a><br>　度煩惱海已　　住諸法相應<a 
name="0811c29" id="0811c29"></a><br>　煩惱隨煩惱　　斷滅無有餘<a 
name="0812a01" id="0812a01"></a><br>　起悲智方便　　自利利世間<a 
name="0812a02" id="0812a02"></a><br>　若一切想斷　　諸識法即滅<a 
name="0812a03" id="0812a03"></a><br>　息眾生意境　　出過眾生意<a 
name="0812a04" id="0812a04"></a><br>　眾生意安住　　諸心法平等<a 
name="0812a05" id="0812a05"></a><br>　眾生意喜生　　眾生意大樂<a 
name="0812a06" id="0812a06"></a><br>　成就最勝雲　　能離諸雲暗<a 
name="0812a07" id="0812a07"></a><br>　三世大覺尊　　為大功德聚<a 
name="0812a08" id="0812a08"></a><br>　五蘊三時義　　剎那盡觀察<a 
name="0812a09" id="0812a09"></a><br>　剎那能證悟　　一切佛自性<a 
name="0812a10" id="0812a10"></a><br>　無著最上身　　是即身實相<a 
name="0812a11" id="0812a11"></a><br>　出現諸色像　　大摩尼寶幢<a 
name="0812a12" id="0812a12"></a><br>　諸佛正覺尊　　無上大菩提<a 
name="0812a13" id="0812a13"></a><br>　說三部大<span class="gaiji">&#x546A;<!--gaiji,咒,1[口*兄],2&#x546A;,3--></span>　　離文字分別<a 
name="0812a14" id="0812a14"></a><br>　諸明<span class="gaiji">&#x546A;<!--gaiji,咒,1[口*兄],2&#x546A;,3--></span>勝義　　無文字等相<a 
name="0812a15" id="0812a15"></a><br>　五文字大空　　百字相亦空<a 
name="0812a16" id="0812a16"></a><br>　一切相非相　　及十六相等<a 
name="0812a17" id="0812a17"></a><br>　無相無所動　　住四禪定心<a 
name="0812a18" id="0812a18"></a><br>　一切定分通　　三摩地所攝<a 
name="0812a19" id="0812a19"></a><br>　三摩地勝身　　一切身自在<a 
name="0812a20" id="0812a20"></a><br>　化身最上身　　諸佛所變化<a 
name="0812a21" id="0812a21"></a><br>　十方皆自化　　如理度世間<a 
name="0812a22" id="0812a22"></a><br>　所有諸天主　　天輔并天眾<a 
name="0812a23" id="0812a23"></a><br>　及阿摩囉天　　乃至阿修羅<a 
name="0812a24" id="0812a24"></a><br>　如是等諸天　　佛神通變化<a 
name="0812a25" id="0812a25"></a><br>　一一皆調伏　　住諸佛三昧<a 
name="0812a26" id="0812a26"></a><br>　十方世界中　　一最勝導師<a 
name="0812a27" id="0812a27"></a><br>　為大法施主　　廣度諸有海<a 
name="0812a28" id="0812a28"></a><br>　以慈悲二法　　為堅固鎧甲<a 
name="0812a29" id="0812a29"></a><br>　執智慧劍等　　破煩惱大敵<a 
name="0812b01" id="0812b01"></a><br>　所有四種魔　　及諸魔眷屬<a 
name="0812b02" id="0812b02"></a><br>　壞善法難調　　正覺悉調伏<a 
name="0812b03" id="0812b03"></a><br>　天魔歸佛已　　悉捨我慢心<a 
name="0812b04" id="0812b04"></a><br>　作恭敬供養　　如來最勝師<a 
name="0812b05" id="0812b05"></a><br>　佛於三界中　　運神足大步<a 
name="0812b06" id="0812b06"></a><br>　開示三明法　　六通六念等<a 
name="0812b07" id="0812b07"></a><br>　菩薩摩訶薩　　過去世威力<a 
name="0812b08" id="0812b08"></a><br>　究竟波羅蜜　　了真實勝慧<a 
name="0812b09" id="0812b09"></a><br>　一切我自在　　勝補特伽羅<a 
name="0812b10" id="0812b10"></a><br>　喻所不能喻　　智所不能知<a 
name="0812b11" id="0812b11"></a><br>　最上法施主　　宣說四印義<a 
name="0812b12" id="0812b12"></a><br>　為利益世間　　出生三乘法<a 
name="0812b13" id="0812b13"></a><br>　第一義清淨　　三世勝妙主<a 
name="0812b14" id="0812b14"></a><br>　諸所作吉祥　　妙德勝根本</span></p><a 
name="0812b15" id="0812b15"></a><p>　<span class="lg">歸命金剛大施願　　歸命真如實際理<a 
name="0812b16" id="0812b16"></a><br>　歸命空性勝妙藏　　歸命無上佛菩提<a 
name="0812b17" id="0812b17"></a><br>　歸命佛所愛樂法　　頂禮歸命佛智身<a 
name="0812b18" id="0812b18"></a><br>　歸命諸佛大喜王　　頂禮歸命佛大悅<a 
name="0812b19" id="0812b19"></a><br>　歸命諸佛正念法　　頂禮歸命佛大笑<a 
name="0812b20" id="0812b20"></a><br>　歸命佛所說正語　　頂禮歸命佛自性<a 
name="0812b21" id="0812b21"></a><br>　歸命不從諸有生　　歸命正智所出生<a 
name="0812b22" id="0812b22"></a><br>　歸命虛空自性生　　歸命出生一切智<a 
name="0812b23" id="0812b23"></a><br>　歸命最上幻化網　　歸命諸佛大嬉戲<a 
name="0812b24" id="0812b24"></a><br>　一切有情所稱讚　　是故歸命正智聚</span></p><a 
name="0812b25" id="0812b25"></a><p style="text-indent: 0em; margin-left: 0em"><span class="linehead"></span>復次金剛手菩薩大執金剛者。如我所說祕<a 
name="0812b26" id="0812b26"></a>密名義。是即一切如來智頂。一切如來智身。<a 
name="0812b27" id="0812b27"></a>妙吉祥根本正智所生。諸佛最勝不共功德<a 
name="0812b28" id="0812b28"></a>清淨圓滿。最上稱讚大喜樂法。廣大神通威<a 
name="0812b29" id="0812b29"></a>德勝義。身口意業祕密清淨。諸波羅蜜諸地<a 
name="0812c01" id="0812c01"></a>功德。清淨圓滿無所減失。福智所生彼一切<a 
name="0812c02" id="0812c02"></a>法圓滿清淨。此名最上無比勝義。由此法故<a 
name="0812c03" id="0812c03"></a>未得果者悉皆令得。是為一切如來無上法<a 
name="0812c04" id="0812c04"></a>眼總持勝義。如實了知如理宣說。</p><a 
name="0812c05" id="0812c05"></a><p style="text-indent: 0em; margin-left: 0em"><span class="linehead"></span>金剛手汝今當知此祕密名義。一切諸佛威<a 
name="0812c06" id="0812c06"></a>力所持。是為最上大幻化義。諸<span class="gaiji">&#x546A;<!--gaiji,咒,1[口*兄],2&#x546A;,3--></span>法中大無<a 
name="0812c07" id="0812c07"></a>能勝。最上白法圓滿清淨。乃至一切智智身<a 
name="0812c08" id="0812c08"></a>口意祕密真實。能證一切如來正等正覺現<a 
name="0812c09" id="0812c09"></a>前三昧。善入一切如來無上法界。一切魔力<a 
name="0812c10" id="0812c10"></a>無能勝者。成就如來十力功德。出過菩薩所<a 
name="0812c11" id="0812c11"></a>有十力。成就一切智智出過諸智一切法所<a 
name="0812c12" id="0812c12"></a>歸。普集諸佛教無垢清淨。福智所生廣大圓<a 
name="0812c13" id="0812c13"></a>滿。諸大菩薩以為眷屬。增長熾盛雖處一切<a 
name="0812c14" id="0812c14"></a>聲聞緣覺人天剎中。隨順彼法而常安住最<a 
name="0812c15" id="0812c15"></a>上大乘。出生菩薩無邊勝行。畢竟通達諸<a 
name="0812c16" id="0812c16"></a>聖道法。自得解脫已。復能出生變化一切道<a 
name="0812c17" id="0812c17"></a>行不斷佛種。具大智慧住菩薩族。攝受一切<a 
name="0812c18" id="0812c18"></a>最勝語業。破壞一切諸外道教。作勇健軍降<a 
name="0812c19" id="0812c19"></a>伏四魔得無能勝。又能普攝一切眾生。開示<a 
name="0812c20" id="0812c20"></a>聖道出生一切法。常住三摩地行四梵行。而<a 
name="0812c21" id="0812c21"></a>於禪那心住一境。成就瑜伽身語意業已。得<a 
name="0812c22" id="0812c22"></a>斷盡一切煩惱及隨煩惱。即能離繫一切結<a 
name="0812c23" id="0812c23"></a>縛。大智所解脫。寂靜一切心。止息一切障。斷<a 
name="0812c24" id="0812c24"></a>滅一切見。遠離一切相。能閉一切不善趣門。<a 
name="0812c25" id="0812c25"></a>於實諦道皆悉解脫摧生死輪。轉大法輪立<a 
name="0812c26" id="0812c26"></a>大法幢。安住如來廣大法教。隨順機宜宣說<a 
name="0812c27" id="0812c27"></a>諸法。速疾成就祕密行門。觀察一切菩薩自<a 
name="0812c28" id="0812c28"></a>性。圓滿智慧波羅蜜門。覺了一切菩薩空性。<a 
name="0812c29" id="0812c29"></a>證悟一切無二解脫。出生一切波羅蜜法。通<a 
name="0813a01" id="0813a01"></a>達一切波羅蜜法。圓滿清淨一切地位。此祕<a 
name="0813a02" id="0813a02"></a>密名義總攝聲聞四聖諦法。及彼四念處乃<a 
name="0813a03" id="0813a03"></a>至八聖道法。如是諸法差別。而以一心覺了<a 
name="0813a04" id="0813a04"></a>無二。是名圓滿諸佛功德。</p><a 
name="0813a05" id="0813a05"></a><p style="text-indent: 0em; margin-left: 0em"><span class="linehead"></span>復次金剛手菩薩大執金剛者。此祕密名義<a 
name="0813a06" id="0813a06"></a>是一切眾生最勝身語意業成就行門。息除<a 
name="0813a07" id="0813a07"></a>眾生一切罪法。清淨一切惡趣。斷除一切業<a 
name="0813a08" id="0813a08"></a>障。永不受生八難報處。息除八種大怖畏事。<a 
name="0813a09" id="0813a09"></a>破壞一切惡夢不祥。不起一切不善境想。破<a 
name="0813a10" id="0813a10"></a>壞一切極惡境界。遠離一切魔業。一切非理<a 
name="0813a11" id="0813a11"></a>作意不復暫起。斷除一切我執見等。不生一<a 
name="0813a12" id="0813a12"></a>切憂苦煩惱。增長一切福智善根。安住一切<a 
name="0813a13" id="0813a13"></a>如來心真實。一切菩薩祕密真實。一切聲聞<a 
name="0813a14" id="0813a14"></a>緣覺祕密真實。一切印相明<span class="gaiji">&#x546A;<!--gaiji,咒,1[口*兄],2&#x546A;,3--></span>真實。隨順一<a 
name="0813a15" id="0813a15"></a>切如理語業正念正知。此法又能於現世中。<a 
name="0813a16" id="0813a16"></a>增長智慧無諸疾病。色力具足富樂自在。吉<a 
name="0813a17" id="0813a17"></a>祥清淨增長善法。得大名稱歌詠讚歎人所<a 
name="0813a18" id="0813a18"></a>愛樂。此祕密法有大利益。息除一切疾病大<a 
name="0813a19" id="0813a19"></a>怖。一切邪妄使令真實。一切不善相皆令善<a 
name="0813a20" id="0813a20"></a>相。一切不勝悉使殊勝一切不祥而令吉祥。<a 
name="0813a21" id="0813a21"></a>諸無主者為作主宰。諸無依者而為依止。諸<a 
name="0813a22" id="0813a22"></a>無救者為作救護。無歸向者為作所歸。處暗<a 
name="0813a23" id="0813a23"></a>暝者為作燈明。無所趣者為彼開示真實正<a 
name="0813a24" id="0813a24"></a>道。沈沒生死海者為作舡筏真實濟渡。為<a 
name="0813a25" id="0813a25"></a>大醫王療治眾病。以真實慧了性無性世智<a 
name="0813a26" id="0813a26"></a>真實。照破一切癡暗盲暝。作大如意寶王隨<a 
name="0813a27" id="0813a27"></a>諸眾生。有所求願皆得圓滿。又此祕密法是<a 
name="0813a28" id="0813a28"></a>為真實一切智智妙吉祥智身。所得圓滿清<a 
name="0813a29" id="0813a29"></a>淨出現智身。真實五眼所得六波羅蜜。真實<a 
name="0813b01" id="0813b01"></a>圓滿最上法施。無虛妄怖得十地法。安住真<a 
name="0813b02" id="0813b02"></a>實福智所生。三摩地分圓滿具足。安住一法<a 
name="0813b03" id="0813b03"></a>離二法相。真如實際離諸有色無別法性。善<a 
name="0813b04" id="0813b04"></a>住禪那真如實際。色相清淨離諸妄相。如來<a 
name="0813b05" id="0813b05"></a>自性正智出生。諸相大空色性無著於何有<a 
name="0813b06" id="0813b06"></a>見。諸相離見即得諸法。是即真實祕密名義。<a 
name="0813b07" id="0813b07"></a>謂從無二法性出生勝義。能持說者皆亦如<a 
name="0813b08" id="0813b08"></a>是。</p><a 
name="0813b09" id="0813b09"></a><p style="text-indent: 0em; margin-left: 0em"><span class="linehead"></span>復次金剛手菩薩大執金剛者。此妙吉祥根<a 
name="0813b10" id="0813b10"></a>本智一切如來智身智頂純一無二最上最勝<a 
name="0813b11" id="0813b11"></a>祕密名義三摩地分。是大摩尼寶髻莊嚴。一<a 
name="0813b12" id="0813b12"></a>切教中無能勝法。若有諸修真言行者。於<a 
name="0813b13" id="0813b13"></a>此祕密真言行門樂修習者。當須選擇吉祥<a 
name="0813b14" id="0813b14"></a>勝地。隨力隨時作曼拏羅。安布毘盧遮那如<a 
name="0813b15" id="0813b15"></a>來<span class="gaiji">幀<!--gaiji,幀,1[巾*(穴/登)],2&#x3867;,3--></span>像隨分供養。最上一心諦實觀想。所安<a 
name="0813b16" id="0813b16"></a>聖像專注繫念離諸散亂。然後以正語業日<a 
name="0813b17" id="0813b17"></a>日三時。受持諷誦記念思惟。祕密明<span class="gaiji">&#x546A;<!--gaiji,咒,1[口*兄],2&#x546A;,3--></span>當持<a 
name="0813b18" id="0813b18"></a>誦時。心語相應文句圓正無令雜亂。起信解<a 
name="0813b19" id="0813b19"></a>心真實作意。於此祕密真言行門。如是修習<a 
name="0813b20" id="0813b20"></a>得精熟已。即得一切所欲如意。了知諸法最<a 
name="0813b21" id="0813b21"></a>上勝義。證無礙慧無二分別信心具足。悉能<a 
name="0813b22" id="0813b22"></a>了知彼三世事。復得一切諸佛菩薩來現其<a 
name="0813b23" id="0813b23"></a>前。開示出生一切法門。而能照達我法自性。<a 
name="0813b24" id="0813b24"></a>如是瑜伽行人既成就已。即能作諸變化。現<a 
name="0813b25" id="0813b25"></a>執金剛大忿怒王。能調一切難調伏者。救度<a 
name="0813b26" id="0813b26"></a>世間作大利益。現眾色身有大光明。復能成<a 
name="0813b27" id="0813b27"></a>就一切。明<span class="gaiji">&#x546A;<!--gaiji,咒,1[口*兄],2&#x546A;,3--></span>印相三昧曼拏羅法。而作最勝<a 
name="0813b28" id="0813b28"></a>大<span class="gaiji">&#x546A;<!--gaiji,咒,1[口*兄],2&#x546A;,3--></span>明王。所有一切極惡頻那夜迦。乃至魔<a 
name="0813b29" id="0813b29"></a>及魔族。於晝夜中而常衛護。於一切處不現<a 
name="0813c01" id="0813c01"></a>其身而常隨逐。不令諸惡伺得其便。復得一<a 
name="0813c02" id="0813c02"></a>切諸佛菩薩加哀。建立一切身語意業常住正<a 
name="0813c03" id="0813c03"></a>法。諸佛菩薩共所攝受。獲一切法無畏辯才。<a 
name="0813c04" id="0813c04"></a>通達聲聞緣覺所有諸法。而能觀照無我自<a 
name="0813c05" id="0813c05"></a>性。所有梵王帝釋。嚕捺囉天那羅延天。童子<a 
name="0813c06" id="0813c06"></a>天大自在天。迦哩底迦天大黑天。難禰計說<a 
name="0813c07" id="0813c07"></a>囉天。火天水天風天訶利帝等。乃至十方護<a 
name="0813c08" id="0813c08"></a>世。如是等一切天眾。於晝夜中亦常衛護。令<a 
name="0813c09" id="0813c09"></a>彼瑜伽行者行住坐臥常得安隱。常住三摩<a 
name="0813c10" id="0813c10"></a>呬多離諸散亂。若獨止一處若入多人眾中。<a 
name="0813c11" id="0813c11"></a>乃至或入王城聚落村邑巷陌空舍山林江河<a 
name="0813c12" id="0813c12"></a>等處。若住若起於一切時一切所作。彼諸天<a 
name="0813c13" id="0813c13"></a>等而常密護。又復晝夜若止自舍或居他處。<a 
name="0813c14" id="0813c14"></a>復有天龍夜叉乾闥婆阿修羅迦樓羅緊那羅<a 
name="0813c15" id="0813c15"></a>摩<span class="gaiji">&#x777A;<!--gaiji,,1[目*侯],2&#x777A;,3--></span>羅伽人非人等。及諸宿曜并諸鬼眾。所<a 
name="0813c16" id="0813c16"></a>謂聖曜母眾七母眾。乃至藥剎尼眾囉剎西<a 
name="0813c17" id="0813c17"></a>眾。必舍唧眾如是等眾。咸各與諸眷屬常來<a 
name="0813c18" id="0813c18"></a>衛護。令其修習瑜伽行者。得最勝身色力堅<a 
name="0813c19" id="0813c19"></a>固無諸疾病。壽命增長獲大吉祥。</p><a 
name="0813c20" id="0813c20"></a><p style="text-indent: 0em; margin-left: 0em"><span class="linehead"></span>復次金剛手菩薩大執金剛者。若有修習瑜<a 
name="0813c21" id="0813c21"></a>伽行人。於此一切祕密名義三摩地分大摩<a 
name="0813c22" id="0813c22"></a>尼寶髻。能日三時專注持誦記念勤修。而復<a 
name="0813c23" id="0813c23"></a>住心觀想本尊聖像。從妙吉祥正智起變化<a 
name="0813c24" id="0813c24"></a>身。出現無邊種種色相。如是觀已。不久即現<a 
name="0813c25" id="0813c25"></a>所觀色相。又復即見諸佛菩薩。於虛空中出<a 
name="0813c26" id="0813c26"></a>現無數種種色身。又復修習瑜伽行者。以是<a 
name="0813c27" id="0813c27"></a>最勝法功德故。永不復墮一切惡趣。於當來<a 
name="0813c28" id="0813c28"></a>世不生卑賤種族。不生邊地不處下劣根性。<a 
name="0813c29" id="0813c29"></a>不與諸根不完具者同所受生。又復不生諸<a 
name="0814a01" id="0814a01"></a>邪見家。非佛剎土而不受生。佛不出世宣說<a 
name="0814a02" id="0814a02"></a>正法亦不受生。永不生於長壽天中。永不生<a 
name="0814a03" id="0814a03"></a>於五濁惡世。不生饑饉刀兵劫中。世世生中<a 
name="0814a04" id="0814a04"></a>遠離怨對賊盜等怖。凡所生處不受貧苦。名<a 
name="0814a05" id="0814a05"></a>譽稱讚所不能動。世世所生常生善族。人相<a 
name="0814a06" id="0814a06"></a>具足端正圓滿。於世間中人所愛敬。常受快<a 
name="0814a07" id="0814a07"></a>樂離諸憂惱。凡所生處人皆喜見。出言誠<a 
name="0814a08" id="0814a08"></a>諦人所信受。世世生生得宿命智。具大財富<a 
name="0814a09" id="0814a09"></a>有大眷屬。增長無盡一切眾生最上功德皆<a 
name="0814a10" id="0814a10"></a>悉具足。六波羅蜜自性功德亦復具足。修四<a 
name="0814a11" id="0814a11"></a>梵行圓滿具足。正念正知方便願力皆得具<a 
name="0814a12" id="0814a12"></a>足。通達一切清淨教法。語業自在得大無畏。<a 
name="0814a13" id="0814a13"></a>凡所對論詞辯無礙。復能安慰一切眾生。如<a 
name="0814a14" id="0814a14"></a>阿闍梨師長無異。昔所未聞一切法分。乃至<a 
name="0814a15" id="0814a15"></a>世間一切文典。及外論等皆悉通達。得大辯<a 
name="0814a16" id="0814a16"></a>才戒足壽命。清淨圓滿。常樂出家具諸禁戒。<a 
name="0814a17" id="0814a17"></a>於一切智永不忘失。大菩提心堅固不壞。出<a 
name="0814a18" id="0814a18"></a>過聲聞緣覺境界。亦不樂於彼等法中。金剛<a 
name="0814a19" id="0814a19"></a>手諸修瑜伽行者。獲如是無量功德皆悉具<a 
name="0814a20" id="0814a20"></a>足。速疾成就大菩提果。此祕密名義復有無<a 
name="0814a21" id="0814a21"></a>量無邊大功德分圓滿具足。假使無量劫中<a 
name="0814a22" id="0814a22"></a>稱揚讚歎不能窮盡。</p><a 
name="0814a23" id="0814a23"></a><p style="text-indent: 0em; margin-left: 0em"><span class="linehead"></span>復次金剛手菩薩大執金剛者。諸佛如來以<a 
name="0814a24" id="0814a24"></a>大悲方便出現世間。於此祕密名義已得圓<a 
name="0814a25" id="0814a25"></a>滿。福智所生成就阿耨多羅三藐三菩提。普<a 
name="0814a26" id="0814a26"></a>集一切佛功德寶。無有少法而不圓滿。廣為<a 
name="0814a27" id="0814a27"></a>一切眾生。遍十方剎擊大法鼓。普令安住無<a 
name="0814a28" id="0814a28"></a>上正法。諸佛所說諸法中王。所謂如是大明<a 
name="0814a29" id="0814a29"></a>曰。</p><a 
name="0814b01" id="0814b01"></a><p style="text-indent: 0em; margin-left: 0em"><span class="dharani"><span class="linehead"></span>唵<span class="note">(引)</span>薩哩<span class="gaiji">&#x56A9;<!--gaiji,,1[口*縛],2&#x56A9;,3--></span><span class="note">(二合)</span>達哩摩<span class="note">(二合引)</span>婆<span class="note">(引)</span><span class="gaiji">&#x56A9;<!--gaiji,,1[口*縛],2&#x56A9;,3--></span>莎婆<span class="note">(引)</span><a 
name="0814b02" id="0814b02"></a><span class="gaiji">&#x56A9;<!--gaiji,,1[口*縛],2&#x56A9;,3--></span>尾<span class="gaiji">&#x79EB;<!--gaiji,秫,1[禾*(尤-尢+木)],2&#x79EB;,3--></span>提<span class="note">(一句)</span>達哩摩<span class="note">(二合)</span>作芻<span class="note">(二)</span>阿阿<span class="note">(引)</span>暗惡<a 
name="0814b03" id="0814b03"></a><span class="note">(三)</span></span></p><a 
name="0814b04" id="0814b04"></a><p style="text-indent: 0em; margin-left: 0em"><span class="linehead"></span>一切法自性清淨不生不滅一切如來智身妙<a 
name="0814b05" id="0814b05"></a>吉祥清淨根本所生。所謂。</p><a 
name="0814b06" id="0814b06"></a><p style="text-indent: 0em; margin-left: 0em"><span class="dharani"><span class="linehead"></span>阿<span class="note">(引)</span>惡</span></p><a 
name="0814b07" id="0814b07"></a><p style="text-indent: 0em; margin-left: 0em"><span class="linehead"></span>一切如來根本心。所謂。</p><a 
name="0814b08" id="0814b08"></a><p style="text-indent: 0em; margin-left: 0em"><span class="dharani"><span class="linehead"></span>訶囉訶囉唵<span class="note">(引)</span>吽<span class="note">(引)</span>紇哩<span class="note">(二合引)</span></span></p><a 
name="0814b09" id="0814b09"></a><p style="text-indent: 0em; margin-left: 0em"><span class="linehead"></span>一切如來智頂一切如來勝語自在廣大語業<a 
name="0814b10" id="0814b10"></a>一切法無垢虛空清淨法界智藏所謂。</p><a 
name="0814b11" id="0814b11"></a><p style="text-indent: 0em; margin-left: 0em"><span class="dharani"><span class="linehead"></span>阿<span class="note">(引)</span></span></p><a 
name="0814b12" id="0814b12"></a><p>　<span class="lg">爾時金剛手菩薩　　聞佛說是祕密法<a 
name="0814b13" id="0814b13"></a><br>　歡喜合掌從座起　　頂禮釋迦牟尼尊<a 
name="0814b14" id="0814b14"></a><br>　及彼諸佛賢聖眾　　最上金剛祕密主<a 
name="0814b15" id="0814b15"></a><br>　一切忿怒大明王　　普伸敬已作是言<a 
name="0814b16" id="0814b16"></a><br>　最上歡喜自在尊　　善哉善哉能善說<a 
name="0814b17" id="0814b17"></a><br>　慈悲利我及眾生　　成就正等菩提果<a 
name="0814b18" id="0814b18"></a><br>　佛為世間大導師　　引示咸歸解脫門<a 
name="0814b19" id="0814b19"></a><br>　宣說最勝清淨道　　祕密瑜伽大教王<a 
name="0814b20" id="0814b20"></a><br>　最上方廣甚深義　　普為世間作利益<a 
name="0814b21" id="0814b21"></a><br>　此即諸佛聖境界　　一切如來盡宣說</span></p><a 
name="0814b22" id="0814b22"></a><p><span class="juanname">佛說最勝妙吉祥根本智最上祕密一切名義<a 
name="0814b23" id="0814b23"></a>三摩地分卷下</span></p>
<hr>【經文資訊】大正藏第 20 冊 No. 1187 佛說最勝妙吉祥根本智最上祕密一切名義三摩地分<br>【版本記錄】CBETA 電子佛典 Rev. 1.7 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index179b.html?index=T20n1187" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T20n1187_002 by HTTrack Website Copier/3.x [XR&CO'2008], Mon, 02 Jun 2014 22:59:19 GMT -->
</html>
