<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB239_007 by HTTrack Website Copier/3.x [XR&CO'2008], Tue, 03 Jun 2014 00:40:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae866.gif?utmac=MO-30696269-4&amp;utmn=1036168831&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB239_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc186.html?index=J29nB239_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B239 吹萬禪師語錄 (20卷)<br/>【明 廣真說　燈來重編（依駒本印）】<br/>第 7 卷</p>
	<a href="index2bc6-2.html?index=J29nB239_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B239" sutra_name="吹萬禪師語錄" sutra_juan="[卷7]">　
<a 
name="0497c01" id="0497c01"></a><p><span class="juanname">吹萬禪師語錄卷之七</span></p><a 
name="0497c02" id="0497c02"></a><p style="margin-left: 4em"><span class="byline">嗣法孫燈來重編</span></p><a 
name="0497c03" id="0497c03"></a><p style="margin-left: 2em"><span class="headname">頌古</span></p><a 
name="0497c04" id="0497c04"></a><p style="text-indent: 0em; margin-left: 2em"><span class="linehead"></span>侍郎楊傑居士問芙蓉曰與師相別幾年<span class="note">(莫在離合<a 
name="0497c05" id="0497c05"></a>上作活計)</span>蓉曰七年<span class="note">(直言無隱)</span>公曰學道來參禪來<span class="note">(又在眼中<a 
name="0497c06" id="0497c06"></a>添屑)</span>蓉曰不打者鼓笛<span class="note">(脫去簾纖全無滯搭)</span>公曰恁麼則空<a 
name="0497c07" id="0497c07"></a>遊山水百無所能也<span class="note">(到來函谷愁中月歸去磻溪夢裏山)</span>蓉曰別<a 
name="0497c08" id="0497c08"></a>來未久善能高鑒<span class="note">(對面相逢誰是來)</span>公大笑<span class="note">(始信斯人不合伴)</span>。</p><a 
name="0497c09" id="0497c09"></a><p style="text-indent: 0em; margin-left: 2em"><span class="linehead"></span>拈云日行千里不出門猶是布袋裏老鴉只饒<a 
name="0497c10" id="0497c10"></a>扯碎封皮全身露出也只得一半那一半待楊<a 
name="0497c11" id="0497c11"></a>蓉二公商量極處纔向渠道良久云勸君更盡<a 
name="0497c12" id="0497c12"></a>一杯酒西出陽關無故人。</p><a 
name="0497c13" id="0497c13"></a><p style="text-indent: 0em; margin-left: 0em"><span class="linehead"></span>劄碎劫石打破芥城始信離微到處亨人去園猶茂<a 
name="0497c14" id="0497c14"></a>春來花未更遍千世界沙門眼吷吷何勞笑且評。</p><a 
name="0497c15" id="0497c15"></a><p style="text-indent: 0em; margin-left: 2em"><span class="linehead"></span>智海禪師示簽判劉經臣居士曰古人道平常<a 
name="0497c16" id="0497c16"></a>心是道<span class="note">(猶有坑坎在)</span>你十二時中放光動地<span class="note">(莫是運水搬柴<a 
name="0497c17" id="0497c17"></a>麼)</span>不自覺知<span class="note">(怎奈覺知何)</span>向外馳求<span class="note">(本無內外)</span>轉疏轉遠<a 
name="0497c18" id="0497c18"></a><span class="note">(焉有疏親)</span>。</p><p style="text-indent: 0em; margin-left: 2em"><span class="linehead"></span>拈云者老漢慣用古人糠秕搖播今人<a 
name="0497c19" id="0497c19"></a>骨絡好與踏倒怎奈欲取魚兔必須筌蹄。</p><a 
name="0497c20" id="0497c20"></a><p style="text-indent: 0em; margin-left: 0em"><span class="linehead"></span>橫心從口總尋常草色松聲興最長幸蜀誰知來鳳<a 
name="0497c21" id="0497c21"></a>白隄遼那識更衣黃邯鄲效走終忘步路徑多岐定<a 
name="0497c22" id="0497c22"></a>失羊可似善財參遍處南行只在此門牆。</p><a 
name="0497c23" id="0497c23"></a><p style="text-indent: 0em; margin-left: 2em"><span class="linehead"></span>清獻公趙抃居士晏坐忽大雷震驚即契悟<span class="note">(想是<a 
name="0497c24" id="0497c24"></a>平日有甚麼虧心處)</span>作偈曰默坐公堂虛隱几<span class="note">(者漢喪其偶矣)</span>心<a 
name="0497c25" id="0497c25"></a>源不動湛如水<span class="note">(正是幽清常擾動元)</span>一聲霹靂頂門開<span class="note">(甚處<a 
name="0497c26" id="0497c26"></a>得消息來)</span>喚起從前自家底<span class="note">(還丹一粒分明在流落人間是幾年咦)</span>。</p><a 
name="0497c27" id="0497c27"></a><p style="text-indent: 0em; margin-left: 2em"><span class="linehead"></span>拈云世界恁麼廓眾生恁麼多既是雷震中天<a 
name="0497c28" id="0497c28"></a>云何獨使清獻悟去還會麼迅雷風烈必變。</p><a 
name="0497c29" id="0497c29"></a><p style="text-indent: 0em; margin-left: 0em"><span class="linehead"></span>香車未輾禁雙寒一線初添水沒瀾酒飲青梅匙故<a 
name="0497c30" id="0497c30"></a>落英雄更把息風摶。</p><a 
name="0498a01" id="0498a01"></a><p style="text-indent: 0em; margin-left: 2em"><span class="linehead"></span>丞相富弼居士參見顒禪師師即曰相公已入<a 
name="0498a02" id="0498a02"></a>來<span class="note">(從來不曾外轉)</span>富弼猶在外<span class="note">(只教渠致仕歸家養親)</span>公聞汗流<a 
name="0498a03" id="0498a03"></a>夾背即大悟<span class="note">(果然薑通神明寒邪盡散)</span>。</p><p style="text-indent: 0em; margin-left: 2em"><span class="linehead"></span>拈云是則是遠觀<a 
name="0498a04" id="0498a04"></a>山有色近聽水無聲。</p><a 
name="0498a05" id="0498a05"></a><p style="text-indent: 0em; margin-left: 0em"><span class="linehead"></span>獨言寢語病為由外甥黃絹累楊修不是開胸能折<a 
name="0498a06" id="0498a06"></a>箭卻教孔木轉江流君不見老石頭無畏說紅爐一<a 
name="0498a07" id="0498a07"></a>點侵人雪。</p><a 
name="0498a08" id="0498a08"></a><p style="text-indent: 0em; margin-left: 2em"><span class="linehead"></span>衛州王大夫參元豐于言下知歸<span class="note">(得恁麼老婆禪)</span>豐一<a 
name="0498a09" id="0498a09"></a>日謂曰子乃今之陸亙也<span class="note">(青天白日無故架▆與人)</span>公便掩<a 
name="0498a10" id="0498a10"></a>耳<span class="note">(莫是掩耳偷鈴麼)</span>。</p><p style="text-indent: 0em; margin-left: 2em"><span class="linehead"></span>拈云元豐老子只知用腐鼠引<a 
name="0498a11" id="0498a11"></a>鴟鳶豈料鵷鶵黃鶴竹實梧桐更雅金衣溶水<a 
name="0498a12" id="0498a12"></a>恒新。</p><a 
name="0498a13" id="0498a13"></a><p style="text-indent: 0em; margin-left: 0em"><span class="linehead"></span>莫須有將無同言前興喪未為通拜將終流患絕糧<a 
name="0498a14" id="0498a14"></a>豈是窮勿謂失明嗟父子楚王司馬不曾攻。</p><a 
name="0498a15" id="0498a15"></a><p style="text-indent: 0em; margin-left: 2em"><span class="linehead"></span>太史黃山谷居士依晦堂乞指徑捷處<span class="note">(鼻孔只在眼下)</span><a 
name="0498a16" id="0498a16"></a>堂曰秪如仲尼道二三子以我為隱乎<span class="note">(喚山童過茶來)</span><a 
name="0498a17" id="0498a17"></a>吾無隱乎爾<span class="note">(再來接鐘去)</span>太史居常如何理論<span class="note">(用理作麼)</span><a 
name="0498a18" id="0498a18"></a>公擬對<span class="note">(又在鬼窟裏作活計)</span>堂曰不是不是<span class="note">(不是是箇甚麼)</span>公迷<a 
name="0498a19" id="0498a19"></a>悶不已<span class="note">(服藥成病)</span>一日侍堂山行次時巖桂盛放<span class="note">(天理<a 
name="0498a20" id="0498a20"></a>現也)</span>堂曰聞木花香麼<span class="note">(果然穿透鼻孔)</span>公曰聞<span class="note">(古佛過去遠矣)</span>堂<a 
name="0498a21" id="0498a21"></a>曰吾無隱乎爾<span class="note">(他的咱卻原來就是我的你)</span>公釋然即拜之<a 
name="0498a22" id="0498a22"></a>曰和尚得恁麼老婆心切<span class="note">(棺材裏伸出腳來)</span>堂笑曰秪<a 
name="0498a23" id="0498a23"></a>要公到家耳<span class="note">(也是將錯就錯)</span>。</p><p style="text-indent: 0em; margin-left: 2em"><span class="linehead"></span><span class="corr" title='[　&gt;拈]'>拈</span>云據者一回絡索好<a 
name="0498a24" id="0498a24"></a>與晦堂三十棒為渠只將自己茶飯慳吝不捨<a 
name="0498a25" id="0498a25"></a>反拾他人唾餘鉤釣復令人明不見明暗不見<a 
name="0498a26" id="0498a26"></a>暗不是樹神放光動地大轉法輪險些兒一場<a 
name="0498a27" id="0498a27"></a>漏逗。</p><a 
name="0498a28" id="0498a28"></a><p style="text-indent: 0em; margin-left: 0em"><span class="linehead"></span>防風<span class="gaiji">[大/羔]<!--gaiji,,1[大/羔],2&#x36A0;,3--></span>箭任公子鉤得之兮盈車墮地失之兮解網<a 
name="0498a29" id="0498a29"></a>空舟有意桃園隔無心胥國遊賦茅令猿喜傳家代<a 
name="0498a30" id="0498a30"></a>子憂夢裏分明蝴蝶舞覺來依舊是莊周。</p><a 
name="0498b01" id="0498b01"></a><p style="text-indent: 0em; margin-left: 2em"><span class="linehead"></span>觀文王韶居士延晦堂問道<span class="note">(匍不間問道者)</span>默有所契<a 
name="0498b02" id="0498b02"></a><span class="note">(夜間摸著枕子)</span>因述投機頌曰晝曾忘食夜忘眠<span class="note">(以思無益<a 
name="0498b03" id="0498b03"></a>不如學也)</span>奪得驪珠欲上天<span class="note">(得便罷上天作麼)</span>卻向自身都<a 
name="0498b04" id="0498b04"></a>放下<span class="note">(猶耽著在)</span>四稜塌地恰團圓<span class="note">(且信一半)</span>。</p><p style="text-indent: 0em; margin-left: 2em"><span class="linehead"></span>拈云明明<a 
name="0498b05" id="0498b05"></a>白草頭明明祖師意契個甚麼只者正法眼藏<a 
name="0498b06" id="0498b06"></a>不是你題落韻作釣話拈古詩做罵陣的姑念<a 
name="0498b07" id="0498b07"></a>霜華增月朗蘭秀壯山幽且放過一著。</p><a 
name="0498b08" id="0498b08"></a><p style="text-indent: 0em; margin-left: 0em"><span class="linehead"></span>豎草插竿處前瞻後忽時得來樵子鹿失去塞翁驪<a 
name="0498b09" id="0498b09"></a>漢使關山遠家書鴻雁知臨場題目近信手絕情思。</p><a 
name="0498b10" id="0498b10"></a><p style="text-indent: 0em; margin-left: 2em"><span class="linehead"></span>晦堂問秘書吳恂居士曰平生學解記憶多聞<a 
name="0498b11" id="0498b11"></a>即不問<span class="note">(壓沙取油終無所得)</span>你父母未生已前道將一句<a 
name="0498b12" id="0498b12"></a>來<span class="note">(○者個正好道)</span>公擬議<span class="note">(正在已生後作活計)</span>堂以拂子擊之<span class="note">(即此<a 
name="0498b13" id="0498b13"></a>用即此用)</span>即領深旨<span class="note">(鼻頭今日不痛也)</span>。</p><p style="text-indent: 0em; margin-left: 2em"><span class="linehead"></span>拈云見聞覺知無<a 
name="0498b14" id="0498b14"></a>障礙聲香味觸常三昧為甚麼即不問只恐依<a 
name="0498b15" id="0498b15"></a>舊尋他舌頭路等閒昧卻空裏步且問父母未<a 
name="0498b16" id="0498b16"></a>生已前一句作麼生道自代云黑豆。</p><a 
name="0498b17" id="0498b17"></a><p style="text-indent: 0em; margin-left: 0em"><span class="linehead"></span>煮石燒茅未足奇還丹原不有心知吾宗始渾呈圓<a 
name="0498b18" id="0498b18"></a>相杜德機生顯坐馳君不見豎拳輥毬并舞笏大用<a 
name="0498b19" id="0498b19"></a>現前何拘束。</p><a 
name="0498b20" id="0498b20"></a><p style="text-indent: 0em; margin-left: 2em"><span class="linehead"></span>內翰蘇軾居士聞玉泉皓禪師機鋒不可觸<span class="note">(莫是<a 
name="0498b21" id="0498b21"></a>干將莫邪麼)</span>公擬抑之<span class="note">(使心用心反累己身)</span>即微服求見<span class="note">(好與范▆<a 
name="0498b22" id="0498b22"></a>同黨)</span>泉問尊官高姓<span class="note">(釣竿頭上知輕重)</span>公曰姓秤<span class="note">(不是金鱗莫上<a 
name="0498b23" id="0498b23"></a>鉤)</span>乃秤天下長老之秤<span class="note">(禍福無門唯人自招)</span>泉喝曰且道<a 
name="0498b24" id="0498b24"></a>者一喝重多少<span class="note">(者回折斷秤桿了也)</span>公無對<span class="note">(只得含羞忍恥)</span>。</p><p style="text-indent: 0em; margin-left: 2em"><span class="linehead"></span>拈<a 
name="0498b25" id="0498b25"></a>云者學士本分家風不會問卻要平地鍬坑陷<a 
name="0498b26" id="0498b26"></a>殺人性命那識皓老不徇人情當頭一喝只教<a 
name="0498b27" id="0498b27"></a>伊權衡放下輕重難分但不知定盤星子落在<a 
name="0498b28" id="0498b28"></a>誰手。</p><a 
name="0498b29" id="0498b29"></a><p style="text-indent: 0em; margin-left: 0em"><span class="linehead"></span>八陣藏兵易五關斬將難欲展丁香結寧甘徹骨寒<a 
name="0498b30" id="0498b30"></a>龍泉氣燄兮沖霄之本犀角燃燈兮引怪之端。</p><a 
name="0498c01" id="0498c01"></a><p style="text-indent: 0em; margin-left: 2em"><span class="linehead"></span>參政蘇轍居士得領搐鼻因緣有省<span class="note">(苟為不熟不如稊稗)</span><a 
name="0498c02" id="0498c02"></a>作偈呈曰中年聞道覺前非<span class="note">(是的在甚麼處)</span>邂逅相逢<a 
name="0498c03" id="0498c03"></a>老順師<span class="note">(也是冤家路窄)</span>搐鼻經參真面目<span class="note">(還會鼻頭痛處也無)</span>掉<a 
name="0498c04" id="0498c04"></a>頭不受別鉗鎚<span class="note">(莫作無忌憚的小人)</span>枯藤破衲公何事<span class="note">(賊不<a 
name="0498c05" id="0498c05"></a>打貧家兒)</span>白酒青鹽我是誰<span class="note">(火裏蓮花)</span>慚愧東軒殘月上<a 
name="0498c06" id="0498c06"></a><span class="note">(正是八月十五)</span>一杯甘露滑如飴<span class="note">(到底不及砒霜)</span>。</p><p style="text-indent: 0em; margin-left: 2em"><span class="linehead"></span>拈云有意<a 
name="0498c07" id="0498c07"></a>栽花不如無心插柳誰知他人鼻孔卻挂在自<a 
name="0498c08" id="0498c08"></a>己眉毛上。</p><a 
name="0498c09" id="0498c09"></a><p style="text-indent: 0em; margin-left: 0em"><span class="linehead"></span>從來水住不知海一向林居未識山聞歌骸骨化割<a 
name="0498c10" id="0498c10"></a>肉蝟塵剮自是拾回衣下寶管教容易透三關掉頭<a 
name="0498c11" id="0498c11"></a>去得吟春雪撒手歸來笑破顏。</p><a 
name="0498c12" id="0498c12"></a><p style="text-indent: 0em; margin-left: 2em"><span class="linehead"></span>寺丞戴道純居士扣靈源一日有省<span class="note">(知道飯是米做的)</span><a 
name="0498c13" id="0498c13"></a>乃呈偈曰杳冥源底全機處<span class="note">(用機作麼)</span>一片心花露<a 
name="0498c14" id="0498c14"></a>印紋<span class="note">(猶未懸巖撒手在)</span>知是幾生曾供養<span class="note">(一息之間)</span>時時微<a 
name="0498c15" id="0498c15"></a>笑動香雲<span class="note">(也是空華暘燄)</span>。</p><p style="text-indent: 0em; margin-left: 2em"><span class="linehead"></span>拈云太末蟲處處肯緣只<a 
name="0498c16" id="0498c16"></a>不緣于火聚工伎兒塵塵遍依只不依于般若<a 
name="0498c17" id="0498c17"></a>今戴寺丞緣火聚依般若矣但不知骨肉都灰<a 
name="0498c18" id="0498c18"></a>海漚盡涸也未。</p><a 
name="0498c19" id="0498c19"></a><p style="text-indent: 0em; margin-left: 0em"><span class="linehead"></span>耳恬竹綠聲傳法眼碧花紅境奪機須信者中原不<a 
name="0498c20" id="0498c20"></a>昧老商列子自依依。</p><a 
name="0498c21" id="0498c21"></a><p style="text-indent: 0em; margin-left: 2em"><span class="linehead"></span>悅禪師問張商英居士曰秪如巖頭言末後句<a 
name="0498c22" id="0498c22"></a>是有耶是無耶<span class="note">(要問居士在家不)</span>公曰有<span class="note">(果然錯過難逢)</span>悅大<a 
name="0498c23" id="0498c23"></a>笑便歸方丈閉卻門<span class="note">(經有經師論有論師怎怪得老僧)</span>公一夜<a 
name="0498c24" id="0498c24"></a>睡不穩<span class="note">(昧卻枕子在)</span>至五更下床觸翻溺器乃大徹<a 
name="0498c25" id="0498c25"></a><span class="note">(也是因禍致福)</span>。</p><p style="text-indent: 0em; margin-left: 2em"><span class="linehead"></span>拈云明人不做暗事何故殺東鄰之<a 
name="0498c26" id="0498c26"></a>牛薦西鄰之祀好與三十棒姑念水底金鱗也<a 
name="0498c27" id="0498c27"></a>賴竿頭絲釣。</p><a 
name="0498c28" id="0498c28"></a><p style="text-indent: 0em; margin-left: 0em"><span class="linehead"></span>硠蕩拾針猿猴探月妙用縱橫曾卓越閉門也露箭<a 
name="0498c29" id="0498c29"></a>鋒之機不睡也履渡河之筏患難臨頭素位行壺公<a 
name="0498c30" id="0498c30"></a>自有逍遙闕。</p><a 
name="0499a01" id="0499a01"></a><p style="text-indent: 0em; margin-left: 2em"><span class="linehead"></span>僧以南泉斬貓話問文定胡安國居士<span class="note">(無錢使抬故紙)</span><a 
name="0499a02" id="0499a02"></a>公以偈答曰手握乾坤殺活機<span class="note">(者裏豈容你說死說活)</span>縱<a 
name="0499a03" id="0499a03"></a>橫施設在臨時<span class="note">(早已沒交涉)</span>玉堂兔馬非龍象<span class="note">(卻是一屋<a 
name="0499a04" id="0499a04"></a>死老鼠)</span>大用堂堂總不知<span class="note">(可惜當面錯過)</span>。</p><p style="text-indent: 0em; margin-left: 2em"><span class="linehead"></span>拈云南泉昔<a 
name="0499a05" id="0499a05"></a>日斬貓未曾說如許絡索今日箇筒放出一隻<a 
name="0499a06" id="0499a06"></a>來東叫西叫聒亂兩家三戶耳根好與一時斬<a 
name="0499a07" id="0499a07"></a>卻只怕喉中無血。</p><a 
name="0499a08" id="0499a08"></a><p style="text-indent: 0em; margin-left: 0em"><span class="linehead"></span>貞吉憂虞豈易知著龜權假問津時藏文居蔡靈難<a 
name="0499a09" id="0499a09"></a>捨老婦懷簪舊怎移鵷鷟自能輕腐鼠驊騮誰肯拗<a 
name="0499a10" id="0499a10"></a>楊枝紅羅掩面雖堪采莫昧仙人逐影馳。</p><a 
name="0499a11" id="0499a11"></a><p style="text-indent: 0em; margin-left: 2em"><span class="linehead"></span>左丞范沖居士謁旻禪師曰某行將老矣<span class="note">(猶未若生<a 
name="0499a12" id="0499a12"></a>一日在)</span>墮在金紫行中<span class="note">(原來未曾讀詩書)</span>去此事稍遠<span class="note">(在者<a 
name="0499a13" id="0499a13"></a>裏)</span>旻呼內翰<span class="note">(如貓捕鼠)</span>公應諾<span class="note">(似兔逢鷹)</span>旻曰何遠之有<a 
name="0499a14" id="0499a14"></a><span class="note">(誰知鼻孔原來在面上)</span>。</p><p style="text-indent: 0em; margin-left: 2em"><span class="linehead"></span>拈云者一堆髑髏雖被旻長老<a 
name="0499a15" id="0499a15"></a>一粒點回不知他暗運密移的又聽甚麼人使<a 
name="0499a16" id="0499a16"></a>喚在。</p><a 
name="0499a17" id="0499a17"></a><p style="text-indent: 0em; margin-left: 0em"><span class="linehead"></span>六十無容別見河休將腐鼠動情波果然一喚離十<a 
name="0499a18" id="0499a18"></a>尺未肯思之奈若何。</p><a 
name="0499a19" id="0499a19"></a><p style="text-indent: 0em; margin-left: 2em"><span class="linehead"></span>圓通問樞密吳居士曰曾聞得透關的事麼<span class="note">(只莫<a 
name="0499a20" id="0499a20"></a>販賣私鹽)</span>公曰八次經過常存此念<span class="note">(猶有夾帶在)</span>然未甚<a 
name="0499a21" id="0499a21"></a>脫灑在<span class="note">(賊人瞻虛)</span>通度扇與之曰請使扇<span class="note">(明人不做暗事)</span>公<a 
name="0499a22" id="0499a22"></a>即揮扇<span class="note">(心無諂曲)</span>通曰有甚不脫灑處<span class="note">(正是百姓日用而不知咦)</span>。</p><a 
name="0499a23" id="0499a23"></a><p style="text-indent: 0em; margin-left: 2em"><span class="linehead"></span>拈云關不是有關不是無透得也好不透得也<a 
name="0499a24" id="0499a24"></a>好為甚的只等秋風吹入戶寒雁送聲來。</p><a 
name="0499a25" id="0499a25"></a><p style="text-indent: 0em; margin-left: 0em"><span class="linehead"></span>箇裏關頭別鬼門酒泉不顧為親恩脫之兮日光鳥<a 
name="0499a26" id="0499a26"></a>映縛之兮月影魚吞栴檀雖假西胡獻卻使京城自<a 
name="0499a27" id="0499a27"></a>返魂。</p><a 
name="0499a28" id="0499a28"></a><p style="text-indent: 0em; margin-left: 2em"><span class="linehead"></span>諫議彭汝霖居士手寫觀音經施圓通<span class="note">(要為人眼中添<a 
name="0499a29" id="0499a29"></a>屑)</span>通拈起曰者箇是觀音經<span class="note">(此是繁柯)</span>那箇是諫議<a 
name="0499a30" id="0499a30"></a>經<span class="note">(栴檀何在)</span>公曰此是某親寫<span class="note">(似是而非)</span>通曰寫的是字<a 
name="0499b01" id="0499b01"></a>那箇是經<span class="note">(入室便見)</span>公曰卻了不得也<span class="note">(正好思量)</span>。</p><p style="text-indent: 0em; margin-left: 2em"><span class="linehead"></span>拈云<a 
name="0499b02" id="0499b02"></a>若謂是經卻只見文字若不是經卻寫得文字<a 
name="0499b03" id="0499b03"></a>是不是請道看自代云空裏流霜不覺飛汀上<a 
name="0499b04" id="0499b04"></a>白沙看不見。</p><a 
name="0499b05" id="0499b05"></a><p style="text-indent: 0em; margin-left: 0em"><span class="linehead"></span>送夢欲全體刳腸患已生璧真還藺奪骨朽動韓評<a 
name="0499b06" id="0499b06"></a>撒手難忘見泅波恨未誠只須焚樹死史後自清名。</p><a 
name="0499b07" id="0499b07"></a><p style="text-indent: 0em; margin-left: 2em"><span class="linehead"></span>中丞盧航居士與旻禪師擁爐次公問諸家因<a 
name="0499b08" id="0499b08"></a>緣不勞拈出<span class="note">(沽酒市隨不食)</span>直截一句請師指示<span class="note">(雲門餬餅)</span><a 
name="0499b09" id="0499b09"></a>旻厲聲曰看火<span class="note">(正是直捷句)</span>公急撥衣忽大悟<span class="note">(原來火中<a 
name="0499b10" id="0499b10"></a>有水)</span>謝曰灼然佛法無多子<span class="note">(包大裹地在)</span>旻喝曰放下<a 
name="0499b11" id="0499b11"></a>著<span class="note">(蟭蟟雖脫殼)</span>公應諾諾<span class="note">(未免抱寒枝)</span>。</p><p style="text-indent: 0em; margin-left: 2em"><span class="linehead"></span>拈云從緣入者<a 
name="0499b12" id="0499b12"></a>緣覺從聲入者聲聞且道看火撥衣是緣覺是<a 
name="0499b13" id="0499b13"></a>聲聞良久云水底紅輪天上金烏。</p><a 
name="0499b14" id="0499b14"></a><p style="text-indent: 0em; margin-left: 0em"><span class="linehead"></span>缽夢竹林隱門開石徑通笑聲能破月熱火解談空<a 
name="0499b15" id="0499b15"></a>兔老胎懷雖似鶴攫水鯤魚萬籟中。</p><a 
name="0499b16" id="0499b16"></a><p style="text-indent: 0em; margin-left: 2em"><span class="linehead"></span>司都貺居士問圓通曰是法非思量分別之所<a 
name="0499b17" id="0499b17"></a>能解<span class="note">(○是甚麼)</span>當如何湊泊<span class="note">(不用思量)</span>通曰全身入火聚<a 
name="0499b18" id="0499b18"></a><span class="note">(請尊三昧火闍維金色身)</span>。</p><p style="text-indent: 0em; margin-left: 2em"><span class="linehead"></span>拈云多言多慮轉不相應絕言<a 
name="0499b19" id="0499b19"></a>絕慮無處不通是法豈思量分別之所能解還<a 
name="0499b20" id="0499b20"></a>會麼一箇斑鳩九隻鳥。</p><a 
name="0499b21" id="0499b21"></a><p style="text-indent: 0em; margin-left: 0em"><span class="linehead"></span>蓂莢草屈軼枝首山五老妙難思分明潛歷數幽隱<a 
name="0499b22" id="0499b22"></a>出龜蓍鼓琴不理寰中事象帝從來無所知。</p><a 
name="0499b23" id="0499b23"></a><p style="text-indent: 0em; margin-left: 2em"><span class="linehead"></span>楊岐會禪師來謁北部孫居士公曰某為王事<a 
name="0499b24" id="0499b24"></a>所牽<span class="note">(誰縛汝)</span>何由出離<span class="note">(處處塵勞處處解脫)</span>岐指曰委悉得<a 
name="0499b25" id="0499b25"></a>麼<span class="note">(素位而行)</span>公曰望師指點<span class="note">(一似蓮花不著水)</span>岐曰此是北<a 
name="0499b26" id="0499b26"></a>部弘願深廣利濟群生<span class="note">(應以宰官身得度者即現宰官身而為說法)</span>。</p><a 
name="0499b27" id="0499b27"></a><p style="text-indent: 0em; margin-left: 2em"><span class="linehead"></span>拈云東都門挂冠富春山把釣皆是翫百花觀<a 
name="0499b28" id="0499b28"></a>黃葉的漢若是打失鼻孔咬著舌頭的出來一<a 
name="0499b29" id="0499b29"></a>任隨流得性依運即常。</p><a 
name="0499b30" id="0499b30"></a><p style="text-indent: 0em; margin-left: 0em"><span class="linehead"></span>甘露黃連性惡鑊湯爐炭清涼舒之兮不立一塵收<a 
name="0499c01" id="0499c01"></a>之兮橫遍十方淨名納侍魔女佛印燒豬飲觴萍實<a 
name="0499c02" id="0499c02"></a>渡江雖霸業也得尼丘判吉祥。</p><a 
name="0499c03" id="0499c03"></a><p style="text-indent: 0em; margin-left: 2em"><span class="linehead"></span>提刑郭祥正居士聞小兒誦上大人丘乙己至<a 
name="0499c04" id="0499c04"></a>可知禮也忽然有省<span class="note">(知道鐺是鐵鑄)</span>以書報白雲<span class="note">(愁人莫向<a 
name="0499c05" id="0499c05"></a>愁人說)</span>雲以偈答曰藏身不用縮頭<span class="note">(曳尾靈龜)</span><span class="corr" title='[歛&gt;斂]'>斂</span>跡何<a 
name="0499c06" id="0499c06"></a>須收腳<span class="note">(橫行螃蟹)</span>金烏半夜遼天<span class="note">(只在面門裏)</span>玉兔趕他<a 
name="0499c07" id="0499c07"></a>不著<span class="note">(切莫動著動著三十棒)</span>。</p><p style="text-indent: 0em; margin-left: 2em"><span class="linehead"></span>拈云人人多被尋常瞞過<a 
name="0499c08" id="0499c08"></a>殊不知有義趣中非義趣不風流處卻風流原<a 
name="0499c09" id="0499c09"></a>來功輔牛淳也只是上大人索兒。</p><a 
name="0499c10" id="0499c10"></a><p style="text-indent: 0em; margin-left: 0em"><span class="linehead"></span>自古童謠壯帝畿林花偏待曉風依逆耳忠言貴苦<a 
name="0499c11" id="0499c11"></a>口良藥稀秦人莫得媼傳語陳寶那能特廟歸。</p><a 
name="0499c12" id="0499c12"></a><p style="text-indent: 0em; margin-left: 2em"><span class="linehead"></span>樞密徐東湖居士指圓悟頂相曰者老漢腳跟<a 
name="0499c13" id="0499c13"></a>猶未點地在<span class="note">(莫在虛空麼)</span>悟<span class="gaiji">[卑*頁]<!--gaiji,,1[卑*頁],2&#x4ACC;,3--></span>面曰甕裏何曾走卻<a 
name="0499c14" id="0499c14"></a>鱉<span class="note">(也是布袋裏老鴉)</span>公曰且喜老漢腳跟點地<span class="note">(者迴平等接人)</span><a 
name="0499c15" id="0499c15"></a>悟曰莫謗他好<span class="note">(贊亦不可)</span>公休去<span class="note">(正合如是)</span>。</p><p style="text-indent: 0em; margin-left: 2em"><span class="linehead"></span>拈云行亦<a 
name="0499c16" id="0499c16"></a>禪坐亦禪為甚麼腳跟不點地亦非行亦非坐<a 
name="0499c17" id="0499c17"></a>為甚麼腳跟點地者東湖老漢莫是隨人腳跟<a 
name="0499c18" id="0499c18"></a>轉麼。</p><a 
name="0499c19" id="0499c19"></a><p style="text-indent: 0em; margin-left: 0em"><span class="linehead"></span>竹杖為橋入廣寒軿車又得子儀看縱使仱官奏樂<a 
name="0499c20" id="0499c20"></a>清葉靖何曾別帝京君不見明鏡當臺映胡漢水月<a 
name="0499c21" id="0499c21"></a>空花文裏煥。</p><a 
name="0499c22" id="0499c22"></a><p style="text-indent: 0em; margin-left: 2em"><span class="linehead"></span>郡王趙令衿居士疏其略曰家貧遭劫<span class="note">(賊在甚麼處)</span><a 
name="0499c23" id="0499c23"></a>誰知盡底不存<span class="note">(也須罄盡始得)</span>空屋無人<span class="note">(向甚麼處去也)</span>幾度<a 
name="0499c24" id="0499c24"></a>賊來亦打<span class="note">(為有者箇在)</span>圓悟見之囑令加護<span class="note">(又在痛處著錐)</span>。</p><a 
name="0499c25" id="0499c25"></a><p style="text-indent: 0em; margin-left: 2em"><span class="linehead"></span>拈云賊在旁邊立無贓不定罪既是家貧屋空<a 
name="0499c26" id="0499c26"></a>賊還劫箇甚麼還會麼鷺鷥不入蘆花裏多被<a 
name="0499c27" id="0499c27"></a>漁人把棹驚。</p><a 
name="0499c28" id="0499c28"></a><p style="text-indent: 0em; margin-left: 0em"><span class="linehead"></span>藏身須泯跡泯跡莫藏身發塚珠留禍攝緘盜巨臻<a 
name="0499c29" id="0499c29"></a>徹骨為憐張得老解袍容易贈還親。</p><a 
name="0499c30" id="0499c30"></a><p style="text-indent: 0em; margin-left: 2em"><span class="linehead"></span>侍郎李彌遠居士因過天津橋馬躍有省<span class="note">(原來馬背)</span><a 
name="0500a01" id="0500a01"></a><span class="note">(上有佛法)</span>圓悟見而喚曰居士且喜大事了畢<span class="note">(父母歸山<a 
name="0500a02" id="0500a02"></a>黃金入庫)</span>公厲聲曰和尚眼花作甚麼<span class="note">(求榮反辱)</span>悟便喝<a 
name="0500a03" id="0500a03"></a><span class="note">(將謂鬍鬚赤)</span>公亦喝<span class="note">(更有赤鬍鬚)</span>。</p><p style="text-indent: 0em; margin-left: 2em"><span class="linehead"></span>拈云紅塵飛的怎如<a 
name="0500a04" id="0500a04"></a>天津橋躍的王老師多教人向異類中行今日<a 
name="0500a05" id="0500a05"></a>果然是則是為甚麼贓證見前逢人不認。</p><a 
name="0500a06" id="0500a06"></a><p style="text-indent: 0em; margin-left: 0em"><span class="linehead"></span>踏雪尋梅事已奇罕聞驢背快成詩興來到處歌春<a 
name="0500a07" id="0500a07"></a>曲毀譽無容上我眉師若喝士必隨自古當人曾不<a 
name="0500a08" id="0500a08"></a>讓三拳一掌疾如馳。</p><a 
name="0500a09" id="0500a09"></a><p style="text-indent: 0em; margin-left: 2em"><span class="linehead"></span>成都范縣君禮圓悟請求開示<span class="note">(離鄉別祖討箇音問)</span>悟令<a 
name="0500a10" id="0500a10"></a>參不是心<span class="note">(麻)</span>不是佛<span class="note">(麥)</span>不是物<span class="note">(豆)</span>是箇甚麼<span class="note">(爛冬<a 
name="0500a11" id="0500a11"></a>瓜)</span>。</p><p style="text-indent: 0em; margin-left: 2em"><span class="linehead"></span>拈云是則握土成金不是則消冰成水非<a 
name="0500a12" id="0500a12"></a>三而終一非一而終三非一非三是箇甚麼。</p><a 
name="0500a13" id="0500a13"></a><p style="text-indent: 0em; margin-left: 0em"><span class="linehead"></span>見中精空裏月相感相依蛩與蟨燈上三門何所因<a 
name="0500a14" id="0500a14"></a>六處明窗猩猩窟君不見大刀頭飛破鏡黑語由來<a 
name="0500a15" id="0500a15"></a>思夫詠。</p><a 
name="0500a16" id="0500a16"></a><p style="text-indent: 0em; margin-left: 2em"><span class="linehead"></span>給事馮楫居士著僧衣履踞高座囑諸官吏拈<a 
name="0500a17" id="0500a17"></a>拄杖按膝脫然而化<span class="note">(要看弄鬼眼睛的來)</span>漕使請曰安撫<a 
name="0500a18" id="0500a18"></a>去住如此自由<span class="note">(本分事業不假外求)</span>何不留一頌以表罕<a 
name="0500a19" id="0500a19"></a>聞<span class="note">(莫教移後人恥笑)</span>公張目索筆書曰初三十一<span class="note">(誰請你較<a 
name="0500a20" id="0500a20"></a>日數時)</span>中九下七<span class="note">(莫是拖欠錢糧勒糧追取)</span>老人言盡<span class="note">(猶有一句在)</span><a 
name="0500a21" id="0500a21"></a>龜哥眼赤<span class="note">(趁好跳此一步)</span>。</p><p style="text-indent: 0em; margin-left: 2em"><span class="linehead"></span>拈云者一迴多鬼人說得<a 
name="0500a22" id="0500a22"></a>卻行不得馮居士言行俱備變得箇赤眼烏龜<a 
name="0500a23" id="0500a23"></a>去也。</p><a 
name="0500a24" id="0500a24"></a><p style="text-indent: 0em; margin-left: 0em"><span class="linehead"></span>彩眉相好應龍飛龍得先天天豈違脫骨更留鱗甲<a 
name="0500a25" id="0500a25"></a>在咸池有樂聽人稀。</p><a 
name="0500a26" id="0500a26"></a><p style="text-indent: 0em; margin-left: 2em"><span class="linehead"></span>尚書莫將居士謁南堂靜禪師咨決心要<span class="note">(向人口中<a 
name="0500a27" id="0500a27"></a>討冷暖)</span>堂使其向好處提撕<span class="note">(莫是暗室虧心處麼)</span>適如廁俄<a 
name="0500a28" id="0500a28"></a>聞穢氣<span class="note">(好處來也)</span>急以手掩鼻遂有省<span class="note">(大麤行生)</span>即呈以<a 
name="0500a29" id="0500a29"></a>偈曰從來姿韻愛風流<span class="note">(總是七顛八倒)</span>幾笑時人向外<a 
name="0500a30" id="0500a30"></a>求<span class="note">(家無小使不成君子)</span>萬別千差無覓處<span class="note">(遍地是黃金)</span>得來元<a 
name="0500b01" id="0500b01"></a>在鼻尖頭<span class="note">(好箇觸羶之蟻)</span>。</p><p style="text-indent: 0em; margin-left: 2em"><span class="linehead"></span>拈云從來祖師家婆心最切<a 
name="0500b02" id="0500b02"></a>纔留一線不絆人腳跟便穿人鼻孔但不知莫<a 
name="0500b03" id="0500b03"></a>將居士于即此用離此用處鞭策也未。</p><a 
name="0500b04" id="0500b04"></a><p style="text-indent: 0em; margin-left: 0em"><span class="linehead"></span>化城雖權止臺山更細觀尋香知所在觸臭喜重歡<a 
name="0500b05" id="0500b05"></a>蜣螂轉彈臨極處射出光芒北斗寒。</p><a 
name="0500b06" id="0500b06"></a><p style="text-indent: 0em; margin-left: 2em"><span class="linehead"></span>龍圖王蕭居士聞開靜板聲有省<span class="note">(泥裏踏著刺)</span>問南<a 
name="0500b07" id="0500b07"></a>堂曰某有箇見處<span class="note">(果是纔開眼的)</span>纔被人問卻開口不<a 
name="0500b08" id="0500b08"></a>得<span class="note">(啞人得夢)</span>未審過在甚處<span class="note">(問取舌根去)</span>堂曰過在有箇<a 
name="0500b09" id="0500b09"></a>見處<span class="note">(知事者煩惱多)</span>堂卻問朝旆幾時到任<span class="note">(善用鉤釣)</span>公曰<a 
name="0500b10" id="0500b10"></a>去年八月四日<span class="note">(舉措分明)</span>堂曰自按察幾時離衙<span class="note">(試看<a 
name="0500b11" id="0500b11"></a>有口不)</span>公曰前月二十<span class="note">(不曾坐不語禪)</span>堂曰為甚麼道開<a 
name="0500b12" id="0500b12"></a>口不得<span class="note">(為有腳不能說)</span>公乃契悟<span class="note">(善哉善哉)</span>。</p><p style="text-indent: 0em; margin-left: 2em"><span class="linehead"></span>拈云人人有<a 
name="0500b13" id="0500b13"></a>箇那伽大定晝夜七通八達怎奈終日行而不<a 
name="0500b14" id="0500b14"></a>自覺者漢從耳入得從口道不得不是堂老善<a 
name="0500b15" id="0500b15"></a>巧方便幾乎昧珠守貧。</p><a 
name="0500b16" id="0500b16"></a><p style="text-indent: 0em; margin-left: 0em"><span class="linehead"></span>長安涅槃一路楊柳薄梵十方違時兮刻鵠類鶩任<a 
name="0500b17" id="0500b17"></a>運兮叱石成羊壁上蒼龍風雨就還須點眼出天閶。</p><a 
name="0500b18" id="0500b18"></a><p style="text-indent: 0em; margin-left: 2em"><span class="linehead"></span>侍郎張九成居士謁惟尚尚舉馬祖陞堂百丈<a 
name="0500b19" id="0500b19"></a>卷席話詰之<span class="note">(借題于古用意于今)</span>敘話未終公推倒棹子<a 
name="0500b20" id="0500b20"></a><span class="note">(鼠毒發矣)</span>尚大呼張學祿殺人<span class="note">(莫誤入人罪)</span>公躍起問傍<a 
name="0500b21" id="0500b21"></a>僧曰汝又作麼生<span class="note">(牽連無辜)</span>僧罔措<span class="note">(苦瓜連根苦)</span>公敺之<a 
name="0500b22" id="0500b22"></a><span class="note">(甜瓜徹蒂甜)</span>顧尚曰祖禰不了殃及兒孫<span class="note">(蒼天蒼天)</span>尚大<a 
name="0500b23" id="0500b23"></a>笑<span class="note">(養子不及父家門一世衰)</span>。</p><p style="text-indent: 0em; margin-left: 2em"><span class="linehead"></span>拈云派流涇渭卉發薰猶奈<a 
name="0500b24" id="0500b24"></a>何腑臟相同竅分通寒所以惟尚老人寧憐有<a 
name="0500b25" id="0500b25"></a>力之奴不愛亡家之子。</p><a 
name="0500b26" id="0500b26"></a><p style="text-indent: 0em; margin-left: 0em"><span class="linehead"></span>一雨從心普三根在量榮隱微規裏得幽戾集中成<a 
name="0500b27" id="0500b27"></a>菌囓悲難忍蛙鳴苦自輕好看文喜老竹篦太粗生。</p><a 
name="0500b28" id="0500b28"></a><p style="text-indent: 0em; margin-left: 2em"><span class="linehead"></span>參政李邴居士謁大慧慧示眾舉趙州庭柏垂<a 
name="0500b29" id="0500b29"></a>語曰庭前柏樹子<span class="note">(看風折削汝)</span>今日重新舉<span class="note">(再來不直半文<a 
name="0500b30" id="0500b30"></a>錢)</span>打破趙州關<span class="note">(四人成灰)</span>特地尋言語<span class="note">(舌根不化)</span>敢問大<a 
name="0500c01" id="0500c01"></a>眾既是打破趙州關為甚麼特地尋言語<span class="note">(水清石見<a 
name="0500c02" id="0500c02"></a>魚爛<span class="corr" title='[剌&gt;刺]'>刺</span>出)</span>良久曰當初只道茅長短<span class="note">(朝三暮四)</span>燒了方知<a 
name="0500c03" id="0500c03"></a>地不平<span class="note">(朝四暮三)</span>公領悟<span class="note">(也著套入殼中)</span>。</p><p style="text-indent: 0em; margin-left: 2em"><span class="linehead"></span>拈云庭前柏樹<a 
name="0500c04" id="0500c04"></a>子一句是古人隱語不是薦句何必後人洗了<a 
name="0500c05" id="0500c05"></a>又洗嚼了又嚼還會此時薦句麼自代云澗底<a 
name="0500c06" id="0500c06"></a>松枝。</p><a 
name="0500c07" id="0500c07"></a><p style="text-indent: 0em; margin-left: 0em"><span class="linehead"></span>黃金印如斗上方劍似蛇從來聞外將軍令壇帳威<a 
name="0500c08" id="0500c08"></a>雄任子牙一句子妙恒沙影鞭隨折柳逐電在神騧<a 
name="0500c09" id="0500c09"></a>可憐已死南山豹卻把皮毛煥彩華。</p><a 
name="0500c10" id="0500c10"></a><p style="text-indent: 0em; margin-left: 2em"><span class="linehead"></span>寶學劉彥修居士參大慧慧曰僧問趙州狗子<a 
name="0500c11" id="0500c11"></a>還有佛性也無<span class="note">(大有佛性)</span>趙州道無<span class="note">(為有業識在)</span>但恁麼<a 
name="0500c12" id="0500c12"></a>看<span class="note">(臨行密密縫針線)</span>。</p><p style="text-indent: 0em; margin-left: 2em"><span class="linehead"></span>拈云有也是佛性無也是佛性<a 
name="0500c13" id="0500c13"></a>但不知誰是狗子。</p><a 
name="0500c14" id="0500c14"></a><p style="text-indent: 0em; margin-left: 0em"><span class="linehead"></span>萬物宗源化母來機梭一織海天開頭頭盡是規中<a 
name="0500c15" id="0500c15"></a>境信手從君自剪裁。</p><a 
name="0500c16" id="0500c16"></a><p style="text-indent: 0em; margin-left: 2em"><span class="linehead"></span>徑山謂提刑吳偉明居士曰不須呈伎倆<span class="note">(多言數窮<a 
name="0500c17" id="0500c17"></a>不如守中)</span>直須啐地折<span class="note">(打失鼻孔)</span>嚗地斷<span class="note">(咬著舌頭)</span>方敵得生<a 
name="0500c18" id="0500c18"></a>死<span class="note">(饑來喫飯困來眠)</span>。</p><p style="text-indent: 0em; margin-left: 2em"><span class="linehead"></span>拈云外道執雀世尊跨門且道<a 
name="0500c19" id="0500c19"></a>是伎倆不是伎倆若是伎倆如何敵得生死若<a 
name="0500c20" id="0500c20"></a>不是伎倆生死如何敵得。</p><a 
name="0500c21" id="0500c21"></a><p style="text-indent: 0em; margin-left: 0em"><span class="linehead"></span>日月斬新易乾坤特地難骨肉都無兮六根任運葉<a 
name="0500c22" id="0500c22"></a>殼全輕兮八風隨摶臨場鐵鼓非鄉射一箭當陽海<a 
name="0500c23" id="0500c23"></a>色丹。</p><a 
name="0500c24" id="0500c24"></a><p style="text-indent: 0em; margin-left: 2em"><span class="linehead"></span>門司黃彥節妙德居士于大慧一喝下疑情頓<a 
name="0500c25" id="0500c25"></a>脫<span class="note">(莫瞎著居士)</span>慧以衣付之<span class="note">(也是錯接錯用)</span>公一日曰妙德<a 
name="0500c26" id="0500c26"></a>到者裏百色無能<span class="note">(莫作賊人窩主)</span>但記得曾作蠟梅絕<a 
name="0500c27" id="0500c27"></a>句<span class="note">(贓私出也)</span>曰擬嚼枝頭蠟<span class="note">(著甚麼滋味)</span>驚香卻肖蘭<span class="note">(失在<a 
name="0500c28" id="0500c28"></a>鼻孔裏)</span>前村深雪裏<span class="note">(太遠生)</span>莫作嶺梅看<span class="note">(卻是者箇)</span>。</p><p style="text-indent: 0em; margin-left: 2em"><span class="linehead"></span>拈<a 
name="0500c29" id="0500c29"></a>云馬祖喝一能聰人一能聾人臨濟喝一能明<a 
name="0500c30" id="0500c30"></a>人一能瞎人但不知慧祖此喝為甚麼卻教居<a 
name="0501a01" id="0501a01"></a>士頓脫疑情去還會麼蠟梅香處是知音認作<a 
name="0501a02" id="0501a02"></a>梅香還不是。</p><a 
name="0501a03" id="0501a03"></a><p style="text-indent: 0em; margin-left: 0em"><span class="linehead"></span>三乘五教何足數一喝當頭出範圍生角聞雷蒼燄<a 
name="0501a04" id="0501a04"></a>裊變文披露蔚光飛釣殘月冷方揮棹痛極神傳始<a 
name="0501a05" id="0501a05"></a>付衣白鳳好看楊吐後誰聆山雉闡離輝。</p><a 
name="0501a06" id="0501a06"></a><p style="text-indent: 0em; margin-left: 2em"><span class="linehead"></span>秦國夫人計法真力究狗子還有佛性也無<span class="note">(見人<a 
name="0501a07" id="0501a07"></a>即謾)</span>無<span class="note">(撮嘴一覺腫)</span>忽爾洞然無滯<span class="note">(狗口裏象牙出也)</span>作偈呈<a 
name="0501a08" id="0501a08"></a>大慧曰逐日看經文<span class="note">(莫障睛好)</span>如逢舊識人<span class="note">(牛在腳跡裏)</span><a 
name="0501a09" id="0501a09"></a>莫言頻有礙<span class="note">(兵尋印轉)</span>一舉一回新<span class="note">(將逐符行)</span>。</p><p style="text-indent: 0em; margin-left: 2em"><span class="linehead"></span>拈云者<a 
name="0501a10" id="0501a10"></a>狗子還有佛性也無直一轉語如老鼠藥喫的<a 
name="0501a11" id="0501a11"></a>也是死聞的也是死未審交涉在甚麼處良久<a 
name="0501a12" id="0501a12"></a>云白兔繞墳功歸孝子。</p><a 
name="0501a13" id="0501a13"></a><p style="text-indent: 0em; margin-left: 0em"><span class="linehead"></span>不爇灑金香便擊塗毒鼓祖禰門庭弗尚賢殺活令<a 
name="0501a14" id="0501a14"></a>人甘與苦君不見化身離垢合秋月清歌棹入蘆花<a 
name="0501a15" id="0501a15"></a>歇。</p><a 
name="0501a16" id="0501a16"></a><p style="text-indent: 0em; margin-left: 2em"><span class="linehead"></span>參政錢端禮居士臨終顧簡堂曰某坐去好<span class="note">(生來<a 
name="0501a17" id="0501a17"></a>坐不臥)</span>臥去好<span class="note">(死去臥不坐)</span>堂曰相公去便了<span class="note">(大低還他肌骨<a 
name="0501a18" id="0501a18"></a>好)</span>理會甚坐與臥耶<span class="note">(不塗胭粉自風流)</span>公笑曰法兄當<a 
name="0501a19" id="0501a19"></a>為祖道自愛<span class="note">(知恩人多報恩人少)</span>遂<span class="corr" title='[歛&gt;斂]'>斂</span>目而逝<span class="note">(也是腰包行腳)</span>。</p><a 
name="0501a20" id="0501a20"></a><p style="text-indent: 0em; margin-left: 2em"><span class="linehead"></span>拈云古人臨渴時固然掘井見泉未免心田逼<a 
name="0501a21" id="0501a21"></a>迫者漢風浪臨頭猶自把釣垂鉤還會麼羌笛<a 
name="0501a22" id="0501a22"></a>一聲楊柳岸收取絲綸待月斜。</p><a 
name="0501a23" id="0501a23"></a><p style="text-indent: 0em; margin-left: 0em"><span class="linehead"></span>慣涉長風浪船頭放木鵝伯陽惟轉火子反解攢歌<a 
name="0501a24" id="0501a24"></a>葉落花開歸去好來時無口奈渠何。</p><a 
name="0501a25" id="0501a25"></a><p style="text-indent: 0em; margin-left: 2em"><span class="linehead"></span>內翰曾開居士問佛海如何是善知識<span class="note">(解牛庖丁)</span>海<a 
name="0501a26" id="0501a26"></a>曰燈籠露柱貓兒狗子<span class="note">(西方散聖)</span>。</p><p style="text-indent: 0em; margin-left: 2em"><span class="linehead"></span>拈云既曰善知<a 
name="0501a27" id="0501a27"></a>識為甚麼卻是燈籠露柱貓兒狗子還會麼牛<a 
name="0501a28" id="0501a28"></a>頭伏羲龍樹尊者。</p><a 
name="0501a29" id="0501a29"></a><p style="text-indent: 0em; margin-left: 0em"><span class="linehead"></span>業造畜生無受報溈山水牯仰山師從來性外何曾<a 
name="0501a30" id="0501a30"></a>物信手拈時道是誰誰是長天連秋水雪陣蘆花千<a 
name="0501b01" id="0501b01"></a>萬里。</p><a 
name="0501b02" id="0501b02"></a><p style="text-indent: 0em; margin-left: 2em"><span class="linehead"></span><span class="corr" title='[剌&gt;刺]'>刺</span>史葛郯居士謁無庵求指南<span class="note">(老人星現處)</span>庵令究<a 
name="0501b03" id="0501b03"></a>即心即佛<span class="note">(也是止啼黃葉)</span>後至佛海乃舉無庵所示之<a 
name="0501b04" id="0501b04"></a>語<span class="note">(抱鏡問卜)</span>海曰即心即佛眉拖地<span class="note">(未免拖泥帶水)</span>非心非<a 
name="0501b05" id="0501b05"></a>佛雙眼橫<span class="note">(非相猶在)</span>蝴蝶夢中家萬里<span class="note">(蘧蘧然周也)</span>子規<a 
name="0501b06" id="0501b06"></a>枝上月三更<span class="note">(家鄉夕照邊)</span>。</p><p style="text-indent: 0em; margin-left: 2em"><span class="linehead"></span>拈云即心即佛是阿誰<a 
name="0501b07" id="0501b07"></a>非心非佛是甚麼恁麼道得管取是非言斷凡<a 
name="0501b08" id="0501b08"></a>聖路絕。</p><a 
name="0501b09" id="0501b09"></a><p style="text-indent: 0em; margin-left: 0em"><span class="linehead"></span>越常進雉迷來路指出璇璣妙有家頓悟梅還核乖<a 
name="0501b10" id="0501b10"></a>違目瞪華化人見夢非朝市隱几何曾御六車。</p><a 
name="0501b11" id="0501b11"></a><p style="text-indent: 0em; margin-left: 2em"><span class="linehead"></span>待制潘良貴居士以南泉斬貓兒話問佛燈曰<a 
name="0501b12" id="0501b12"></a><span class="note">(已死貓兒作甚麼用)</span>某看此甚久終未透徹<span class="note">(除去思算始得)</span>告和<a 
name="0501b13" id="0501b13"></a>尚慈悲<span class="note">(饑兒要乳)</span>燈曰你只管理會別人家貓兒<span class="note">(因觀<a 
name="0501b14" id="0501b14"></a>眼前浪)</span>不知走卻自家狗子<span class="note">(失卻手中橈)</span>公于言下如<a 
name="0501b15" id="0501b15"></a>醉醒<span class="note">(狗子在也)</span>。</p><p style="text-indent: 0em; margin-left: 2em"><span class="linehead"></span>拈云南泉貓兒居士狗子斬的不<a 
name="0501b16" id="0501b16"></a>當死走的不當活只今如醉醒來的是死是活。</p><a 
name="0501b17" id="0501b17"></a><p style="text-indent: 0em; margin-left: 0em"><span class="linehead"></span>姑射糠秕堯舜精神覺之兮聖人炳虎逐之兮夸父<a 
name="0501b18" id="0501b18"></a>枮身難言豈為慳饒舌掌出摩尼一轉新。</p><a 
name="0501b19" id="0501b19"></a><p style="text-indent: 0em; margin-left: 2em"><span class="linehead"></span>侍郎李浩居士請益應庵庵曰侍郎死後向甚<a 
name="0501b20" id="0501b20"></a>麼處去<span class="note">(黑風來也)</span>公駭然汗下<span class="note">(也須喪身失命)</span>庵喝出<span class="note">(雪上加霜)</span><a 
name="0501b21" id="0501b21"></a>公退參不旬日竟躋堂奧<span class="note">(不是清寒徹骨怎得梅花撲鼻)</span>。</p><p style="text-indent: 0em; margin-left: 2em"><span class="linehead"></span>拈<a 
name="0501b22" id="0501b22"></a>云有時三頭六臂有時逢掖章甫有時三昧隱<a 
name="0501b23" id="0501b23"></a>身有時出竿把釣者般去就總是教人言下知<a 
name="0501b24" id="0501b24"></a>機當仁覿面且道參不旬日的得箇甚麼便道<a 
name="0501b25" id="0501b25"></a>竟躋堂奧良久云住住住。</p><a 
name="0501b26" id="0501b26"></a><p style="text-indent: 0em; margin-left: 0em"><span class="linehead"></span>鞶帶或錫何曾喜覆公折鼎未為凶男兒別有英豪<a 
name="0501b27" id="0501b27"></a>志三鼓崑崙已奪儂。</p><a 
name="0501b28" id="0501b28"></a><a 
name="0501b29" id="0501b29"></a><a 
name="0501b30" id="0501b30"></a><p><span class="juanname">吹萬禪師語錄卷之七終</span></p>
<hr>【經文資訊】嘉興藏第 29 冊 No. B239 吹萬禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7236.html?index=J29nB239" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB239_007 by HTTrack Website Copier/3.x [XR&CO'2008], Tue, 03 Jun 2014 00:40:27 GMT -->
</html>
