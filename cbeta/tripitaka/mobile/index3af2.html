<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1976_009 by HTTrack Website Copier/3.x [XR&CO'2008], Mon, 02 Jun 2014 23:44:23 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6ab2.gif?utmac=MO-30696269-4&amp;utmn=332252832&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47&amp;utmp=%2Fmobile%2Findex.php%3Findex%3DT47n1976_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index04ba.html?index=T47n1976_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.1976 西方合論 (10卷)<br/>【明 袁宏道撰】<br/>第 9 卷</p>
	<a href="indexc3ef.html?index=T47n1976_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1976" sutra_name="西方合論" sutra_juan="[卷9]">　
<a 
name="0414a08" id="0414a08"></a><a 
name="0414a09" id="0414a09"></a><a 
name="0414a10" id="0414a10"></a><p><span class="juanname">西方合論卷之九</span></p><a 
name="0414a11" id="0414a11"></a><a 
name="0414a12" id="0414a12"></a><p style="margin-left: 2em"><span class="headname">第九修持門</span></p><a 
name="0414a13" id="0414a13"></a><p style="text-indent: 0em; margin-left: 0em"><span class="linehead"></span>夫積劫情塵多生愛海，似蝕劍之苔花，若<a 
name="0414a14" id="0414a14"></a>吞珠之泥繡，無礪不吐，去垢方明；欲得心<a 
name="0414a15" id="0414a15"></a>淨，除非穢滅。悟者常須覺觀，迷人勤加折<a 
name="0414a16" id="0414a16"></a>伏。其或愛鎖貪枷，亦當慟年惜月。孔子曰：<a 
name="0414a17" id="0414a17"></a>「困而不學，民斯為下。」今欲一生超僧祇之果，<a 
name="0414a18" id="0414a18"></a>十念攝億萬之程，豈是<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>見浮思、結心塵口<a 
name="0414a19" id="0414a19"></a>所能超越？不<span class="gaiji">[拚-ㄙ+云]<!--gaiji,,1[拚-ㄙ+云],2,3--></span>一忍，空累多生，如法而修，<a 
name="0414a20" id="0414a20"></a>免墮魔<span class="gaiji">&#x7F82;<!--gaiji,罥,1[罩-卓+絹],2&#x7F82;,3--></span>。</p><a 
name="0414a21" id="0414a21"></a><p style="text-indent: 0em; margin-left: 1em"><span class="linehead"></span>一、淨悟門。　二、淨信門。　三、淨觀門。</p><a 
name="0414a22" id="0414a22"></a><p style="text-indent: 0em; margin-left: 1em"><span class="linehead"></span>四、淨念門。　五、淨懺門。　六、淨願門。</p><a 
name="0414a23" id="0414a23"></a><p style="text-indent: 0em; margin-left: 1em"><span class="linehead"></span>七、淨戒門。　八、淨處門。　九、淨侶門。</p><a 
name="0414a24" id="0414a24"></a><p style="text-indent: 0em; margin-left: 1em"><span class="linehead"></span>十、不定淨門。</p><a 
name="0414a25" id="0414a25"></a><p style="text-indent: 0em; margin-left: 0em"><span class="linehead"></span>一、淨悟者，行者欲生實淨土，當真實參究，如<a 
name="0414a26" id="0414a26"></a>法了悟。何故？悟是迷塗導師，如人入暗，當<a 
name="0414a27" id="0414a27"></a>燃燈炬；悟是淨國圖引，如人行遠，當識郵程；<a 
name="0414a28" id="0414a28"></a>悟是諸行領首，如人衝堅當隨將帥。一者、悟<a 
name="0414a29" id="0414a29"></a>能了知即穢恒淨，不捨淨故。二者、聞淨佛國<a 
name="0414b01" id="0414b01"></a>土不可思議，不怯弱故。三者、知畢竟空中<a 
name="0414b02" id="0414b02"></a>因果不失，止一切惡法，不更作故。四者、知彼<a 
name="0414b03" id="0414b03"></a>土不去不來，此亦不去不來故。五者、悟佛身<a 
name="0414b04" id="0414b04"></a>量遍滿虛空，眾生身量亦遍滿虛空。如地獄<a 
name="0414b05" id="0414b05"></a>業力，一人亦滿，多人亦滿故。六者、聞阿僧<a 
name="0414b06" id="0414b06"></a>祇劫無量諸行，如人說彈指頃事，不驚怖故。<a 
name="0414b07" id="0414b07"></a>七者、修十善三福，不住人天故。八者、如覺<a 
name="0414b08" id="0414b08"></a>後憶夢中事，不作有無解故。九者、如眼見故<a 
name="0414b09" id="0414b09"></a>鄉，信不信不可得故。十者、知法無我，順性<a 
name="0414b10" id="0414b10"></a>利生，直至成佛，無疲厭故。菩薩入此門已，<a 
name="0414b11" id="0414b11"></a>成就白法，隨意得生。是故《觀經》上品云：「深<a 
name="0414b12" id="0414b12"></a>解義趣，于第一義，心不驚動。」《疏》云：「第一義<a 
name="0414b13" id="0414b13"></a>者，謂諸法實相，言語道斷心行處滅。」又上<a 
name="0414b14" id="0414b14"></a>品六念義云：「安心不動，名之為念。」《鈔》曰：「第<a 
name="0414b15" id="0414b15"></a>一義理悉不為二邊所動，通名為念。」故西方，<a 
name="0414b16" id="0414b16"></a>如韋提希、善財、龍樹等，以入地往生；此方，如<a 
name="0414b17" id="0414b17"></a>遠公、智者、永明等，以證悟往生。一切經論中<a 
name="0414b18" id="0414b18"></a>廣載，不能具錄。論中或有言生彼求悟者，為<a 
name="0414b19" id="0414b19"></a>中下人說；至言悟自己佛不必求生，此則為<a 
name="0414b20" id="0414b20"></a>十地菩薩以上說。若云悟第一義，諸結使未<a 
name="0414b21" id="0414b21"></a>斷者皆不求生，則如龍樹、永明等，亦為<span class="gaiji">&#x63D1;<!--gaiji,捏,1[掜-儿+工],2&#x63D1;,3--></span>目<a 
name="0414b22" id="0414b22"></a>生花，無事多事矣！</p><a 
name="0414b23" id="0414b23"></a><p style="text-indent: 0em; margin-left: 0em"><span class="linehead"></span>二、淨信者，《智度論》曰：「若人心中有信清淨，<a 
name="0414b24" id="0414b24"></a>是人能入佛法；若無信，是人不能入。譬如<a 
name="0414b25" id="0414b25"></a>牛皮未柔，不可屈折，無信人亦如是。又經<a 
name="0414b26" id="0414b26"></a>中說信為手，如人有手入寶山中，自在能<a 
name="0414b27" id="0414b27"></a>取；若無手不能取，信亦如是。」昔王仲回問<a 
name="0414b28" id="0414b28"></a>無為子曰：「如何念佛，得無間斷？」無為子曰：<a 
name="0414b29" id="0414b29"></a>「一信之後，更不再疑，即是不間斷也。」仲回<a 
name="0414c01" id="0414c01"></a>欣躍而去。未幾得生，還來致謝。是故若人<a 
name="0414c02" id="0414c02"></a>修行未能頓悟，當深植信根，不驚不動。一<a 
name="0414c03" id="0414c03"></a>者、信金口誠言，決定當生故。二者、信自心<a 
name="0414c04" id="0414c04"></a>廣大，具有如是清淨功德故。三者、信因果如<a 
name="0414c05" id="0414c05"></a>形影，決定相隨故。四者、信此身形識，及一<a 
name="0414c06" id="0414c06"></a>切世界建立，如陽焰空花無所有故。五者、信<a 
name="0414c07" id="0414c07"></a>五濁惡世，寒熱苦惱，穢相熏灸，不容一刻居<a 
name="0414c08" id="0414c08"></a>住故。六者、信一切法唯心，如憶梅舌酸故。<a 
name="0414c09" id="0414c09"></a>七者、信念力不可思議，如業力故。八者、信蓮<a 
name="0414c10" id="0414c10"></a>胞不可思議，如胞胎故。九者、信佛無量身、無<a 
name="0414c11" id="0414c11"></a>量壽、無量光，不可思議；如蟻子身、蜉蝣歲、螢<a 
name="0414c12" id="0414c12"></a>火光，同一不思議故。十者、信此身決定當死<a 
name="0414c13" id="0414c13"></a>故。若人具有如是信根，舉足下足無非念佛。<a 
name="0414c14" id="0414c14"></a>故知信之一字，通上中下；但信有大小，若無<a 
name="0414c15" id="0414c15"></a>甚深信力，如無羽之鳥，決定不得飛故。</p><a 
name="0414c16" id="0414c16"></a><p style="text-indent: 0em; margin-left: 0em"><span class="linehead"></span>三、淨觀者，眾生無始垢穢，遍一切法，如麵<a 
name="0414c17" id="0414c17"></a>入沙，似金在<span class="gaiji">&#x945B;<!--gaiji,礦,1[金*廣],2&#x945B;,3--></span>。修淨業者，當加種種觀行<a 
name="0414c18" id="0414c18"></a>磨鍊習氣，為白法之垣壇，作往生之津梁。一、<a 
name="0414c19" id="0414c19"></a>淨觀，謂觀佛相好，如《十六觀經》所說故。二、不<a 
name="0414c20" id="0414c20"></a>淨觀，謂觀身心不淨、器世界不淨，生厭離<a 
name="0414c21" id="0414c21"></a>故。三、無常觀，謂觀一切法無定，如一美色，<a 
name="0414c22" id="0414c22"></a>婬人觀之為樂；<span class="gaiji">&#x59AC;<!--gaiji,妒,1[女*石],2&#x59AC;,3--></span>婦觀之為苦；觀行人觀之，<a 
name="0414c23" id="0414c23"></a>種種惡露；異類觀之，如土木故。四、和合觀，<a 
name="0414c24" id="0414c24"></a>謂觀是身是世界，是見聞覺知，如積木為屋，<a 
name="0414c25" id="0414c25"></a>積土為壘，積雜彩為畫，無實體故。五、對治觀，<a 
name="0414c26" id="0414c26"></a>謂觀自身何結最重，當用何法對治？如輕冷<a 
name="0414c27" id="0414c27"></a>苦<span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>藥草飲食等，於熱病中為藥，於餘病非<a 
name="0414c28" id="0414c28"></a>藥；輕辛甘熱藥草飲食等，於冷病中為藥，於<a 
name="0414c29" id="0414c29"></a>餘病非藥。如是觀察對治故。六、慚悔觀，謂<a 
name="0415a01" id="0415a01"></a>觀一切眾生無量劫來，與我互為父母兄弟<a 
name="0415a02" id="0415a02"></a>姊妹男女，遞相婬毒曾不覺知；如梟獍殺<a 
name="0415a03" id="0415a03"></a>父母，牛羊鴿雀配其親屬，彼不自知，而人<a 
name="0415a04" id="0415a04"></a>觀之，慚愧譏<span class="gaiji">&#x54B2;<!--gaiji,笑,1[朕-月+口],2&#x54B2;,3--></span>。諸佛菩薩見于我等，交後<a 
name="0415a05" id="0415a05"></a>如是，是故當生大悔恨故。七、念念觀，謂觀<a 
name="0415a06" id="0415a06"></a>一切時中，幾許憶念佛心，幾許利生心，幾<a 
name="0415a07" id="0415a07"></a>許垢淨沈掉心故。八、平等觀，謂觀一切色一<a 
name="0415a08" id="0415a08"></a>色，無好醜故；一切聲一聲，無譽毀故；一切<a 
name="0415a09" id="0415a09"></a>受一受，無恩仇故；一切義一義，無淺深故。<a 
name="0415a10" id="0415a10"></a>九、微細觀，謂觀佛念法念，起于何來，去于何<a 
name="0415a11" id="0415a11"></a>往故。十、法界觀，謂觀一毛一塵，一草一木，<a 
name="0415a12" id="0415a12"></a>皆具有無量淨佛國土故。行者若行諸觀時，<a 
name="0415a13" id="0415a13"></a>以第一淨觀為主，餘九為伴；如石中覓珠，若<a 
name="0415a14" id="0415a14"></a>不破石，無緣得珠故。</p><a 
name="0415a15" id="0415a15"></a><p style="text-indent: 0em; margin-left: 0em"><span class="linehead"></span>四、淨念者，念佛之法，名一行三昧，惟在決<a 
name="0415a16" id="0415a16"></a>定，若不得念即有散漫，三昧不成。一、攝心<a 
name="0415a17" id="0415a17"></a>念，謂一切處，攝念不忘，縱令昏寐，亦繫念而<a 
name="0415a18" id="0415a18"></a>寢，不隔念、不異念故。二、勇猛念，如好色人聞<a 
name="0415a19" id="0415a19"></a>婬女所在，高<span class="gaiji">&#x5393;<!--gaiji,,1[崖-山],2&#x5393;,3--></span>深<span class="gaiji">澗<!--gaiji,澗,1[澗-日+月],2&#x3D4E;,3--></span>燐途虎窟，必往不怯故。<a 
name="0415a20" id="0415a20"></a>三、深心念，如大海深廣，必窮其底，覺路遙<a 
name="0415a21" id="0415a21"></a>遙，不竟不休故。四、觀想念，謂念念中，見三<a 
name="0415a22" id="0415a22"></a>十二相、八十隨形好故。五、息心念，謂息一<a 
name="0415a23" id="0415a23"></a>切名心、官心、慾心、世間心、貪戀心、貢高心、<a 
name="0415a24" id="0415a24"></a>遮護心、人我是非心，念佛故。六、悲啼念，每<a 
name="0415a25" id="0415a25"></a>一想佛，身毛皆<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>五內若裂，如憶少背之慈<a 
name="0415a26" id="0415a26"></a>母，及多慧之亡兒故。七、發憤念，如落第孤<a 
name="0415a27" id="0415a27"></a>寒負才寂寞，每一念及殆不欲生故。八、一<a 
name="0415a28" id="0415a28"></a>切念，謂見聞覺知及與毛孔骨髓，無一處<a 
name="0415a29" id="0415a29"></a>不念佛故。九、參究念，謂念佛一聲，便念此聲<a 
name="0415b01" id="0415b01"></a>落處故。十、寔相念，謂不以有心念，不以無心<a 
name="0415b02" id="0415b02"></a>念，不以有無心念，不以非有無心念故，是為<a 
name="0415b03" id="0415b03"></a>上品念佛門。若如是念佛者，現生必得見佛。</p><a 
name="0415b04" id="0415b04"></a><p style="text-indent: 0em; margin-left: 0em"><span class="linehead"></span>五、淨懺者，經云：「前心起罪，如雲覆空，後心滅<a 
name="0415b05" id="0415b05"></a>罪，如炬破暗。」又云：「百年垢衣，可于一日浣<a 
name="0415b06" id="0415b06"></a>令鮮淨，是故欲除重障，當勤懺悔。」一、內懺，<a 
name="0415b07" id="0415b07"></a>謂懺心意識不淨因故。二、外懺，謂懺一切<a 
name="0415b08" id="0415b08"></a>色一切聲，一切不淨法故。三、事懺，謂懺十<a 
name="0415b09" id="0415b09"></a>八界、二十五有，八萬四千種種塵勞結使，障<a 
name="0415b10" id="0415b10"></a>學阿僧祇劫，見佛利生諸行業故。四、理懺，謂<a 
name="0415b11" id="0415b11"></a>懺入道以來，所得往解、所學經論、所聞奧<a 
name="0415b12" id="0415b12"></a>義、作止任滅等病，障佛無漏智故。五、過去<a 
name="0415b13" id="0415b13"></a>懺，謂懺無始世界所作黑業，如今生雖不偷<a 
name="0415b14" id="0415b14"></a>盜，但所求不如意，即是盜業未盡；今生雖<a 
name="0415b15" id="0415b15"></a>不邪婬，但值不隨意眷屬，即是婬業未盡；<a 
name="0415b16" id="0415b16"></a>今生雖不謗法妄語，但言出人或疑信相半，<a 
name="0415b17" id="0415b17"></a>即是謗法及妄語業未盡。於一切果中，察一<a 
name="0415b18" id="0415b18"></a>切因，當知前生無惡不造，一一當懺悔故。<a 
name="0415b19" id="0415b19"></a>六、未來懺，謂一切惡法即今便止，盡未來<a 
name="0415b20" id="0415b20"></a>世，永不相續故。七、現在懺，謂懺現在世所<a 
name="0415b21" id="0415b21"></a>有生老病死，種種苦業、種種煩惱業、舉足<a 
name="0415b22" id="0415b22"></a>下足業、起口動心業，一切微細不可稱量業<a 
name="0415b23" id="0415b23"></a>故。八、剎那懺，謂一念中，有九十剎那；一剎<a 
name="0415b24" id="0415b24"></a>那有九百生滅，一生滅一懺故。九、究竟懺，謂<a 
name="0415b25" id="0415b25"></a>等覺位中，有一分無明猶如微煙，究竟洗滌<a 
name="0415b26" id="0415b26"></a>故。十、法界懺，謂法性中無我無人，普為十<a 
name="0415b27" id="0415b27"></a>方過現未來一切眾生懺故。若能如是真寔<a 
name="0415b28" id="0415b28"></a>懺者，一切障礙，悉得消滅，不離道場，得見<a 
name="0415b29" id="0415b29"></a>諸佛。</p><a 
name="0415c01" id="0415c01"></a><p style="text-indent: 0em; margin-left: 0em"><span class="linehead"></span>六、淨願者，《智度論》曰：「諸菩薩見諸佛世界無<a 
name="0415c02" id="0415c02"></a>量嚴淨，發種種願。有佛世界都無眾苦，乃<a 
name="0415c03" id="0415c03"></a>至無三惡之名者。菩薩見已自發願言：『我作<a 
name="0415c04" id="0415c04"></a>佛時，世界無眾苦乃至無三惡之名，亦當如<a 
name="0415c05" id="0415c05"></a>是。』有佛世界七寶莊嚴，晝夜常有清淨光明，<a 
name="0415c06" id="0415c06"></a>無有日月，便發願言：『我作佛時，世界常有嚴<a 
name="0415c07" id="0415c07"></a>淨光明，亦當如是。』有佛世界一切眾生，皆<a 
name="0415c08" id="0415c08"></a>行十善有大智慧，衣被飲食應念而至，便發<a 
name="0415c09" id="0415c09"></a>願言：『我作佛時世界中眾生，衣被飲食亦<a 
name="0415c10" id="0415c10"></a>當如是。』有佛世界純諸菩薩，如佛色身三<a 
name="0415c11" id="0415c11"></a>十二相，光明徹照，乃至無有聲聞、辟支佛名，<a 
name="0415c12" id="0415c12"></a>亦無女人，一切皆行深妙佛道，遊至十方教<a 
name="0415c13" id="0415c13"></a>化一切，便發願言：『我作佛時，世界中眾生亦<a 
name="0415c14" id="0415c14"></a>當如是。』如是等無量佛世界種種嚴淨，願<a 
name="0415c15" id="0415c15"></a>皆得之，以是故名願受無量諸佛世界。問曰：<a 
name="0415c16" id="0415c16"></a>『諸菩薩行業清淨，自得淨報，何以要須立願<a 
name="0415c17" id="0415c17"></a>然後得<span class="corr" title='[乏&gt;之]'>之</span>。譬如田家得穀，豈復待願？』答曰：<a 
name="0415c18" id="0415c18"></a>『作福無願，無所標立，願為導御，能有所成。<a 
name="0415c19" id="0415c19"></a>譬如銷金，隨師而作，金無定也。如佛所說，有<a 
name="0415c20" id="0415c20"></a>人修少施福、修少戒福、不知禪法，聞人中有<a 
name="0415c21" id="0415c21"></a>富樂人，或聞欲天色<span class="corr" title='[夫&gt;天]'>天</span>，心願樂者，命終之後，<a 
name="0415c22" id="0415c22"></a>各生其中。菩薩亦如是，修淨世界願，然後得<a 
name="0415c23" id="0415c23"></a>之。以是故知因願受勝果。復次莊嚴佛界事<a 
name="0415c24" id="0415c24"></a>大，獨行功德不能成故，要須願力。譬如牛<a 
name="0415c25" id="0415c25"></a>力雖能挽車，要須御者能有所至。淨世界願<a 
name="0415c26" id="0415c26"></a>亦復如是，福德如牛，願如御者。』問曰：『若不作<a 
name="0415c27" id="0415c27"></a>願，不得福耶？』答曰：『雖得，不如有願。願能助<a 
name="0415c28" id="0415c28"></a>福，常念所行，福德增長。』」</p><p style="text-indent: 0em; margin-left: 0em"><span class="linehead"></span>以是義故，修淨佛<a 
name="0415c29" id="0415c29"></a>國土者，當發大願。一者、不為福由故願，願<a 
name="0416a01" id="0416a01"></a>為一切眾生蔭生淨土故。二者、不為眷屬<a 
name="0416a02" id="0416a02"></a>故願，願治一切如來家生淨土故。三者、不為<a 
name="0416a03" id="0416a03"></a>病苦故願，願醫一切世間無明等瘡生淨土<a 
name="0416a04" id="0416a04"></a>故。四者、不為轉輪王故願，願轉諸佛如來法<a 
name="0416a05" id="0416a05"></a>輪，作大法王生淨土故。五者、不為欲界故<a 
name="0416a06" id="0416a06"></a>願，願離一切微妙五欲生淨土故。六者、不為<a 
name="0416a07" id="0416a07"></a>色界故願，願離一切禪著生淨土故。七者、<a 
name="0416a08" id="0416a08"></a>不為無色界故願，願盡種種微細流注，證無<a 
name="0416a09" id="0416a09"></a>量相好身生淨土故。八者、不為聲聞辟支故<a 
name="0416a10" id="0416a10"></a>願，願以福智二嚴，饒益一切眾生生淨土<a 
name="0416a11" id="0416a11"></a>故。九者、不為一世界千世界故願，願代無央<a 
name="0416a12" id="0416a12"></a>數世界苦，拔一切世界眾生生淨土故。十<a 
name="0416a13" id="0416a13"></a>者、不為一阿僧祇劫千阿僧祇劫眾生故願，<a 
name="0416a14" id="0416a14"></a>願代無量無數阿僧祇劫眾生苦，拔一切眾<a 
name="0416a15" id="0416a15"></a>生生淨土故。若能如是發大願者，最後剎<a 
name="0416a16" id="0416a16"></a>那，決定當如普賢願中所說。是故當知，願為<a 
name="0416a17" id="0416a17"></a>截苦海之舟航，導極樂之明師故。</p><a 
name="0416a18" id="0416a18"></a><p style="text-indent: 0em; margin-left: 0em"><span class="linehead"></span>七、淨戒者，一切淨法，以戒為址。如人作舍<a 
name="0416a19" id="0416a19"></a>先求平地；如畫師畫諸山水，先治光明素練，<a 
name="0416a20" id="0416a20"></a>然後著彩，戒亦如是。是故戒為諸善法之首，<a 
name="0416a21" id="0416a21"></a>入淨國之初門，若不持戒，如惡露敝女，欲<a 
name="0416a22" id="0416a22"></a>入齋壇，無有是處。一、慳貪戒，謂行財命二<a 
name="0416a23" id="0416a23"></a>施及與法施，無愛惜故。二、毀禁戒，謂五戒<a 
name="0416a24" id="0416a24"></a>律儀戒，乃至無漏戒，滿足持故。三、嗔恚戒，謂<a 
name="0416a25" id="0416a25"></a>以忍調心及于身口，若遇惡口刀杖所加，但<a 
name="0416a26" id="0416a26"></a>自思惟業因緣法，作償負想、作導師想、作<a 
name="0416a27" id="0416a27"></a>風寒冷熱想故。四、放逸戒，謂生死險道無<a 
name="0416a28" id="0416a28"></a>放身處，如人持滿油<span class="gaiji">&#x9262;<!--gaiji,缽,1[金*本],2&#x9262;,3--></span>行懸繩上，不得左右<a 
name="0416a29" id="0416a29"></a>顧視，及生第二念故。五、散亂戒，謂守攝諸根，<a 
name="0416b01" id="0416b01"></a>息諸緣影，如護風燈，如防生鳥故。六、愚癡戒，<a 
name="0416b02" id="0416b02"></a>謂以智慧破諸迷悶，如作務人常借日光，若<a 
name="0416b03" id="0416b03"></a>是長夜諸作皆廢故；又如登覽當用開目，若<a 
name="0416b04" id="0416b04"></a>是盲人及與睡眠，諸山河大地，與無等故。<a 
name="0416b05" id="0416b05"></a>七、憍慢戒，謂不應以才辯故貢高，不應以悟<a 
name="0416b06" id="0416b06"></a>解故貢高，不應以諍論故貢高；一切所得，如<a 
name="0416b07" id="0416b07"></a>大地上塵，如鏡面上垢，不應以此垢驕彼垢<a 
name="0416b08" id="0416b08"></a>故。八、覆藏戒，謂一切處諸佛，一切處菩薩，一<a 
name="0416b09" id="0416b09"></a>切處神明，無可覆故。如日中逃影，波中逃濕，<a 
name="0416b10" id="0416b10"></a>沙中逃塵，無可逃故。九、無益戒，謂一切嬉戲<a 
name="0416b11" id="0416b11"></a>事無益，一切詩文無益，一切塵緣無益，一切<a 
name="0416b12" id="0416b12"></a>口解脫無益，當遠離故。十、不住戒，謂如上<a 
name="0416b13" id="0416b13"></a>持戒，但為生淨土饒益眾生，不求聞譽法，及<a 
name="0416b14" id="0416b14"></a>諸人天二乘果故。菩薩如是行於淨戒，則能<a 
name="0416b15" id="0416b15"></a>攝諸眾生，生于淨土。何以故？一切眾生，雖至<a 
name="0416b16" id="0416b16"></a>冥頑，莫不欽仰戒德故。</p><a 
name="0416b17" id="0416b17"></a><p style="text-indent: 0em; margin-left: 0em"><span class="linehead"></span>八、淨處者，學道之人，既有志出塵，應當捨諸<a 
name="0416b18" id="0416b18"></a>惡處。若不捨者，應是厭離未極；若厭離未極<a 
name="0416b19" id="0416b19"></a>者，應是忻淨土未極。龍樹曰：「菩薩心不貴轉<a 
name="0416b20" id="0416b20"></a>輪聖王人天福樂，但念諸佛，是故隨心所<a 
name="0416b21" id="0416b21"></a>重，而生佛土。」今小小適意處，尚不能捨，何<a 
name="0416b22" id="0416b22"></a>況轉輪聖王？如縛足欲行，繫翅求飛，去住<a 
name="0416b23" id="0416b23"></a>皆累，兩心虛縈。一、繁華宣闐處當遠故。二、歌<a 
name="0416b24" id="0416b24"></a>樓酒肆處當遠故。三、熱焰薰灼處當遠故。<a 
name="0416b25" id="0416b25"></a>四、論除目及朝事處當遠故。五、恩愛纏縛及<a 
name="0416b26" id="0416b26"></a>熟遊歷處當遠故。六、詩壇文社<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>章摘句處<a 
name="0416b27" id="0416b27"></a>當遠故。七、譏刺古今，較長競短處當遠故。八、<a 
name="0416b28" id="0416b28"></a>講無義味道學處當遠故。九、義解家<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>名相，<a 
name="0416b29" id="0416b29"></a>矜小智之處當遠故。十、宗乘狂解，安談頓悟，<a 
name="0416c01" id="0416c01"></a>輕視戒律之處當遠故。是等撓道與魔不<a 
name="0416c02" id="0416c02"></a>異，是故當遠。行者若離是諸處，一切道業，<a 
name="0416c03" id="0416c03"></a>即當成辯。</p><a 
name="0416c04" id="0416c04"></a><p style="text-indent: 0em; margin-left: 0em"><span class="linehead"></span>九、淨侶者，一切悟機非友不發，一切惡法<a 
name="0416c05" id="0416c05"></a>非友不止；如車二輪，去一則蹶。是故世間文<a 
name="0416c06" id="0416c06"></a>字諸戲論法，尚須同心印正，何況志求無上<a 
name="0416c07" id="0416c07"></a>大道。《因緣經》曰：「譬如風性雖空，由旃檀林薝<a 
name="0416c08" id="0416c08"></a>蔔林，吹香而來，風有妙香；若經糞穢臭屍而<a 
name="0416c09" id="0416c09"></a>來，其風便臭。不如淨衣置之香篋，出衣衣香；<a 
name="0416c10" id="0416c10"></a>若置臭處，衣亦隨臭。」友亦如是。是以行道，求<a 
name="0416c11" id="0416c11"></a>友者，當嚴別淨穢。一、山林間適之友當近，能<a 
name="0416c12" id="0416c12"></a>止躁心故。二、巖持戒律之友當近，能淡諸慾<a 
name="0416c13" id="0416c13"></a>故。三、智慧廣大之友當近，能出迷津故。四、總<a 
name="0416c14" id="0416c14"></a>持文字之友當近，能決疑難故。五、寂寞枯槁<a 
name="0416c15" id="0416c15"></a>之友當近，能恬進取故。六、謙卑忍辱之友當<a 
name="0416c16" id="0416c16"></a>近，能銷我慢故。七、直心忠告之友當近，能抑<a 
name="0416c17" id="0416c17"></a>諸過故。八、勇猛精進之友當近，能速道果故。<a 
name="0416c18" id="0416c18"></a>九、輕財好施之友當近，能破大慳故。十、仁慈<a 
name="0416c19" id="0416c19"></a>覆物，不惜身命之友當近，能摧人我等執故。<a 
name="0416c20" id="0416c20"></a>若無如是淨侶，即當屏人獨處，自<span class="corr" title='[辨&gt;辦]'>辦</span>道業。以<a 
name="0416c21" id="0416c21"></a>像設為師，以經論為侶，其他嬉戲之徒，寧絕<a 
name="0416c22" id="0416c22"></a>勿通。如人園中雖無佳花，不植臭草，以無益<a 
name="0416c23" id="0416c23"></a>賞心，徒增厭穢故。</p><a 
name="0416c24" id="0416c24"></a><p style="text-indent: 0em; margin-left: 0em"><span class="linehead"></span>十、不定淨者，一切眾生根器利鈍不同，如上<a 
name="0416c25" id="0416c25"></a>諸法皆是上根利器，方得具足，是故如來有<a 
name="0416c26" id="0416c26"></a>異方便，開九品之門，分上中下修習三等。一<a 
name="0416c27" id="0416c27"></a>者、或解義諦，未全伏惑，或不深解，但能誦讀<a 
name="0416c28" id="0416c28"></a>諸經故。二者、或但依語生信，或因他生信，或<a 
name="0416c29" id="0416c29"></a>遇貧窮折辱生信故。三者、或觀金像，或隨意<a 
name="0417a01" id="0417a01"></a>觀一相故。四者、或晨朝十念百念，乃至千念<a 
name="0417a02" id="0417a02"></a>故。五者、或但懺諸<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>重習氣，及十不善業故。<a 
name="0417a03" id="0417a03"></a>六者、或為怖生死，發願往生；或遇苦難，發<a 
name="0417a04" id="0417a04"></a>願往生，但不得作人天及諸福德願故。七者、<a 
name="0417a05" id="0417a05"></a>或但持八戒五戒，乃至但戒殺盜婬妄故。八<a 
name="0417a06" id="0417a06"></a>者、一切喧場不能卒離，但時時生厭離心故。<a 
name="0417a07" id="0417a07"></a>九者、於諸世法中人不能即斷，但不隨順故。<a 
name="0417a08" id="0417a08"></a>十者、如《觀經》下品中說，或但臨終十念故。如<a 
name="0417a09" id="0417a09"></a>上諸法，但能至心受持一法者，皆得往生，唯<a 
name="0417a10" id="0417a10"></a>不得疑信相參，若有疑者，一切諸行悉不成<a 
name="0417a11" id="0417a11"></a>就。如人夜中獨趨遠道，不得生疑。是故眾生<a 
name="0417a12" id="0417a12"></a>聞法疑者，不如不聞。何以故？彼無聞者，但不<a 
name="0417a13" id="0417a13"></a>聞法，非有障難，此則自作障難故。</p><a 
name="0417a14" id="0417a14"></a><p><span class="juanname">西方合論卷之九<span class="note">(終)</span></span></p>
<hr>【經文資訊】大正藏第 47 冊 No. 1976 西方合論<br>【版本記錄】CBETA 電子佛典 Rev. 1.21 (UTF8)，完成日期：2010/07/13<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfa32.html?index=T47n1976" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1976_009 by HTTrack Website Copier/3.x [XR&CO'2008], Mon, 02 Jun 2014 23:44:23 GMT -->
</html>
