<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J33nB285_001 by HTTrack Website Copier/3.x [XR&CO'2008], Tue, 03 Jun 2014 00:46:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9335.gif?utmac=MO-30696269-4&amp;utmn=489677194&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ33&amp;utmp=%2Fmobile%2Findex.php%3Findex%3DJ33nB285_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第33冊<br/>No.B285 兜率不磷堅禪師語錄 (3卷)<br/>【清 宗堅說　妙聖等記】<br/>第 1 卷</p>
	<a href="index1e8c.html?index=J33nB285_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J33">
<div class="root" id="B285" sutra_name="兜率不磷堅禪師語錄" sutra_juan="[卷1]">　
<a 
name="0465a01" id="0465a01"></a><div class="xu"><p style="margin-left: 2em"><span class="headname">路南兜率不磷堅禪師語錄序</span></p><a 
name="0465a02" id="0465a02"></a><p style="text-indent: 0em; margin-left: 0em"><span class="linehead"></span>今天下有偽禪如澄公藥汞入鍛則流有真禪如雲<a 
name="0465a03" id="0465a03"></a>門九轉點鐵成金之類是也有死禪如修行因果止<a 
name="0465a04" id="0465a04"></a>爭落昧有活禪如同時卷簾迥分得失之類是也有<a 
name="0465a05" id="0465a05"></a>知解禪如千問千荅祇欠<span class="gaiji">[囗@力]<!--gaiji,,1[囗@力],2&#x361E;,3--></span>地一聲有向上禪如白<a 
name="0465a06" id="0465a06"></a>汗通身始明下載清風之類是也至於隔江招手高<a 
name="0465a07" id="0465a07"></a>亭橫趨而去攜鉏入園良遂當下便悟智人一言快<a 
name="0465a08" id="0465a08"></a>馬一鞭那堪長期短期結冬結夏作諸鈍漢舉止乎<a 
name="0465a09" id="0465a09"></a>雖然盧能不逢五祖終作嶺南獦獠丹霞不見石頭<a 
name="0465a10" id="0465a10"></a>詎肯棄官選佛法門中無限差殊正見師未易遭遇<a 
name="0465a11" id="0465a11"></a>昔人所以亡軀為法首重師資勿憚三登九到耳不<a 
name="0465a12" id="0465a12"></a>磷大師者奮跡蘄陽化行南詔為濟宗磚鏡璧公真<a 
name="0465a13" id="0465a13"></a>孫野竹慧公嫡子父楊岐而祖石霜才明教而學覺<a 
name="0465a14" id="0465a14"></a>範道里雖遙耳熟道風久矣茲者繼席嵩山全提正<a 
name="0465a15" id="0465a15"></a>令其門人以近錄一編乞弁於余一再讀之見其頭<a 
name="0465a16" id="0465a16"></a>頭上明物物上顯甘蔗苦李總揚般若玄機啼葉笑<a 
name="0465a17" id="0465a17"></a>花默契真如玅諦如嶧陽之桐百尺無枝亭亭直上<a 
name="0465a18" id="0465a18"></a>如太華之山雲斂秋空林寒澗肅又如漢昆陽之戰<a 
name="0465a19" id="0465a19"></a>虎豹股栗屋瓦震動俾海內英靈衲子見者聞者莫<a 
name="0465a20" id="0465a20"></a>不耳聾喝下舌結棒頭可謂師子窟中果無異獸素<a 
name="0465a21" id="0465a21"></a>絲之染不媿青藍豈特學道貴在知歸益信擇法先<a 
name="0465a22" id="0465a22"></a>須具眼耳將見六詔兩蜀之間人空五蘊戶習三空<a 
name="0465a23" id="0465a23"></a>用益光大我先悟祖蓋世勳猷化行佛法不到之境<a 
name="0465a24" id="0465a24"></a>且一療從來偽禪死禪知解禪諸病我知腳下馬駒<a 
name="0465a25" id="0465a25"></a>重符舊讖竹大師可操左券俟矣。</p><a 
name="0465a26" id="0465a26"></a><p style="text-indent: -2em; margin-left: 2em"><span class="linehead"></span>康熙癸丑除夕前三日淛鄞蟄菴野叟錢光繡聖月<a 
name="0465a27" id="0465a27"></a>氏盥手拜撰</p></div><a 
name="0465a28" id="0465a28"></a><a 
name="0465a29" id="0465a29"></a><a 
name="0465a30" id="0465a30"></a><a 
name="0465b01" id="0465b01"></a><a 
name="0465b02" id="0465b02"></a><a 
name="0465b03" id="0465b03"></a><a 
name="0465b04" id="0465b04"></a><a 
name="0465b05" id="0465b05"></a><a 
name="0465b06" id="0465b06"></a><a 
name="0465b07" id="0465b07"></a><a 
name="0465b08" id="0465b08"></a><a 
name="0465b09" id="0465b09"></a><a 
name="0465b10" id="0465b10"></a><a 
name="0465b11" id="0465b11"></a><p style="margin-left: 2em"><span class="headname">兜率不磷堅禪師語錄目錄</span></p><a 
name="0465b12" id="0465b12"></a><ul><li>上卷<a 
name="0465b13" id="0465b13"></a><ul><li>上堂<a 
name="0465b14" id="0465b14"></a><ul><li>住澂江府路南州兜率禪寺</li><a 
name="0465b15" id="0465b15"></a><li>住雲南府嵩山禪寺</li></ul></li></ul></li><a 
name="0465b16" id="0465b16"></a><li>中卷<a 
name="0465b17" id="0465b17"></a><ul><li>小參</li><a 
name="0465b18" id="0465b18"></a><li>晚參</li><a 
name="0465b19" id="0465b19"></a><li>示眾</li><a 
name="0465b20" id="0465b20"></a><li>法語</li><a 
name="0465b21" id="0465b21"></a><li>機緣</li><a 
name="0465b22" id="0465b22"></a><li>真贊</li></ul></li><a 
name="0465b23" id="0465b23"></a><li>下卷<a 
name="0465b24" id="0465b24"></a><ul><li>頌古</li><a 
name="0465b25" id="0465b25"></a><li>拈古</li><a 
name="0465b26" id="0465b26"></a><li>雜偈</li><a 
name="0465b27" id="0465b27"></a><li>佛事</li></ul></li></ul><a 
name="0465b28" id="0465b28"></a><a 
name="0465b29" id="0465b29"></a><a 
name="0465b30" id="0465b30"></a><a 
name="0465c01" id="0465c01"></a><p><span class="juanname">兜率不磷堅禪師語錄卷上</span></p><a 
name="0465c02" id="0465c02"></a><p style="margin-left: 4em"><span class="byline">參學小師玅聖玅德等記錄</span></p><a 
name="0465c03" id="0465c03"></a><p style="margin-left: 2em"><span class="headname">上堂</span></p><a 
name="0465c04" id="0465c04"></a><p style="text-indent: 0em; margin-left: 0em"><span class="linehead"></span>康熙六年受澂江府路南州陳刺史吳別駕及僧俗<a 
name="0465c05" id="0465c05"></a>等請住彌勒兜率禪院開堂上堂指法座云只者華<a 
name="0465c06" id="0465c06"></a>王寶座是我祖佛躋攀的所在盡十方界若仰若覆<a 
name="0465c07" id="0465c07"></a>若倒若立若蓮華若半月等總在者裏且道新兜率<a 
name="0465c08" id="0465c08"></a>畢竟如何遂高聲喝云散盡白雲山岳淨堂堂不借<a 
name="0465c09" id="0465c09"></a>須彌鐙便陞拈香祝<br><a 
name="0465c10" id="0465c10"></a>聖畢次拈香云此瓣香奉為<br><a 
name="0465c11" id="0465c11"></a>闔國藩鎮公孤並諸勳貴伏願位安磐石祿齊海山<a 
name="0465c12" id="0465c12"></a>永為濟世之雄藩常作清時之柱礎此瓣香奉為本<a 
name="0465c13" id="0465c13"></a>州刺史陳公別駕吳公在筵紳士三宗四眾等伏願<a 
name="0465c14" id="0465c14"></a>道心堅固種智昌隆祿位高增壽基永固此瓣香佛<a 
name="0465c15" id="0465c15"></a>眼覷不見聖智豈能知撞著箇辣手的卻被他一椎<a 
name="0465c16" id="0465c16"></a>粉碎不免供養我現住雲南府嵩山寺野竹慧禪師<a 
name="0465c17" id="0465c17"></a>大和尚斂衣敷座云愚拙之夫只堪高隱巖石與漁<a 
name="0465c18" id="0465c18"></a>樵為伍無奈天人聿來推出既是業緣無避處何妨<a 
name="0465c19" id="0465c19"></a>拍板出人前如今莫有拍拍相隨者麼僧問靈山意<a 
name="0465c20" id="0465c20"></a>旨即不問航海西來事若何師云叮鼕打叮鼕進云<a 
name="0465c21" id="0465c21"></a>如何是兜率人師云垢面髼頭一箇僧進云恁麼則<a 
name="0465c22" id="0465c22"></a>戴角披毛去也師便打問如何是佛師云泥豬進云<a 
name="0465c23" id="0465c23"></a>恁麼則不可思議去也師云日月星辰山川草木問<a 
name="0465c24" id="0465c24"></a>世尊拈華迦葉微笑是何意旨師云你也不妨伶俐<a 
name="0465c25" id="0465c25"></a>問不行心處路還有戒也無師云有如何是戒師云<a 
name="0465c26" id="0465c26"></a>鐘聲披起鬱多羅乃云若論者一路子可以融萬象<a 
name="0465c27" id="0465c27"></a>於目前大樹大皮裹也好可以會千差於物表小樹<a 
name="0465c28" id="0465c28"></a>小皮纏也好總之不離一句才宣十方普應提無文<a 
name="0465c29" id="0465c29"></a>印闡向上宗堪報不報之恩陰助無為之化所以我<a 
name="0465c30" id="0465c30"></a>本空陳公與室人施僧伽衣助揚新長老舉揚此道<a 
name="0466a01" id="0466a01"></a>且如此道作麼生舉豎拂子云是甚麼復舉三聖道<a 
name="0466a02" id="0466a02"></a>我逢人則出出則不為人興化道我逢人則不出出<a 
name="0466a03" id="0466a03"></a>則便為人師云二老宿一人劍刃上橫身一人鍼鋒<a 
name="0466a04" id="0466a04"></a>頭側足扶宗樹教截鐵斬釘則不無若是的的為人<a 
name="0466a05" id="0466a05"></a>處未在何也堅上座如今事不獲已你道為人的是<a 
name="0466a06" id="0466a06"></a>不為人的是千峰勢到岳邊萬派聲歸海上放下三<a 
name="0466a07" id="0466a07"></a>略六韜管甚築壇拜將。</p><a 
name="0466a08" id="0466a08"></a><p style="text-indent: 0em; margin-left: 0em"><span class="linehead"></span>嵩山專使送法衣至上堂拈起衣云古人事不獲已<a 
name="0466a09" id="0466a09"></a>著敝垢衣堅上座無端也混在者箇隊裏更不如何<a 
name="0466a10" id="0466a10"></a>若何總是從前做就的只得甘心領受你若猶涉機<a 
name="0466a11" id="0466a11"></a>關未免初學怪笑女等既坐立儼然見聞不昧莫有<a 
name="0466a12" id="0466a12"></a>共相正盟底麼雖是嵩山父子物不妨也要大家知。</p><a 
name="0466a13" id="0466a13"></a><p style="text-indent: 0em; margin-left: 0em"><span class="linehead"></span>上堂僧問達磨為甚卻面壁師云為女不薦進云薦<a 
name="0466a14" id="0466a14"></a>得時如何師云還我本道公驗來問黃梅衣缽誰是<a 
name="0466a15" id="0466a15"></a>得者師云豈不見能者得之問如何是臨濟下事師<a 
name="0466a16" id="0466a16"></a>云朝打三千莫打八百進云可謂嵩山師子吼也師<a 
name="0466a17" id="0466a17"></a>云萬里不留片雲問如何是兜率大人相師以杖橫<a 
name="0466a18" id="0466a18"></a>肩云我見鐙明佛本光瑞如此問如何是殺人刀師<a 
name="0466a19" id="0466a19"></a>云教女立地恁麼進云如何是活人劍師云放女命<a 
name="0466a20" id="0466a20"></a>通女氣乃云活人劍離相離名殺人刀絕塵絕跡拈<a 
name="0466a21" id="0466a21"></a>起則乾坤陡變放下則大地增輝到者裏只須知有<a 
name="0466a22" id="0466a22"></a>照用同時人境俱奪向上一竅格外提持的始得若<a 
name="0466a23" id="0466a23"></a>論向上一竅格外提持的佛魔俱遣凡聖兩忘方有<a 
name="0466a24" id="0466a24"></a>入路今日兜率老漢不惜眉毛旁通一線去也以杖<a 
name="0466a25" id="0466a25"></a>擊禪床云棒頭有眼明如日要識真金火裏看。</p><a 
name="0466a26" id="0466a26"></a><p style="text-indent: 0em; margin-left: 0em"><span class="linehead"></span>普請上堂霜風淅淅骨毛寒三陣梆聲要出山謾道<a 
name="0466a27" id="0466a27"></a>為僧偷箇嬾為僧那得日清閒大眾般柴運水即不<a 
name="0466a28" id="0466a28"></a>無腳跟下事作麼生顧侍僧云把將草鞋來。</p><a 
name="0466a29" id="0466a29"></a><p style="text-indent: 0em; margin-left: 0em"><span class="linehead"></span>嵩山老和尚誕用監院請上堂明歷歷祖師心似鐵<a 
name="0466a30" id="0466a30"></a>黑如水明露堂堂無覆藏擊石火閃電光是甚奇特<a 
name="0466b01" id="0466b01"></a>使人難量豈不聞未離兜率已降皇宮既然我嵩山<a 
name="0466b02" id="0466b02"></a>老師岳降之辰監院脩齋長老陞堂又如何指示以<a 
name="0466b03" id="0466b03"></a>杖卓一卓喝一喝云西方老胡厥名文康。</p><a 
name="0466b04" id="0466b04"></a><p style="text-indent: 0em; margin-left: 0em"><span class="linehead"></span>上堂僧問覿面相呈意如何師云兩眼對兩眼乃云<a 
name="0466b05" id="0466b05"></a>正令當行十方坐斷覿面無私當昜顯現兩眼對兩<a 
name="0466b06" id="0466b06"></a>眼都盧無繫絆豎拂子喚大眾云是什麼眾舉首師<a 
name="0466b07" id="0466b07"></a>云討什麼碗便下座。</p><a 
name="0466b08" id="0466b08"></a><p style="text-indent: 0em; margin-left: 0em"><span class="linehead"></span>師誕湯瑞之陳玉川請上堂杜字聲聲催上林報云<a 
name="0466b09" id="0466b09"></a>此日已春深行腳高人如薦取不教辜負夜來心逢<a 
name="0466b10" id="0466b10"></a>盛世樂昇平五湖煙景有誰爭所以道穴鼻牛山田<a 
name="0466b11" id="0466b11"></a>耕了直上高峰長脛鶴喬松不棲橫飛天外到得者<a 
name="0466b12" id="0466b12"></a>裏可稱無依道人雖然者事且置今日是堅上座母<a 
name="0466b13" id="0466b13"></a>難諸檀在座四眾儼臨若何酬荅此意震威喝云將<a 
name="0466b14" id="0466b14"></a>此深心奉塵剎是則名為報重恩下座。</p><a 
name="0466b15" id="0466b15"></a><p style="text-indent: 0em; margin-left: 0em"><span class="linehead"></span>上堂好好好鐙籠懷胎是是是露柱生兒此語有兩<a 
name="0466b16" id="0466b16"></a>負門若人檢點得出一生參學事畢。</p><a 
name="0466b17" id="0466b17"></a><p style="text-indent: 0em; margin-left: 0em"><span class="linehead"></span>佛誕日上堂僧問第一義即不問向上宗乘事若何<a 
name="0466b18" id="0466b18"></a>師云裂破進云即今陞座又作麼生師便打進云棒<a 
name="0466b19" id="0466b19"></a>頭有眼不得草草打人師復打云眼在甚麼處問門<a 
name="0466b20" id="0466b20"></a>庭施設即不問門內一句事如何師云六室不通風<a 
name="0466b21" id="0466b21"></a>僧佇思師云晴乾不肯去直待雨淋頭便打乃云乍<a 
name="0466b22" id="0466b22"></a>寒乍熱之日若濃若澹之霞瑞彩既然密布依舊亂<a 
name="0466b23" id="0466b23"></a>墜天華雖然緇也素也總要應箇時節大眾且道是<a 
name="0466b24" id="0466b24"></a>甚時節年年四月八叢林浴悉達將謂是報恩惡水<a 
name="0466b25" id="0466b25"></a>活澆殺眾中莫有知此恩者麼便下座。</p><a 
name="0466b26" id="0466b26"></a><p style="text-indent: 0em; margin-left: 0em"><span class="linehead"></span>普請上堂莫道山僧日日忙春催也要趁時光幽堂<a 
name="0466b27" id="0466b27"></a>洗缽方纔畢普請田中去插秧翻憶當年地藏老種<a 
name="0466b28" id="0466b28"></a>田博飯本家常田中事意何良卓杖一下云拄杖卓<a 
name="0466b29" id="0466b29"></a>頻鶴膝短芒鞋蹋久蝦須長。</p><a 
name="0466b30" id="0466b30"></a><p style="text-indent: 0em; margin-left: 0em"><span class="linehead"></span>上堂猛暑蒸人骨逼得白汗出縱有熏風來難解些<a 
name="0466c01" id="0466c01"></a>子酷所以三界無安猶如火宅薪火熾然無暫停晷<a 
name="0466c02" id="0466c02"></a>女諸人畢竟向甚麼處回避若回避得鑊湯裏橫身<a 
name="0466c03" id="0466c03"></a>寒冰中側足縱橫三界獨步大方不是分外事其或<a 
name="0466c04" id="0466c04"></a>未然有寒暑兮促君壽有鬼神兮妒君福。</p><a 
name="0466c05" id="0466c05"></a><p style="text-indent: 0em; margin-left: 0em"><span class="linehead"></span>上堂僧問十五日以前事如何師云有佛處不得住<a 
name="0466c06" id="0466c06"></a>進云十五日以後事如何師云無佛處急走過進云<a 
name="0466c07" id="0466c07"></a>正當十五日如何師打云白棒驀頭楔乃云十五日<a 
name="0466c08" id="0466c08"></a>以前有佛處不得住十五日以後無佛處急走過正<a 
name="0466c09" id="0466c09"></a>當十五日龍得水時添意氣虎逢山勢長威獰雲在<a 
name="0466c10" id="0466c10"></a>嶺頭閒不徹水流澗下太忙生。</p><a 
name="0466c11" id="0466c11"></a><p style="text-indent: 0em; margin-left: 0em"><span class="linehead"></span>上堂有句無句四稜著地如藤倚樹翻來覆去樹倒<a 
name="0466c12" id="0466c12"></a>藤枯是處逢渠句歸何處了無回互三千里外賣布<a 
name="0466c13" id="0466c13"></a>單笑殺旁觀二十五有閒家具無本可據拈拄杖召<a 
name="0466c14" id="0466c14"></a>眾云相隨來也急著眼覷。</p><a 
name="0466c15" id="0466c15"></a><p style="text-indent: 0em; margin-left: 0em"><span class="linehead"></span>陳學二居士六袟請上堂雲騰致雨露結為霜田中<a 
name="0466c16" id="0466c16"></a>稻熟籬畔華黃明明露真機明明絕覆藏放行則黠<a 
name="0466c17" id="0466c17"></a>兒落節把住則瓦礫增光只饒到者裏通身是眼見<a 
name="0466c18" id="0466c18"></a>不及通身是口詮不及所以道若謂壽山福海盡是<a 
name="0466c19" id="0466c19"></a>止啼黃葉鶴算龜年都緣敲空作響又說甚的空芥<a 
name="0466c20" id="0466c20"></a>城而不磨消劫石而永固驀呈拄杖云會麼此公賴<a 
name="0466c21" id="0466c21"></a>有不遷在直與威音坐一龕。</p><a 
name="0466c22" id="0466c22"></a><p style="text-indent: 0em; margin-left: 0em"><span class="linehead"></span>開爐別駕吳裕生請上堂今年兜率聚群英鐵額銅<a 
name="0466c23" id="0466c23"></a>頭任縱橫孰箇玲瓏孰箇拙大家把手玉階行有恁<a 
name="0466c24" id="0466c24"></a>麼人麼僧問選佛場開即不問鍛聖鍊凡事若何師<a 
name="0466c25" id="0466c25"></a>云一不做二不休俗士問世尊說法百萬人天和尚<a 
name="0466c26" id="0466c26"></a>說法百萬人天意旨如何師云金色老人鴻業盛如<a 
name="0466c27" id="0466c27"></a>今狼藉在兒孫進云相救相救師云終不究竟生人<a 
name="0466c28" id="0466c28"></a>我進云如何得明見得此蔽師打云者裏甚麼所在<a 
name="0466c29" id="0466c29"></a>說與麼話乃云現成鑪韝惡辣鉗鎚不假添煤佛祖<a 
name="0466c30" id="0466c30"></a>焦爛宗社既如此利害又烏用說心說性談玅談玄<a 
name="0467a01" id="0467a01"></a>大眾惜取眉毛好何也從今打箇驢年結直到頭來<a 
name="0467a02" id="0467a02"></a>解即休。</p><a 
name="0467a03" id="0467a03"></a><p style="text-indent: 0em; margin-left: 0em"><span class="linehead"></span>趙驐居士請上堂當昜有路可通內外直下無私了<a 
name="0467a04" id="0467a04"></a>無隔礙坐斷報化頭打開憨布袋放出無毛鐵鷂兒<a 
name="0467a05" id="0467a05"></a>摶風九萬真自在是甚麼有如是丰彩得與麼慶快<a 
name="0467a06" id="0467a06"></a>豈不見廣額屠兒日殺千羊放下屠刀云世尊我是<a 
name="0467a07" id="0467a07"></a>千佛中一數世尊云如是如是女是千佛中一數所<a 
name="0467a08" id="0467a08"></a>以道殺人不眨眼的立便成佛立便成佛的殺人不<a 
name="0467a09" id="0467a09"></a>眨眼踐到者裏方知自貴。</p><a 
name="0467a10" id="0467a10"></a><p style="text-indent: 0em; margin-left: 0em"><span class="linehead"></span>東明老宿請上堂當昜開正眼升沈何拘渠儂得自<a 
name="0467a11" id="0467a11"></a>由出沒自在有時目視雲霄也好有時壁立萬仞也<a 
name="0467a12" id="0467a12"></a>好有時把斷要津也好若識得者三箇好字直教諸<a 
name="0467a13" id="0467a13"></a>佛有口也須挂壁祖師有機難施德山棒也棒他不<a 
name="0467a14" id="0467a14"></a>著臨濟喝也喝他不得淨贏贏絕承當赤灑灑無回<a 
name="0467a15" id="0467a15"></a>互若非同道者何能提綱挈宗既是恁麼人須明恁<a 
name="0467a16" id="0467a16"></a>麼事還委悉麼復舉傅大士須彌芥子父芥子須彌<a 
name="0467a17" id="0467a17"></a>爺山水坦然平敲冰來煮茶師云曾聞大士彌勒化<a 
name="0467a18" id="0467a18"></a>身等閒露箇消息不妨慶快然而美則美矣要且祇<a 
name="0467a19" id="0467a19"></a>見錐頭利未見鑿頭方兜率向矢上加尖成箇小頌<a 
name="0467a20" id="0467a20"></a>芥子須彌主須彌芥子奴手握三尺劍誰敢捋虎須<a 
name="0467a21" id="0467a21"></a>至日上堂一昜來復大地鋪霜金生麗水玉出昆岡<a 
name="0467a22" id="0467a22"></a>好箇俊俏機關說甚麼長一線一線長。</p><a 
name="0467a23" id="0467a23"></a><p style="text-indent: 0em; margin-left: 0em"><span class="linehead"></span>湯遊府有功居士請上堂僧問父母未生時如何師<a 
name="0467a24" id="0467a24"></a>云棉包特石進云父母已生後又作麼生師云鐵裹<a 
name="0467a25" id="0467a25"></a>泥團僧云謝和尚荅話師云即今事又作麼生僧無<a 
name="0467a26" id="0467a26"></a>語師云技死漢不打更待何時便打問如何是佛法<a 
name="0467a27" id="0467a27"></a>大意師云門前大好山進云如來禪祖師意是同是<a 
name="0467a28" id="0467a28"></a>別師云築碎鼻孔笑破人口乃云如來禪三箇兩箇<a 
name="0467a29" id="0467a29"></a>口喃喃祖師意信手拈來還不是少林隻履曹谿打<a 
name="0467a30" id="0467a30"></a>碓卓杖一下云一一皆從者裏流將去所以一語全<a 
name="0467b01" id="0467b01"></a>規矩一句貫古今淨贏贏脫情塵赤灑灑無蓋覆萬<a 
name="0467b02" id="0467b02"></a>機不能逃影千聖齊立下風雖然如是猶是半提未<a 
name="0467b03" id="0467b03"></a>是全提時節大眾正恁麼時如何是全提的句喝一<a 
name="0467b04" id="0467b04"></a>喝云不許夜行剛把火直須當道與人看。</p><a 
name="0467b05" id="0467b05"></a><p style="text-indent: 0em; margin-left: 0em"><span class="linehead"></span>通皎陳居士請上堂僧問如何是先照後用師云王<a 
name="0467b06" id="0467b06"></a>令既行如何是先用後照師云諸侯避道如何是照<a 
name="0467b07" id="0467b07"></a>用同時師云安南報捷塞北凱旋如何是照用不同<a 
name="0467b08" id="0467b08"></a>時師云白雲西飛綠水東注副寺問如何是佛法大<a 
name="0467b09" id="0467b09"></a>意師云量米較鹽乃云父母未生前水泠泠乾爆爆<a 
name="0467b10" id="0467b10"></a>癩馬繫枯樁大蟲戴紙帽若作佛法觀到即不點不<a 
name="0467b11" id="0467b11"></a>作佛法觀點即不到畢竟如何信是渠儂得自由纔<a 
name="0467b12" id="0467b12"></a>然磕著便<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳。</p><a 
name="0467b13" id="0467b13"></a><p style="text-indent: 0em; margin-left: 0em"><span class="linehead"></span>上堂釋迦慳兜率富兩手打開無盡庫攃向諸人仔<a 
name="0467b14" id="0467b14"></a>細看不是尋常破麻布靄慈雲灑甘露達者何須更<a 
name="0467b15" id="0467b15"></a>回顧。</p><a 
name="0467b16" id="0467b16"></a><p style="text-indent: 0em; margin-left: 0em"><span class="linehead"></span>元旦古城眾弟子請上堂舉僧問鏡清新年頭還有<a 
name="0467b17" id="0467b17"></a>佛法也無清云有僧云如何是新年頭佛法清云元<a 
name="0467b18" id="0467b18"></a>正啟祚萬物咸新僧云謝和尚荅話清云鏡清今日<a 
name="0467b19" id="0467b19"></a>失利又僧問明教新年頭還有佛法也無教云無僧<a 
name="0467b20" id="0467b20"></a>云日日是好日年年是好年云何卻道無教云張公<a 
name="0467b21" id="0467b21"></a>喫酒李公醉僧云老老大大龍頭蛇尾教云明教今<a 
name="0467b22" id="0467b22"></a>日失利師云荅有也不失為宗師荅無也不失為宗<a 
name="0467b23" id="0467b23"></a>師爭奈二俱失利畢竟淆訛在甚麼處莫有識緇素<a 
name="0467b24" id="0467b24"></a>辨端倪者麼不然兜率與蛇添足去也者裏無人證<a 
name="0467b25" id="0467b25"></a>盟。</p><a 
name="0467b26" id="0467b26"></a><p style="text-indent: 0em; margin-left: 0em"><span class="linehead"></span>立春日嵩山諸師請上堂僧問第一義諦即不問腳<a 
name="0467b27" id="0467b27"></a>跟下事是如何師云頭上安頭進云學人得履踐去<a 
name="0467b28" id="0467b28"></a>也師云履踐即不無腳跟下事畢竟作麼生僧無語<a 
name="0467b29" id="0467b29"></a>師便打問維摩設香積之羞世尊納受嵩山諸師辦<a 
name="0467b30" id="0467b30"></a>兜率之供作何利益師云祇為同風乃云邊日晴黃<a 
name="0467c01" id="0467c01"></a>鶯鳴萬卉回春地底發萌傲雪寒梅方笑日經霜古<a 
name="0467c02" id="0467c02"></a>柏已搖溫同氣相求同聲相應既是同條生同條死<a 
name="0467c03" id="0467c03"></a>即今一句作麼生道豁開戶牖相逆大家共賞太平<a 
name="0467c04" id="0467c04"></a>普請上堂種田博飯飽柴飽水若也恁麼猶較些子<a 
name="0467c05" id="0467c05"></a>若是龍天恭敬不以為喜別有好商量休道祇如此<a 
name="0467c06" id="0467c06"></a>的自是你自辜不干我事人般柴柴般人即且止畢<a 
name="0467c07" id="0467c07"></a>竟事作麼生連摑口云咭嘹舌頭三千里。</p><a 
name="0467c08" id="0467c08"></a><p style="text-indent: 0em; margin-left: 0em"><span class="linehead"></span>東山眾居士請上堂僧問如何是奪人不奪境師云<a 
name="0467c09" id="0467c09"></a>嫩綠在枝條如何是奪境不奪人師云正坐中軍帳<a 
name="0467c10" id="0467c10"></a>如何是人境兩俱奪師云斷碑橫古路如何是人境<a 
name="0467c11" id="0467c11"></a>俱不奪師云奪得錦標歸僧纔出便喝云是金剛寶<a 
name="0467c12" id="0467c12"></a>劍是踞地師子師打云我無暇勘你叫庫下奴子勘<a 
name="0467c13" id="0467c13"></a>你乃云坐斷千差融會萬有主必行之令展不犯之<a 
name="0467c14" id="0467c14"></a>手鞭起楊岐驢放出子湖狗鐵船水上浮磨盤空裏<a 
name="0467c15" id="0467c15"></a>走趙州唯喫茶曹山好顛酒普化趯飯床雲巖豎苕<a 
name="0467c16" id="0467c16"></a>帚臨濟七事隨身雲門一字北斗者些老古錐各自<a 
name="0467c17" id="0467c17"></a>揚家醜爭似老兜率喫飯打溼口倦來寺門前閒吟<a 
name="0467c18" id="0467c18"></a>河隄柳。</p><a 
name="0467c19" id="0467c19"></a><p style="text-indent: 0em; margin-left: 0em"><span class="linehead"></span>上堂舉玄沙和尚到莆田縣眾以百戲迎之次日玄<a 
name="0467c20" id="0467c20"></a>沙遂問小塘長老昨日許多喧鬧向甚麼處去塘提<a 
name="0467c21" id="0467c21"></a>起袈裟角示之沙云料掉沒交涉真如拈云大溈即<a 
name="0467c22" id="0467c22"></a>不然或有問昨日許多喧鬧向甚麼處去遂鳴指一<a 
name="0467c23" id="0467c23"></a>下或有箇衲僧出云料掉沒交涉大溈肯伊何故大<a 
name="0467c24" id="0467c24"></a>丈夫漢捋虎須也是本分且道利害在甚麼處師云<a 
name="0467c25" id="0467c25"></a>小塘提起袈裟也好箇本頭為甚猶道沒交涉真如<a 
name="0467c26" id="0467c26"></a>欲與小塘出氣爭奈古佛過去久矣一往看來扶宗<a 
name="0467c27" id="0467c27"></a>立教即不無若是向上事猶涉機關在即今或有箇<a 
name="0467c28" id="0467c28"></a>問兜率昨日許多喧鬧向甚麼處去只對他道八月<a 
name="0467c29" id="0467c29"></a>十七他若道料掉沒交涉不但你我也道料掉沒交<a 
name="0467c30" id="0467c30"></a>涉。</p><a 
name="0468a01" id="0468a01"></a><p style="text-indent: 0em; margin-left: 0em"><span class="linehead"></span>三教寺院主普濟請上堂兜率宮一塵不到玅高頂<a 
name="0468a02" id="0468a02"></a>迥絕無依即心即佛也是非心非佛也是不是心不<a 
name="0468a03" id="0468a03"></a>是佛不是物也是所以水潦被馬祖一蹋起來呵呵<a 
name="0468a04" id="0468a04"></a>大笑云百千法門無量玅義只向一豪頭上識得根<a 
name="0468a05" id="0468a05"></a>源去驀拈拄杖云還委悉麼聽取一偈道人全無活<a 
name="0468a06" id="0468a06"></a>計渴飲饑餐倦睡祇有七尺烏藤馮他陳年靠壁。</p><a 
name="0468a07" id="0468a07"></a><p style="text-indent: 0em; margin-left: 0em"><span class="linehead"></span>宜良城趙胡楊宋眾居士請上堂僧問滅卻化城時<a 
name="0468a08" id="0468a08"></a>如何師云猶少二百進云到了是何珍寶師云兜率<a 
name="0468a09" id="0468a09"></a>不識問宗乘一唱三藏絕詮祖令當行十方坐斷罷<a 
name="0468a10" id="0468a10"></a>卻干戈如何通信師云女問我荅進云單刀直入時<a 
name="0468a11" id="0468a11"></a>又作麼生師云返卻八步九步問學人打和尚得麼<a 
name="0468a12" id="0468a12"></a>師云一任一任僧擬議師劈脊便打問靈山指月曹<a 
name="0468a13" id="0468a13"></a>谿話月意旨如何師云遞相鈍置乃云靈山指月可<a 
name="0468a14" id="0468a14"></a>傷曹谿話月未當兜率一斧斫下一任諸人度量以<a 
name="0468a15" id="0468a15"></a>佛祖為標準者與佛祖為師以人天為梯杭者與人<a 
name="0468a16" id="0468a16"></a>天作眼如斯則千聖出來無摸索處萬靈來聚無棲<a 
name="0468a17" id="0468a17"></a>泊處既是上絕攀仰下絕己躬正當恁麼時如何良<a 
name="0468a18" id="0468a18"></a>久喝云周吳鄭王。</p><a 
name="0468a19" id="0468a19"></a><p style="text-indent: 0em; margin-left: 0em"><span class="linehead"></span>上堂仰面尋地低頭覓天遠之遠矣笑殺旁觀且道<a 
name="0468a20" id="0468a20"></a>誰是旁觀黑李四胡張三。</p><a 
name="0468a21" id="0468a21"></a><p style="text-indent: 0em; margin-left: 0em"><span class="linehead"></span>元宵上堂僧問杲日當空時如何師云百二尺潭深<a 
name="0468a22" id="0468a22"></a>見底進云澄清絕點時又作麼生師便打問如何是<a 
name="0468a23" id="0468a23"></a>元宵佳景師云火樹結銀華問涅槃心差別智意旨<a 
name="0468a24" id="0468a24"></a>如何師云南斗七北斗八乃云兀兀不動須彌王金<a 
name="0468a25" id="0468a25"></a>剛賴重話短長火樹銀華看不足六街歌舞弄笙簧<a 
name="0468a26" id="0468a26"></a>歌有道樂無疆一回舉出一回光。</p><a 
name="0468a27" id="0468a27"></a><p style="text-indent: 0em; margin-left: 0em"><span class="linehead"></span>上堂道遠乎哉觸事而真聖遠乎哉體之則神水中<a 
name="0468a28" id="0468a28"></a>鹹味色裏膠清決定是有不見其形拈拄杖云穿過<a 
name="0468a29" id="0468a29"></a>祖佛鼻孔卓拄杖云點開諸聖眼睛以拄杖畫○此<a 
name="0468a30" id="0468a30"></a>云還會麼智者見之謂之智仁者見之謂之仁拋下<a 
name="0468b01" id="0468b01"></a>拄杖云依舊可憐生。</p><a 
name="0468b02" id="0468b02"></a><p style="text-indent: 0em; margin-left: 0em"><span class="linehead"></span>上堂一不成二不是老聃不會玄仲尼不識字口似<a 
name="0468b03" id="0468b03"></a>縣河依然鈍置放出無位真人顯揚衲僧巴鼻且如<a 
name="0468b04" id="0468b04"></a>何是衲僧巴鼻布鼓縣雷門草蛙當鼓吹。</p><a 
name="0468b05" id="0468b05"></a><p style="text-indent: 0em; margin-left: 0em"><span class="linehead"></span>謝莊主監收副寺上堂百丈教諸人開石田驅耕夫<a 
name="0468b06" id="0468b06"></a>之牛臨濟致普化踢飯床奪饑人之食楊岐逼慈明<a 
name="0468b07" id="0468b07"></a>小參猛虎口內橫身趙州教嚴陽放下餓鷹爪下取<a 
name="0468b08" id="0468b08"></a>肉兜率總不恁麼且喜粥足飯足內外相應上下和<a 
name="0468b09" id="0468b09"></a>睦來英俊以輔名藍聚賢良而正風俗欲益無所益<a 
name="0468b10" id="0468b10"></a>欲為無所為直得峭巍巍孤迥迥大家同唱南鄉子<a 
name="0468b11" id="0468b11"></a>共舞三臺勝諸方。</p><a 
name="0468b12" id="0468b12"></a><p style="text-indent: 0em; margin-left: 0em"><span class="linehead"></span>金爾安秀才請上堂僧問馬祖陞堂百丈卷席意旨<a 
name="0468b13" id="0468b13"></a>如何師云奴見婢殷勤進云恁麼則有意氣時意氣<a 
name="0468b14" id="0468b14"></a>不風流處風流也師云你是念詩篇的行家問如何<a 
name="0468b15" id="0468b15"></a>是北斗藏身句師云誰不骨毛寒進云古人道藏身<a 
name="0468b16" id="0468b16"></a>處沒蹤跡沒蹤跡處莫藏身意旨如何師云腳跟下<a 
name="0468b17" id="0468b17"></a>三十一下也較不得進云直得上無片瓦下無卓錐<a 
name="0468b18" id="0468b18"></a>去也師便打問萬卉迎春百華競秀即不問如何是<a 
name="0468b19" id="0468b19"></a>諸佛出身處師云風暖鳥聲碎日高華影重乃云春<a 
name="0468b20" id="0468b20"></a>風吹竹戶春色醉華神春山含野趣春水漾白蘋所<a 
name="0468b21" id="0468b21"></a>以教中道是法住法位世間相常住以拄杖向空畫<a 
name="0468b22" id="0468b22"></a>○此云是世間法邪是常住相邪若喚作世間法入<a 
name="0468b23" id="0468b23"></a>地獄如箭射若喚作常住相入地獄如箭射且道喚<a 
name="0468b24" id="0468b24"></a>作甚麼良久云冷灶著把火的有幾人。</p><a 
name="0468b25" id="0468b25"></a><p style="text-indent: 0em; margin-left: 0em"><span class="linehead"></span>上堂喫飯止饑穿衣禦寒口渴思飲見醯齒酸者裏<a 
name="0468b26" id="0468b26"></a>如能薦得端然不隔豪端乃拋下拄杖云看。</p><a 
name="0468b27" id="0468b27"></a><p style="text-indent: 0em; margin-left: 0em"><span class="linehead"></span>韓兆元文學請上堂舉老子湛兮似或存吾不知其<a 
name="0468b28" id="0468b28"></a>誰之子象帝之先高峰妙拈云者老漢錯下註腳湛<a 
name="0468b29" id="0468b29"></a>兮似或存吾不知其誰之子毗邪城裏老維摩師云<a 
name="0468b30" id="0468b30"></a>高峰雖則步步蹋實未免得人一瓻還人一釜簡點<a 
name="0468c01" id="0468c01"></a>將來好與三十棒若是老子且閣起著。</p><a 
name="0468c02" id="0468c02"></a><p style="text-indent: 0em; margin-left: 0em"><span class="linehead"></span>解制上堂僧問和尚未出方丈學人未到座前還有<a 
name="0468c03" id="0468c03"></a>為人句也無師云有進云若何是為人句師云鐘聲<a 
name="0468c04" id="0468c04"></a>披七條豈不是雲門語僧擬議師便打問金烏速玉<a 
name="0468c05" id="0468c05"></a>兔急意旨如何師云噁乃云金烏速玉兔急才過正<a 
name="0468c06" id="0468c06"></a>月十五又是二月初一睡不足饑有餘如今解下斷<a 
name="0468c07" id="0468c07"></a>貫索頭放出者群瞎驢巴東湖南江浙衡廬一往看<a 
name="0468c08" id="0468c08"></a>來寸步不移喝一喝云切忌忘卻缽盂。</p><a 
name="0468c09" id="0468c09"></a><p style="text-indent: 0em; margin-left: 0em"><span class="linehead"></span>浴佛日眾請上堂一聲<span class="gaiji">[囗@力]<!--gaiji,,1[囗@力],2&#x361E;,3--></span>地稱尊九龍吐浴甘霖叢<a 
name="0468c10" id="0468c10"></a>林以為規則年年惡水相傾惡水傾太無情過頭一<a 
name="0468c11" id="0468c11"></a>杓無疏親師以手作擎杓勢云會麼若作尋常見依<a 
name="0468c12" id="0468c12"></a>舊可憐生便下座。</p><a 
name="0468c13" id="0468c13"></a><p style="text-indent: 0em; margin-left: 0em"><span class="linehead"></span>上堂秋風浩浩秋色沈沈秋蟬在樹秋雁來賓露遮<a 
name="0468c14" id="0468c14"></a>那本體演圓通玅音諸人不薦真可憐生不見道道<a 
name="0468c15" id="0468c15"></a>本無體因體立名道本無名因名得號者裏喚作即<a 
name="0468c16" id="0468c16"></a>心即佛得麼喚作非心非佛得麼喚作不是心不是<a 
name="0468c17" id="0468c17"></a>佛不是物得麼驀呈拄杖云覿面相呈更無餘事珍<a 
name="0468c18" id="0468c18"></a>重。</p><a 
name="0468c19" id="0468c19"></a><p style="text-indent: 0em; margin-left: 0em"><span class="linehead"></span>二僧祝髮請上堂雪山冷坐六年不覺寒灰發焰少<a 
name="0468c20" id="0468c20"></a>室端居九載不覺枯木生華若是蒙光達本的到者<a 
name="0468c21" id="0468c21"></a>裏自然推門落臼雖然只如者兩人鏟草如何指示<a 
name="0468c22" id="0468c22"></a>二株丹桂香秋月一點水墨兩成龍。</p><a 
name="0468c23" id="0468c23"></a><p style="text-indent: 0em; margin-left: 0em"><span class="linehead"></span>元旦上堂拈拄杖召眾云會麼歌有道樂無憂逢盛<a 
name="0468c24" id="0468c24"></a>世壯徽猷一不立六不收印群機截眾流呵呵大笑<a 
name="0468c25" id="0468c25"></a>下座。</p><a 
name="0468c26" id="0468c26"></a><p style="text-indent: 0em; margin-left: 0em"><span class="linehead"></span>超倫祝髮上堂拈刀子示眾云若是金剛寶劍佛魔<a 
name="0468c27" id="0468c27"></a>乞命若是三尺鉛刀截水無用且道畢竟如何藥山<a 
name="0468c28" id="0468c28"></a>昔日鏟草天然直下歸根要知就中端的且看與伊<a 
name="0468c29" id="0468c29"></a>鏟卻。</p><a 
name="0468c30" id="0468c30"></a><p style="text-indent: 0em; margin-left: 0em"><span class="linehead"></span>鑄佛成上堂鎔金鑄像在良冶施巧手陶凡成聖必<a 
name="0469a01" id="0469a01"></a>展本分鉗鎚掌握中可以開物成務頂<span class="gaiji">[寧*頁]<!--gaiji,,1[寧*頁],2&#x29573;,3--></span>上可以鑒<a 
name="0469a02" id="0469a02"></a>地暉天倘能如此方可權衡佛祖揭示人天赤肉團<a 
name="0469a03" id="0469a03"></a>壁立萬仞白玉齒常光現前截斷理事打破玄關直<a 
name="0469a04" id="0469a04"></a>得上無攀仰下絕己躬頭頭無礙法法圓融大眾攝<a 
name="0469a05" id="0469a05"></a>末就本一句合作麼生從前汗馬無人識祇要重論<a 
name="0469a06" id="0469a06"></a>蓋代功復舉陸亙大夫問南泉云弟子家中有一片<a 
name="0469a07" id="0469a07"></a>石或時坐或時臥如今擬鐫作佛得不泉云得陸云<a 
name="0469a08" id="0469a08"></a>莫不得不泉云不得師云雖則奔流度刃拍板相隨<a 
name="0469a09" id="0469a09"></a>簡點將來猶未平貼在今日路南諸公鑄佛也不問<a 
name="0469a10" id="0469a10"></a>得與不得一火鑄成可謂出他頭地然得不得一箇<a 
name="0469a11" id="0469a11"></a>是正賊一箇是草賊試簡點看。</p><a 
name="0469a12" id="0469a12"></a><p style="text-indent: 0em; margin-left: 0em"><span class="linehead"></span>師誕日眾請上堂僧問世尊降誕天雨四華地搖六<a 
name="0469a13" id="0469a13"></a>震九龍吐水七步稱尊今日和尚母難之期有何祥<a 
name="0469a14" id="0469a14"></a>瑞師云千山齊點首進云意旨如何師云海水不揚<a 
name="0469a15" id="0469a15"></a>波進云恁麼則知恩有地荅報無涯去也師云不可<a 
name="0469a16" id="0469a16"></a>只瞞山僧乃云流光四十三十載住滇南一肩破衲<a 
name="0469a17" id="0469a17"></a>老兩袖春風寒有時驅祖令有時示癡頑要知家庭<a 
name="0469a18" id="0469a18"></a>事門前倒剎竿正恁麼時不昧當機如何舉唱一塵<a 
name="0469a19" id="0469a19"></a>如不動赤火長優曇。</p><a 
name="0469a20" id="0469a20"></a><p style="text-indent: 0em; margin-left: 0em"><span class="linehead"></span>超潔李婆子六袟供法衣請上堂挂上行衣登曲彔<a 
name="0469a21" id="0469a21"></a>木號令人天權衡祖佛從上風規萬世楷模大眾正<a 
name="0469a22" id="0469a22"></a>令當行十方坐斷把住則三界無跡放行則九界同<a 
name="0469a23" id="0469a23"></a>歸且止今日是我超潔六袟供此法衣請山僧舉揚<a 
name="0469a24" id="0469a24"></a>箇事以杖擊香几云會麼一擊忘所知更不假脩持<a 
name="0469a25" id="0469a25"></a>華嚴會請上堂九九八十一原從者裏出南詢五十<a 
name="0469a26" id="0469a26"></a>三煙水在海南德雲不在玅高峰善財空自福城東<a 
name="0469a27" id="0469a27"></a>驀拶相逢意如何彈指門開笑呵呵咄。</p><a 
name="0469a28" id="0469a28"></a><p style="text-indent: 0em; margin-left: 0em"><span class="linehead"></span>病起上堂山僧臥病二十日何曾與人絕消息特地<a 
name="0469a29" id="0469a29"></a>撾鼓又陞堂拄杖光生黑似桼說甚日面月面坐一<a 
name="0469a30" id="0469a30"></a>走七要知此症問取摩詰。</p><a 
name="0469b01" id="0469b01"></a><p style="text-indent: 0em; margin-left: 0em"><span class="linehead"></span>結制上堂九旬禁足三月安居豁開戶牖當軒者誰<a 
name="0469b02" id="0469b02"></a>三世諸佛由茲圓成一切人天因此發現到者裏千<a 
name="0469b03" id="0469b03"></a>聖萬聖出來移易一絲豪不得釋迦彌勒德山臨濟<a 
name="0469b04" id="0469b04"></a>移易一絲豪不得驀豎杖云三尺龍泉光照膽四方<a 
name="0469b05" id="0469b05"></a>八面起清風。</p><a 
name="0469b06" id="0469b06"></a><p style="text-indent: 0em; margin-left: 0em"><span class="linehead"></span>寶洪寺省夢上座請上堂僧問天龍恭敬不以為喜<a 
name="0469b07" id="0469b07"></a>省夢供眾作何利益師驀豎拄杖乃云蘇州有常州<a 
name="0469b08" id="0469b08"></a>有信手拈來濟貧苦雲從龍風從虎閃電之機無不<a 
name="0469b09" id="0469b09"></a>睹普化趯飯床南泉打破釜雲門老古錐臘月二十<a 
name="0469b10" id="0469b10"></a>五。</p><a 
name="0469b11" id="0469b11"></a><p style="text-indent: 0em; margin-left: 0em"><span class="linehead"></span>上堂兜率一喝佛祖罔措伶俐衲僧正好擔荷良久<a 
name="0469b12" id="0469b12"></a>云莫錯莫錯復喝一喝。</p><a 
name="0469b13" id="0469b13"></a><p style="text-indent: 0em; margin-left: 0em"><span class="linehead"></span>上堂兜率一機仍高仍低橫穿碧落豎透須彌若也<a 
name="0469b14" id="0469b14"></a>不會玄沙道的。</p><a 
name="0469b15" id="0469b15"></a><p style="text-indent: 0em; margin-left: 0em"><span class="linehead"></span>端午上堂五五二十五重昜九九八十一端午露柱<a 
name="0469b16" id="0469b16"></a>與鐙籠笑吾顛倒舉顛倒舉貓兒也解捕老鼠撞著<a 
name="0469b17" id="0469b17"></a>桃符神倒跨艾葉虎。</p><a 
name="0469b18" id="0469b18"></a><p style="text-indent: 0em; margin-left: 0em"><span class="linehead"></span>上堂師拈拂子云拈起則三乘膽顫放下則十地魂<a 
name="0469b19" id="0469b19"></a>驚不拈不放時合作麼生良久云曹谿波浪如相似<a 
name="0469b20" id="0469b20"></a>無限平人被陸沈。</p><a 
name="0469b21" id="0469b21"></a><p style="text-indent: 0em; margin-left: 0em"><span class="linehead"></span>吳別駕為孩提雙喜請上堂高提祖印截群機於未<a 
name="0469b22" id="0469b22"></a>兆之先橫按吹毛展家風於不虞之日所以佛祖恆<a 
name="0469b23" id="0469b23"></a>將此事祇令一切人洞明正知正見顯其機發其用<a 
name="0469b24" id="0469b24"></a>歸其根獲其本然後恁麼也得不恁麼也得恁麼不<a 
name="0469b25" id="0469b25"></a>恁麼總得到者裏不懺罪而罪消不集福而福集改<a 
name="0469b26" id="0469b26"></a>禾莖為粟柄易夭壽作彭年不是分外事還會麼奕<a 
name="0469b27" id="0469b27"></a>葉流芳垂萬古雙喜清明繼祖傳復舉相國裴公一<a 
name="0469b28" id="0469b28"></a>日入太安寺見壁上畫問寺主是甚麼畫寺主云高<a 
name="0469b29" id="0469b29"></a>僧真儀公云真儀可觀高僧何在寺主無對公云此<a 
name="0469b30" id="0469b30"></a>間有禪者不寺主云近有一僧投寺執役頗似禪者<a 
name="0469c01" id="0469c01"></a>公遂請相見云休適有一問諸禪德吝辭今請上人<a 
name="0469c02" id="0469c02"></a>代一語檗云請相公問公舉前話檗朗聲云裴休公<a 
name="0469c03" id="0469c03"></a>應諾檗云在甚麼處公當下知旨師曰裴公似驥窺<a 
name="0469c04" id="0469c04"></a>鞭追風而去黃檗如蟲禦木偶爾成文正眼看來各<a 
name="0469c05" id="0469c05"></a>責二十拄杖且道是甚麼意你也須疑三十年。</p><a 
name="0469c06" id="0469c06"></a><p style="text-indent: 0em; margin-left: 0em"><span class="linehead"></span>上堂日日陰霾起翛然鼓黑風雲光常不斷沽酒醉<a 
name="0469c07" id="0469c07"></a>村翁。</p><a 
name="0469c08" id="0469c08"></a><p style="text-indent: 0em; margin-left: 0em"><span class="linehead"></span>解制通皎陳居士請上堂今朝七月十五日一百禪<a 
name="0469c09" id="0469c09"></a>期今已畢收卻絲綸罷釣竿摩訶般若波羅蜜。</p><a 
name="0469c10" id="0469c10"></a><p style="text-indent: 0em; margin-left: 0em"><span class="linehead"></span>上堂鐵赤河巴盤江祖意不昧遮日山劄龍峰佛旨<a 
name="0469c11" id="0469c11"></a>儼然於斯薦得猶較些子不見道明明百草頭明明<a 
name="0469c12" id="0469c12"></a>祖師意驀拈拄杖云拄杖橫肩不顧人直入千峰萬<a 
name="0469c13" id="0469c13"></a>峰去。</p><a 
name="0469c14" id="0469c14"></a><p style="text-indent: 0em; margin-left: 0em"><span class="linehead"></span>元旦上堂元正啟祚化母露綿綿不盡之工晷運推<a 
name="0469c15" id="0469c15"></a>移昜和轉密密無窮之用萬彙回春群葩吐秀雝熙<a 
name="0469c16" id="0469c16"></a>來泰景物如新皇圖鞏固山河壯帝道遐昌日月明<a 
name="0469c17" id="0469c17"></a>師誕用監院率眾請上堂道人履踐絕行藏那有閒<a 
name="0469c18" id="0469c18"></a>情論壽量四眾殷勤請說法驀以杖卓一下云莫教<a 
name="0469c19" id="0469c19"></a>錯認露鋒鋩。</p><a 
name="0469c20" id="0469c20"></a><p style="text-indent: 0em; margin-left: 0em"><span class="linehead"></span>四月八日眾居士請上堂久默斯要鏤冰無琢玉之<a 
name="0469c21" id="0469c21"></a>談不務速說結草乖道人之意若論此事迥無依倚<a 
name="0469c22" id="0469c22"></a>杳絕端倪即使九龍吐水七步稱奇總成敗闕若是<a 
name="0469c23" id="0469c23"></a>具超方眼明格外宗的向文采未彰已前勘破始稱<a 
name="0469c24" id="0469c24"></a>好手所以雲門道我當時若見一棒打殺與狗子喫<a 
name="0469c25" id="0469c25"></a>卻貴圖天下太平女等諸人要見雲門麼以杖橫肩<a 
name="0469c26" id="0469c26"></a>云龍袖拂開全體現象王行處絕狐蹤。</p><a 
name="0469c27" id="0469c27"></a><p style="text-indent: 0em; margin-left: 0em"><span class="linehead"></span>上堂鷲嶺風規少林模範堂堂祖佛往來歷歷主賓<a 
name="0469c28" id="0469c28"></a>互換其用也納須彌於芥中其照也擲大千於方外<a 
name="0469c29" id="0469c29"></a>所以有時鬧市橫身和光混俗有時把斷要津不通<a 
name="0469c30" id="0469c30"></a>凡聖何也要識他家全意氣了無一法可相關。</p><a 
name="0470a01" id="0470a01"></a><p style="text-indent: 0em; margin-left: 0em"><span class="linehead"></span>元旦陞座掌中安六合袖裏著金鎚其餘三玄要是<a 
name="0470a02" id="0470a02"></a>甚殺活機大眾融大千於一塵會古今於一念的作<a 
name="0470a03" id="0470a03"></a>麼生委付獨有新年頭不是冤家不聚頭。</p><a 
name="0470a04" id="0470a04"></a><p style="text-indent: 0em; margin-left: 0em"><span class="linehead"></span>浴佛眾居士請上堂僧問未離兜率時意旨師云家<a 
name="0470a05" id="0470a05"></a>國晏然進云降皇宮後又作麼生師云大地擾攘問<a 
name="0470a06" id="0470a06"></a>未登法座時如何師云天高群象正進云登座後又<a 
name="0470a07" id="0470a07"></a>作麼生師云海闊百川朝問如何是第一玄師云八<a 
name="0470a08" id="0470a08"></a>棒對十三如何是第二玄師云薦得也徒然如何是<a 
name="0470a09" id="0470a09"></a>第三玄師云舉在瞎驢前如何是第一要師云道著<a 
name="0470a10" id="0470a10"></a>猶不玅如何是第二要師云有口不解道如何是第<a 
name="0470a11" id="0470a11"></a>三要師云本來絕朕兆乃云過去諸如來斯門已成<a 
name="0470a12" id="0470a12"></a>就現在諸菩薩今各入圓明未來脩學人當依如是<a 
name="0470a13" id="0470a13"></a>法召眾云三世諸佛總被山僧按過了也即今雲門<a 
name="0470a14" id="0470a14"></a>大士來也急著眼覷便下座。</p><a 
name="0470a15" id="0470a15"></a><p style="text-indent: 0em; margin-left: 0em"><span class="linehead"></span>至日上堂群陰剝盡一昜來復葭管飛灰昜回暖谷<a 
name="0470a16" id="0470a16"></a>瓊宮添一線之工寶閣書五雲之色君子道長小人<a 
name="0470a17" id="0470a17"></a>道伏四海咸寧萬邦拱服林下道人作麼生報荅起<a 
name="0470a18" id="0470a18"></a>身合掌云祝帝道以遐昌願皇圖而鞏固。</p><a 
name="0470a19" id="0470a19"></a><p style="text-indent: 0em; margin-left: 0em"><span class="linehead"></span>春日上堂春日晴絕纖塵好鳥枝頭轉聲聲報知音<a 
name="0470a20" id="0470a20"></a>若將耳聽終難會眼裏聞聲始得親。</p><a 
name="0470a21" id="0470a21"></a><p style="text-indent: 0em; margin-left: 0em"><span class="linehead"></span>康熙十二年竹老和尚命師住嵩山禪寺眾謢法請<a 
name="0470a22" id="0470a22"></a>上堂指法座云孤迥迥峭巍巍不假借坐鐙王自是<a 
name="0470a23" id="0470a23"></a>嵩山本有以杖指云畢竟如何欲窮千里目更上一<a 
name="0470a24" id="0470a24"></a>層樓遂登座拈香云此一瓣香根盤鷲嶺葉覆支那<a 
name="0470a25" id="0470a25"></a>巍巍乎垂拱萬邦蕩蕩乎光吞群象爇向寶爐端為<a 
name="0470a26" id="0470a26"></a>祝延<br><a 
name="0470a27" id="0470a27"></a>今上皇帝聖躬萬歲伏願化日與佛日齊明金輪共法<a 
name="0470a28" id="0470a28"></a>輪永固此一瓣香秉寰中日月握閫外威權為金為<a 
name="0470a29" id="0470a29"></a>湯乃柱乃礎爇向爐中奉為<br><a 
name="0470a30" id="0470a30"></a>闔國藩鎮公孤再及文武尊官各衙勳貴榗紳文學<a 
name="0470b01" id="0470b01"></a>現前四眾等伏願增崇祿位堅固扞城以禮以文為<a 
name="0470b02" id="0470b02"></a>國股肱作藩作牧為民保障此一瓣香描亦不成畫<a 
name="0470b03" id="0470b03"></a>亦不就三世諸佛覓之無蹤歷代祖師看則有分始<a 
name="0470b04" id="0470b04"></a>自慈雲得來卻向嵩山拈出此是第二回供養即此<a 
name="0470b05" id="0470b05"></a>堂上野竹大和尚用酬法乳紅滿枝綠滿枝英英紅<a 
name="0470b06" id="0470b06"></a>綠渫真機天得一地得一寥寥天地望何極陷虎機<a 
name="0470b07" id="0470b07"></a>拔山力頻頻向君道不必箇事從來本現成亦須一<a 
name="0470b08" id="0470b08"></a>一重分析不見道太昜溢目不挂片雲清清之水遊<a 
name="0470b09" id="0470b09"></a>魚自迷不肖宗堅承方丈慈旨護法勸獎然而自揣<a 
name="0470b10" id="0470b10"></a>幼未入塾目不識丁德行淺薄機語遲鈍惟恐蚊負<a 
name="0470b11" id="0470b11"></a>有玷宗社今日既到者裏只得望空啟告節目生枝<a 
name="0470b12" id="0470b12"></a>將佛祖說不盡的方丈用不盡的與眾兄弟聊通一<a 
name="0470b13" id="0470b13"></a>線遂以杖卓一卓云眼前有境道不得崔顥題詩在<a 
name="0470b14" id="0470b14"></a>上頭。</p><a 
name="0470b15" id="0470b15"></a><p style="text-indent: 0em; margin-left: 0em"><span class="linehead"></span>彌勒寺監院請上堂二月春暖華香千紅萬紫芬芳<a 
name="0470b16" id="0470b16"></a>少林面壁消息何曾不是此光沒遮闌絕覆藏諸禪<a 
name="0470b17" id="0470b17"></a>若也知端的眼聲耳色自悠揚還會麼數聲幽鳥啼<a 
name="0470b18" id="0470b18"></a>青嶂一曲宮商韻更長。</p><a 
name="0470b19" id="0470b19"></a><p style="text-indent: 0em; margin-left: 0em"><span class="linehead"></span>上堂即心即佛虎咬大蟲非心非佛蛇吞鱉鼻不是<a 
name="0470b20" id="0470b20"></a>心不是佛不是物者裏卻不會何也家無白澤之圖<a 
name="0470b21" id="0470b21"></a>必無如是妖怪。</p><a 
name="0470b22" id="0470b22"></a><p style="text-indent: 0em; margin-left: 0em"><span class="linehead"></span>上堂今朝三月初四陞堂又呈本據自是家富兒嬌<a 
name="0470b23" id="0470b23"></a>從來國清才貴要知木本水原麼驀豎拄杖云恩大<a 
name="0470b24" id="0470b24"></a>難酬。</p><a 
name="0470b25" id="0470b25"></a><p style="text-indent: 0em; margin-left: 0em"><span class="linehead"></span>省佚老人誕衛府祖護請上堂鉏雲钁霧無甚閒情<a 
name="0470b26" id="0470b26"></a>墾土耕煙渾忘華甲又說甚以不可說不可說無邊<a 
name="0470b27" id="0470b27"></a>香水海為壽海不可說不可說無量須彌山作壽山<a 
name="0470b28" id="0470b28"></a>不可說不可說無盡阿僧祇如一念頃不是神通玅<a 
name="0470b29" id="0470b29"></a>用亦非法爾如然是我本師老人岳降之期藩下諸<a 
name="0470b30" id="0470b30"></a>勳貴臨筵奉祝堅上座也只得借華獻佛道箇法眼<a 
name="0470c01" id="0470c01"></a>圓明常照燭乾坤函蓋覆雙丸。</p><a 
name="0470c02" id="0470c02"></a><p style="text-indent: 0em; margin-left: 0em"><span class="linehead"></span>上堂日往月還事事艱難廬陵米價高趙州茶碗殘<a 
name="0470c03" id="0470c03"></a>諸禪流剔起眉毛仔細看且道看箇甚麼華峰疊疊<a 
name="0470c04" id="0470c04"></a>昆水潺潺。</p>
<hr>【經文資訊】嘉興藏第 33 冊 No. B285 兜率不磷堅禪師語錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7566.html?index=J33nB285" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J33nB285_001 by HTTrack Website Copier/3.x [XR&CO'2008], Tue, 03 Jun 2014 00:46:37 GMT -->
</html>
