<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_029 by HTTrack Website Copier/3.x [XR&CO'2008], Tue, 03 Jun 2014 00:50:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4a06.gif?utmac=MO-30696269-4&amp;utmn=2027478822&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34&amp;utmp=%2Fmobile%2Findex.php%3Findex%3DJ34nB311_029&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index84c6-2.html?index=J34nB311_028" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 29 卷</p>
	<a href="indexe94e.html?index=J34nB311_030" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷29]">　
<a 
name="0762a01" id="0762a01"></a><p><span class="juanname">天界覺浪盛禪師全錄卷之二十九</span></p><a 
name="0762a02" id="0762a02"></a><a 
name="0762a03" id="0762a03"></a><p style="margin-left: 4em"><span class="byline">門人　李長庚　梅之熉　較</span></p><a 
name="0762a04" id="0762a04"></a><p style="margin-left: 2em"><span class="headname"><span class="corr" title='[[示*集]&gt;雜]'>雜</span>紀</span></p><a 
name="0762a05" id="0762a05"></a><p style="margin-left: 3em"><span class="headname">龍湖外錄揮麈影</span></p><a 
name="0762a06" id="0762a06"></a><p style="text-indent: 0em; margin-left: 0em"><span class="linehead"></span>師初住龍湖時李冢宰梅中丞陳司寇周司馬梅惠<a 
name="0762a07" id="0762a07"></a>連李公楫諸公延於寶筏結制及解期歸龍湖而李<a 
name="0762a08" id="0762a08"></a>冢宰復偕諸公過訪見潭中擁沙俱開乃訝曰龍見<a 
name="0762a09" id="0762a09"></a>之瑞其在茲乎師曰此利見大人之象也公喜曰昔<a 
name="0762a10" id="0762a10"></a>卓吾無念二大師與海內名公於此舉倡道學性命<a 
name="0762a11" id="0762a11"></a>之宗今遇大師與吾儕重為激揚頓覺先德儼然未<a 
name="0762a12" id="0762a12"></a>散也師曰今之所以激揚非特為一時也正藉吾儕<a 
name="0762a13" id="0762a13"></a>神明以光前啟後耳如孔子對哀公康子屢稱有顏<a 
name="0762a14" id="0762a14"></a>回者好學此豈夫子直贊顏回<span class="corr" title='[巳&gt;已]'>已</span>哉祗如末後今也<a 
name="0762a15" id="0762a15"></a>則亡一語真此老之殺人刀活人劍特地使七十子<a 
name="0762a16" id="0762a16"></a>之徒生大慚愧而自激烈耳孰謂孔子不知用鋒刃<a 
name="0762a17" id="0762a17"></a>事乎使夫子當時但言顏回好學諸門人未必皆服<a 
name="0762a18" id="0762a18"></a>謂我等如此相從豈皆非好學乎夫子意謂如諸子<a 
name="0762a19" id="0762a19"></a>輩入見聖道而悅出見紛華而悅孰能如顏回得一<a 
name="0762a20" id="0762a20"></a>善則拳拳不失其克<span class="corr" title='[巳&gt;己]'>己</span>復禮更不為過所貳怒所遷<a 
name="0762a21" id="0762a21"></a>乎此諸子之所以不敢不服也公撫几曰此論真能<a 
name="0762a22" id="0762a22"></a>使孔顏重開生面尤足令後死者猛然通身汗下也<a 
name="0762a23" id="0762a23"></a>茶次公云自見大師後每於清夜平旦嘗如對晤於<a 
name="0762a24" id="0762a24"></a>明月寒潭之上即遇晏會亦忘其世味矣師曰昔孔<a 
name="0762a25" id="0762a25"></a>子以聞韶而忘肉味看不圖二字蓋悟入之深也故<a 
name="0762a26" id="0762a26"></a>後來論韶武二樂獨以韶能盡舜之善而武尚有所<a 
name="0762a27" id="0762a27"></a>未盡武之善後人不知孔子深悟樂意妄以揖讓征<a 
name="0762a28" id="0762a28"></a>誅而錯認夫子贊揚之意為譏貶之辭殊不知夫子<a 
name="0762a29" id="0762a29"></a>於此正二樂之得失非論二聖之善美也夫天生聖<a 
name="0762a30" id="0762a30"></a>人尚於三月而後始悟韶樂之善後世聞知淺見又<a 
name="0762b01" id="0762b01"></a>豈易得窺大聖人所處之時位哉公大笑曰然則我<a 
name="0762b02" id="0762b02"></a>輩欲盡武王之善更當三年忘素味可也師復曰使<a 
name="0762b03" id="0762b03"></a>夫子果不足武王則不得憲章文武大學中亦不得<a 
name="0762b04" id="0762b04"></a>以湯武之新命新民為無所不用其極也夫聖人者<a 
name="0762b05" id="0762b05"></a>人倫之至也鼎革隨蠱之變非聖人出孰能正之孔<a 
name="0762b06" id="0762b06"></a>子仁夷齊而易著湯武革命革而當其悔乃亡此正<a 
name="0762b07" id="0762b07"></a>並行而不相悖也下民為亂惟君能正之天子為亂<a 
name="0762b08" id="0762b08"></a>惟天能正之湯武以扶君統故有代天弔伐之事夷<a 
name="0762b09" id="0762b09"></a>齊以扶臣統故有仗義扣馬之事觀夫各安厥止豈<a 
name="0762b10" id="0762b10"></a>非無所不用其極而止于至善乎公曰武王與夷齊<a 
name="0762b11" id="0762b11"></a>相責處異其為扶正人倫之本心元同此發千古之<a 
name="0762b12" id="0762b12"></a>未發也師曰易之為道妙在乘時歷位而不變其天<a 
name="0762b13" id="0762b13"></a>心所謂時乘六龍以御天也此六乾之位在君為君<a 
name="0762b14" id="0762b14"></a>之次第在民為民之次第在物為物之次第在事為<a 
name="0762b15" id="0762b15"></a>事之次第所謂其次致曲乃能曲盡其誠非指定一<a 
name="0762b16" id="0762b16"></a>死法其吉凶悔吝元無寔體在聖人處之皆道也如<a 
name="0762b17" id="0762b17"></a>九五之位最吉堯舜處之光被桀紂處之則亡所謂<a 
name="0762b18" id="0762b18"></a>吉凶能生大業亦在知天知人者自盡其時事耳即<a 
name="0762b19" id="0762b19"></a>人事觀之則潛見愓躍飛亢之有殊以天心觀之則<a 
name="0762b20" id="0762b20"></a>為一乾道之變化也見群龍無首吉乾元用九乃見<a 
name="0762b21" id="0762b21"></a>天則正以不執六龍之人事而達乾元之天理時乘<a 
name="0762b22" id="0762b22"></a>六龍以御一天時乘一天而御六龍又何大明終始<a 
name="0762b23" id="0762b23"></a>非循環無端乎知此始是君子之自強不息而能用<a 
name="0762b24" id="0762b24"></a>九行健以合天則也如亢龍有悔猶日中之明極必<a 
name="0762b25" id="0762b25"></a>晦在聖人處之如孔孟適天下之晦雖無位無民而<a 
name="0762b26" id="0762b26"></a>依乎中庸即遯世人不見知亦無悔慍孰非用九乘<a 
name="0762b27" id="0762b27"></a>龍以御天哉君子能處窮而知變小人處窮則為亂<a 
name="0762b28" id="0762b28"></a>于亢有悔不亦宜乎即夫子一生而論志學即潛也<a 
name="0762b29" id="0762b29"></a>立即見也不惑即惕也知命即躍也耳順即飛也從<a 
name="0762b30" id="0762b30"></a>心即亢也此皆時習之學率性之道惟時中聖人得<a 
name="0762c01" id="0762c01"></a>乾道之變化故無可無不可但不可執泥其爻位之<a 
name="0762c02" id="0762c02"></a>首尾所謂知進退存亡之妙其唯聖人是也至于原<a 
name="0762c03" id="0762c03"></a>始反終唯聖人乃知生死之故世人尚不知處生又<a 
name="0762c04" id="0762c04"></a>安知處死既不達生本無生與死本無死則於臨命<a 
name="0762c05" id="0762c05"></a>終時心惑神馳手足芒亂能無悔而不及乎若聞此<a 
name="0762c06" id="0762c06"></a>一陰一陽之道通乎晝夜如循環中之妙更無生死<a 
name="0762c07" id="0762c07"></a>之端倪可得又何有貪生畏死之念存乎靈性而自<a 
name="0762c08" id="0762c08"></a>顛倒哉此惟吾大覺氏乃能窮原達本知生死之虛<a 
name="0762c09" id="0762c09"></a>妄悟性命之圓常每於臨終之際笑談說偈延促不<a 
name="0762c10" id="0762c10"></a>二何生死之足繫累乎特其一徵也夫子亦深窺其<a 
name="0762c11" id="0762c11"></a>旨故特示人朝聞更聞何道不聞此無死可死之道<a 
name="0762c12" id="0762c12"></a>又何可死哉惜當夫子之際天下人倫之道尚未暇<a 
name="0762c13" id="0762c13"></a>整頓仁義之理尚無人承當又孰能與於此乎此聖<a 
name="0762c14" id="0762c14"></a>人原始反終之道獨寄於乾坤二卦此二卦初爻與<a 
name="0762c15" id="0762c15"></a>末爻即生死之機原自無終無始夫天地之玄黃如<a 
name="0762c16" id="0762c16"></a>晝夜之明晦其造化之血脈原無始終生死之異無<a 
name="0762c17" id="0762c17"></a>人看破所以終未明天地之心生死之道徒以卦爻<a 
name="0762c18" id="0762c18"></a>彖象吉凶悔吝而為膠柱調絃誠令傍觀者哂也故<a 
name="0762c19" id="0762c19"></a>夫子亦嘗自歎謂莫我知也夫正以下學人事即是<a 
name="0762c20" id="0762c20"></a>上達天心故不有天人之怨尤世人以不得時不得<a 
name="0762c21" id="0762c21"></a>位之人事觀我不免失吾之天心矣又安得無怨尤<a 
name="0762c22" id="0762c22"></a>乎殊不知處亢處窮皆吾之時位也如欲知我之下<a 
name="0762c23" id="0762c23"></a>學上達處其觀我以天心則吾道一貫之旨得矣夫<a 
name="0762c24" id="0762c24"></a>如是則八八卦爻皆聖人範圍天地之經濟也又何<a 
name="0762c25" id="0762c25"></a>有吉凶悔吝之閒氣而混我環中之精妙哉陳公蹴<a 
name="0762c26" id="0762c26"></a>然曰安得起卓老於九原相與痛論乎師曰山僧昔<a 
name="0762c27" id="0762c27"></a>年嘗與焦猗園先生談及卓老為人與著述之膽識<a 
name="0762c28" id="0762c28"></a>其痛快明爽善與人敲枷解鎖釋黏去縛亦有起廉<a 
name="0762c29" id="0762c29"></a>立懦之風使當時有大手眼知識過於彼者彼必虛<a 
name="0762c30" id="0762c30"></a>心就正而優入聖人中庸之域更不至自行胸臆駕<a 
name="0763a01" id="0763a01"></a>狂放之言而籠罩天下此正是彼英雄欺人以強辭<a 
name="0763a02" id="0763a02"></a>奪理處不免為偏鋒所使為可惜耳焦公亦撫膺久<a 
name="0763a03" id="0763a03"></a>之予前年初到西陵即訪此地有弔卓老詩曰客山<a 
name="0763a04" id="0763a04"></a>何似弔家山千載龍湖怒未闌厚責于人終薄<span class="corr" title='[巳&gt;己]'>己</span>然<a 
name="0763a05" id="0763a05"></a>猶血性逼人寒此山僧之見卓老如此不知諸公以<a 
name="0763a06" id="0763a06"></a>為何如陳公曰此怒之一字乃莊生為鶤鵬傳神也<a 
name="0763a07" id="0763a07"></a>今大師為卓老傳神尤妙於顧虎頭頰上三毛矣太<a 
name="0763a08" id="0763a08"></a>宰曰今日此論當使大地震動六龍起舞也相與揖<a 
name="0763a09" id="0763a09"></a>謝而散。</p><a 
name="0763a10" id="0763a10"></a><p style="text-indent: 0em; margin-left: 0em"><span class="linehead"></span>商城汪雲澤太僕特到龍湖相訪李梅陳諸公皆來<a 
name="0763a11" id="0763a11"></a>會晤適前一夜風雨大作倒拔湖側大松樹數百株<a 
name="0763a12" id="0763a12"></a>而殿宇儼然無恙李太宰大喜曰此神運木也芝佛<a 
name="0763a13" id="0763a13"></a>上院之重建有其材矣遂相與作詩紀其事梅公有<a 
name="0763a14" id="0763a14"></a>天地生材於此時乃今得用始不負之句諸公擊節<a 
name="0763a15" id="0763a15"></a>師曰先聖嘗有才難之歎其旨固自深矣梅公曰此<a 
name="0763a16" id="0763a16"></a>是今日聚首話頭也且為我輩作一小參何如師笑<a 
name="0763a17" id="0763a17"></a>曰先作草稿可也秪如舜臣五人武臣十人則前之<a 
name="0763a18" id="0763a18"></a>九官十二牧後之八士皆非才乎汪公曰但舉當時<a 
name="0763a19" id="0763a19"></a>大才難於為帝王佐者師曰然是正先聖深激勵天<a 
name="0763a20" id="0763a20"></a>下之才而進之向上也梅公曰子稱文王服事殷為<a 
name="0763a21" id="0763a21"></a>至德不暗譏武王乎師曰此特揭文王有天下之德<a 
name="0763a22" id="0763a22"></a>有天下之才有天下之土而能守臣節所以為德之<a 
name="0763a23" id="0763a23"></a>至其於武王則紂惡不竣生民塗毒君道亂壞使不<a 
name="0763a24" id="0763a24"></a>起而救之是豈聖人鼎革隨維幹蠱之時義哉予於<a 
name="0763a25" id="0763a25"></a>此又隱然見夫子有七十子之才而不得行道於天<a 
name="0763a26" id="0763a26"></a>下亦如文之守節而使各安厥止是非夫子之德之<a 
name="0763a27" id="0763a27"></a>至乎諸公喜曰不期今日痛快千古師曰聖人為三<a 
name="0763a28" id="0763a28"></a>才之至故能用天下之才而不棄天下之不才所以<a 
name="0763a29" id="0763a29"></a>有全能焉中人以上可以語上也中人以下不可以<a 
name="0763a30" id="0763a30"></a>語上也才難之歎似為語上而發孰知不可語上之<a 
name="0763b01" id="0763b01"></a>言<span class="corr" title='[巳&gt;已]'>已</span>深與以下之人語乎誠意以惡惡臭好好色明<a 
name="0763b02" id="0763b02"></a>君子不欺之慊此人易知也以揜著點出小人欺中<a 
name="0763b03" id="0763b03"></a>不自欺之良心使其自視惕然不亦致其真知格其<a 
name="0763b04" id="0763b04"></a>真物以入於君子毋自欺之自慊其利益又何加焉<a 
name="0763b05" id="0763b05"></a>從來大智必歸之舜正以其能問察隱惡揚善而致<a 
name="0763b06" id="0763b06"></a>其真知執兩端之至善者用其中於民之性情而格<a 
name="0763b07" id="0763b07"></a>其真物世孰能如舜之大公無我以時中率性之道<a 
name="0763b08" id="0763b08"></a>大同於天下使天下人欣然由此不謀自達乎然世<a 
name="0763b09" id="0763b09"></a>人未嘗不藉口曰我能隱惡揚善也彼不肯學問而<a 
name="0763b10" id="0763b10"></a>護短者隱人之惡適足以滅人之善揚人之善適足<a 
name="0763b11" id="0763b11"></a>以長人之惡何則聖人能隱小人揜著之惡而揚其<a 
name="0763b12" id="0763b12"></a>不可欺之善見君子而厭然誰為君子而使小人自<a 
name="0763b13" id="0763b13"></a>惕乎聖人於此深欲小人自視而悟而君子愈自慊<a 
name="0763b14" id="0763b14"></a>而無息矣大聖人之法全是救人之心捨此不救更<a 
name="0763b15" id="0763b15"></a>有何法挽天下乎世亦有自謂君子而揚善不能表<a 
name="0763b16" id="0763b16"></a>其真善隱惡不能惕其本心使天下護短者縱脫巧<a 
name="0763b17" id="0763b17"></a>竊公然不疑流毒天下天理昧滅徒以一段虛假之<a 
name="0763b18" id="0763b18"></a>事陷溺萬世即有聖人復起又以何術救正哉故曰<a 
name="0763b19" id="0763b19"></a>好而知其惡惡而知其美此正深明格致精義之大<a 
name="0763b20" id="0763b20"></a>學問也好惡幾希大畏知本包決藏密鼓舞同患君<a 
name="0763b21" id="0763b21"></a>子稍有一念偏倚稍有一念揜著即<span class="corr" title='[巳&gt;己]'>己</span>欺而不慊矣<a 
name="0763b22" id="0763b22"></a>夫不能真讀聖人之書得格致隱揚之旨何能幾希<a 
name="0763b23" id="0763b23"></a>間不失救人之心法乎徒以凡例冒稱君子汗不下<a 
name="0763b24" id="0763b24"></a>耶可畏哉即如宋時程伊川蘇子瞻王荊公諸老豈<a 
name="0763b25" id="0763b25"></a>不表表為一世君子至同事於朝則不免水火不相<a 
name="0763b26" id="0763b26"></a>濟是非偏於好惡涉于揜著而不能致隱微之真知<a 
name="0763b27" id="0763b27"></a>乎幾希之間既無明辯又安能平心和氣而調燮化<a 
name="0763b28" id="0763b28"></a>育哉或謂三公各得行志於天下亦足以勝殘去殺<a 
name="0763b29" id="0763b29"></a>扶植人心不幸會于同朝便見學識未精道理未鎔<a 
name="0763b30" id="0763b30"></a>見地未大耳學術自任勝心熾然我執為崇踞理益<a 
name="0763c01" id="0763c01"></a>愎三公且如此則天下忍於殘殺者不皆此執而不<a 
name="0763c02" id="0763c02"></a>化泥而不通同而不和之情見所使乎雖然此蓋以<a 
name="0763c03" id="0763c03"></a>天下大道責備賢者耳孟子謂伯夷隘柳下惠不恭<a 
name="0763c04" id="0763c04"></a>正此意也又況後世求如三公之高明特達者幾幾<a 
name="0763c05" id="0763c05"></a>乎梅公曰論至此真可令千古聖人痛哭流涕此大<a 
name="0763c06" id="0763c06"></a>道之難明也後學者可不深求此好惡隱揚之旨而<a 
name="0763c07" id="0763c07"></a>自慊於天下乎陳公曰大慧子韶酬唱物格固自高<a 
name="0763c08" id="0763c08"></a>妙正不妨此落草大有關係蓋聖經含蓄深密今得<a 
name="0763c09" id="0763c09"></a>如此剖擊激勵始使先聖歎才立言之妙有所歸也<a 
name="0763c10" id="0763c10"></a>李公曰宋室三公為我警策命千古者汗浹背矣。</p><a 
name="0763c11" id="0763c11"></a><p style="text-indent: 0em; margin-left: 0em"><span class="linehead"></span>師因梅中丞邀到沈庄關帝祠公曰我生平奉佛外<a 
name="0763c12" id="0763c12"></a>獨尊關帝真乾坤正氣師曰古云三國無文章獨有<a 
name="0763c13" id="0763c13"></a>孔明出師二表殊不知關公更有一大文字公驚曰<a 
name="0763c14" id="0763c14"></a>何文字師曰只二字公曰何二字師曰公與曹孟德<a 
name="0763c15" id="0763c15"></a>書有公猶是漢羽安敢不臣漢哉是漢二字真三國<a 
name="0763c16" id="0763c16"></a>一部春秋不特生鉗曹瞞之心即萬世下亂臣賊子<a 
name="0763c17" id="0763c17"></a>縣槁街矣公撫几曰此雖素知揭出更痛師曰操雖<a 
name="0763c18" id="0763c18"></a>奸雄無漢見君子亦自厭然以故終身不敢篡位臨<a 
name="0763c19" id="0763c19"></a>終命子立安漢公曹孟德大將軍之墓將非是漢二<a 
name="0763c20" id="0763c20"></a>字之力歟關公之配天祀帝豈待敕封哉因題其二<a 
name="0763c21" id="0763c21"></a>柱曰是漢一言濺血眉間縣日月稱帝千古剛刀立<a 
name="0763c22" id="0763c22"></a>處凜春秋公大喜曰此一對撐天拄地之大剎竿也<a 
name="0763c23" id="0763c23"></a>學人大運錄。</p><a 
name="0763c24" id="0763c24"></a><p style="text-indent: 0em; margin-left: 1em"><span class="linehead"></span>大時曰引宋三公鉗鎚卓吾正徵賢者之用與用<a 
name="0763c25" id="0763c25"></a>賢之人當知此包決也寔歎才難不欺好惡恰收<a 
name="0763c26" id="0763c26"></a>關壯穆侯以結人道總持之款李孟白梅長公之<a 
name="0763c27" id="0763c27"></a>遇杖人激揚也千載一時哉痛讀一過勝似茹肝<a 
name="0763c28" id="0763c28"></a>大中曰杖人舉大易學庸亦是入田不揀信手拈<a 
name="0763c29" id="0763c29"></a>來耳天地正用本自如斯因其親切故可宗也既<a 
name="0763c30" id="0763c30"></a>破世間之膠與亂又破出世之膠與亂其功大矣。</p><a 
name="0764a01" id="0764a01"></a><p style="margin-left: 3em"><span class="headname">荅詰神檄</span></p><a 
name="0764a02" id="0764a02"></a><p style="text-indent: 0em; margin-left: 0em"><span class="linehead"></span>梅長公中丞以李孟白冢宰與黃安荀長吳公書請<a 
name="0764a03" id="0764a03"></a>看一遍為神解嘲不必用半句禪機要實實落落足<a 
name="0764a04" id="0764a04"></a>服鬼神之心開人天之眼予細讀之全是一篇人神<a 
name="0764a05" id="0764a05"></a>善惡之詰此實冢宰備嘗世故同病相憐特於知<span class="corr" title='[巳&gt;己]'>己</span><a 
name="0764a06" id="0764a06"></a>不覺披露如此吳公因刻之以質天下此尤梅中丞<a 
name="0764a07" id="0764a07"></a>素欲致詰而未及發揮者予又何足以知之以予觀<a 
name="0764a08" id="0764a08"></a>從上聖人嘗見幾於未發之先乃能窮理於<span class="corr" title='[巳&gt;已]'>已</span>成之<a 
name="0764a09" id="0764a09"></a>後故示上根以危微未朕示中根以隱見初分示下<a 
name="0764a10" id="0764a10"></a>根以善惡<span class="corr" title='[巳&gt;已]'>已</span>變如大易之一奇一耦交錯摩盪以至<a 
name="0764a11" id="0764a11"></a>彌綸紛雜有聖智不可致詰者皆神化之所為不測<a 
name="0764a12" id="0764a12"></a>也雖然聖人洗心於密天下在宥又何物能逃原始<a 
name="0764a13" id="0764a13"></a>反終之故哉。</p><a 
name="0764a14" id="0764a14"></a><p style="text-indent: 0em; margin-left: 1em"><span class="linehead"></span>太宰書云每見善人獲惡報惡人得善報一一據<a 
name="0764a15" id="0764a15"></a>事以質於人人或答曰以前世業也夫王者立法<a 
name="0764a16" id="0764a16"></a>朝犯夕刑尚不能禁而乃以前世不可見之事示<a 
name="0764a17" id="0764a17"></a>人是益人之惡也又答云報其子孫耳夫前世之<a 
name="0764a18" id="0764a18"></a>事惡止其身罪人不孥而乃累今生之眷屬同受<a 
name="0764a19" id="0764a19"></a>憂煎今生之眷屬何辜隔世之人何幸而為之代<a 
name="0764a20" id="0764a20"></a>罪耶。</p><a 
name="0764a21" id="0764a21"></a><p style="text-indent: 0em; margin-left: 0em"><span class="linehead"></span>師云善莫過於盡心知性惡莫過於悖理逆天而公<a 
name="0764a22" id="0764a22"></a>所謂善人獲惡報者不過以功名不遂意富貴不從<a 
name="0764a23" id="0764a23"></a>心眷屬不完全患難不得免目為惡耳亦何曾以唐<a 
name="0764a24" id="0764a24"></a>堯得傲怠之子虞舜有頑嚚之親文王羑里不能體<a 
name="0764a25" id="0764a25"></a>明夷周公斧戕不能感雷雨孔孟不得身行王道為<a 
name="0764a26" id="0764a26"></a>惡報哉所謂惡人得善報不過以科第取捷仕宦日<a 
name="0764a27" id="0764a27"></a>升富貴遂慾眷屬叉聚目為善也亦何曾以四凶格<a 
name="0764a28" id="0764a28"></a>堯舜之化桀紂復夏商之仁季氏還魯國之政亂賊<a 
name="0764a29" id="0764a29"></a>免鑑史之誅為善報哉若公以不得世榮為惡則龍<a 
name="0764a30" id="0764a30"></a>比夷齊皆萬世之惡報也以苟得世榮為善則莽卓<a 
name="0764b01" id="0764b01"></a>操懿皆萬世之善報也若以華宮室麗冠蓋驕妻妾<a 
name="0764b02" id="0764b02"></a>擁僕從為善則梨園戲場倡優伎舞尤善於彼而無<a 
name="0764b03" id="0764b03"></a>奸宄得失之心乃今日夜煎迫於胸雖有榮觀不異<a 
name="0764b04" id="0764b04"></a>劍樹鑊湯之自刑自苦也又安知從上大聖欽明緝<a 
name="0764b05" id="0764b05"></a>熙克<span class="corr" title='[巳&gt;己]'>己</span>慎獨之為樂天知命哉所疑一身後世者將<a 
name="0764b06" id="0764b06"></a>謂五倫之善惡因緣會遇耶如京師朝廷天下共聚<a 
name="0764b07" id="0764b07"></a>而王公僚庶品位尊卑黜陟高下原自分殊若皆以<a 
name="0764b08" id="0764b08"></a>朝廷視民如赤子言之曷嘗分富貴貧賤與高下尊<a 
name="0764b09" id="0764b09"></a>卑之異耶即此可悟現世善惡因果萬有不齊皆屬<a 
name="0764b10" id="0764b10"></a>各人業報所感矣君臣雖會遇然君有君業臣有臣<a 
name="0764b11" id="0764b11"></a>業父子雖會遇然父有父業子有子業謂之各業是<a 
name="0764b12" id="0764b12"></a>也即謂之共業亦是也何可撥無因果乎世間有不<a 
name="0764b13" id="0764b13"></a>達事理制度之人以為朝廷予奪不公百姓貴賤不<a 
name="0764b14" id="0764b14"></a>等是豈理耶此蓋世人見近而迷遠知淺而泥深也<a 
name="0764b15" id="0764b15"></a>公憂世之見理未精發論未透以致意見轉為大惑<a 
name="0764b16" id="0764b16"></a>故特發藥設難而啟其幽微耳詰豈公之誠然哉。</p><a 
name="0764b17" id="0764b17"></a><p style="text-indent: 0em; margin-left: 1em"><span class="linehead"></span>太宰云或謂惡人之不即報乃惡貫未盈也盈而<a 
name="0764b18" id="0764b18"></a>降罰夫惡人之害人也日生月盛大如豹虎之嚼<a 
name="0764b19" id="0764b19"></a>噬小如蚊蝎之噆螫天心仁愛而乃以大地眾生<a 
name="0764b20" id="0764b20"></a>肌骨性命借善人為惡人盈貫待其盈貫不知喪<a 
name="0764b21" id="0764b21"></a>命者多少仁愛固如是乎又答曰報復循環業因<a 
name="0764b22" id="0764b22"></a>不了也夫如來發願地獄不空不願成佛果其如<a 
name="0764b23" id="0764b23"></a>此何不於現報之一施一報立地分明永無牽掛<a 
name="0764b24" id="0764b24"></a>如人世訟獄早結一日早淨一日花報立應誰不<a 
name="0764b25" id="0764b25"></a>寒心既使受者得完又使造者知懼地獄豈不立<a 
name="0764b26" id="0764b26"></a>空譬如雷聲一震凡人莫不凜凜而及詢所擊皆<a 
name="0764b27" id="0764b27"></a>田野愚痴之人諉之前世人心益玩不以值截明<a 
name="0764b28" id="0764b28"></a>白之事禁人為惡以空地獄而徒以前世杳冥之<a 
name="0764b29" id="0764b29"></a>說相為勸戒彼為惡者決不肯聽是不欲地獄之<a 
name="0764b30" id="0764b30"></a>空也而反云地獄不可空乎梅長公曾有告地藏<a 
name="0764c01" id="0764c01"></a>文更為懇切可不並觀乎於是答者詞窮矣。</p><a 
name="0764c02" id="0764c02"></a><p style="text-indent: 0em; margin-left: 0em"><span class="linehead"></span>師云世間惡人若不悖理逆天百計害人如豹虎蚊<a 
name="0764c03" id="0764c03"></a>蝎則何事以為惡若善人嘗被惡人所害而不動心<a 
name="0764c04" id="0764c04"></a>忍性執善不移又何事以為善天下之事非善即惡<a 
name="0764c05" id="0764c05"></a>非偽即真不因惡不見善不因善不見惡所謂國亂<a 
name="0764c06" id="0764c06"></a>見忠臣家難見孝子是也如大舜以父頑母嚚弟傲<a 
name="0764c07" id="0764c07"></a>日以殺舜為事竟成大孝管蔡兄弟以反逆竟成周<a 
name="0764c08" id="0764c08"></a>公之達孝豈天心仁愛獨借舜周之善為頑嚚反逆<a 
name="0764c09" id="0764c09"></a>之盈貫乎予與梅中丞云真有骨性人被世界磨成<a 
name="0764c10" id="0764c10"></a>真無骨性人被世界磨滅公最擊節此語若公以惡<a 
name="0764c11" id="0764c11"></a>人能磨滅善人是則善非真善而惡果真惡也願成<a 
name="0764c12" id="0764c12"></a>佛之意正與堯舜周孔欲人戒慎恐懼於喜怒哀樂<a 
name="0764c13" id="0764c13"></a>未發之先耳書云作善降之百祥作惡降之百殃作<a 
name="0764c14" id="0764c14"></a>德之心日休作惡之心日勞即此數語皆善惡因果<a 
name="0764c15" id="0764c15"></a>之明證況罪莫大於不知動惡莫大於不擇善今有<a 
name="0764c16" id="0764c16"></a>自謂賢智之人不敬天命不畏聖人之言甚於不畏<a 
name="0764c17" id="0764c17"></a>雷霆之椎擊也雷霆震怒所擊田野愚癡之人而愚<a 
name="0764c18" id="0764c18"></a>癡之人或有一念警戒春秋之誅法令之戮甚於碎<a 
name="0764c19" id="0764c19"></a>屍粉骨而不格心更慮是自陷阱而莫之知避也又<a 
name="0764c20" id="0764c20"></a>何怪夫如來帝王欲訟獄之空而不可得乎蓋上智<a 
name="0764c21" id="0764c21"></a>下愚皆有至教故天上有梵王帝釋下有地藏閻君<a 
name="0764c22" id="0764c22"></a>如大易之山地有剝地雷有復也此非聰明聖智孰<a 
name="0764c23" id="0764c23"></a>能與於此耶。</p><a 
name="0764c24" id="0764c24"></a><p style="text-indent: 0em; margin-left: 1em"><span class="linehead"></span>太宰云或謂天人一理也人怕惡人奉承恐後故<a 
name="0764c25" id="0764c25"></a>天亦畏惡人而以百福叢之至於善人則罵不回<a 
name="0764c26" id="0764c26"></a>聲打不回手正好借之以為張威逞志之地天人<a 
name="0764c27" id="0764c27"></a>交謫而世之為善者孤矣又遁其詞以答曰是陰<a 
name="0764c28" id="0764c28"></a>惡也是柔奸也陰陽不並立剛柔不同用如以善<a 
name="0764c29" id="0764c29"></a>人為陰為柔而爭誅其心以加之毒彼為陽為剛<a 
name="0764c30" id="0764c30"></a>者則畏之避之是率天下而為剛為陽也若流寇<a 
name="0765a01" id="0765a01"></a>若虎狼皆明白公然為惡其為剛為陽何如可稱<a 
name="0765a02" id="0765a02"></a>陽剛之流寇虎狼耶又太平廣記一事一人掘太<a 
name="0765a03" id="0765a03"></a>歲方得肉一塊而棄之人問之曰太歲何不報之<a 
name="0765a04" id="0765a04"></a>夜夢太歲曰此人氣方盛夫畏盛氣而任其為惡<a 
name="0765a05" id="0765a05"></a>亦何取於神明耶此可見神人之畏惡人有同矣<a 
name="0765a06" id="0765a06"></a>又小說載唐相盧懷慎一生清苦死無以殮家人<a 
name="0765a07" id="0765a07"></a>死者見張丞相有多爐鑄錢而盧無一爐張相平<a 
name="0765a08" id="0765a08"></a>生多機權故陰府亦為錢鑄可見陰陽之苦清士<a 
name="0765a09" id="0765a09"></a>有同矣又佛與調達同時調達以謗佛在地獄佛<a 
name="0765a10" id="0765a10"></a>於法華會上授記于無量劫後成佛夫無量劫以<a 
name="0765a11" id="0765a11"></a>後成佛則無量劫以前皆在地獄矣目前受無量<a 
name="0765a12" id="0765a12"></a>劫地獄之苦而懸想無量劫後之成佛其誰肯信<a 
name="0765a13" id="0765a13"></a>耶。</p><a 
name="0765a14" id="0765a14"></a><p style="text-indent: 0em; margin-left: 0em"><span class="linehead"></span>師云天人一理者乃天理即人事人事即天理也予<a 
name="0765a15" id="0765a15"></a>曰不怨天不尤人下學而上達知我者其天乎夫世<a 
name="0765a16" id="0765a16"></a>人之有怨尤者以彼我相隔不通故也使能以人事<a 
name="0765a17" id="0765a17"></a>即天理則下學即上達矣又何復有隔越之怨尤乎<a 
name="0765a18" id="0765a18"></a>若但以吾平生所遇之人事觀之如伐木於宋削跡<a 
name="0765a19" id="0765a19"></a>於衛畏於匡人厄於陳蔡栖栖遑遑轍環天下如喪<a 
name="0765a20" id="0765a20"></a>旅之夫無所歸宿則未免有怨尤若以吾平生所處<a 
name="0765a21" id="0765a21"></a>之盤根錯節皆顯微闡幽之天理觀之則下學無非<a 
name="0765a22" id="0765a22"></a>上達又何入而不自得哉故曰知我其以天理乎若<a 
name="0765a23" id="0765a23"></a>以人事觀我則我皆不得意之境何足以見天人一<a 
name="0765a24" id="0765a24"></a>貫之道耶此夫子自白其心跡昧此則往往毀謗誣<a 
name="0765a25" id="0765a25"></a>陷古聖矣公以天畏惡人借善人為惡人張威之地<a 
name="0765a26" id="0765a26"></a>無乃太誣天人之理乎若以陰柔為世人爭誅其心<a 
name="0765a27" id="0765a27"></a>陽剛為寇狼明害其世是則齊景千駟盜跖萬鎰與<a 
name="0765a28" id="0765a28"></a>夷齊餓死淵憲陋巷皆天神褒其富強貶其清苦也<a 
name="0765a29" id="0765a29"></a>曾何以求仁得仁殺身成仁與君子固窮小人窮濫<a 
name="0765a30" id="0765a30"></a>而甄別之哉至太平廣記與掘太歲陰鑄錢之說皆<a 
name="0765b01" id="0765b01"></a>憤事不平者為之可盡信乎即有其事天神人鬼原<a 
name="0765b02" id="0765b02"></a>自不齊何可以盡心知性純德統天之理而責其事<a 
name="0765b03" id="0765b03"></a>遇易稱大道便有許多陰柔陽剛之不一又安可盡<a 
name="0765b04" id="0765b04"></a>以中正律之蓋佛者覺也眾生迷而不覺菩薩則覺<a 
name="0765b05" id="0765b05"></a>而有情惟佛則覺而能照照而能通者也釋迦曩劫<a 
name="0765b06" id="0765b06"></a>嘗授業於調達欲求速證大覺圓滿莊嚴調達曰子<a 
name="0765b07" id="0765b07"></a>欲速成正覺子須世世堅忍精進行菩薩行吾當世<a 
name="0765b08" id="0765b08"></a>世隨汝之後為大魔孽以種種怨害煆煉爾心鉗鎚<a 
name="0765b09" id="0765b09"></a>爾行幸無退墮改志則疾成矣是時各自出世互相<a 
name="0765b10" id="0765b10"></a>激揚以成其道正孟氏所謂天降大任必先勞其筋<a 
name="0765b11" id="0765b11"></a>骨餓其體膚空乏其身動心忍性增益其所未能其<a 
name="0765b12" id="0765b12"></a>致一也但世人淺見止知一世之責任絕不知曩生<a 
name="0765b13" id="0765b13"></a>之成就也況佛授記調達正見以德報怨之意開世<a 
name="0765b14" id="0765b14"></a>廣大知見於此尚以延促為論又安知十世古今不<a 
name="0765b15" id="0765b15"></a>離於當念哉。</p><a 
name="0765b16" id="0765b16"></a><p style="text-indent: 0em; margin-left: 1em"><span class="linehead"></span>太宰云或謂我輩既生稟一付柔善肝腸即蠅蟻<a 
name="0765b17" id="0765b17"></a>微物亦不忍多殺而況傷心害物耶以此甘心忍<a 
name="0765b18" id="0765b18"></a>耐隨人魚肉隨天困厄於萬不得<span class="corr" title='[巳&gt;已]'>已</span>之中無可奈<a 
name="0765b19" id="0765b19"></a>何之際只得以佛法慈悲隨順眾生之說自解始<a 
name="0765b20" id="0765b20"></a>悟佛所說一切法皆萬不得<span class="corr" title='[巳&gt;已]'>已</span>無可奈何而說此<a 
name="0765b21" id="0765b21"></a>以自寬自解并解諸眾生也佛有三不能不能違<a 
name="0765b22" id="0765b22"></a>定業不能度無緣所以於眾生行惡者諉之於定<a 
name="0765b23" id="0765b23"></a>業諉之於無緣也舉世惡人皆定業皆無緣又何<a 
name="0765b24" id="0765b24"></a>怪惡人之縱橫亦何取於佛耶此不佞十年中之<a 
name="0765b25" id="0765b25"></a>事因字來及此敢為縷縷幸勿以示人增我口過<a 
name="0765b26" id="0765b26"></a>也。</p><a 
name="0765b27" id="0765b27"></a><p style="text-indent: 0em; margin-left: 0em"><span class="linehead"></span>師云此末後一段實收從上議論雖是平生對勘實<a 
name="0765b28" id="0765b28"></a>以發泄自家憤懣不平之意也公蓋太自求完全自<a 
name="0765b29" id="0765b29"></a>視高廣不欲於古今天下事有少缺漏也請試平心<a 
name="0765b30" id="0765b30"></a>論之公亦天地生下一人耳公視天下更有多少人<a 
name="0765c01" id="0765c01"></a>天何故生公於世家下地即嬌養弱冠即聰明科第<a 
name="0765c02" id="0765c02"></a>仕宦四十年如登樓捨級歷仕四朝為四部尚書廣<a 
name="0765c03" id="0765c03"></a>譽施身目為麟鳳讀書仕進之報天如此待之高且<a 
name="0765c04" id="0765c04"></a>厚年六十七歲耳目聰明心志強固有長子賢而死<a 
name="0765c05" id="0765c05"></a>長孫賢而死既賢而死愈於不賢而生遠矣天不靳<a 
name="0765c06" id="0765c06"></a>仁人之後有晚子七歲岐嶷過人有子萬事足又何<a 
name="0765c07" id="0765c07"></a>求乎公以死長子長孫為不幸天下孰有子而不死<a 
name="0765c08" id="0765c08"></a>者以得君得民之冢宰元臣燕喜偕老兄弟怡樂宗<a 
name="0765c09" id="0765c09"></a>嗣封蔭垂裕後昆天之生人至此極矣猶以天神助<a 
name="0765c10" id="0765c10"></a>惡而困厄於公尚欲天置公於何地哉必爾所謂均<a 
name="0765c11" id="0765c11"></a>平則天當使滿世人皆少登科第皆仕至天官皆與<a 
name="0765c12" id="0765c12"></a>以富貴爵祿為磨苦之資以害世間貧窮卑賤之人<a 
name="0765c13" id="0765c13"></a>也歟公又久參經律進遊禪喜機鋒錯出不啻裴張<a 
name="0765c14" id="0765c14"></a>自非橫身異類無疑設疑無難設難安能於生死情<a 
name="0765c15" id="0765c15"></a>識結<span class="corr" title='[縳&gt;縛]'>縛</span>之處以救定業眾生破其執著使無緣眾生<a 
name="0765c16" id="0765c16"></a>得一津梁乎正如作無佛論撥無因果而創起護法<a 
name="0765c17" id="0765c17"></a>隄防以降伏邪魔外道也於此足見公以天下之心<a 
name="0765c18" id="0765c18"></a>口為一<span class="corr" title='[巳&gt;己]'>己</span>之心口以古今之情理為一<span class="corr" title='[巳&gt;己]'>己</span>之情理以<a 
name="0765c19" id="0765c19"></a>開天人之迷以破鬼神之惑故為是以問有心大士<a 
name="0765c20" id="0765c20"></a>耳維摩詰云我病無本若眾生病則我病眾生病愈<a 
name="0765c21" id="0765c21"></a>則我病愈此不可思議如幻解脫法門也今公坐毘<a 
name="0765c22" id="0765c22"></a>耶離城示此殷憂疾苦而為說法愧不及文殊辯才<a 
name="0765c23" id="0765c23"></a>不足酬對率爾而答且以捧腹。</p><a 
name="0765c24" id="0765c24"></a><p style="text-indent: 0em; margin-left: 1em"><span class="linehead"></span>梅長公中丞之煥曰此解非口頭禪末投更足洗<a 
name="0765c25" id="0765c25"></a>善人鬱結之懷看來實實造化不曾相虧負也古<a 
name="0765c26" id="0765c26"></a>詩不云乎顏回夭死伯夷餓我今所得亦<span class="corr" title='[巳&gt;已]'>已</span>多作<a 
name="0765c27" id="0765c27"></a>如是觀只見得過分賤性每見人冤枉輒如烈火<a 
name="0765c28" id="0765c28"></a>焚心不憚從井以救乃偏得冤枉報未免致歎於<a 
name="0765c29" id="0765c29"></a>鬼神之欠靈忽思甲子乙丑間同時遭值粉骨碎<a 
name="0765c30" id="0765c30"></a>身者塞滿枉死城自揣何功何德獨倖免生全還<a 
name="0766a01" id="0766a01"></a>是鬼神過於徇護安得反謂之欠靈哉讀此通身<a 
name="0766a02" id="0766a02"></a>汗下。</p><a 
name="0766a03" id="0766a03"></a><p style="text-indent: 0em; margin-left: 1em"><span class="linehead"></span>陳石泓司寇以聞曰辯析精當令天帝避席閻羅<a 
name="0766a04" id="0766a04"></a>結舌矣但陰陽一也王法有時亦不可問鬼神之<a 
name="0766a05" id="0766a05"></a>事何獨不然何責之備乎造物大矣自施自生自<a 
name="0766a06" id="0766a06"></a>聚自散自作自受自變自化決無衡量付與一一<a 
name="0766a07" id="0766a07"></a>不爽錙銖之理有因有果疑因疑果正於可信不<a 
name="0766a08" id="0766a08"></a>可信或然不必然處湊成缺陷世界學人只須於<a 
name="0766a09" id="0766a09"></a>自心討分曉幸大師直截點破不於前後際強生<a 
name="0766a10" id="0766a10"></a>枝節畫蛇添足也地獄決不可空眾生決度不盡<a 
name="0766a11" id="0766a11"></a>佛與菩薩願力亦只示人生生世世永無退墮而<a 
name="0766a12" id="0766a12"></a><span class="corr" title='[巳&gt;已]'>已</span>淺見如此堪琢削否。</p><a 
name="0766a13" id="0766a13"></a><p style="text-indent: 0em; margin-left: 1em"><span class="linehead"></span>李孟白冢宰長庚曰庚于吳荀長世交就中有許<a 
name="0766a14" id="0766a14"></a>大委曲有不可以直示故宛轉引憤悱之辭密相<a 
name="0766a15" id="0766a15"></a>啟發是亦庚與梅長公同有之隱情也幸大師金<a 
name="0766a16" id="0766a16"></a>鎞刮膜令千古疑憾釋然此亦唯大師不坐孤峰<a 
name="0766a17" id="0766a17"></a>肯為落草婆心徹困處正深于棒喝也又孰知恩<a 
name="0766a18" id="0766a18"></a>大難酬哉小頌并乞慈正天地之大猶有憾聖人<a 
name="0766a19" id="0766a19"></a>有所不能知草鞋綻破程途遠五十三參鈍置伊<a 
name="0766a20" id="0766a20"></a>學人大日錄。</p><a 
name="0766a21" id="0766a21"></a><p style="margin-left: 3em"><span class="headname">西陵別錄</span></p><a 
name="0766a22" id="0766a22"></a><p style="text-indent: 0em; margin-left: 0em"><span class="linehead"></span>師到西陵不數日流賊驟至三鄉焚殺甚慘百姓奔<a 
name="0766a23" id="0766a23"></a>走城下餓死者相枕藉師因親向諸縉紳居士處募<a 
name="0766a24" id="0766a24"></a>米散眾煮粥救活者無數或謂此時城內亦甚窮迫<a 
name="0766a25" id="0766a25"></a>何能及人師云往時但濟貧此時乃救命況大士於<a 
name="0766a26" id="0766a26"></a>疾疫世變為藥草救療沉痾饑饉時化作稻糧濟諸<a 
name="0766a27" id="0766a27"></a>貧餒以至捨身飼虎割肉餧鷹乃今見死不救豈大<a 
name="0766a28" id="0766a28"></a>悲同體之心乎或曰師果大悲何不化流賊不殺人<a 
name="0766a29" id="0766a29"></a>放火師云佛祖度世亦先於見聞之所及與性情之<a 
name="0766a30" id="0766a30"></a>相近而激引之始易入耳若彼流蕩忘返非業盡氣<a 
name="0766b01" id="0766b01"></a>消孰能挽救哉故佛有三不能蓋言其機緣時節有<a 
name="0766b02" id="0766b02"></a>親疏也如我與諸公當此之際不以此激揚我等心<a 
name="0766b03" id="0766b03"></a>性之近亦何貴於會遇之道乎陳司寇云此正聖人<a 
name="0766b04" id="0766b04"></a>親親仁民以及物之意也諸公聞此莫不克<span class="corr" title='[巳&gt;己]'>己</span>施之<a 
name="0766b05" id="0766b05"></a>梅中丞問曰吾聞齋僧造相皆屬有為和上化米救<a 
name="0766b06" id="0766b06"></a>死真大悲尋聲救苦也還是施飲食還是與他說法<a 
name="0766b07" id="0766b07"></a>耶師云君子喻於義小人喻於利蓋君子喻義於利<a 
name="0766b08" id="0766b08"></a>小人喻利於義此義利相成乃聖學王道之本佛所<a 
name="0766b09" id="0766b09"></a>謂於食等者於法亦等也公曰善哉此現儒者身而<a 
name="0766b10" id="0766b10"></a>說佛法也師云今日沈庄界上百姓歸依流賊畏避<a 
name="0766b11" id="0766b11"></a>不減無厭足王之境界也孰知華藏莊嚴即在干戈<a 
name="0766b12" id="0766b12"></a>叢裏乎公又問地藏菩薩之痴心何日出地獄耶師<a 
name="0766b13" id="0766b13"></a>云待公墮地獄時出也公曰我這裏也不減地獄師<a 
name="0766b14" id="0766b14"></a>云眾生度得盡否公曰待地藏出地獄著師云我知<a 
name="0766b15" id="0766b15"></a>沒有所在安置得公公大笑曰和上莫鈍置人好師<a 
name="0766b16" id="0766b16"></a>亦大笑曰且出米著。</p><a 
name="0766b17" id="0766b17"></a><p style="text-indent: 0em; margin-left: 0em"><span class="linehead"></span>梅中丞問吾聞百姓皆有良心眾生皆有佛性如何<a 
name="0766b18" id="0766b18"></a>流寇殺戮人民豈良心佛性盡泯滅乎師曰百姓眾<a 
name="0766b19" id="0766b19"></a>生之性情如出穀白米煮粥則融做飯則耎煎糖則<a 
name="0766b20" id="0766b20"></a>甜造酒則釅作醋則酸壅穢則臭悶氣則生蟲善食<a 
name="0766b21" id="0766b21"></a>則生精神續命脈惡食則敗臟腑損壽元此豈米性<a 
name="0766b22" id="0766b22"></a>之使然哉是故佛聖立教無非令人存其本心全其<a 
name="0766b23" id="0766b23"></a>天性順其行事不落邪僻而<span class="corr" title='[巳&gt;已]'>已</span>公曰善哉大師有如<a 
name="0766b24" id="0766b24"></a>此佛聖真見如何使世界復淳乎師曰談理甚易然<a 
name="0766b25" id="0766b25"></a>王道無近功也堯舜帥仁於三代<span class="corr" title='[巳&gt;已]'>已</span>前則能成揖讓<a 
name="0766b26" id="0766b26"></a>之風湯武行法於夏商<span class="corr" title='[巳&gt;已]'>已</span>亂之後不得不成征誅之<a 
name="0766b27" id="0766b27"></a>事所以孔孟不得位只成師道今世界雖亂而殷憂<a 
name="0766b28" id="0766b28"></a>啟聖大權未移又何難於中興哉故大學聖經德在<a 
name="0766b29" id="0766b29"></a>親民蓋上下無隙時也親之一字乃佛聖度世之真<a 
name="0766b30" id="0766b30"></a>三昧哉公深肯之。</p><a 
name="0766c01" id="0766c01"></a><p style="text-indent: 0em; margin-left: 0em"><span class="linehead"></span>師謂李太宰曰人人相見必先問如何殺流賊予笑<a 
name="0766c02" id="0766c02"></a>曰一念殺機便是鼓倡賊之發端矣何曾有一人問<a 
name="0766c03" id="0766c03"></a>何以保百姓安生理何以透知賊情銷解危難者乎<a 
name="0766c04" id="0766c04"></a>況今日之流賊即昔日之平民也如人傷逆氣血以<a 
name="0766c05" id="0766c05"></a>致吐紅作衄既不導引復歸臟腑經絡又復剋伐其<a 
name="0766c06" id="0766c06"></a>元氣則死不旋踵矣良以官府夙無善教而剝削侵<a 
name="0766c07" id="0766c07"></a>牟民困兵驕加餉搜括今又迫民殺賊正是迫賊殺<a 
name="0766c08" id="0766c08"></a>民也此機不轉何以挽天心救民命乎蓋民心即天<a 
name="0766c09" id="0766c09"></a>心民命即天命民情即天情民亂即天亂也今不通<a 
name="0766c10" id="0766c10"></a>民情以亂易亂何日得安此生生哉然安知不迫出<a 
name="0766c11" id="0766c11"></a>命世真忠真孝之人舍身撥亂定國救民藉此驅除<a 
name="0766c12" id="0766c12"></a>積獘以報君父者乎辟如臟腑受病潛伏未發偶因<a 
name="0766c13" id="0766c13"></a>外感發一奇病幸遇良醫調治血脈相生不特使此<a 
name="0766c14" id="0766c14"></a>奇病得愈兼使積久潛伏之疾亦因此而消矣國家<a 
name="0766c15" id="0766c15"></a>承平因循既久飾例相蒙號令不行將有土崩瓦解<a 
name="0766c16" id="0766c16"></a>之懼或因此蟊賊而詔書罪<span class="corr" title='[巳&gt;己]'>己</span>感激真才則杜黃裳<a 
name="0766c17" id="0766c17"></a>用高崇文裴度用李愬唐之中主猶能因亂中興而<a 
name="0766c18" id="0766c18"></a>況有宵旰之聖人在上哉公曰此無上大法醫王善<a 
name="0766c19" id="0766c19"></a>調眾生之病也經中以病為眾生良藥我於今日見<a 
name="0766c20" id="0766c20"></a>之矣。</p><a 
name="0766c21" id="0766c21"></a><p style="text-indent: 0em; margin-left: 0em"><span class="linehead"></span>師曰公知流賊之利害機緣不可思議耶世人以貪<a 
name="0766c22" id="0766c22"></a>欲而正性命復以貪欲世間貨財功名勢位富貴恩<a 
name="0766c23" id="0766c23"></a>愛造種種業以致自害害人遂迫出許多平民殺人<a 
name="0766c24" id="0766c24"></a>放火以快其憤乃復破其所貪所欲之功名勢位富<a 
name="0766c25" id="0766c25"></a>貴恩愛歸無所得復沙汰去世間許多假道學假經<a 
name="0766c26" id="0766c26"></a>濟假英雄假忠良假禪道佛法又復逼迫出世間許<a 
name="0766c27" id="0766c27"></a>多真道學真經濟真英雄真忠良真禪道佛法利中<a 
name="0766c28" id="0766c28"></a>有害害中有利否泰相因生剋相化此非維摩所謂<a 
name="0766c29" id="0766c29"></a>十方魔王外道迫抑菩薩天人以成就其種智者乎<a 
name="0766c30" id="0766c30"></a>今人平時誰不自負有王佐才至此則一籌莫展縮<a 
name="0767a01" id="0767a01"></a>首待戮豈非假死汞銀一逢烈燄而形消魄喪哉若<a 
name="0767a02" id="0767a02"></a>是真正英雄必因是而顯其作略矣然此流賊更有<a 
name="0767a03" id="0767a03"></a>兩種大利害一種惡人雖有微少惡機潛伏於中未<a 
name="0767a04" id="0767a04"></a>敢發作因此殺亂昌熾如星星之火遂致燎原一種<a 
name="0767a05" id="0767a05"></a>善人雖有微少善機潛伏於中未能發作因此殺亂<a 
name="0767a06" id="0767a06"></a>逼迫亦如星星之火遂致燎原平日斷不得底名利<a 
name="0767a07" id="0767a07"></a>恩愛乃因此而斷平日開不得底生死結交乃從此<a 
name="0767a08" id="0767a08"></a>開交又或有平日好侵占人田地家產好圖謀人子<a 
name="0767a09" id="0767a09"></a>女玉帛好造作許多妄想事業偶值此機一旦灰冷<a 
name="0767a10" id="0767a10"></a>遂翻然悔誤從前錯用心行以取真實受用此又是<a 
name="0767a11" id="0767a11"></a>佛祖聖賢所難化難度乃因流賊一番惡化遂證玅<a 
name="0767a12" id="0767a12"></a>果者也誰謂天堂不與地獄相為激揚佛祖不與魔<a 
name="0767a13" id="0767a13"></a>外相為闡化哉所以泗聖因厄運成功地藏因閻羅<a 
name="0767a14" id="0767a14"></a>成願樂地因火宅相驅善果因惡緣轉念吾今所謂<a 
name="0767a15" id="0767a15"></a>惡化之機緣利害有不可思議乃如此也太宰大喜<a 
name="0767a16" id="0767a16"></a>曰此真教外別傳之別傳也請侍者識之以質同參<a 
name="0767a17" id="0767a17"></a>師與毛克舉朱君燮周更生洪西生諸公曰今日城<a 
name="0767a18" id="0767a18"></a>外流寇縱火殺人得以遍地扎營各處破柵四野割<a 
name="0767a19" id="0767a19"></a>麥將一切禾苗皆與驢馬啖盡者此正攻野不攻城<a 
name="0767a20" id="0767a20"></a>野空城自破也古云天下有道守在四夷若西陵有<a 
name="0767a21" id="0767a21"></a>道則守在四境也當時不先固守四境關隘以致賊<a 
name="0767a22" id="0767a22"></a>入境內縱火殺人令百姓無救無歸無作無食雖能<a 
name="0767a23" id="0767a23"></a>嚴守孤城其如城中饑民有欲相食相害復有願為<a 
name="0767a24" id="0767a24"></a>流寇不可得者乎朱孝廉曰四境不守其過何出師<a 
name="0767a25" id="0767a25"></a>曰蓋城中當事與諸鄉紳士子不預為謀并不肯死<a 
name="0767a26" id="0767a26"></a>心矢志念父母宗祀根本為生死相依危難相持之<a 
name="0767a27" id="0767a27"></a>決定計耳聞亂之初人人便先立念各自不惜千萬<a 
name="0767a28" id="0767a28"></a>訾尋山作寨或立意移家過江避難至於協心為公<a 
name="0767a29" id="0767a29"></a>謀守城之法則人人箝口異心吝財礙事終日商量<a 
name="0767a30" id="0767a30"></a>竟無成算誰肯死心矢志決定圖成萬全之策乎善<a 
name="0767b01" id="0767b01"></a>用兵者置之死地而後生先欲絕其偷心與活路也<a 
name="0767b02" id="0767b02"></a>秪如日來處處遭賊破寨以致殺身亡家遺害鄉黨<a 
name="0767b03" id="0767b03"></a>宗族其冤慘罪過皆出於一<span class="corr" title='[巳&gt;己]'>己</span>之私心活路以害及<a 
name="0767b04" id="0767b04"></a>諸人於死地也城郭外人無城郭可守則不得不戮<a 
name="0767b05" id="0767b05"></a>力作寨以保身家若城中之人捨城不守使城中人<a 
name="0767b06" id="0767b06"></a>各自懷私不相保守是誰之過歟使當時能捨作此<a 
name="0767b07" id="0767b07"></a>寨之人馬錢糧及身家性命為至公之謀全城之計<a 
name="0767b08" id="0767b08"></a>豈非千古一聖賢豪傑之用心哉寧可死此身家性<a 
name="0767b09" id="0767b09"></a>命於流賊之手決不肯將此身家性命以守公城而<a 
name="0767b10" id="0767b10"></a>保宗祀社稷之生靈此豈劫數難逃故如是迷倒乎<a 
name="0767b11" id="0767b11"></a>諸公皆謝曰此可謂應以救苦救難身而為說法者<a 
name="0767b12" id="0767b12"></a>善哉善哉有國有家皆當信受奉行也。</p><a 
name="0767b13" id="0767b13"></a><p style="margin-left: 3em"><span class="headname">救荒亂策</span></p><a 
name="0767b14" id="0767b14"></a><p style="text-indent: 0em; margin-left: 0em"><span class="linehead"></span>足食足兵民信之矣國家自有常典特因循未舉耳<a 
name="0767b15" id="0767b15"></a>舉之須振三綱張四維密十目何患民不信耶三綱<a 
name="0767b16" id="0767b16"></a>者何官為民綱貴為賤綱富為貧綱三綱能振則四<a 
name="0767b17" id="0767b17"></a>維自張矣四維者何設險為禦寇維作寨為安民維<a 
name="0767b18" id="0767b18"></a>賦田為足食維教民為練兵維不設險於四境則賊<a 
name="0767b19" id="0767b19"></a>入內地到處焚殺郊野盡空孤城何守不作寨於四<a 
name="0767b20" id="0767b20"></a>鄉則民不安生無歸無止田疇盡廢民命何存不賦<a 
name="0767b21" id="0767b21"></a>田以聚糧則倉廩無儲公用無措旦夕急迫兵食何<a 
name="0767b22" id="0767b22"></a>圖不教民為田兵則放肆怠傲難以節制戰守散亂<a 
name="0767b23" id="0767b23"></a>性命何依若此四維能張則十目自密矣十目者何<a 
name="0767b24" id="0767b24"></a>一尊賢智為明治亂之目二推德義為濟急難之目<a 
name="0767b25" id="0767b25"></a>三聚義勇為振材能之目四講經術為結忠孝之目<a 
name="0767b26" id="0767b26"></a>五列戶籍為整隊伍之目六嚴探訪為制內外之目<a 
name="0767b27" id="0767b27"></a>七去浮技為廣耕種之目八正交易為興民用之目<a 
name="0767b28" id="0767b28"></a>九勸勤儉為防窮困之目十禁鬥訟為保身家之目<a 
name="0767b29" id="0767b29"></a>小而舉之行於一鄉一寨大而舉之行於一州一邑<a 
name="0767b30" id="0767b30"></a>未有不足齊治者也豈特富強云乎哉所以自古制<a 
name="0767c01" id="0767c01"></a>田之法皆在簡冊其人存則其政舉是知天下之治<a 
name="0767c02" id="0767c02"></a>亂只在人心幾希之存亡耳豈復有奇異之策哉。</p><a 
name="0767c03" id="0767c03"></a><p style="margin-left: 3em"><span class="headname">麻城制邊境策</span></p><a 
name="0767c04" id="0767c04"></a><p style="text-indent: 0em; margin-left: 0em"><span class="linehead"></span>賊數入境亦嘗殺掠數月或設兵守或措軍糧東支<a 
name="0767c05" id="0767c05"></a>西應左防右護乃至三築城十請兵邑宰調停鄉紳<a 
name="0767c06" id="0767c06"></a>籌資而中丞則又自立護生堡于沈庄創制森嚴守<a 
name="0767c07" id="0767c07"></a>禦精密居然為城東保障賊不敢窺其境也中丞嘗<a 
name="0767c08" id="0767c08"></a>延予護生指畫設險之事予乃推其旨云古人守禦<a 
name="0767c09" id="0767c09"></a>重在遠近設險為相生相制之法師卦以地順水險<a 
name="0767c10" id="0767c10"></a>而用兵蒙卦以山止水險而禦寇蓋高險必因兵陵<a 
name="0767c11" id="0767c11"></a>低險必因川澤也若以麻城四境八方之界擇要害<a 
name="0767c12" id="0767c12"></a>地設險以守則一夫可當關諸方為率然矣其制有<a 
name="0767c13" id="0767c13"></a>三一遠地險二近地險三內地險遠則四境關隘近<a 
name="0767c14" id="0767c14"></a>則四方要衝內則城郭營衛其餘山鄉則聽鄉民自<a 
name="0767c15" id="0767c15"></a>為保守亦照應城中之節制也遠近內地各有觭角<a 
name="0767c16" id="0767c16"></a>之勢互相制治則諸鄉之寨籍此要害無虞以保其<a 
name="0767c17" id="0767c17"></a>無圍困攻擊之患始有餘力相為接應則保護愈固<a 
name="0767c18" id="0767c18"></a>矣麻城北境多遠山障蔽無甚要路獨王家樓北路<a 
name="0767c19" id="0767c19"></a>地險可寨以通光山河南北直路也東北有兩路口<a 
name="0767c20" id="0767c20"></a>地險可寨以通商城光固南京也正東有長嶺關路<a 
name="0767c21" id="0767c21"></a>地險可寨以通商城陰山六安也東南有馬疑凹田<a 
name="0767c22" id="0767c22"></a>家村地險可寨東南有石牛衝地險可寨以通羅田<a 
name="0767c23" id="0767c23"></a>也正南有沙河路要地不險須設高城深池以通黃<a 
name="0767c24" id="0767c24"></a>州江西及南北各路也西南有岐亭路地平半險可<a 
name="0767c25" id="0767c25"></a>寨以通黃陂湖省也正西有三角山路地險可寨以<a 
name="0767c26" id="0767c26"></a>通黃安羅山也至於內鄉要衝近地北有陰山阪及<a 
name="0767c27" id="0767c27"></a>寒陂凹路地險可寨東鄉近地有古城阪及龍湖路<a 
name="0767c28" id="0767c28"></a>地險可寨東北近地有霧仙司路地險可寨南有望<a 
name="0767c29" id="0767c29"></a>華山白泉路要平衍可屯西有鎖口河平衍可屯東<a 
name="0767c30" id="0767c30"></a>之內地有沈家庄護生堡<span class="corr" title='[巳&gt;已]'>已</span>當地之一面矣如我扼<a 
name="0768a01" id="0768a01"></a>要而山不甚高則鏟其坡以培其險水不甚深則鑿<a 
name="0768a02" id="0768a02"></a>其低而深其池可墻墻之可臺臺之可坑坑之可陷<a 
name="0768a03" id="0768a03"></a>陷之平衍則高其城塹深其池沼如屯井畝畝之法<a 
name="0768a04" id="0768a04"></a>開溝洫築堤防崎嶇其山參錯其路森樹木障往來<a 
name="0768a05" id="0768a05"></a>使彼戎馬不得馳驅絕其糧食屈其鋒威我有憑而<a 
name="0768a06" id="0768a06"></a>彼無據我有守而彼難攻我惟逸而彼惟勞我惟實<a 
name="0768a07" id="0768a07"></a>而彼惟虛如鄰邑有兵追逐則內外夾攻而彼無嚼<a 
name="0768a08" id="0768a08"></a>類矣彼安敢窺我邊境哉當事鄉紳協力勸諭而行<a 
name="0768a09" id="0768a09"></a>何山無主可作墩堡何地無民可作農兵此不費公<a 
name="0768a10" id="0768a10"></a>用不奪民財自安安人之術也略舉有十利焉內境<a 
name="0768a11" id="0768a11"></a>無殺焚一也士民無廢業二也官宦無兵餉三也村<a 
name="0768a12" id="0768a12"></a>野無逃亡四也田疇無荒棄五也寨堡無困敗六也<a 
name="0768a13" id="0768a13"></a>官府無擾害七也差役無徵苦八也朝廷獎拔收才<a 
name="0768a14" id="0768a14"></a>九也國家經略得法十也較此十利孰如勞民傷財<a 
name="0768a15" id="0768a15"></a>而坐受賊害官害兵害哉運籌帷幄決勝萬全一舉<a 
name="0768a16" id="0768a16"></a>永安又誰不見義勇為哉習險心亨即此可見亦在<a 
name="0768a17" id="0768a17"></a>儋當而<span class="corr" title='[巳&gt;已]'>已</span>矣參學門人大應姚元愷錄。</p><a 
name="0768a18" id="0768a18"></a><p style="text-indent: 0em; margin-left: 1em"><span class="linehead"></span>梅中丞云文淵聚米埶在目中此議洞見形勝於<a 
name="0768a19" id="0768a19"></a>掌指誰謂出世不可經世耶安得經世者見諸行<a 
name="0768a20" id="0768a20"></a>事。</p>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 Rev. 1.17 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_029 by HTTrack Website Copier/3.x [XR&CO'2008], Tue, 03 Jun 2014 00:50:57 GMT -->
</html>
