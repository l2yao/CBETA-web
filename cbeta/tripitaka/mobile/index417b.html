<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T08n0235_001 by HTTrack Website Copier/3.x [XR&CO'2008], Mon, 02 Jun 2014 22:37:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gada68.gif?utmac=MO-30696269-4&amp;utmn=1001424671&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT08&amp;utmp=%2Fmobile%2Findex.php%3Findex%3DT08n0235_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第08冊<br/>No.235 金剛般若波羅蜜經 (1卷)<br/>【後秦 鳩摩羅什譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T08">
<div class="root" id="0235" sutra_name="金剛般若波羅蜜經" sutra_juan="[卷1]">　
<a 
name="0748c15" id="0748c15"></a><a 
name="0748c16" id="0748c16"></a><p style="margin-left: 2em"><span class="juannum">No. 235 [Nos. 220(9), 236-239]</span></p><a 
name="0748c17" id="0748c17"></a><p><span class="juanname">金剛般若波羅蜜經</span></p><a 
name="0748c18" id="0748c18"></a><a 
name="0748c19" id="0748c19"></a><p style="margin-left: 4em"><span class="byline">姚秦天竺三藏鳩摩羅什譯</span></p><a 
name="0748c20" id="0748c20"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時，佛在舍衛國祇樹給孤獨園，<a 
name="0748c21" id="0748c21"></a>與大比丘眾千二百五十人俱。爾時，世尊食<a 
name="0748c22" id="0748c22"></a>時，著衣持<span class="gaiji">&#x9262;<!--gaiji,缽,1[金*本],2&#x9262;,3--></span>，入舍衛大城乞食。於其城中，<a 
name="0748c23" id="0748c23"></a>次第乞已，還至本處。飯食訖，收衣<span class="gaiji">&#x9262;<!--gaiji,缽,1[金*本],2&#x9262;,3--></span>，洗足<a 
name="0748c24" id="0748c24"></a>已，敷座而坐。</p><p style="text-indent: 0em; margin-left: 0em"><span class="linehead"></span>時，長老須菩提在大眾中即<a 
name="0748c25" id="0748c25"></a>從座起，偏袒右肩，右膝著地，合掌恭敬而<a 
name="0748c26" id="0748c26"></a>白佛言：「希有！世尊！如來善護念諸菩薩，善<a 
name="0748c27" id="0748c27"></a>付囑諸菩薩。世尊！善男子、善女人，發阿耨<a 
name="0748c28" id="0748c28"></a>多羅三藐三菩提心，應云何住？云何降伏<a 
name="0748c29" id="0748c29"></a>其心？」</p><p style="text-indent: 0em; margin-left: 0em"><span class="linehead"></span>佛言：「善哉，善哉！須菩提！如汝所說：『如<a 
name="0749a01" id="0749a01"></a>來善護念諸菩薩，善付囑諸菩薩。』汝今諦<a 
name="0749a02" id="0749a02"></a>聽，當為汝說。善男子、善女人，發阿耨多<a 
name="0749a03" id="0749a03"></a>羅三藐三菩提心，應如是住，如是降伏其<a 
name="0749a04" id="0749a04"></a>心。」</p><p style="text-indent: 0em; margin-left: 0em"><span class="linehead"></span>「唯然。世尊！願樂欲聞。」</p><a 
name="0749a05" id="0749a05"></a><p style="text-indent: 0em; margin-left: 0em"><span class="linehead"></span>佛告須菩提：「諸菩薩摩訶薩應如是降伏<a 
name="0749a06" id="0749a06"></a>其心：『所有一切眾生之類，若卵生、若胎生、若<a 
name="0749a07" id="0749a07"></a>濕生、若化生，若有色、若無色，若有想、若無想、<a 
name="0749a08" id="0749a08"></a>若非有想非無想，我皆令入無餘涅槃而<a 
name="0749a09" id="0749a09"></a>滅度之。』如是滅度無量無數無邊眾生，實<a 
name="0749a10" id="0749a10"></a>無眾生得滅度者。何以故？須菩提！若菩薩<a 
name="0749a11" id="0749a11"></a>有我相、人相、眾生相、壽者相，即非菩薩。</p><a 
name="0749a12" id="0749a12"></a><p style="text-indent: 0em; margin-left: 0em"><span class="linehead"></span>「復次，須菩提！菩薩於法，應無所住，行於布<a 
name="0749a13" id="0749a13"></a>施，所謂不住色布施，不住聲香味觸法布<a 
name="0749a14" id="0749a14"></a>施。須菩提！菩薩應如是布施，不住於相。何<a 
name="0749a15" id="0749a15"></a>以故？若菩薩不住相布施，其福德不可思<a 
name="0749a16" id="0749a16"></a>量。</p><p style="text-indent: 0em; margin-left: 0em"><span class="linehead"></span>「須菩提！於意云何？東方虛空可思量不？」</p><a 
name="0749a17" id="0749a17"></a><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>「須菩提！南西北方四維上下虛空<a 
name="0749a18" id="0749a18"></a>可思量不？」</p><p style="text-indent: 0em; margin-left: 0em"><span class="linehead"></span>「不也，世尊！」</p><p style="text-indent: 0em; margin-left: 0em"><span class="linehead"></span>「須菩提！菩薩無住相<a 
name="0749a19" id="0749a19"></a>布施，福德亦復如是不可思量。須菩提！菩<a 
name="0749a20" id="0749a20"></a>薩但應如所教住。</p><a 
name="0749a21" id="0749a21"></a><p style="text-indent: 0em; margin-left: 0em"><span class="linehead"></span>「須菩提！於意云何？可以身相見如來不？」</p><a 
name="0749a22" id="0749a22"></a><p style="text-indent: 0em; margin-left: 0em"><span class="linehead"></span>「不也，世尊！不可以身相得見如來。何以<a 
name="0749a23" id="0749a23"></a>故？如來所說身相，即非身相。」</p><p style="text-indent: 0em; margin-left: 0em"><span class="linehead"></span>佛告須菩提：<a 
name="0749a24" id="0749a24"></a>「凡所有相，皆是虛妄。若見諸相非相，則見<a 
name="0749a25" id="0749a25"></a>如來。」</p><a 
name="0749a26" id="0749a26"></a><p style="text-indent: 0em; margin-left: 0em"><span class="linehead"></span>須菩提白佛言：「世尊！頗有眾生，得聞如<a 
name="0749a27" id="0749a27"></a>是言說章句，生實信不？」</p><p style="text-indent: 0em; margin-left: 0em"><span class="linehead"></span>佛告須菩提：「莫<a 
name="0749a28" id="0749a28"></a>作是說。如來滅後，後五百歲，有持戒修福<a 
name="0749a29" id="0749a29"></a>者，於此章句能生信心，以此為實，當知<a 
name="0749b01" id="0749b01"></a>是人不於一佛二佛三四五佛而種善根，<a 
name="0749b02" id="0749b02"></a>已於無量千萬佛所種諸善根，聞是章句，<a 
name="0749b03" id="0749b03"></a>乃至一念生淨信者，須菩提！如來悉知悉<a 
name="0749b04" id="0749b04"></a>見，是諸眾生得如是無量福德。何以故？是<a 
name="0749b05" id="0749b05"></a>諸眾生無復我相、人相、眾生相、壽者相。</p><p style="text-indent: 0em; margin-left: 0em"><span class="linehead"></span>「無法<a 
name="0749b06" id="0749b06"></a>相，亦無非法相。何以故？是諸眾生若心取<a 
name="0749b07" id="0749b07"></a>相，則為著我、人、眾生、壽者。</p><p style="text-indent: 0em; margin-left: 0em"><span class="linehead"></span>「若取法相，即著<a 
name="0749b08" id="0749b08"></a>我、人、眾生、壽者。何以故？若取非法相，即著<a 
name="0749b09" id="0749b09"></a>我、人、眾生、壽者，是故不應取法，不應取非<a 
name="0749b10" id="0749b10"></a>法。以是義故，如來常說：『汝等比丘，知我說<a 
name="0749b11" id="0749b11"></a>法，如筏喻者，法尚應捨，何況非法。』</p><a 
name="0749b12" id="0749b12"></a><p style="text-indent: 0em; margin-left: 0em"><span class="linehead"></span>「須菩提！於意云何？如來得阿耨多羅三藐<a 
name="0749b13" id="0749b13"></a>三菩提耶？如來有所說法耶？」</p><p style="text-indent: 0em; margin-left: 0em"><span class="linehead"></span>須菩提言：「如<a 
name="0749b14" id="0749b14"></a>我解佛所說義，無有定法名阿耨多羅三<a 
name="0749b15" id="0749b15"></a>藐三菩提，亦無有定法，如來可說。何以故？<a 
name="0749b16" id="0749b16"></a>如來所說法，皆不可取、不可說、非法、非非法。<a 
name="0749b17" id="0749b17"></a>所以者何？一切賢聖，皆以無為法而有差<a 
name="0749b18" id="0749b18"></a>別。」</p><p style="text-indent: 0em; margin-left: 0em"><span class="linehead"></span>「須菩提！於意云何？若人滿三千大千世<a 
name="0749b19" id="0749b19"></a>界七寶以用布施，是人所得福德，寧為多不？」</p><a 
name="0749b20" id="0749b20"></a><p style="text-indent: 0em; margin-left: 0em"><span class="linehead"></span>須菩提言：「甚多，世尊！何以故？是福德即非<a 
name="0749b21" id="0749b21"></a><span class="corr" title='[復福&gt;福德] cf.【麗】【磧砂】'>福德</span>性，是故如來說福德多。」</p><p style="text-indent: 0em; margin-left: 0em"><span class="linehead"></span>「若復有人，於<a 
name="0749b22" id="0749b22"></a>此經中受持，乃至四句偈等，為他人說，其<a 
name="0749b23" id="0749b23"></a>福勝彼。何以故？須菩提！一切諸佛，及諸佛<a 
name="0749b24" id="0749b24"></a>阿耨多羅三藐三菩提法，皆從此經出。須菩<a 
name="0749b25" id="0749b25"></a>提！所謂佛法者，即非佛法。</p><a 
name="0749b26" id="0749b26"></a><p style="text-indent: 0em; margin-left: 0em"><span class="linehead"></span>「須菩提！於意云何？須陀洹能作是念：『我得<a 
name="0749b27" id="0749b27"></a>須陀洹果。』不？」</p><p style="text-indent: 0em; margin-left: 0em"><span class="linehead"></span>須菩提言：「不也，世尊！何以故？<a 
name="0749b28" id="0749b28"></a>須陀洹名為入流，而無所入，不入色、聲、香、<a 
name="0749b29" id="0749b29"></a>味、觸、法，是名須陀洹。」</p><p style="text-indent: 0em; margin-left: 0em"><span class="linehead"></span>「須菩提！於意云何？斯<a 
name="0749c01" id="0749c01"></a>陀含能作是念：『我得斯陀含果。』不？」</p><p style="text-indent: 0em; margin-left: 0em"><span class="linehead"></span>須菩提<a 
name="0749c02" id="0749c02"></a>言：「不也，世尊！何以故？斯陀含名一往來，而<a 
name="0749c03" id="0749c03"></a>實無往來，是名斯陀含。」</p><p style="text-indent: 0em; margin-left: 0em"><span class="linehead"></span>「須菩提！於意云何？<a 
name="0749c04" id="0749c04"></a>阿那含能作是念：『我得阿那含果。』不？」</p><p style="text-indent: 0em; margin-left: 0em"><span class="linehead"></span>須菩提<a 
name="0749c05" id="0749c05"></a>言：「不也，世尊！何以故？阿那含名為不來，而<a 
name="0749c06" id="0749c06"></a>實無來，是故名阿那含。」</p><p style="text-indent: 0em; margin-left: 0em"><span class="linehead"></span>「須菩提！於意云<a 
name="0749c07" id="0749c07"></a>何？阿羅漢能作是念：『我得阿羅漢道。』不？」</p><p style="text-indent: 0em; margin-left: 0em"><span class="linehead"></span>須<a 
name="0749c08" id="0749c08"></a>菩提言：「不也，世尊！何以故？實無有法名阿<a 
name="0749c09" id="0749c09"></a>羅漢。世尊！若阿羅漢作是念：『我得阿羅漢<a 
name="0749c10" id="0749c10"></a>道。』即為著我、人、眾生、壽者。世尊！佛說我得<a 
name="0749c11" id="0749c11"></a>無諍三昧，人中最為第一，是第一離欲阿羅<a 
name="0749c12" id="0749c12"></a>漢。我不作是念：『我是離欲阿羅漢。』世尊！我<a 
name="0749c13" id="0749c13"></a>若作是念：『我得阿羅漢道。』世尊則不說須<a 
name="0749c14" id="0749c14"></a>菩提是樂阿蘭那行者。以須菩提實無所<a 
name="0749c15" id="0749c15"></a>行，而名須菩提是樂阿蘭那行。」</p><a 
name="0749c16" id="0749c16"></a><p style="text-indent: 0em; margin-left: 0em"><span class="linehead"></span>佛告須菩提：「於意云何？如來昔在然燈<a 
name="0749c17" id="0749c17"></a>佛所，於法有所得不？」</p><p style="text-indent: 0em; margin-left: 0em"><span class="linehead"></span>「世尊！如來在然燈<a 
name="0749c18" id="0749c18"></a>佛所，於法實無所得。」</p><p style="text-indent: 0em; margin-left: 0em"><span class="linehead"></span>「須菩提！於意云何？菩<a 
name="0749c19" id="0749c19"></a>薩莊嚴佛土不？」</p><p style="text-indent: 0em; margin-left: 0em"><span class="linehead"></span>「不也，世尊！何以故？莊嚴佛<a 
name="0749c20" id="0749c20"></a>土者，則非莊嚴，是名莊嚴。」</p><p style="text-indent: 0em; margin-left: 0em"><span class="linehead"></span>「是故須菩提，諸<a 
name="0749c21" id="0749c21"></a>菩薩摩訶薩應如是生清淨心，不應住色<a 
name="0749c22" id="0749c22"></a>生心，不應住聲、香、味、觸、法生心，應無所<a 
name="0749c23" id="0749c23"></a>住而生其心。</p><p style="text-indent: 0em; margin-left: 0em"><span class="linehead"></span>「須菩提！譬如有人，身如須彌<a 
name="0749c24" id="0749c24"></a>山王，於意云何？是身為大不？」</p><p style="text-indent: 0em; margin-left: 0em"><span class="linehead"></span>須菩提言：「甚<a 
name="0749c25" id="0749c25"></a>大，世尊！何以故？佛說非身，是名大身。」</p><p style="text-indent: 0em; margin-left: 0em"><span class="linehead"></span>「須菩<a 
name="0749c26" id="0749c26"></a>提！如恒河中所<span class="corr" title='[所&gt;有] cf.【麗】【磧砂】'>有</span>沙數，如是沙等恒河，於<a 
name="0749c27" id="0749c27"></a>意云何？是諸恒河沙寧為多不？」</p><p style="text-indent: 0em; margin-left: 0em"><span class="linehead"></span>須菩提言：「甚<a 
name="0749c28" id="0749c28"></a>多，世尊！但諸恒河尚多無數，何況其沙。」</p><p style="text-indent: 0em; margin-left: 0em"><span class="linehead"></span>「須菩<a 
name="0749c29" id="0749c29"></a>提！我今實言告汝。若有善男子、善女人，以<a 
name="0750a01" id="0750a01"></a>七寶滿爾所恒河沙數三千大千世界，以用<a 
name="0750a02" id="0750a02"></a>布施，得福多不？」</p><p style="text-indent: 0em; margin-left: 0em"><span class="linehead"></span>須菩提言：「甚多，世尊！」</p><p style="text-indent: 0em; margin-left: 0em"><span class="linehead"></span>佛告<a 
name="0750a03" id="0750a03"></a>須菩提：「若善男子、善女人，於此經中，乃至<a 
name="0750a04" id="0750a04"></a>受持四句偈等，為他人說，而此福德勝前<a 
name="0750a05" id="0750a05"></a>福德。</p><a 
name="0750a06" id="0750a06"></a><p style="text-indent: 0em; margin-left: 0em"><span class="linehead"></span>「復次，須菩提！隨說是經，乃至四句偈等，當知<a 
name="0750a07" id="0750a07"></a>此處，一切世間天、人、阿修羅，皆應供養，如佛<a 
name="0750a08" id="0750a08"></a>塔廟，何況有人盡能受持讀誦。須菩提！當<a 
name="0750a09" id="0750a09"></a>知是人成就最上第一希有之法，若是經典<a 
name="0750a10" id="0750a10"></a>所在之處，則為有佛，若尊重弟子。」</p><a 
name="0750a11" id="0750a11"></a><p style="text-indent: 0em; margin-left: 0em"><span class="linehead"></span>爾時，須菩提白佛言：「世尊！當何名此經？我<a 
name="0750a12" id="0750a12"></a>等云何奉持？」</p><p style="text-indent: 0em; margin-left: 0em"><span class="linehead"></span>佛告須菩提：「是經名為“金剛般<a 
name="0750a13" id="0750a13"></a>若波羅蜜”。以是名字，汝當奉持。所以者何？<a 
name="0750a14" id="0750a14"></a>須菩提！佛說般若波羅蜜，則非般若波羅<a 
name="0750a15" id="0750a15"></a>蜜。須菩提！於意云何？如來有所說法不？」</p><p style="text-indent: 0em; margin-left: 0em"><span class="linehead"></span>須<a 
name="0750a16" id="0750a16"></a>菩提白佛言：「世尊！如來無所說。」</p><p style="text-indent: 0em; margin-left: 0em"><span class="linehead"></span>「須菩提！於<a 
name="0750a17" id="0750a17"></a>意云何？三千大千世界所有微塵是為多不？」</p><a 
name="0750a18" id="0750a18"></a><p style="text-indent: 0em; margin-left: 0em"><span class="linehead"></span>須菩提言：「甚多，世尊！」</p><p style="text-indent: 0em; margin-left: 0em"><span class="linehead"></span>「須菩提！諸微塵，如來<a 
name="0750a19" id="0750a19"></a>說非微塵，是名微塵。如來說世界，非世界，<a 
name="0750a20" id="0750a20"></a>是名世界。</p><p style="text-indent: 0em; margin-left: 0em"><span class="linehead"></span>「須菩提！於意云何？可以三十二<a 
name="0750a21" id="0750a21"></a>相見如來不？」</p><p style="text-indent: 0em; margin-left: 0em"><span class="linehead"></span>「不也，世尊！不可以三十二<a 
name="0750a22" id="0750a22"></a>相得見如來。何以故？如來說三十二相，即<a 
name="0750a23" id="0750a23"></a>是非相，是名三十二相。」</p><p style="text-indent: 0em; margin-left: 0em"><span class="linehead"></span>「須菩提！若有善男<a 
name="0750a24" id="0750a24"></a>子、善女人，以恒河沙等身命布施；若復有<a 
name="0750a25" id="0750a25"></a>人，於此經中，乃至受持四句偈等，為他人<a 
name="0750a26" id="0750a26"></a>說，其福甚多。」</p><a 
name="0750a27" id="0750a27"></a><p style="text-indent: 0em; margin-left: 0em"><span class="linehead"></span>爾時，須菩提聞說是經，深解義趣，涕淚悲<a 
name="0750a28" id="0750a28"></a>泣，而白佛言：「希有，世尊！佛說如是甚深經<a 
name="0750a29" id="0750a29"></a>典，我從昔來所得慧眼，未曾得聞如是之<a 
name="0750b01" id="0750b01"></a>經。世尊！若復有人得聞是經，信心清淨，則<a 
name="0750b02" id="0750b02"></a>生實相，當知是人，成就第一希有功德。世<a 
name="0750b03" id="0750b03"></a>尊！是實相者，則是非相，是故如來說名實相。<a 
name="0750b04" id="0750b04"></a>世尊！我今得聞如是經典，信解受持不足<a 
name="0750b05" id="0750b05"></a>為難，若當來世，後五百歲，其有眾生，得聞<a 
name="0750b06" id="0750b06"></a>是經，信解受持，是人則為第一希有。何以<a 
name="0750b07" id="0750b07"></a>故？此人無我相、人相、眾生相、壽者相。所以者<a 
name="0750b08" id="0750b08"></a>何？我相即是非相，人相、眾生相、壽者相即是<a 
name="0750b09" id="0750b09"></a>非相。何以故？離一切諸相，則名諸佛。」</p><p style="text-indent: 0em; margin-left: 0em"><span class="linehead"></span>佛告<a 
name="0750b10" id="0750b10"></a>須菩提：「如是，如是！若復有人，得聞是經，不<a 
name="0750b11" id="0750b11"></a>驚、不怖、不畏，當知是人甚為希有。何以故？<a 
name="0750b12" id="0750b12"></a>須菩提！如來說第一波羅蜜，非第一波羅<a 
name="0750b13" id="0750b13"></a>蜜，是名第一波羅蜜。須菩提！忍辱波羅蜜，如<a 
name="0750b14" id="0750b14"></a>來說非忍辱波羅蜜。何以故？須菩提！如我<a 
name="0750b15" id="0750b15"></a>昔為歌利王割截身體，我於爾時，無我<a 
name="0750b16" id="0750b16"></a>相、無人相、無眾生相、無壽者相。何以故？我<a 
name="0750b17" id="0750b17"></a>於往昔節節支解時，若有我相、人相、眾生<a 
name="0750b18" id="0750b18"></a>相、壽者相，應生瞋恨。須菩提！又念過去於<a 
name="0750b19" id="0750b19"></a>五百世作忍辱仙人，於爾所世，無我相、無<a 
name="0750b20" id="0750b20"></a>人相、無眾生相、無壽者相。是故須菩提！菩<a 
name="0750b21" id="0750b21"></a>薩應離一切相，發阿耨多羅三藐三菩提<a 
name="0750b22" id="0750b22"></a>心，不應住色生心，不應住聲香味觸法<a 
name="0750b23" id="0750b23"></a>生心，應生無所住心。若心有住，則為非<a 
name="0750b24" id="0750b24"></a>住。是故佛說：『菩薩心不應住色布施。』</p><p style="text-indent: 0em; margin-left: 0em"><span class="linehead"></span>「須菩<a 
name="0750b25" id="0750b25"></a>提！菩薩為利益一切眾生，應如是布施。如<a 
name="0750b26" id="0750b26"></a>來說：『一切諸相，即是非相。』又說：『一切眾生，<a 
name="0750b27" id="0750b27"></a>則非眾生。』</p><p style="text-indent: 0em; margin-left: 0em"><span class="linehead"></span>「須菩提！如來是真語者、實語者、<a 
name="0750b28" id="0750b28"></a>如語者、不誑語者、不異語者。</p><p style="text-indent: 0em; margin-left: 0em"><span class="linehead"></span>「須菩提！如來<a 
name="0750b29" id="0750b29"></a>所得法，此法無實無虛。須菩提！若菩薩心住<a 
name="0750c01" id="0750c01"></a>於法而行布施，如人入闇，則無所見；若菩<a 
name="0750c02" id="0750c02"></a>薩心不住法而行布施，如人有目，日光明<a 
name="0750c03" id="0750c03"></a>照，見種種色。</p><p style="text-indent: 0em; margin-left: 0em"><span class="linehead"></span>「須菩提！當來之世，若有善男<a 
name="0750c04" id="0750c04"></a>子、善女人，能於此經受持讀誦，則為如來<a 
name="0750c05" id="0750c05"></a>以佛智慧，悉知是人，悉見是人，皆得成就<a 
name="0750c06" id="0750c06"></a>無量無邊功德。</p><a 
name="0750c07" id="0750c07"></a><p style="text-indent: 0em; margin-left: 0em"><span class="linehead"></span>「須菩提！若有善男子、善女人，初日分以恒<a 
name="0750c08" id="0750c08"></a>河沙等身布施，中日分復以恒河沙等身<a 
name="0750c09" id="0750c09"></a>布施，後日分亦以恒河沙等身布施，如是<a 
name="0750c10" id="0750c10"></a>無量百千萬億劫以身布施；若復有人，聞此<a 
name="0750c11" id="0750c11"></a>經典，信心不逆，其福勝彼，何況書寫、受持、讀<a 
name="0750c12" id="0750c12"></a>誦、為人解說。</p><p style="text-indent: 0em; margin-left: 0em"><span class="linehead"></span>「須菩提！以要言之，是經有不<a 
name="0750c13" id="0750c13"></a>可思議、不可稱量、無邊功德。如來為發大乘<a 
name="0750c14" id="0750c14"></a>者說，為發最上乘者說。若有人能受持<a 
name="0750c15" id="0750c15"></a>讀誦，廣為人說，如來悉知是人，悉見是人，<a 
name="0750c16" id="0750c16"></a>皆得成就不可量、不可稱、無有邊、不可思議<a 
name="0750c17" id="0750c17"></a>功德，如是人等，則為荷擔如來阿耨多羅三<a 
name="0750c18" id="0750c18"></a>藐三菩提。何以故？須菩提！若樂小法者，<a 
name="0750c19" id="0750c19"></a>著我見、人見、眾生見、壽者見，則於此經，不<a 
name="0750c20" id="0750c20"></a>能聽受讀誦、為人解說。</p><p style="text-indent: 0em; margin-left: 0em"><span class="linehead"></span>「須菩提！在在處處，<a 
name="0750c21" id="0750c21"></a>若有此經，一切世間天、人、阿修羅，所應供<a 
name="0750c22" id="0750c22"></a>養；當知此處，則為是塔，皆應恭敬，作禮圍<a 
name="0750c23" id="0750c23"></a>繞，以諸華香而散其處。</p><a 
name="0750c24" id="0750c24"></a><p style="text-indent: 0em; margin-left: 0em"><span class="linehead"></span>「復次，須菩提！善男子、善女人，受持讀誦此經，<a 
name="0750c25" id="0750c25"></a>若為人輕賤，是人先世罪業，應墮惡道，以<a 
name="0750c26" id="0750c26"></a>今世人輕賤故，先世罪業則為消滅，當<a 
name="0750c27" id="0750c27"></a>得阿耨多羅三藐三菩提。</p><p style="text-indent: 0em; margin-left: 0em"><span class="linehead"></span>「須菩提！我念過<a 
name="0750c28" id="0750c28"></a>去無量阿僧祇劫，於然燈佛前，得值八百<a 
name="0750c29" id="0750c29"></a>四千萬億那由他諸佛，悉皆供養承事，無空<a 
name="0751a01" id="0751a01"></a>過者；若復有人，於後末世，能受持讀誦此<a 
name="0751a02" id="0751a02"></a>經，所得功德，於我所供養諸佛功德，百分<a 
name="0751a03" id="0751a03"></a>不及一，千萬億分、乃至算數譬喻所不能<a 
name="0751a04" id="0751a04"></a>及。</p><p style="text-indent: 0em; margin-left: 0em"><span class="linehead"></span>「須菩提！若善男子、善女人，於後末世，有<a 
name="0751a05" id="0751a05"></a>受持讀誦此經，所得功德，我若具說者，或<a 
name="0751a06" id="0751a06"></a>有人聞，心則狂亂，狐疑不信。須菩提！當知<a 
name="0751a07" id="0751a07"></a>是經義不可思議，果報亦不可思議。」</p><a 
name="0751a08" id="0751a08"></a><p style="text-indent: 0em; margin-left: 0em"><span class="linehead"></span>爾時，須菩提白佛言：「世尊！善男子、善女人，<a 
name="0751a09" id="0751a09"></a>發阿耨多羅三藐三菩提心，云何應住？云何<a 
name="0751a10" id="0751a10"></a>降伏其心？」</p><p style="text-indent: 0em; margin-left: 0em"><span class="linehead"></span>佛告須菩提：「善男子、善女人，發<a 
name="0751a11" id="0751a11"></a>阿耨多羅三藐三菩提者，當生如是心：『我<a 
name="0751a12" id="0751a12"></a>應滅度一切眾生。滅度一切眾生已，而無<a 
name="0751a13" id="0751a13"></a>有一眾生實滅度者。』何以故？須菩提！若菩<a 
name="0751a14" id="0751a14"></a>薩有我相、人相、眾生相、壽者相，則非菩薩。所<a 
name="0751a15" id="0751a15"></a>以者何？須菩提！實無有法發阿耨多羅三<a 
name="0751a16" id="0751a16"></a>藐三菩提者。</p><p style="text-indent: 0em; margin-left: 0em"><span class="linehead"></span>「須菩提！於意云何？如來於然<a 
name="0751a17" id="0751a17"></a>燈佛所，有法得阿耨多羅三藐三菩提不？」</p><a 
name="0751a18" id="0751a18"></a><p style="text-indent: 0em; margin-left: 0em"><span class="linehead"></span>「不也，世尊！如我解佛所說義，佛於然燈佛<a 
name="0751a19" id="0751a19"></a>所，無有法得阿耨多羅三藐三菩提。」</p><p style="text-indent: 0em; margin-left: 0em"><span class="linehead"></span>佛言：<a 
name="0751a20" id="0751a20"></a>「如是，如是！須菩提！實無有法如來得阿<a 
name="0751a21" id="0751a21"></a>耨多羅三藐三菩提。須菩提！若有法如來<a 
name="0751a22" id="0751a22"></a>得阿耨多羅三藐三菩提者，然燈佛則不<a 
name="0751a23" id="0751a23"></a>與我受記：『汝於來世，當得作佛，號釋迦<a 
name="0751a24" id="0751a24"></a>牟尼。』以實無有法得阿耨多羅三藐三菩<a 
name="0751a25" id="0751a25"></a>提，是故然燈佛與我受記，作是言：『汝於來<a 
name="0751a26" id="0751a26"></a>世，當得作佛，號釋迦牟尼。』何以故？如來者，<a 
name="0751a27" id="0751a27"></a>即諸法如義。</p><p style="text-indent: 0em; margin-left: 0em"><span class="linehead"></span>「若有人言：『如來得阿耨多羅<a 
name="0751a28" id="0751a28"></a>三藐三菩提。』須菩提！實無有法，佛得阿耨<a 
name="0751a29" id="0751a29"></a>多羅三藐三菩提。須菩提！如來所得阿耨多<a 
name="0751b01" id="0751b01"></a>羅三藐三菩提，於是中無實無虛。是故如<a 
name="0751b02" id="0751b02"></a>來說：『一切法皆是佛法。』須菩提！所言一切法<a 
name="0751b03" id="0751b03"></a>者，即非一切法，是故名一切法。</p><p style="text-indent: 0em; margin-left: 0em"><span class="linehead"></span>「須菩提！譬<a 
name="0751b04" id="0751b04"></a>如人身長大。」</p><p style="text-indent: 0em; margin-left: 0em"><span class="linehead"></span>須菩提言：「世尊！如來說人身<a 
name="0751b05" id="0751b05"></a>長大，則為非大身，是名大身。」</p><p style="text-indent: 0em; margin-left: 0em"><span class="linehead"></span>「須菩提！菩薩<a 
name="0751b06" id="0751b06"></a>亦如是。若作是言：『我當滅度無量眾生。』則<a 
name="0751b07" id="0751b07"></a>不名菩薩。何以故？須菩提！實無有法名<a 
name="0751b08" id="0751b08"></a>為菩薩。是故佛說：『一切法無我、無人、無眾生、<a 
name="0751b09" id="0751b09"></a>無壽者。』須菩提！若菩薩作是言：『我當莊嚴<a 
name="0751b10" id="0751b10"></a>佛土。』是不名菩薩。何以故？如來說莊嚴佛<a 
name="0751b11" id="0751b11"></a>土者，即非莊嚴，是名莊嚴。須菩提！若菩薩<a 
name="0751b12" id="0751b12"></a>通達無我法者，如來說名真是菩薩。</p><a 
name="0751b13" id="0751b13"></a><p style="text-indent: 0em; margin-left: 0em"><span class="linehead"></span>「須菩提！於意云何？如來有肉眼不？」</p><p style="text-indent: 0em; margin-left: 0em"><span class="linehead"></span>「如是，<a 
name="0751b14" id="0751b14"></a>世尊！如來有肉眼。」</p><p style="text-indent: 0em; margin-left: 0em"><span class="linehead"></span>「須菩提！於意云何？如來<a 
name="0751b15" id="0751b15"></a>有天眼不？」</p><p style="text-indent: 0em; margin-left: 0em"><span class="linehead"></span>「如是，世尊！如來有天眼。」</p><p style="text-indent: 0em; margin-left: 0em"><span class="linehead"></span>「須菩<a 
name="0751b16" id="0751b16"></a>提！於意云何？如來有慧眼不？」</p><p style="text-indent: 0em; margin-left: 0em"><span class="linehead"></span>「如是，世尊！<a 
name="0751b17" id="0751b17"></a>如來有慧眼。」</p><p style="text-indent: 0em; margin-left: 0em"><span class="linehead"></span>「須菩提！於意云何？如來有法<a 
name="0751b18" id="0751b18"></a>眼不？」</p><p style="text-indent: 0em; margin-left: 0em"><span class="linehead"></span>「如是，世尊！如來有法眼。」</p><p style="text-indent: 0em; margin-left: 0em"><span class="linehead"></span>「須菩提！於<a 
name="0751b19" id="0751b19"></a>意云何？如來有佛眼不？」</p><p style="text-indent: 0em; margin-left: 0em"><span class="linehead"></span>「如是，世尊！如來<a 
name="0751b20" id="0751b20"></a>有佛眼。」</p><p style="text-indent: 0em; margin-left: 0em"><span class="linehead"></span>「須菩提！於意云何？恒河中所有<a 
name="0751b21" id="0751b21"></a>沙，佛說是沙不？」</p><p style="text-indent: 0em; margin-left: 0em"><span class="linehead"></span>「如是，世尊！如來說是沙。」</p><p style="text-indent: 0em; margin-left: 0em"><span class="linehead"></span>「須<a 
name="0751b22" id="0751b22"></a>菩提！於意云何？如一恒河中所有沙，有如<a 
name="0751b23" id="0751b23"></a>是等恒河，是諸恒河所有沙數佛世界，如<a 
name="0751b24" id="0751b24"></a>是寧為多不？」</p><p style="text-indent: 0em; margin-left: 0em"><span class="linehead"></span>「甚多，世尊！」</p><p style="text-indent: 0em; margin-left: 0em"><span class="linehead"></span>佛告須菩提：「爾所<a 
name="0751b25" id="0751b25"></a>國土中，所有眾生，若干種心，如來悉知。何以<a 
name="0751b26" id="0751b26"></a>故？如來說諸心，皆為非心，是名為心。所以<a 
name="0751b27" id="0751b27"></a>者何？須菩提！過去心不可得，現在心不可<a 
name="0751b28" id="0751b28"></a>得，未來心不可得。</p><a 
name="0751b29" id="0751b29"></a><p style="text-indent: 0em; margin-left: 0em"><span class="linehead"></span>「須菩提！於意云何？若有人滿三千大千世<a 
name="0751c01" id="0751c01"></a>界七寶以用布施，是人以是因緣，得福多<a 
name="0751c02" id="0751c02"></a>不？」</p><p style="text-indent: 0em; margin-left: 0em"><span class="linehead"></span>「如是，世尊！此人以是因緣，得福甚多。」</p><a 
name="0751c03" id="0751c03"></a><p style="text-indent: 0em; margin-left: 0em"><span class="linehead"></span>「須菩提！若福德有實，如來不說得福德多；<a 
name="0751c04" id="0751c04"></a>以福德無故，如來說得福德多。</p><a 
name="0751c05" id="0751c05"></a><p style="text-indent: 0em; margin-left: 0em"><span class="linehead"></span>「須菩提！於意云何？佛可以具足色身見<a 
name="0751c06" id="0751c06"></a>不？」</p><p style="text-indent: 0em; margin-left: 0em"><span class="linehead"></span>「不也，世尊！如來不應以具足色身見。何<a 
name="0751c07" id="0751c07"></a>以故？如來說具足色身，即非具足色身，是<a 
name="0751c08" id="0751c08"></a>名具足色身。」</p><p style="text-indent: 0em; margin-left: 0em"><span class="linehead"></span>「須菩提！於意云何？如來可以<a 
name="0751c09" id="0751c09"></a>具足諸相見不？」</p><p style="text-indent: 0em; margin-left: 0em"><span class="linehead"></span>「不也，世尊！如來不應以<a 
name="0751c10" id="0751c10"></a>具足諸相見。何以故？如來說諸相具足，即<a 
name="0751c11" id="0751c11"></a>非具足，是名諸相具足。」</p><p style="text-indent: 0em; margin-left: 0em"><span class="linehead"></span>「須菩提！汝勿謂如<a 
name="0751c12" id="0751c12"></a>來作是念：『我當有所說法。』莫作是念，何以<a 
name="0751c13" id="0751c13"></a>故？若人言：『如來有所說法。』即為謗佛，不<a 
name="0751c14" id="0751c14"></a>能解我所說故。須菩提！說法者，無法可<a 
name="0751c15" id="0751c15"></a>說，是名說法。」</p><a 
name="0751c16" id="0751c16"></a><p style="text-indent: 0em; margin-left: 0em"><span class="linehead"></span>爾時，慧命須菩提白佛言：「世尊！頗有眾生，<a 
name="0751c17" id="0751c17"></a>於未來世，聞說是法，生信心不？」</p><p style="text-indent: 0em; margin-left: 0em"><span class="linehead"></span>佛言：「須<a 
name="0751c18" id="0751c18"></a>菩提！彼非眾生，非不眾生。何以故？須菩<a 
name="0751c19" id="0751c19"></a>提！眾生、眾生者，如來說非眾生，是名眾生。」</p><a 
name="0751c20" id="0751c20"></a><p style="text-indent: 0em; margin-left: 0em"><span class="linehead"></span>須菩提白佛言：「世尊！佛得阿耨多羅三藐<a 
name="0751c21" id="0751c21"></a>三菩提，為無所得耶？」</p><p style="text-indent: 0em; margin-left: 0em"><span class="linehead"></span>「如是，如是！須菩提！<a 
name="0751c22" id="0751c22"></a>我於阿耨多羅三藐三菩提乃至無有少法<a 
name="0751c23" id="0751c23"></a>可得，是名阿耨多羅三藐三菩提。</p><a 
name="0751c24" id="0751c24"></a><p style="text-indent: 0em; margin-left: 0em"><span class="linehead"></span>「復次，須菩提！是法平等，無有高下，是名阿<a 
name="0751c25" id="0751c25"></a>耨多羅三藐三菩提；以無我、無人、無眾生、無<a 
name="0751c26" id="0751c26"></a>壽者，修一切善法，則得阿耨多羅三藐三菩<a 
name="0751c27" id="0751c27"></a>提。須菩提！所言善法者，如來說非善法，<a 
name="0751c28" id="0751c28"></a>是名善法。</p><a 
name="0751c29" id="0751c29"></a><p style="text-indent: 0em; margin-left: 0em"><span class="linehead"></span>「須菩提！若三千大千世界中所有諸須彌山<a 
name="0752a01" id="0752a01"></a>王，如是等七寶聚，有人持用布施；若人以<a 
name="0752a02" id="0752a02"></a>此般若波羅蜜經，乃至四句偈等，受持讀誦、<a 
name="0752a03" id="0752a03"></a>為他人說，於前福德百分不及一，百千<a 
name="0752a04" id="0752a04"></a>萬億分，乃至算數譬喻所不能及。</p><a 
name="0752a05" id="0752a05"></a><p style="text-indent: 0em; margin-left: 0em"><span class="linehead"></span>「須菩提！於意云何？汝等勿謂如來作是念：<a 
name="0752a06" id="0752a06"></a>『我當度眾生。』須菩提！莫作是念。何以故？<a 
name="0752a07" id="0752a07"></a>實無有眾生如來度者，若有眾生如來度<a 
name="0752a08" id="0752a08"></a>者，如來則有我、人、眾生、壽者。須菩提！如來<a 
name="0752a09" id="0752a09"></a>說：『有我者，則非有我，而凡夫之人以為有<a 
name="0752a10" id="0752a10"></a>我。』須菩提！凡夫者，如來說則非凡夫。</p><a 
name="0752a11" id="0752a11"></a><p style="text-indent: 0em; margin-left: 0em"><span class="linehead"></span>「須菩提！於意云何？可以三十二相觀如<a 
name="0752a12" id="0752a12"></a>來不？」</p><p style="text-indent: 0em; margin-left: 0em"><span class="linehead"></span>須菩提言：「如是，如是！以三十二相<a 
name="0752a13" id="0752a13"></a>觀如來。」</p><p style="text-indent: 0em; margin-left: 0em"><span class="linehead"></span>佛言：「須菩提！若以三十二相觀<a 
name="0752a14" id="0752a14"></a>如來者，轉輪聖王則是如來。」</p><p style="text-indent: 0em; margin-left: 0em"><span class="linehead"></span>須菩提白佛<a 
name="0752a15" id="0752a15"></a>言：「世尊！如我解佛所說義，不應以三十<a 
name="0752a16" id="0752a16"></a>二相觀如來。」</p><p style="text-indent: 0em; margin-left: 0em"><span class="linehead"></span>爾時，世尊而說偈言：</p><a 
name="0752a17" id="0752a17"></a><p><span class="lg">「若以色見我，　　以音聲求我，<a 
name="0752a18" id="0752a18"></a><br>　是人行邪道，　　不能見如來。</span></p><a 
name="0752a19" id="0752a19"></a><p style="text-indent: 0em; margin-left: 0em"><span class="linehead"></span>「須菩提！汝若作是念：『如來不以具足相故，<a 
name="0752a20" id="0752a20"></a>得阿耨多羅三藐三菩提。』須菩提！莫作是<a 
name="0752a21" id="0752a21"></a>念。如來不以具足相故，得阿耨多羅三藐<a 
name="0752a22" id="0752a22"></a>三菩提。</p><p style="text-indent: 0em; margin-left: 0em"><span class="linehead"></span>「須菩提！<span class="corr" title='[&gt;汝] cf.【麗】【磧砂】'>汝</span>若作是念：『發阿耨多羅<a 
name="0752a23" id="0752a23"></a>三藐三菩提者，說諸法斷滅相。』莫作是<a 
name="0752a24" id="0752a24"></a>念。何以故？發阿耨多羅三藐三菩提心者，<a 
name="0752a25" id="0752a25"></a>於法不說斷滅相。</p><p style="text-indent: 0em; margin-left: 0em"><span class="linehead"></span>「須菩提！若菩薩以滿恒<a 
name="0752a26" id="0752a26"></a>河沙等世界七寶布施；若復有人知一切<a 
name="0752a27" id="0752a27"></a>法無我，得成於忍，此菩薩勝前菩薩所得<a 
name="0752a28" id="0752a28"></a>功德。須菩提！以諸菩薩不受福德故。」</p><p style="text-indent: 0em; margin-left: 0em"><span class="linehead"></span>須<a 
name="0752a29" id="0752a29"></a>菩提白佛言：「世尊！云何菩薩不受福德？」</p><p style="text-indent: 0em; margin-left: 0em"><span class="linehead"></span>「須<a 
name="0752b01" id="0752b01"></a>菩提！菩薩所作福德，不應貪著，是故說不<a 
name="0752b02" id="0752b02"></a>受福德。</p><a 
name="0752b03" id="0752b03"></a><p style="text-indent: 0em; margin-left: 0em"><span class="linehead"></span>「須菩提！若有人言：『如來若來若去、若坐若<a 
name="0752b04" id="0752b04"></a>臥。』是人不解我所說義。何以故？如來者，無<a 
name="0752b05" id="0752b05"></a>所從來，亦無所去，故名如來。</p><a 
name="0752b06" id="0752b06"></a><p style="text-indent: 0em; margin-left: 0em"><span class="linehead"></span>「須菩提！若善男子、善女人，以三千大千世界<a 
name="0752b07" id="0752b07"></a>碎為微塵，於意云何？是微塵眾寧為多不？」</p><a 
name="0752b08" id="0752b08"></a><p style="text-indent: 0em; margin-left: 0em"><span class="linehead"></span>「甚多，世尊！何以故？若是微塵眾實有者，佛<a 
name="0752b09" id="0752b09"></a>則不說是微塵眾。所以者何？佛說微塵眾，<a 
name="0752b10" id="0752b10"></a>則非微塵眾，是名微塵眾。世尊！如來所說<a 
name="0752b11" id="0752b11"></a>三千大千世界，則非世界，是名世界。何以<a 
name="0752b12" id="0752b12"></a>故？若世界實有者，則是一合相。如來說一合<a 
name="0752b13" id="0752b13"></a>相，則非一合相，是名一合相。」</p><p style="text-indent: 0em; margin-left: 0em"><span class="linehead"></span>「須菩提！一合<a 
name="0752b14" id="0752b14"></a>相者，則是不可說，但凡夫之人貪著其事。</p><a 
name="0752b15" id="0752b15"></a><p style="text-indent: 0em; margin-left: 0em"><span class="linehead"></span>「須菩提！若人言：『佛說我見、人見、眾生見、壽者<a 
name="0752b16" id="0752b16"></a>見。』須菩提！於意云何？是人解我所說義<a 
name="0752b17" id="0752b17"></a>不？」</p><p style="text-indent: 0em; margin-left: 0em"><span class="linehead"></span>「世尊！是人不解如來所說義。何以故？<a 
name="0752b18" id="0752b18"></a>世尊說我見、人見、眾生見、壽者見，即非我見、<a 
name="0752b19" id="0752b19"></a>人見、眾生見、壽者見，是名我見、人見、眾生見、<a 
name="0752b20" id="0752b20"></a>壽者見。」</p><p style="text-indent: 0em; margin-left: 0em"><span class="linehead"></span>「須菩提！發阿耨多羅三藐三菩提心<a 
name="0752b21" id="0752b21"></a>者，於一切法，應如是知，如是見，如是信解，<a 
name="0752b22" id="0752b22"></a>不生法相。須菩提！所言法相者，如來說即<a 
name="0752b23" id="0752b23"></a>非法相，是名法相。</p><p style="text-indent: 0em; margin-left: 0em"><span class="linehead"></span>「須菩提！若有人以滿<a 
name="0752b24" id="0752b24"></a>無量阿僧祇世界七寶持用布施，若有善男<a 
name="0752b25" id="0752b25"></a>子、善女人，發菩薩心者，持於此經，乃至四<a 
name="0752b26" id="0752b26"></a>句偈等，受持讀誦，為人演說，其福勝彼。云何<a 
name="0752b27" id="0752b27"></a>為人演說？不取於相，如如不動。何以故？</p><a 
name="0752b28" id="0752b28"></a><p><span class="lg">「一切有為法，　　如夢、幻、泡、影，<a 
name="0752b29" id="0752b29"></a><br>　如露亦如電，　　應作如是觀。」</span></p><a 
name="0752b30" id="0752b30"></a><p style="text-indent: 0em; margin-left: 0em"><span class="linehead"></span>佛說是經已，長老須菩提及諸比丘、比丘尼、<a 
name="0752c01" id="0752c01"></a>優婆塞、優婆夷，一切世間天、人、阿修羅，聞佛<a 
name="0752c02" id="0752c02"></a>所說，皆大歡喜，信受奉行。</p><p><span class="juanname">金剛般若波羅蜜<a 
name="0752c03" id="0752c03"></a>經</span></p><a 
name="0752c04" id="0752c04"></a><div class="w"><div style="margin-left: 1em"><p style="margin-left: 2em"><span class="headname">真言</span></p><a 
name="0752c05" id="0752c05"></a><p style="text-indent: 0em; margin-left: 0em"><span class="dharani"><span class="linehead"></span>那謨婆伽跋帝　<span class="gaiji">&#x9262;<!--gaiji,缽,1[金*本],2&#x9262;,3--></span>喇壤　波羅弭多曳　唵<a 
name="0752c06" id="0752c06"></a>伊利底　伊室利　輸盧馱　毘舍耶　毘舍<a 
name="0752c07" id="0752c07"></a>耶　莎婆訶</span></p></div></div>
<hr>【經文資訊】大正藏第 08 冊 No. 0235 金剛般若波羅蜜經<br>【版本記錄】CBETA 電子佛典 Rev. 1.36 (UTF8)，完成日期：2011/01/21<br>【編輯說明】本資料庫由中華電子佛典協會（CBETA）依大正藏所編輯<br>【原始資料】佛教電腦資訊庫功德會提供，CBETA 自行掃瞄辨識，佛教電腦資訊庫功德會提供新式標點，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3b7a.html?index=T08n0235" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T08n0235_001 by HTTrack Website Copier/3.x [XR&CO'2008], Mon, 02 Jun 2014 22:37:50 GMT -->
</html>
