<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T29n1562_025 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6743.gif?utmac=MO-30696269-4&amp;utmn=2027368944&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT29&amp;utmp=%2Fmobile%2Findex.php%3Findex%3DT29n1562_025&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index752d.html?index=T29n1562_024" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第29冊<br/>No.1562 阿毘達磨順正理論 (80卷)<br/>【尊者眾賢造  唐 玄奘譯】<br/>第 25 卷</p>
	<a href="index6c77.html?index=T29n1562_026" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T29">
<div class="root" id="1562" sutra_name="阿毘達磨順正理論" sutra_juan="[卷25]">　
<a 
name="0480c01" id="0480c01"></a><a 
name="0480c02" id="0480c02"></a><p><span class="juanname">阿毘達磨順正理論卷第二十五</span></p><a 
name="0480c03" id="0480c03"></a><a 
name="0480c04" id="0480c04"></a><p style="margin-left: 4em"><span class="byline">尊者眾賢造</span></p><a 
name="0480c05" id="0480c05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0480c06" id="0480c06"></a><p style="margin-left: 3em"><span class="headname">辯緣起品第三之五</span></p><a 
name="0480c07" id="0480c07"></a><p style="text-indent: 0em; margin-left: 0em"><span class="linehead"></span>已說內外羯剌藍等種等道理。因果相續。應<a 
name="0480c08" id="0480c08"></a>知此即說名緣起。如是緣起。非唯十二。云何<a 
name="0480c09" id="0480c09"></a>知然。如本論說。云何為緣起。謂一切有為。<a 
name="0480c10" id="0480c10"></a>然契經中。辯緣起處。或時具說十二有支。如<a 
name="0480c11" id="0480c11"></a>勝義空契經等說。或說十一。如智事等經。或<a 
name="0480c12" id="0480c12"></a>唯說十。如城喻等經。或復說九。如大緣起<a 
name="0480c13" id="0480c13"></a>經。或說有八。如契經言。諸有沙門。或婆羅<a 
name="0480c14" id="0480c14"></a>門。不如實知。諸法性等。諸如是等所說差別。<a 
name="0480c15" id="0480c15"></a>何緣論說與經有異。論隨法性。經順化宜。故<a 
name="0480c16" id="0480c16"></a>契經中。分別緣起。隨所化者機宜異說。或論<a 
name="0480c17" id="0480c17"></a>了義。經義不了。或論通說情及非情。契經但<a 
name="0480c18" id="0480c18"></a>依有情數說。依有情故。染淨得成。佛為有情。<a 
name="0480c19" id="0480c19"></a>開顯此二。但為此事。佛現世間。故契經中。依<a 
name="0480c20" id="0480c20"></a>有情說。為欲成立大義利故。分別緣起。諸有<a 
name="0480c21" id="0480c21"></a>支中。具無量門義類差別。今且略辯三生分<a 
name="0480c22" id="0480c22"></a>位。無間相續。有十二支。頌曰。</p><a 
name="0480c23" id="0480c23"></a><p>　<span class="lg">如是諸緣起　　十二支三際<a 
name="0480c24" id="0480c24"></a><br>　前後際各二　　中八據圓滿</span></p><a 
name="0480c25" id="0480c25"></a><p style="text-indent: 0em; margin-left: 0em"><span class="linehead"></span>論曰。十二支者。一無明。二行。三識。四名色。<a 
name="0480c26" id="0480c26"></a>五六處。六觸。七受。八愛。九取。十有。十一生。<a 
name="0480c27" id="0480c27"></a>十二老死。言三際者。一前際。二後際。三中<a 
name="0480c28" id="0480c28"></a>際。即是過未及現三生。云何十二支。於三際<a 
name="0480c29" id="0480c29"></a>建立。謂前後際。各立二支。中際八支。故成十<a 
name="0481a01" id="0481a01"></a>二。無明行在前際。謂過去生。生老死在後際。<a 
name="0481a02" id="0481a02"></a>謂未來生。所餘八在中際。謂現在生。前際二<a 
name="0481a03" id="0481a03"></a>因。所招五果。後際二果。所待三因。非諸一生<a 
name="0481a04" id="0481a04"></a>皆具此八。據圓滿者。說有八支。圓滿者何。謂<a 
name="0481a05" id="0481a05"></a>支無缺。或由圓滿。惑業所招。謂先增上惑業<a 
name="0481a06" id="0481a06"></a>所引。此中意說。補特伽羅。歷一切位。名圓滿<a 
name="0481a07" id="0481a07"></a>者。非諸天中及色無色。羯剌藍等諸位闕<a 
name="0481a08" id="0481a08"></a>故世尊但約欲界少分補特伽羅。說具十二。<a 
name="0481a09" id="0481a09"></a>如大緣起契經中說。佛告阿難。識若不入胎。<a 
name="0481a10" id="0481a10"></a>得增廣大不。不也世尊。乃至廣說。是故若有<a 
name="0481a11" id="0481a11"></a>補特伽羅。於次前生。造無明行。具招現在。識<a 
name="0481a12" id="0481a12"></a>等五支。復於現生。造愛取有。招次後世。生等<a 
name="0481a13" id="0481a13"></a>二支。應知此經依彼而說。若依一切補特伽<a 
name="0481a14" id="0481a14"></a>羅。立諸有支。便成雜亂。謂彼或有現在五支。<a 
name="0481a15" id="0481a15"></a>非次前生。無明行果。及次後世。生老死支。非<a 
name="0481a16" id="0481a16"></a>現在生愛取有果。彼皆非此。經意所明。勿見<a 
name="0481a17" id="0481a17"></a>果因相去隔絕。便疑因果。感起無能。應知<a 
name="0481a18" id="0481a18"></a>緣起支。略唯二分。前後際如次七支五支。以<a 
name="0481a19" id="0481a19"></a>果與因屬因果故。或因與果。五支七支。以因<a 
name="0481a20" id="0481a20"></a>攝因。以果攝果故。謂現愛取。即過無明。現<a 
name="0481a21" id="0481a21"></a>在有支即過去行。現在世識。即未來生。餘現<a 
name="0481a22" id="0481a22"></a>四支。即當老死。是名因果二分差別。此緣起<a 
name="0481a23" id="0481a23"></a>言為目何義。今見此中差別義者。謂<span class="gaiji">&#x9262;<!--gaiji,缽,1[金*本],2&#x9262;,3--></span>剌<a 
name="0481a24" id="0481a24"></a>底。是現前義。壹女界是有義。一字界中。有<a 
name="0481a25" id="0481a25"></a>多義故。由先<span class="gaiji">&#x9262;<!--gaiji,缽,1[金*本],2&#x9262;,3--></span>剌底。壹女界成緣。訖埵緣是<a 
name="0481a26" id="0481a26"></a>已義。此合所依變成獵比參。是和合義。嗢是<a 
name="0481a27" id="0481a27"></a>上升義。<span class="gaiji">&#x9262;<!--gaiji,缽,1[金*本],2&#x9262;,3--></span>地界是有義。由以嗢為先。<span class="gaiji">&#x9262;<!--gaiji,缽,1[金*本],2&#x9262;,3--></span>地<a 
name="0481a28" id="0481a28"></a>界成起。此總義者。緣現已合。有法升起。是<a 
name="0481a29" id="0481a29"></a>緣起義。緣現前言。即目和合。復言和合。有<a 
name="0481b01" id="0481b01"></a>何別用。為成無法唯一緣生。或顯俱生前<a 
name="0481b02" id="0481b02"></a>生緣故。緣現前者。顯俱生緣。緣和合者。顯前<a 
name="0481b03" id="0481b03"></a>生緣。此則顯成依。此有彼有。此生故彼生。是<a 
name="0481b04" id="0481b04"></a>緣起義。又<span class="gaiji">&#x9262;<!--gaiji,缽,1[金*本],2&#x9262;,3--></span>剌底。顯應行義。壹女馱都。顯不<a 
name="0481b05" id="0481b05"></a>壞法。參顯正集。此意總顯世出現因。說名<a 
name="0481b06" id="0481b06"></a>緣起。謂壹女界。由<span class="gaiji">&#x9262;<!--gaiji,缽,1[金*本],2&#x9262;,3--></span>剌底為先助故。轉變成<a 
name="0481b07" id="0481b07"></a>緣。正集及升。為先助故。令<span class="gaiji">&#x9262;<!--gaiji,缽,1[金*本],2&#x9262;,3--></span>地界轉變成<a 
name="0481b08" id="0481b08"></a>起。依如是義。立緣起名。經主此中。釋差別<a 
name="0481b09" id="0481b09"></a>義。<span class="gaiji">&#x9262;<!--gaiji,缽,1[金*本],2&#x9262;,3--></span>剌底是至義。醫底界是行義。由先助力。<a 
name="0481b10" id="0481b10"></a>界義轉變。故行由至。轉變成緣。參是和合<a 
name="0481b11" id="0481b11"></a>義。嗢是上升義。<span class="gaiji">&#x9262;<!--gaiji,缽,1[金*本],2&#x9262;,3--></span>地界是有義。有藉合升。<a 
name="0481b12" id="0481b12"></a>轉變成起。由此有法。至於緣已。和合升起。<a 
name="0481b13" id="0481b13"></a>是緣起義。如是所釋。越彼所宗。且彼有界。由<a 
name="0481b14" id="0481b14"></a>先助力。轉變成起。非異有故。再顯有義。竟<a 
name="0481b15" id="0481b15"></a>何所成。以彼所宗無有非起無起。非有一應<a 
name="0481b16" id="0481b16"></a>無義。經主自立此句義已。復自假興如是徵<a 
name="0481b17" id="0481b17"></a>難。如是句義。理不應然。所以者何。依一作<a 
name="0481b18" id="0481b18"></a>者。有二作用。於前作用。應有已言。如有一<a 
name="0481b19" id="0481b19"></a>人浴已方食。無少行法有在起前。先至於緣。<a 
name="0481b20" id="0481b20"></a>後時方起。非無作者可有作用。故說頌言。</p><a 
name="0481b21" id="0481b21"></a><p>　<span class="lg">至緣若起先　　非有不應理<a 
name="0481b22" id="0481b22"></a><br>　若俱便壞已　　彼應先說故</span></p><a 
name="0481b23" id="0481b23"></a><p style="text-indent: 0em; margin-left: 0em"><span class="linehead"></span>又自釋言。無如是過。且應反詰聲論諸師。<a 
name="0481b24" id="0481b24"></a>法何時起。為在現在。為在未來。設爾何失。起<a 
name="0481b25" id="0481b25"></a>若現在。起非已生。如何成現。現是已生。復如<a 
name="0481b26" id="0481b26"></a>何起。已生復起。便致無窮。起若未來。爾時未<a 
name="0481b27" id="0481b27"></a>有。何成作者。作者既無。何有作用。故於起<a 
name="0481b28" id="0481b28"></a>位。即亦至緣起位者何。謂未來世。諸行正起。<a 
name="0481b29" id="0481b29"></a>即於起位。亦說至緣。非如是言能釋前難。以<a 
name="0481c01" id="0481c01"></a>正起位許屬未來。彼宗未來。猶未有體。至緣<a 
name="0481c02" id="0481c02"></a>及起。依何得成。故前所難。無少行法有在起<a 
name="0481c03" id="0481c03"></a>前。先至於緣。後時方起。非無作者。可有用<a 
name="0481c04" id="0481c04"></a>言。仍未通釋。又言聲論。妄所安立。作者作<a 
name="0481c05" id="0481c05"></a>用。理實不成。有是作者。起是作用。非於此<a 
name="0481c06" id="0481c06"></a>中見有作者。異起作用。真實可得。故此義言。<a 
name="0481c07" id="0481c07"></a>於俗無謬。此亦非理。所以者何。作者作用。義<a 
name="0481c08" id="0481c08"></a>非無別。若非依有得有起用。則畢竟無。應成<a 
name="0481c09" id="0481c09"></a>作者。又縱彼說。作者作用。若異若同。且彼未<a 
name="0481c10" id="0481c10"></a>來。以無體故。不成作者。故彼所說。不免前<a 
name="0481c11" id="0481c11"></a>過。大德邏摩。作如是說。為詮表義。故發音<a 
name="0481c12" id="0481c12"></a>聲。生滅等聲。皆於諸行相續分位差別安立。<a 
name="0481c13" id="0481c13"></a>於多義中。方得究竟。非一剎那細難知故。於<a 
name="0481c14" id="0481c14"></a>相續位。立相既成。於一剎那。亦可准立。如是<a 
name="0481c15" id="0481c15"></a>所說。但有虛言。既說音聲為詮表義。彼宗生<a 
name="0481c16" id="0481c16"></a>等。其體實無。故生等聲。無義可表。無法不<a 
name="0481c17" id="0481c17"></a>可說為義故。又生等相。非行相續分位安立。<a 
name="0481c18" id="0481c18"></a>前於思擇有為相中。已遮遣故要剎那位。立<a 
name="0481c19" id="0481c19"></a>相得成。行相續中。方可准立。由相續假攬實<a 
name="0481c20" id="0481c20"></a>成故。又彼起言。依何而說。非無有用可說用<a 
name="0481c21" id="0481c21"></a>言。非畢竟無。可言有用。故彼於難。亦非善<a 
name="0481c22" id="0481c22"></a>釋。唯對法宗說已無過。起及起前。皆可有<a 
name="0481c23" id="0481c23"></a>故。謂對法者言法起時。如已生位。其體實有。<a 
name="0481c24" id="0481c24"></a>可隨俗說作者無謬。諸說起位。同畢竟無。而<a 
name="0481c25" id="0481c25"></a>說作者。如何無謬。若謂俱生因果論者。於已<a 
name="0481c26" id="0481c26"></a>言過。無由解脫。已言於我進退無違。作者及<a 
name="0481c27" id="0481c27"></a>時。俱非定故。雖依一作者說有已言。而見有<a 
name="0481c28" id="0481c28"></a>已言依別作者。如依我已汝得不行。雖有已<a 
name="0481c29" id="0481c29"></a>言依前時說。而亦見依後。如開口已眠。雖<a 
name="0482a01" id="0482a01"></a>有已言。依別時說。而亦見有依不別時。如世<a 
name="0482a02" id="0482a02"></a>有說言闇至已燈滅。是故俱生因果論者。於<a 
name="0482a03" id="0482a03"></a>緣起理。進退無失。緣起句義。唯此極成。何故<a 
name="0482a04" id="0482a04"></a>世尊。為釋緣起。先作是說。依此有彼有。此生<a 
name="0482a05" id="0482a05"></a>故彼生。而不唯說無明緣等。釋緣起義。且上<a 
name="0482a06" id="0482a06"></a>座言。緣起有二。一有情數。二非有情。前兩句<a 
name="0482a07" id="0482a07"></a>文。通攝二種。言無別故。無明緣等。唯攝有情。<a 
name="0482a08" id="0482a08"></a>有情有故。然彼上座。親教門人。有自斥言。此<a 
name="0482a09" id="0482a09"></a>釋非理。與摽釋理。不相應故。前摽後釋。理必<a 
name="0482a10" id="0482a10"></a>相符。如何雙摽。後唯釋一。又外緣起。於此經<a 
name="0482a11" id="0482a11"></a>中。不應先摽。以無用故。此斥非理。上所釋<a 
name="0482a12" id="0482a12"></a>言。不違摽釋。非無用故。謂無明等。後所釋<a 
name="0482a13" id="0482a13"></a>言。不越摽中有情緣起。故摽釋理非不相應。<a 
name="0482a14" id="0482a14"></a>夫置先摽。擬生後釋。後既無釋。先何用摽。是<a 
name="0482a15" id="0482a15"></a>故但應摽有情數。摽非有情數與釋不相符。<a 
name="0482a16" id="0482a16"></a>且非別摽。不釋何咎。既無別釋。何用總摽。此<a 
name="0482a17" id="0482a17"></a>中總摽。有大義用。謂以現見非情緣起。顯不<a 
name="0482a18" id="0482a18"></a>現見內緣起故。種子生芽等世所現知。無明<a 
name="0482a19" id="0482a19"></a>緣行等非世現見。世尊顯示。如依種等有芽<a 
name="0482a20" id="0482a20"></a>等得有。及種等生故芽等得生。如是應知。依<a 
name="0482a21" id="0482a21"></a>無明等有。行等得有。無明等生故。行等得生。<a 
name="0482a22" id="0482a22"></a>是故總摽。有大義用。此總顯示一切有為無<a 
name="0482a23" id="0482a23"></a>一不從眾緣起者。若爾何故。不釋非情如於<a 
name="0482a24" id="0482a24"></a>有情。先摽後釋。非情易了。但藉總摽。情數難<a 
name="0482a25" id="0482a25"></a>知。故須別釋。諸緣起教。多為利根。是故不應<a 
name="0482a26" id="0482a26"></a>所摽皆釋。又有情勝。故應廣辯。外法亦以<a 
name="0482a27" id="0482a27"></a>內為因故。若爾何故。餘契經中。亦有廣辯<a 
name="0482a28" id="0482a28"></a>外緣起處。如種喻經等故。所釋不然如是師<a 
name="0482a29" id="0482a29"></a>徒。未為賢善。自師勞思。所造論宗。為逞己<a 
name="0482b01" id="0482b01"></a>能。輕為彈斥。善說法者。理不應然。我於此<a 
name="0482b02" id="0482b02"></a>中。詳彼所釋。一切皆與自論相違。謂彼論說<a 
name="0482b03" id="0482b03"></a>經皆了義。而今釋此違彼論宗。釋不具申摽<a 
name="0482b04" id="0482b04"></a>中義故。彼便許此非了義經。故此定非彼宗<a 
name="0482b05" id="0482b05"></a>經義。大德邏摩。於自師釋。心不忍許。復自釋<a 
name="0482b06" id="0482b06"></a>言。若十二支。許依三際即為略攝。三際緣<a 
name="0482b07" id="0482b07"></a>起說。依此有彼有。及此生故彼生。若不許然。<a 
name="0482b08" id="0482b08"></a>即此二句。如次顯示親傳二因。此亦不然。且<a 
name="0482b09" id="0482b09"></a>應詳辯。為攝三際。說此二門。如是二門。義<a 
name="0482b10" id="0482b10"></a>為同異。義若同者。但說一門。於義已周。餘便<a 
name="0482b11" id="0482b11"></a>無用。又違後釋。別顯二因。非此二言。前後<a 
name="0482b12" id="0482b12"></a>再說。可令義旨。或同或異。若如後釋。兩義異<a 
name="0482b13" id="0482b13"></a>者。為攝三際。說此二言。即此二言。各應重<a 
name="0482b14" id="0482b14"></a>說。若異此者。非遍一切。則摽與釋。義不相<a 
name="0482b15" id="0482b15"></a>符。謂於摽中。所不攝義。釋中廣辯。義豈相<a 
name="0482b16" id="0482b16"></a>應。故彼還成違摽釋理。由此親傳。皆無重言。<a 
name="0482b17" id="0482b17"></a>於諸有支。但隨摽一與後廣釋。不相應故。若<a 
name="0482b18" id="0482b18"></a>謂此二遍屬諸支。謂初無明為緣生行。或親<a 
name="0482b19" id="0482b19"></a>或傳。行等亦然。此但悕望。而無實理。後無如<a 
name="0482b20" id="0482b20"></a>是分別說故。是則摽釋還不相符。又譬喻宗。<a 
name="0482b21" id="0482b21"></a>過未無體。如何可立親傳二因。且非業無間<a 
name="0482b22" id="0482b22"></a>能生異熟故。業望異熟。親因不成。亦非傳因。<a 
name="0482b23" id="0482b23"></a>傳義無故。非業滅已後有餘因。由先業力。招<a 
name="0482b24" id="0482b24"></a>異熟果。要先因滅已。餘因感果時。遠由先因<a 
name="0482b25" id="0482b25"></a>力。方名傳因故。諸有橫計舊隨界等。思擇因<a 
name="0482b26" id="0482b26"></a>中。已廣遮破。設許有彼傳。亦不成遠近二因。<a 
name="0482b27" id="0482b27"></a>滅無異故。依何而說。彼遠此近。據曾有說。理<a 
name="0482b28" id="0482b28"></a>亦不成。隨一有時。隨一無故。無法無容說為<a 
name="0482b29" id="0482b29"></a>傳故。由此亦破據當有說。現在雖有。未來無<a 
name="0482c01" id="0482c01"></a>故。非無所待。可說有傳。是故定知。譬喻論<a 
name="0482c02" id="0482c02"></a>者。但為誑惑。迷真理教。無覺慧人。輒有所<a 
name="0482c03" id="0482c03"></a>釋。上座徒黨。有釋為破無因常因。有釋為顯<a 
name="0482c04" id="0482c04"></a>因果住生。說斯二句。經主已破。故不重遣。<a 
name="0482c05" id="0482c05"></a>上座復言。依此有彼有者。依果有因有滅。此<a 
name="0482c06" id="0482c06"></a>生故彼生者。恐疑果無因生。是故復言。由因<a 
name="0482c07" id="0482c07"></a>生故。果方得起。非謂無因。經主難言經義若<a 
name="0482c08" id="0482c08"></a>爾。應作是說。依此有彼成無。又應先言。因生<a 
name="0482c09" id="0482c09"></a>故果生已。後乃可說。依果有因成無。如是次<a 
name="0482c10" id="0482c10"></a>第。方名善說。若異此者。欲辯緣起。依何次<a 
name="0482c11" id="0482c11"></a>第。先說因滅。故彼所釋。非此經義。如是上<a 
name="0482c12" id="0482c12"></a>座。凡有所言。親教門人。及同見者。尚不承<a 
name="0482c13" id="0482c13"></a>信。況隨聖教。順正理人。可能忍受。東方貴<a 
name="0482c14" id="0482c14"></a>此。實謂奇哉。經主何緣。但言彼釋非此經<a 
name="0482c15" id="0482c15"></a>義。我今說彼上座所言。全無義理。諸有唯說<a 
name="0482c16" id="0482c16"></a>前生為因。及唯現世。有體論者。曾無果有因<a 
name="0482c17" id="0482c17"></a>方有滅。以果有時因已無故。於果起位因可<a 
name="0482c18" id="0482c18"></a>有滅。故因滅時果猶未有。若果有位。因方有<a 
name="0482c19" id="0482c19"></a>滅。許因猶有便壞剎那。又果有時因方許滅。<a 
name="0482c20" id="0482c20"></a>則成因果俱時有過。以果有時因未無故。果<a 
name="0482c21" id="0482c21"></a>於爾時亦有滅故。又若爾者。應不致疑果無<a 
name="0482c22" id="0482c22"></a>因生。俱現有故。謂果有位因方有滅。果現從<a 
name="0482c23" id="0482c23"></a>彼未無因生。如何有疑果無因起。則不應復<a 
name="0482c24" id="0482c24"></a>說。因生故果生。若彼救言。我意不說果有位<a 
name="0482c25" id="0482c25"></a>因方滅。我意但言。要果有位因方有滅。是於<a 
name="0482c26" id="0482c26"></a>果有時因方有無義。設許如是。亦不應疑。謂<a 
name="0482c27" id="0482c27"></a>果有時。因方非有。是則已顯因先非無。何容<a 
name="0482c28" id="0482c28"></a>復疑。果無因起。又餘處說。依種等有。芽等得<a 
name="0482c29" id="0482c29"></a>有。此有何義。若即有彼義便失自宗。若別有<a 
name="0483a01" id="0483a01"></a>餘義。何緣定執。未來名有許非即彼義。過去<a 
name="0483a02" id="0483a02"></a>名有許即彼義耶。又無體法。不應說有。思涅<a 
name="0483a03" id="0483a03"></a>槃中。已具遮遣。又果未有。應立有名。由因已<a 
name="0483a04" id="0483a04"></a>無。仍名有故。由此義故。依此有彼有言。義便<a 
name="0483a05" id="0483a05"></a>不定。然不許爾。是故應知。上座所言。全無義<a 
name="0483a06" id="0483a06"></a>理。然彼經主。差別遮言。非此經義。無異有說<a 
name="0483a07" id="0483a07"></a>此石女兒。非極勇健。又經主述自軌範師釋<a 
name="0483a08" id="0483a08"></a>二句義。顯己仁孝。彼雖有失。而不彰顯。師資<a 
name="0483a09" id="0483a09"></a>之道。理固應然。我於彼師。無所承稟。設為彈<a 
name="0483a10" id="0483a10"></a>斥。無虧大望。故我於此如實顯非。謂彼諸師<a 
name="0483a11" id="0483a11"></a>釋此二句。為顯因果不斷及生。謂依無明不<a 
name="0483a12" id="0483a12"></a>斷諸行不斷。即由無明生故。諸行得生。如是<a 
name="0483a13" id="0483a13"></a>展轉。皆應廣說。此釋不然。經義若爾。即亦應<a 
name="0483a14" id="0483a14"></a>說。行緣無明。亦依行不斷無明不斷。以行與<a 
name="0483a15" id="0483a15"></a>無明同對治故。非取斷位。而可說言。愛猶不<a 
name="0483a16" id="0483a16"></a>斷。同對治故。若謂此就現行斷說。則後生言<a 
name="0483a17" id="0483a17"></a>應成無用。曾無有一無明現行而不名生。何<a 
name="0483a18" id="0483a18"></a>須重說。故知經主所稟諸師。於諸法相。未為<a 
name="0483a19" id="0483a19"></a>明達。對法諸師。釋此二句。諸有支起。必由二<a 
name="0483a20" id="0483a20"></a>因。俱生前生。有差別故。或有但以有體為因。<a 
name="0483a21" id="0483a21"></a>或有為因有之差別。先為標此二種因故。說<a 
name="0483a22" id="0483a22"></a>依此有彼有及此生故彼生。後為釋此二種<a 
name="0483a23" id="0483a23"></a>因故。說謂無明緣行。乃至生緣老死。或此二<a 
name="0483a24" id="0483a24"></a>句。義雖無別。而緣起支。略有二種。謂前後<a 
name="0483a25" id="0483a25"></a>際。因果不同。略標前際。故說依此有彼有。略<a 
name="0483a26" id="0483a26"></a>標後際。故說此生故彼生。由此前際定說已<a 
name="0483a27" id="0483a27"></a>有現有。謂依此有彼有。因果如次。在過現故。<a 
name="0483a28" id="0483a28"></a>若於後際。定說現生當生。謂此生故彼生。因<a 
name="0483a29" id="0483a29"></a>果如次。在現未故。前際中果有義已圓。故說<a 
name="0483b01" id="0483b01"></a>為有。後際中果有義未滿。故說為生。果正所<a 
name="0483b02" id="0483b02"></a>求故隨果說。或依二諦。釋此二言。二諦即是。<a 
name="0483b03" id="0483b03"></a>世俗勝義。依多立一。名世俗諦。安立界體。名<a 
name="0483b04" id="0483b04"></a>勝義諦。前諦隨順世間言說。後諦隨順賢聖<a 
name="0483b05" id="0483b05"></a>言說。世俗諦法。得有名生。失有名滅。勝義諦<a 
name="0483b06" id="0483b06"></a>法。用起名生。用息名滅。言得有者。謂假所<a 
name="0483b07" id="0483b07"></a>依。眾緣和集。合立一有。言用起者。謂諸實<a 
name="0483b08" id="0483b08"></a>物。眾緣合時。引果用起。唯現有論。亦定應<a 
name="0483b09" id="0483b09"></a>許。如是所說。二種有義。若不許此。應捨契<a 
name="0483b10" id="0483b10"></a>經。依此有彼有者。是假所依有假便得有義。<a 
name="0483b11" id="0483b11"></a>此意說假是有非生。即所依緣和合立故。何<a 
name="0483b12" id="0483b12"></a>緣證知。如契經說。</p><a 
name="0483b13" id="0483b13"></a><p>　<span class="lg">如即攬眾分　　假相說為車<a 
name="0483b14" id="0483b14"></a><br>　世俗說有情　　應知攬諸蘊</span></p><a 
name="0483b15" id="0483b15"></a><p style="text-indent: 0em; margin-left: 0em"><span class="linehead"></span>貪等煩惱。多緣假生。方能為因。生後有識。依<a 
name="0483b16" id="0483b16"></a>正理說。必應如是。此生故彼生者。是因實界<a 
name="0483b17" id="0483b17"></a>生實界得生義。此意說實。眾緣力故。令起作<a 
name="0483b18" id="0483b18"></a>用。是生非有。何緣證知。如契經說。二因二<a 
name="0483b19" id="0483b19"></a>緣。能生正見。此生故者。過去現在諸緣生故。<a 
name="0483b20" id="0483b20"></a>言彼生者。未來果生。雖於未來亦有緣義。約<a 
name="0483b21" id="0483b21"></a>分位故。但說已生。或依此有彼有者。是依前<a 
name="0483b22" id="0483b22"></a>生因。有現生果。有義言。此生故彼生者。是現<a 
name="0483b23" id="0483b23"></a>生果生故。後生因生義。此中意顯現生生故。<a 
name="0483b24" id="0483b24"></a>遮餘對治。生後有因。復依現生因有。後生果<a 
name="0483b25" id="0483b25"></a>得有。由後生果生故。後後因得生。如是有輪。<a 
name="0483b26" id="0483b26"></a>旋環無始。有餘師釋。如是二言。為於緣起知<a 
name="0483b27" id="0483b27"></a>決定故。如餘處說。依無明有。諸行得有。非離<a 
name="0483b28" id="0483b28"></a>無明可有諸行。由如是理。唯有四句。若異此<a 
name="0483b29" id="0483b29"></a>者。應成多句。謂依此有彼有彼非有。及此生<a 
name="0483c01" id="0483c01"></a>故彼生彼不生。如是便成六句差別。如依燈<a 
name="0483c02" id="0483c02"></a>有燈光有闇非有。及燈生故燈光生闇不生。<a 
name="0483c03" id="0483c03"></a>此不應然。燈有闇滅。無有因果相應理故。法<a 
name="0483c04" id="0483c04"></a>有我無。定無因果相應理故。本無迷執。為顯<a 
name="0483c05" id="0483c05"></a>因果相應理故。說此契經諸句差別。非有與<a 
name="0483c06" id="0483c06"></a>無有因果義。如是所標。應成無用。如後別釋。<a 
name="0483c07" id="0483c07"></a>前應總標。後釋既無。前標何用。是故應如前<a 
name="0483c08" id="0483c08"></a>釋為善。此中唯辯因果相故。執過四句。理<a 
name="0483c09" id="0483c09"></a>不應然。謂依燈有闇非有依燈非有。闇便有。<a 
name="0483c10" id="0483c10"></a>如是所說。非因果相。若必爾者。句應成八。齊<a 
name="0483c11" id="0483c11"></a>爾所方能圓顯生滅故。由前四句。圓顯於生。<a 
name="0483c12" id="0483c12"></a>由後四句。圓顯於滅。若爾句別。但應成四。謂<a 
name="0483c13" id="0483c13"></a>依此有彼有。及依此無彼無。爾所便能圓顯<a 
name="0483c14" id="0483c14"></a>義故。不爾唯此未說生故。已說有言。意唯詮<a 
name="0483c15" id="0483c15"></a>有。故說依此有彼有。未說此生故彼生。非諸<a 
name="0483c16" id="0483c16"></a>有法必有生故。本無今有。前已數遮。故如<a 
name="0483c17" id="0483c17"></a>所言。定為無義。若謂說在勝義空經。因餘義<a 
name="0483c18" id="0483c18"></a>門。我當會釋。前說三際立十二支。謂無明行。<a 
name="0483c19" id="0483c19"></a>乃至廣說。此中何法名為無明。乃至何法名<a 
name="0483c20" id="0483c20"></a>為老死。頌曰。</p><a 
name="0483c21" id="0483c21"></a><p>　<span class="lg">宿惑位無明　　宿諸業名行<a 
name="0483c22" id="0483c22"></a><br>　識正結生蘊　　六處前名色<a 
name="0483c23" id="0483c23"></a><br>　從生眼等根　　三和前六處<a 
name="0483c24" id="0483c24"></a><br>　於三受因異　　未了知名觸<a 
name="0483c25" id="0483c25"></a><br>　在婬愛前受　　貪資具婬愛<a 
name="0483c26" id="0483c26"></a><br>　為得諸境界　　遍馳求名取<a 
name="0483c27" id="0483c27"></a><br>　有謂正能造　　牽當有果業<a 
name="0483c28" id="0483c28"></a><br>　結當有名生　　至當受老死</span></p><a 
name="0483c29" id="0483c29"></a><p style="text-indent: 0em; margin-left: 0em"><span class="linehead"></span>論曰。於宿生中。諸煩惱位。至今果熟。總謂無<a 
name="0484a01" id="0484a01"></a>明。何故無明聲。總說煩惱。與牽後有行。為定<a 
name="0484a02" id="0484a02"></a>因故。業由惑發。能牽後有。無惑有業。後有無<a 
name="0484a03" id="0484a03"></a>故。非牽後有。諸行生時。貪等於中皆有作用。<a 
name="0484a04" id="0484a04"></a>彼行起位。定賴無明。故無明聲。總說煩惱。若<a 
name="0484a05" id="0484a05"></a>爾何故唯前生惑。總謂無明。此生不爾。唯前<a 
name="0484a06" id="0484a06"></a>生惑。似無明故。貪等煩惱。未得果時。勢力<a 
name="0484a07" id="0484a07"></a>無虧。說為明利。若得果已。取與用虧。不名明<a 
name="0484a08" id="0484a08"></a>利。無明勢力。設未虧損。亦非明利。彼現行<a 
name="0484a09" id="0484a09"></a>時。亦難知故。前生諸惑。至於今生。已得果<a 
name="0484a10" id="0484a10"></a>故。勢力虧損。其相不明。似無明品。故唯前<a 
name="0484a11" id="0484a11"></a>世惑。可說無明聲。非於行中。亦應同此說。假<a 
name="0484a12" id="0484a12"></a>立名想。唯於同類故。然經主說。彼與無明。俱<a 
name="0484a13" id="0484a13"></a>時行故。由無明力。彼現行故。如說王行。非無<a 
name="0484a14" id="0484a14"></a>導從。王俱勝故。總謂王行。未了此中俱時行<a 
name="0484a15" id="0484a15"></a>義。為諸煩惱隨從無明。為說無明隨從煩惱。<a 
name="0484a16" id="0484a16"></a>若取前義。理必不然。餘惑相應。無明劣故。勝<a 
name="0484a17" id="0484a17"></a>隨從劣。理必不成。若取後義。應無明體從彼<a 
name="0484a18" id="0484a18"></a>為名。隨從彼故。非不隨從此。可從此為名。若<a 
name="0484a19" id="0484a19"></a>謂此彼互相隨從。無差別故。非決定因。而<a 
name="0484a20" id="0484a20"></a>偏立名。豈令生喜。又由無明力。彼現行故<a 
name="0484a21" id="0484a21"></a>者。為約能轉無明而說。為約隨轉無明而說。<a 
name="0484a22" id="0484a22"></a>如是二途。並皆非理。無明亦隨貪等轉故。與<a 
name="0484a23" id="0484a23"></a>餘相應。非自在故。非不自在。可說力強。但應<a 
name="0484a24" id="0484a24"></a>說無明由貪等力起。於彼相應品。貪等力強<a 
name="0484a25" id="0484a25"></a>故。如不可說導從勝王。如何說貪等由無明<a 
name="0484a26" id="0484a26"></a>力起。是故二因。皆無證力。唯前所說。其理為<a 
name="0484a27" id="0484a27"></a>勝。於宿生中。福等業位。至今果熟。總立行<a 
name="0484a28" id="0484a28"></a>名。初句位言。流至老死。福等諸業。隨經主<a 
name="0484a29" id="0484a29"></a>意。辯業品中。當廣思擇。此中應辯。何緣宿<a 
name="0484b01" id="0484b01"></a>生如是類業。獨名為行。名隨義故。其義云何。<a 
name="0484b02" id="0484b02"></a>謂依眾緣和合已起。或展轉力和合已生。又<a 
name="0484b03" id="0484b03"></a>能為緣已令果和合。或此和合已能為果緣。<a 
name="0484b04" id="0484b04"></a>是謂行名所隨實義。宿生中業果今熟者。行<a 
name="0484b05" id="0484b05"></a>相圓滿。獨立行名。由此已遮當生果業。以彼<a 
name="0484b06" id="0484b06"></a>業果仍未熟故。相未圓滿。不立行名。豈不一<a 
name="0484b07" id="0484b07"></a>切已與自果。異熟因體。皆具此相。則應一切<a 
name="0484b08" id="0484b08"></a>皆立行名。此體是何。謂諸非業及業前生。<a 
name="0484b09" id="0484b09"></a>已得果者。雖有此理。而就勝說。業為異熟因。<a 
name="0484b10" id="0484b10"></a>牽果最勝故。生現在果。業<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>顯易知故。因此<a 
name="0484b11" id="0484b11"></a>能信知生過去果業。是故唯此獨立行名。雖<a 
name="0484b12" id="0484b12"></a>一切因已與果者。總應名行。然此唯說能招<a 
name="0484b13" id="0484b13"></a>後有諸異熟因。故無行名不遍相失。是故成<a 
name="0484b14" id="0484b14"></a>就。唯宿生中。感此生業。獨名為行。於母胎<a 
name="0484b15" id="0484b15"></a>等。正結生時。一剎那位五蘊名識。此剎那<a 
name="0484b16" id="0484b16"></a>中。識最勝故。此唯意識。於此位中。五識生<a 
name="0484b17" id="0484b17"></a>緣。猶未具故。識是何義。謂能了者前於思<a 
name="0484b18" id="0484b18"></a>擇。識蘊性中。已述餘師假說了者。今為遮遣<a 
name="0484b19" id="0484b19"></a>上座所執。顯自所立。應復尋思。彼上座言。契<a 
name="0484b20" id="0484b20"></a>經中說。識是了者。此非勝義。是世俗說。若是<a 
name="0484b21" id="0484b21"></a>了者是識。亦應說為非識。謂若能了說名為<a 
name="0484b22" id="0484b22"></a>識。不能了時應成非識。不應非識可立識名。<a 
name="0484b23" id="0484b23"></a>上座此中說何位識。為不能了。若說未生已<a 
name="0484b24" id="0484b24"></a>滅位識。便似空花。非彼所宗。此位有識。如何<a 
name="0484b25" id="0484b25"></a>可說若是了者是識。亦應說為非識。亦不可<a 
name="0484b26" id="0484b26"></a>說。於現在時。具有能了不能了識。以現在識<a 
name="0484b27" id="0484b27"></a>必了境故。更無第四識位可得。如何可說不<a 
name="0484b28" id="0484b28"></a>能了時。應成非識。又彼所宗。非識說識。識說<a 
name="0484b29" id="0484b29"></a>非識。無法非識說為識故。現在是了說不了<a 
name="0484c01" id="0484c01"></a>故。而上座言。不應非識立識名者。翻成自咎。<a 
name="0484c02" id="0484c02"></a>諸說去來實有識者。非不了位便成非識。定<a 
name="0484c03" id="0484c03"></a>是能了。識性類故。今此義中。不言了位方名<a 
name="0484c04" id="0484c04"></a>為識。但作是說。眾緣合時。唯識能了。如是<a 
name="0484c05" id="0484c05"></a>應說。非要取像方名為想。非要觀察方名為<a 
name="0484c06" id="0484c06"></a>慧。餘例應知。如世工師。不作瓶等。亦名彼<a 
name="0484c07" id="0484c07"></a>匠。若遇彼緣。唯此能造瓶等物故。若謂作者<a 
name="0484c08" id="0484c08"></a>體實都無。則亦應無能了等用。若謂亦無能<a 
name="0484c09" id="0484c09"></a>了等用。應無識等功能差別。此若亦無。何有<a 
name="0484c10" id="0484c10"></a>識等。識等無者。便濫空花。無聖教說。識非了<a 
name="0484c11" id="0484c11"></a>者。然為遮我是了者計。故世尊告頗勒具那。<a 
name="0484c12" id="0484c12"></a>我終不說有能了者。此不說言。表不顯義。意<a 
name="0484c13" id="0484c13"></a>為遮有自在無緣不依他成我為了者。故彼<a 
name="0484c14" id="0484c14"></a>經說。設有來問。識是何緣。乃至廣說。此問了<a 
name="0484c15" id="0484c15"></a>者與何為緣。若此經中。問如是義。何不正說。<a 
name="0484c16" id="0484c16"></a>與彼為緣。但言若得此問。我當作如是答。乃<a 
name="0484c17" id="0484c17"></a>至即當來後有生所起。為遮有我是了者計。<a 
name="0484c18" id="0484c18"></a>故不正說。識是彼緣。若作是說。識是彼緣。便<a 
name="0484c19" id="0484c19"></a>謂世尊說我名識。故先顯示識體是生。後方<a 
name="0484c20" id="0484c20"></a>說生必緣於有。故次後問。有是何緣。復答言<a 
name="0484c21" id="0484c21"></a>乃至即當來生有。此經不說前為現因。但說<a 
name="0484c22" id="0484c22"></a>現因能生當有。由但顯後准知前故。如不廣<a 
name="0484c23" id="0484c23"></a>顯後果差別。但顯前果。後可准知。何故世尊。<a 
name="0484c24" id="0484c24"></a>舉生顯識。顯識與生同一相故。由同一相說<a 
name="0484c25" id="0484c25"></a>有緣生。即已顯成行緣識義。故不別說識所<a 
name="0484c26" id="0484c26"></a>從緣。若爾如問識食何緣。答此問中。如何無<a 
name="0484c27" id="0484c27"></a>過。問何緣者。問所從緣。及問為緣。雙答<a 
name="0484c28" id="0484c28"></a>無失。亦如有問觸復何緣。答此問言。六處緣<a 
name="0484c29" id="0484c29"></a>觸。觸復緣受。若此偏問不應雙答。若偏問雙<a 
name="0485a01" id="0485a01"></a>答。應問異答異。是故所問識食何緣與問觸<a 
name="0485a02" id="0485a02"></a>同。雙答無過。故先說識與餘為緣。後說以餘<a 
name="0485a03" id="0485a03"></a>為緣生識。此中亦說生緣老死。有為緣生。顯<a 
name="0485a04" id="0485a04"></a>識與生行支與有俱無異體。故無有過。或復<a 
name="0485a05" id="0485a05"></a>此中。亦正說識能為緣體。言乃至故。以乃至<a 
name="0485a06" id="0485a06"></a>聲。表分限義。此中意說。乃至即當來後有生<a 
name="0485a07" id="0485a07"></a>所起。此識為緣。若爾還成生他疑失。不爾當<a 
name="0485a08" id="0485a08"></a>說從緣生故。如後當說。此緣於有。謂次後<a 
name="0485a09" id="0485a09"></a>問。有是何緣。復答言乃至即當來生有。有聲<a 
name="0485a10" id="0485a10"></a>即表識所緣行。何故此中唯行與識。但以乃<a 
name="0485a11" id="0485a11"></a>至分齊聲顯。此意顯示能引後有能結後有。<a 
name="0485a12" id="0485a12"></a>俱一剎那故。此經不遮識為能了者。但為遮<a 
name="0485a13" id="0485a13"></a>我為了者計。如何知然。餘經中說。云何名<a 
name="0485a14" id="0485a14"></a>識。謂能了者。又佛世尊。遮別作者。故知作者<a 
name="0485a15" id="0485a15"></a>非一切無。如何世尊遮別作者。如世尊說。有<a 
name="0485a16" id="0485a16"></a>業有異熟。作者不可得。謂能捨此蘊。及能續<a 
name="0485a17" id="0485a17"></a>餘蘊。唯除法假。此既唯遮差別作者。故餘作<a 
name="0485a18" id="0485a18"></a>者。應許非無。為顯因果相續諸行即是作者。<a 
name="0485a19" id="0485a19"></a>故復說言。依此有彼有。此生故彼生。雖有難<a 
name="0485a20" id="0485a20"></a>言如一天授。能造環釧。未造造已。及正造時。<a 
name="0485a21" id="0485a21"></a>體唯是一。識亦應爾。俱作者故。此亦不然。天<a 
name="0485a22" id="0485a22"></a>授前後。體實非一。妄謂一故。無一天授其體<a 
name="0485a23" id="0485a23"></a>是常。雖實前後念念各異。然由諸行前後相<a 
name="0485a24" id="0485a24"></a>似。微細差別。其相難知。故諸愚夫。妄謂為<a 
name="0485a25" id="0485a25"></a>一。如祠授行相同天授不知別者。謂天授行<a 
name="0485a26" id="0485a26"></a>故彼難中。無同法喻。故經說識。是了者言。但<a 
name="0485a27" id="0485a27"></a>依勝義。非約世俗。而上座言。此非勝義。是世<a 
name="0485a28" id="0485a28"></a>俗說。定為非理。行名色二緣識何別。此三緣<a 
name="0485a29" id="0485a29"></a>識。何處說耶。行緣識者。如契經中。說行緣<a 
name="0485b01" id="0485b01"></a>識。名色緣識者。如大緣起經。佛告阿難陀。識<a 
name="0485b02" id="0485b02"></a>不依名色為得住不。不也世尊。二緣識者。如<a 
name="0485b03" id="0485b03"></a>契經說。緣二生識。其二者何。謂眼與色。乃至<a 
name="0485b04" id="0485b04"></a>意法。無行名色緣識非二有二緣識。非行名<a 
name="0485b05" id="0485b05"></a>色。謂唯結生識。說行為緣。此由行勢力。牽引<a 
name="0485b06" id="0485b06"></a>生故。此結生識。唯一剎那。即此亦名名色緣<a 
name="0485b07" id="0485b07"></a>識。由依名色得增長故。又亦說此名二緣識。<a 
name="0485b08" id="0485b08"></a>意法為緣而得生故。六處等位。唯二緣識。<a 
name="0485b09" id="0485b09"></a>豈不名色及二緣識。亦行為緣。一切前生業<a 
name="0485b10" id="0485b10"></a>異熟識。或所餘識。皆行為緣而得生故。雖有<a 
name="0485b11" id="0485b11"></a>是理。然識生中。但說勝因。以為緣故。如生眼<a 
name="0485b12" id="0485b12"></a>識。亦緣空等。而但說言緣二生識。謂續生位。<a 
name="0485b13" id="0485b13"></a>意識生時。行為勝因。方得生起。由先業力。引<a 
name="0485b14" id="0485b14"></a>至此位。故但說此以行為緣。若至餘位。則名<a 
name="0485b15" id="0485b15"></a>色等。亦得與識為勝生緣。豈不續生最初位<a 
name="0485b16" id="0485b16"></a>識。亦以中有為勝生緣。此難不然。見離中有<a 
name="0485b17" id="0485b17"></a>此續生識亦得生故。非餘位識離名色等亦<a 
name="0485b18" id="0485b18"></a>有得生。是故唯於初結生位說行緣識。有餘<a 
name="0485b19" id="0485b19"></a>師說。行緣識者。謂初取時。名色緣識者。謂取<a 
name="0485b20" id="0485b20"></a>已守護時。二緣識者。謂護已增長時。或有說<a 
name="0485b21" id="0485b21"></a>言。行緣識者。顯示宿業。名色緣識者。顯示次<a 
name="0485b22" id="0485b22"></a>第。二緣識者。顯示所依境。復有說者。言行<a 
name="0485b23" id="0485b23"></a>緣識。顯一門轉。名色緣識。顯二門轉。彼位<a 
name="0485b24" id="0485b24"></a>識亦依身根門轉故。言二緣識。顯六門轉。如<a 
name="0485b25" id="0485b25"></a>是等類。有多差別。又薄伽梵。說二種識為名<a 
name="0485b26" id="0485b26"></a>色緣。謂結生時識。及本有時識。故世尊告阿<a 
name="0485b27" id="0485b27"></a>難陀言。識若不入母胎中者。此名色成羯剌<a 
name="0485b28" id="0485b28"></a>藍不。不也世尊。乃至廣說。世尊復告阿難陀<a 
name="0485b29" id="0485b29"></a>言。識入母胎。復還捨離名色得生後名色不。<a 
name="0485c01" id="0485c01"></a>不也世尊。乃至廣說。此中義者。若識不入母<a 
name="0485c02" id="0485c02"></a>胎中生。此識俱生所有名色。應不能與羯剌<a 
name="0485c03" id="0485c03"></a>藍位名色為因。設已入在母胎中生。若遇礙<a 
name="0485c04" id="0485c04"></a>緣而斷絕者。羯剌藍位。所有名色。則不順生<a 
name="0485c05" id="0485c05"></a>羯剌藍後所有名色。是名色支不成就義。世<a 
name="0485c06" id="0485c06"></a>尊復告阿難陀言。識在嬰孩或童子位。便斷<a 
name="0485c07" id="0485c07"></a>壞者。名色必無增長廣大。不應生有剎那無<a 
name="0485c08" id="0485c08"></a>間名色位生可名嬰孩及童子位。故此言識。<a 
name="0485c09" id="0485c09"></a>在本有時。此等識言。既無差別。取何位識。為<a 
name="0485c10" id="0485c10"></a>名色緣。為釋此疑。故頌中說。識正結生蘊。以<a 
name="0485c11" id="0485c11"></a>行為緣故。雖初位識。能與俱起及無間生<a 
name="0485c12" id="0485c12"></a>名色為緣。而此不取能為俱起名色緣義。由<a 
name="0485c13" id="0485c13"></a>於此中但約分位辯緣起故。結生剎那。識及<a 
name="0485c14" id="0485c14"></a>助伴。總名為識。</p><a 
name="0485c15" id="0485c15"></a><p><span class="juanname">說一切有部順正理論卷第二十五</span></p>
<hr>【經文資訊】大正藏第 29 冊 No. 1562 阿毘達磨順正理論<br>【版本記錄】CBETA 電子佛典 Rev. 1.21 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index61f9.html?index=T29n1562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T29n1562_025 by HTTrack Website Copier/3.x [XR&CO'2008], Mon, 02 Jun 2014 23:20:17 GMT -->
</html>
