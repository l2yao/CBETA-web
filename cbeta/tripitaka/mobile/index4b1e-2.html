<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T51n2092_001 by HTTrack Website Copier/3.x [XR&CO'2008], Mon, 02 Jun 2014 23:52:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6102-3.gif?utmac=MO-30696269-4&amp;utmn=1967938149&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT51&amp;utmp=%2Fmobile%2Findex.php%3Findex%3DT51n2092_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第51冊<br/>No.2092 洛陽伽藍記 (5卷)<br/>【元魏 楊衒之撰】<br/>第 1 卷</p>
	<a href="indexb809.html?index=T51n2092_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T51">
<div class="root" id="2092" sutra_name="洛陽伽藍記" sutra_juan="[卷1]">　
<a 
name="0999a01" id="0999a01"></a><a 
name="0999a02" id="0999a02"></a><p style="margin-left: 2em"><span class="juannum">No. 2092</span></p><a 
name="0999a03" id="0999a03"></a><div class="xu"><p style="margin-left: 2em"><span class="headname">洛陽伽藍記序</span></p><a 
name="0999a04" id="0999a04"></a><a 
name="0999a05" id="0999a05"></a><p style="margin-left: 4em"><span class="byline">魏撫軍府司馬楊衒之撰</span></p><a 
name="0999a06" id="0999a06"></a><p style="text-indent: 0em; margin-left: 0em"><span class="linehead"></span>三墳五典之說。九流百代之言。並理在人區<a 
name="0999a07" id="0999a07"></a>而義兼天外。至於一乘二諦之原。三明六通之<a 
name="0999a08" id="0999a08"></a>旨。西域備詳。東土靡記。自頂日感夢滿月流<a 
name="0999a09" id="0999a09"></a>光。陽門飾豪眉之像。夜臺圖紺髮之形爾<a 
name="0999a10" id="0999a10"></a>來奔競其風遂廣。至晉永嘉。唯有寺四十二<a 
name="0999a11" id="0999a11"></a>所。逮皇魏受圖光宅嵩洛。篤信彌繁。法教愈<a 
name="0999a12" id="0999a12"></a>盛。王侯貴臣棄象馬如脫屣。庶士豪家捨資<a 
name="0999a13" id="0999a13"></a>財若遺跡。於是昭提櫛比寶塔駢羅。爭寫天<a 
name="0999a14" id="0999a14"></a>上之姿。競摸山中之影。金剎與靈臺比高廣<a 
name="0999a15" id="0999a15"></a>殿共阿房等壯。豈直木衣綈繡土被朱紫而已<a 
name="0999a16" id="0999a16"></a>哉。暨永熙多難。皇輿遷鄴。諸寺僧尼亦與時<a 
name="0999a17" id="0999a17"></a>徙。至武定五年歲在丁卯。余因行役重覽洛<a 
name="0999a18" id="0999a18"></a>陽。城郭崩毀。宮室傾覆。寺觀灰燼。廟塔丘<a 
name="0999a19" id="0999a19"></a>墟。牆被蒿艾。巷羅荊棘。野獸穴於荒階。山鳥<a 
name="0999a20" id="0999a20"></a>巢於庭樹。遊兒牧豎躑躅於九逵。農夫耕稼<a 
name="0999a21" id="0999a21"></a>藝黍於雙<span class="gaiji">闕<!--gaiji,闕,1[門@卦],2&#x28D57;,3--></span>。麥秀之感。非獨殷墟黍離之悲<a 
name="0999a22" id="0999a22"></a>信哉。周室京城。表裏凡有一千餘寺。今日寮<a 
name="0999a23" id="0999a23"></a>廓鍾聲罕聞。恐後世無傳。故撰斯記。然寺<a 
name="0999a24" id="0999a24"></a>數最多不可遍寫。今之所錄上大伽藍。其中<a 
name="0999a25" id="0999a25"></a>小者取其詳。世諦事因而出之。先以城內為<a 
name="0999a26" id="0999a26"></a>始。次及城外表列門名。以遠近為五篇。余才<a 
name="0999a27" id="0999a27"></a>非著述。多有遺漏。後之君子詳其闕焉。</p><a 
name="0999a28" id="0999a28"></a><p style="text-indent: 0em; margin-left: 0em"><span class="linehead"></span>大和十七年。後魏高祖。遷都洛陽。詔司空公<a 
name="0999a29" id="0999a29"></a>穆亮。營造宮室。洛陽城門依魏晉舊名。</p><a 
name="0999b01" id="0999b01"></a><p style="text-indent: 0em; margin-left: 0em"><span class="linehead"></span>東面有三門。北頭第一門曰建春門。漢曰上<a 
name="0999b02" id="0999b02"></a>東門。阮籍詩曰步出上東門是也。魏晉曰建<a 
name="0999b03" id="0999b03"></a>春門。高祖因而不改。次南曰東陽門。漢曰東<a 
name="0999b04" id="0999b04"></a>中門。魏晉曰東陽門。高祖因而不改。次南曰<a 
name="0999b05" id="0999b05"></a>青陽門。漢曰望京門。魏晉曰清明門。高祖改<a 
name="0999b06" id="0999b06"></a>為青陽門。</p><a 
name="0999b07" id="0999b07"></a><p style="text-indent: 0em; margin-left: 0em"><span class="linehead"></span>南面有三門。東頭第一曰開陽門。初漢光武<a 
name="0999b08" id="0999b08"></a>遷都洛陽作此門。始成而未有名。忽夜中有<a 
name="0999b09" id="0999b09"></a>柱自來在樓上。後瑯琊郡開陽縣言南門一<a 
name="0999b10" id="0999b10"></a>柱飛去。使來視之則是也。遂以開陽為名。<a 
name="0999b11" id="0999b11"></a>自魏及晉。因而不改。高祖亦然。次西曰平昌<a 
name="0999b12" id="0999b12"></a>門。漢曰平門。魏晉曰平昌門。高祖因而不改。<a 
name="0999b13" id="0999b13"></a>次西曰宣陽門漢曰津門。魏晉曰津陽門。<a 
name="0999b14" id="0999b14"></a>高祖因而不改。</p><a 
name="0999b15" id="0999b15"></a><p style="text-indent: 0em; margin-left: 0em"><span class="linehead"></span>西面有四門。南頭第一門曰西明門。漢曰廣<a 
name="0999b16" id="0999b16"></a>陽門。魏晉因而不改。高祖改為西明門。次北<a 
name="0999b17" id="0999b17"></a>曰西陽門。漢曰雍門。魏晉曰西明門。高祖改<a 
name="0999b18" id="0999b18"></a>為西陽門。次北曰閶闔門。漢曰上西門。有<a 
name="0999b19" id="0999b19"></a>銅璇璣玉衡以齊七政。魏晉曰閶闔門。高祖<a 
name="0999b20" id="0999b20"></a>因而不改。次北曰承明門。承明者高祖所立。<a 
name="0999b21" id="0999b21"></a>當金墉城前東西大道遷京之始。宮闕未就。<a 
name="0999b22" id="0999b22"></a>高祖住在金墉城。城西有王南寺。高祖數詣<a 
name="0999b23" id="0999b23"></a>寺。沙門論議故。通此門而未有名。世人謂之<a 
name="0999b24" id="0999b24"></a>新門。時王公卿士常迎駕於新門。高祖謂御<a 
name="0999b25" id="0999b25"></a>史中尉李彪曰。曹植詩云。謁帝承明廬。此門<a 
name="0999b26" id="0999b26"></a>宜以承明為稱。遂名之。</p><a 
name="0999b27" id="0999b27"></a><p style="text-indent: 0em; margin-left: 0em"><span class="linehead"></span>北面有二門。西頭曰大夏門。漢曰夏門。魏<a 
name="0999b28" id="0999b28"></a>晉曰大夏門。嘗造三層樓。去地二十丈。洛<a 
name="0999b29" id="0999b29"></a>陽城門樓。皆兩重。去地百尺。惟大夏門甍<a 
name="0999c01" id="0999c01"></a>棟于雲。東頭曰廣莫門。漢曰穀門。魏晉曰廣<a 
name="0999c02" id="0999c02"></a>莫門。高祖因而不改。廣莫門以西。至於大<a 
name="0999c03" id="0999c03"></a>夏門。宮觀相連。被諸城上也。</p><a 
name="0999c04" id="0999c04"></a><p style="text-indent: 0em; margin-left: 0em"><span class="linehead"></span>一門有三道。所謂九軌。</p></div><a 
name="0999c05" id="0999c05"></a><a 
name="0999c06" id="0999c06"></a><a 
name="0999c07" id="0999c07"></a><p><span class="juanname">洛陽城內伽藍記卷第一</span></p><a 
name="0999c08" id="0999c08"></a><a 
name="0999c09" id="0999c09"></a><p style="margin-left: 4em"><span class="byline">魏撫軍府司馬楊衒之撰</span></p><a 
name="0999c10" id="0999c10"></a><p style="text-indent: 0em; margin-left: 0em"><span class="linehead"></span>永寧寺。熙平元年靈太后胡氏所立也。在<a 
name="0999c11" id="0999c11"></a>宮前閶闔門南一里御道西。其寺東有太尉<a 
name="0999c12" id="0999c12"></a>府。西對永康里。南界昭玄曹。北<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>御史臺。<a 
name="0999c13" id="0999c13"></a>閶闔門前御道東有左衛府。府南有司徒府。<a 
name="0999c14" id="0999c14"></a>司徒府南有國子學堂。內有孔丘像。顏淵問<a 
name="0999c15" id="0999c15"></a>仁子路問政在側。國子南有宗正寺。寺南有<a 
name="0999c16" id="0999c16"></a>太廟。廟南有護軍府。府南有衣冠里。御道<a 
name="0999c17" id="0999c17"></a>西有右衛府。府南有太尉府。府南有將作<a 
name="0999c18" id="0999c18"></a>曹。曹南有九級府。府南有太社。社南有凌陰<a 
name="1000a01" id="1000a01"></a>里。即四朝時藏<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>處也。中有九層浮圖一<a 
name="1000a02" id="1000a02"></a>所。架木為之。舉高九十丈。有剎復高十丈。合<a 
name="1000a03" id="1000a03"></a>去地一千尺。去京師百里已遙見之。初掘<a 
name="1000a04" id="1000a04"></a>基至黃泉下。得金像三千軀。太后以為信法<a 
name="1000a05" id="1000a05"></a>之徵。是以營建過度也。剎上有金寶瓶。容二<a 
name="1000a06" id="1000a06"></a>十五石寶瓶。下有承露金盤三十重。周匝皆<a 
name="1000a07" id="1000a07"></a>垂金鐸。復有鐵鎖。四道引剎向浮圖。四角<a 
name="1000a08" id="1000a08"></a>鎖上。亦有金鐸。鐸大小如一石甕。子浮圖有<a 
name="1000a09" id="1000a09"></a>九級角。角皆懸金鐸。合上下有一百二十鐸。<a 
name="1000a10" id="1000a10"></a>浮圖有四面。面有三戶六<span class="gaiji">&#x7A93;<!--gaiji,窗,1[穴/ㄙ/心],2&#x7A93;,3--></span>。戶皆朱漆。扉上<a 
name="1000a11" id="1000a11"></a>有五行金釘。合有五千四百枚。復有金環鋪<a 
name="1000a12" id="1000a12"></a>首布。殫土木之功。窮造形之巧。佛事精妙<a 
name="1000a13" id="1000a13"></a>不可思議。繡柱金鋪駭人心目。至於高風。永<a 
name="1000a14" id="1000a14"></a>夜寶鐸和鳴。鏗鏘之聲聞及十餘里。浮圖北<a 
name="1000a15" id="1000a15"></a>有佛殿一所。形如太極殿。中有丈八金像<a 
name="1000a16" id="1000a16"></a>一軀。中長金像十軀。繡珠像三軀。織成五<a 
name="1000a17" id="1000a17"></a>軀。作功奇巧。冠於當世。僧房樓觀一千餘間。<a 
name="1000a18" id="1000a18"></a>雕梁粉壁青繅綺疏難得而言。栝柏松椿<a 
name="1000a19" id="1000a19"></a>扶<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>拂簷叢。竹香草布護階墀。是以常景<a 
name="1000a20" id="1000a20"></a>碑云。須彌寶殿兜率淨宮。莫尚於斯也。外國<a 
name="1000a21" id="1000a21"></a>所獻經像。皆在此寺。寺院牆皆施短椽。以瓦<a 
name="1000a22" id="1000a22"></a>覆之。若今宮牆也。四面各開一門。南門樓三<a 
name="1000a23" id="1000a23"></a>重通。三道去地二十丈。形製似今端門圖。以<a 
name="1000a24" id="1000a24"></a>雲氣畫彩仙靈綺□青鎖□赫麗華。拱門<a 
name="1000a25" id="1000a25"></a>有四力士四獅子。飾以金銀。加之珠玉裝嚴<a 
name="1000a26" id="1000a26"></a>煥炳世所未聞。東西兩門亦皆如之。所可<a 
name="1000a27" id="1000a27"></a>異者。唯樓二重。北門一道不施屋。似烏頭<a 
name="1000a28" id="1000a28"></a>門。四門外樹以青槐<span class="gaiji">&#x4E98;<!--gaiji,,1[一/旦],2&#x4E98;,3--></span>以綠水。京邑行人多<a 
name="1000a29" id="1000a29"></a>庇其下。路斷飛塵不由奔雲之潤。清風送涼。<a 
name="1000b01" id="1000b01"></a>豈藉合歡之發。詔中書舍人常景。為寺碑<a 
name="1000b02" id="1000b02"></a>文。景字永昌。河內人也。敏學博通。知名海<a 
name="1000b03" id="1000b03"></a>內。大和十九年為高祖所器。拔為律學博<a 
name="1000b04" id="1000b04"></a>士。刑法疑獄多訪於景。正始初。詔刊律令。永<a 
name="1000b05" id="1000b05"></a>作通式。<span class="gaiji">&#x52C5;<!--gaiji,敕,1[束*力],2&#x52C5;,3--></span>景共治書。侍御史高僧<span class="gaiji">裕<!--gaiji,裕,1[示*谷],2&#x2567F;,3--></span>。羽林<a 
name="1000b06" id="1000b06"></a>監王元龜。尚書郎祖瑩。員外散騎侍郎李琰<a 
name="1000b07" id="1000b07"></a>之等。撰集其事。又詔太師彭城王勰。青州刺<a 
name="1000b08" id="1000b08"></a>史劉芳入預其議。景討正科條。商搉古今。<a 
name="1000b09" id="1000b09"></a>甚有倫序。見行於世。今律二十篇是也。又共<a 
name="1000b10" id="1000b10"></a>芳造洛陽宮殿門閣之名。經途里邑之號。出<a 
name="1000b11" id="1000b11"></a>除長安令。時人比之潘岳。其後歷位中書舍<a 
name="1000b12" id="1000b12"></a>人。黃門侍郎祕書監。幽州刺史。儀同三司。學<a 
name="1000b13" id="1000b13"></a>徒以為榮焉。景入參近侍。出為侯牧。居室貧<a 
name="1000b14" id="1000b14"></a>儉事等農家。唯有經史盈車滿架。所著文集<a 
name="1000b15" id="1000b15"></a>數百餘篇。給事封暐伯作序。行於世。裝飾畢<a 
name="1000b16" id="1000b16"></a>功。明帝與太后共登之。視宮內如掌中。臨<a 
name="1000b17" id="1000b17"></a>京師若家庭。以其目見宮中禁人不聽升。衒<a 
name="1000b18" id="1000b18"></a>之嘗與河南尹胡孝世共登之。下臨雲雨<a 
name="1000b19" id="1000b19"></a>信哉不虛。時有西域沙門菩提達磨者。波斯<a 
name="1000b20" id="1000b20"></a>國胡人也。起自荒裔來遊中土。見金盤炫日<a 
name="1000b21" id="1000b21"></a>光照雲表。寶鐸含風響出天外。歌詠讚歎<a 
name="1000b22" id="1000b22"></a>實是神功。自云年一百五十歲歷涉諸國。靡<a 
name="1000b23" id="1000b23"></a>不周遍。而此寺精麗閻浮所無也。極物境<a 
name="1000b24" id="1000b24"></a>界亦未有。此口唱南無合掌連日。至孝昌二<a 
name="1000b25" id="1000b25"></a>年中。大風發屋拔樹。剎上寶瓶隨風而落入<a 
name="1000b26" id="1000b26"></a>地丈餘。復命工匠更鑄新瓶。建義元年太<a 
name="1000b27" id="1000b27"></a>原王爾朱榮總士馬於此寺。榮字天寶北地<a 
name="1000b28" id="1000b28"></a>秀容人也。世為第一領民酋長博陵郡公部<a 
name="1000b29" id="1000b29"></a>落八千餘家。有馬數萬匹富等天府。武泰元<a 
name="1000c01" id="1000c01"></a>年二月中帝崩無子。立臨洮王世子釗以紹。<a 
name="1000c02" id="1000c02"></a>大業年三歲太后貪秉朝政故。以立之。榮謂<a 
name="1000c03" id="1000c03"></a>并州刺史元天穆曰。皇帝晏駕。春秋十九。海<a 
name="1000c04" id="1000c04"></a>內士庶猶曰幼君。況今奉未言之兒。以臨天<a 
name="1000c05" id="1000c05"></a>下而望昇平。其可得乎。吾世荷國恩不能坐<a 
name="1000c06" id="1000c06"></a>看成敗。今欲以鐵馬五千赴哀山陵。兼問侍<a 
name="1000c07" id="1000c07"></a>臣帝崩之由。君竟謂如何。穆曰。明公世跨<a 
name="1000c08" id="1000c08"></a>并肆雄才傑出。部落之民控弦一萬。若能<a 
name="1000c09" id="1000c09"></a>行廢立之事。伊霍復見今日。榮即共穆結<a 
name="1000c10" id="1000c10"></a>異姓兄弟。穆年大榮兄事之。榮為盟主。穆亦<a 
name="1000c11" id="1000c11"></a>拜榮。於是密議。長君諸王之中不知誰應當<a 
name="1000c12" id="1000c12"></a>璧。遂於晉陽人各鑄像不成。唯長樂王子<a 
name="1000c13" id="1000c13"></a>攸像光相具足。端嚴特妙。是以榮意在長樂。<a 
name="1000c14" id="1000c14"></a>遣蒼頭王豐入洛。詢以為主。長樂即許之共<a 
name="1000c15" id="1000c15"></a>剋期契。榮三軍皓素揚旌南出。太后聞榮舉<a 
name="1000c16" id="1000c16"></a>兵。召王公議之時。胡氏專寵。皇宗怨望。假<a 
name="1000c17" id="1000c17"></a>八議者莫肯致言。唯黃門侍郎徐統曰。爾<a 
name="1000c18" id="1000c18"></a>朱榮馬邑小胡人。才凡鄙不度德量。力長戟<a 
name="1000c19" id="1000c19"></a>指闕。所謂窮轍拒輪積薪候燎。今宿衛文武<a 
name="1000c20" id="1000c20"></a>足得一戰。但守河橋觀其意趣。榮懸軍千里<a 
name="1000c21" id="1000c21"></a>兵老師弊。以逸待勞破之必矣。后然統言。<a 
name="1000c22" id="1000c22"></a>即遣都督李神軌鄭季明等。領眾五千鎮河<a 
name="1001a01" id="1001a01"></a>橋。四月十一日榮過河內至高頭驛。長樂王<a 
name="1001a02" id="1001a02"></a>從雷陂北渡赴榮軍所。神軌季明等見長樂<a 
name="1001a03" id="1001a03"></a>王往遂開門降。十二日榮軍於芒山之北河陰<a 
name="1001a04" id="1001a04"></a>之野。十三日召百官赴駕至者盡誅之。王公<a 
name="1001a05" id="1001a05"></a>卿土及諸朝臣死者三千餘人。十四日車駕<a 
name="1001a06" id="1001a06"></a>入城。大赦天下。改號為建義元年。是為莊帝。<a 
name="1001a07" id="1001a07"></a>于時新經大兵人物殲盡。流迸之徒驚駭未<a 
name="1001a08" id="1001a08"></a>出。莊帝肇升太極。解網垂仁。唯散騎常侍山<a 
name="1001a09" id="1001a09"></a>偉一人拜恩南闕。加榮使持節中外諸軍事<a 
name="1001a10" id="1001a10"></a>大將軍開府北道大行臺都督。十州諸軍事<a 
name="1001a11" id="1001a11"></a>大將軍領左右。太原王其天穆為侍中太尉<a 
name="1001a12" id="1001a12"></a>公世襲并州刺史。上黨王起家為公卿牧守者。<a 
name="1001a13" id="1001a13"></a>不可勝數。二十日洛中草草猶自不安。死生<a 
name="1001a14" id="1001a14"></a>相怨人懷異慮。貴室豪家并宅競竄。貧夫賤<a 
name="1001a15" id="1001a15"></a>士襁負爭逃。於是出詔。濫死者普加褒贈。三<a 
name="1001a16" id="1001a16"></a>品以上贈三公。五品以上贈令僕。七品以上<a 
name="1001a17" id="1001a17"></a>贈州牧。白民贈郡鎮。於是稍安。帝納榮女為<a 
name="1001a18" id="1001a18"></a>皇后。進榮為柱國大將軍錄尚書事。餘官如<a 
name="1001a19" id="1001a19"></a>故。進天穆為大將軍。餘官皆如故。永安二年<a 
name="1001a20" id="1001a20"></a>五月北海王元顥復入洛。在此寺聚兵。顥莊<a 
name="1001a21" id="1001a21"></a>帝從兄也。孝昌末鎮汲郡。聞爾朱榮入洛陽。<a 
name="1001a22" id="1001a22"></a>遂南奔蕭衍。是年入洛。莊帝北巡。顥登皇帝<a 
name="1001a23" id="1001a23"></a>位。改年曰建武元年。顥與莊帝書曰。大道既<a 
name="1001a24" id="1001a24"></a>隱。天下匪公禍福不追與能義絕。朕猶庶幾<a 
name="1001a25" id="1001a25"></a>五帝無取六軍正以糠<span class="gaiji">&#x7C83;<!--gaiji,,1[米*比],2&#x7C83;,3--></span>萬乘錙銖大寶。非<a 
name="1001a26" id="1001a26"></a>貪皇帝之尊。豈圖六合之富直。以爾朱榮往<a 
name="1001a27" id="1001a27"></a>歲入洛。順而勤王終為魏賊。逆刃加於君<a 
name="1001a28" id="1001a28"></a>親。鋒鏑肆於卿宰。元氏少長殆欲無遺。已<a 
name="1001a29" id="1001a29"></a>有陳恒盜齊之心。非無六卿分晉之計。但以<a 
name="1001b01" id="1001b01"></a>四海橫流欲篡未可。暫樹君臣假相拜置。害<a 
name="1001b02" id="1001b02"></a>卿兄弟獨夫介立。遵養待時臣節詎久。朕<span class="gaiji">&#x89A9;<!--gaiji,睹,1[者*見],2&#x89A9;,3--></span><a 
name="1001b03" id="1001b03"></a>此心寒遠投江。表泣請梁朝誓在復恥。風行<a 
name="1001b04" id="1001b04"></a>建業電赴三川。正欲問罪於爾朱。出卿於<a 
name="1001b05" id="1001b05"></a>桎梏。恤深怨於骨肉。解蒼生於倒懸。謂卿明<a 
name="1001b06" id="1001b06"></a>眸擊節躬來見。我共敘哀辛同討兇羯。不<a 
name="1001b07" id="1001b07"></a>意駕入城<span class="gaiji">&#x81EF;<!--gaiji,皋,1[自/(犀-尸-牛)/十],2&#x81EF;,3--></span>便。爾北渡雖迫於兇手勢不自由。<a 
name="1001b08" id="1001b08"></a>或□生素懷棄劍猜。我聞之永歎。撫衿而<a 
name="1001b09" id="1001b09"></a>失何者。朕之於卿兄弟非遠。連枝分葉興滅<a 
name="1001b10" id="1001b10"></a>相依。假有內闚外猶禦侮。況我與卿睦厚<a 
name="1001b11" id="1001b11"></a>偏篤其於急難。凡今莫如棄親即讎。義將焉<a 
name="1001b12" id="1001b12"></a>據也。且爾朱榮不臣之跡。暴於旁午。謀魏社<a 
name="1001b13" id="1001b13"></a>稷愚智同見。卿乃明白疑於必然。託命豺狼。<a 
name="1001b14" id="1001b14"></a>委身虎口。棄親助賊。兄弟尋戈。假獲民地。本<a 
name="1001b15" id="1001b15"></a>是榮物。若克城邑。絕非卿有。徒危宗。國以廣<a 
name="1001b16" id="1001b16"></a>寇仇。快賊莽之心。假卞莊之利。有識之士。咸<a 
name="1001b17" id="1001b17"></a>為慚之。今家國隆替在卿與我。若天道助<a 
name="1001b18" id="1001b18"></a>順。誓茲義舉。則皇魏宗社與運無窮。儻天<a 
name="1001b19" id="1001b19"></a>不厭亂。胡羯未殄。鴟鳴狼噬荐食河北。在<a 
name="1001b20" id="1001b20"></a>榮為福。於卿為禍。豈伊異人尺書道意。卿宜<a 
name="1001b21" id="1001b21"></a>三復兼利是圖富貴可保。<span class="gaiji">&#x72E5;<!--gaiji,徇,1[狂-王+旬],2&#x72E5;,3--></span>人非慮終不<a 
name="1001b22" id="1001b22"></a>食言。自相魚肉。善擇元吉。勿貽後悔。此黃<a 
name="1001b23" id="1001b23"></a>門郎祖榮之詞也。時帝在長子城。太原王上<a 
name="1001b24" id="1001b24"></a>黨王來赴急。六月。帝圍河內。太守元桃湯<a 
name="1001b25" id="1001b25"></a>車騎將軍宗正珍孫等為顥守攻之弗克。時暑<a 
name="1001b26" id="1001b26"></a>炎赫將士疲勞。太原王欲使帝幸晉陽。至秋<a 
name="1001b27" id="1001b27"></a>更舉大義。未決。召劉助筮之。助曰。必克。於<a 
name="1001b28" id="1001b28"></a>是至明盡力攻之。如其言。桃湯珍孫並斬首。<a 
name="1001b29" id="1001b29"></a>以殉三軍。顥聞河內不守。親率百僚。出鎮河<a 
name="1001c01" id="1001c01"></a>橋。特遷侍中安豐王延明往守硤石。七月帝<a 
name="1001c02" id="1001c02"></a>至河陽。與顥隔河相望。太原王命車騎將軍<a 
name="1001c03" id="1001c03"></a>爾朱兆潛師渡河破延明於硤石。顥聞延明<a 
name="1001c04" id="1001c04"></a>敗亦散走。所將江淮子弟五千人。莫不解甲<a 
name="1001c05" id="1001c05"></a>相泣。握手成列。顥與數千騎欲奔蕭衍。至<a 
name="1001c06" id="1001c06"></a>長社為社民斬其首。傳送京師。二十日。帝<a 
name="1001c07" id="1001c07"></a>還洛陽。進太原王天柱大將軍。餘官亦如故。<a 
name="1001c08" id="1001c08"></a>進上黨王太宰。餘官亦如故。永安三年逆賊<a 
name="1001c09" id="1001c09"></a>爾朱兆囚莊帝於寺。時太原王位極心驕功高<a 
name="1001c10" id="1001c10"></a>意侈。與奪臧否肆意。帝恐謂左右曰。朕寧<a 
name="1001c11" id="1001c11"></a>作高貴卿公死。不作漢獻帝生。九月二十五<a 
name="1001c12" id="1001c12"></a>日詐言產太子。榮穆並入朝。莊帝手刃榮於<a 
name="1001c13" id="1001c13"></a>光明殿。穆為伏兵魯暹所殺。榮世子部落大<a 
name="1001c14" id="1001c14"></a>人亦死焉。榮下車騎將軍爾朱陽都等二十<a 
name="1001c15" id="1001c15"></a>人隨入東華門。亦為伏兵所殺。唯右僕射爾<a 
name="1001c16" id="1001c16"></a>朱世隆素在家。聞榮死總榮部曲燒西陽門<a 
name="1001c17" id="1001c17"></a>奔河橋。至十月一日隆與妻鄉郡長公主。<a 
name="1001c18" id="1001c18"></a>至芒山憑王寺。為榮追福齋。即遣爾朱侯討<a 
name="1001c19" id="1001c19"></a>伐。爾朱那律歸等領胡騎一千皆白服來至<a 
name="1001c20" id="1001c20"></a>郭下。索太原王尸喪。帝升大夏門望之。遣主<a 
name="1001c21" id="1001c21"></a>書牛法尚。謂歸等曰。太原王立功不終。陰圖<a 
name="1001c22" id="1001c22"></a>釁逆。王法無親。已依正刑罪止榮身。餘皆不<a 
name="1001c23" id="1001c23"></a>問。卿等何為不降官爵如故。歸曰。臣從太原<a 
name="1001c24" id="1001c24"></a>王來朝。陛下何忽今日枉致無理。臣欲還晉<a 
name="1001c25" id="1001c25"></a>陽。不忍空去。願得太原王尸喪。生死無恨。<a 
name="1001c26" id="1001c26"></a>發言雨淚哀不自勝。群胡慟哭。聲振京師。帝<a 
name="1001c27" id="1001c27"></a>聞之亦為傷懷。遣待中朱元龍齋鐵券與<a 
name="1001c28" id="1001c28"></a>世隆。待之不死。官位如故。世隆謂元龍曰。太<a 
name="1001c29" id="1001c29"></a>原王功格天地造濟生民。赤心奉國神明所<a 
name="1002a01" id="1002a01"></a>知。長樂不顧信誓。枉害忠良。今日兩行鐵字<a 
name="1002a02" id="1002a02"></a>何足可信。吾為太原王報仇終不歸降。元龍<a 
name="1002a03" id="1002a03"></a>見世隆呼帝為長樂。知其不<span class="gaiji">&#x6B35;<!--gaiji,款,1[肄-聿+欠],2&#x6B35;,3--></span>。且以言帝。帝<a 
name="1002a04" id="1002a04"></a>即出庫物置城西門外。募敢死之士。以討世<a 
name="1002a05" id="1002a05"></a>隆。一日即得萬人。與歸等戰於郭外。兇勢不<a 
name="1002a06" id="1002a06"></a>摧。歸等屢涉戎場便擊刺。京師士眾未習軍<a 
name="1002a07" id="1002a07"></a>旅。雖皆義勇力不從心。三日頻戰而游魂不<a 
name="1002a08" id="1002a08"></a>息。帝更募人斷河橋。有漢中人李荀為水軍。<a 
name="1002a09" id="1002a09"></a>從上流放火燒橋。世隆見橋被焚。遂大剽生<a 
name="1002a10" id="1002a10"></a>民北上太行。帝遣侍中源子恭黃門郎楊寬<a 
name="1002a11" id="1002a11"></a>領步騎三萬鎮河內。世隆至高都。立太原<a 
name="1002a12" id="1002a12"></a>太守長廣王瞱為主。改號曰建元元年。<a 
name="1002a13" id="1002a13"></a>爾朱氏自封王者八人。長廣王都晉陽。遣<a 
name="1002a14" id="1002a14"></a>潁川王爾朱兆。舉兵向京師。子恭軍失利。<a 
name="1002a15" id="1002a15"></a>兆自雷波涉渡擒莊帝於式乾殿。帝初以黃<a 
name="1002a16" id="1002a16"></a>河奔急。未謂兆得濟。不意兆不由舟楫。憑<a 
name="1002a17" id="1002a17"></a>流而渡。是日水淺不沒馬腹故。及此難書契<a 
name="1002a18" id="1002a18"></a>所記未之有也。衒之曰。昔光武受命。<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>橋<a 
name="1002a19" id="1002a19"></a>宜於滹水。昭烈中起。的盧踊於泥溝。皆理合<a 
name="1002a20" id="1002a20"></a>於天神祇所福。故能功濟宇宙大庇生民。若<a 
name="1002a21" id="1002a21"></a>兆者蜂目豺聲行窮梟獍。阻兵安忍賊害君<a 
name="1002a22" id="1002a22"></a>親。皇靈有知。鑒其凶德。反使孟津由膝贊<a 
name="1002a23" id="1002a23"></a>其逆心易稱大道。禍淫鬼神福謙。以此驗<a 
name="1002a24" id="1002a24"></a>之信為虛說。時兆營軍尚書省建。天子金鼓<a 
name="1002a25" id="1002a25"></a>庭設漏刻。嬪御妃主皆擁之於幕鎖。帝於寺<a 
name="1002a26" id="1002a26"></a>門樓上。時十二月帝患寒。隨兆乞頭巾。兆不<a 
name="1002a27" id="1002a27"></a>與。遂囚帝還晉陽。縊於三級寺。帝臨崩禮<a 
name="1002a28" id="1002a28"></a>佛。願不為國王。又作五言曰。權去生道促。憂<a 
name="1002a29" id="1002a29"></a>來死路長。懷恨出國門。含悲入鬼鄉。隧門<a 
name="1002b01" id="1002b01"></a>一時閉。幽庭豈復光。思鳥吟青松。哀風吹白<a 
name="1002b02" id="1002b02"></a>楊。昔來聞死苦。何言身自當。至太昌元年冬。<a 
name="1002b03" id="1002b03"></a>始迎梓宮。赴京師葬帝靖陵。所作五言詩。即<a 
name="1002b04" id="1002b04"></a>為挽歌詞。朝野聞之莫不悲慟。百姓觀者<a 
name="1002b05" id="1002b05"></a>悉皆掩涕而已。永熙三年二月浮圖為火所<a 
name="1002b06" id="1002b06"></a>燒。帝登凌雲臺望火。遣南陽王寶炬錄尚<a 
name="1002b07" id="1002b07"></a>書長孫椎。將羽林一千救赴火所。莫不悲惜<a 
name="1002b08" id="1002b08"></a>垂淚而去。火初從第八級中平旦大發。當<a 
name="1002b09" id="1002b09"></a>時雷雨晦冥。雜下霰雪。百姓道俗咸來觀火。<a 
name="1002b10" id="1002b10"></a>悲哀之聲振動京邑。時有三比丘赴火而死。<a 
name="1002b11" id="1002b11"></a>火經三月不滅。有火入地尋柱。周年猶有<a 
name="1002b12" id="1002b12"></a>煙氣。其年五月中有人從象郡來云。見浮<a 
name="1002b13" id="1002b13"></a>圖於海中。光明照耀儼然如新。海上之民。<a 
name="1002b14" id="1002b14"></a>咸皆見之。俄然霧起。浮圖遂隱。至七月中。平<a 
name="1002b15" id="1002b15"></a>陽王為侍中。斛斯椿所使奔於長安。十月而<a 
name="1002b16" id="1002b16"></a>京師遷鄴。</p><a 
name="1002b17" id="1002b17"></a><p style="text-indent: 0em; margin-left: 0em"><span class="linehead"></span>建中寺。普泰元年尚書令樂平王爾朱世隆<a 
name="1002b18" id="1002b18"></a>所立也。本是閹官司空劉騰宅。屋宇奢侈。梁<a 
name="1002b19" id="1002b19"></a>棟踰制。一里之間廊廡充溢。堂比宣光殿。<a 
name="1002b20" id="1002b20"></a>門匹乾明門。博敝弘麗。諸王莫及也。在<a 
name="1002b21" id="1002b21"></a>西陽門內御道北。所謂延年里。劉騰宅東<a 
name="1002b22" id="1002b22"></a>有太僕寺。寺東有乘黃署。署東有武庫署。即<a 
name="1002b23" id="1002b23"></a>魏相國司馬文王府庫東至閶闔宮門是<a 
name="1002b24" id="1002b24"></a>也。西陽門內御道南有永康里。里內復<a 
name="1002b25" id="1002b25"></a>有領軍將軍元義宅。掘故井得。石銘云。是<a 
name="1002b26" id="1002b26"></a>漢太尉荀彧宅。正光年中元義專權。太后<a 
name="1002b27" id="1002b27"></a>幽隔永巷。騰為謀主。義是江陽王繼之子。太<a 
name="1002b28" id="1002b28"></a>后妹婿。熙平初。明帝幼<span class="gaiji">&#x51B2;<!--gaiji,沖,1[冰-水+中],2&#x51B2;,3--></span>。諸王權上太后。<a 
name="1002b29" id="1002b29"></a>拜義為侍中。領軍左右令總禁兵。委以腹<a 
name="1002c01" id="1002c01"></a>心。反得幽隔永巷。六年太后哭曰。養虎自齧<a 
name="1002c02" id="1002c02"></a>長虺成蛇。至孝昌二年太后反政。遂誅義<a 
name="1002c03" id="1002c03"></a>等。沒騰田宅。元義誅日騰已物故。太后追<a 
name="1002c04" id="1002c04"></a>思騰罪發墓殘尸。使其神靈無所歸趣。以<a 
name="1002c05" id="1002c05"></a>宅賜高陽王雍。建義元年尚書令樂平王<a 
name="1002c06" id="1002c06"></a>爾朱世隆為榮追福。題以為寺。朱門黃閣。<a 
name="1002c07" id="1002c07"></a>所謂仙居也。以前廳為佛殿。後堂為講室。<a 
name="1002c08" id="1002c08"></a>金花寶蓋。遍滿其中。有一涼風堂。本騰避<a 
name="1002c09" id="1002c09"></a>暑之處。凄涼常冷。經夏無蠅。有萬年千歲之<a 
name="1002c10" id="1002c10"></a>樹也。</p><a 
name="1002c11" id="1002c11"></a><p style="text-indent: 0em; margin-left: 0em"><span class="linehead"></span>長秋寺。劉騰所立也。騰初為長秋令。卿因<a 
name="1002c12" id="1002c12"></a>以為名。在西陽門內御道北一里。亦在延<a 
name="1002c13" id="1002c13"></a>年里。即是晉中朝時金市處寺。北有濛氾池。<a 
name="1002c14" id="1002c14"></a>夏則有水。冬則竭矣。中有三層浮圖一所。金<a 
name="1002c15" id="1002c15"></a>盤靈剎曜諸城內。作六牙白象負釋迦在<a 
name="1002c16" id="1002c16"></a>虛空中。莊嚴佛事悉用金玉。工作之異難<a 
name="1002c17" id="1002c17"></a>可具陳。四月四日。此像常出。辟邪師子導引<a 
name="1002c18" id="1002c18"></a>其前。吞刀吐火騰驤一面。綵幢上索詭譎不<a 
name="1002c19" id="1002c19"></a>常。奇伎異服冠於都市。像停之處。觀者如堵。<a 
name="1002c20" id="1002c20"></a>迭相踐躍。常有死人。</p><a 
name="1003a01" id="1003a01"></a><p style="text-indent: 0em; margin-left: 0em"><span class="linehead"></span>瑤光寺。世宗宣武皇帝所立。在閶闔城門<a 
name="1003a02" id="1003a02"></a>御道北東去千秋門二里。千秋門內道北有<a 
name="1003a03" id="1003a03"></a>西游園。園中有凌雲臺。即是魏文帝所築<a 
name="1003a04" id="1003a04"></a>者。臺上有八角井。高祖於井北造涼風觀。登<a 
name="1003a05" id="1003a05"></a>之遠望。目極洛川。臺下有碧海曲池。臺東<a 
name="1003a06" id="1003a06"></a>有宣慈觀。去地十丈。觀東有靈芝鈞臺。累<a 
name="1003a07" id="1003a07"></a>木為之。出於海中。去地二十丈。風生戶牖。雲<a 
name="1003a08" id="1003a08"></a>起梁棟。丹楹刻桷。圖寫列仙。刻石為鯨魚背<a 
name="1003a09" id="1003a09"></a>負鈞臺。既如從地踊出。又似空中飛下。鈞臺<a 
name="1003a10" id="1003a10"></a>南有宣光殿。北有嘉福殿。西有九龍殿。殿前<a 
name="1003a11" id="1003a11"></a>九龍吐水成一海。凡四殿皆有飛閣向靈<a 
name="1003a12" id="1003a12"></a>芝往來。三伏之月。皇帝在靈芝臺。以避暑。<a 
name="1003a13" id="1003a13"></a>有五層浮圖一所。去地五十丈。仙掌凌虛。鐸<a 
name="1003a14" id="1003a14"></a>垂雲表。作工之妙埒美永寧。講殿尼房五百<a 
name="1003a15" id="1003a15"></a>餘間。綺疏連<span class="gaiji">&#x4E98;<!--gaiji,,1[一/旦],2&#x4E98;,3--></span>戶牖相通。珍木香草不可勝<a 
name="1003a16" id="1003a16"></a>言。牛筋狗骨之木。雞頭鴨<span class="gaiji">&#x811A;<!--gaiji,腳,1[腳-谷+去],2&#x811A;,3--></span>之草。亦悉備<a 
name="1003a17" id="1003a17"></a>焉。椒房嬪御學道之所。掖庭美人並在其中。<a 
name="1003a18" id="1003a18"></a>亦有名族處女性愛道場。落髮辭親來儀此<a 
name="1003a19" id="1003a19"></a>寺。屏珍麗之飾。服修道之衣。投心入正歸<a 
name="1003a20" id="1003a20"></a>誠一乘。永安三年中。爾朱兆入洛陽。縱兵大<a 
name="1003a21" id="1003a21"></a>掠。時有秀容胡騎數十。入瑤光寺婬穢。<a 
name="1003a22" id="1003a22"></a>自此後頗獲譏訕。京師語曰。洛陽男兒。<a 
name="1003a23" id="1003a23"></a>急作髻。瑤光寺尼。奪作婿。瑤光寺北有<a 
name="1003a24" id="1003a24"></a>承明門。有金墉城。即魏氏所築。城東北角<a 
name="1003a25" id="1003a25"></a>有魏文帝百尺樓。年雖久遠。形製如初。高<a 
name="1003a26" id="1003a26"></a>祖在城內。作光極殿。因名金墉城。門為光<a 
name="1003a27" id="1003a27"></a>極門。又作重樓飛閣。遍城上下。從地望之。有<a 
name="1003a28" id="1003a28"></a>如雲也。</p><a 
name="1003a29" id="1003a29"></a><p style="text-indent: 0em; margin-left: 0em"><span class="linehead"></span>景樂寺。太傅清河文獻王懌所立也。懌是<a 
name="1003b01" id="1003b01"></a>孝文皇帝之子。宣武皇帝之弟。閶闔南御道<a 
name="1003b02" id="1003b02"></a>西望永寧寺。正相當。寺西有司徒府。東有大<a 
name="1003b03" id="1003b03"></a>將軍高肇宅。北連義井里。井里北門外有<a 
name="1003b04" id="1003b04"></a>桑樹數株。枝條繁茂。下有甘井一所。石槽<a 
name="1003b05" id="1003b05"></a>鐵罐供給行人飲水。庇陰多有憩者。有佛殿<a 
name="1003b06" id="1003b06"></a>一所。像輦在焉。雕刻巧妙。冠絕一時。堂廡<a 
name="1003b07" id="1003b07"></a>周環。曲房連接。輕條拂戶。花<span class="gaiji">&#x8602;<!--gaiji,蕊,1[蕊/木],2&#x8602;,3--></span>被庭。至<a 
name="1003b08" id="1003b08"></a>於大齋。常設女樂。歌聲繞梁。舞袖徐轉。<a 
name="1003b09" id="1003b09"></a>絲管寥亮。諧妙入神。以是尼寺。丈夫不<a 
name="1003b10" id="1003b10"></a>得入。得往觀者。以為至天堂。及文獻王薨。<a 
name="1003b11" id="1003b11"></a>寺禁稍寬。百姓出入。無復限礙。後汝南王<a 
name="1003b12" id="1003b12"></a>悅復修之。悅是文獻之弟。召諸音樂逞伎<a 
name="1003b13" id="1003b13"></a>寺內。奇禽怪獸舞抃殿庭。飛空幻惑世所<a 
name="1003b14" id="1003b14"></a>未<span class="gaiji">&#x89A9;<!--gaiji,睹,1[者*見],2&#x89A9;,3--></span>。異端奇術總萃其中。剝驢投井。植棗<a 
name="1003b15" id="1003b15"></a>種瓜。須臾之間。皆得食。士女觀者。目亂<a 
name="1003b16" id="1003b16"></a>睛迷。自建義已後。京師頻有大兵。此戲遂<a 
name="1003b17" id="1003b17"></a>隱也。</p><a 
name="1003b18" id="1003b18"></a><p style="text-indent: 0em; margin-left: 0em"><span class="linehead"></span>昭儀尼寺。閹官等所立也。在東陽門內一里<a 
name="1003b19" id="1003b19"></a>御道南東陽門內。道北太北倉導官二署。東<a 
name="1003b20" id="1003b20"></a>南治粟里倉司官屬住其內。太后臨朝。閽寺<a 
name="1003b21" id="1003b21"></a>專<span class="gaiji">&#x7AC9;<!--gaiji,,1[穴/龍],2&#x7AC9;,3--></span>。宦者之家。積金滿堂。是以蕭忻云。高軒<a 
name="1003b22" id="1003b22"></a>斗升者。閹官之釐婦。胡馬鳴呵者。莫<a 
name="1003b23" id="1003b23"></a>不黃門之養息也。忻陽平人也。愛尚文籍<a 
name="1003b24" id="1003b24"></a>少有名譽。見閽寺寵盛。遂發此言。因即知<a 
name="1003b25" id="1003b25"></a>名。為治書侍御史。寺有一佛二菩薩。塑工精<a 
name="1003b26" id="1003b26"></a>絕。京師所無也。四月七日。常出詣景明。景<a 
name="1003b27" id="1003b27"></a>明三像恒出迎之。伎樂之盛與劉騰相比。堂<a 
name="1003b28" id="1003b28"></a>前有酒樹麵木。昭儀寺有池。京師學徒謂之<a 
name="1003b29" id="1003b29"></a>翟泉也。衒之按杜預注春秋云。翟泉在晉太<a 
name="1003c01" id="1003c01"></a>倉西南。按晉太倉在建春門內。今太倉在東<a 
name="1003c02" id="1003c02"></a>陽門內。此地今在太倉西南。明非翟泉也。後<a 
name="1003c03" id="1003c03"></a>隱士趙逸云。此地是晉侍中石崇家池。池南<a 
name="1003c04" id="1003c04"></a>有綠珠樓。於是學徒始寤經過者。想見綠珠<a 
name="1003c05" id="1003c05"></a>之容也。池西南有願會寺。中書舍人王翊捨<a 
name="1003c06" id="1003c06"></a>宅所立也。佛堂前生桑樹一株。直上五尺。<a 
name="1003c07" id="1003c07"></a>枝條橫遶。柯葉傍布。形如羽蓋。復高五尺。<a 
name="1003c08" id="1003c08"></a>又然凡為五重。每重葉椹各異。京師道俗<a 
name="1003c09" id="1003c09"></a>謂之神桑。觀者成市。施者甚眾。帝聞而惡<a 
name="1003c10" id="1003c10"></a>之。以為惑眾。命給事中黃門侍郎元紀伐殺<a 
name="1003c11" id="1003c11"></a>之。其日雲霧晦冥。下斧之處。血流至地。見<a 
name="1003c12" id="1003c12"></a>者莫不悲泣。寺南有宜壽里。內有苞信縣<a 
name="1003c13" id="1003c13"></a>令<span class="gaiji">&#x53DA;<!--gaiji,,1[暇-日],2&#x53DA;,3--></span>暉宅。地下常聞鍾聲。時見五色光明照<a 
name="1003c14" id="1003c14"></a>於堂宇。暉其異之。遂掘光所得金像一軀。可<a 
name="1003c15" id="1003c15"></a>高三尺。有二菩薩。趺上銘云。晉太始二<a 
name="1003c16" id="1003c16"></a>年五月十五日侍中中書監荀勗造。暉遂捨<a 
name="1003c17" id="1003c17"></a>宅為光明寺。時人咸云。此荀勗舊宅。其後<a 
name="1003c18" id="1003c18"></a>盜者欲竊此像。像與菩薩合聲喝賊。盜者驚<a 
name="1004a01" id="1004a01"></a>怖應即殞倒。眾僧聞像叫聲。遂來捉得賊。</p><a 
name="1004a02" id="1004a02"></a><p style="text-indent: 0em; margin-left: 0em"><span class="linehead"></span>胡統寺。太后從姑所立也。入道為尼。遂居此<a 
name="1004a03" id="1004a03"></a>寺。在永寧南一里許。寶塔五重。金剎高聳。<a 
name="1004a04" id="1004a04"></a>洞房周匝。對戶交<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>。朱柱素壁。甚為佳<a 
name="1004a05" id="1004a05"></a>麗。其寺諸尼。帝城名德。善於開導。工談義<a 
name="1004a06" id="1004a06"></a>理。常入宮與太后說法。其資養緇流徒<a 
name="1004a07" id="1004a07"></a>無比也。</p><a 
name="1004a08" id="1004a08"></a><p style="text-indent: 0em; margin-left: 0em"><span class="linehead"></span>修梵寺。在清陽門內御道北。嵩明寺復在<a 
name="1004a09" id="1004a09"></a>修梵寺西。並雕牆峻宇。比屋連甍。亦是名<a 
name="1004a10" id="1004a10"></a>寺也。修梵寺有金剛。鳩鴿不入。鳥雀不棲。菩<a 
name="1004a11" id="1004a11"></a>提達磨云。得其真相也。寺北有永和里。漢<a 
name="1004a12" id="1004a12"></a>太師董卓之宅也。里南北皆有池。卓之所造。<a 
name="1004a13" id="1004a13"></a>今猶有水。冬夏不竭。里中太傅錄尚書長孫<a 
name="1004a14" id="1004a14"></a>稚。尚書右僕射郭祚。吏部尚書邢鸞。廷尉<a 
name="1004a15" id="1004a15"></a>卿元洪超。衛尉卿許伯桃。梁州刺史尉成興<a 
name="1004a16" id="1004a16"></a>等六宅。皆高門華屋。齋館敞麗。楸槐蔭途。桐<a 
name="1004a17" id="1004a17"></a>楊爽植。當世名為貴里。掘此地者。輒得金玉<a 
name="1004a18" id="1004a18"></a>寶玩之物。邢鸞家常掘丹砂。及錢數十萬。<a 
name="1004a19" id="1004a19"></a>銘云董太師之物。後卓夜中隨鸞索此物。鸞<a 
name="1004a20" id="1004a20"></a>不與之。經年鸞遂卒矣。</p><a 
name="1004a21" id="1004a21"></a><p style="text-indent: 0em; margin-left: 0em"><span class="linehead"></span>景林寺。在開陽門內御道東。講殿疊起。房<a 
name="1004a22" id="1004a22"></a>廡連屬。丹檻炫日。繡桷迎風。實為勝地。寺西<a 
name="1004a23" id="1004a23"></a>有園。多饒奇果。春鳥秋蟬。鳴聲相續。中有<a 
name="1004a24" id="1004a24"></a>禪房一所。內置祇洹精舍。形製雖小。巧構<a 
name="1004a25" id="1004a25"></a>難加。以禪閣虛靜。隱室凝邃。嘉樹夾牖。芳<a 
name="1004a26" id="1004a26"></a>杜匝階。雖云朝市想同巖谷。靜行之僧繩坐<a 
name="1004a27" id="1004a27"></a>其內。<span class="gaiji">&#x98F1;<!--gaiji,飧,1[歹*食],2&#x98F1;,3--></span>風服道結跏數息。有石銘一所。國子<a 
name="1004a28" id="1004a28"></a>博士盧白頭為其文。白頭一字景裕。范陽人<a 
name="1004a29" id="1004a29"></a>也。性愛恬靜。丘園放敖。學極六經。說通百<a 
name="1004b01" id="1004b01"></a>氏。普泰初。起家為國子博士。雖在朱門。以注<a 
name="1004b02" id="1004b02"></a>述為事。注周易行之於世也。</p><a 
name="1004b03" id="1004b03"></a><p style="text-indent: 0em; margin-left: 0em"><span class="linehead"></span>建春門內御道南。有句盾典農籍田三署。籍<a 
name="1004b04" id="1004b04"></a>田南有司農寺。御道北有空地。擬作東宮。晉<a 
name="1004b05" id="1004b05"></a>中朝時。太倉處也。太倉南有翟泉。周迴三里。<a 
name="1004b06" id="1004b06"></a>即春秋所謂王子虎晉狐偃盟於翟泉也。水<a 
name="1004b07" id="1004b07"></a>猶澄清。洞底明靜。鱗甲潛藏。辨其魚<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>。高<a 
name="1004b08" id="1004b08"></a>祖於泉北置河南尹。中朝時步廣里也。泉<a 
name="1004b09" id="1004b09"></a>西有華林園。高祖以泉在園東。因名蒼龍海。<a 
name="1004b10" id="1004b10"></a>華林園中有大海。即漢天淵池。池中猶有文<a 
name="1004b11" id="1004b11"></a>帝九華臺。高祖於臺上。造清涼殿。世宗在海<a 
name="1004b12" id="1004b12"></a>內作蓬萊山。山上有仙人館。上有鈞臺殿。<a 
name="1004b13" id="1004b13"></a>並作虹蜺閣。乘虛來往。至於三月禊日季秋<a 
name="1004b14" id="1004b14"></a>己辰。皇帝駕龍舟鷁首遊於其上。海西有<a 
name="1004b15" id="1004b15"></a>藏<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>室。六月出<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>以給百官。海西南有景山<a 
name="1004b16" id="1004b16"></a>殿。山東有羲和嶺。嶺上有溫風室。山西有<a 
name="1004b17" id="1004b17"></a>姮娥<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>上有露寒館。並飛閣相通。凌山<a 
name="1004b18" id="1004b18"></a>跨谷。山北有玄武池。山南有清暑殿。殿東<a 
name="1004b19" id="1004b19"></a>有臨澗亭殿。西有臨危臺。景陽山南有百果<a 
name="1004b20" id="1004b20"></a>園。果列作林。林各有堂。有仙人棗長五寸。把<a 
name="1004b21" id="1004b21"></a>之兩頭俱出。核細如鍼。霜降乃熟。食之甚美。<a 
name="1004b22" id="1004b22"></a>俗傳云出崑崙山。一曰西王母棗。又有仙人<a 
name="1004b23" id="1004b23"></a>桃。其色赤表裏照徹。得霜即熟。亦出崑<a 
name="1004b24" id="1004b24"></a>崙山。一曰王母桃也。奈林南有石碑一所。魏<a 
name="1004b25" id="1004b25"></a>明帝所立也。題云苗茨之碑。高祖於碑北作<a 
name="1004b26" id="1004b26"></a>苗茨堂。永安中年。莊帝馬射於華林園。百官<a 
name="1004b27" id="1004b27"></a>皆來讀碑。疑苗字誤。國子博士李同軌曰。魏<a 
name="1004b28" id="1004b28"></a>明英才世稱三公祖幹宣為其羽翼。但未<a 
name="1004b29" id="1004b29"></a>知本意。如何不得言誤也。衒之時為奉朝請<a 
name="1004c01" id="1004c01"></a>因即釋曰。以蒿覆之故。言苗茨何誤之。有<a 
name="1004c02" id="1004c02"></a>眾咸稱善。以為得其旨歸。奈林西有都堂有<a 
name="1004c03" id="1004c03"></a>流觴池。堂東有扶桑海。凡此諸海皆有石竇。<a 
name="1004c04" id="1004c04"></a>流於地下。西通穀水。東連陽渠。亦與翟泉相<a 
name="1004c05" id="1004c05"></a>連。若早魃為害穀水注之不竭。離畢滂潤陽<a 
name="1004c06" id="1004c06"></a>穀泄之不盈。至於鱗甲異品羽毛殊類。濯波<a 
name="1004c07" id="1004c07"></a>浮浪如似自然也。</p><a 
name="1004c08" id="1004c08"></a><p><span class="juanname">洛陽城內伽藍記卷一</span></p>
<hr>【經文資訊】大正藏第 51 冊 No. 2092 洛陽伽藍記<br>【版本記錄】CBETA 電子佛典 Rev. 1.21 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdfdc.html?index=T51n2092" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T51n2092_001 by HTTrack Website Copier/3.x [XR&CO'2008], Mon, 02 Jun 2014 23:52:11 GMT -->
</html>
