<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_012 by HTTrack Website Copier/3.x [XR&CO'2008], Tue, 03 Jun 2014 00:50:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga1117.gif?utmac=MO-30696269-4&amp;utmn=221107306&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34&amp;utmp=%2Fmobile%2Findex.php%3Findex%3DJ34nB311_012&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe844.html?index=J34nB311_011" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 12 卷</p>
	<a href="index0848.html?index=J34nB311_013" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷12]">　
<a 
name="0658b01" id="0658b01"></a><p><span class="juanname">天界覺浪盛禪師全錄卷之十二</span></p><a 
name="0658b02" id="0658b02"></a><a 
name="0658b03" id="0658b03"></a><p style="margin-left: 4em"><span class="byline">門人　大機　大忍　大寧　大別　較</span></p><a 
name="0658b04" id="0658b04"></a><p style="margin-left: 2em"><span class="headname">頌古</span></p><a 
name="0658b05" id="0658b05"></a><p style="text-indent: 0em; margin-left: 2em"><span class="linehead"></span>文佛。</p><a 
name="0658b06" id="0658b06"></a><p style="text-indent: 0em; margin-left: 0em"><span class="linehead"></span>指地指天成賣小觀星說悟更無慚平生伎倆至窮<a 
name="0658b07" id="0658b07"></a>處冷把花枝對眾看。</p><a 
name="0658b08" id="0658b08"></a><p style="text-indent: 0em; margin-left: 2em"><span class="linehead"></span>達磨。</p><a 
name="0658b09" id="0658b09"></a><p style="text-indent: 0em; margin-left: 0em"><span class="linehead"></span>冒命西來已負機那堪梁殿失便宜此時不肯空歸<a 
name="0658b10" id="0658b10"></a>去雪裏拗他半臂兒。</p><a 
name="0658b11" id="0658b11"></a><p style="text-indent: 0em; margin-left: 2em"><span class="linehead"></span>六祖。</p><a 
name="0658b12" id="0658b12"></a><p style="text-indent: 0em; margin-left: 0em"><span class="linehead"></span>應無所住而生心去去黃梅受苦辛畢竟一塵無著<a 
name="0658b13" id="0658b13"></a>處卻將衣法付何人。</p><a 
name="0658b14" id="0658b14"></a><p style="text-indent: 0em; margin-left: 2em"><span class="linehead"></span>馬祖。</p><a 
name="0658b15" id="0658b15"></a><p style="text-indent: 0em; margin-left: 0em"><span class="linehead"></span>牛不打兮徒坐佛磨磚成鏡果神明照開心地無門<a 
name="0658b16" id="0658b16"></a>路的的從他腳下行。</p><a 
name="0658b17" id="0658b17"></a><p style="text-indent: 0em; margin-left: 2em"><span class="linehead"></span>石頭。</p><a 
name="0658b18" id="0658b18"></a><p style="text-indent: 0em; margin-left: 0em"><span class="linehead"></span>南岳高登書不達天生強項不堪親翻然更作參同<a 
name="0658b19" id="0658b19"></a>契別置青原<span class="gaiji">&#x922F;<!--gaiji,,1[金*出],2&#x922F;,3--></span>斧斤。</p><a 
name="0658b20" id="0658b20"></a><p style="text-indent: 0em; margin-left: 2em"><span class="linehead"></span>溈山。</p><a 
name="0658b21" id="0658b21"></a><p style="text-indent: 0em; margin-left: 0em"><span class="linehead"></span>大雄言下偷心死踢倒瓶兒贏了山驀地忽成頭角<a 
name="0658b22" id="0658b22"></a>去故園風月更間關。</p><a 
name="0658b23" id="0658b23"></a><p style="text-indent: 0em; margin-left: 2em"><span class="linehead"></span>臨濟。</p><a 
name="0658b24" id="0658b24"></a><p style="text-indent: 0em; margin-left: 0em"><span class="linehead"></span>三頓蒿枝赤肉招老婆徹困不相饒惜乎舌上通些<a 
name="0658b25" id="0658b25"></a>子脅下還拳恨怎消。</p><a 
name="0658b26" id="0658b26"></a><p style="text-indent: 0em; margin-left: 2em"><span class="linehead"></span>洞山。</p><a 
name="0658b27" id="0658b27"></a><p style="text-indent: 0em; margin-left: 0em"><span class="linehead"></span>臨行乞得巖良久睹影方知不是渠卻自無中能唱<a 
name="0658b28" id="0658b28"></a>出一門偏正孰分疏。</p><a 
name="0658b29" id="0658b29"></a><p style="text-indent: 0em; margin-left: 2em"><span class="linehead"></span>雲門。</p><a 
name="0658b30" id="0658b30"></a><p style="text-indent: 0em; margin-left: 0em"><span class="linehead"></span>拼命挨傷睦老鋒如王氣宇絕中通再來象骨呈機<a 
name="0658c01" id="0658c01"></a>變北斗藏身趣更濃。</p><a 
name="0658c02" id="0658c02"></a><p style="text-indent: 0em; margin-left: 2em"><span class="linehead"></span>法眼。</p><a 
name="0658c03" id="0658c03"></a><p style="text-indent: 0em; margin-left: 0em"><span class="linehead"></span>地藏門前百雜碎大千沙界太森森唯心唯識天機<a 
name="0658c04" id="0658c04"></a>泄誰解鴛鴦見密鍼。</p><a 
name="0658c05" id="0658c05"></a><p style="text-indent: 0em; margin-left: 2em"><span class="linehead"></span>六祖行狀十頌。</p><a 
name="0658c06" id="0658c06"></a><p style="text-indent: 0em; margin-left: 0em"><span class="linehead"></span>放下柴擔試一聽曩生習氣忽通明謝他布施堪供<a 
name="0658c07" id="0658c07"></a>母轍向東山驀直行。</p><a 
name="0658c08" id="0658c08"></a><p style="text-indent: 0em; margin-left: 0em"><span class="linehead"></span>佛性何嘗有北南獦獠根器<span class="corr" title='[巳&gt;已]'>已</span>非凡著渠糟廠深安<a 
name="0658c09" id="0658c09"></a>置贏得黃梅冷眼看。</p><a 
name="0658c10" id="0658c10"></a><p style="text-indent: 0em; margin-left: 0em"><span class="linehead"></span>菩提無樹鏡非臺以<span class="corr" title='[巳&gt;己]'>己</span>妨人太賣乖最好皮鞋都擦<a 
name="0658c11" id="0658c11"></a>了聽他豆自爆寒灰。</p><a 
name="0658c12" id="0658c12"></a><p style="text-indent: 0em; margin-left: 0em"><span class="linehead"></span>米熟也未欠篩在碓頭三下真可怪何期半夜入袈<a 
name="0658c13" id="0658c13"></a>圍付了衣囊吾自載。</p><a 
name="0658c14" id="0658c14"></a><p style="text-indent: 0em; margin-left: 0em"><span class="linehead"></span>大庾嶺頭提不起就中何幸茲消息翻言不為衣缽<a 
name="0658c15" id="0658c15"></a>來授首與人求活計。</p><a 
name="0658c16" id="0658c16"></a><p style="text-indent: 0em; margin-left: 0em"><span class="linehead"></span>善惡不思何面目老盧開口齒先寒饒他直下便明<a 
name="0658c17" id="0658c17"></a>去未必能超百尺竿。</p><a 
name="0658c18" id="0658c18"></a><p style="text-indent: 0em; margin-left: 0em"><span class="linehead"></span>汝若返照密在汝如人飲水自家知會須撲破秦時<a 
name="0658c19" id="0658c19"></a>鏡解使泥牛顛倒騎。</p><a 
name="0658c20" id="0658c20"></a><p style="text-indent: 0em; margin-left: 0em"><span class="linehead"></span>不是風旛動自心無端插觜強錐鍼一朝瞥爾知羞<a 
name="0658c21" id="0658c21"></a>澀始信真鋀不博金。</p><a 
name="0658c22" id="0658c22"></a><p style="text-indent: 0em; margin-left: 0em"><span class="linehead"></span>獵衣卸下便登壇灼灼婆心示肺肝生得克家原嶽<a 
name="0658c23" id="0658c23"></a>子兩峰爽出一溪寒。</p><a 
name="0658c24" id="0658c24"></a><p style="text-indent: 0em; margin-left: 0em"><span class="linehead"></span>歸根亦復來無口大庾嶺上網張取曹溪末後句深<a 
name="0658c25" id="0658c25"></a>深特地浪花為一吼。</p><a 
name="0658c26" id="0658c26"></a><p style="text-indent: 0em; margin-left: 2em"><span class="linehead"></span>五家宗旨頌。</p><a 
name="0658c27" id="0658c27"></a><p style="text-indent: 0em; margin-left: 0em"><span class="linehead"></span>溈仰宗寒灰筴出井中儂柴頭吹起還源焰兩箇蟭<a 
name="0658c28" id="0658c28"></a>蟟吞大蟲。</p><a 
name="0658c29" id="0658c29"></a><p style="text-indent: 0em; margin-left: 0em"><span class="linehead"></span>臨濟宗痛棒痕痕絕路通赤肉團頭心膽裂冤冤相<a 
name="0658c30" id="0658c30"></a>報立家風。</p><a 
name="0659a01" id="0659a01"></a><p style="text-indent: 0em; margin-left: 0em"><span class="linehead"></span>曹洞宗渠我相參迥不同透去可中無變易玄關金<a 
name="0659a02" id="0659a02"></a>鎖密重重。</p><a 
name="0659a03" id="0659a03"></a><p style="text-indent: 0em; margin-left: 0em"><span class="linehead"></span>雲門宗腳跟拶斷始英雄翻身擲出秦時鑽驚倒南<a 
name="0659a04" id="0659a04"></a>山鱉鼻翁。</p><a 
name="0659a05" id="0659a05"></a><p style="text-indent: 0em; margin-left: 0em"><span class="linehead"></span>法眼宗豎起指頭奪別同直下頓明心地印一簾捲<a 
name="0659a06" id="0659a06"></a>落兩機鋒。</p><a 
name="0659a07" id="0659a07"></a><p style="text-indent: 0em; margin-left: 2em"><span class="linehead"></span>溈仰三生六種。</p><a 
name="0659a08" id="0659a08"></a><p style="text-indent: 0em; margin-left: 0em"><span class="linehead"></span>寶鏡三生靈焰發超超圓相六名通沙彌續得主中<a 
name="0659a09" id="0659a09"></a>主玅用縱橫展至宗。</p><a 
name="0659a10" id="0659a10"></a><p style="text-indent: 0em; margin-left: 2em"><span class="linehead"></span>臨濟三玄四喝。</p><a 
name="0659a11" id="0659a11"></a><p style="text-indent: 0em; margin-left: 0em"><span class="linehead"></span>棒頭突出喝中玄句句金剛作用全探艸輒成獅子<a 
name="0659a12" id="0659a12"></a>踞許誰擬議迅雷前。</p><a 
name="0659a13" id="0659a13"></a><p style="text-indent: 0em; margin-left: 2em"><span class="linehead"></span>曹洞四墮四禁。</p><a 
name="0659a14" id="0659a14"></a><p style="text-indent: 0em; margin-left: 0em"><span class="linehead"></span>秪這是誰能變易類隨何處不稱尊為憐顛倒成緇<a 
name="0659a15" id="0659a15"></a>素墮禁深深解脫門。</p><a 
name="0659a16" id="0659a16"></a><p style="text-indent: 0em; margin-left: 2em"><span class="linehead"></span>雲門三句一鏃。</p><a 
name="0659a17" id="0659a17"></a><p style="text-indent: 0em; margin-left: 0em"><span class="linehead"></span>捉住推開生殺急拈來便用太狼心等閒三句收天<a 
name="0659a18" id="0659a18"></a>下一鏃輕輕喪古今。</p><a 
name="0659a19" id="0659a19"></a><p style="text-indent: 0em; margin-left: 2em"><span class="linehead"></span>法眼一滴六相。</p><a 
name="0659a20" id="0659a20"></a><p style="text-indent: 0em; margin-left: 0em"><span class="linehead"></span>信手纔沾一滴水儼然六相此交參本來成現風光<a 
name="0659a21" id="0659a21"></a>好誰把牛頭尾上安。</p><a 
name="0659a22" id="0659a22"></a><p style="text-indent: 0em; margin-left: 1em"><span class="linehead"></span>師因挺瞳石遠諸子請問從上源流及五家宗旨<a 
name="0659a23" id="0659a23"></a>門庭事師乃拈前隱夢筆時所作七十頌示之挺<a 
name="0659a24" id="0659a24"></a>等拜受謹錄出以公同參足見我師久默斯要如<a 
name="0659a25" id="0659a25"></a>此學人大瞳錄。</p><a 
name="0659a26" id="0659a26"></a><p style="text-indent: 0em; margin-left: 2em"><span class="linehead"></span>洞山五位正偏頌。</p><a 
name="0659a27" id="0659a27"></a><p style="text-indent: 0em; margin-left: 0em"><span class="linehead"></span>正中偏大會孟津盟誓言受命觀商誅厥罪同心同<a 
name="0659a28" id="0659a28"></a>德敢違天。</p><a 
name="0659a29" id="0659a29"></a><p style="text-indent: 0em; margin-left: 0em"><span class="linehead"></span>偏中正一戎衣而天下定乃反舊章復釋封大賚庶<a 
name="0659a30" id="0659a30"></a>邦安萬姓。</p><a 
name="0659b01" id="0659b01"></a><p style="text-indent: 0em; margin-left: 0em"><span class="linehead"></span>正中來武王即位祀燔柴追親及遠崇明德成命尊<a 
name="0659b02" id="0659b02"></a>周休震哉。</p><a 
name="0659b03" id="0659b03"></a><p style="text-indent: 0em; margin-left: 0em"><span class="linehead"></span>偏中至訪於箕子咨收敘重推洪範九疇言皇極之<a 
name="0659b04" id="0659b04"></a>敷帝訓是。</p><a 
name="0659b05" id="0659b05"></a><p style="text-indent: 0em; margin-left: 0em"><span class="linehead"></span>兼中到文武聖明<span class="corr" title='[巳&gt;已]'>已</span>大告垂拱端然四海清熙熙天<a 
name="0659b06" id="0659b06"></a>下知誰造。</p><a 
name="0659b07" id="0659b07"></a><p style="text-indent: 0em; margin-left: 2em"><span class="linehead"></span>曹山五位君臣頌。</p><a 
name="0659b08" id="0659b08"></a><p style="text-indent: 0em; margin-left: 0em"><span class="linehead"></span>正位君穆穆緝熙<span class="corr" title='[巳&gt;已]'>已</span>自申克配上天終弗易嗚呼不<a 
name="0659b09" id="0659b09"></a>顯德之純。</p><a 
name="0659b10" id="0659b10"></a><p style="text-indent: 0em; margin-left: 0em"><span class="linehead"></span>偏為臣西伯從來有至勳開國承家膺錫命獨能翼<a 
name="0659b11" id="0659b11"></a>翼致其身。</p><a 
name="0659b12" id="0659b12"></a><p style="text-indent: 0em; margin-left: 0em"><span class="linehead"></span>君視臣忍使如傷赤子均枯骨沾思禽獸若廓然胞<a 
name="0659b13" id="0659b13"></a>與一成仁。</p><a 
name="0659b14" id="0659b14"></a><p style="text-indent: 0em; margin-left: 0em"><span class="linehead"></span>臣奉君盡瘁鞠躬服事殷三分天下有其二聖明咫<a 
name="0659b15" id="0659b15"></a>尺敬尤勤。</p><a 
name="0659b16" id="0659b16"></a><p style="text-indent: 0em; margin-left: 0em"><span class="linehead"></span>君臣合天命人心一周匝文王至德誠自然武王周<a 
name="0659b17" id="0659b17"></a>公孝其達。</p><a 
name="0659b18" id="0659b18"></a><p style="text-indent: 0em; margin-left: 2em"><span class="linehead"></span>石霜五位王子頌。</p><a 
name="0659b19" id="0659b19"></a><p style="text-indent: 0em; margin-left: 0em"><span class="linehead"></span>誕王子天生虞舜正斯紀濬哲文明足有臨大孝終<a 
name="0659b20" id="0659b20"></a>身慕弗止。</p><a 
name="0659b21" id="0659b21"></a><p style="text-indent: 0em; margin-left: 0em"><span class="linehead"></span>朝王子完廩浚井何憂喜蒸蒸又以不格姦瞽瞍豫<a 
name="0659b22" id="0659b22"></a>哉天下底。</p><a 
name="0659b23" id="0659b23"></a><p style="text-indent: 0em; margin-left: 0em"><span class="linehead"></span>末王子麋鹿山中偕樂只耕稼陶漁自若焉明明揚<a 
name="0659b24" id="0659b24"></a>側有鰥氏。</p><a 
name="0659b25" id="0659b25"></a><p style="text-indent: 0em; margin-left: 0em"><span class="linehead"></span>化王子玄德升聞師錫亹詢事考言續可嗣受終文<a 
name="0659b26" id="0659b26"></a>祖於茲始。</p><a 
name="0659b27" id="0659b27"></a><p style="text-indent: 0em; margin-left: 0em"><span class="linehead"></span>內王子重華協帝至尊矣恭<span class="corr" title='[巳&gt;己]'>己</span>無為自太平韶樂雍<a 
name="0659b28" id="0659b28"></a>容盡美矣。</p><a 
name="0659b29" id="0659b29"></a><p style="text-indent: 0em; margin-left: 2em"><span class="linehead"></span>臨濟四賓主頌。</p><a 
name="0659b30" id="0659b30"></a><p style="text-indent: 0em; margin-left: 0em"><span class="linehead"></span>賓中賓子路停車試問津沮溺自耰渾不輟途窮況<a 
name="0659c01" id="0659c01"></a>復厄於陳。</p><a 
name="0659c02" id="0659c02"></a><p style="text-indent: 0em; margin-left: 0em"><span class="linehead"></span>賓中主制作自是天王事知我罪我惟春秋萬世亂<a 
name="0659c03" id="0659c03"></a>臣賊子懼。</p><a 
name="0659c04" id="0659c04"></a><p style="text-indent: 0em; margin-left: 0em"><span class="linehead"></span>主中賓斯文未喪漫沉吟天將夫子為木鐸獨使周<a 
name="0659c05" id="0659c05"></a>流作正音。</p><a 
name="0659c06" id="0659c06"></a><p style="text-indent: 0em; margin-left: 0em"><span class="linehead"></span>主中主杏壇設教尊尼父王振金聲集大成百王千<a 
name="0659c07" id="0659c07"></a>聖齊師魯。</p><a 
name="0659c08" id="0659c08"></a><p style="text-indent: 0em; margin-left: 0em"><span class="linehead"></span>四賓主一自從心不踰矩大哉博學無成名吾執射<a 
name="0659c09" id="0659c09"></a>乎吾執御。</p><a 
name="0659c10" id="0659c10"></a><p style="text-indent: 0em; margin-left: 2em"><span class="linehead"></span>臨濟人境四料揀頌。</p><a 
name="0659c11" id="0659c11"></a><p style="text-indent: 0em; margin-left: 0em"><span class="linehead"></span>奪人不奪境世危不足整誅彼一亂魁天下自安枕<a 
name="0659c12" id="0659c12"></a>奪境不奪人舊邦維命新有王能大賚萬國自來賓<a 
name="0659c13" id="0659c13"></a>人境兩俱奪正令一時發列爵更封疆天下靡侵越<a 
name="0659c14" id="0659c14"></a>人境俱不奪世治無征伐端拱自平章朝野忘休烈<a 
name="0659c15" id="0659c15"></a>人境四料揀切忌刻死版當機覿面提好生透心眼。</p><a 
name="0659c16" id="0659c16"></a><p style="text-indent: 0em; margin-left: 1em"><span class="linehead"></span>師坐夢筆倚杖室時潘雪生大嗣偕諸儒者請問<a 
name="0659c17" id="0659c17"></a>禪門以性命為歸趣何諸祖以正偏君臣王子主<a 
name="0659c18" id="0659c18"></a>賓人境立為宗旨豈出世間法亦合於處世間法<a 
name="0659c19" id="0659c19"></a>乎師曰此皆托世法有貴賤尊卑內外親疏正依<a 
name="0659c20" id="0659c20"></a>之道為喻使人易於因名思義以法求心不使邪<a 
name="0659c21" id="0659c21"></a>外僭越失宗亂統參究之久自當悟入玄旨迥超<a 
name="0659c22" id="0659c22"></a>名言也遂以武王頌正偏文王頌君臣大舜頌王<a 
name="0659c23" id="0659c23"></a>子仲尼頌主賓以周頌人境此亦借事明宗隨機<a 
name="0659c24" id="0659c24"></a>設化幸勿以無泥牛木馬為太異也潘生等大喜<a 
name="0659c25" id="0659c25"></a>曰吾師以四大聖頌此四宗旨讀其題者當於世<a 
name="0659c26" id="0659c26"></a>出世法思過半矣乃拜而識之瞳錄。</p><a 
name="0659c27" id="0659c27"></a><p style="text-indent: 0em; margin-left: 2em"><span class="linehead"></span>洞山正偏五位頌。</p><a 
name="0659c28" id="0659c28"></a><p style="text-indent: 0em; margin-left: 0em"><span class="linehead"></span>正中偏木人揮掌拍蒼天虛空墮地毘嵐起吹落舍<a 
name="0659c29" id="0659c29"></a>那眉半邊。</p><a 
name="0659c30" id="0659c30"></a><p style="text-indent: 0em; margin-left: 0em"><span class="linehead"></span>偏中正消磨大地渾如鏡單單照見瞎王婆手把無<a 
name="0660a01" id="0660a01"></a>星屈曲秤。</p><a 
name="0660a02" id="0660a02"></a><p style="text-indent: 0em; margin-left: 0em"><span class="linehead"></span>正中來夜半誤穿沒底鞋踏著茄子呱聲叫驚得蝦<a 
name="0660a03" id="0660a03"></a>蟆輒活埋。</p><a 
name="0660a04" id="0660a04"></a><p style="text-indent: 0em; margin-left: 0em"><span class="linehead"></span>偏中至八十翁翁報毬氣可憐費盡老無明白眼看<a 
name="0660a05" id="0660a05"></a>他兒仔戲。</p><a 
name="0660a06" id="0660a06"></a><p style="text-indent: 0em; margin-left: 0em"><span class="linehead"></span>兼中到一條拄杖床前靠忽然狂狗來探頭不覺笑<a 
name="0660a07" id="0660a07"></a>曰可知道。</p><a 
name="0660a08" id="0660a08"></a><p style="text-indent: 0em; margin-left: 2em"><span class="linehead"></span>其一以類墮披毛戴角頌正偏五位。</p><a 
name="0660a09" id="0660a09"></a><p style="text-indent: 0em; margin-left: 0em"><span class="linehead"></span>正中偏折角泥牛露地眠覿面牧童尋不得卻隨芳<a 
name="0660a10" id="0660a10"></a>艸過晴川。</p><a 
name="0660a11" id="0660a11"></a><p style="text-indent: 0em; margin-left: 0em"><span class="linehead"></span>偏中正忽爾一吽山水靜正擬回頭把索穿寥寥復<a 
name="0660a12" id="0660a12"></a>失渠蹤影。</p><a 
name="0660a13" id="0660a13"></a><p style="text-indent: 0em; margin-left: 0em"><span class="linehead"></span>正中來夜深亦自出林隈踏踏不知何處去長安一<a 
name="0660a14" id="0660a14"></a>逕絕塵埃。</p><a 
name="0660a15" id="0660a15"></a><p style="text-indent: 0em; margin-left: 0em"><span class="linehead"></span>偏中至狹路相逢曾不避信手牽來勿用鞭聲聲邃<a 
name="0660a16" id="0660a16"></a>向前村吹。</p><a 
name="0660a17" id="0660a17"></a><p style="text-indent: 0em; margin-left: 0em"><span class="linehead"></span>兼中到人牛各適忘幽躁月落潭空天色沉家家密<a 
name="0660a18" id="0660a18"></a>邇休相報。</p><a 
name="0660a19" id="0660a19"></a><p style="text-indent: 0em; margin-left: 2em"><span class="linehead"></span>其二以隨墮不斷聲色頌正偏五位。</p><a 
name="0660a20" id="0660a20"></a><p style="text-indent: 0em; margin-left: 0em"><span class="linehead"></span>正中偏獨倚欄杆淚潛然無限傷心難卻寄花啼鳥<a 
name="0660a21" id="0660a21"></a>笑又經年。</p><a 
name="0660a22" id="0660a22"></a><p style="text-indent: 0em; margin-left: 0em"><span class="linehead"></span>偏中正<span class="corr" title='[歛&gt;斂]'>斂</span>衽簾前喜定定夜來親夢夫婿歸精繡鏡<a 
name="0660a23" id="0660a23"></a>囊謝神聖。</p><a 
name="0660a24" id="0660a24"></a><p style="text-indent: 0em; margin-left: 0em"><span class="linehead"></span>正中來特地八門忽見猜自是別離情思久相逢猶<a 
name="0660a25" id="0660a25"></a>怯夢時回。</p><a 
name="0660a26" id="0660a26"></a><p style="text-indent: 0em; margin-left: 0em"><span class="linehead"></span>偏中至魚鴈音書重展視肝腸片片可憐人面目分<a 
name="0660a27" id="0660a27"></a>明渾不是。</p><a 
name="0660a28" id="0660a28"></a><p style="text-indent: 0em; margin-left: 0em"><span class="linehead"></span>兼中到琴瑟不調元自好閨閣風流人莫知春花狼<a 
name="0660a29" id="0660a29"></a>藉長安道。</p><a 
name="0660a30" id="0660a30"></a><p style="text-indent: 0em; margin-left: 2em"><span class="linehead"></span>其三以尊貴墮禮絕百僚頌正偏五位。</p><a 
name="0660b01" id="0660b01"></a><p style="text-indent: 0em; margin-left: 0em"><span class="linehead"></span>正中偏纔出頭來便指天目顧四方行七步十分尊<a 
name="0660b02" id="0660b02"></a>特向誰憐。</p><a 
name="0660b03" id="0660b03"></a><p style="text-indent: 0em; margin-left: 0em"><span class="linehead"></span>偏中正英英意氣能傳令四門遊罷獨傷心半夜踰<a 
name="0660b04" id="0660b04"></a>城求究竟。</p><a 
name="0660b05" id="0660b05"></a><p style="text-indent: 0em; margin-left: 0em"><span class="linehead"></span>正中來冷冷雪嶺勿疑猜驀地抬眸星獨朗不禁這<a 
name="0660b06" id="0660b06"></a>點叫奇哉。</p><a 
name="0660b07" id="0660b07"></a><p style="text-indent: 0em; margin-left: 0em"><span class="linehead"></span>偏中至落艸為他尋便利四十九年舌斷根拍盲拽<a 
name="0660b08" id="0660b08"></a>轉娘生鼻。</p><a 
name="0660b09" id="0660b09"></a><p style="text-indent: 0em; margin-left: 0em"><span class="linehead"></span>兼中到滿口於茲難自道試把花枝對眾看飲光一<a 
name="0660b10" id="0660b10"></a>瞥隨傾倒。</p><a 
name="0660b11" id="0660b11"></a><p style="text-indent: 0em; margin-left: 2em"><span class="linehead"></span>世尊初生指天指地<span class="note">(龍湖)</span>。</p><a 
name="0660b12" id="0660b12"></a><p style="text-indent: 0em; margin-left: 0em"><span class="linehead"></span>纔子出頭來便恁逞奇特要省力為人卻自不省力。</p><a 
name="0660b13" id="0660b13"></a><p style="text-indent: 0em; margin-left: 2em"><span class="linehead"></span>世尊雪山觀星悟道。</p><a 
name="0660b14" id="0660b14"></a><p style="text-indent: 0em; margin-left: 0em"><span class="linehead"></span>六載雪壓眉一夜星破眼何似我聞貓<span class="gaiji">[囗@力]<!--gaiji,,1[囗@力],2&#x361E;,3--></span>地一聲喊。</p><a 
name="0660b15" id="0660b15"></a><p style="text-indent: 0em; margin-left: 2em"><span class="linehead"></span>世尊陞座文殊白椎。</p><a 
name="0660b16" id="0660b16"></a><p style="text-indent: 0em; margin-left: 0em"><span class="linehead"></span>是誰迫上堂是誰迫下座不知我迫人不知人迫我。</p><a 
name="0660b17" id="0660b17"></a><p style="text-indent: 0em; margin-left: 2em"><span class="linehead"></span>世尊拈花迦葉微笑。</p><a 
name="0660b18" id="0660b18"></a><p style="text-indent: 0em; margin-left: 0em"><span class="linehead"></span>我拈如意子亦嘗全提此不遇這般人自起還自止。</p><a 
name="0660b19" id="0660b19"></a><p style="text-indent: 0em; margin-left: 2em"><span class="linehead"></span>文殊罔明女子出定。</p><a 
name="0660b20" id="0660b20"></a><p style="text-indent: 0em; margin-left: 0em"><span class="linehead"></span>誰謂物理齊種麻還得粟莊周為蝴蝶蘧蘧夢初足。</p><a 
name="0660b21" id="0660b21"></a><p style="text-indent: 0em; margin-left: 2em"><span class="linehead"></span>迦葉阿難倒卻剎竿。</p><a 
name="0660b22" id="0660b22"></a><p style="text-indent: 0em; margin-left: 0em"><span class="linehead"></span>身外無長物片衲如懸絲呼來還自諾推倒復何疑。</p><a 
name="0660b23" id="0660b23"></a><p style="text-indent: 0em; margin-left: 2em"><span class="linehead"></span>達磨面壁。</p><a 
name="0660b24" id="0660b24"></a><p style="text-indent: 0em; margin-left: 0em"><span class="linehead"></span>西也壁東也壁來也壁去也壁梁王壁也神光壁。</p><a 
name="0660b25" id="0660b25"></a><p style="text-indent: 0em; margin-left: 2em"><span class="linehead"></span>二祖安心。</p><a 
name="0660b26" id="0660b26"></a><p style="text-indent: 0em; margin-left: 0em"><span class="linehead"></span>覓心不可得又得甚麼髓雖非關我事也要我相許。</p><a 
name="0660b27" id="0660b27"></a><p style="text-indent: 0em; margin-left: 2em"><span class="linehead"></span>馬祖日面。</p><a 
name="0660b28" id="0660b28"></a><p style="text-indent: 0em; margin-left: 0em"><span class="linehead"></span>兩眼星飛四蹄電閃閃殺天下不見血濺。</p><a 
name="0660b29" id="0660b29"></a><p style="text-indent: 0em; margin-left: 2em"><span class="linehead"></span>百丈野鴨。</p><a 
name="0660b30" id="0660b30"></a><p style="text-indent: 0em; margin-left: 0em"><span class="linehead"></span>出門是艸何處尋討信手拈來恰好恰好。</p><a 
name="0660c01" id="0660c01"></a><p style="text-indent: 0em; margin-left: 2em"><span class="linehead"></span>洞山睹影。</p><a 
name="0660c02" id="0660c02"></a><p style="text-indent: 0em; margin-left: 0em"><span class="linehead"></span>邈之不真悟來太切平步丹霄拈弄日月。</p><a 
name="0660c03" id="0660c03"></a><p style="text-indent: 0em; margin-left: 2em"><span class="linehead"></span>雲門損足。</p><a 
name="0660c04" id="0660c04"></a><p style="text-indent: 0em; margin-left: 0em"><span class="linehead"></span>引上懸崖一手推倒特地翻身如獅子吼。</p><a 
name="0660c05" id="0660c05"></a><p style="text-indent: 0em; margin-left: 2em"><span class="linehead"></span>德山托缽。</p><a 
name="0660c06" id="0660c06"></a><p style="text-indent: 0em; margin-left: 0em"><span class="linehead"></span>翻卻面皮下這毒手末後全提自揚家醜。</p><a 
name="0660c07" id="0660c07"></a><p style="text-indent: 0em; margin-left: 2em"><span class="linehead"></span>趙州勘婆子。</p><a 
name="0660c08" id="0660c08"></a><p style="text-indent: 0em; margin-left: 0em"><span class="linehead"></span>明知山有虎偏向虎山行捨命陪君子以表此生平。</p><a 
name="0660c09" id="0660c09"></a><p style="text-indent: 0em; margin-left: 2em"><span class="linehead"></span>玄沙諦當。</p><a 
name="0660c10" id="0660c10"></a><p style="text-indent: 0em; margin-left: 0em"><span class="linehead"></span>劍客既呈劍詩人復獻詩欲開千古眼更剔兩莖眉。</p><a 
name="0660c11" id="0660c11"></a><p style="text-indent: 0em; margin-left: 2em"><span class="linehead"></span>香嚴樹枝。</p><a 
name="0660c12" id="0660c12"></a><p style="text-indent: 0em; margin-left: 0em"><span class="linehead"></span>口咬樹枝不敢相欺分明道了你知不知。</p><a 
name="0660c13" id="0660c13"></a><p style="text-indent: 0em; margin-left: 2em"><span class="linehead"></span>婆子拋兒。</p><a 
name="0660c14" id="0660c14"></a><p style="text-indent: 0em; margin-left: 0em"><span class="linehead"></span>秪這不消大地水漲浸殺法身全無伎倆。</p><a 
name="0660c15" id="0660c15"></a><p style="text-indent: 0em; margin-left: 2em"><span class="linehead"></span>大隨覆鞋。</p><a 
name="0660c16" id="0660c16"></a><p style="text-indent: 0em; margin-left: 0em"><span class="linehead"></span>脫鞋覆龜鬼見鍾馗計較不成皮骨如縻。</p><a 
name="0660c17" id="0660c17"></a><p style="text-indent: 0em; margin-left: 2em"><span class="linehead"></span>一歸何處。</p><a 
name="0660c18" id="0660c18"></a><p style="text-indent: 0em; margin-left: 0em"><span class="linehead"></span>絕好這一拶拶拶百雜碎虛空喟然曰未有是處在。</p><a 
name="0660c19" id="0660c19"></a><p style="text-indent: 0em; margin-left: 2em"><span class="linehead"></span>經首。</p><a 
name="0660c20" id="0660c20"></a><p style="text-indent: 0em; margin-left: 0em"><span class="linehead"></span>以字不成八不是春風拂檻花猶睡王孫何去未歸<a 
name="0660c21" id="0660c21"></a>來芳艸凄凄愁滿地。</p><a 
name="0660c22" id="0660c22"></a><p style="text-indent: 0em; margin-left: 2em"><span class="linehead"></span>黃龍三關。</p><a 
name="0660c23" id="0660c23"></a><p style="text-indent: 0em; margin-left: 0em"><span class="linehead"></span>我手何似佛手特地出乖弄醜早<span class="corr" title='[巳&gt;已]'>已</span>勘破禿奴快須<a 
name="0660c24" id="0660c24"></a>合取狗口。</p><a 
name="0660c25" id="0660c25"></a><p style="text-indent: 0em; margin-left: 0em"><span class="linehead"></span>我腳何似驢腳扁頭無異木杓逢人撒屎撒沙便好<a 
name="0660c26" id="0660c26"></a>大棒打卻。</p><a 
name="0660c27" id="0660c27"></a><p style="text-indent: 0em; margin-left: 0em"><span class="linehead"></span>人人有箇生緣從來活計失錢只得唱這囉哩到處<a 
name="0660c28" id="0660c28"></a>討些盤纏。</p><a 
name="0660c29" id="0660c29"></a><p style="text-indent: 0em; margin-left: 2em"><span class="linehead"></span>趙州四佛。</p><a 
name="0660c30" id="0660c30"></a><p style="text-indent: 0em; margin-left: 0em"><span class="linehead"></span>金佛不度爐擲刀廣額屠自稱千佛數不覺面糊塗。</p><a 
name="0661a01" id="0661a01"></a><p style="text-indent: 0em; margin-left: 0em"><span class="linehead"></span>木佛不度火丹霞卻脫灑賺殺住菴僧一任眉鬚墮。</p><a 
name="0661a02" id="0661a02"></a><p style="text-indent: 0em; margin-left: 0em"><span class="linehead"></span>泥佛不度水青原垂足指可惜住山人無風波浪起。</p><a 
name="0661a03" id="0661a03"></a><p style="text-indent: 0em; margin-left: 0em"><span class="linehead"></span>真佛屋裏坐南陽招箭垛塔樣描紛紛千古成滯貨。</p><a 
name="0661a04" id="0661a04"></a><p style="text-indent: 0em; margin-left: 2em"><span class="linehead"></span>雲門三句。</p><a 
name="0661a05" id="0661a05"></a><p style="text-indent: 0em; margin-left: 0em"><span class="linehead"></span>函蓋乾坤句臺山驀直去趙州也恁麼勘破何容易。</p><a 
name="0661a06" id="0661a06"></a><p style="text-indent: 0em; margin-left: 0em"><span class="linehead"></span>截斷眾流句猛虎當路踞大家看首座獨得黃檗住。</p><a 
name="0661a07" id="0661a07"></a><p style="text-indent: 0em; margin-left: 0em"><span class="linehead"></span>隨波逐浪句如藤還倚樹千里賣布單一笑歸何處。</p><a 
name="0661a08" id="0661a08"></a><p style="text-indent: 0em; margin-left: 2em"><span class="linehead"></span>圓通作。</p><a 
name="0661a09" id="0661a09"></a><p style="text-indent: 0em; margin-left: 0em"><span class="linehead"></span>悉達纔生好勝橫行如今老大天崩不爭。</p><a 
name="0661a10" id="0661a10"></a><p style="text-indent: 0em; margin-left: 0em"><span class="linehead"></span>世尊陞座生意易做不遇知音卻成滯貨。</p><a 
name="0661a11" id="0661a11"></a><p style="text-indent: 0em; margin-left: 0em"><span class="linehead"></span>趙州布衫駁駁斑斑皮穿骨露也勝金襴。</p><a 
name="0661a12" id="0661a12"></a><p style="text-indent: 0em; margin-left: 0em"><span class="linehead"></span>五臺問路有故無故喫盡鹹酸不知鹽醋。</p><a 
name="0661a13" id="0661a13"></a><p style="text-indent: 0em; margin-left: 0em"><span class="linehead"></span>洞山邈真佛面剝金下手不得忽然失心。</p><a 
name="0661a14" id="0661a14"></a><p style="text-indent: 0em; margin-left: 0em"><span class="linehead"></span>玄沙<span class="gaiji">[祝/土]<!--gaiji,,1[祝/土],2&#x213BA;,3--></span>指回瞋作喜笑倒達摩平起堆起。</p><a 
name="0661a15" id="0661a15"></a><p style="text-indent: 0em; margin-left: 0em"><span class="linehead"></span>曹山不異即秖這是慣發酒顛全無諱忌。</p><a 
name="0661a16" id="0661a16"></a><p style="text-indent: 0em; margin-left: 0em"><span class="linehead"></span>圓通貓頭太煞崎嶢死口纔開天下魂消。</p><a 
name="0661a17" id="0661a17"></a><p style="text-indent: 0em; margin-left: 2em"><span class="linehead"></span>洞山邈師真。</p><a 
name="0661a18" id="0661a18"></a><p style="text-indent: 0em; margin-left: 0em"><span class="linehead"></span>洋銅熱銕家常食今特拈來供十方莫怪知恩人少<a 
name="0661a19" id="0661a19"></a>有秖今渠我滾如湯。</p><a 
name="0661a20" id="0661a20"></a><p style="text-indent: 0em; margin-left: 2em"><span class="linehead"></span>德山不荅話。</p><a 
name="0661a21" id="0661a21"></a><p style="text-indent: 0em; margin-left: 0em"><span class="linehead"></span>死人平地<span class="corr" title='[巳&gt;已]'>已</span>無數把火齊驅作夜行險絕還教吹滅<a 
name="0661a22" id="0661a22"></a>去新羅日午打三更。</p><a 
name="0661a23" id="0661a23"></a><p style="text-indent: 0em; margin-left: 2em"><span class="linehead"></span>臨濟思蒿枝。</p><a 
name="0661a24" id="0661a24"></a><p style="text-indent: 0em; margin-left: 0em"><span class="linehead"></span>生平別有一深心撫景觀時自不禁慷慨悲歌如識<a 
name="0661a25" id="0661a25"></a>得何勞琴劍寄知音。</p><a 
name="0661a26" id="0661a26"></a><p style="text-indent: 0em; margin-left: 2em"><span class="linehead"></span>興化擯維那。</p><a 
name="0661a27" id="0661a27"></a><p style="text-indent: 0em; margin-left: 0em"><span class="linehead"></span>誰云虎不食其子爭奈恩冤業在中舂打爛泥誇好<a 
name="0661a28" id="0661a28"></a>手忍心雌伏見飛雄。</p><a 
name="0661a29" id="0661a29"></a><p style="text-indent: 0em; margin-left: 2em"><span class="linehead"></span>再參獨眼龍。</p><a 
name="0661a30" id="0661a30"></a><p style="text-indent: 0em; margin-left: 0em"><span class="linehead"></span>誰知矮子善觀場度刃衝流異類行沒尾大蟲牙爪<a 
name="0661b01" id="0661b01"></a>怪倒屙惱亂好人腸。</p><a 
name="0661b02" id="0661b02"></a><p style="text-indent: 0em; margin-left: 2em"><span class="linehead"></span>洞山初喫棒。</p><a 
name="0661b03" id="0661b03"></a><p style="text-indent: 0em; margin-left: 0em"><span class="linehead"></span>再三問處涉鉤錐棒下驚來石火遲飯袋忽然開口<a 
name="0661b04" id="0661b04"></a>笑幾多平地受人欺。</p><a 
name="0661b05" id="0661b05"></a><p style="text-indent: 0em; margin-left: 2em"><span class="linehead"></span>僧問巴陵如何是道陵云明眼人落井。</p><a 
name="0661b06" id="0661b06"></a><p style="text-indent: 0em; margin-left: 0em"><span class="linehead"></span>爭雄弓馬最危微背手能拈囓鏃機自笑老來忘意<a 
name="0661b07" id="0661b07"></a>氣看他雲鳥自閒飛。</p><a 
name="0661b08" id="0661b08"></a><p style="text-indent: 0em; margin-left: 2em"><span class="linehead"></span>僧問巴陵如何是吹毛劍陵云珊瑚枝上撐著<a 
name="0661b09" id="0661b09"></a>月。</p><a 
name="0661b10" id="0661b10"></a><p style="text-indent: 0em; margin-left: 0em"><span class="linehead"></span>驀劄相逢各展眉此心千古孰能欺可憐一句全生<a 
name="0661b11" id="0661b11"></a>殺劍挂徐君墓上枝。</p><a 
name="0661b12" id="0661b12"></a><p style="text-indent: 0em; margin-left: 2em"><span class="linehead"></span>僧問巴陵如何是提婆宗陵云銀碗裏盛雪。</p><a 
name="0661b13" id="0661b13"></a><p style="text-indent: 0em; margin-left: 0em"><span class="linehead"></span>吾宗無語若為人東土西天負墮深明月蘆花閒索<a 
name="0661b14" id="0661b14"></a>索臨風何處覓秋砧。</p><a 
name="0661b15" id="0661b15"></a><p style="text-indent: 0em; margin-left: 2em"><span class="linehead"></span>僧問那吒太子析骨析肉還父母然後現本身<a 
name="0661b16" id="0661b16"></a>為父母說法如何是那吒本身師撫掌三下又<a 
name="0661b17" id="0661b17"></a>云天花吹不盡處處鳥銜飛。</p><a 
name="0661b18" id="0661b18"></a><p style="text-indent: 0em; margin-left: 0em"><span class="linehead"></span>不假胞胎未是親曹山一笑起風塵夜來玉笛從何<a 
name="0661b19" id="0661b19"></a>發惱亂深閨夢裏人。</p><a 
name="0661b20" id="0661b20"></a><p style="text-indent: 0em; margin-left: 2em"><span class="linehead"></span>中天竺雲屋珂禪師以宋鼎遷即謝事金山默<a 
name="0661b21" id="0661b21"></a>菴言於伯顏請珂公住靈隱親持疏叩其門珂<a 
name="0661b22" id="0661b22"></a>抽關露半面曰汝是誰默菴曰和上故人某甲<a 
name="0661b23" id="0661b23"></a>也珂落關曰我不識你後斷江恩公贊曰雲屋<a 
name="0661b24" id="0661b24"></a>今支四十年高風凜凜尚依然徒令丞相拜床<a 
name="0661b25" id="0661b25"></a>下不肯為渠來冷泉師別珂公落關語曰我<span class="corr" title='[巳&gt;已]'>已</span><a 
name="0661b26" id="0661b26"></a>識你也。</p><a 
name="0661b27" id="0661b27"></a><p style="text-indent: 0em; margin-left: 0em"><span class="linehead"></span>雲屋曾將宋紀年落關一語自危然故人多<span class="corr" title='[巳&gt;已]'>已</span>不相<a 
name="0661b28" id="0661b28"></a>識更有何顏對冷泉。</p><a 
name="0661b29" id="0661b29"></a><p style="text-indent: 0em; margin-left: 2em"><span class="linehead"></span>僧問南泉師歸丈室將何指示泉云昨夜三更<a 
name="0661b30" id="0661b30"></a>失卻牛天明起來失卻火師云恁麼則住持不<a 
name="0661c01" id="0661c01"></a>易雖然須是南泉始得。</p><a 
name="0661c02" id="0661c02"></a><p style="text-indent: 0em; margin-left: 0em"><span class="linehead"></span>野老忘機事事閒柴門雖設未嘗關偶然拾得無鬚<a 
name="0661c03" id="0661c03"></a>鎖依舊拋他途路間。</p><a 
name="0661c04" id="0661c04"></a><p style="text-indent: 0em; margin-left: 2em"><span class="linehead"></span>舉禾山普參黃龍南問阿難問迦葉金襴袈裟<a 
name="0661c05" id="0661c05"></a>之外別傳箇甚麼迦葉呼阿難難應諾迦葉云<a 
name="0661c06" id="0661c06"></a>倒卻門前剎竿著意旨如何南云上人出蜀曾<a 
name="0661c07" id="0661c07"></a>到玉泉否云曾到南云曾掛搭否曰一夕便發<a 
name="0661c08" id="0661c08"></a>南云智者道場關將軍打供與結緣幾時普座<a 
name="0661c09" id="0661c09"></a>主良久理前問南公免首主趨出大驚云兩川<a 
name="0661c10" id="0661c10"></a>義虎不消此老一唾師云大小黃龍一生弄佛<a 
name="0661c11" id="0661c11"></a>手驢腳特地被遮座主捉敗。</p><a 
name="0661c12" id="0661c12"></a><p style="text-indent: 0em; margin-left: 0em"><span class="linehead"></span>舉世皆聞蜀道難誰知平地有牢關假雞任叫休瞞<a 
name="0661c13" id="0661c13"></a>我一唾千門萬戶閒。</p><a 
name="0661c14" id="0661c14"></a><p style="text-indent: 0em; margin-left: 2em"><span class="linehead"></span>舉太陽托浮山接投子公案師云浮山的不是<a 
name="0661c15" id="0661c15"></a>欺心漢又誰知接得投子青滅太陽正法眼藏<a 
name="0661c16" id="0661c16"></a>勝於平侍者鑿出塔中頂骨雖然如今天下能<a 
name="0661c17" id="0661c17"></a>有幾人不於三<span class="corr" title='[乂&gt;叉]'>叉</span>路口喪身失命者乎。</p><a 
name="0661c18" id="0661c18"></a><p style="text-indent: 0em; margin-left: 0em"><span class="linehead"></span>虎口翻身也是奇青鷹夢裏<span class="corr" title='[巳&gt;已]'>已</span>驚飛大陽頂履今何<a 
name="0661c19" id="0661c19"></a>在謾向胡僧問故衣。</p><a 
name="0661c20" id="0661c20"></a><p style="text-indent: 0em; margin-left: 2em"><span class="linehead"></span>舉南院示啐啄同時至僧再來舉似風穴云遮<a 
name="0661c21" id="0661c21"></a>漢會也師云南院棒頭<span class="corr" title='[巳&gt;已]'>已</span>折此僧擔板過高就<a 
name="0661c22" id="0661c22"></a>中燈影裏行風穴太煞逗湊若是杖人當別有<a 
name="0661c23" id="0661c23"></a>處分。</p><a 
name="0661c24" id="0661c24"></a><p style="text-indent: 0em; margin-left: 0em"><span class="linehead"></span>啐啄同時用卻奇移星換斗許誰知騎牛海上穿衫<a 
name="0661c25" id="0661c25"></a>子十字街頭放鷂兒。</p><a 
name="0661c26" id="0661c26"></a><p style="text-indent: 0em; margin-left: 2em"><span class="linehead"></span>舉興化到大覺至言下薦得臨濟於黃蘗喫棒<a 
name="0661c27" id="0661c27"></a>的道理師云興化的是個亡賴賊以一條杖子<a 
name="0661c28" id="0661c28"></a>撥出三聖大覺與他作箇對頭無端要討痛棒<a 
name="0661c29" id="0661c29"></a>喫才好公然燒炷香。</p><a 
name="0661c30" id="0661c30"></a><p style="text-indent: 0em; margin-left: 0em"><span class="linehead"></span>豪傑無王亦自興難兄難弟作宗盟當時法眼誰能<a 
name="0662a01" id="0662a01"></a>滅磨出吹毛決不平。</p><a 
name="0662a02" id="0662a02"></a><p style="text-indent: 0em; margin-left: 2em"><span class="linehead"></span>舉西院因天平漪下四錯至漪住後自云發足<a 
name="0662a03" id="0662a03"></a>行腳時早是錯了師云西院寸鐵殺人不容喘<a 
name="0662a04" id="0662a04"></a>息共汝商量兩錯別有鉤錐天平跌後思痛開<a 
name="0662a05" id="0662a05"></a>眼說夢爭奈知恩者少負恩者多。</p><a 
name="0662a06" id="0662a06"></a><p style="text-indent: 0em; margin-left: 0em"><span class="linehead"></span>天下干戈共戰爭朝秦暮楚盡求名不知真命將何<a 
name="0662a07" id="0662a07"></a>屬那識真人有主盟。</p><a 
name="0662a08" id="0662a08"></a><p style="text-indent: 0em; margin-left: 2em"><span class="linehead"></span>舉佛印元入室次蘇子瞻適至印云此處無內<a 
name="0662a09" id="0662a09"></a>翰座子蘇云借和尚四大作禪床印云我有一<a 
name="0662a10" id="0662a10"></a>問道得即坐道不得解下玉帶蘇云便請印云<a 
name="0662a11" id="0662a11"></a>四大本空五蘊非有內翰向何處坐蘇無語印<a 
name="0662a12" id="0662a12"></a>即命侍者解下玉帶以鎮山門。</p><p style="text-indent: 0em; margin-left: 2em"><span class="linehead"></span>代蘇荅云若<a 
name="0662a13" id="0662a13"></a>恁麼則被某坐斷也又云遮箇破禪床我不坐。</p><a 
name="0662a14" id="0662a14"></a><p style="text-indent: 0em; margin-left: 0em"><span class="linehead"></span>佛印禪床信手推七花八裂墮塵埃如今多少往來<a 
name="0662a15" id="0662a15"></a>客丈室門前滑似苔。</p><a 
name="0662a16" id="0662a16"></a><p style="text-indent: 0em; margin-left: 2em"><span class="linehead"></span>舉玉泉皓因蘇子瞻過訪泉問官人高姓曰姓<a 
name="0662a17" id="0662a17"></a>秤泉曰甚麼秤曰稱天下衲僧秤泉喝一聲云<a 
name="0662a18" id="0662a18"></a>重多少蘇無語。</p><p style="text-indent: 0em; margin-left: 2em"><span class="linehead"></span>代蘇撫掌云果然是個野干<a 
name="0662a19" id="0662a19"></a>鳴又云草賊大敗。</p><a 
name="0662a20" id="0662a20"></a><p style="text-indent: 0em; margin-left: 0em"><span class="linehead"></span>偶因撥動玉泉喝稱得果然野干鳴千古禪流高著<a 
name="0662a21" id="0662a21"></a>眼莫教錯認定盤星。</p><a 
name="0662a22" id="0662a22"></a><p style="text-indent: 0em; margin-left: 2em"><span class="linehead"></span>國一禪師初登徑山頂上於龍湫邊宴坐五百<a 
name="0662a23" id="0662a23"></a>龍神不安因讓其窟宅湧為寺基且道國一宴<a 
name="0662a24" id="0662a24"></a>坐何得令龍神不安而徙其宅龍代云密移一<a 
name="0662a25" id="0662a25"></a>步看天機。</p><a 
name="0662a26" id="0662a26"></a><p style="text-indent: 0em; margin-left: 0em"><span class="linehead"></span>若不同床睡焉知被底穿遮些消息子不與外人傳。</p><a 
name="0662a27" id="0662a27"></a><p style="text-indent: 0em; margin-left: 2em"><span class="linehead"></span>巾子山人參國一求薙度往京救佛法之難國<a 
name="0662a28" id="0662a28"></a>一試其神通彼因大喝一聲將坐後大石震為<a 
name="0662a29" id="0662a29"></a>三斷如今滿天下許多吠聲之徒還有能一喝<a 
name="0662a30" id="0662a30"></a>使彼髑髏粉碎者麼。</p><p style="text-indent: 0em; margin-left: 2em"><span class="linehead"></span>代云婆心徹困為阿誰。</p><a 
name="0662b01" id="0662b01"></a><p style="text-indent: 0em; margin-left: 0em"><span class="linehead"></span>不聞遮老馬踏殺天下人饒是白拈賊無處著渾身。</p><a 
name="0662b02" id="0662b02"></a><p style="text-indent: 0em; margin-left: 2em"><span class="linehead"></span>妙喜室中不許人下喝下一喝者罰十金了明<a 
name="0662b03" id="0662b03"></a>長老先將庫司銀十兩放方丈几上大喝一聲<a 
name="0662b04" id="0662b04"></a>而出且道下遮一喝堪作甚麼事。</p><p style="text-indent: 0em; margin-left: 2em"><span class="linehead"></span>代云禍不<a 
name="0662b05" id="0662b05"></a>入慎家之門。</p><a 
name="0662b06" id="0662b06"></a><p style="text-indent: 0em; margin-left: 0em"><span class="linehead"></span>養子不及父家門一世衰須知今日事古佛莫安排。</p><a 
name="0662b07" id="0662b07"></a><p style="text-indent: 0em; margin-left: 2em"><span class="linehead"></span>昧劣莫過於毛禽如何徑山大殿鴉叫得甚則<a 
name="0662b08" id="0662b08"></a>大殿有人做供觀音殿鴉叫得甚則觀音殿有<a 
name="0662b09" id="0662b09"></a>人做供。</p><p style="text-indent: 0em; margin-left: 2em"><span class="linehead"></span>代云何我到山不聞此事。</p><a 
name="0662b10" id="0662b10"></a><p style="text-indent: 0em; margin-left: 0em"><span class="linehead"></span>鬼窟作活計添得鴉臭氣八十翁登場豈比小兒戲。</p><a 
name="0662b11" id="0662b11"></a><p style="text-indent: 0em; margin-left: 2em"><span class="linehead"></span>杖人前日上堂云迷中有悟悟中有迷迷中有<a 
name="0662b12" id="0662b12"></a>迷悟中有悟此四句中各有意旨一一道來看<a 
name="0662b13" id="0662b13"></a>代云不許夜行設明須到。</p><a 
name="0662b14" id="0662b14"></a><p style="text-indent: 0em; margin-left: 0em"><span class="linehead"></span>不辭向汝道恐瞎天下眼透過向上機自不遭人點。</p><a 
name="0662b15" id="0662b15"></a><p style="text-indent: 0em; margin-left: 2em"><span class="linehead"></span>妙喜嘗以竹篦子驗人杖人以如意子驗人喚<a 
name="0662b16" id="0662b16"></a>作如意子則觸不喚作如意子則背不得有語<a 
name="0662b17" id="0662b17"></a>不得無語且作麼生得個出身活路。</p><p style="text-indent: 0em; margin-left: 2em"><span class="linehead"></span>代云要<a 
name="0662b18" id="0662b18"></a>識真金火裡看。</p><a 
name="0662b19" id="0662b19"></a><p style="text-indent: 0em; margin-left: 0em"><span class="linehead"></span>當機覿面提關捩如何轉奮迅獅子兒須防此中險<a 
name="0662b20" id="0662b20"></a><span class="note">(此徑山時師垂問復自代自頌)</span>。</p><a 
name="0662b21" id="0662b21"></a><p style="text-indent: 0em; margin-left: 2em"><span class="linehead"></span>破籃莖草頌<span class="note">(有序癸巳孟冬書付竹關)</span>。</p><a 
name="0662b22" id="0662b22"></a><p style="text-indent: 0em; margin-left: 0em"><span class="linehead"></span>文殊與善財採藥殊曰是藥者採將來財曰盡大地<a 
name="0662b23" id="0662b23"></a>無有是藥者殊曰不是藥者採將來財曰盡天地無<a 
name="0662b24" id="0662b24"></a>有不是藥者殊信手拈起一莖草曰只此能殺人能<a 
name="0662b25" id="0662b25"></a>活人杖人曰從上手眼自別一挨一拶直要控人於<a 
name="0662b26" id="0662b26"></a>生死得箇入處又要控人於性命上得箇出處門裏<a 
name="0662b27" id="0662b27"></a>出得身身裏出得門然後自能作主破格為人一切<a 
name="0662b28" id="0662b28"></a>聖凡只是不知出入之機故於變異不得自在也故<a 
name="0662b29" id="0662b29"></a>吾宗獨貴知有惟知有者始解入作如藥山與雲巖<a 
name="0662b30" id="0662b30"></a>伐木次巖問腰間響底是甚麼山拔刀作砍勢巖悚<a 
name="0662c01" id="0662c01"></a>然此藏鋒出入殺活無痕大用全提佛祖難搆也僧<a 
name="0662c02" id="0662c02"></a>問洞山和尚于雲巖處有何所得洞曰無所得我不<a 
name="0662c03" id="0662c03"></a>重先師道德只重先師不為我說破又問先師還知<a 
name="0662c04" id="0662c04"></a>有也無洞曰若知有爭肯恁麼道不知有爭解恁麼<a 
name="0662c05" id="0662c05"></a>道只此便是金鎖玄關全無肯路人能於此如生冤<a 
name="0662c06" id="0662c06"></a>家相似疑憤不<span class="corr" title='[巳&gt;已]'>已</span>傷盡偷心自有出身機用如寶之<a 
name="0662c07" id="0662c07"></a>明暗形影嬰兒之哆和去住莖草之味味五金剛杵<a 
name="0662c08" id="0662c08"></a>之殺活諸見重離之回互交參此大似死法而存活<a 
name="0662c09" id="0662c09"></a>機使此法式不毀有足揀別真偽也如水火是名濕<a 
name="0662c10" id="0662c10"></a>熱是實而實用之神化豈名言所可執或又藥物之<a 
name="0662c11" id="0662c11"></a>辨性味其殺人活人原在人而不在藥出入之機各<a 
name="0662c12" id="0662c12"></a>有親切溈山入於撥火德山入於吹燈臨濟入於喫<a 
name="0662c13" id="0662c13"></a>棒洞山入於睹影雲門入於損足法眼入於豎指若<a 
name="0662c14" id="0662c14"></a>是其入即是其出又何妨於妙盡淆訛乎故予於綱<a 
name="0662c15" id="0662c15"></a>宗有明暗句入出句雜毒句百怨句殺活句向上句<a 
name="0662c16" id="0662c16"></a>與之拔屑抽釘敲骨打髓擊碎悟門別行一路始能<a 
name="0662c17" id="0662c17"></a>呵佛罵祖異類縱橫然此控人之機不先使之傷心<a 
name="0662c18" id="0662c18"></a>痛憤何能絕後重甦此師子教兒迷子法從緣薦得<a 
name="0662c19" id="0662c19"></a>始相應也予今年倚杖天界無可智公從生死危難<a 
name="0662c20" id="0662c20"></a>中來皈命于予受大法戒乃掩關高座深求少林服<a 
name="0662c21" id="0662c21"></a>毒得髓之宗披吾參同燈熱之旨喜其能隱忍堅利<a 
name="0662c22" id="0662c22"></a>真足大吾好山之脈予時歸博山武夷掃二先師之<a 
name="0662c23" id="0662c23"></a>塔特潛為別予因囑之曰聖人無夢不能神大海無<a 
name="0662c24" id="0662c24"></a>波不生寶使聖凡無怨艾之毒則皆無出身之機也<a 
name="0662c25" id="0662c25"></a>子當以大法自命痛此懸絲寧不自憤乎智曰不肖<a 
name="0662c26" id="0662c26"></a>何人且在鬼門關上賣破藍耳予笑曰此非吾家毒<a 
name="0662c27" id="0662c27"></a>草能出入乎正好打殺死蛇吞活龍以大闡提行無<a 
name="0662c28" id="0662c28"></a>間行作常不輕起吾三墮之密不負此一驀劄乎因<a 
name="0662c29" id="0662c29"></a>更為破藍莖草頌以識之頌曰秖這一莖太綽約神<a 
name="0662c30" id="0662c30"></a>農曾未親嘗著大地迷茫無處尋文殊拈出露鋒鍔<a 
name="0663a01" id="0663a01"></a>殺活爭如老藥翁雲巖驀劄眉毛矍楊廣山頭翻異<a 
name="0663a02" id="0663a02"></a>苗無底藍兒盛諾諾鬼門關裏賣危疑五逆撩之驚<a 
name="0663a03" id="0663a03"></a>雀啄探竿影毒常不輕後園驢喫三禪樂緊<span class="corr" title='[&#x7BD0;&gt;箍]'>箍</span>咒發<a 
name="0663a04" id="0663a04"></a>曹酒顛佛祖魂消魔膽落醉向夢中勸石人切忌醒<a 
name="0663a05" id="0663a05"></a>來空索摸。</p>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 Rev. 1.17 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_012 by HTTrack Website Copier/3.x [XR&CO'2008], Tue, 03 Jun 2014 00:50:56 GMT -->
</html>
