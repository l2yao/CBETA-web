<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB135_001 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gadd32.gif?utmac=MO-30696269-4&amp;utmn=605155129&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23&amp;utmp=%2Fmobile%2Findex.php%3Findex%3DJ23nB135_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第23冊<br/>No.B135 石門文字禪 (30卷)<br/>【宋 德洪著　原書缺　依民國十年常州天寧寺刻本印】<br/>第 1 卷</p>
	<a href="index8dc1.html?index=J23nB135_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B135" sutra_name="石門文字禪" sutra_juan="[卷1]">　
<a 
name="0577a01" id="0577a01"></a><div class="xu"><p style="margin-left: 2em"><span class="headname">石門文字禪序</span></p><a 
name="0577a02" id="0577a02"></a><p style="text-indent: 0em; margin-left: 0em"><span class="linehead"></span>夫自晉宋齊梁學道者爭以金屑翳眼而初祖東來<a 
name="0577a03" id="0577a03"></a>應病投劑直指人心不立文字後之承虛接響不識<a 
name="0577a04" id="0577a04"></a>藥忌者遂一切峻其垣而築文字於禪之外由是分<a 
name="0577a05" id="0577a05"></a>疆列界剖判虛空學禪者不務精義學文字者不務<a 
name="0577a06" id="0577a06"></a>了心夫義不精則心了而不光大精義而不了心則<a 
name="0577a07" id="0577a07"></a>文字終不入神故寶覺欲以無學之學朝宗百川而<a 
name="0577a08" id="0577a08"></a>無盡歎民公南海波斯因風到岸標榜具存儀刑不<a 
name="0577a09" id="0577a09"></a>遠嗚呼可以思矣蓋禪如春也文字則花也春在於<a 
name="0577a10" id="0577a10"></a>花全花是春花在於春全春是花而曰禪與文字有<a 
name="0577a11" id="0577a11"></a>二乎哉故德山臨濟棒喝交馳未嘗非文字也清涼<a 
name="0577a12" id="0577a12"></a>天台疏經造論未嘗非禪也而曰禪與文字有二乎<a 
name="0577a13" id="0577a13"></a>哉逮於晚近更相笑而更相非嚴於水火矣宋寂音<a 
name="0577a14" id="0577a14"></a>尊者憂之因名其所著曰文字禪夫齊秦搆難而按<a 
name="0577a15" id="0577a15"></a>以周天子之命合遂投戈臥鼓而順於大化則文字<a 
name="0577a16" id="0577a16"></a>禪之為也蓋此老子向春臺擷眾芳諦知春花之際<a 
name="0577a17" id="0577a17"></a>無地寄眼故橫心所見橫口所言鬥千紅萬紫於三<a 
name="0577a18" id="0577a18"></a>寸枯管之下於此把住水泄不通即於此放行波瀾<a 
name="0577a19" id="0577a19"></a>浩渺乃至逗物而吟逢緣而詠並入編中夫何所謂<a 
name="0577a20" id="0577a20"></a>禪與文字者夫是之謂文字禪而禪與文字有二乎<a 
name="0577a21" id="0577a21"></a>哉噫此一枝花自瞿曇拈後數千餘年擲在糞掃堆<a 
name="0577a22" id="0577a22"></a>頭而寂音再一拈似即今流布疏影撩人暗香浮鼻<a 
name="0577a23" id="0577a23"></a>其誰為破顏者。</p><a 
name="0577a24" id="0577a24"></a><p style="text-indent: 0em; margin-left: 0em"><span class="linehead"></span>明萬曆丁酉八月望日釋達觀撰</p></div><a 
name="0577a25" id="0577a25"></a><a 
name="0577a26" id="0577a26"></a><a 
name="0577a27" id="0577a27"></a><a 
name="0577a28" id="0577a28"></a><a 
name="0577a29" id="0577a29"></a><a 
name="0577a30" id="0577a30"></a><a 
name="0577b01" id="0577b01"></a><p style="margin-left: 2em"><span class="headname">石門文字禪目錄</span></p><a 
name="0577b02" id="0577b02"></a><ul><li>卷一之八<a 
name="0577b03" id="0577b03"></a><ul><li>古詩</li></ul></li><a 
name="0577b04" id="0577b04"></a><li>卷九<a 
name="0577b05" id="0577b05"></a><ul><li>排律</li><li>五言律詩</li></ul></li><a 
name="0577b06" id="0577b06"></a><li>卷十之十三<a 
name="0577b07" id="0577b07"></a><ul><li>七言律詩</li></ul></li><a 
name="0577b08" id="0577b08"></a><li>卷十四<a 
name="0577b09" id="0577b09"></a><ul><li>五言絕句</li><li>六言絕句</li></ul></li><a 
name="0577b10" id="0577b10"></a><li>卷十五之十六<a 
name="0577b11" id="0577b11"></a><ul><li>七言絕句</li></ul></li><a 
name="0577b12" id="0577b12"></a><li>卷十七<a 
name="0577b13" id="0577b13"></a><ul><li>偈</li></ul></li><a 
name="0577b14" id="0577b14"></a><li>卷十八之十九<a 
name="0577b15" id="0577b15"></a><ul><li>贊</li></ul></li><a 
name="0577b16" id="0577b16"></a><li>卷二十<a 
name="0577b17" id="0577b17"></a><ul><li>銘</li><li>詞</li><li>賦</li></ul></li><a 
name="0577b18" id="0577b18"></a><li>卷二十一之二十四<a 
name="0577b19" id="0577b19"></a><ul><li>記</li><li>序</li><li>記語</li></ul></li><a 
name="0577b20" id="0577b20"></a><li>卷二十五之二十六<a 
name="0577b21" id="0577b21"></a><ul><li>題</li></ul></li><a 
name="0577b22" id="0577b22"></a><li>卷二十七<a 
name="0577b23" id="0577b23"></a><ul><li>跋</li></ul></li><a 
name="0577b24" id="0577b24"></a><li>卷二十八<a 
name="0577b25" id="0577b25"></a><ul><li>疏</li></ul></li><a 
name="0577b26" id="0577b26"></a><li>卷二十九<a 
name="0577b27" id="0577b27"></a><ul><li>書</li><li>塔銘</li></ul></li><a 
name="0577b28" id="0577b28"></a><li>卷三十<a 
name="0577b29" id="0577b29"></a><ul><li>行狀</li><li>傳</li><li>祭文</li></ul></li></ul><a 
name="0577b30" id="0577b30"></a><p style="text-indent: 0em; margin-left: 0em"><span class="linehead"></span>目錄<span class="note">(終)</span></p><a 
name="0577c01" id="0577c01"></a><p><span class="juanname">石門文字禪卷第一</span></p><a 
name="0577c02" id="0577c02"></a><p style="margin-left: 4em"><span class="byline">宋江西筠溪石門寺沙門釋德洪覺範著</span></p><a 
name="0577c03" id="0577c03"></a><p style="margin-left: 4em"><span class="byline">門人覺慈編錄</span></p><p style="margin-left: 4em"><span class="byline">毘陵天甯法雲堂校</span></p><a 
name="0577c04" id="0577c04"></a><p style="margin-left: 2em"><span class="headname">古詩</span></p><a 
name="0577c05" id="0577c05"></a><p style="margin-left: 3em"><span class="headname">謁狄梁公廟</span></p><a 
name="0577c06" id="0577c06"></a><p><span class="lg">九江浪粘天氣勢必東下萬山勒回之到此竟傾瀉<a 
name="0577c07" id="0577c07"></a>如公廷諍時一快那顧藉君看洗日光正色甚閒暇<a 
name="0577c08" id="0577c08"></a>使唐不敢周誰復如公者古祠蒼煙根碧草上屋瓦<a 
name="0577c09" id="0577c09"></a>我來春雨餘瞻歎香火罷一讀老范碑頓塵看奔馬<a 
name="0577c10" id="0577c10"></a>斯文如貫珠字字光照夜整帆更遲留風正不忍掛</span></p><a 
name="0577c11" id="0577c11"></a><p style="margin-left: 3em"><span class="headname">謁蔡州顏魯公祠堂</span></p><a 
name="0577c12" id="0577c12"></a><p><span class="lg">開元天寶政多暇孽臣姦驕濁清化尺八橫吹入醉<a 
name="0577c13" id="0577c13"></a>鄉國柄倒持與人把漁陽番將易漢官在廷之臣無<a 
name="0577c14" id="0577c14"></a>諫者蟠龍衣錦光照眼更覺霓裳韻和雅叛書夜到<a 
name="0577c15" id="0577c15"></a>華清宮狩呂骨驚天子訝二十四城陷同日長嗟乃<a 
name="0577c16" id="0577c16"></a>爾忠臣寡鬧傳平原城壁堅穴鼻可以牿牛馬譬如<a 
name="0577c17" id="0577c17"></a>灩預屹中流江勢遠來波倒射吾知守職事主耳行<a 
name="0577c18" id="0577c18"></a>藏初不較用捨公時風姿入睿想貫日精誠震天下<a 
name="0577c19" id="0577c19"></a>我行上蔡黃犬門驚風急雪吹平野嬌鴉暮集村不<a 
name="0577c20" id="0577c20"></a>囂古祠窈窕連桑柘聖朝亦旌異代忠軒然眉鬚入<a 
name="0577c21" id="0577c21"></a>圖畫和如戲泚盧杞題儼若夢令希烈怕至今握拳<a 
name="0577c22" id="0577c22"></a>透爪地想見怒詞猶慢罵聲光自與日月爭事之成<a 
name="0577c23" id="0577c23"></a>敗其天也此詩我欲掃東壁入字端宜擘窠寫便覺<a 
name="0577c24" id="0577c24"></a>雲收六合陰春隨喜色生晴野</span></p><a 
name="0577c25" id="0577c25"></a><p style="margin-left: 3em"><span class="headname">同彭淵才謁陶淵明祠讀崔鑒碑</span></p><a 
name="0577c26" id="0577c26"></a><p><span class="lg">武王既伐紂乃不立微子雖有去惡仁終失存商義<a 
name="0577c27" id="0577c27"></a>夷齊不肯臣甘作首陽死下視莽操輩欺孤奪幼稚<a 
name="0577c28" id="0577c28"></a>汗面亦戴天特猴而冠耳桓公弄兵權劉裕竊神器<a 
name="0577c29" id="0577c29"></a>先生於此時抽身良有以袖手歸去來詩眼飽山翠<a 
name="0577c30" id="0577c30"></a>追還聖之清太虛絕塵滓長恨千載心斷絃掩流水<a 
name="0578a01" id="0578a01"></a>崔子果何人賞音乃知此與君讀此碑相視一笑喜</span></p><a 
name="0578a02" id="0578a02"></a><p style="margin-left: 3em"><span class="headname">題李愬畫像</span></p><a 
name="0578a03" id="0578a03"></a><p><span class="lg">淮陰北面師廣武其氣豈止吞項羽君得李祐不肯<a 
name="0578a04" id="0578a04"></a>誅便知元濟在掌股羊公德化行悍夫臥鼓不戰良<a 
name="0578a05" id="0578a05"></a>驕吳公方沈鷙諸將底又笑元濟無頭顱雪中行師<a 
name="0578a06" id="0578a06"></a>等兒戲夜取蔡州藏袖裏遠人信宿猶未知大類西<a 
name="0578a07" id="0578a07"></a>平擊朱泚錦袍玉帶仍父風拄頤長劍大梁公君看<a 
name="0578a08" id="0578a08"></a>鞬櫜見丞相此意與天相始終</span></p><a 
name="0578a09" id="0578a09"></a><p style="margin-left: 3em"><span class="headname">同景莊游浯溪讀中興碑</span></p><a 
name="0578a10" id="0578a10"></a><p><span class="lg">上皇御天功最盛生民溫飽臥安枕醉憑豔姬一笑<a 
name="0578a11" id="0578a11"></a>適薄夫議之無乃甚長安遮天胡騎塵潼關戰血深<a 
name="0578a12" id="0578a12"></a>沒人哥舒臣賊不足惜要臠國忠如膾鱗蒼黃去國<a 
name="0578a13" id="0578a13"></a>食不暇馬嵬賜死謝天下反身罪<span class="corr" title='[巳&gt;己]'>己</span>成湯心奈何猶<a 
name="0578a14" id="0578a14"></a>有譏之者取非其子又遽忽靈武君臣無怍容何須<a 
name="0578a15" id="0578a15"></a>鳴咽讓袞服自控歸鞍八尺龍誰磨石壁湘江上楷<a 
name="0578a16" id="0578a16"></a>拭雲煙濺驚浪龍蛇飛動忠義詞顏元色莊儼相向<a 
name="0578a17" id="0578a17"></a>與君來游秋滿眼閒行古寺西風晚道人興廢了不<a 
name="0578a18" id="0578a18"></a>知但見游人來讀碑</span></p><a 
name="0578a19" id="0578a19"></a><p style="margin-left: 3em"><span class="headname">陳氏貫時軒</span></p><a 
name="0578a20" id="0578a20"></a><p><span class="lg">春風著萬物粉飾相明鮮雪霜摧壓之不情如世權<a 
name="0578a21" id="0578a21"></a>問誰不可犯揖此蒼王椽斫頭未易屈槍地猶傲然<a 
name="0578a22" id="0578a22"></a>相逢凋零中秀色披晴煙陳侯我輩人逸氣傾群賢<a 
name="0578a23" id="0578a23"></a>開軒冷相向酬酢忘歲年我來作風聽夜雨雜山泉<a 
name="0578a24" id="0578a24"></a>攜被願假宿與子對床眠</span></p><a 
name="0578a25" id="0578a25"></a><p style="margin-left: 3em"><span class="headname">洞山祖超然生辰</span></p><a 
name="0578a26" id="0578a26"></a><p><span class="lg">希郎真吾道門友初見忘年今耐久天機深穩道骨<a 
name="0578a27" id="0578a27"></a>清詩句誰令愕人口可憐佳處未全知但見茲篇氣<a 
name="0578a28" id="0578a28"></a>渾厚我生癡魯人所棄洞視胸中了無有但忻所至<a 
name="0578a29" id="0578a29"></a>有青山依倚叢林遮百醜君才一籌勝卻我胡為包<a 
name="0578a30" id="0578a30"></a>腰反隨後人生嗜好調自殊海上舊聞人逐臭江南<a 
name="0578b01" id="0578b01"></a>長憶好雲泉今日雲泉長入手萬頃蒼然几桉間作<a 
name="0578b02" id="0578b02"></a>詩舉以為君壽理毫聊為試冰華小字明窗看揮肘</span></p><a 
name="0578b03" id="0578b03"></a><p style="margin-left: 3em"><span class="headname">懷慧廓然</span></p><a 
name="0578b04" id="0578b04"></a><p><span class="lg">蕭蕭暑雨過空山成夜晴月出東南峰娟娟風露清<a 
name="0578b05" id="0578b05"></a>飛螢自開合寒蟬亦悲鳴興來忽獨往聽此落<span class="gaiji">[石*闌]<!--gaiji,,1[石*闌],2&#x40F9;,3--></span>聲<a 
name="0578b06" id="0578b06"></a>永懷西湖上絕景玉壺明松際翛然姿振策自經行<a 
name="0578b07" id="0578b07"></a>即欲呼就語忽隔千里程何時徑尋子夜航過臨平<a 
name="0578b08" id="0578b08"></a>呼猿何足道摩雲亦虛名未若擇法眼能識廓然兄<a 
name="0578b09" id="0578b09"></a>應知像教末大法欲欹傾談笑復一出要使萬世驚<a 
name="0578b10" id="0578b10"></a>燈火作朝夕<span class="corr" title='[巳&gt;已]'>已</span>有相似情願隨人天會仰看辯縱橫</span></p><a 
name="0578b11" id="0578b11"></a><p style="margin-left: 3em"><span class="headname">同超然無塵飯柏林寺分題得柏字</span></p><a 
name="0578b12" id="0578b12"></a><p><span class="lg">沙村宿雨餘炊煙淡寒色山墟蠶市休野飯漁舟隔<a 
name="0578b13" id="0578b13"></a>忽逢柳際門知有道人宅扣扉山荅響童子出迎客<a 
name="0578b14" id="0578b14"></a>空庭竟何有凍死千歲柏鐘鳴食時至老僧揖就席<a 
name="0578b15" id="0578b15"></a>香粳定宿舂露葵應曉摘羌飢一飯美何啻萬錢直<a 
name="0578b16" id="0578b16"></a>風軒納山翠引手捫石壁愛此玉崔嵬歲久自崩折<a 
name="0578b17" id="0578b17"></a>下有洄渦泉甘涼冰齒頰勿輕一脈微去漲萬頃澤<a 
name="0578b18" id="0578b18"></a>吾行無疾徐住佳去亦得欲收有聲畫絕景為摹刻<a 
name="0578b19" id="0578b19"></a>興來勿復緩轉顧成陳跡</span></p><a 
name="0578b20" id="0578b20"></a><p style="margin-left: 3em"><span class="headname">次韻超然游南塔</span></p><a 
name="0578b21" id="0578b21"></a><p><span class="lg">遶塔不忍去新涼生早秋不見江西月一水空悠悠<a 
name="0578b22" id="0578b22"></a>龕燈耿晝影遺像青雙眸永懷皇祐間曾此狎沙鷗<a 
name="0578b23" id="0578b23"></a>往事<span class="corr" title='[巳&gt;已]'>已</span>陳跡豐碣撐高樓公昔從吾祖來往亦風流<a 
name="0578b24" id="0578b24"></a>但餘松菊在井白遺林丘高風不可攀落日令人愁<a 
name="0578b25" id="0578b25"></a>倚杖哦清詩溪風波白頭脈脈不能語歸心浩難收<a 
name="0578b26" id="0578b26"></a>今<span class="corr" title='[巳&gt;已]'>已</span>不如古無復相綢繆何當效船子華亭從釣舟</span></p><a 
name="0578b27" id="0578b27"></a><p style="margin-left: 3em"><span class="headname">大雪戲招耶溪先生鄒元佐</span></p><a 
name="0578b28" id="0578b28"></a><p><span class="lg">昨夜顛風吹裂石曉來雪片大如席耶溪先生醉不<a 
name="0578b29" id="0578b29"></a>知擁絮雷霆喧鼻息癡奴搥門呼不膺但聞含糊語<a 
name="0578b30" id="0578b30"></a>呵叱先生行世如行川虛舟觸人無怨言逢人覓錢<a 
name="0578c01" id="0578c01"></a>即沽酒得錢不謝猶傲然我欲看君墮幘醉便覺兩<a 
name="0578c02" id="0578c02"></a>頰微渦旋款段自能馱醉起歸路逆風吹凍耳入門<a 
name="0578c03" id="0578c03"></a>兒女啼飢寒瞪目瞠然作直視</span></p><a 
name="0578c04" id="0578c04"></a><p style="margin-left: 3em"><span class="headname">送英老兼簡鈍夫</span></p><a 
name="0578c05" id="0578c05"></a><p><span class="lg">靈源道價壓四海骨相正似陳睦州去年龍山同坐<a 
name="0578c06" id="0578c06"></a>夏時君亦來從我游鬧傳詩膽抵身大時吐佳句凌<a 
name="0578c07" id="0578c07"></a>湯休故山歸去恰千里繭足過我不肯留行看海上<a 
name="0578c08" id="0578c08"></a>荔子熟落枝丹顆無人收應共鈍夫行樹下未輸分<a 
name="0578c09" id="0578c09"></a>柿獨風流</span></p><a 
name="0578c10" id="0578c10"></a><p style="margin-left: 3em"><span class="headname">次韻龔德顏柳帖</span></p><a 
name="0578c11" id="0578c11"></a><p><span class="lg">顏柳以字名畫畫法可究後世何寂寥此輩了無有<a 
name="0578c12" id="0578c12"></a>皆云學未至妙不應心手那知斯人徒德高名往就<a 
name="0578c13" id="0578c13"></a>字工德不修名與身俱朽吾子佳少年俊氣駒方驟<a 
name="0578c14" id="0578c14"></a>新詩作行草開軸龍蛇走坐客口為愕我亦知肯首<a 
name="0578c15" id="0578c15"></a>積墨如陂池積筆高隴阜學之不至顏要亦終至柳<a 
name="0578c16" id="0578c16"></a>此詩聞東坡請君書座右</span></p><a 
name="0578c17" id="0578c17"></a><p style="margin-left: 3em"><span class="headname">神駒行</span></p><a 
name="0578c18" id="0578c18"></a><p><span class="lg">沙丘牝黃馬已死俗馬千年不能嗣忽生此馬世上<a 
name="0578c19" id="0578c19"></a>行神駿直是沙丘子紫燄爭光夾鏡眸轉顧略前批<a 
name="0578c20" id="0578c20"></a>竹耳雪蹄卓立尾蕭梢天骨權奇生已侶綠絲絡頭<a 
name="0578c21" id="0578c21"></a><span class="corr" title='[沬&gt;沫]'>沫</span>流觜繡帕搭鞍初結尾決驟意態欲騰驤奔逸長<a 
name="0578c22" id="0578c22"></a>鳴抹千里</span></p><a 
name="0578c23" id="0578c23"></a><p style="margin-left: 3em"><span class="headname">桐川王野夫相訪洞山既去作此兼簡直夫</span></p><a 
name="0578c24" id="0578c24"></a><p><span class="lg">野夫加於人一等玉骨春容含秀整<span class="corr" title='[巳&gt;已]'>已</span>驚詞源倒三<a 
name="0578c25" id="0578c25"></a>峽會看聲名重九鼎江南盡處山作堆雨餘青碧數<a 
name="0578c26" id="0578c26"></a>峰開那知萬壑千巖處風帽蹇驢能獨來鳳凰鸑鷟<a 
name="0578c27" id="0578c27"></a>未入眼今識鵷雛猶恨晚興闌掉頭不肯留出門去<a 
name="0578c28" id="0578c28"></a>袂聊一挽君家富貴若騎虎擁鼻未免非虛語何當<a 
name="0578c29" id="0578c29"></a>解帶食太倉時時攜被宿玉堂</span></p><a 
name="0578c30" id="0578c30"></a><p style="margin-left: 3em"><span class="headname">贈范伯履承奉二子</span></p><a 
name="0579a01" id="0579a01"></a><p><span class="lg">大范風月湖小范煙雨柳清明與秀徹風度隨付受<a 
name="0579a02" id="0579a02"></a>醉闌看落筆<span class="corr" title='[巳&gt;已]'>已</span>覺風助肘聲名定追尋公卿在懷袖<a 
name="0579a03" id="0579a03"></a>江湖方縱浪第未一唾手乃公幹國器讜論在人口<a 
name="0579a04" id="0579a04"></a>謫居長閉門藥方曾校否著書亦細事用舍付杯酒<a 
name="0579a05" id="0579a05"></a>君看雨園鳩雨晴定呼舊</span></p><a 
name="0579a06" id="0579a06"></a><p style="margin-left: 3em"><span class="headname">贈汪十四</span></p><a 
name="0579a07" id="0579a07"></a><p><span class="lg">石麒麟兒天上物英姿秀徹氣超忽我非寶公亦識<a 
name="0579a08" id="0579a08"></a>君嘉期半千知一出五色毫端欲飛動萬卷胸中正<a 
name="0579a09" id="0579a09"></a>撐突會當談笑取卿相先看唾手斫月窟詞鋒堂堂<a 
name="0579a10" id="0579a10"></a>無筆陣人笑我頑取纓紱昨日賡酬一百篇遶紙風<a 
name="0579a11" id="0579a11"></a>雷出倉卒我詩拙惡未全貧君語定知窮到骨朝來<a 
name="0579a12" id="0579a12"></a>爽氣西山高倚杖風流如拄笏秖恐與君汗漫游共<a 
name="0579a13" id="0579a13"></a>跨長鯨過溟渤</span></p><a 
name="0579a14" id="0579a14"></a><p style="margin-left: 3em"><span class="headname">贈蔡儒效</span></p><a 
name="0579a15" id="0579a15"></a><p><span class="lg">我家與君鄰屋居君昔未生先長我君髮齊眉我總<a 
name="0579a16" id="0579a16"></a>角竹居讀書供日課君誦盤庚如注瓶我讀孝經如<a 
name="0579a17" id="0579a17"></a>轉磨長老奇君王佐才拭目顒顒觀長大十三環坐<a 
name="0579a18" id="0579a18"></a>同賦詩出語<span class="corr" title='[巳&gt;已]'>已</span>能驚怯懦風雷遶紙成千篇棄遺不<a 
name="0579a19" id="0579a19"></a>惜如零唾神思義表文融明清絕如珠不受涴江左<a 
name="0579a20" id="0579a20"></a>相傳紙價增東坡一讀不復和懷高識遠不可屈功<a 
name="0579a21" id="0579a21"></a>成回首破甑墮家貧口眾難自安出圖斗粟充飢餓<a 
name="0579a22" id="0579a22"></a>鬧聞筆陣掃萬人上國英雄膽先破殿前作賦聲摩<a 
name="0579a23" id="0579a23"></a>空盛名四海爭掀播華裾如蔥馬如龍九衢突若流<a 
name="0579a24" id="0579a24"></a>星過我經憂患早衰微生怕虛名招實禍方衣童首<a 
name="0579a25" id="0579a25"></a>住江村飽飯愛尋閒處臥睡餘信手摸書看會意起<a 
name="0579a26" id="0579a26"></a>來行復坐林泉成趣亦題詩年來稿帙成堆垛仙郎<a 
name="0579a27" id="0579a27"></a>開卷面發光誇我雄詞驚李賀相期他日同此遊先<a 
name="0579a28" id="0579a28"></a>買鄰庵山數朵青松白石聞此言共作廬山二十箇</span></p><a 
name="0579a29" id="0579a29"></a><p style="margin-left: 3em"><span class="headname">豆粥</span></p><a 
name="0579a30" id="0579a30"></a><p><span class="lg">出碓新粳明玉粒落叢小豆楓葉赤井花洗粳勿去<a 
name="0579b01" id="0579b01"></a>其沙瓶煮豆須彌日五更鍋面漚起滅秋沼隆隆疏<a 
name="0579b02" id="0579b02"></a>雨集急除烈焰看徐攪豆才亦趁洄渦入須臾大杓<a 
name="0579b03" id="0579b03"></a>傳淨甕浪寒不興色如栗食餘偏稱地爐眠白灰紅<a 
name="0579b04" id="0579b04"></a>火光濛密金谷賓朋怪咄嗟蔞亭君臣相記憶我今<a 
name="0579b05" id="0579b05"></a>萬事不知佗但覺銅瓶蚯蚓泣</span></p><a 
name="0579b06" id="0579b06"></a><p style="margin-left: 3em"><span class="headname">十二月十六日發雙林登塔頭曉至寶峰寺見<a 
name="0579b07" id="0579b07"></a>重重繪出庵主讀善財遍參五十三頌作此<a 
name="0579b08" id="0579b08"></a>兼簡堂頭</span></p><a 
name="0579b09" id="0579b09"></a><p><span class="lg">十年懷石門今日石門去雙林動曦光跋河開宿霧<a 
name="0579b10" id="0579b10"></a>力微藉古藤泥軟脫芒履風泉白雲壑夜雨青松路<a 
name="0579b11" id="0579b11"></a>我生百事廢齒髮行衰莫但餘愛山心不逐年華故<a 
name="0579b12" id="0579b12"></a>此山甲天下自昔家吾祖峰如青蓮花千葉曉方吐<a 
name="0579b13" id="0579b13"></a>煙雲浮香色清涼洗肝腑異哉萬木間白塔巋然古<a 
name="0579b14" id="0579b14"></a>此老無恙時超放殊媚嫵萬象供談笑大千為戲具<a 
name="0579b15" id="0579b15"></a>我曾從之游絕塵追逸步誰云今<span class="corr" title='[巳&gt;已]'>已</span>亡塔開全體露<a 
name="0579b16" id="0579b16"></a>永懷憑妙觀此意竟凄楚那知深林間聊與故人遇<a 
name="0579b17" id="0579b17"></a>電眸霹靂舌咳唾成妙語筆端撼江海千偈浩奔注<a 
name="0579b18" id="0579b18"></a>人間有此客自可忘百慮堂頭百衲師嶷嶷法王輔<a 
name="0579b19" id="0579b19"></a>君看說禪口未肯讓前古夜闌對昏燈豪邁激頑魯<a 
name="0579b20" id="0579b20"></a>相逢俱偶然此生真逆旅何當各努力業已共騎虎<a 
name="0579b21" id="0579b21"></a>詩成對軒渠一笑小天宇</span></p><a 
name="0579b22" id="0579b22"></a><p style="margin-left: 3em"><span class="headname">留題三峰壁間</span></p><a 
name="0579b23" id="0579b23"></a><p><span class="lg">三峰稜層如削玉一派懸泉瀉寒綠平生山水性貪<a 
name="0579b24" id="0579b24"></a>婪聊與白雲相伴宿松風竹露有餘清夜伴孤月依<a 
name="0579b25" id="0579b25"></a>簷楹神凝氣爽睡無夢不聞樓上霜鐘鳴庵頭禪翁<a 
name="0579b26" id="0579b26"></a>頭雪白麻衣草履提笻策謂予久與世緣疏青眼逢<a 
name="0579b27" id="0579b27"></a>迎喜詩客三峰高兮溪水深造物留之無古今新生<a 
name="0579b28" id="0579b28"></a>松竹不須剪四時風露常蕭森粥罷收盂知我去殷<a 
name="0579b29" id="0579b29"></a>勤乞與題詩句山頭塵土任茫茫白雲自在來時路</span></p><a 
name="0579b30" id="0579b30"></a><p style="margin-left: 3em"><span class="headname">華光仁老作墨梅甚妙為賦此</span></p><a 
name="0579c01" id="0579c01"></a><p><span class="lg">雪裏梅開何草草欲問清香無處討回看水際竹叢<a 
name="0579c02" id="0579c02"></a>邊寂寞閑愁洗粧早東坡戲作有聲畫竹外一枝斜<a 
name="0579c03" id="0579c03"></a>更好但恐金鬚容易墮額黃雖妙難長保笑笑先生<a 
name="0579c04" id="0579c04"></a>獨愛竹雪壁風梢麝媒掃應為冰姿不可傳醉裏相<a 
name="0579c05" id="0579c05"></a>忘亦顛倒慚愧高人筆下春解使孤芳長不老從來<a 
name="0579c06" id="0579c06"></a>病眼錯黃昏隔霧相看更相惱</span></p><a 
name="0579c07" id="0579c07"></a><p style="margin-left: 3em"><span class="headname">仁老以墨梅遠景見寄作此謝之二首</span></p><a 
name="0579c08" id="0579c08"></a><p><span class="lg">荒寒掃橫斜稀疏開未遍煙昏雨毛空標格終微見<a 
name="0579c09" id="0579c09"></a>吳姬風鬢亂睡色餘妒面誰令種性香風味極不淺<a 
name="0579c10" id="0579c10"></a>道人三昧力幻出隨意現塞管玉纖寒無勞寫哀怨</span></p><a 
name="0579c11" id="0579c11"></a><p><span class="lg">○數筆何處山領略分樹石遠含千里姿間見復層<a 
name="0579c12" id="0579c12"></a>出我本箇中人慣臥蒼崖側借路行人間勃土相欺<a 
name="0579c13" id="0579c13"></a>得那知一幅中見此晚秋色悠然欲歸去遠壑誰同<a 
name="0579c14" id="0579c14"></a>陟旁人笑絕纓捲卷成陳跡</span></p><a 
name="0579c15" id="0579c15"></a><p style="margin-left: 3em"><span class="headname">上巳日有懷昔從雲庵老人此日山行</span></p><a 
name="0579c16" id="0579c16"></a><p><span class="lg">今年上巳日久客望江南雙林接脩水石路入煙嵐<a 
name="0579c17" id="0579c17"></a>千峰出雲雨空谷吞寒潭蒼杉鬱童童秀色動雲庵<a 
name="0579c18" id="0579c18"></a>不見庵中人青燈耿塵龕空餘行樂處攀翻聞笑談<a 
name="0579c19" id="0579c19"></a>風光與節物觸愁味參參臨高望煙靄衰涕落春衫</span></p><a 
name="0579c20" id="0579c20"></a><p style="margin-left: 3em"><span class="headname">次韻胡民望小蟲墮耳</span></p><a 
name="0579c21" id="0579c21"></a><p><span class="lg">先生素坦率元日慵拜賀獨從耶溪翁掩門作清坐<a 
name="0579c22" id="0579c22"></a>一尊對喧譁酒酣巾幘墮忘形到挽鬚困倒相枕臥<a 
name="0579c23" id="0579c23"></a>一蟲輒墮耳忽覺風雨過隆隆竟不<span class="corr" title='[巳&gt;已]'>已</span>亟起呼燈火<a 
name="0579c24" id="0579c24"></a>頗疑含沙流射影陰中禍蟲亦意墮井咨嗟恨坎坷<a 
name="0579c25" id="0579c25"></a>豈曰無意出欲出但未果驚憂發清詩怨語終婀娜<a 
name="0579c26" id="0579c26"></a>夫子英偉姿奇韻出羈鎖那知乘一醉遭此微物挫<a 
name="0579c27" id="0579c27"></a>鬥螘真鬥牛此事古亦夥置之勿復疑自可平物我<a 
name="0579c28" id="0579c28"></a>我詩無好句聊復相唱和恐亦有佳處一笑千愁破</span></p><a 
name="0579c29" id="0579c29"></a><p style="margin-left: 3em"><span class="headname">贈歐陽生善相</span></p><a 
name="0579c30" id="0579c30"></a><p><span class="lg">薛公衣尚敝飢腸轉鳴雷天子征遼東細君笑靨開<a 
name="0580a01" id="0580a01"></a>吾夫雖奇蹇<span class="note">(一本作吾子流落徒)</span>要是高世材發必藉時耳今<a 
name="0580a02" id="0580a02"></a>豈其時哉往見張將軍喜曰真吾儕三矢定天山英<a 
name="0580a03" id="0580a03"></a>聲馳九垓房杜未肉食席門蒙積埃但餘王氏子文<a 
name="0580a04" id="0580a04"></a>字相追陪賢哉太夫人智鑑照襟懷嘗自撫其子國<a 
name="0580a05" id="0580a05"></a>鼎真鹽梅但未識其友試與俱而來窺窗見之喜亟<a 
name="0580a06" id="0580a06"></a>使羅尊<span class="gaiji">罍<!--gaiji,罍,1[罍-山+止],2,3--></span>果見貞觀間相逐登三台予嘗閱舊史至<a 
name="0580a07" id="0580a07"></a>此嘗徘徊數子初未貴踽踽蒿與萊而彼一女子底<a 
name="0580a08" id="0580a08"></a>蘊遭窺猜何知婁師德碩大非栽培譬之萬頃波但<a 
name="0580a09" id="0580a09"></a>見琉璃堆倔強如梁公包撫等嬰孩掩卷發長想鄙<a 
name="0580a10" id="0580a10"></a>吝為崩頹吾今著田衣百念如冷灰功名一破甑掉<a 
name="0580a11" id="0580a11"></a>臂首不回頗怪歐陽生諛語坐差排人生如逆旅歲<a 
name="0580a12" id="0580a12"></a>月苦逼催懸知賢與愚終作土一坏美惡何足道君<a 
name="0580a13" id="0580a13"></a>亦真恢諧愚賢君勿取吾肯罪形骸不肖君謂賢是<a 
name="0580a14" id="0580a14"></a>適為吾咍重輕寧在子意子定癡獃所喜亦清散時<a 
name="0580a15" id="0580a15"></a>時過茅齋明日念當行引紙研松煤詩成極醇釅蒲<a 
name="0580a16" id="0580a16"></a>萄初撥醅</span></p><a 
name="0580a17" id="0580a17"></a><p style="margin-left: 3em"><span class="headname">贈許邦基</span></p><a 
name="0580a18" id="0580a18"></a><p><span class="lg">邦基今年方十九美如濯濯春月柳龍章鳳姿絕世<a 
name="0580a19" id="0580a19"></a>無金馬玉堂如故有酒闌愛捉玉麈尾玉色正同批<a 
name="0580a20" id="0580a20"></a>誥手高燒銀燭擁新粧看君落筆龍蛇走欲驅清景<a 
name="0580a21" id="0580a21"></a>入秀句萬象奔趨不敢後人疑錦繡纏肺腸不然筆<a 
name="0580a22" id="0580a22"></a>端應有口謫仙風流今復見況亦彷彿外塵垢但恐<a 
name="0580a23" id="0580a23"></a>功名纏縛人未放青山掛窗牖</span></p><a 
name="0580a24" id="0580a24"></a><p style="margin-left: 3em"><span class="headname">送正上人歸黃龍</span></p><a 
name="0580a25" id="0580a25"></a><p><span class="lg">道人泉南來音姿頗純美觀其略笑語亦自飽風味<a 
name="0580a26" id="0580a26"></a>相看坐終日孤月墮止水但見篆畦間青煙行未已<a 
name="0580a27" id="0580a27"></a>朝來忽去我秋風動衣袂試問安所之笑指千峰裏<a 
name="0580a28" id="0580a28"></a>秋晚當相尋結伴入層翠</span></p><a 
name="0580a29" id="0580a29"></a><p style="margin-left: 3em"><span class="headname">贈吳世承</span></p><a 
name="0580a30" id="0580a30"></a><p><span class="lg">吳郎氣高明溫然見標格文章當世家風流走上國<a 
name="0580b01" id="0580b01"></a>清談落玉麈醉袖餘詩墨一種富貴韻綠髮映坐客<a 
name="0580b02" id="0580b02"></a>便覺儒生寒枯衰酸凍色解來古招提爐香伴禪寂<a 
name="0580b03" id="0580b03"></a>宗之果瀟灑壁門應夜直歲晏或來歸共理登山屐</span></p><a 
name="0580b04" id="0580b04"></a><p style="margin-left: 3em"><span class="headname">次韻寄吳家兄弟</span></p><a 
name="0580b05" id="0580b05"></a><p><span class="lg">朱門連屬南昌郡東湖褒賢拔高峻西山卷簾入欄<a 
name="0580b06" id="0580b06"></a>楯富貴遮人不容進我初見之不敢瞬吳家諸郎特<a 
name="0580b07" id="0580b07"></a>風韻戲語嘲之終不慍筆鋒落處風雷趁冰華百番<a 
name="0580b08" id="0580b08"></a>一揮盡紅粧聚看眼波俊一堂喧闐客懽甚大廈吞<a 
name="0580b09" id="0580b09"></a>風簷月近君看渥洼本龍孕俗馬那能著神駿</span></p><a 
name="0580b10" id="0580b10"></a><p style="margin-left: 3em"><span class="headname">香城懷吳氏伯仲</span></p><a 
name="0580b11" id="0580b11"></a><p><span class="lg">西山遭霧雨形勝久抑鬱雲開誰使令千峰為子出<a 
name="0580b12" id="0580b12"></a>骨瑛淡如秋談笑極強倔扶提登高閣慷慨問陳跡<a 
name="0580b13" id="0580b13"></a>特欣曇顯醉不受澄觀律加額想諸郎豪氣洗寒乞<a 
name="0580b14" id="0580b14"></a>新莊花成輪春生夢蝶室清境乃不游萬壑同稱屈<a 
name="0580b15" id="0580b15"></a>洪崖清不殺笑傲時出沒路逢騎雪精挾以兩橘栗</span></p><a 
name="0580b16" id="0580b16"></a><p style="margin-left: 3em"><span class="headname">大雪晚睡夢李德修插瓊花一枝與語甚久既<a 
name="0580b17" id="0580b17"></a>覺作此詩時在洞山</span></p><a 
name="0580b18" id="0580b18"></a><p><span class="lg">窮年踏黃塵旅臥每自鄙此山頗岑寂飲食亦清美<a 
name="0580b19" id="0580b19"></a>瘦藤當一折且作終老計曉堂看春雪秀色淨窗几<a 
name="0580b20" id="0580b20"></a>爐暖倚蒲團頹然成坐睡君從何所來會我清夢裏<a 
name="0580b21" id="0580b21"></a>瓊花斜裊帽眸子湛秋水伊予雜懽笑應阿竟何事<a 
name="0580b22" id="0580b22"></a>忽然長揖去驚覺在千里人生孰非夢安有昏旦異<a 
name="0580b23" id="0580b23"></a>心知目所見歷歷皆虛偽他日或相逢何殊開睫寐<a 
name="0580b24" id="0580b24"></a>此詩當見渠一展笑相視</span></p><a 
name="0580b25" id="0580b25"></a><p style="margin-left: 3em"><span class="headname">汪履道家觀所蓄煙雨蘆鴈圖</span></p><a 
name="0580b26" id="0580b26"></a><p><span class="lg">西湖漠漠生煙雨浦浦圓沙鳧鴈聚今日高堂素壁<a 
name="0580b27" id="0580b27"></a>間忽見西湖最西浦翩翻兩鴈方欲下數隻飄然掠<a 
name="0580b28" id="0580b28"></a>波去獨餘一隻方穩眠有夢不成亦驚顧蕭梢碧蘆<a 
name="0580b29" id="0580b29"></a>秋葉赤青沙白石粉無數我本江湖不繫舟爾輩況<a 
name="0580b30" id="0580b30"></a>亦江湖侶令人便欲尋睿郎呼船深入龍山塢</span></p><a 
name="0580c01" id="0580c01"></a><p style="margin-left: 3em"><span class="headname">蘇子平汪履道試李潘墨</span></p><a 
name="0580c02" id="0580c02"></a><p><span class="lg">南陽國師古禪伯玉殿以棋聊戲客客雖四海棋絕<a 
name="0580c03" id="0580c03"></a>倫我解兩奩俱用黑侍臣大驚帝微笑客亦袖手吁<a 
name="0580c04" id="0580c04"></a>莫惻黑中優劣自能分正似蘇汪今試墨老潘氣韻<a 
name="0580c05" id="0580c05"></a>淩阿寬二李不平有矜色坐令好事旁舍郎瞠視無<a 
name="0580c06" id="0580c06"></a>言受巾幗我非南陽不能辨以手捫頭空嘆息徑當<a 
name="0580c07" id="0580c07"></a>相攜詣瞽叟夜半一辨須明白</span></p><a 
name="0580c08" id="0580c08"></a><p style="margin-left: 3em"><span class="headname">隆上人歸省覲留龍山為予寫起信論作此謝<a 
name="0580c09" id="0580c09"></a>之</span></p><a 
name="0580c10" id="0580c10"></a><p><span class="lg">芙蓉阿隆耽兩耳急性天然緩如葦懷親徑歸不肯<a 
name="0580c11" id="0580c11"></a>留少留龍山今月矣新交未數故人稀睡足明窗臨<a 
name="0580c12" id="0580c12"></a>棐几管城落帽為微笑便覺金光走龍尾試校鵝經<a 
name="0580c13" id="0580c13"></a>拂硬黃傳此寶書千餘紙紙光葉葉揭筠膜字工戢<a 
name="0580c14" id="0580c14"></a>戢行凍螘勝公昔讀龍宮文百本妙談此其髓流落<a 
name="0580c15" id="0580c15"></a>人間今幾年此去西天十萬里我寄閑房古寺中聞<a 
name="0580c16" id="0580c16"></a>風著氈自當止自非道人三昧力此書何以能至此<a 
name="0580c17" id="0580c17"></a>炷香一讀萬緣空海印發光初按指願君垢盡雞出<a 
name="0580c18" id="0580c18"></a>燖亦於此法信根起生生要續無盡燈照了無明癡<a 
name="0580c19" id="0580c19"></a>種子</span></p><a 
name="0580c20" id="0580c20"></a><p style="margin-left: 3em"><span class="headname">送元上人還桂陽建轉輪藏</span></p><a 
name="0580c21" id="0580c21"></a><p><span class="lg">趙州飽叢林懶惰亦慣便起步作欠伸藏經終一遍<a 
name="0580c22" id="0580c22"></a>投子猶可駭手足未舒展但於數字中演出五千卷<a 
name="0580c23" id="0580c23"></a>兩翁古禪伯措置令人<span class="corr" title='[羡&gt;羨]'>羨</span>安知塵塵中法輪常自轉<a 
name="0580c24" id="0580c24"></a>無數妙章句函匭金碧眩芥子琉璃瓶歷亂齊發現<a 
name="0580c25" id="0580c25"></a>頗怪老龍華底事別營建幻出諸鬼物奇狀分百變<a 
name="0580c26" id="0580c26"></a>疾馳並推轂過目等飛電萬眾初錯愕熟視生悲戀<a 
name="0580c27" id="0580c27"></a>譬如觀寫照筆下出眉面爭貴紙上容活者反棄賤<a 
name="0580c28" id="0580c28"></a>乃知像教末妙理蔽浮淺要令齒髮輩種性受熏煉<a 
name="0580c29" id="0580c29"></a>元禪今南歸酬此夙所願我作送行詩敗墨磨破硯<a 
name="0580c30" id="0580c30"></a>詩成一大笑相顧春風軟會看出談笑錯落照深殿<a 
name="0581a01" id="0581a01"></a>想見午梵清隨喜時遶漩</span></p><a 
name="0581a02" id="0581a02"></a><p style="margin-left: 3em"><span class="headname">贈淨上人</span></p><a 
name="0581a03" id="0581a03"></a><p><span class="lg">金華上人牧羊伴來尋江南好山看西湖毛骨漱秋<a 
name="0581a04" id="0581a04"></a>光野鶴精神照冰段嗟余塵事苦相羈槁項蒼顏老<a 
name="0581a05" id="0581a05"></a>路歧二年來往南州浦古寺閒行三見之生涯初不<a 
name="0581a06" id="0581a06"></a>受塵垢到客跏趺聽秋雨玉軸已閒經半掩銀葉未<a 
name="0581a07" id="0581a07"></a>寒煙一縷雲泉佳處包當解未暇從人覓錢買不嫌<a 
name="0581a08" id="0581a08"></a>高笑常垢汙與子俱載歸東吳</span></p><a 
name="0581a09" id="0581a09"></a><p style="margin-left: 3em"><span class="headname">贈器之禪師</span></p><a 
name="0581a10" id="0581a10"></a><p><span class="lg">器禪鄱水來一缽自笑傲偶然家此山十見青林槁<a 
name="0581a11" id="0581a11"></a>寒骨聳詩律枯筆作行草韻如<span class="corr" title='[&#x7D98;&gt;絳]'>絳</span>闕容日月不能老<a 
name="0581a12" id="0581a12"></a>伊余曾聞名再見遂傾倒情高付無求語妙知有道<a 
name="0581a13" id="0581a13"></a>茲山得君居便覺山愈好何時卜東巖鄰徑雲共掃<a 
name="0581a14" id="0581a14"></a>時時從君游吐詞覓遺稿</span></p><a 
name="0581a15" id="0581a15"></a><p style="margin-left: 3em"><span class="headname">秀上人出示器之詩</span></p><a 
name="0581a16" id="0581a16"></a><p><span class="lg">川原積雨收餘陰閣新晴一宿古蘭若歸夢有餘清<a 
name="0581a17" id="0581a17"></a>清辰起危坐笑看煙縷橫讀此阿師詩秀絲出盆明<a 
name="0581a18" id="0581a18"></a>中有眾谷髓氣和李騎鯨遙知落筆處遶紙風雷生<a 
name="0581a19" id="0581a19"></a>世無歐陽公意氣相倒傾豈當棄置此終老黃茆坑<a 
name="0581a20" id="0581a20"></a>雲居道疑大上藍持簡精藉渠一笑起頹綱相拄撐<a 
name="0581a21" id="0581a21"></a>秀也舊不識一見氣不矜索詩亦不惡寫此抑鬱情<a 
name="0581a22" id="0581a22"></a>持以示流輩試令俗眼驚</span></p><a 
name="0581a23" id="0581a23"></a><p style="margin-left: 3em"><span class="headname">送雷從龍見宣守<span class="note">(并序)</span></span></p><a 
name="0581a24" id="0581a24"></a><p style="text-indent: 0em; margin-left: 1em"><span class="linehead"></span>韓子蒼少時從雷從龍先生游子蒼已入館而從<a 
name="0581a25" id="0581a25"></a>龍尚高臥廬山之下六喪未葬特詣宣城謁知府<a 
name="0581a26" id="0581a26"></a>舍人劉公袞公袞僉判在府中作此詩送之。</p><a 
name="0581a27" id="0581a27"></a><p><span class="lg">子蒼布衣昨日脫今日便校秘閣書勿驚韓雷相隱<a 
name="0581a28" id="0581a28"></a>顯今來古孫名姓俱君看守道已華國先生徂徠猶<a 
name="0581a29" id="0581a29"></a>把鉏嗟君六喪寄空館富人滿前那可揀壞衣懸鶉<a 
name="0581a30" id="0581a30"></a>無一錢想像郭公四十萬青雲故人氣如春解令寒<a 
name="0581b01" id="0581b01"></a>谷生和珍江浦買舟春水生片帆何日到宣城府中<a 
name="0581b02" id="0581b02"></a>若見空青老從渠為覓詩遺稿</span></p><a 
name="0581b03" id="0581b03"></a><p style="margin-left: 3em"><span class="headname">予在龍安木蛇庵除夕微雪及辰未消作詩記<a 
name="0581b04" id="0581b04"></a>之二首</span></p><a 
name="0581b05" id="0581b05"></a><p><span class="lg">終夕不自寐老逐客愁長寒威正折綿歸夢不成往<a 
name="0581b06" id="0581b06"></a>蕭驚聞打窗氣勢頗舂撞地爐對殘缸瓦溝集清響<a 
name="0581b07" id="0581b07"></a>起看雪覆砌秀色動屏帳歸來簷溜滴生席初未暖<a 
name="0581b08" id="0581b08"></a>乃知春草微已出嚴凝上但餘薝蔔林落花和月賞</span></p><a 
name="0581b09" id="0581b09"></a><p><span class="lg">元朝喜見雪一室譁少長新年方下車故歲已長往<a 
name="0581b10" id="0581b10"></a>和詩如奕棋時時作頭撞知誰徑尋我東墻屐齒響<a 
name="0581b11" id="0581b11"></a>正當穩靠蒲移几就紙帳宿硯<span class="corr" title='[巳&gt;已]'>已</span>生冰呵筆藉和暖<a 
name="0581b12" id="0581b12"></a>一片忽飛來墮我詩卷上為置石鼎烹茗飲聊同賞</span></p><a 
name="0581b13" id="0581b13"></a><p style="margin-left: 3em"><span class="headname">龍安送宗上人游東吳</span></p><a 
name="0581b14" id="0581b14"></a><p><span class="lg">淮水送君春雨餘剌舟斷岸歸匡廬江南別我秋天<a 
name="0581b15" id="0581b15"></a>遠輕囊瘦策游西湖君去復來如社燕我獨留滯如<a 
name="0581b16" id="0581b16"></a>賈胡牽衣覓詩亦不惡怪君兒戲忘髭須平生千偈<a 
name="0581b17" id="0581b17"></a>風雨快約束萬象如驅奴飢來一字不堪煮乃知弄<a 
name="0581b18" id="0581b18"></a>筆輸耕鋤不如尋我舊游處武林清境天下無耐清<a 
name="0581b19" id="0581b19"></a>不得卻來此作詩送君游上都</span></p><a 
name="0581b20" id="0581b20"></a><p style="margin-left: 3em"><span class="headname">送充上人謁南山源禪師</span></p><a 
name="0581b21" id="0581b21"></a><p><span class="lg">老源縛屋磯山側廬山對門江水隔單丁住山二十<a 
name="0581b22" id="0581b22"></a>年一等栽田博飯喫諸方說禪如紡車我口鈍遲無<a 
name="0581b23" id="0581b23"></a>氣力屋頭枯木自安禪生鐵脊梁釘樁直我昔東游<a 
name="0581b24" id="0581b24"></a>曾見之兩頰溫然笑渦出到今持夢渡楊瀾浪花漫<a 
name="0581b25" id="0581b25"></a>天浩無極紛紛衲子飽眠臥面如梔子衣領白年年<a 
name="0581b26" id="0581b26"></a>江北與江南誰肯端來尋此客愛君今人肺腸古毛<a 
name="0581b27" id="0581b27"></a>骨含秋眼睛碧能知此老端往尋處處好山留不得<a 
name="0581b28" id="0581b28"></a>作詩贈君終自愧君去我留空歎惜</span></p><a 
name="0581b29" id="0581b29"></a><p><span class="juanname">石門文字禪卷第一</span></p>
<hr>【經文資訊】嘉興藏第 23 冊 No. B135 石門文字禪<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1497.html?index=J23nB135" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB135_001 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
</html>
