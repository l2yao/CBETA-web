<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T16n0674_002 by HTTrack Website Copier/3.x [XR&CO'2008], Mon, 02 Jun 2014 22:38:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae857.gif?utmac=MO-30696269-4&amp;utmn=1852125875&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT16&amp;utmp=%2Fmobile%2Findex.php%3Findex%3DT16n0674_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbf20.html?index=T16n0674_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第16冊<br/>No.674 證契大乘經 (2卷)<br/>【唐 地婆訶羅譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T16">
<div class="root" id="0674" sutra_name="證契大乘經" sutra_juan="[卷2]">　
<a 
name="0659b01" id="0659b01"></a><a 
name="0659b02" id="0659b02"></a><p><span class="juanname">證契大乘經卷下<span class="note">(亦名入一切佛境智陪盧遮那藏經)</span></span></p><a 
name="0659b03" id="0659b03"></a><a 
name="0659b04" id="0659b04"></a><p style="margin-left: 4em"><span class="byline">唐天竺三藏地婆訶羅譯</span></p><a 
name="0659b05" id="0659b05"></a><p style="text-indent: 0em; margin-left: 0em"><span class="linehead"></span>爾時彌勒菩薩摩訶薩。作是念。何因緣故佛<a 
name="0659b06" id="0659b06"></a>今現大神通未曾有事莊嚴佛剎。當問如來<a 
name="0659b07" id="0659b07"></a>應正等覺決所不了。於是彌勒菩薩摩訶薩<a 
name="0659b08" id="0659b08"></a>從坐而起偏袒右肩。即以右膝跪蓮華上。曲<a 
name="0659b09" id="0659b09"></a>躬合掌而白佛言。世尊。我有所疑欲請開曉<a 
name="0659b10" id="0659b10"></a>願垂聽許。佛告彌勒。汝有所疑恣汝所問如<a 
name="0659b11" id="0659b11"></a>來應正等覺當為除斷。彌勒菩薩摩訶薩蒙<a 
name="0659b12" id="0659b12"></a>佛聽許白佛言。世尊。何因何緣是誰之故。此<a 
name="0659b13" id="0659b13"></a>娑訶世界現大希奇未曾有法。如來神通一<a 
name="0659b14" id="0659b14"></a>切佛土功德莊嚴。廣博殊麗清淨光明。除一<a 
name="0659b15" id="0659b15"></a>切惡不可言說。昔未曾見昔未曾聞。世尊。<a 
name="0659b16" id="0659b16"></a>當有何事。一切菩薩見大神通現此世界咸<a 
name="0659b17" id="0659b17"></a>不能了。彌勒菩薩以偈問曰。</p><a 
name="0659b18" id="0659b18"></a><p>　<span class="lg">何大牟尼尊　　奇特現於此<a 
name="0659b19" id="0659b19"></a><br>　地動極海際　　世界清淨住<a 
name="0659b20" id="0659b20"></a><br>　金光網遍照　　普滅世間闇<a 
name="0659b21" id="0659b21"></a><br>　寶蓮無數億　　寶樹眾華嚴<a 
name="0659b22" id="0659b22"></a><br>　俱胝蓋幢幡　　珠纓寶鈴鐸<a 
name="0659b23" id="0659b23"></a><br>　眾福智慧光　　盡除諸惡道<a 
name="0659b24" id="0659b24"></a><br>　持德誰因緣　　娑訶佛土淨</span></p><a 
name="0659b25" id="0659b25"></a><p style="text-indent: 0em; margin-left: 0em"><span class="linehead"></span>說此偈已。佛告彌勒。汝可復坐。未曾有法現<a 
name="0659b26" id="0659b26"></a>此世界。我當為汝說其因緣。彌勒。東方過此<a 
name="0659b27" id="0659b27"></a>阿僧祇恒河沙佛土有世界。名勝妙清淨功<a 
name="0659b28" id="0659b28"></a>德聚寶莊嚴場作光明。佛號最上微妙開敷<a 
name="0659b29" id="0659b29"></a>光明莊嚴神通法界場一蓋顯現吼音自在教<a 
name="0659c01" id="0659c01"></a>智毘盧遮那藏建立神通王如來應正等覺。<a 
name="0659c02" id="0659c02"></a>今現在以立持安說法教化。世界清淨無諸<a 
name="0659c03" id="0659c03"></a>惡道。十地菩薩摩訶薩眾止住其中。彼有菩<a 
name="0659c04" id="0659c04"></a>薩摩訶薩。名海勝持深遊戲智神通。一切菩<a 
name="0659c05" id="0659c05"></a>薩禪定三昧三摩<span class="gaiji">&#x9262;<!--gaiji,缽,1[金*本],2&#x9262;,3--></span>底神通陀羅尼通達無<a 
name="0659c06" id="0659c06"></a>礙。今與眾寶莊嚴之宮及過數量菩薩摩訶<a 
name="0659c07" id="0659c07"></a>薩眾。乘空來此娑訶佛土。彼正士故。現斯莊<a 
name="0659c08" id="0659c08"></a>嚴神通以為先相。佛說此語時。大光寶宮無<a 
name="0659c09" id="0659c09"></a>量俱胝光網。周匝莊嚴於空中現。百千音樂<a 
name="0659c10" id="0659c10"></a>歌唱諧會散眾天華。百億那由他種種光明<a 
name="0659c11" id="0659c11"></a>赫奕普照。至此娑訶世界。</p><a 
name="0659c12" id="0659c12"></a><p style="text-indent: 0em; margin-left: 0em"><span class="linehead"></span>爾時海勝持深遊戲智神通菩薩摩訶薩。置<a 
name="0659c13" id="0659c13"></a>寶莊嚴宮於欲界色界中間。徒眾圍繞從空<a 
name="0659c14" id="0659c14"></a>而下來詣佛所。合掌向佛頂禮雙足。右繞三<a 
name="0659c15" id="0659c15"></a>匝俱修敬已。海勝持深遊戲智神通菩薩摩<a 
name="0659c16" id="0659c16"></a>訶薩白佛言。世尊。惟願悲愍受我寶莊嚴<a 
name="0659c17" id="0659c17"></a>宮。佛坐此宮與諸菩薩摩訶薩眾。說無等等<a 
name="0659c18" id="0659c18"></a>甚深妙法。佛告海勝持深遊戲智神通菩薩<a 
name="0659c19" id="0659c19"></a>摩訶薩言。善哉善哉。正士。汝以寶莊嚴宮奉<a 
name="0659c20" id="0659c20"></a>獻如來應正等覺。毘婆尸佛等及賢劫千佛。<a 
name="0659c21" id="0659c21"></a>汝皆以寶莊嚴宮次第供養。今供養我。善哉<a 
name="0659c22" id="0659c22"></a>正士。以此寶莊嚴宮莊嚴娑訶佛剎。爾時娑<a 
name="0659c23" id="0659c23"></a>竭羅龍王白佛言。世尊。寶莊嚴宮今何所在<a 
name="0659c24" id="0659c24"></a>其量大小。佛告娑竭羅龍王。寶莊嚴宮今於<a 
name="0659c25" id="0659c25"></a>欲色界間虛空中住。其量大小如三千大千<a 
name="0659c26" id="0659c26"></a>世界。龍王。彼寶莊嚴宮。是一切佛菩薩神通<a 
name="0659c27" id="0659c27"></a>三昧力生。一切菩薩法遊戲樂供養如來。佛<a 
name="0659c28" id="0659c28"></a>所行止。佛善根成。淨菩薩心照明十方世界。<a 
name="0659c29" id="0659c29"></a>滿樂無量眾生之心。超勝一切諸天宮殿。十<a 
name="0660a01" id="0660a01"></a>方菩薩咸悉集會。無邊勝色周妙莊嚴。龍王。<a 
name="0660a02" id="0660a02"></a>寶莊嚴宮白琉璃為地。閻浮檀金為壁。以勝<a 
name="0660a03" id="0660a03"></a>藏寶為都攔拏。諸門樓觀皆是馬瑙摩尼藏<a 
name="0660a04" id="0660a04"></a>寶以為俠榻。無垢光寶為其欄楯。普光妙寶<a 
name="0660a05" id="0660a05"></a>為臺殿等。覆以一切妙寶半月。無邊長剎暉<a 
name="0660a06" id="0660a06"></a>赫妙麗。其數八十樹於寶宮。俱胝那由他百<a 
name="0660a07" id="0660a07"></a>千莊嚴光明顯現。種種妙寶周匝間飾。咸是<a 
name="0660a08" id="0660a08"></a>如來所應勝境。垂諸瓔珞樹眾幢剎。懸無量<a 
name="0660a09" id="0660a09"></a>無邊阿僧祇妙麗幡繖繒貫鈴網。龍貞栴檀<a 
name="0660a10" id="0660a10"></a>磨以塗地。焚沈水等貞妙之香。龍珠寶華種<a 
name="0660a11" id="0660a11"></a>種天華布散供養。諸幢剎上有千俱胝諸天<a 
name="0660a12" id="0660a12"></a>童子坐作眾樂。五聲間和雜音部次。勝妙清<a 
name="0660a13" id="0660a13"></a>亮暢心悅耳。普流世界咸悉適樂。龍王。寶莊<a 
name="0660a14" id="0660a14"></a>嚴宮處積風上。千俱胝數眾七寶池金沙布底<a 
name="0660a15" id="0660a15"></a>清明皎潔八支水滿。無量俱胝那由他百千眾<a 
name="0660a16" id="0660a16"></a>妙七寶雜色蓮華光明暉煥。開敷廣大猶如<a 
name="0660a17" id="0660a17"></a>車輪。寶林周布劫樹間列。種種寶華種種鈴<a 
name="0660a18" id="0660a18"></a>網。珠頸瓔珞繒貫衣物。迦羅波等微妙莊嚴。<a 
name="0660a19" id="0660a19"></a>眾香<span class="gaiji">&#x999A;<!--gaiji,,1[香*分],2&#x999A;,3--></span>馥寶臺錯峙。光明交映芬芳煥爛。<a 
name="0660a20" id="0660a20"></a>諸法樹下各有高廣勝妙師子之座具足莊<a 
name="0660a21" id="0660a21"></a>嚴。敷天妙衣周匝垂覆。是佛菩薩之所應坐。<a 
name="0660a22" id="0660a22"></a>十方世界所有妙好麗飾殊勝莊嚴。及香華<a 
name="0660a23" id="0660a23"></a>寶雨。皆悉現此寶宮之中。龍王。寶莊嚴宮處<a 
name="0660a24" id="0660a24"></a>及形量。當知如是。爾時佛告海勝持深遊戲<a 
name="0660a25" id="0660a25"></a>智神通菩薩眾言。諸正士。咸宜與我同昇寶<a 
name="0660a26" id="0660a26"></a>宮。我坐寶宮當令海勝持深遊戲智神通菩<a 
name="0660a27" id="0660a27"></a>薩摩訶薩所願滿足。於是世尊從座而起。過<a 
name="0660a28" id="0660a28"></a>算數量菩薩摩訶薩眾。供養恭敬前後圍繞。<a 
name="0660a29" id="0660a29"></a>海勝持深遊戲智神通菩薩侍右。彌勒菩薩<a 
name="0660b01" id="0660b01"></a>侍左。容與安詳乘空而往。佛與諸菩薩眾。<a 
name="0660b02" id="0660b02"></a>昇于寶宮正中東面坐高廣無量由旬師子<a 
name="0660b03" id="0660b03"></a>之座。佛昇師子座時。寶莊嚴宮六種震動。<a 
name="0660b04" id="0660b04"></a>俱胝那由他百千青黃赤白。銀紫頗梨種種<a 
name="0660b05" id="0660b05"></a>異色。大光明網從宮流出。諸天童子擊吹歌<a 
name="0660b06" id="0660b06"></a>唱作眾音樂。雨大天華燒天妙香。馨馥繽紛<a 
name="0660b07" id="0660b07"></a>散漫流墜。佛告諸菩薩。汝等宜各坐已蓮華<a 
name="0660b08" id="0660b08"></a>如所施設。時諸菩薩承佛教坐。眾皆坐已。海<a 
name="0660b09" id="0660b09"></a>勝持深遊戲智神通菩薩。首於佛前與菩薩<a 
name="0660b10" id="0660b10"></a>眾俱作是念。我等今當供養如來應正等覺<a 
name="0660b11" id="0660b11"></a>請問佛地。</p><a 
name="0660b12" id="0660b12"></a><p style="text-indent: 0em; margin-left: 0em"><span class="linehead"></span>爾時海勝持深遊戲智神通菩薩摩訶薩。即<a 
name="0660b13" id="0660b13"></a>從坐起。如心而作最上勝妙過人境量無量<a 
name="0660b14" id="0660b14"></a>無邊。種種華鬘燒塗末香。衣幢幡繖擊吹歌<a 
name="0660b15" id="0660b15"></a>唱。眾音和發梵頌唄讚。與菩薩眾恭敬尊重。<a 
name="0660b16" id="0660b16"></a>奇特至誠供養於佛及菩薩已。復更重修無<a 
name="0660b17" id="0660b17"></a>上供養以供養佛。寶頸珠瓔龍貞栴檀。七寶<a 
name="0660b18" id="0660b18"></a>華<span class="gaiji">&#x8602;<!--gaiji,蕊,1[蕊/木],2&#x8602;,3--></span>不空寶藏。清淨光明大摩尼寶。持散如<a 
name="0660b19" id="0660b19"></a>來并用敷布。頂禮雙足右繞世尊數百千匝。<a 
name="0660b20" id="0660b20"></a>合掌向佛。以偈頌曰。</p><a 
name="0660b21" id="0660b21"></a><p>　<span class="lg">開敷殊勝眾妙相　　無等圓滿莊嚴身<a 
name="0660b22" id="0660b22"></a><br>　頂髻淨髮紺右旋　　猶如孔雀黑蜂光<a 
name="0660b23" id="0660b23"></a><br>　額廣平正潤明顯　　毫端皎白開俱茂<a 
name="0660b24" id="0660b24"></a><br>　雙眉曲半如初月　　鼻相端嚴無與比<a 
name="0660b25" id="0660b25"></a><br>　目若新開青蓮葉　　耳垂柔澤芭蕉莖<a 
name="0660b26" id="0660b26"></a><br>　勝齒光鮮白齊密　　皎如俱茂華初發<a 
name="0660b27" id="0660b27"></a><br>　舌相廣薄赤銅暉　　第一味中得勝味<a 
name="0660b28" id="0660b28"></a><br>　面如滿月光照朗　　丹脣色類頻婆果<a 
name="0660b29" id="0660b29"></a><br>　頰頷豐滿洪盛顯　　妙臂垂長如娑羅<a 
name="0660c01" id="0660c01"></a><br>　鵝王網鞔脩妙指　　勝甲光色如赤銅<a 
name="0660c02" id="0660c02"></a><br>　掌中安相妙輪文　　俱胝積生廣施德<a 
name="0660c03" id="0660c03"></a><br>　牟尼前分若師子　　妙好勝相莊嚴頸<a 
name="0660c04" id="0660c04"></a><br>　金剛相腰遮波腹　　下密祕相隱不現<a 
name="0660c05" id="0660c05"></a><br>　髀脛順直如象鼻　　鵝網妙指勝麗踝<a 
name="0660c06" id="0660c06"></a><br>　足下平正輪莊嚴　　聖尊遊行師子步<a 
name="0660c07" id="0660c07"></a><br>　具眾勝相逮正覺　　我今頂禮德相尊</span></p><a 
name="0660c08" id="0660c08"></a><p style="text-indent: 0em; margin-left: 0em"><span class="linehead"></span>爾時海勝持深遊戲智神通菩薩摩訶薩。偈<a 
name="0660c09" id="0660c09"></a>頌佛已白佛言。世尊。欲有所問。惟願如來應<a 
name="0660c10" id="0660c10"></a>正等覺垂愍聽許。佛言。正士。恣汝所問。當如<a 
name="0660c11" id="0660c11"></a>汝問為汝解說令汝開曉。海勝持深遊戲智<a 
name="0660c12" id="0660c12"></a>神通菩薩。蒙佛聽許便白佛言。世尊。如來地<a 
name="0660c13" id="0660c13"></a>有幾。一切菩薩所不能行。非諸聲聞獨覺境<a 
name="0660c14" id="0660c14"></a>界。佛讚海勝持深遊戲智神通菩薩言。善哉<a 
name="0660c15" id="0660c15"></a>善哉。正士。今問如來此義。普與一切菩薩。發<a 
name="0660c16" id="0660c16"></a>大光明開佛實智。作大利益作大安樂。諦聽<a 
name="0660c17" id="0660c17"></a>諦聽善思念之。當為汝說。正士。如來地有十。<a 
name="0660c18" id="0660c18"></a>一切菩薩摩訶薩尚不能行。況諸聲聞獨覺。<a 
name="0660c19" id="0660c19"></a>如來十地者。第一名最勝甚深難識毘富羅<a 
name="0660c20" id="0660c20"></a>光明智作地。第二名無垢身威莊嚴不思議<a 
name="0660c21" id="0660c21"></a>光明作地。第三名作妙光明月幢寶幟海藏<a 
name="0660c22" id="0660c22"></a>地。第四名淨妙金光功德神通智作地。第五<a 
name="0660c23" id="0660c23"></a>名光明味場威藏照作地。第六名空中勝淨<a 
name="0660c24" id="0660c24"></a>無垢持炬開敷作地。第七名勝廣法界藏光明<a 
name="0660c25" id="0660c25"></a>起地。第八名最勝妙淨佛智藏光明遍照清<a 
name="0660c26" id="0660c26"></a>淨諸障智通地。第九名無邊莊嚴俱胝願毘<a 
name="0660c27" id="0660c27"></a>盧遮那光作地。第十名智海陪盧遮那地。正<a 
name="0660c28" id="0660c28"></a>士。是名不可言說如來智十地。</p><a 
name="0660c29" id="0660c29"></a><p style="text-indent: 0em; margin-left: 0em"><span class="linehead"></span>如來初地微細習氣皆悉正斷。於一切法自<a 
name="0661a01" id="0661a01"></a>在無礙。如來二地轉正法輪顯甚深法。如來<a 
name="0661a02" id="0661a02"></a>三地施設聲聞教戒安立三乘。如來四地說<a 
name="0661a03" id="0661a03"></a>八萬四千法聚降伏四魔。如來五地摧諸異<a 
name="0661a04" id="0661a04"></a>論及其邪法。調伏一切行惡道者。如來六地<a 
name="0661a05" id="0661a05"></a>安立無邊眾生於六神通及六大通。所謂示<a 
name="0661a06" id="0661a06"></a>現無邊佛土。以佛功德莊嚴清淨。示現無邊<a 
name="0661a07" id="0661a07"></a>菩薩侍奉圍繞。示現佛土廣博無邊。示現於<a 
name="0661a08" id="0661a08"></a>無邊佛土顯現自身。示現滅度乃至現法隱<a 
name="0661a09" id="0661a09"></a>沒。示現無邊神力神通變化。如來七地七菩<a 
name="0661a10" id="0661a10"></a>提分以無自性無所著故。為諸菩薩如實開<a 
name="0661a11" id="0661a11"></a>顯。如來八地以四記法授一切菩薩阿耨多<a 
name="0661a12" id="0661a12"></a>羅三藐三菩提記。如來九地以善方便示諸<a 
name="0661a13" id="0661a13"></a>菩薩。如來十地以一切法無性。教諸菩薩開<a 
name="0661a14" id="0661a14"></a>大般涅槃聲。說一切法究竟般涅槃。說此如<a 
name="0661a15" id="0661a15"></a>來十地名時。從娑訶佛土。乃至十方不可說<a 
name="0661a16" id="0661a16"></a>諸佛國土皆現十八大相。所謂動大動普動。<a 
name="0661a17" id="0661a17"></a>搖大搖普搖。轉大轉普轉。聲大聲普聲。吼大<a 
name="0661a18" id="0661a18"></a>吼普吼。擊聲大擊聲普擊聲。一切佛土東涌<a 
name="0661a19" id="0661a19"></a>西沒西涌東沒。南涌北沒北涌南沒。中涌邊<a 
name="0661a20" id="0661a20"></a>沒邊涌中沒。諸佛國土皆現十二相轉。而諸<a 
name="0661a21" id="0661a21"></a>眾生無有怖害咸悉安隱。一切佛土放大光<a 
name="0661a22" id="0661a22"></a>明。一切極闇幽冥乃至世界中間皆大明照。<a 
name="0661a23" id="0661a23"></a>一切世界若成若壞有佛無佛。皆現此土。天<a 
name="0661a24" id="0661a24"></a>諸妙華普雨十方。不可言說無邊佛土。所謂<a 
name="0661a25" id="0661a25"></a>曼陀羅華摩訶曼陀羅華。曼殊沙華摩訶曼<a 
name="0661a26" id="0661a26"></a>殊沙華。光華大光華。月華大月華。乃至一切<a 
name="0661a27" id="0661a27"></a>佛土眾音樂器不作自鳴。皆悉大現未曾有<a 
name="0661a28" id="0661a28"></a>法。一切佛土佛之親侍。皆從坐起各問己佛。<a 
name="0661a29" id="0661a29"></a>此大奇特未曾有法。諸佛各各如問廣說。爾<a 
name="0661b01" id="0661b01"></a>時海勝持深遊戲智神通菩薩等坐寶莊嚴<a 
name="0661b02" id="0661b02"></a>宮。菩薩眾會咸悉歎異。諸佛所行如來深境。<a 
name="0661b03" id="0661b03"></a>最上難知微妙難見。一切菩薩所不能行。況<a 
name="0661b04" id="0661b04"></a>諸聲聞獨覺。何以故。此不可思議如來十地。<a 
name="0661b05" id="0661b05"></a>我輩昔未曾聞。今應同請如來阿羅訶三藐<a 
name="0661b06" id="0661b06"></a>三佛陀廣說斯義。時諸菩薩各從坐起。曲躬<a 
name="0661b07" id="0661b07"></a>合掌。以偈請曰。</p><a 
name="0661b08" id="0661b08"></a><p>　<span class="lg">無等世勝尊　　說諸佛地號<a 
name="0661b09" id="0661b09"></a><br>　昔所未曾聞　　無上無倫比<a 
name="0661b10" id="0661b10"></a><br>　踊躍一心請　　希廣演地義<a 
name="0661b11" id="0661b11"></a><br>　如飢思妙膳　　渴者思美飲<a 
name="0661b12" id="0661b12"></a><br>　願佛普垂愍　　具說如來地</span></p><a 
name="0661b13" id="0661b13"></a><p style="text-indent: 0em; margin-left: 0em"><span class="linehead"></span>諸菩薩眾偈請佛已。右繞三匝頂禮雙足。各<a 
name="0661b14" id="0661b14"></a>各退坐蓮華之座。爾時世尊師子嚬伸周顧<a 
name="0661b15" id="0661b15"></a>十方。告海勝持深遊戲智神通菩薩摩訶薩<a 
name="0661b16" id="0661b16"></a>言。正士。如來地義最上深妙。難識難入難悟<a 
name="0661b17" id="0661b17"></a>非言語境。出過一切音聲辯說。所以者何。聲<a 
name="0661b18" id="0661b18"></a>聞獨覺之地尚不可說。況菩薩地如來地而<a 
name="0661b19" id="0661b19"></a>得言說。海勝持深遊戲智神通菩薩白佛言。<a 
name="0661b20" id="0661b20"></a>世尊。聲聞地有幾。佛言。聲聞地有十。謂住三<a 
name="0661b21" id="0661b21"></a>歸行地。隨信行地。隨法行地。善凡夫地。學戒<a 
name="0661b22" id="0661b22"></a>地。第八人地。須陀洹地。斯陀含地。阿那含<a 
name="0661b23" id="0661b23"></a>地。阿羅漢地。世尊。獨覺地有幾。佛言。獨覺<a 
name="0661b24" id="0661b24"></a>地有十。謂眾善資地。自覺深緣起地。覺四聖<a 
name="0661b25" id="0661b25"></a>諦地。勝深利智地。八聖支道地。知法界虛空<a 
name="0661b26" id="0661b26"></a>界眾生界地。證滅地。六通性地。入微妙地。習<a 
name="0661b27" id="0661b27"></a>氣薄地。世尊。菩薩地有幾。佛言。菩薩地有<a 
name="0661b28" id="0661b28"></a>十。謂歡喜地。無垢地。明地。焰地。極難勝地。<a 
name="0661b29" id="0661b29"></a>現前地。遠行地。不動地。善慧<span class="corr" title='[起&gt;地]'>地</span>。法雲地。世<a 
name="0661c01" id="0661c01"></a>尊。一切自地從何而生。佛言。正士。從如來<a 
name="0661c02" id="0661c02"></a>地生諸自地。世尊。諸解脫云何差別。佛言。<a 
name="0661c03" id="0661c03"></a>河水大海水云何差別。世尊。河水海水大小<a 
name="0661c04" id="0661c04"></a>為差。佛言。如是如是。正士。聲聞獨覺解脫猶<a 
name="0661c05" id="0661c05"></a>如河水。如來解脫如大海水。世尊。大河小河<a 
name="0661c06" id="0661c06"></a>一切眾流。豈不皆入海耶。佛言。如是如是。如<a 
name="0661c07" id="0661c07"></a>汝所言。若聲聞法。若獨覺法。若菩薩法。若佛<a 
name="0661c08" id="0661c08"></a>法。一切同入智海陪盧遮那藏。世尊。請現住<a 
name="0661c09" id="0661c09"></a>如來初地。如來自境非一切菩薩所知。況諸<a 
name="0661c10" id="0661c10"></a>聲聞獨覺。爾時世尊現自佛土名無邊阿僧<a 
name="0661c11" id="0661c11"></a>祇功德寶蓋不可思議莊嚴。其土廣博。俱胝<a 
name="0661c12" id="0661c12"></a>那由他恒河沙三千大千世界微塵等佛土。<a 
name="0661c13" id="0661c13"></a>一一皆入無邊阿僧祇功德寶蓋不可思議莊<a 
name="0661c14" id="0661c14"></a>嚴佛土王中。其佛土王。彌樓須彌摩訶彌樓<a 
name="0661c15" id="0661c15"></a>及諸黑山。眾流河海川阜堆險。土石凡礫糞<a 
name="0661c16" id="0661c16"></a>污諸蟲泥穢不淨。地獄畜生閻魔鬼界。天龍<a 
name="0661c17" id="0661c17"></a>夜叉乾闥婆阿修羅迦樓羅緊那羅摩<span class="gaiji">&#x777A;<!--gaiji,,1[目*侯],2&#x777A;,3--></span>羅伽<a 
name="0661c18" id="0661c18"></a>人與非人。及舊佛土莊嚴咸悉除去。地平如<a 
name="0661c19" id="0661c19"></a>掌琉璃所成。佛土正中紺寶之地從金剛際<a 
name="0661c20" id="0661c20"></a>起。最上勝妙寶華莊嚴。無憂菩提樹王。七寶<a 
name="0661c21" id="0661c21"></a>體成挺特煥麗。高無量恒河沙佛土微塵等<a 
name="0661c22" id="0661c22"></a>世界廣覆亦爾。寶葉寶華寶果種種莊嚴。枝<a 
name="0661c23" id="0661c23"></a>幹欑茂皆妙寶成。摩尼諸珍不空寶<span class="gaiji">&#x8602;<!--gaiji,蕊,1[蕊/木],2&#x8602;,3--></span>光明<a 
name="0661c24" id="0661c24"></a>顯發。珠頸瓔珞繒貫鈴網垂懸蒙覆。流電鬘<a 
name="0661c25" id="0661c25"></a>光金光摩尼帝青頗梨日愛月愛等光。又出<a 
name="0661c26" id="0661c26"></a>沈水多伽羅黑沈多摩羅葉迦羅努娑利龍貞<a 
name="0661c27" id="0661c27"></a>栴檀牛頭栴檀種種勝妙悅意之香遍滿佛<a 
name="0661c28" id="0661c28"></a>土。眾樂流聲一切世界普雨眾寶。菩提樹東<a 
name="0661c29" id="0661c29"></a>有菩提池王名無垢最上清淨。其池廣大無<a 
name="0662a01" id="0662a01"></a>量恒河沙三千大千世界微塵等世界之量。<a 
name="0662a02" id="0662a02"></a>七寶體成八支水滿。閻浮檀金沙遍布其底。<a 
name="0662a03" id="0662a03"></a>四隅四階眾寶鈿飾。種種寶榻欄楯備設周匝<a 
name="0662a04" id="0662a04"></a>列布。菩提池中有菩提蓮華王名妙開敷面。<a 
name="0662a05" id="0662a05"></a>廣大無量恒河沙三千大千世界微塵等世界<a 
name="0662a06" id="0662a06"></a>之量。其蓮華葉無量俱胝那由他百千種種<a 
name="0662a07" id="0662a07"></a>七寶莊嚴。柔潤光澤微妙香潔。蓮華臺上<a 
name="0662a08" id="0662a08"></a>有菩提殿王名無邊莊嚴。高廣無數恒河沙<a 
name="0662a09" id="0662a09"></a>三千大千世界微塵等世界之量。七寶體成。<a 
name="0662a10" id="0662a10"></a>勝上妙好神通顯盛。過前寶莊嚴宮億俱胝<a 
name="0662a11" id="0662a11"></a>倍。譬如螢火而對日輪。寶莊嚴宮對菩提殿<a 
name="0662a12" id="0662a12"></a>諸光不現。亦復如是。菩提殿王無邊勝妙莊<a 
name="0662a13" id="0662a13"></a>嚴神通光明熾盛。日月息照無有威色。一切<a 
name="0662a14" id="0662a14"></a>帝釋梵天淨居天等。光咸隱蔽嚴好不現。菩<a 
name="0662a15" id="0662a15"></a>提殿中有大菩提師子座王。名妙光明不空<a 
name="0662a16" id="0662a16"></a><span class="gaiji">&#x8602;<!--gaiji,蕊,1[蕊/木],2&#x8602;,3--></span>嚴。其座之量高廣正等。如無量那由他恒<a 
name="0662a17" id="0662a17"></a>河沙世界微塵等世界。極妙光色種種七寶<a 
name="0662a18" id="0662a18"></a>周匝莊嚴。迦尸迦毘陀訶憍奢耶等。微妙天<a 
name="0662a19" id="0662a19"></a>繒覆垂敷布。釋迦牟尼佛。號無垢光明功德<a 
name="0662a20" id="0662a20"></a>華離染月照陪盧遮那藏幢毘琉璃場莊嚴圓<a 
name="0662a21" id="0662a21"></a>光妙相功德聚神通勝藏日月智光王如來。<a 
name="0662a22" id="0662a22"></a>坐於菩提師子座上。身量大如俱胝百恒河<a 
name="0662a23" id="0662a23"></a>沙佛土微塵等三千大千世界。體分圓滿。三<a 
name="0662a24" id="0662a24"></a>十二相八十種好。圓光莊嚴妙髮勝頂無能<a 
name="0662a25" id="0662a25"></a>見者。微妙顯淨猶如日光入於明鏡。非血肉<a 
name="0662a26" id="0662a26"></a>骨髓迦羅邏身。至妙清淨光色赫奕如閻浮檀<a 
name="0662a27" id="0662a27"></a>金。皎潔明徹如毘琉璃帝青等寶。滅除一切<a 
name="0662a28" id="0662a28"></a>微細習氣。大覺世尊具一切勝一切智師。於<a 
name="0662a29" id="0662a29"></a>一切法自在無礙。無上度。一切解。最上大悲。<a 
name="0662b01" id="0662b01"></a>最上丈夫。丈夫師子。極盡漏流。金剛之身百<a 
name="0662b02" id="0662b02"></a>福莊嚴。具佛十力大功德聚四無所畏佛十八<a 
name="0662b03" id="0662b03"></a>不共法。吼正師子吼。壽量無邊無有衰老。於<a 
name="0662b04" id="0662b04"></a>清淨土證三菩提。得自真自光。化生無量菩<a 
name="0662b05" id="0662b05"></a>薩摩訶薩眾供養圍繞。其諸菩薩各各如己色<a 
name="0662b06" id="0662b06"></a>相資用。於寶池中蓮華之臺寶殿之內眾寶<a 
name="0662b07" id="0662b07"></a>樹下師子座上。如佛所應莊嚴而現莊嚴。此<a 
name="0662b08" id="0662b08"></a>佛世界功德莊嚴勝妙清淨。佛身徒眾勝妙<a 
name="0662b09" id="0662b09"></a>清淨。劫勝清淨。劫名大劫王。其劫限量及莊<a 
name="0662b10" id="0662b10"></a>嚴量皆不可說。佛土限量如來境界。出過言<a 
name="0662b11" id="0662b11"></a>語無有處所。如是證三菩提。說名住如來地。</p><a 
name="0662b12" id="0662b12"></a><p style="text-indent: 0em; margin-left: 0em"><span class="linehead"></span>爾時佛告海勝持深遊戲智神通菩薩摩訶薩<a 
name="0662b13" id="0662b13"></a>言。正士。汝見如來此盛事不。海勝持深遊戲<a 
name="0662b14" id="0662b14"></a>智神通菩薩言。唯然已見世尊已見。修伽多。<a 
name="0662b15" id="0662b15"></a>佛言。正士。最勝甚深難識。毘富羅光智作如<a 
name="0662b16" id="0662b16"></a>來初地。佛住此地神通如是。如我今現神通。<a 
name="0662b17" id="0662b17"></a>其決定願莊嚴功德幟場一蓋音自在威王寶<a 
name="0662b18" id="0662b18"></a>積陪盧遮那藏勝相起頂髻清淨面阿<span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>無間<a 
name="0662b19" id="0662b19"></a>光如來。亦於歡喜世界如是現大神通。天人<a 
name="0662b20" id="0662b20"></a>敬奉。勝威德蓮華生眾德勝莊嚴摩尼光王<a 
name="0662b21" id="0662b21"></a>如來。無邊光如來。蓮華開敷宿王神通那伽<a 
name="0662b22" id="0662b22"></a>自在王如來。寶積如來。如是等佛。及餘現在<a 
name="0662b23" id="0662b23"></a>當來諸佛。處於勝妙清淨土者。當知皆悉住<a 
name="0662b24" id="0662b24"></a>於佛地。海勝持深遊戲智神通菩薩白佛言。<a 
name="0662b25" id="0662b25"></a>世尊。現在當來諸佛。於五濁世成正等覺者。<a 
name="0662b26" id="0662b26"></a>豈皆不得如來地耶。佛言。正士。諸佛菩薩方<a 
name="0662b27" id="0662b27"></a>便大悲。見諸眾生深溺三有處無明闇愛網<a 
name="0662b28" id="0662b28"></a>纏裹邪見顛倒信根虧缺墜於無邊眾苦之內<a 
name="0662b29" id="0662b29"></a>往來六趣。諸眾生界漂淪無始莫知其本。不<a 
name="0662c01" id="0662c01"></a>知佛不知佛法不知菩薩法。不能如實知出離<a 
name="0662c02" id="0662c02"></a>道。諸佛菩薩愍此眾生。故以化身現生惡土。<a 
name="0662c03" id="0662c03"></a>或示滅遷轉。或現處胎生長盛年戲樂遊宮<a 
name="0662c04" id="0662c04"></a>妓內。或現厭離出修苦行。詣於道場降伏魔<a 
name="0662c05" id="0662c05"></a>軍證三菩提。勸請說法轉大法輪。摧外道論<a 
name="0662c06" id="0662c06"></a>制破邪法。趣惡邪者調令歸正。乃至示現短<a 
name="0662c07" id="0662c07"></a>壽大般涅槃。以三昧力碎身支分猶如芥子。<a 
name="0662c08" id="0662c08"></a>建立俱胝那由他百千舍利之藏。無量天龍<a 
name="0662c09" id="0662c09"></a>乃至人非人等。奇特至誠尊重供養。或於教<a 
name="0662c10" id="0662c10"></a>中出家受法修行。或植成佛之種出生死海。<a 
name="0662c11" id="0662c11"></a>正士。如是諸佛微妙法性。拔濟無邊阿僧祇<a 
name="0662c12" id="0662c12"></a>流轉生死苦海眾生。以神通方便示生穢土。<a 
name="0662c13" id="0662c13"></a>或菩薩神通方便化身。示現菩薩及菩薩眾。<a 
name="0662c14" id="0662c14"></a>海勝持深遊戲智神通菩薩言。世尊。如來身<a 
name="0662c15" id="0662c15"></a>有幾佛言。正士。如來身略說有三。謂滿資用<a 
name="0662c16" id="0662c16"></a>身化身。自性身。世尊。云何如來滿資用身。<a 
name="0662c17" id="0662c17"></a>佛言。正士。汝今見我者。是如來滿資用身。及<a 
name="0662c18" id="0662c18"></a>餘諸佛於清淨土證三佛陀。現證當證。當知<a 
name="0662c19" id="0662c19"></a>皆是如來滿資用身。世尊。云何如來化身。佛<a 
name="0662c20" id="0662c20"></a>言。正士。如力超勇佛。破魔佛。大悲思佛。及<a 
name="0662c21" id="0662c21"></a>餘諸佛。現於穢土證三佛陀。已證當證。或示<a 
name="0662c22" id="0662c22"></a>遷逝示眾法住正光像法。乃至示現一切佛<a 
name="0662c23" id="0662c23"></a>法隱沒滅盡。正士。汝皆勿作實解。何以故。如<a 
name="0662c24" id="0662c24"></a>是諸法。當知皆為大悲方便如應化現。世尊。<a 
name="0662c25" id="0662c25"></a>云何如來法身<span class="note">(亦名自性身)</span>。佛言。正士。法身者無<a 
name="0662c26" id="0662c26"></a>色無現無礙無似無表無住無依無取不滅不<a 
name="0662c27" id="0662c27"></a>生不可譬喻。如是正士。如來自性之身不可<a 
name="0662c28" id="0662c28"></a>言說。如來之身是法身智身無等身。無等等<a 
name="0662c29" id="0662c29"></a>身。陪盧遮那身。虛空身。不斷身。不壞身。無<a 
name="0663a01" id="0663a01"></a>量身。最上身。真實身。無譬喻身。自性身。世<a 
name="0663a02" id="0663a02"></a>尊。如來自性身。若無色無現乃至不可言說<a 
name="0663a03" id="0663a03"></a>者。豈非是斷相耶。佛言。正士。於意云何。虛<a 
name="0663a04" id="0663a04"></a>空界是斷耶是有耶。世尊。虛空界非斷非有。<a 
name="0663a05" id="0663a05"></a>何以故。虛空界若是斷者。即無無礙作用。若<a 
name="0663a06" id="0663a06"></a>是有者。即有積聚量色物體。世尊。是故虛空<a 
name="0663a07" id="0663a07"></a>界非斷非有普遍一切。佛言。正士。善哉善哉。<a 
name="0663a08" id="0663a08"></a>如是如是。如來自性身非斷非有。所以者何。<a 
name="0663a09" id="0663a09"></a>正士。如來自性身若是斷者。即無佛出世示<a 
name="0663a10" id="0663a10"></a>現無量神通作大利益。若是有者。即有積聚<a 
name="0663a11" id="0663a11"></a>處所可取與。一切婆羅凡夫等無有異。應無前<a 
name="0663a12" id="0663a12"></a>後同時得佛。是故如來自性之身非斷非有。<a 
name="0663a13" id="0663a13"></a>與一切眾生作諸佛事。世尊。供養如來自性<a 
name="0663a14" id="0663a14"></a>身滿資用身化身。何者福大。佛言。正士。若供<a 
name="0663a15" id="0663a15"></a>養一如來身。即為供養一切如來之身。何以<a 
name="0663a16" id="0663a16"></a>故。一切光明皆能除闇作照。無有光明與闇<a 
name="0663a17" id="0663a17"></a>俱者。如是正士。如來諸身隨供養者。彼皆善<a 
name="0663a18" id="0663a18"></a>根廣大滅除一切無明積闇。開照涅槃解脫<a 
name="0663a19" id="0663a19"></a>之路。一切障闇皆不與俱。世尊。請示如來第<a 
name="0663a20" id="0663a20"></a>二之地。佛言。正士。汝能見耶。世尊。望得觀<a 
name="0663a21" id="0663a21"></a>相。於是佛便於一毛孔出無性光。乃至普照<a 
name="0663a22" id="0663a22"></a>不可言說諸佛國土。無一切色凡所有相皆<a 
name="0663a23" id="0663a23"></a>悉不現。佛告諸菩薩。汝等今何所見。時諸菩<a 
name="0663a24" id="0663a24"></a>薩俱白佛言。惟見光明更無所見。佛言。汝等<a 
name="0663a25" id="0663a25"></a>所見光明其光如何。諸菩薩言。無量恒河沙<a 
name="0663a26" id="0663a26"></a>俱胝那由他百千佛土微塵等佛土。我等惟<a 
name="0663a27" id="0663a27"></a>見一普光場。如是語已。佛攝光網諸佛剎土<a 
name="0663a28" id="0663a28"></a>還復如故。佛告諸菩薩。汝等於如來二地。尚<a 
name="0663a29" id="0663a29"></a>不能識不能曉了。況能說能見如來三地乃<a 
name="0663b01" id="0663b01"></a>至十地。諸正士。譬如日月。眾生資其光明以<a 
name="0663b02" id="0663b02"></a>自生育。由日月流運而有晝夜博叉月歲羅<a 
name="0663b03" id="0663b03"></a>婆謨忽氣序時節使眾生知。而諸眾生但見<a 
name="0663b04" id="0663b04"></a>日月宮之光相。日月具足色身皆不能見。諸<a 
name="0663b05" id="0663b05"></a>正士。如是如來應正等覺。養育一切眾生。由<a 
name="0663b06" id="0663b06"></a>如來故眾生知法善及不善世與出世有漏無<a 
name="0663b07" id="0663b07"></a>漏。眾生知已如實修行。得渡生死眾苦有野。<a 
name="0663b08" id="0663b08"></a>而諸眾生皆不能見如來圓滿資用具足身<a 
name="0663b09" id="0663b09"></a>色。惟見如來大悲神力方便應化。諸正士。當<a 
name="0663b10" id="0663b10"></a>知如來之地出過一切音聲言語。我今但以<a 
name="0663b11" id="0663b11"></a>名字說耳。</p><a 
name="0663b12" id="0663b12"></a><p style="text-indent: 0em; margin-left: 0em"><span class="linehead"></span>爾時海勝持深遊戲智神通菩薩白佛言。世<a 
name="0663b13" id="0663b13"></a>尊。誰能超渡一切惡道。佛言。正士。此入一<a 
name="0663b14" id="0663b14"></a>切佛境智陪盧遮那藏最勝甚深如來十地證<a 
name="0663b15" id="0663b15"></a>契大乘法門。若聞聞已深信。信已受持讀誦<a 
name="0663b16" id="0663b16"></a>書寫為他解說廣宣流布。若但持此法門之<a 
name="0663b17" id="0663b17"></a>名。斯皆超渡一切惡道眾苦之地。世尊。誰發<a 
name="0663b18" id="0663b18"></a>菩提心。佛言。正士。受持此法門。乃至但持名<a 
name="0663b19" id="0663b19"></a>者發菩提心。世尊。誰行菩薩行。佛言。正士。<a 
name="0663b20" id="0663b20"></a>持此法門者行菩薩行。世尊。誰能少勞滿足<a 
name="0663b21" id="0663b21"></a>六波羅蜜。佛言。正士。持此法門者。世尊。誰<a 
name="0663b22" id="0663b22"></a>與佛俱。佛言。聞此法門者。世尊。誰能易得授<a 
name="0663b23" id="0663b23"></a>記。佛言。正士。持此如來深祕密者。世尊。誰<a 
name="0663b24" id="0663b24"></a>與一切眾生作大導師。佛言。正士。持此如來<a 
name="0663b25" id="0663b25"></a>藏者。世尊。誰是佛子。佛言。正士。深信此法<a 
name="0663b26" id="0663b26"></a>門者。世尊。誰得一切菩薩地。佛言。正士。聽<a 
name="0663b27" id="0663b27"></a>此法門者。世尊。誰得一切佛法。佛言。正士。<a 
name="0663b28" id="0663b28"></a>供養尊重此法炬者。世尊。誰知聲聞獨覺乘<a 
name="0663b29" id="0663b29"></a>法而不以其乘度。佛言。正士。修行此正法藏<a 
name="0663c01" id="0663c01"></a>者。世尊。當何名斯經。云何奉持。佛言。正士。<a 
name="0663c02" id="0663c02"></a>此法門名證契大乘。亦名入一切佛境智陪<a 
name="0663c03" id="0663c03"></a>盧遮那藏。當如是持。爾時世尊。而說偈言。</p><a 
name="0663c04" id="0663c04"></a><p>　<span class="lg">若欲證悟佛菩提　　無上廣勝真實道<a 
name="0663c05" id="0663c05"></a><br>　開不思議最上智　　轉聖無漏妙法輪<a 
name="0663c06" id="0663c06"></a><br>　欲<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>法幟擊法鼓　　耀大法炬吹法螺<a 
name="0663c07" id="0663c07"></a><br>　欲以智光破無明　　解脫眾生處覺智<a 
name="0663c08" id="0663c08"></a><br>　欲降魔軍供養佛　　最上光明照一切<a 
name="0663c09" id="0663c09"></a><br>　世法不著無染智　　為利眾生修淨土<a 
name="0663c10" id="0663c10"></a><br>　咸當聽持此寶經　　書寫讀誦廣流布<a 
name="0663c11" id="0663c11"></a><br>　宣說思惟佛勝藏　　一切如來深妙地</span></p><a 
name="0663c12" id="0663c12"></a><p style="text-indent: 0em; margin-left: 0em"><span class="linehead"></span>佛說此經已。海勝持深遊戲智神通菩薩摩<a 
name="0663c13" id="0663c13"></a>訶薩。并諸菩薩摩訶薩眾。聞佛所說歡喜奉<a 
name="0663c14" id="0663c14"></a>行。</p><a 
name="0663c15" id="0663c15"></a><p><span class="juanname">證契大乘經卷下</span></p>
<hr>【經文資訊】大正藏第 16 冊 No. 0674 證契大乘經<br>【版本記錄】CBETA 電子佛典 Rev. 1.9 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7dfc.html?index=T16n0674" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T16n0674_002 by HTTrack Website Copier/3.x [XR&CO'2008], Mon, 02 Jun 2014 22:38:59 GMT -->
</html>
