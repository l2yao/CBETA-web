<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X35n0652_008 by HTTrack Website Copier/3.x [XR&CO'2008], Tue, 03 Jun 2014 01:49:25 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5728.gif?utmac=MO-30696269-4&amp;utmn=1264533857&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX35&amp;utmp=%2Fmobile%2Findex.php%3Findex%3DX35n0652_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8bf4.html?index=X35n0652_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第35冊<br/>No.652 金剛三昧經通宗記 (12卷)<br/>【清 寂震述】<br/>第 8 卷</p>
	<a href="indexefd6.html?index=X35n0652_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X35">
<div class="root" id="0652" sutra_name="金剛三昧經通宗記" sutra_juan="[卷8]">　
<a 
name="0299a18" id="0299a18"></a><a 
name="0299a19" id="0299a19"></a><p><span class="juanname">金剛三昧經通宗記卷第八</span></p><a 
name="0299a20" id="0299a20"></a><a 
name="0299a21" id="0299a21"></a><p style="margin-left: 4em"><span class="byline">天台山華頂嗣祖沙門　<span class="gaiji">寂<!--gaiji,寂,1[諔-又],2&#x279CC;,3--></span>震　述</span></p><a 
name="0299a22" id="0299a22"></a><p style="text-indent: 0em; margin-left: 0em"><span class="linehead"></span>入實際品第五之下</p><a 
name="0299a23" id="0299a23"></a><p style="text-indent: 0em; margin-left: 0em"><span class="linehead"></span>大力菩薩言。云何六行。願為說之。</p><a 
name="0299a24" id="0299a24"></a><p style="text-indent: 0em; margin-left: 1em"><span class="linehead"></span>此請示六行。</p><a 
name="0299b01" id="0299b01"></a><p style="text-indent: 0em; margin-left: 0em"><span class="linehead"></span>佛言。一者十信行。</p><a 
name="0299b02" id="0299b02"></a><p style="text-indent: 0em; margin-left: 1em"><span class="linehead"></span>此別示六行之名。夫信以自心愨實為義。又信為<a 
name="0299b03" id="0299b03"></a>佛果之始因也。初以一念清淨心。諦信佛性之理。<a 
name="0299b04" id="0299b04"></a>名信心。如論云。心外有佛。不名信心。心外見法。不<a 
name="0299b05" id="0299b05"></a>成信心。佛心與自心無二故。方名信心。得此信<span class="corr" title='[巳&gt;已]'>已</span>。<a 
name="0299b06" id="0299b06"></a>圓明無礙。憶念不忘。名念心。又能玅圓通達。進趣<a 
name="0299b07" id="0299b07"></a>真淨。名進心。精進不息。慧性現前。名慧心。從慧得<a 
name="0299b08" id="0299b08"></a>定。湛寂不動。名定心。性定明淨。唯進無退。名不退<a 
name="0299b09" id="0299b09"></a>心。安住於法。護念無失。名護法心。護久念淨。回光<a 
name="0299b10" id="0299b10"></a>向佛。如鏡照鏡。名回向心。住佛光中。心淨無漏。名<a 
name="0299b11" id="0299b11"></a>戒心。游行佛剎。心隨願住。名曰願心。然此十心。只<a 
name="0299b12" id="0299b12"></a>在一念正信。直趣大乘。即得圓具。</p><a 
name="0299b13" id="0299b13"></a><p style="text-indent: 0em; margin-left: 0em"><span class="linehead"></span>二者十住行。</p><a 
name="0299b14" id="0299b14"></a><p style="text-indent: 0em; margin-left: 1em"><span class="linehead"></span>此十住。乃菩薩之智海。所謂依真而住。住無所住<a 
name="0299b15" id="0299b15"></a>也。初心。依智發明。即入菩薩正位。名發心住。二增<a 
name="0299b16" id="0299b16"></a>長大悲。治心明淨。名治地住。三觀一切法。修於般<a 
name="0299b17" id="0299b17"></a>若。名修行住。四於法成就。紹繼佛種。名生貴住。五<a 
name="0299b18" id="0299b18"></a>以漚和<span class="note">(此云方便善巧)</span>設化。令眾離苦得樂。名方便具足<a 
name="0299b19" id="0299b19"></a>住。六安住佛法中。讚毀不動。名正心住。七得不退<a 
name="0299b20" id="0299b20"></a>轉無生法忍。心正增進。名不退住。八得廣大法。圓<a 
name="0299b21" id="0299b21"></a>融無礙。含真抱一。名童真住。九善知世出世間一<a 
name="0299b22" id="0299b22"></a>切諸法。習法王行業。名法王子住。十成就一切智。<a 
name="0299b23" id="0299b23"></a>以增長諸佛智種。名灌頂住。此十。亦以十波羅蜜<a 
name="0299b24" id="0299b24"></a>為本。所言發心者。發明本覺心體。即得根本實智。<a 
name="0299c01" id="0299c01"></a>知自性清淨。知佛法差別。解無差別解。知佛境界<a 
name="0299c02" id="0299c02"></a>體性平等。功德智慧。從此。能修諸佛助道之法。得<a 
name="0299c03" id="0299c03"></a>諸佛說法智慧。即能說法調伏眾生。以故。發心之<a 
name="0299c04" id="0299c04"></a>功。齊於玅覺果海。真不可限量。故發心<span class="corr" title='[巳&gt;已]'>已</span>。明見佛<a 
name="0299c05" id="0299c05"></a>性。不居惑地。住佛所住。故名曰住。華嚴說十住後。<a 
name="0299c06" id="0299c06"></a>即說梵行。謂有作有為。非為梵行。必須於身無所<a 
name="0299c07" id="0299c07"></a>取。於修無所著。於法無所住。於梵行亦不可得。如<a 
name="0299c08" id="0299c08"></a>是。則心無障礙。意無取著。於諸法中。不生二解。一<a 
name="0299c09" id="0299c09"></a>切佛法。疾得現前。初發心時。即得阿耨多羅三藐<a 
name="0299c10" id="0299c10"></a>三菩提。知一切法。即心自性。成就慧身。不由他悟。</p><a 
name="0299c11" id="0299c11"></a><p style="text-indent: 0em; margin-left: 0em"><span class="linehead"></span>三者十行行。</p><a 
name="0299c12" id="0299c12"></a><p style="text-indent: 0em; margin-left: 1em"><span class="linehead"></span>此十行。為菩薩之行海也。夫以行利人曰行。一平<a 
name="0299c13" id="0299c13"></a>等惠施。無相無作。曰歡喜行。二以戒自淨。以法利<a 
name="0299c14" id="0299c14"></a>人。曰饒益行。三能忍一切。心自調攝。曰無違逆行。<a 
name="0299c15" id="0299c15"></a>四志求佛法。心無怯弱。曰無屈撓行。五定慧圓明。<a 
name="0299c16" id="0299c16"></a>正念無惑。曰離癡亂行。六般若圓照。善能示現。曰<a 
name="0299c17" id="0299c17"></a>善現行。七究竟善巧。示無作法。曰無著行。八以最<a 
name="0299c18" id="0299c18"></a>勝法。調伏攝化眾生。曰難得行。九以平等無礙善<a 
name="0299c19" id="0299c19"></a>辨。為人說法。曰善法行。十以諸佛誠諦之語。誓願<a 
name="0299c20" id="0299c20"></a>度生。皆入實際。曰真實行。此正以十波羅蜜為本。<a 
name="0299c21" id="0299c21"></a>然欲自利利人。必當繁興萬行。故以此十行而利<a 
name="0299c22" id="0299c22"></a>生也。然於<span class="corr" title='[巳&gt;己]'>己</span>無所求。於欲無所染。心淨如佛。性無<a 
name="0299c23" id="0299c23"></a>三毒。絕生死迴流。入智慧大海。為一切眾生。護持<a 
name="0299c24" id="0299c24"></a>諸佛正法。得一切佛法海。實相源底。是為十行中<a 
name="0300a01" id="0300a01"></a>事。而此十行。無行不攝。行行無盡。但出世心重。悲<a 
name="0300a02" id="0300a02"></a>願未深。當行十回向法。</p><a 
name="0300a03" id="0300a03"></a><p style="text-indent: 0em; margin-left: 0em"><span class="linehead"></span>四者十回向行。</p><a 
name="0300a04" id="0300a04"></a><p style="text-indent: 0em; margin-left: 1em"><span class="linehead"></span>此十回向。為菩薩誓願海也。夫以悲願利生。回<span class="corr" title='[巳&gt;己]'>己</span><a 
name="0300a05" id="0300a05"></a>之功德。而向於眾生。故曰回向。初以所行六度。及<a 
name="0300a06" id="0300a06"></a>四無量心。一切善根。回向眾生。令得出世之道。而<a 
name="0300a07" id="0300a07"></a>不作我能利生之想。名救護眾生。離眾生相回向。<a 
name="0300a08" id="0300a08"></a>二以所得一切不壞信善根。回向一切智願。成熟<a 
name="0300a09" id="0300a09"></a>眾生出世間法。名不壞回向。三修學諸佛回向之<a 
name="0300a10" id="0300a10"></a>道。所得法利。今復回向諸佛。願諸佛得無量樂。轉<a 
name="0300a11" id="0300a11"></a>更增勝。回向菩薩。證薩婆若。回向眾生。證一切智。<a 
name="0300a12" id="0300a12"></a>名等一切諸佛回向。四以善根功德力。至一切佛<a 
name="0300a13" id="0300a13"></a>所供養。回向眾生成就大乘。名至一切處回向。五<a 
name="0300a14" id="0300a14"></a>以一切懺除禮敬勸請聞法開悟。以至隨喜。如是<a 
name="0300a15" id="0300a15"></a>功德。回向莊嚴諸佛國土。普施眾生。決定成熟平<a 
name="0300a16" id="0300a16"></a>等教化。名無盡功德藏回向。六行內外施。如資生<a 
name="0300a17" id="0300a17"></a>之物。及身分所有。悉皆施與。以此善根。回向眾生<a 
name="0300a18" id="0300a18"></a>住清淨道。名入一切平等善根回向。七以隨所積<a 
name="0300a19" id="0300a19"></a>集一切善根。回向眾生。令成就無盡功德之藏。名<a 
name="0300a20" id="0300a20"></a>平等隨順一切眾生回向。八以深心不壞智力便。<a 
name="0300a21" id="0300a21"></a>順真如相。回向眾生。圓滿一切清淨智慧。名真如<a 
name="0300a22" id="0300a22"></a>相回向。九以一切尊重心善根回向。以此得無著<a 
name="0300a23" id="0300a23"></a>無縛解脫心。而住於普賢行大回向心。令眾生出<a 
name="0300a24" id="0300a24"></a>生平等無礙智。名無著無縛解脫回向。十以一切<a 
name="0300b01" id="0300b01"></a>法施善根回向。願得廣大無礙境界。圓滿一切梵<a 
name="0300b02" id="0300b02"></a>行。入等法界無量菩薩回向。令眾生如我所得。亦<a 
name="0300b03" id="0300b03"></a>如是得。到於彼岸。名法界無量回向。論云。此十回<a 
name="0300b04" id="0300b04"></a>向行。回真向俗。回智向悲。又通攝住行地中諸法。<a 
name="0300b05" id="0300b05"></a>並修而進。以大願力。融會智悲生死涅槃。成一真<a 
name="0300b06" id="0300b06"></a>法界。總歸於菩提實際耳。又大般若經云。心無自<a 
name="0300b07" id="0300b07"></a>性。心性無故。心所亦無。心及心所。既無自性。故心<a 
name="0300b08" id="0300b08"></a>亦無回向心義。又云。菩薩回向心則非心。菩提心<a 
name="0300b09" id="0300b09"></a>亦非心。不應非心。回向非心。又云。心不應回向非<a 
name="0300b10" id="0300b10"></a>心。非心不應回向於心。如是二種。俱無所有。無所<a 
name="0300b11" id="0300b11"></a>有中。無回向義。是為菩薩般若波羅蜜。</p><a 
name="0300b12" id="0300b12"></a><p style="text-indent: 0em; margin-left: 0em"><span class="linehead"></span>五者十地行。</p><a 
name="0300b13" id="0300b13"></a><p style="text-indent: 0em; margin-left: 1em"><span class="linehead"></span>此十地。為菩薩地海。是菩薩果也。夫地以持載發<a 
name="0300b14" id="0300b14"></a>生為義。然此十地行法。實能發生道果。為眾生成<a 
name="0300b15" id="0300b15"></a>佛之基地。又通前住行向三。融成一法。總名諸佛<a 
name="0300b16" id="0300b16"></a>智地。更須知此十地。非必從住行向。依次而進。如<a 
name="0300b17" id="0300b17"></a>經云。若有眾生。發廣大心。受一切佛法。即超凡夫<a 
name="0300b18" id="0300b18"></a>地。入菩薩地。若十地行相。次第現前。則能趣入一<a 
name="0300b19" id="0300b19"></a>切智地。又此十地。因佛智而有差別。且同在一切<a 
name="0300b20" id="0300b20"></a>智。唯以差別而得名。然地地皆以一波羅蜜為正<a 
name="0300b21" id="0300b21"></a>修。九波羅蜜為助修。初地修於大捨。二地等行十<a 
name="0300b22" id="0300b22"></a>善。三地忍苦為樂。四地勤修菩提分法。五地善修<a 
name="0300b23" id="0300b23"></a>禪定。始學世間法。而於文筆讚詠。圖書印璽。一切<a 
name="0300b24" id="0300b24"></a>技藝。順世所作。靡不該習。為令眾生住於佛法故。<a 
name="0300c01" id="0300c01"></a>後五地。<span class="corr" title='[巳&gt;已]'>已</span>具釋品中。茲不重述。再舉台教中。謂別<a 
name="0300c02" id="0300c02"></a>教十地。為圓教十住。別教等覺。為圓教初行。別教<a 
name="0300c03" id="0300c03"></a>玅覺。為圓教第二行。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>以別教但破十二品無明<a 
name="0300c04" id="0300c04"></a>故。且曰。別教誤以圓教之真因而為其極果也。別<a 
name="0300c05" id="0300c05"></a>即權也。圓即實也。故又云。權教雖稱玅覺。但是實<a 
name="0300c06" id="0300c06"></a>教中第二行耳。此以圓教從十信滿心。次第斷四<a 
name="0300c07" id="0300c07"></a>十一品無明。始登玅覺位。為智斷圓滿故也。所以<a 
name="0300c08" id="0300c08"></a>台教判華嚴為頓教。兼別說圓。而賢首以華嚴為<a 
name="0300c09" id="0300c09"></a>圓教。謂明一位即一切位。一切位即一位。如帝珠<a 
name="0300c10" id="0300c10"></a>網。互攝互入。是故十信滿心。即攝住行向地及等<a 
name="0300c11" id="0300c11"></a>覺五位。便成正覺。故名圓教。又頓教。依大乘部中<a 
name="0300c12" id="0300c12"></a>思益經云。得諸法正信者。不從一地至於一地。又<a 
name="0300c13" id="0300c13"></a>楞伽經有初地即為八。皆明頓超之義。然此總不<a 
name="0300c14" id="0300c14"></a>說法相。唯辨真性。故為頓教。今合舉二家教相。以<a 
name="0300c15" id="0300c15"></a>證此經。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>舉此六行者。乃舉別以顯圓。此依台教<a 
name="0300c16" id="0300c16"></a>所判也。位位頓超。位位圓攝。此賢首教相也。然此<a 
name="0300c17" id="0300c17"></a>經。真是實成菩薩。即圓而頓。即頓而圓者也。</p><a 
name="0300c18" id="0300c18"></a><p style="text-indent: 0em; margin-left: 0em"><span class="linehead"></span>六者等覺行。如是行者。乃能知之。</p><a 
name="0300c19" id="0300c19"></a><p style="text-indent: 0em; margin-left: 1em"><span class="linehead"></span>此等覺為第六行。又為十一地。乃菩薩出離海也。<a 
name="0300c20" id="0300c20"></a>又前十信。信自心即佛。十住。得諸佛之智。十行。行<a 
name="0300c21" id="0300c21"></a>出世之行。十回向。成滿大誓願力。十地。成就利他<a 
name="0300c22" id="0300c22"></a>之行。功依地滿。智以願圓。即超佛地。乃等於覺。得<a 
name="0300c23" id="0300c23"></a>金剛喻定現前。又名金剛心菩薩。是名等覺行。此<a 
name="0300c24" id="0300c24"></a>中唯不言玅覺。乃是如來自<span class="corr" title='[已&gt;己]'>己</span>境界故。然此六行。<a 
name="0301a01" id="0301a01"></a>若據華嚴圓頓義。總只一念頓證。便同等覺。故入<a 
name="0301a02" id="0301a02"></a>法界品。借善財童子。開後學趣進之門。不須積劫<a 
name="0301a03" id="0301a03"></a>修證。一生便能成辦。是謂無功大用。自在圓融。以<a 
name="0301a04" id="0301a04"></a>顯一時一際一真法界。而圓證生佛共有之本智<a 
name="0301a05" id="0301a05"></a>也。然佛於此經中。略去信住行向。又略去前五地。<a 
name="0301a06" id="0301a06"></a>只從第六地說起。又且圓攝信住行向。及前五地<a 
name="0301a07" id="0301a07"></a>之法。乃圓頓中之最圓頓者。又言如是六行。乃能<a 
name="0301a08" id="0301a08"></a>知此真如之法。則又明實教中信住行向。及前五<a 
name="0301a09" id="0301a09"></a>地。皆同住一圓頓中矣。又華嚴九地中云。菩薩得<a 
name="0301a10" id="0301a10"></a>如是無礙智。唯除諸佛。及受職菩薩。餘無能比。乃<a 
name="0301a11" id="0301a11"></a>以所得之智校之。此言六行能知。正顯位位皆同<a 
name="0301a12" id="0301a12"></a>攝也。</p><a 
name="0301a13" id="0301a13"></a><p style="text-indent: 0em; margin-left: 0em"><span class="linehead"></span>大力菩薩言。實際覺利。無有出入。何等法心。得入實<a 
name="0301a14" id="0301a14"></a>際。</p><a 
name="0301a15" id="0301a15"></a><p style="text-indent: 0em; margin-left: 1em"><span class="linehead"></span>此問入實際法。然入實際三字。本從無相法品中<a 
name="0301a16" id="0301a16"></a>發源。以標此品之名。要且從四無礙智中楔出。又<a 
name="0301a17" id="0301a17"></a>須知如上所說。皆是四無礙智中。精義入神處。不<a 
name="0301a18" id="0301a18"></a>得此智辨入神。安能入於實際。又即是真如之法。<a 
name="0301a19" id="0301a19"></a>轉換出實際二字。實際。乃真如之實際。亦即本覺<a 
name="0301a20" id="0301a20"></a>之利。本無有出入之相。但未審是何等法。是何等<a 
name="0301a21" id="0301a21"></a>心。而能得入耶。</p><a 
name="0301a22" id="0301a22"></a><p style="text-indent: 0em; margin-left: 0em"><span class="linehead"></span>佛言。實際之法。法無有際。無際之心。則入實際。</p><a 
name="0301a23" id="0301a23"></a><p style="text-indent: 0em; margin-left: 1em"><span class="linehead"></span>此言心法無際。則入矣。</p><a 
name="0301a24" id="0301a24"></a><p style="text-indent: 0em; margin-left: 0em"><span class="linehead"></span>大力菩薩言。無際心智。其智無涯<span class="note">(北藏作崖)</span>。無涯之心。心<a 
name="0301b01" id="0301b01"></a>得自在。自在之智。得入實際。</p><a 
name="0301b02" id="0301b02"></a><p style="text-indent: 0em; margin-left: 1em"><span class="linehead"></span>此乃領解佛意。發明智入。然從無際心。轉出無涯<a 
name="0301b03" id="0301b03"></a>智。從無涯智。轉出無涯心。從心自在。轉出自在智。<a 
name="0301b04" id="0301b04"></a>正所謂如楔出楔。若不得自在智。如何而得入於<a 
name="0301b05" id="0301b05"></a>實際耶。</p><a 
name="0301b06" id="0301b06"></a><p style="text-indent: 0em; margin-left: 0em"><span class="linehead"></span>如彼凡夫。<span class="gaiji">&#x8F2D;<!--gaiji,,1[車*耎],2&#x8F2D;,3--></span>心眾生。其心多喘。以何法御。令得堅心。<a 
name="0301b07" id="0301b07"></a>得入實際。</p><a 
name="0301b08" id="0301b08"></a><p style="text-indent: 0em; margin-left: 1em"><span class="linehead"></span>此揀問喘患對治之法。言凡夫者。揀去二乘外道。<a 
name="0301b09" id="0301b09"></a>沉空滯寂之定。專指世間一切庸常人中。有心力<a 
name="0301b10" id="0301b10"></a><span class="gaiji">&#x8F2D;<!--gaiji,,1[車*耎],2&#x8F2D;,3--></span>弱者。則其心多見易於喘動。未知應以何法御<a 
name="0301b11" id="0301b11"></a>止。必令其得堅強猛烈之心。方能入於實際耳。實<a 
name="0301b12" id="0301b12"></a>際。即無生法忍之實際。非具剛斷之智者。又何能<a 
name="0301b13" id="0301b13"></a>哉。</p><a 
name="0301b14" id="0301b14"></a><p style="text-indent: 0em; margin-left: 0em"><span class="linehead"></span>佛言。菩薩。彼心喘者。以內外使。隨使流注滴瀝成海。<a 
name="0301b15" id="0301b15"></a>大風鼓浪。大龍驚駭。驚駭之心。故令多喘。</p><a 
name="0301b16" id="0301b16"></a><p style="text-indent: 0em; margin-left: 1em"><span class="linehead"></span>此明喘動之原。謂心之喘動。因五根對五塵。有五<a 
name="0301b17" id="0301b17"></a>十一種心所法。用分內外。有內外煩惱。是皆隨物<a 
name="0301b18" id="0301b18"></a>所使耳。然隨其所使。遂成流注。相續不斷。初雖點<a 
name="0301b19" id="0301b19"></a>滴滲漏之微。積久終乃成海。此喻意識。起諸現行。<a 
name="0301b20" id="0301b20"></a>攀緣六塵諸境。而成眾生業海。時遇六塵境風大<a 
name="0301b21" id="0301b21"></a>起。自然鼓湧。識浪排空。致使大龍。有大威力者。亦<a 
name="0301b22" id="0301b22"></a>為之驚駭矣。龍喻一心。既有驚駭之心。故令多諸<a 
name="0301b23" id="0301b23"></a>喘動也。</p><a 
name="0301b24" id="0301b24"></a><p style="text-indent: 0em; margin-left: 0em"><span class="linehead"></span>菩薩。令彼眾生。存三守一。入如來禪。以禪定故。心則<a 
name="0301c01" id="0301c01"></a>無喘。</p><a 
name="0301c02" id="0301c02"></a><p style="text-indent: 0em; margin-left: 1em"><span class="linehead"></span>此示治喘之方。言今欲治此喘動。但令其存三守<a 
name="0301c03" id="0301c03"></a>一。由定而得安。心安則無喘矣。</p><a 
name="0301c04" id="0301c04"></a><p style="text-indent: 0em; margin-left: 0em"><span class="linehead"></span>大力菩薩言。何謂存三守一。入如來禪。</p><a 
name="0301c05" id="0301c05"></a><p style="text-indent: 0em; margin-left: 1em"><span class="linehead"></span>此詢問名義。</p><a 
name="0301c06" id="0301c06"></a><p style="text-indent: 0em; margin-left: 0em"><span class="linehead"></span>佛言。存三者。存三解脫。守一者。守一心如。入如來禪<a 
name="0301c07" id="0301c07"></a>者。理觀心如。入如是地。即入實際。</p><a 
name="0301c08" id="0301c08"></a><p style="text-indent: 0em; margin-left: 1em"><span class="linehead"></span>此約示其名。注念曰存。護念曰守。如來禪。返於自<a 
name="0301c09" id="0301c09"></a>性清淨之體。攝心返視曰觀。理觀心如。以自性真<a 
name="0301c10" id="0301c10"></a>理。返觀一心真如之體也。</p><p style="text-indent: 0em; margin-left: 1em"><span class="linehead"></span>○宗門有如來禪。祖師<a 
name="0301c11" id="0301c11"></a>禪之分。如來禪。是明法身邊事。即證此一心真如<a 
name="0301c12" id="0301c12"></a>之體。謂之法身死水。解脫深坑。不能任運。發大機<a 
name="0301c13" id="0301c13"></a>用故。忽若被人問著。便眼目定動。開口不得。此只<a 
name="0301c14" id="0301c14"></a>是緣覺境界。何能為人說法。若祖師禪者。如世尊<a 
name="0301c15" id="0301c15"></a>纔拈起華。迦葉便破顏微笑。時四十九年說不到<a 
name="0301c16" id="0301c16"></a>底。一時吐露在面前了也。後人稱之為祖師禪。此<a 
name="0301c17" id="0301c17"></a>直明法身向上事。所謂目前活潑潑。轉轆轆。物物<a 
name="0301c18" id="0301c18"></a>頭頭。無有不是顯發如來正法眼藏處。不見龐居<a 
name="0301c19" id="0301c19"></a>士有云。神通及玅用。運水及搬柴。間有私議之曰。<a 
name="0301c20" id="0301c20"></a>豈有如來禪。反不及祖師禪耶。彼惟執如來為佛<a 
name="0301c21" id="0301c21"></a>之嘉號。尚未知如來二字之義。</p><a 
name="0301c22" id="0301c22"></a><p style="text-indent: 0em; margin-left: 0em"><span class="linehead"></span>大力菩薩言。三解脫法。是何等事。理觀三昧。從何法<a 
name="0301c23" id="0301c23"></a>入。</p><a 
name="0301c24" id="0301c24"></a><p style="text-indent: 0em; margin-left: 1em"><span class="linehead"></span>此詳問其義。</p><a 
name="0302a01" id="0302a01"></a><p style="text-indent: 0em; margin-left: 0em"><span class="linehead"></span>佛言。三解脫者。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空解脫。金剛解脫。般若解脫。</p><a 
name="0302a02" id="0302a02"></a><p style="text-indent: 0em; margin-left: 1em"><span class="linehead"></span>此示三解脫相。即是空無相無作三解脫門。又<span class="gaiji">&#x8657;<!--gaiji,虛,1[虎-儿+丘],2&#x8657;,3--></span><a 
name="0302a03" id="0302a03"></a>空即是法身義。金剛。即法身解脫之體。般若。即法<a 
name="0302a04" id="0302a04"></a>身解脫之用。然法身般若。總成解脫法相。三即是<a 
name="0302a05" id="0302a05"></a>一。一即是三。以成涅槃三德祕藏也。</p><a 
name="0302a06" id="0302a06"></a><p style="text-indent: 0em; margin-left: 0em"><span class="linehead"></span>理觀心者。心如理淨。無可不心。</p><a 
name="0302a07" id="0302a07"></a><p style="text-indent: 0em; margin-left: 1em"><span class="linehead"></span>此示理觀之法。言此心依真如自性之理。清淨無<a 
name="0302a08" id="0302a08"></a>染。猶明鏡高懸。物來斯鑒。本無可否之心。是即三<a 
name="0302a09" id="0302a09"></a>解脫之本也。</p><a 
name="0302a10" id="0302a10"></a><p style="text-indent: 0em; margin-left: 0em"><span class="linehead"></span>大力菩薩言。云何存用。云何觀之。</p><a 
name="0302a11" id="0302a11"></a><p style="text-indent: 0em; margin-left: 1em"><span class="linehead"></span>此別問存觀二義。</p><a 
name="0302a12" id="0302a12"></a><p style="text-indent: 0em; margin-left: 0em"><span class="linehead"></span>佛言。心事不二。是名存用。內行外行。出入不二。不住<a 
name="0302a13" id="0302a13"></a>一相。心無得失。一不一地。淨心流入。是名觀之。</p><a 
name="0302a14" id="0302a14"></a><p style="text-indent: 0em; margin-left: 1em"><span class="linehead"></span>此總結存觀。發明體用之義。言此心於日用事物<a 
name="0302a15" id="0302a15"></a>之中而不二。乃是存三解脫之用也。夫內。從心而<a 
name="0302a16" id="0302a16"></a>行。外。隨事而行。心。從內而出。事。從外而入。若出入<a 
name="0302a17" id="0302a17"></a>不二。亦不住於一相。心無得失之想。住一與不一<a 
name="0302a18" id="0302a18"></a>之地。以清淨心。而流入於自性不動之體。是理觀<a 
name="0302a19" id="0302a19"></a>之義也。</p><a 
name="0302a20" id="0302a20"></a><p style="text-indent: 0em; margin-left: 0em"><span class="linehead"></span>菩薩。如是之人。不住二相。雖不出家。不住在家。故雖<a 
name="0302a21" id="0302a21"></a>無法服。不具持波羅提木叉。不入布薩。能以自心。無<a 
name="0302a22" id="0302a22"></a>為自恣。而獲聖果。不住二乘。入菩薩道。後當滿地。成<a 
name="0302a23" id="0302a23"></a>佛菩提。</p><a 
name="0302a24" id="0302a24"></a><p style="text-indent: 0em; margin-left: 1em"><span class="linehead"></span>此明其履踐之實證。言若能依法如是而修者。則<a 
name="0302b01" id="0302b01"></a>不住於有無生滅內外得失等相。雖不出三界無<a 
name="0302b02" id="0302b02"></a>明家。亦不住在世俗之家。故雖無田衣法服。不具<a 
name="0302b03" id="0302b03"></a>持波羅提木叉<span class="note">(此云保解脫。又云淨命。又云成就威儀)</span>戒。不入眾布<a 
name="0302b04" id="0302b04"></a>薩<span class="note">(此云相向說罪)</span>。而能以自心。契悟無為之法。為自恣樂。<a 
name="0302b05" id="0302b05"></a>而獲於聖果。必不住於二乘。而直入菩薩大乘之<a 
name="0302b06" id="0302b06"></a>道矣。然此的是第九地行相。故曰後當滿地。成佛<a 
name="0302b07" id="0302b07"></a>果菩提。滿地者。圓滿十地也。</p><p style="text-indent: 0em; margin-left: 1em"><span class="linehead"></span>○梵網經有云。波羅<a 
name="0302b08" id="0302b08"></a>提木叉。是諸佛淨戒。菩薩所應學。護持如明珠。方<a 
name="0302b09" id="0302b09"></a>便勤莊嚴。宜發大勇猛。諸佛薩婆若。悉由是處出。<a 
name="0302b10" id="0302b10"></a>此證大乘金剛心地光明戒。非同小乘防非止過。<a 
name="0302b11" id="0302b11"></a>執身不行。而取法服外相。護持威儀而<span class="corr" title='[巳&gt;已]'>已</span>。</p><a 
name="0302b12" id="0302b12"></a><p style="text-indent: 0em; margin-left: 0em"><span class="linehead"></span>大力菩薩言。不可思議。如是之人。非出家。非不出家。<a 
name="0302b13" id="0302b13"></a>何以故。入涅槃宅。著如來衣。坐菩提座。如是之人。乃<a 
name="0302b14" id="0302b14"></a>至沙門。宜應敬養。</p><a 
name="0302b15" id="0302b15"></a><p style="text-indent: 0em; margin-left: 1em"><span class="linehead"></span>此歎德表敬。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>謂依於如是行相者。雖非出家。亦<a 
name="0302b16" id="0302b16"></a>非不出家。夫出家者。所謂入涅槃寂滅之宅。著如<a 
name="0302b17" id="0302b17"></a>來智慧之衣。坐菩提法空之座。今彼皆<span class="corr" title='[巳&gt;已]'>已</span>得。又何<a 
name="0302b18" id="0302b18"></a>異於出家耶。吾謂如是人者。不但天龍恭敬。乃至<a 
name="0302b19" id="0302b19"></a>識心達本之沙門。亦宜亦應敬而養之。宜者。不定<a 
name="0302b20" id="0302b20"></a>之意。應者。決斷之詞。有敬而無養。無以表敬。有養<a 
name="0302b21" id="0302b21"></a>而無敬。則無敬事之誠矣。</p><a 
name="0302b22" id="0302b22"></a><p style="text-indent: 0em; margin-left: 0em"><span class="linehead"></span>佛言。如是。何以故。入涅槃宅。心越三界。著如來衣。入<a 
name="0302b23" id="0302b23"></a>法空處。坐菩提座。登正覺一地。如是之人。心超二乘。<a 
name="0302b24" id="0302b24"></a>何況沙門。而不敬養。</p><a 
name="0302c01" id="0302c01"></a><p style="text-indent: 0em; margin-left: 1em"><span class="linehead"></span>此印成其義。而又發明。心越三界。入法空處。即登<a 
name="0302c02" id="0302c02"></a>如來無上正覺。最玅第一佛智之地。而心<span class="corr" title='[巳&gt;已]'>已</span>超過<a 
name="0302c03" id="0302c03"></a>於二乘。直是大乘菩薩。為諸佛之所稱歎者。何況<a 
name="0302c04" id="0302c04"></a>沙門而有不敬養者乎。如維摩詰。常為諸佛咨嗟。<a 
name="0302c05" id="0302c05"></a>弟子釋梵世主所敬。是也。</p><a 
name="0302c06" id="0302c06"></a><p style="text-indent: 0em; margin-left: 0em"><span class="linehead"></span>大力菩薩言。如彼一地。及與空海。二乘之人。為不見<a 
name="0302c07" id="0302c07"></a>也。</p><a 
name="0302c08" id="0302c08"></a><p style="text-indent: 0em; margin-left: 1em"><span class="linehead"></span>此揀問心超二乘一句。</p><a 
name="0302c09" id="0302c09"></a><p style="text-indent: 0em; margin-left: 0em"><span class="linehead"></span>佛言。如是。彼二乘人。味著三昧。得三昧身。於彼空海<a 
name="0302c10" id="0302c10"></a>一地。如得酒病。惛醉不醒。乃至數劫。猶不得覺。</p><a 
name="0302c11" id="0302c11"></a><p style="text-indent: 0em; margin-left: 1em"><span class="linehead"></span>此示二乘<span class="gaiji">&#x8EAD;<!--gaiji,耽,1[身*冘],2&#x8EAD;,3--></span>禪寂之病也。味著者。<span class="gaiji">&#x8EAD;<!--gaiji,耽,1[身*冘],2&#x8EAD;,3--></span>受不捨。三昧<a 
name="0302c12" id="0302c12"></a>者。即指四禪四空而言。二乘執禪定為身。於大乘<a 
name="0302c13" id="0302c13"></a>諸法空海。及無上正覺第一智地。如得酒病。其心<a 
name="0302c14" id="0302c14"></a>惛醉不醒。乃至數劫。猶不得覺。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>因以定持身。經<a 
name="0302c15" id="0302c15"></a>劫不出故也。</p><p style="text-indent: 0em; margin-left: 1em"><span class="linehead"></span>○什公云。貪著禪味。有二障。障涅槃。<a 
name="0302c16" id="0302c16"></a>及菩薩道故。佛初入檀特山修道。始於阿藍迦藍<a 
name="0302c17" id="0302c17"></a>處三年。學不用處定。知非便捨。復至<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>頭藍弗處<a 
name="0302c18" id="0302c18"></a>三年。學非非想定。知非亦捨。又至象頭山。同諸外<a 
name="0302c19" id="0302c19"></a>道。日食一麻一麥。經於六年。自惟苦行。非正解脫。<a 
name="0302c20" id="0302c20"></a>遂亦棄捨。而後始得睹星大悟。成等正覺也。</p><a 
name="0302c21" id="0302c21"></a><p style="text-indent: 0em; margin-left: 0em"><span class="linehead"></span>酒消始悟。方修是行。後得佛身。</p><a 
name="0302c22" id="0302c22"></a><p style="text-indent: 0em; margin-left: 1em"><span class="linehead"></span>此明其覺悟。謂其直待定力<span class="corr" title='[巳&gt;已]'>已</span>盡。如酒力之消。方<a 
name="0302c23" id="0302c23"></a>能覺悟。乃修此自覺聖智之行。而後始得如來正<a 
name="0302c24" id="0302c24"></a>覺之身也。</p><a 
name="0303a01" id="0303a01"></a><p style="text-indent: 0em; margin-left: 0em"><span class="linehead"></span>如彼人者。從捨闡提。即入六行。於行地所。一念淨心<a 
name="0303a02" id="0303a02"></a>決定明白。金剛智力。阿<span class="gaiji">&#x979E;<!--gaiji,鞞,1[鞥-合+(白-日+田)],2&#x979E;,3--></span><span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>致。度脫眾生。慈悲無盡。</p><a 
name="0303a03" id="0303a03"></a><p style="text-indent: 0em; margin-left: 1em"><span class="linehead"></span>此直示頓超諸地。無功用大行。言其悟諸法空。登<a 
name="0303a04" id="0303a04"></a>正覺第一地者。不須從地入地。相續增進。次第而<a 
name="0303a05" id="0303a05"></a>得。即從退沒善根。不具淨信之凡夫。梵語謂之闡<a 
name="0303a06" id="0303a06"></a>提者。即入菩薩信住行向地。及等覺。六行之中。謂<a 
name="0303a07" id="0303a07"></a>其能於六行地之所。發一念清淨心光。決定即當<a 
name="0303a08" id="0303a08"></a>明白。而具金剛智力。住不退轉地<span class="note">(梵語阿<span class="gaiji">&#x979E;<!--gaiji,鞞,1[鞥-合+(白-日+田)],2&#x979E;,3--></span>跋致)</span>。便能以<a 
name="0303a09" id="0303a09"></a><span class="corr" title='[巳&gt;己]'>己</span>之所利。救度解脫一切眾生。深慈重悲。亦何有<a 
name="0303a10" id="0303a10"></a>盡。如佛又言。一切眾生。乃至二乘。不信有佛果。皆<a 
name="0303a11" id="0303a11"></a>謂之斷善根闡提。菩薩深信有佛法。不見有大乘<a 
name="0303a12" id="0303a12"></a>小乘。佛與眾生。同一法性。乃謂之善根闡提。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>闡<a 
name="0303a13" id="0303a13"></a>提者。猶言凡夫也。如摩訶薩。此云。大道心眾生。又<a 
name="0303a14" id="0303a14"></a>云。大心凡天義同。</p><a 
name="0303a15" id="0303a15"></a><p style="text-indent: 0em; margin-left: 0em"><span class="linehead"></span>大力菩薩言。如是之人。應不持戒。於彼沙門。應不敬<a 
name="0303a16" id="0303a16"></a>仰。</p><a 
name="0303a17" id="0303a17"></a><p style="text-indent: 0em; margin-left: 1em"><span class="linehead"></span>此揀問後世之疑慢。</p><a 
name="0303a18" id="0303a18"></a><p style="text-indent: 0em; margin-left: 0em"><span class="linehead"></span>佛言。為說戒者。不善慢故。海波浪故。如彼心地。八識<a 
name="0303a19" id="0303a19"></a>海澄。九識流淨。風不能動。波浪不起。戒性等空。持者<a 
name="0303a20" id="0303a20"></a>迷倒。如彼之人。七六不生。諸集滅定。不離三佛。而發<a 
name="0303a21" id="0303a21"></a>菩提。三無相中。順心玄入。深敬三寶。不失威儀。於彼<a 
name="0303a22" id="0303a22"></a>沙門。不無恭敬。</p><a 
name="0303a23" id="0303a23"></a><p style="text-indent: 0em; margin-left: 1em"><span class="linehead"></span>此破其疑慢而發明智行也。言諸佛說戒者。為令<a 
name="0303a24" id="0303a24"></a>眾生捨不善而生善。捨慢而生敬故。又以眾生識<a 
name="0303b01" id="0303b01"></a>海中。波浪洶湧。故以戒珠而為止之也。如依教而<a 
name="0303b02" id="0303b02"></a>修。依法而住者。則彼之心地中。<span class="corr" title='[巳&gt;已]'>已</span>得空如無相之<a 
name="0303b03" id="0303b03"></a>性體。其八識海中。自然浪靜風恬。澄渟一色。凡一<a 
name="0303b04" id="0303b04"></a>行一動。一語一默。皆從九識真性體中。流出白淨<a 
name="0303b05" id="0303b05"></a>之法。此乃一切境風。如利<span class="note">(得可意事)</span>衰<span class="note">(失可意事)</span>毀<span class="note">(不現誹撥)</span>譽<a 
name="0303b06" id="0303b06"></a><span class="note">(不現讚美)</span>。稱<span class="note">(現前讚美)</span>譏<span class="note">(現前誹撥)</span>苦<span class="note">(逼惱身心)</span>樂<span class="note">(適悅身心)</span>等。所不能動。<a 
name="0303b07" id="0303b07"></a>而意識中狂波逆浪。決然不起。夫如是。則戒體清<a 
name="0303b08" id="0303b08"></a>淨。其性等於<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。若言有戒之可持。皆眾生自迷<a 
name="0303b09" id="0303b09"></a>而生顛倒。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>無有所犯。又何有所持耶。如彼之依<a 
name="0303b10" id="0303b10"></a>教法修行者。其七識與六識之俱生我法二執。決<a 
name="0303b11" id="0303b11"></a>定不生。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>不生者。以七六皆緣有漏心。相見二分。<a 
name="0303b12" id="0303b12"></a>相見。皆從八識所變。又相從見生。即前五色根。亦<a 
name="0303b13" id="0303b13"></a>是第八相分。第七。恒執第八見分。第六相引而生。<a 
name="0303b14" id="0303b14"></a>故第八。以七六生滅不停為相分。而七六所知所<a 
name="0303b15" id="0303b15"></a>見。即第八見分。世間出世。所有萬法。不出此二。攝<a 
name="0303b16" id="0303b16"></a>盡無遺。若盡此相見二分。即是真識之性體。故曰<a 
name="0303b17" id="0303b17"></a>七六不生。有者以緣塵分別。為見分。山河大地無<a 
name="0303b18" id="0303b18"></a>知色相為相分。見分為心。相分為境者。反覺贅疣<a 
name="0303b19" id="0303b19"></a>矣。然既<span class="corr" title='[巳&gt;已]'>已</span>七六不生。則諸法所集。皆入於滅定。至<a 
name="0303b20" id="0303b20"></a>此。而又能以本誓願力。畢竟不離法報化身之三<a 
name="0303b21" id="0303b21"></a>佛。發菩提心。又雖得於空相亦空。空空亦空。所空<a 
name="0303b22" id="0303b22"></a>亦空。如是三無相中。順自心之理。玄玅深入。抑且<a 
name="0303b23" id="0303b23"></a>深敬三寶。弗違自心。不失威儀。為世師範。故於沙<a 
name="0303b24" id="0303b24"></a>門。決定不無恭敬之心者也。後地藏菩薩。又收此<a 
name="0303c01" id="0303c01"></a>中七六不生之義。</p><a 
name="0303c02" id="0303c02"></a><p style="text-indent: 0em; margin-left: 0em"><span class="linehead"></span>菩薩。彼仁者。不住世間。動不動法。入三空聚。滅三有<a 
name="0303c03" id="0303c03"></a>心。</p><a 
name="0303c04" id="0303c04"></a><p style="text-indent: 0em; margin-left: 1em"><span class="linehead"></span>此結明入實際自在之智用。然特稱為仁者。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>直<a 
name="0303c05" id="0303c05"></a>從性體上立名。性體之用有五。若從法上見。名之<a 
name="0303c06" id="0303c06"></a>曰道。從行上立。稱之曰德。今從體上發明。則謂之<a 
name="0303c07" id="0303c07"></a>仁。又從理上說。便是義。從用上顯。便是智。又仁者。<a 
name="0303c08" id="0303c08"></a>取之以象也。如果核中之仁。兩瓣合尖處。有<span class="gaiji">&#x5B7C;<!--gaiji,孽,1[櫱-木+子],2&#x5B7C;,3--></span>在。<a 
name="0303c09" id="0303c09"></a>此一點櫱。最微最細。當善保育。勿令有損。則能發<a 
name="0303c10" id="0303c10"></a>生長養。性體亦然。今此六七<span class="corr" title='[巳&gt;已]'>已</span>不生。八五亦寂滅。<a 
name="0303c11" id="0303c11"></a>真性圓明。全體具在。正如核中之仁。以故稱為仁<a 
name="0303c12" id="0303c12"></a>者。非仁者。則不能入於實際。然今入於實際。則決<a 
name="0303c13" id="0303c13"></a>不住世間動不動法。此即觀音耳根圓通。所謂入<a 
name="0303c14" id="0303c14"></a>流亡所。所入既寂。動靜二相。了然不生之義同也。<a 
name="0303c15" id="0303c15"></a>三空。即前空相亦空。空空亦空。所空亦空。亦與覺<a 
name="0303c16" id="0303c16"></a>所覺空。空覺極圓。空所空滅之義同也。三有。即欲<a 
name="0303c17" id="0303c17"></a>有。色有。無色有。此言三界依正二報。皆因屬有漏。<a 
name="0303c18" id="0303c18"></a>果屬有為。故所得正報。即眾生五陰身所感依報。<a 
name="0303c19" id="0303c19"></a>即眾生所居土也。又經云。如來為破三有眾生而<a 
name="0303c20" id="0303c20"></a>出世。又云。為破外道。計梵王為生物之主。又計無<a 
name="0303c21" id="0303c21"></a>想天。以無心為涅槃。又計五那含。為真解脫故也。<a 
name="0303c22" id="0303c22"></a>按梵王。即初禪大梵天王。為世界主。劫初先生。劫<a 
name="0303c23" id="0303c23"></a>盡後滅。無想天。心想不生。故名無想。乃外道所居。<a 
name="0303c24" id="0303c24"></a>五那含天。是三果阿那含居處。又名五不還天。此<a 
name="0304a01" id="0304a01"></a>無想。與五那含。俱在四禪天之上。今云。入菩薩之<a 
name="0304a02" id="0304a02"></a>三空聚。滅眾生三有之心者。正是九地中。得無礙<a 
name="0304a03" id="0304a03"></a>智。入實際之能事也。</p><a 
name="0304a04" id="0304a04"></a><p style="text-indent: 0em; margin-left: 0em"><span class="linehead"></span>大力菩薩言。彼仁者果滿。於足德佛。如來藏佛。形像<a 
name="0304a05" id="0304a05"></a>佛。如是佛所。而發菩提心。入三聚戒。不住其相。滅三<a 
name="0304a06" id="0304a06"></a>有心。不居寂地。不捨可眾。入不調地。不可思議。</p><a 
name="0304a07" id="0304a07"></a><p style="text-indent: 0em; margin-left: 1em"><span class="linehead"></span>此歎美頓超果滿。釋成佛意。謂如佛所言。彼仁者。<a 
name="0304a08" id="0304a08"></a>欲得玅覺果滿。但於具足萬德之報身。與如來藏<a 
name="0304a09" id="0304a09"></a>海之法身。及形像應化之身。如是三佛所發心。便<a 
name="0304a10" id="0304a10"></a>入於三聚戒中。攝於律儀。攝於善法。饒益眾生。而<a 
name="0304a11" id="0304a11"></a>又能不住其相。滅三有之心。又不居於寂滅之地。<a 
name="0304a12" id="0304a12"></a>且能隨機誨誘。不捨可化之眾生。而入於阿羅漢<a 
name="0304a13" id="0304a13"></a>不調之地。真乃不可思議。文殊般若經云。漏盡阿<a 
name="0304a14" id="0304a14"></a>羅漢。是名不調。以諸結<span class="corr" title='[巳&gt;已]'>已</span>盡。更無所調故。然大力<a 
name="0304a15" id="0304a15"></a>菩薩。作是語<span class="corr" title='[巳&gt;已]'>已</span>。何故舍利弗忍俊不禁。即起說偈。<a 
name="0304a16" id="0304a16"></a><span class="gaiji">&#x8462;<!--gaiji,蓋,1[蓋-去+太],2&#x8462;,3--></span>以大力菩薩。從前所得四無礙善巧智。又得諸<a 
name="0304a17" id="0304a17"></a>佛所與無量法門。直下即<span class="corr" title='[巳&gt;已]'>已</span>入佛境界。具足十力。<a 
name="0304a18" id="0304a18"></a>而墮於佛數矣。但第九善慧地。即是大智菩薩所<a 
name="0304a19" id="0304a19"></a>行處。非別有所證。而得滿地。況舍利弗。於法華會<a 
name="0304a20" id="0304a20"></a>上。<span class="corr" title='[巳&gt;已]'>已</span>得受記作佛。直以大智自任。故當機不讓耳。</p><a 
name="0304a21" id="0304a21"></a><p style="text-indent: 0em; margin-left: 0em"><span class="linehead"></span>爾時舍利弗。從座而起。前說偈言。</p><a 
name="0304a22" id="0304a22"></a><p style="text-indent: 0em; margin-left: 1em"><span class="linehead"></span>此序發起之儀。只顯一前字。以明直趣無上菩提<a 
name="0304a23" id="0304a23"></a>也。</p><a 
name="0304a24" id="0304a24"></a><p style="text-indent: 0em; margin-left: 0em"><span class="linehead"></span>具足般若海。不住涅槃城。如彼玅蓮華。高原非所出。</p><a 
name="0304b01" id="0304b01"></a><p style="text-indent: 0em; margin-left: 1em"><span class="linehead"></span>此先明具智之玅。言菩薩具足此般若智海。又不<a 
name="0304b02" id="0304b02"></a>應住於寂滅。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>般若實從眾生中生。如玅蓮華而<a 
name="0304b03" id="0304b03"></a>產於淤泥之中。若高原淨地。本非其所出矣。</p><a 
name="0304b04" id="0304b04"></a><p style="text-indent: 0em; margin-left: 0em"><span class="linehead"></span>諸佛無量劫。不捨諸煩惱。度世然後得。如泥華所出。</p><a 
name="0304b05" id="0304b05"></a><p style="text-indent: 0em; margin-left: 1em"><span class="linehead"></span>此明得法之難。言佛於無量劫。不捨煩惱。度脫世<a 
name="0304b06" id="0304b06"></a>間眾生。然後乃得此智慧。正如淤泥中蓮華之所<a 
name="0304b07" id="0304b07"></a>出也。</p><a 
name="0304b08" id="0304b08"></a><p style="text-indent: 0em; margin-left: 0em"><span class="linehead"></span>如彼六行地。菩薩之所修。如彼三空聚。菩提之真道。</p><a 
name="0304b09" id="0304b09"></a><p style="text-indent: 0em; margin-left: 1em"><span class="linehead"></span>此明修證之要。六行。為菩薩所修之行。三空。乃菩<a 
name="0304b10" id="0304b10"></a>薩所證之真菩提道也。</p><a 
name="0304b11" id="0304b11"></a><p style="text-indent: 0em; margin-left: 0em"><span class="linehead"></span>我今住不住。如佛之所說。來所還復來。具足然後出。</p><a 
name="0304b12" id="0304b12"></a><p style="text-indent: 0em; margin-left: 1em"><span class="linehead"></span>此發利生之願。言我今誓住生死道中以利生。不<a 
name="0304b13" id="0304b13"></a>求自住於寂滅。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>菩薩隨順大悲。而常居生死。隨<a 
name="0304b14" id="0304b14"></a>順理智。而生死恒真。雖厭而不離。雖居而無著。誠<a 
name="0304b15" id="0304b15"></a>如佛之所說利生之法。吾當以之化導。然非止於<a 
name="0304b16" id="0304b16"></a>一生。而來此所。將生生還復來此。必令眾生具足<a 
name="0304b17" id="0304b17"></a>此般若海。然後吾乃出離於生死中也。</p><a 
name="0304b18" id="0304b18"></a><p style="text-indent: 0em; margin-left: 0em"><span class="linehead"></span>復令諸眾生。如我一無二。前來後來者。悉令登正覺。</p><a 
name="0304b19" id="0304b19"></a><p style="text-indent: 0em; margin-left: 1em"><span class="linehead"></span>此明願力之弘。言眾生雖具智慧。復當令彼同於<a 
name="0304b20" id="0304b20"></a>此願。如我一般。而無有二。俾前來與後來者。悉令<a 
name="0304b21" id="0304b21"></a>登於正覺第一地而後<span class="corr" title='[巳&gt;已]'>已</span>。</p><a 
name="0304b22" id="0304b22"></a><p style="text-indent: 0em; margin-left: 0em"><span class="linehead"></span>爾時佛告舍利弗言。不可思議。汝當於後成菩提道。<a 
name="0304b23" id="0304b23"></a>無量眾生。超生死海。</p><a 
name="0304b24" id="0304b24"></a><p style="text-indent: 0em; margin-left: 1em"><span class="linehead"></span>此特印記其誓願成就。告者。祝詞也。又示也。然舍<a 
name="0304c01" id="0304c01"></a>利弗在法華會上。祇云安住實智中。我定當作佛。<a 
name="0304c02" id="0304c02"></a>故佛乃與其華光佛之記。然授記聲聞作佛。為欲<a 
name="0304c03" id="0304c03"></a><span class="gaiji">策<!--gaiji,策,1[竺-二+束],2&#x41FF;,3--></span>進入無餘涅槃故。為欲誘進行菩薩行故。今舍<a 
name="0304c04" id="0304c04"></a>利弗。又發如是大願。佛復示無量眾生。超生死海<a 
name="0304c05" id="0304c05"></a>之祝詞也。</p><a 
name="0304c06" id="0304c06"></a><p style="text-indent: 0em; margin-left: 0em"><span class="linehead"></span>爾時大眾。皆悟菩提。諸小眾等。入五空海。</p><a 
name="0304c07" id="0304c07"></a><p style="text-indent: 0em; margin-left: 1em"><span class="linehead"></span>此結同聞悟入之益。言當時雖有大小二乘之眾。<a 
name="0304c08" id="0304c08"></a>而皆得融會於一乘矣。所云菩提有五。一小乘菩<a 
name="0304c09" id="0304c09"></a>提。二二乘菩提。三權教空行菩提。四一乘菩薩十<a 
name="0304c10" id="0304c10"></a>波羅蜜菩提。五佛果智慧菩提。然五空。乃入實際<a 
name="0304c11" id="0304c11"></a>之原始。菩提。為入實際之要終也。</p><a 
name="0304c12" id="0304c12"></a><a 
name="0304c13" id="0304c13"></a><div class="w"><div style="margin-left: 1em"><p style="margin-left: 3em"><span class="headname">音釋</span></p><a 
name="0304c14" id="0304c14"></a><div class="entry" style="text-indent: 0em; margin-left: 0em"><p>愨</p><p style="text-indent: 0em; margin-left: 1em"><span class="linehead"></span><span class="note">(音<span class="gaiji">&#x5374;<!--gaiji,卻,1[去*ㄗ],2&#x5374;,3--></span>。與<span class="gaiji">&#x6164;<!--gaiji,愨,1[(殼-一)/心],2&#x6164;,3--></span>同。誠也)</span>。</p></div><div class="entry" style="text-indent: 0em; margin-left: 0em"><p>璽</p><p style="text-indent: 0em; margin-left: 1em"><span class="linehead"></span><span class="note">(音徙)</span>。</p></div><div class="entry" style="text-indent: 0em; margin-left: 0em"><p>技</p><p style="text-indent: 0em; margin-left: 1em"><span class="linehead"></span><span class="note">(上去二聲。方術也)</span>。</p></div><div class="entry" style="text-indent: 0em; margin-left: 0em"><p>藝</p><p style="text-indent: 0em; margin-left: 1em"><span class="linehead"></span><span class="note">(音詣。凡九流百工業皆曰藝)</span>。</p></div><div class="entry" style="text-indent: 0em; margin-left: 0em"><p>涯</p><a 
name="0304c15" id="0304c15"></a><p style="text-indent: 0em; margin-left: 1em"><span class="linehead"></span><span class="note">(水際曰涯)</span>。</p></div><div class="entry" style="text-indent: 0em; margin-left: 0em"><p>崖</p><p style="text-indent: 0em; margin-left: 1em"><span class="linehead"></span><span class="note">(山邊)</span>。</p></div><div class="entry" style="text-indent: 0em; margin-left: 0em"><p>瀝</p><p style="text-indent: 0em; margin-left: 1em"><span class="linehead"></span><span class="note">(音力。點滿曰瀝。水將盡而餘滴也)</span>。</p></div><div class="entry" style="text-indent: 0em; margin-left: 0em"><p>駭</p><p style="text-indent: 0em; margin-left: 1em"><span class="linehead"></span><span class="note">(音蟹。驚也)</span>。</p></div><div class="entry" style="text-indent: 0em; margin-left: 0em"><p>潑</p><p style="text-indent: 0em; margin-left: 1em"><span class="linehead"></span><span class="note">(潘入聲。散水曰潑)</span>。</p></div><a 
name="0304c16" id="0304c16"></a><div class="entry" style="text-indent: 0em; margin-left: 0em"><p>轆</p><p style="text-indent: 0em; margin-left: 1em"><span class="linehead"></span><span class="note">(音六。轉換不定也)</span>。</p></div><div class="entry" style="text-indent: 0em; margin-left: 0em"><p>惛</p><p style="text-indent: 0em; margin-left: 1em"><span class="linehead"></span><span class="note">(音昏。心不明也)</span>。</p></div><div class="entry" style="text-indent: 0em; margin-left: 0em"><p><span class="gaiji">&#x979E;<!--gaiji,鞞,1[鞥-合+(白-日+田)],2&#x979E;,3--></span></p><p style="text-indent: 0em; margin-left: 1em"><span class="linehead"></span><span class="note">(音皮)</span>。</p></div><div class="entry" style="text-indent: 0em; margin-left: 0em"><p>恬</p><p style="text-indent: 0em; margin-left: 1em"><span class="linehead"></span><span class="note">(音甜。閒靜也)</span>。</p></div><div class="entry" style="text-indent: 0em; margin-left: 0em"><p>渟</p><p style="text-indent: 0em; margin-left: 1em"><span class="linehead"></span><span class="note">(音廷。水止曰渟)</span>。</p></div><div class="entry" style="text-indent: 0em; margin-left: 0em"><p>誹</p><a 
name="0304c17" id="0304c17"></a><p style="text-indent: 0em; margin-left: 1em"><span class="linehead"></span><span class="note">(音非。誹撥謂言行不然也)</span>。</p></div><div class="entry" style="text-indent: 0em; margin-left: 0em"><p>贅</p><p style="text-indent: 0em; margin-left: 1em"><span class="linehead"></span><span class="note">(追去聲)</span>。</p></div><div class="entry" style="text-indent: 0em; margin-left: 0em"><p>疣</p><p style="text-indent: 0em; margin-left: 1em"><span class="linehead"></span><span class="note">(音由瘤也)</span>。</p></div><div class="entry" style="text-indent: 0em; margin-left: 0em"><p>範</p><p style="text-indent: 0em; margin-left: 1em"><span class="linehead"></span><span class="note">(音范。模範)</span>。</p></div><div class="entry" style="text-indent: 0em; margin-left: 0em"><p>櫱</p><p style="text-indent: 0em; margin-left: 1em"><span class="linehead"></span><span class="note">(音孽。萌櫱)</span>。</p></div><div class="entry" style="text-indent: 0em; margin-left: 0em"><p>淤</p><p style="text-indent: 0em; margin-left: 1em"><span class="linehead"></span><span class="note">(音迂澤中<a 
name="0304c18" id="0304c18"></a>穢泥)</span>。</p></div></div></div><a 
name="0304c19" id="0304c19"></a><a 
name="0304c20" id="0304c20"></a><p><span class="juanname">金剛三昧經通宗記卷第八</span></p>
<hr>【經文資訊】卍續藏第 35 冊 No. 0652 金剛三昧經通宗記<br>【版本記錄】CBETA 電子佛典 Rev. 1.7 (UTF8)，完成日期：2010/10/25<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0960.html?index=X35n0652" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X35n0652_008 by HTTrack Website Copier/3.x [XR&CO'2008], Tue, 03 Jun 2014 01:49:25 GMT -->
</html>
