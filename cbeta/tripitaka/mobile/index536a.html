<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB392_017 by HTTrack Website Copier/3.x [XR&CO'2008], Tue, 03 Jun 2014 00:57:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga644f-2.gif?utmac=MO-30696269-4&amp;utmn=1090463668&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB392_017&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexcdb9-2.html?index=J37nB392_016" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B392 寒松操禪師語錄 (20卷)<br/>【清 智操說　德昊編（依駒本印）】<br/>第 17 卷</p>
	<a href="indexf5a5.html?index=J37nB392_018" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B392" sutra_name="寒松操禪師語錄" sutra_juan="[卷17]">　
<a 
name="0630a01" id="0630a01"></a><p><span class="juanname">寒松操禪師語錄卷第十七</span></p><a 
name="0630a02" id="0630a02"></a><p style="margin-left: 4em"><span class="byline">嗣法門人德玉編錄</span></p><a 
name="0630a03" id="0630a03"></a><p style="margin-left: 2em"><span class="headname">像贊</span></p><a 
name="0630a04" id="0630a04"></a><p style="margin-left: 3em"><span class="headname">經寫彌陀</span></p><a 
name="0630a05" id="0630a05"></a><p><span class="lg">有聲其默有儼其容瞻之仰之以翼以通無煩海口<a 
name="0630a06" id="0630a06"></a>雷音而梵唄嘹喨不借龍劑兔穎而字意玲瓏東西<a 
name="0630a07" id="0630a07"></a>接引兮指諸掌風月貫穿兮意莫窮珍重仁人高著<a 
name="0630a08" id="0630a08"></a>眼一池香散白蓮中</span></p><a 
name="0630a09" id="0630a09"></a><p style="margin-left: 3em"><span class="headname">圓通大士</span></p><a 
name="0630a10" id="0630a10"></a><p><span class="lg">目貯千山翠旭容開萬井晴嵐善財南去少人談獨<a 
name="0630a11" id="0630a11"></a>對風清月澹謾謂相逢無語梵音滿耳誰諳金鱗日<a 
name="0630a12" id="0630a12"></a>日躍花籃六月何曾怕爛</span></p><a 
name="0630a13" id="0630a13"></a><p><span class="lg">江風吹動海雲飛默默無言接上機踏遍煙波閒似<a 
name="0630a14" id="0630a14"></a>我翛然獨立對斜暉</span></p><a 
name="0630a15" id="0630a15"></a><p style="margin-left: 3em"><span class="headname">初祖</span></p><a 
name="0630a16" id="0630a16"></a><p><span class="lg">逕庭之機人不曉一葦翩翩過別島踏碎波心月半<a 
name="0630a17" id="0630a17"></a>鉤清光滿目漾寒藻</span></p><a 
name="0630a18" id="0630a18"></a><p style="margin-left: 3em"><span class="headname">十八羅漢</span></p><a 
name="0630a19" id="0630a19"></a><p><span class="lg">落落千峰之客悠悠四海為家鬚眉姿致飽煙霞各<a 
name="0630a20" id="0630a20"></a>適風流瀟灑或笑或吟任我人嗔人喜由他宥詢近<a 
name="0630a21" id="0630a21"></a>日甚生涯向道知音者寡</span></p><a 
name="0630a22" id="0630a22"></a><p style="margin-left: 3em"><span class="headname">雲門湛老和尚</span></p><a 
name="0630a23" id="0630a23"></a><p><span class="lg">卓耳受南宗之喝甘心屈慈舟之膝未明舉一舉二<a 
name="0630a24" id="0630a24"></a>便要驅耕奪食提向上以當生平除放下別無消息<a 
name="0630a25" id="0630a25"></a>不知觜好傷人盡道腸如弦直斷人性命不假刀見<a 
name="0630a26" id="0630a26"></a>人家財盡沒匿不可規模如何取式自有禪道以至<a 
name="0630a27" id="0630a27"></a>於今幾曾見有箇樣不近人情的知識</span></p><a 
name="0630a28" id="0630a28"></a><p style="margin-left: 3em"><span class="headname">弁山瑞老和尚</span></p><a 
name="0630a29" id="0630a29"></a><p><span class="lg">忘其尊德重不言而化忘其貴道高不怒而威不重<a 
name="0630a30" id="0630a30"></a>翁九坐道場十會說法先分衣缽預定歸期重只重<a 
name="0630b01" id="0630b01"></a>走天下之雲水未許揚州彷彿策天下之龍象那容<a 
name="0630b02" id="0630b02"></a>越國依稀啼不是舉頭天外客爭瞻明月上花枝</span></p><a 
name="0630b03" id="0630b03"></a><p style="margin-left: 3em"><span class="headname">青龍百老和尚<span class="note">(青龍石刻)</span></span></p><a 
name="0630b04" id="0630b04"></a><p><span class="lg">抽雲門之顧鼓荷玉之浪奴兒臨濟婢子溈仰夫如<a 
name="0630b05" id="0630b05"></a>是乃人天之災彗本佛祖之禍殃胡為乎名喧異域<a 
name="0630b06" id="0630b06"></a>聲震遐方故知魚之能躍鳥之能翔如師之道神龍<a 
name="0630b07" id="0630b07"></a>不足以諭之一芒畢竟如何春風來大地萬卉盡傳<a 
name="0630b08" id="0630b08"></a>芳</span></p><a 
name="0630b09" id="0630b09"></a><p><span class="lg">春霜面貌秋月丰神徵今有道鑄古無情參臨濟禪<a 
name="0630b10" id="0630b10"></a>而口吞臨濟悟雲門旨而氣傲雲門肘後佩靈符妖<a 
name="0630b11" id="0630b11"></a>魔咸遯跡眉間懸寶劍狐兔早潛聲為法為人一片<a 
name="0630b12" id="0630b12"></a>襟懷深暢徹樂山樂水滿腔肺腑<span class="corr" title='[巳&gt;已]'>已</span>頻傾真風難禁<a 
name="0630b13" id="0630b13"></a>流芳遠挂向雲堂啟後英</span></p><a 
name="0630b14" id="0630b14"></a><p><span class="lg">霜顏凜冽雪鬢交加燈傳百丈席繼龍華陷虎之機<a 
name="0630b15" id="0630b15"></a>毒超黃檗劈佛之手辣逾丹霞弘開祖道風迴遠截<a 
name="0630b16" id="0630b16"></a>斷江流日又斜一曲新豐酬滿座鳳麟濟濟遍天涯</span></p><a 
name="0630b17" id="0630b17"></a><p style="margin-left: 3em"><span class="headname">自題</span></p><a 
name="0630b18" id="0630b18"></a><p><span class="lg">從無伎倆振家風白棒頻拈掃太空更若懷中疑不<a 
name="0630b19" id="0630b19"></a>了何妨問取賣油翁</span></p><a 
name="0630b20" id="0630b20"></a><p><span class="lg">髮染嚴霜形同椎魯七處開叢席至勞無功數年住<a 
name="0630b21" id="0630b21"></a>弁山於事無補捻雙空手只期後哲為型惟一赤身<a 
name="0630b22" id="0630b22"></a>欲與前賢繼武德有所慚言無可矩動靜既不能以<a 
name="0630b23" id="0630b23"></a>周身春秋怎配享於祖父<span class="note">(龍華常住請)</span></span></p><a 
name="0630b24" id="0630b24"></a><p><span class="lg">鼻孔昂藏齒牙疏缺少喜多嗔將南作北棒驗龍蛇<a 
name="0630b25" id="0630b25"></a>枉費神言分玉石徒饒舌值茲末世澆漓半是倚彊<a 
name="0630b26" id="0630b26"></a>行劫自罪引他毀堯譽桀莫若釣皖水之白雲躍赤<a 
name="0630b27" id="0630b27"></a>尾兮化風雷而嘯月<span class="note">(白雲常住請)</span></span></p><a 
name="0630b28" id="0630b28"></a><p><span class="lg">頭鬅鬙眼卓朔遍剎塵無定著兩浙三吳鳳翥龍驤<a 
name="0630b29" id="0630b29"></a>七處十會雷轟電爍呵臨濟未是白拈罵德山漫稱<a 
name="0630b30" id="0630b30"></a>老賊有時掘地覓天瑞現優曇有時指迷鋤逆聲鳴<a 
name="0630c01" id="0630c01"></a>寶鐸嗔譏直與爾無干好惡從教人貶剝莫莫莫祥<a 
name="0630c02" id="0630c02"></a>麟只有一隻角<span class="note">(天瑞麟請)</span></span></p><a 
name="0630c03" id="0630c03"></a><p><span class="lg">磊磊落落瀟瀟灑灑有耳似聾有口似啞適其性日<a 
name="0630c04" id="0630c04"></a>霽風清逆其情雷轟雨打乍嗔乍喜秀抹深山之容<a 
name="0630c05" id="0630c05"></a>忽後忽前輝聯明月之雅得人一牛還人一馬不比<a 
name="0630c06" id="0630c06"></a>尋常之乎者也<span class="note">(秀也實請)</span></span></p><a 
name="0630c07" id="0630c07"></a><p><span class="lg">氣少神情骨非聖彥怡聞其名怕見其面吹布毛為<a 
name="0630c08" id="0630c08"></a>法施琢璞玉為瓊弁忘恩背義者穆以春風抱道守<a 
name="0630c09" id="0630c09"></a>貞者激以雷電若還格外英靈決不隨他轉變欲詢<a 
name="0630c10" id="0630c10"></a>者漢真偽古道從來一貫<span class="note">(古璞玉請)</span></span></p><a 
name="0630c11" id="0630c11"></a><p><span class="lg">貌不驚人語亦無味聽教弗明參禪不會念子曰而<a 
name="0630c12" id="0630c12"></a>古板苔生演摩訶而胸襟茅塞呵佛罵祖時絕無德<a 
name="0630c13" id="0630c13"></a>嶠英豪千人萬指處偏合寒山火隊空中花摘殘水<a 
name="0630c14" id="0630c14"></a>底月撈碎弁峰麟鳳滿乾坤不信愚蒙惟此最<span class="note">(子了英請)</span></span></p><a 
name="0630c15" id="0630c15"></a><p><span class="lg">尊之弗為榮毀之非謂辱只探如來藏不入如來室<a 
name="0630c16" id="0630c16"></a>須彌剖微塵明珠作魚目有問西來大意向道何必<a 
name="0630c17" id="0630c17"></a>不必丹桂風搖萬樹金青山月皎一團玉<span class="note">(剖塵靜主請)</span></span></p><a 
name="0630c18" id="0630c18"></a><p><span class="lg">秋雲一衲春水一鋤爭之不足讓之有餘一片野情<a 
name="0630c19" id="0630c19"></a>無處著高山來釣放生魚</span></p><a 
name="0630c20" id="0630c20"></a><p><span class="lg">臞瘦骨稜稜通身無見解探遍諸方禪未常輕納敗<a 
name="0630c21" id="0630c21"></a>只悔入弁山屈膝禮三拜一笑滅卻正法眼再笑貶<a 
name="0630c22" id="0630c22"></a>卻毘尼戒青龍兩住笑徒然衲子相逢笑索債佛祖<a 
name="0630c23" id="0630c23"></a>頻來共結冬仍言陷虎機猶在萬事付之一笑中一<a 
name="0630c24" id="0630c24"></a>任諸方爭笑怪<span class="note">(青龍常住請)</span></span></p><a 
name="0630c25" id="0630c25"></a><p><span class="lg">坦坦蕩蕩癡癡兀兀笑倚一笻今經半百若謂是青<a 
name="0630c26" id="0630c26"></a>龍奚啻太虛添彩色若謂是善權還如遠水探明月<a 
name="0630c27" id="0630c27"></a>是非拈卻兩重關佛祖到來難辯別等閒問取子西<a 
name="0630c28" id="0630c28"></a>堂端的分明對一說<span class="note">(子青昊西堂請)</span></span></p><a 
name="0630c29" id="0630c29"></a><p><span class="lg">碧落曉藏身滄溟時沐面髮侵雪幾莖衲挂雲千片<a 
name="0630c30" id="0630c30"></a>奪食饑猶虛驅耕苗自遍知伊不知伊咸云臘月扇<a 
name="0631a01" id="0631a01"></a>莫若分付與珂公當陽直指人親薦薦不薦道他洞<a 
name="0631a02" id="0631a02"></a>上第三十世孫仔細看來我亦不曾見<span class="note">(珂月璨參頭請)</span></span></p><a 
name="0631a03" id="0631a03"></a><p><span class="lg">火裏敲冰石中取玉彈沒弦琴唱無腔曲一千七百<a 
name="0631a04" id="0631a04"></a>則味不黏脣三藏十二部字不經目鞭泥牛耕空劫<a 
name="0631a05" id="0631a05"></a>之田遣木偶淨滄溟之浴家私狼藉十分柴炭不存<a 
name="0631a06" id="0631a06"></a>一束現子繪之何所圖笑看山青與水綠<span class="note">(慧慈現知載請)</span></span></p><a 
name="0631a07" id="0631a07"></a><p><span class="lg">遠聽感慈近親嫌暴滿容斯瘦非因田地遇時荒兩<a 
name="0631a08" id="0631a08"></a>鬢將皤豈謂師塔無人埽挽頹風反貽笑於頹風行<a 
name="0631a09" id="0631a09"></a>古道復深慚於古道譽之而不逐念紛飛毀之而不<a 
name="0631a10" id="0631a10"></a>隨緣顛倒欲知爾有甚長請把鑑光一照</span></p><a 
name="0631a11" id="0631a11"></a><p><span class="lg">一杖敲殘明月半瓢貯盡蒼煙相逢道是地行仙雨<a 
name="0631a12" id="0631a12"></a>打桃花拂面常有客來問道惟舒石子談禪巖高樹<a 
name="0631a13" id="0631a13"></a>老不知年風送清香滿院</span></p><a 
name="0631a14" id="0631a14"></a><p><span class="lg">渠正是我風吹淺碧柳絲輕我不是渠雨洗澹紅桃<a 
name="0631a15" id="0631a15"></a>萼瘦非渠非我孤明月湛水中天即我即渠長嘯人<a 
name="0631a16" id="0631a16"></a>聽庵畔路此段真機惟自知豈是丹青描得就</span></p><a 
name="0631a17" id="0631a17"></a><p><span class="lg">生緣桐岫弗知皖國鄉談主法善權不諳荊谿風土<a 
name="0631a18" id="0631a18"></a>閒少而忙多才疏而智魯嬾求於仙慵作乎祖放蕩<a 
name="0631a19" id="0631a19"></a>不屠出水蛟風流惟跨巡山虎者樣人如何做青龍<a 
name="0631a20" id="0631a20"></a>之嫡嗣繩蒼弁之祖武玉侍者好收取他時若展開<a 
name="0631a21" id="0631a21"></a>一任驚寰宇爾我不孤負五五二十五<span class="note">(古璞玉侍者請　騎虎)</span></span></p><a 
name="0631a22" id="0631a22"></a><p><span class="lg">性澹情疏心直口快最無分曉逼石女生兒惟有化<a 
name="0631a23" id="0631a23"></a>機斷瞎驢逐隊力成師塔人美而不知延住祖庭魔<a 
name="0631a24" id="0631a24"></a>侵而不怪讓善權化貪者之痴說指迷啟盲人之瞶<a 
name="0631a25" id="0631a25"></a>雖無致怨如砒恐不免譏猶蠆阿呵呵憎者憎愛者<a 
name="0631a26" id="0631a26"></a>愛順兮逆兮兩俱忘燕語鶯啼青嶂外<span class="note">(善權常住請)</span></span></p><a 
name="0631a27" id="0631a27"></a><p><span class="lg">胸襟雖冷志氣益堅慕師之道感師之賢仰而戴天<a 
name="0631a28" id="0631a28"></a>座中輔弼十三載俛而履地塔上栽培二八年難於<a 
name="0631a29" id="0631a29"></a>時語隨於前緣憔悴不因茶飯少奔波多為法門憐<a 
name="0631a30" id="0631a30"></a>白駒無力揮戈挽且坐茅堂聽杜鵑<span class="note">(存善卷禮菴)</span></span></p><a 
name="0631b01" id="0631b01"></a><p style="margin-left: 2em"><span class="headname">雜著</span></p><a 
name="0631b02" id="0631b02"></a><p style="margin-left: 3em"><span class="headname">寶劍連環頌</span></p><a 
name="0631b03" id="0631b03"></a><p><span class="lg">懷藏造化不知年出礦難將金鐵傳爪髮胡為投大<a 
name="0631b04" id="0631b04"></a>冶超然迥出湛盧先<span class="note">(鑄)</span></span></p><a 
name="0631b05" id="0631b05"></a><p><span class="lg">超然迥出湛盧先更復磨礱始得全試看良工呈玅<a 
name="0631b06" id="0631b06"></a>手陽紋暗與白虹聯<span class="note">(煉)</span></span></p><a 
name="0631b07" id="0631b07"></a><p><span class="lg">陽紋暗與白虹聯巧上何妨再著研露出等閒鋒似<a 
name="0631b08" id="0631b08"></a>雪從教神鬼也驚顛<span class="note">(淬)</span></span></p><a 
name="0631b09" id="0631b09"></a><p><span class="lg">從教神鬼也驚顛好拭塵埃弗涉纖三尺霜含天地<a 
name="0631b10" id="0631b10"></a>老縱橫原不犯中邊<span class="note">(拭)</span></span></p><a 
name="0631b11" id="0631b11"></a><p><span class="lg">縱橫原不犯中邊佩帶翩翩氣浩然匣出鋒鋩渾不<a 
name="0631b12" id="0631b12"></a>露全提塞外息狼煙<span class="note">(佩)</span></span></p><a 
name="0631b13" id="0631b13"></a><p><span class="lg">全提塞外息狼煙光射清虛透碧天照徹無私全大<a 
name="0631b14" id="0631b14"></a>用些些觸著髑髏穿<span class="note">(光)</span></span></p><a 
name="0631b15" id="0631b15"></a><p><span class="lg">些些觸著髑髏穿紫氣更深吼月圓驚得須彌顛倒<a 
name="0631b16" id="0631b16"></a>走無端嚇殺老金仙<span class="note">(鳴)</span></span></p><a 
name="0631b17" id="0631b17"></a><p><span class="lg">無端嚇殺老金仙雪夜騰輝出市廛忽躍延津成變<a 
name="0631b18" id="0631b18"></a>化張華何計握龍泉<span class="note">(躍)</span></span></p><a 
name="0631b19" id="0631b19"></a><p><span class="lg">張華何計握龍泉信手拈來絕要玄空擲不傷鋒不<a 
name="0631b20" id="0631b20"></a>損方堪許話祖師禪<span class="note">(擲)</span></span></p><a 
name="0631b21" id="0631b21"></a><p><span class="lg">方堪許話祖師禪出匣何如入匣先放去收來常在<a 
name="0631b22" id="0631b22"></a>握懷藏造化不知年<span class="note">(藏)</span></span></p><a 
name="0631b23" id="0631b23"></a><p style="margin-left: 3em"><span class="headname">蜜蜂頌<span class="note">(和宋天封佛慈禪師韻)</span></span></p><a 
name="0631b24" id="0631b24"></a><p><span class="lg">蕊綻芳叢刺有時帶晴歸是帶香歸門開漆桶通玄<a 
name="0631b25" id="0631b25"></a>路活潑機從林外飛</span></p><a 
name="0631b26" id="0631b26"></a><p><span class="lg">異類分身天一涯春光收拾晚排衙堂中閫奧無人<a 
name="0631b27" id="0631b27"></a>識體態風流出當家</span></p><a 
name="0631b28" id="0631b28"></a><p><span class="lg">翠潑山花日煖時在途曾未把家離驀然桶底全翻<a 
name="0631b29" id="0631b29"></a>卻玉蕊空成蜜滿脾</span></p><a 
name="0631b30" id="0631b30"></a><p><span class="lg">穿雲吸露美晴光底事紛紛為孰忙刺著不能知痛<a 
name="0631c01" id="0631c01"></a>癢等閒切忌錯承當</span></p><a 
name="0631c02" id="0631c02"></a><p><span class="lg">平生家業寄枯桐一竅通時百竅通撲面相逢輕一<a 
name="0631c03" id="0631c03"></a>劄幾人皮下血流紅</span></p><a 
name="0631c04" id="0631c04"></a><p style="margin-left: 3em"><span class="headname">牧牛頌</span></p><a 
name="0631c05" id="0631c05"></a><p><span class="lg"><span class="gaiji">[牛*骨]<!--gaiji,,1[牛*骨],2&#x246B1;,3--></span>角詢窮雲外濤聲踏碎谿邊撩風口笑艸鞋穿不<a 
name="0631c06" id="0631c06"></a>憚關山路遠月曉每同月問霜寒常帶霜旋何時得<a 
name="0631c07" id="0631c07"></a>遇老南泉共把家私判斷<span class="note">(尋牛)</span></span></p><a 
name="0631c08" id="0631c08"></a><p><span class="lg">未睹峰前來影卻憐道左原貧破錢苔上露痕新反<a 
name="0631c09" id="0631c09"></a>覆於中細認乍有乍無欲現半明半暗猶湮想伊只<a 
name="0631c10" id="0631c10"></a>在此嶙峋端的無勞更訊<span class="note">(見跡)</span></span></p><a 
name="0631c11" id="0631c11"></a><p><span class="lg">殘跡多遺石面吼聲忽聽山腰春深毛色雜柔條箇<a 
name="0631c12" id="0631c12"></a>樣靈機誰肖明月四蹄莫畫清風兩角難描謾言知<a 
name="0631c13" id="0631c13"></a>有是今朝著意收歸始玅<span class="note">(見牛)</span></span></p><a 
name="0631c14" id="0631c14"></a><p><span class="lg">雨霽谿眉散步煙消谷口逢渠依他狂性就他除入<a 
name="0631c15" id="0631c15"></a>手何須遠慮全不顧時卻在些兒動著還無林泉謾<a 
name="0631c16" id="0631c16"></a>縱意生疏緊著金鞭莫恕<span class="note">(得牛)</span></span></p><a 
name="0631c17" id="0631c17"></a><p><span class="lg">帶露閒行北澗和雲散放東坡細披白雨一青蓑踏<a 
name="0631c18" id="0631c18"></a>遍山河朵朵不用風搓繩繫肯將地畫欄羅如今趁<a 
name="0631c19" id="0631c19"></a>亦不之他豈似從前累我<span class="note">(牧牛)</span></span></p><a 
name="0631c20" id="0631c20"></a><p><span class="lg">浪拍蘆招返含風搖竹指回家半鞭倒影走飛霞者<a 
name="0631c21" id="0631c21"></a>段風流瀟灑短笛橫吹韻杳夕陽一曲雲斜紛紛天<a 
name="0631c22" id="0631c22"></a>際落梅花溢目韶光俊雅<span class="note">(騎牛歸家)</span></span></p><a 
name="0631c23" id="0631c23"></a><p><span class="lg">棕履常留石闕玉蹄不到松關一生活計付潺湲且<a 
name="0631c24" id="0631c24"></a>了現成公案放足橫眠白晝連拳高枕青山休云萬<a 
name="0631c25" id="0631c25"></a>事轉頭間未轉頭皆夢幻<span class="note">(忘牛存人)</span></span></p><a 
name="0631c26" id="0631c26"></a><p><span class="lg">蕩蕩人牛盡蕩空空明暗俱空空無空處未為通依<a 
name="0631c27" id="0631c27"></a>舊冰河燄凍況是深居巖壑不教移步巃嵷爭來寶<a 
name="0631c28" id="0631c28"></a>殿話吾宗莫向人前打哄<span class="note">(人牛雙忘)</span></span></p><a 
name="0631c29" id="0631c29"></a><p><span class="lg">彩散雙眸復睹笙吹兩耳遙聞天然呂律諱言勳太<a 
name="0631c30" id="0631c30"></a>古音回雅韻素羽重歌白雪絳桃更潑紅雲水天一<a 
name="0632a01" id="0632a01"></a>色卻平分倒浸長空月暈<span class="note">(返本還源)</span></span></p><a 
name="0632a02" id="0632a02"></a><p><span class="lg">夜靜無停月窟天明獨步雲堆荷衣拂去帶青來柳<a 
name="0632a03" id="0632a03"></a>巷花樓不礙兔角橫穿佛祖龜毛倒繫風雷乾坤撥<a 
name="0632a04" id="0632a04"></a>轉笑顏開功大慵加蓋代<span class="note">(入廛垂手)</span></span></p><a 
name="0632a05" id="0632a05"></a><p style="margin-left: 3em"><span class="headname">十二時歌</span></p><a 
name="0632a06" id="0632a06"></a><p><span class="lg">平旦寅灶冷虛齋滿隙塵不見松花炊破釜徒將煙<a 
name="0632a07" id="0632a07"></a>火朢西鄰啼猿寂落葉額樹轉流光到眼新黃鳥弗<a 
name="0632a08" id="0632a08"></a>嫌人面瘦白雲知我舊來貧</span></p><a 
name="0632a09" id="0632a09"></a><p><span class="lg">日出卯一室多年嬾為埽舉步常拖碧蘚香開門放<a 
name="0632a10" id="0632a10"></a>入紅輪曉圓陀陀光皎皎此箇明珠誰欠少端的還<a 
name="0632a11" id="0632a11"></a>從衣內尋叮嚀莫向外邊討</span></p><a 
name="0632a12" id="0632a12"></a><p><span class="lg">食時辰菜煮黃虀不厭貧瓦缽揭開吞日影香糜分<a 
name="0632a13" id="0632a13"></a>出曉堂春忘五觀棄三輪腹飽休云味轉真自是洗<a 
name="0632a14" id="0632a14"></a>盂人去後何曾粒未得黏脣</span></p><a 
name="0632a15" id="0632a15"></a><p><span class="lg">禺中<span class="corr" title='[巳&gt;已]'>已</span>生涯此際成何事花開壟上澹鋤雲葉落谿<a 
name="0632a16" id="0632a16"></a>邊頻拾翠散昏沉消瞌睡循環復把琅玕計歸來展<a 
name="0632a17" id="0632a17"></a>手尚無心那有閒情說大義</span></p><a 
name="0632a18" id="0632a18"></a><p><span class="lg">日南午脫栗休將時刻數香遞遠風澹蓽蘿聲消幽<a 
name="0632a19" id="0632a19"></a>磬沉茅戶木雞啼金牛舞滿腹陽春一時吐更把瑤<a 
name="0632a20" id="0632a20"></a>琴反復彈未聞幾箇知心腑</span></p><a 
name="0632a21" id="0632a21"></a><p><span class="lg">日昳未活火鐺中蟹眼沸煙篆紛紛漲水聲香消陣<a 
name="0632a22" id="0632a22"></a>陣傳風味足清神多爽氣到口方知無忌諱運用尋<a 
name="0632a23" id="0632a23"></a>常每自為翛然那復有尊貴</span></p><a 
name="0632a24" id="0632a24"></a><p><span class="lg">晡時申閒策孤笻到海濱錯落清機同水鳥婆娑短<a 
name="0632a25" id="0632a25"></a>髮學山民無高下絕疏親萍水相逢便問津等閒不<a 
name="0632a26" id="0632a26"></a>解空回首莫怪煙花冷笑人</span></p><a 
name="0632a27" id="0632a27"></a><p><span class="lg">日入西牛履牛衫半禿首幾欲談玄沒箇人間消逸<a 
name="0632a28" id="0632a28"></a>興憑吾有趙州茶曹山酒擬飲還須同出手不是大<a 
name="0632a29" id="0632a29"></a>瓢七碗流到來未許輕開口</span></p><a 
name="0632a30" id="0632a30"></a><p><span class="lg">黃昏戌獨坐寥寥安一室壁架青燈隱復明瓦翻蒼<a 
name="0632b01" id="0632b01"></a>鼠藏還出細叨叨啾唧唧讀盡華嚴知幾帙舉似煙<a 
name="0632b02" id="0632b02"></a>霞莫外求此中猶勝波羅密</span></p><a 
name="0632b03" id="0632b03"></a><p><span class="lg">人定亥風送泉聲來嶺外夜靜寒燈照六窗更深無<a 
name="0632b04" id="0632b04"></a>夢真三昧佛不求祖奚愛一枕青山憨布袋帳破休<a 
name="0632b05" id="0632b05"></a>嫌明月窺屋穿自有白雲蓋</span></p><a 
name="0632b06" id="0632b06"></a><p><span class="lg">夜半子庭虛萬里清如洗一片金篩竹葉青幾家漏<a 
name="0632b07" id="0632b07"></a>斷蓮花蕊紙帳前艸龕裏肱曲蘧蘧忘脫履隨地遊<a 
name="0632b08" id="0632b08"></a>仙忽作聲虛空驚得笑歪觜</span></p><a 
name="0632b09" id="0632b09"></a><p><span class="lg">雞鳴丑夢醒慵呼祖逖友屋破床頭好笑天被穿身<a 
name="0632b10" id="0632b10"></a>外惟搔首衣斜披腳赤走尿缾踢得翻筋斗箇事應<a 
name="0632b11" id="0632b11"></a>須說向人奈何不是同流叟</span></p><a 
name="0632b12" id="0632b12"></a><p style="margin-left: 3em"><span class="headname">贈天成監院</span></p><a 
name="0632b13" id="0632b13"></a><p><span class="lg">慇懃問道已多年鶴髮婆娑志益堅謾謂古稀今便<a 
name="0632b14" id="0632b14"></a>幸春秋猶過趙州前</span></p><a 
name="0632b15" id="0632b15"></a><p style="margin-left: 3em"><span class="headname">訓童行</span></p><a 
name="0632b16" id="0632b16"></a><p style="text-indent: 0em; margin-left: 0em"><span class="linehead"></span>既為生死出家立志務須向上舉目看他上流律身<a 
name="0632b17" id="0632b17"></a>戒為榜樣參禪要盡法源閱教須知比量見人切切<a 
name="0632b18" id="0632b18"></a>溫和處己時時謙讓行不隨境飄流住當為人仰朢<a 
name="0632b19" id="0632b19"></a>細思我是我非任從人得人喪聖賢解脫稱高緇素<a 
name="0632b20" id="0632b20"></a>慳貪成障識破人面獸心由他前稱後謗果然心不<a 
name="0632b21" id="0632b21"></a>負人自是面無慚狀戒將孝作根基道以德成厚養<a 
name="0632b22" id="0632b22"></a>生難際遇法緣不易得為僧相若能依此行持佛階<a 
name="0632b23" id="0632b23"></a>定可趨向。</p><a 
name="0632b24" id="0632b24"></a><p style="margin-left: 3em"><span class="headname">示禪人</span></p><a 
name="0632b25" id="0632b25"></a><p><span class="lg">筆底滔滔本自由何勞紙上更追求如能墨海都翻<a 
name="0632b26" id="0632b26"></a>卻尤勝當年南匾頭</span></p><a 
name="0632b27" id="0632b27"></a><p><span class="lg">話頭牢把莫遲疑著意追尋看是誰看到水窮山盡<a 
name="0632b28" id="0632b28"></a>處一輪明月上梅枝</span></p><a 
name="0632b29" id="0632b29"></a><p style="margin-left: 3em"><span class="headname">示張淨菴醫士</span></p><a 
name="0632b30" id="0632b30"></a><p><span class="lg">學道親如診脈親分明指下莫因循等閒看破誰遲<a 
name="0632c01" id="0632c01"></a>速把手風前笑越人</span></p><a 
name="0632c02" id="0632c02"></a><p style="margin-left: 3em"><span class="headname">示李道人</span></p><a 
name="0632c03" id="0632c03"></a><p><span class="lg">齋僧不必擇叢林何處叢林不是僧株守一方無變<a 
name="0632c04" id="0632c04"></a>易還如風鼓欲盈罾</span></p><a 
name="0632c05" id="0632c05"></a><p style="margin-left: 3em"><span class="headname">壽檀越</span></p><a 
name="0632c06" id="0632c06"></a><p><span class="lg">謾說人間甲子周閒來正好跨青牛高歌一曲煙霞<a 
name="0632c07" id="0632c07"></a>外不羨當年老趙州</span></p><a 
name="0632c08" id="0632c08"></a><p style="margin-left: 3em"><span class="headname">示化士</span></p><a 
name="0632c09" id="0632c09"></a><p><span class="lg">修行本在道心堅心若堅時石也穿果正因明成大<a 
name="0632c10" id="0632c10"></a>願何須向外覓單傳</span></p><a 
name="0632c11" id="0632c11"></a><p style="margin-left: 3em"><span class="headname">絕糧</span></p><a 
name="0632c12" id="0632c12"></a><p><span class="lg">饑餐綠葉採新楸渴飲清泉接上流數遍琅玕無一<a 
name="0632c13" id="0632c13"></a>事和衣高枕臥山丘</span></p><a 
name="0632c14" id="0632c14"></a><p style="margin-left: 3em"><span class="headname">化大殿</span></p><a 
name="0632c15" id="0632c15"></a><p><span class="lg">賢于插處艸叢叢為號空王殿已空好向青龍舒臂<a 
name="0632c16" id="0632c16"></a>力大家扶起梵王宮</span></p><a 
name="0632c17" id="0632c17"></a><p><span class="lg">巍峨一殿聳雲霄像半淋漓瓦半飄一念隨心成願<a 
name="0632c18" id="0632c18"></a>力何須山埜舌重饒</span></p><a 
name="0632c19" id="0632c19"></a><p style="margin-left: 3em"><span class="headname">化磚</span></p><a 
name="0632c20" id="0632c20"></a><p><span class="lg">古祗園今重架闢艸鋤雲開大廈給孤意旨甚分明<a 
name="0632c21" id="0632c21"></a>就中幾箇能酬價忽酬價功高不在金磚下</span></p><a 
name="0632c22" id="0632c22"></a><p style="margin-left: 3em"><span class="headname">化米</span></p><a 
name="0632c23" id="0632c23"></a><p><span class="lg">選佛從來第一功弘開爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>顯宗風廬陵米價逢人<a 
name="0632c24" id="0632c24"></a>問到者方知價不同</span></p><a 
name="0632c25" id="0632c25"></a><p style="margin-left: 3em"><span class="headname">化知浴</span></p><a 
name="0632c26" id="0632c26"></a><p><span class="lg">曾聞開士觸宣明體罄塵空總現成看得現成公案<a 
name="0632c27" id="0632c27"></a>徹心花獨綻少林春</span></p><a 
name="0632c28" id="0632c28"></a><p style="margin-left: 3em"><span class="headname">化油燭</span></p><a 
name="0632c29" id="0632c29"></a><p><span class="lg">投子當年錯指名一缾滿貯下桐城於今不了重拈<a 
name="0632c30" id="0632c30"></a>出剔起光明處處新</span></p><a 
name="0633a01" id="0633a01"></a><p style="margin-left: 3em"><span class="headname">化齋僧田</span></p><a 
name="0633a02" id="0633a02"></a><p><span class="lg">欲成佛祖在心田要植心田仗福田百福田中勤布<a 
name="0633a03" id="0633a03"></a>種勝前幾倍植心田</span></p><a 
name="0633a04" id="0633a04"></a><p style="margin-left: 3em"><span class="headname">化柴</span></p><a 
name="0633a05" id="0633a05"></a><p><span class="lg">煙無香積乏薪然欲縛青山著半肩塵冷灶中添把<a 
name="0633a06" id="0633a06"></a>火好來共話獦獠禪</span></p><a 
name="0633a07" id="0633a07"></a><p style="margin-left: 3em"><span class="headname">化梓法寶</span></p><a 
name="0633a08" id="0633a08"></a><p><span class="lg">正法流通自古今承當正法在仁人不因繡棗來相<a 
name="0633a09" id="0633a09"></a>報那得人人轉法輪</span></p><a 
name="0633a10" id="0633a10"></a><p style="margin-left: 3em"><span class="headname">化知浴疏</span></p><a 
name="0633a11" id="0633a11"></a><p style="text-indent: 0em; margin-left: 0em"><span class="linehead"></span>選佛開爐際聖凡於格外安禪結制會龍象於場中<a 
name="0633a12" id="0633a12"></a>雖云道在人弘必曰功由檀助於是某上座矢志堅<a 
name="0633a13" id="0633a13"></a>心為眾行化拈起古靈公案而遍叩知音展開無垢<a 
name="0633a14" id="0633a14"></a>家風而盡詢識者洞山果趙州茶要須信手拈來寶<a 
name="0633a15" id="0633a15"></a>壽薑雲門餅務在當陽拓出味不黏味汗流則慶快<a 
name="0633a16" id="0633a16"></a>通身塵不染塵水洗則宣明徹體大行此話速道一<a 
name="0633a17" id="0633a17"></a>言。</p><a 
name="0633a18" id="0633a18"></a><div class="xu"><p style="margin-left: 3em"><span class="headname">王孝子序</span></p><a 
name="0633a19" id="0633a19"></a><p style="text-indent: 0em; margin-left: 0em"><span class="linehead"></span>古者國王大臣鄉舉里選其意云何蓋天經地義之<a 
name="0633a20" id="0633a20"></a>大以孝作忠無異理也而簡冊所傳曾閔而下事多<a 
name="0633a21" id="0633a21"></a>緣飾其為篤行隱君子百不得一焉予方外人於忠<a 
name="0633a22" id="0633a22"></a>孝缺有閒矣顧常樂聞忠孝逸事客秋歲祲彷迦文<a 
name="0633a23" id="0633a23"></a>乞食例不惜芒鞋走青谿道邑之文學九一王君揖<a 
name="0633a24" id="0633a24"></a>余而言曰師知由拳有天性純孝二三君子乎將臚<a 
name="0633a25" id="0633a25"></a>而為之傳予聞之喜可知也既而詢其姓字採其幽<a 
name="0633a26" id="0633a26"></a>芳若泰卿王公其首著云以九一所稱其生事死葬<a 
name="0633a27" id="0633a27"></a>與祭語焉極詳亦不數數見者與跡其壯而棄舉子<a 
name="0633a28" id="0633a28"></a>業隱漆園獲升斗以色養至兩尊人疾劇瀝血格神<a 
name="0633a29" id="0633a29"></a>願以身代迨夫墓木拱矣春霜秋露之思如見厥考<a 
name="0633a30" id="0633a30"></a>焉以迄不匱之誠錫類之孝皆出諸性成非今人所<a 
name="0633b01" id="0633b01"></a>可勉焉者我思古人又曷忝焉越一日王公迎而授<a 
name="0633b02" id="0633b02"></a>之粲予益喜可知也乃請其實錄整襟讀之何其與<a 
name="0633b03" id="0633b03"></a>九一所稱如璧合也噫求忠臣必於孝子之門若王<a 
name="0633b04" id="0633b04"></a>公者雖戢影市門不求聞達而不發於身必發於後<a 
name="0633b05" id="0633b05"></a>其長君玉脩亦復至行有學將不終為諸生其年又<a 
name="0633b06" id="0633b06"></a>英英負奇與孫枝並秀行見子若孫經明行脩以孝<a 
name="0633b07" id="0633b07"></a>作忠翊聖明廣風厲者舍公家其誰與歸今賢邑長<a 
name="0633b08" id="0633b08"></a>既有薦矣賢郡公已有報矣各臺憲俱有獎異矣他<a 
name="0633b09" id="0633b09"></a>日史氏羅而致之勒為國書上掩曾閔不啻天宮龍<a 
name="0633b10" id="0633b10"></a>藏同垂不朽哉山林埜衲亦將引手加額為聖代得<a 
name="0633b11" id="0633b11"></a>人慶歲在辛亥春上元日方外人某謹序。</p></div><a 
name="0633b12" id="0633b12"></a><p style="margin-left: 3em"><span class="headname">祭祖文</span></p><a 
name="0633b13" id="0633b13"></a><p style="text-indent: 0em; margin-left: 0em"><span class="linehead"></span>時康熙玄默困敦歲南呂月上浣日住荊谿善權禪<a 
name="0633b14" id="0633b14"></a>寺比丘不孝孫男某遠遊歸來追慕不已百拜具奠<a 
name="0633b15" id="0633b15"></a>嚴氏堂中遐邇神主失祭多年為文告曰嗚呼祖先<a 
name="0633b16" id="0633b16"></a>餘慶積善忠孝兩存儒釋是羨我生不辰庭幃屢變<a 
name="0633b17" id="0633b17"></a>大父母昇尚猶及見嗟我家君陣雲遭搤更傷母兮<a 
name="0633b18" id="0633b18"></a>汪瀾預溺痛割肝腸淚揮成赤意欲殉難誰嗣誰惜<a 
name="0633b19" id="0633b19"></a>托跡空門冒險遍尋枉勞跋涉怙恃無音首丘有念<a 
name="0633b20" id="0633b20"></a>江山報傾傷哉君父兩冤莫申矢志殊形利名敝屣<a 
name="0633b21" id="0633b21"></a>訪出塵師悟西來意愛別離苦等於大寐生住異滅<a 
name="0633b22" id="0633b22"></a>視同一致不惟自勉且為人勉三十年來水逝風捲<a 
name="0633b23" id="0633b23"></a>鳥寂山悲春秋誰薦瀝血矢詞莫寫哀泫有大圓鏡<a 
name="0633b24" id="0633b24"></a>塞乎蒼穹同吾君父偕吾祖宗息乎其內游乎其中<a 
name="0633b25" id="0633b25"></a>一生一死間不髮容少申子道少盡後事大家團圞<a 
name="0633b26" id="0633b26"></a>庶幾在是俎豆江漣簠簋峰翠配享森羅稽首來儀。</p><a 
name="0633b27" id="0633b27"></a><p style="margin-left: 3em"><span class="headname">建青龍隆福寺普同塔記<span class="note">(青龍石刻)</span></span></p><a 
name="0633b28" id="0633b28"></a><p style="text-indent: 0em; margin-left: 0em"><span class="linehead"></span>世之記普同塔者類言本之月令先王掩骼埋胔而<a 
name="0633b29" id="0633b29"></a>不失乎仁人君子之用心止矣若然乃郡國之漏澤<a 
name="0633b30" id="0633b30"></a>園非禪林普同塔也塔之為義至高至堅至潔亦至<a 
name="0633c01" id="0633c01"></a>嚴不以窣堵坡與多寶塔作大小觀也塔所利者四<a 
name="0633c02" id="0633c02"></a>眾人等經云天人空中過往遇塔則瞻禮如佛世之<a 
name="0633c03" id="0633c03"></a>人不茹素不奉戒者不得而入焉或祭埽或入塔必<a 
name="0633c04" id="0633c04"></a>虔必敬且收錄有主守護有神其珍重如此先老人<a 
name="0633c05" id="0633c05"></a>鋤艸芟荊歷有歲月而惓惓于塔之一事囑託再三<a 
name="0633c06" id="0633c06"></a>書復每及操也承師遺命運費鳩工卜地諏日甃以<a 
name="0633c07" id="0633c07"></a>崇臺別以三穴環以高壟扃以邃門寺基之內乾兌<a 
name="0633c08" id="0633c08"></a>之方青龍浮屠適當其陽巽流來旺生水到堂<span class="corr" title='[巳&gt;己]'>己</span>亥<a 
name="0633c09" id="0633c09"></a>分金壘塔深藏松竹環而梅遶別是山中天一方遂<a 
name="0633c10" id="0633c10"></a>喚穎君記之願後之入塔者幸毋昧于斯言。</p><a 
name="0633c11" id="0633c11"></a><p style="margin-left: 3em"><span class="headname">送牌位入祖庭定約</span></p><a 
name="0633c12" id="0633c12"></a><p style="text-indent: 0em; margin-left: 0em"><span class="linehead"></span>朝廷有太廟大夫有家廟釋氏有祖堂親親昭穆序<a 
name="0633c13" id="0633c13"></a>次秩然不敢以私不假以勢惟德惟賢乃可服人今<a 
name="0633c14" id="0633c14"></a>龍華祖席左設宗堂從西乾東震本山傳法宗派供<a 
name="0633c15" id="0633c15"></a>立牌位右設祖堂奉祀開山老人及繼席諸師凡住<a 
name="0633c16" id="0633c16"></a>持寂後有嗣成禮請送入無嗣常住供立或開法外<a 
name="0633c17" id="0633c17"></a>剎名垂當世非繼席者不得混入祖堂此一定論無<a 
name="0633c18" id="0633c18"></a>有異議惜乎近代師承授受訛亂非惟道眼不明亦<a 
name="0633c19" id="0633c19"></a>且人品大壞朝為弟子暮竊同儔覓利貪謀法門叛<a 
name="0633c20" id="0633c20"></a>逆生既不齒死亦何存嗣後欲送木主入宗堂者必<a 
name="0633c21" id="0633c21"></a>先徵其悟由訪其操守取其拈頌語錄等稿並不犯<a 
name="0633c22" id="0633c22"></a>前失必須齋嚫禮儀成款請當代主人送入不可苟<a 
name="0633c23" id="0633c23"></a>就猥褻因循私意強入宗位者也或遁跡林泉三二<a 
name="0633c24" id="0633c24"></a>十載若龍山等又當別論凡我住持同盟斯志務須<a 
name="0633c25" id="0633c25"></a>敬慎毋輕允諾不致貽笑諸方山門幸甚法道幸甚。</p><a 
name="0633c26" id="0633c26"></a><a 
name="0633c27" id="0633c27"></a><a 
name="0633c28" id="0633c28"></a><a 
name="0633c29" id="0633c29"></a><a 
name="0633c30" id="0633c30"></a><a 
name="0634a01" id="0634a01"></a><div class="xu"><p style="margin-left: 2em"><span class="headname">自序</span></p><a 
name="0634a02" id="0634a02"></a><p style="text-indent: 0em; margin-left: 0em"><span class="linehead"></span>余名智操字寒松別號隱翁桐城嚴姓父百亨母王<a 
name="0634a03" id="0634a03"></a>氏夢僧借寓產時聞香當天啟丙寅八月十八日也<a 
name="0634a04" id="0634a04"></a>六歲授書至道也者不可須臾離也余云元來道在<a 
name="0634a05" id="0634a05"></a>平常眾異之舞象時遭寇亂家君被執母溺殉節予<a 
name="0634a06" id="0634a06"></a>潛桑免誓願為僧因占別硯地藏閣脫白是年二九<a 
name="0634a07" id="0634a07"></a>癸未四月十八日也號天遍覓怙恃無音入山焚修<a 
name="0634a08" id="0634a08"></a>將酬罔極廿里打供虎隊往來偶閱壇經至不思善<a 
name="0634a09" id="0634a09"></a>不思惡前緣盡釋有禪者來山指授一歸何處初攝<a 
name="0634a10" id="0634a10"></a>心時如按浮瓜起滅相乘忙無所措舉話似易開口<a 
name="0634a11" id="0634a11"></a>覺難晨汲暮樵通身話頭如秉吹毛遇虎狼而不怖<a 
name="0634a12" id="0634a12"></a>無一法可當情如是者四年功成純一廿二圓具實<a 
name="0634a13" id="0634a13"></a>際▆戒經云心佛眾生三本無異始契物我一如打<a 
name="0634a14" id="0634a14"></a>七三日如大圓鏡不見有身心世界因僧荅話有省<a 
name="0634a15" id="0634a15"></a>遍參知識二十餘員咸皆印可毅然不顧廿四參青<a 
name="0634a16" id="0634a16"></a>龍百和尚於弁山尚拈棒一畫予即喝尚便打予又<a 
name="0634a17" id="0634a17"></a>喝尚復打觸燈墮地釋然大徹呈偈日探遍諸方最<a 
name="0634a18" id="0634a18"></a>上機何如直下絕離微若非一擊連燈落那得心空<a 
name="0634a19" id="0634a19"></a>及第歸順治<span class="corr" title='[巳&gt;己]'>己</span>丑臘月十八日也尚問南泉斬貓時<a 
name="0634a20" id="0634a20"></a>如何余云明月照人冷清霜透骨寒曰趙州頂草鞋<a 
name="0634a21" id="0634a21"></a>又作麼生予云雲歸山入畫風動水生紋曰如何救<a 
name="0634a22" id="0634a22"></a>得貓兒予以手作鵓鳩勢云谷呱呱尚深器之自此<a 
name="0634a23" id="0634a23"></a>徵詰古今勢如破竹俾掌堂司整肅清規廿七壬辰。</p><a 
name="0634a24" id="0634a24"></a><p style="text-indent: 0em; margin-left: 0em"><span class="linehead"></span>佛誕日付以衣拂拄杖並偈曰鷲嶺一枝弁峰現瑞<a 
name="0634a25" id="0634a25"></a>四七相承二三密記蒂固根深花聯葉綴我今付爾<a 
name="0634a26" id="0634a26"></a>芬芳大地予三卻之何敢當此尚曰賴子與我出一<a 
name="0634a27" id="0634a27"></a>臂力隨赴越州大能仁每見呵問話者不諳時節語<a 
name="0634a28" id="0634a28"></a>胍適逢上堂舉黃龍曰老僧今夏向黃龍潭裏下三<a 
name="0634a29" id="0634a29"></a>百六十個鉤能仁今夏向八百里鑑湖上拋個漫天<a 
name="0634a30" id="0634a30"></a>網子予問黃龍擲釣於澄潭水底能仁張網於鑑湖<a 
name="0634b01" id="0634b01"></a>波上忽遇透網金鱗如何相待曰三更紅日朗予云<a 
name="0634b02" id="0634b02"></a>多載垂鉤知老手因齋慶讚事如何曰照破漆燈籠<a 
name="0634b03" id="0634b03"></a>予云日篩竹影山添翠風過嵒花香滿林曰蟬聲不<a 
name="0634b04" id="0634b04"></a>在綠楊裏分付行人仔細聽予云一句迥超千聖外<a 
name="0634b05" id="0634b05"></a>松蘿不與月輪齊曰也是葛藤裏翻筋斗予一喝便<a 
name="0634b06" id="0634b06"></a>出尚語眾曰問話須看此樣廿八返青龍上堂立僧<a 
name="0634b07" id="0634b07"></a>分座接納因舉雪竇顯請宗禪師陞座因緣予聞即<a 
name="0634b08" id="0634b08"></a>得隨機說法三昧一日落堂考工畢上方丈問訊尚<a 
name="0634b09" id="0634b09"></a>曰今日堂中幾人悟道予云若不是某幾錯祗對和<a 
name="0634b10" id="0634b10"></a>尚曰座元大似不曾落堂予云將謂無人證明曰既<a 
name="0634b11" id="0634b11"></a>然落堂因甚容他聖僧瞌睡予云且喜今日放參三<a 
name="0634b12" id="0634b12"></a>十一尚補雲門屢交青龍余堅不任代攝結制與眾<a 
name="0634b13" id="0634b13"></a>同單務則先之勞之三十五尚赴佛曰書通護法兼<a 
name="0634b14" id="0634b14"></a>兩序曰寒座元為人真率梗直見識超卓可作二代<a 
name="0634b15" id="0634b15"></a>主人代山僧說法也云云予辭至浙確請尚回尚曰<a 
name="0634b16" id="0634b16"></a>青龍一日無主我一日不回遂親擇日送以法帔衲<a 
name="0634b17" id="0634b17"></a>衣勉進方丈雖居正位仍稱舊職將過數月因事迎<a 
name="0634b18" id="0634b18"></a>歸予仍輔弼三十六尚遷善權命再繼席辭不獲<span class="corr" title='[巳&gt;已]'>已</span><a 
name="0634b19" id="0634b19"></a>書偈而去追隨杖笠十三年業<span class="corr" title='[巳&gt;已]'>已</span>焚香對眾宣贏得<a 
name="0634b20" id="0634b20"></a>一身輕似鶴那堪霜雪更留連異日緇素尋至刻意<a 
name="0634b21" id="0634b21"></a>挽歸將三載數上書堅辭不允回扎內曰並無年月<a 
name="0634b22" id="0634b22"></a>期限之說亦非衙署傳舍之所山僧獨慮普同塔及<a 
name="0634b23" id="0634b23"></a>重興隆福碑賴子為我圖成待山僧死後不用作供<a 
name="0634b24" id="0634b24"></a>亦不必下語以此二事酬恩足矣四十進山告假特<a 
name="0634b25" id="0634b25"></a>為上堂命回忽中秋陞座末曰當著僧接青龍堂頭<a 
name="0634b26" id="0634b26"></a>來老僧不過廿七八勿遲復謂眾曰他日建藏塔梓<a 
name="0634b27" id="0634b27"></a>全錄須就青龍商確塔成誰守三年屢問無對者廿<a 
name="0634b28" id="0634b28"></a>九予至尚<span class="corr" title='[巳&gt;已]'>已</span>廿八黎明書偈坐脫眾理前話予云何<a 
name="0634b29" id="0634b29"></a>不道不須罣念十載未難眾曰始終原不易予云事<a 
name="0634b30" id="0634b30"></a>久見人心眾勉予修行狀請塔銘於坦庵方學士因<a 
name="0634c01" id="0634c01"></a>遵遺命龕歸善權予轉青龍<span class="corr" title='[巳&gt;已]'>已</span>力完所托舉同門繼<a 
name="0634c02" id="0634c02"></a>其席四十六赴請善權卜地建先人塔於萬松嶺畔<a 
name="0634c03" id="0634c03"></a>明年回里掃塔墓應香爐雲際二寺請以酬生身脫<a 
name="0634c04" id="0634c04"></a>白得戒三大事畢再住善權培植塔石工程未竟霹<a 
name="0634c05" id="0634c05"></a>占重興操戈而至心隨勢燄同燎抴杖而行跡共白<a 
name="0634c06" id="0634c06"></a>雲俱遠四十八遷安樂院五十建禮菴力行躬役兩<a 
name="0634c07" id="0634c07"></a>月告成宜有者悉新備之守護始無風雨之虞荊溪<a 
name="0634c08" id="0634c08"></a>眾檀請予復住善權力辭不容舉同門攝其院自辛<a 
name="0634c09" id="0634c09"></a>亥建塔以來峻拒外請雖遭攫奪而修塋守塔則生<a 
name="0634c10" id="0634c10"></a>死以之無何弁山龍華屢招五十三方王祖席風規<a 
name="0634c11" id="0634c11"></a>稍弛情詭日撓夙興夜寐似為整肅而問鼎潛謀人<a 
name="0634c12" id="0634c12"></a>境變幻得賢為難所荷猶有憾也每慚德薄塔事難<a 
name="0634c13" id="0634c13"></a>終經營十有六載自信不食前言從昔<span class="corr" title='[巳&gt;己]'>己</span>丑始親近<a 
name="0634c14" id="0634c14"></a>先人至今丙寅計三十八年造次弗離生死一致受<a 
name="0634c15" id="0634c15"></a>苦口日常佩服經逆耳時為銘心六十一編梓先老<a 
name="0634c16" id="0634c16"></a>人全錄入楞嚴大藏流通命僧守塔退隱白雲成壽<a 
name="0634c17" id="0634c17"></a>塔於寺左流金▆偈曰自題自塔自生涯自看青山<a 
name="0634c18" id="0634c18"></a>只自賒非是自身▆拔宅何山風月不為家。</p><a 
name="0634c19" id="0634c19"></a><a 
name="0634c20" id="0634c20"></a><a 
name="0634c21" id="0634c21"></a><p style="text-indent: 0em; margin-left: 0em"><span class="linehead"></span>吁昔托胎處世時不能生事死葬殊切痛心既披編<a 
name="0634c22" id="0634c22"></a>南詢以生死為念是非人我故不顧及至老大又不<a 
name="0634c23" id="0634c23"></a>能潛棲嵒壑養拙過時仍復吳山浙水種月鋤雲亦<a 
name="0634c24" id="0634c24"></a>宿緣之所致也承先人付囑之重叨法社蔭庇之深<a 
name="0634c25" id="0634c25"></a>德行學業時愧前賢唯依依祖道佩從上之遺訓直<a 
name="0634c26" id="0634c26"></a>心待物與世無爭雖鶴質龍鍾實不敢以須臾恣怠<a 
name="0634c27" id="0634c27"></a>惜其世異時移真風掃地不以節義為懷怡然勢利<a 
name="0634c28" id="0634c28"></a>是趨情知捄弊無能而恒以謙卑退讓豈復辯其是<a 
name="0634c29" id="0634c29"></a>與不是耶故余處世一味平常不登謁總隨緣寧使<a 
name="0634c30" id="0634c30"></a>艸長法堂為時人所棄唯撫正挽古風事無矯強形<a 
name="0635a01" id="0635a01"></a>可使辱志不可陵追想前境知音少遇末後一機自<a 
name="0635a02" id="0635a02"></a>道去也。</p></div>
<hr>【經文資訊】嘉興藏第 37 冊 No. B392 寒松操禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexce5f.html?index=J37nB392" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB392_017 by HTTrack Website Copier/3.x [XR&CO'2008], Tue, 03 Jun 2014 00:57:52 GMT -->
</html>
