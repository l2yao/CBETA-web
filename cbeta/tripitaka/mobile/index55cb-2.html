<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X73n1456_026 by HTTrack Website Copier/3.x [XR&CO'2008], Tue, 03 Jun 2014 03:44:26 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae34b.gif?utmac=MO-30696269-4&amp;utmn=1778692345&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX73&amp;utmp=%2Fmobile%2Findex.php%3Findex%3DX73n1456_026&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4e0e.html?index=X73n1456_025" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第73冊<br/>No.1456 憨山老人夢遊集 (52卷)<br/>【(侍者)福善日錄 (門人)通炯編輯】<br/>第 26 卷</p>
	<a href="index5dd7.html?index=X73n1456_027" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X73">
<div class="root" id="1456" sutra_name="憨山老人夢遊集" sutra_juan="[卷26]">　
<a 
name="0645b12" id="0645b12"></a><a 
name="0645b13" id="0645b13"></a><a 
name="0645b14" id="0645b14"></a><p><span class="juanname">憨山老人夢遊集卷第二十六</span></p><a 
name="0645b15" id="0645b15"></a><a 
name="0645b16" id="0645b16"></a><p style="margin-left: 4em"><span class="byline">侍　者　　福　善　日錄</span></p><a 
name="0645b17" id="0645b17"></a><p style="margin-left: 4em"><span class="byline">門　人　　通　炯　編輯</span></p><a 
name="0645b18" id="0645b18"></a><p style="margin-left: 4em"><span class="byline">嶺南弟子　劉起相　重較</span></p><a 
name="0645b19" id="0645b19"></a><p style="text-indent: 0em; margin-left: 0em"><span class="headname">　　記</span></p><a 
name="0645b20" id="0645b20"></a><p style="margin-left: 3em"><span class="headname">廬山大悲懺堂記</span></p><a 
name="0645b21" id="0645b21"></a><p style="text-indent: 0em; margin-left: 0em"><span class="linehead"></span>唯佛法身無際。全體而為眾生。眾生妄想無際。全體<a 
name="0645b22" id="0645b22"></a>而為生死之妄業。妄業不消。故眾生苦海亦無際。而<a 
name="0645b23" id="0645b23"></a>終莫知出。自非大悲願力。無由以竭苦海。消妄業而<a 
name="0645b24" id="0645b24"></a>出生死。證本際也。是故觀音大士。稱法界心。行大悲<a 
name="0645c01" id="0645c01"></a>行。潛入一切眾生妄想海中。而為之濟度。設陀羅尼。<a 
name="0645c02" id="0645c02"></a>令其持誦薰修。欲令眾生出苦海。見本法身。登涅槃<a 
name="0645c03" id="0645c03"></a>岸。此大悲懺法所由立也。其<span class="gaiji">&#x546A;<!--gaiji,咒,1[口*兄],2&#x546A;,3--></span>本出灌頂部。乃中道<a 
name="0645c04" id="0645c04"></a>法身所流。是為毗盧心印。始於四明尊者。準大悲經<a 
name="0645c05" id="0645c05"></a>之所<span class="gaiji">&#x524F;<!--gaiji,刱,1[并*刃],2&#x524F;,3--></span>立。其來尚矣。良以眾生藏識幽關。非祕密心<a 
name="0645c06" id="0645c06"></a>印。不足以破之。是為脫苦之良藥也。直指滿公。受教<a 
name="0645c07" id="0645c07"></a>於雲棲。藏修南岳志。以懺法為佛事。信奉者眾。既而<a 
name="0645c08" id="0645c08"></a>之廬岳。結隱單棲。願廣此法。以度四眾。故建懺堂。以<a 
name="0645c09" id="0645c09"></a>示薰修之儀。堂既成。乞記於老人。乃謂之曰。一切眾<a 
name="0645c10" id="0645c10"></a>生。皆本法身。既迷而為生死業海。令以法身心印。而<a 
name="0645c11" id="0645c11"></a>薰變業性。是以水投水。似空合空。但有信者。於生死<a 
name="0645c12" id="0645c12"></a>苦。不期出而出矣。公以大悲心。為苦海舟航之慈楫。<a 
name="0645c13" id="0645c13"></a>以人人本有之法。而指示之。如以甘露灑焦枯。而清<a 
name="0645c14" id="0645c14"></a>涼心地。不待告而自知矣。法性無盡。眾生界不可盡。<a 
name="0645c15" id="0645c15"></a>此法亦無盡。又何以永永為計哉。</p><a 
name="0645c16" id="0645c16"></a><p style="margin-left: 3em"><span class="headname">廬山雲中寺十方常住<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>記</span></p><a 
name="0645c17" id="0645c17"></a><p style="text-indent: 0em; margin-left: 0em"><span class="linehead"></span>廬山禪林<span class="corr" title='[綦&gt;&#x68CA;]'><span class="gaiji">&#x68CA;<!--gaiji,棋,1[其/木],2&#x68CA;,3--></span></span>布。山之絕頂。九奇峰下。最為幽勝。俗呼<a 
name="0645c18" id="0645c18"></a>仰天坪。以其高而無上也。昔為虎狼之巢。有雲中寺。<a 
name="0645c19" id="0645c19"></a>乃敬堂忠公所<span class="gaiji">&#x524F;<!--gaiji,刱,1[并*刃],2&#x524F;,3--></span>建也。師諱法忠。本歙人。年十九。禮<a 
name="0645c20" id="0645c20"></a>杭之靈隱達機和尚為弟子。執爨三年。思大事未了。<a 
name="0645c21" id="0645c21"></a>遂依講肆。聽了義諸經。猶以文字為障礙。渡江之少<a 
name="0645c22" id="0645c22"></a>林。依大千和尚。參達摩西來之旨。居十載。尋之京師。<a 
name="0645c23" id="0645c23"></a>復禮<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>融諸大知識。印決心要。因之五臺。會予與妙<a 
name="0645c24" id="0645c24"></a>師。心知為法門之傑。予去東海。妙師歸蘆芽。因拉師<a 
name="0646a01" id="0646a01"></a>同往。居三年。諸所建立多咨之。頃又棄去。入牛山。未<a 
name="0646a02" id="0646a02"></a>幾而轉匡山。初結菴講經臺。居三年。以往來為煩。仍<a 
name="0646a03" id="0646a03"></a>遷五老峰。又四年。至雲中。愛其高絕。乃誅茅縛椽以<a 
name="0646a04" id="0646a04"></a>居之。草衣木食。十方英靈衲子多集。師脫形骸。無爾<a 
name="0646a05" id="0646a05"></a>我。以道相忘。不設規繩。無約束。人人自律。不以世俗<a 
name="0646a06" id="0646a06"></a>標榜。四事任緣。闕則親行乞以供之。雖寸絲粒米。咸<a 
name="0646a07" id="0646a07"></a>以眾為懷。精練三業。稟明一心。居二十二年。遂成叢<a 
name="0646a08" id="0646a08"></a>林。後為團瓢。以供宴息。山門榜曰。雲中。志最高也。師<a 
name="0646a09" id="0646a09"></a>好栽松。計十餘萬章。冀化龍以紀年也。予自南岳來<a 
name="0646a10" id="0646a10"></a>遊茲山。師與予夜話。因謂予曰。某老矣。幻化人世。任<a 
name="0646a11" id="0646a11"></a>緣住此山三十年矣。今浮光不久。即此道場。雖幻緣<a 
name="0646a12" id="0646a12"></a>所成。本意為十方龍象設。非為區區一<span class="corr" title='[已&gt;己]'>己</span>。乞師一言<a 
name="0646a13" id="0646a13"></a>以為志。予喜而歎曰。大哉師之心乎。經云。以大圓覺。<a 
name="0646a14" id="0646a14"></a>為我伽藍。身心安居。平等性智。是佛以十方為懷也。<a 
name="0646a15" id="0646a15"></a>西江有言。十方同聚會。個個學無為。此是選佛場。心<a 
name="0646a16" id="0646a16"></a>空及第歸。是祖以十方為心也。惟師生平志在無我。<a 
name="0646a17" id="0646a17"></a>故隨所建立皆無我。今一旦而委之十方。是究竟無<a 
name="0646a18" id="0646a18"></a>我。其有能克紹其業。赤身擔荷者。能以師心為心。苟<a 
name="0646a19" id="0646a19"></a>志於道。豈無豪傑之士。心空及第者乎。是則山色湖<a 
name="0646a20" id="0646a20"></a>光。水流風動。皆演無我之法音。師廣長舌相。常住而<a 
name="0646a21" id="0646a21"></a>不泯也。其常住相代。別有<span class="gaiji">&#x52B5;<!--gaiji,,1[券-刀+力],2&#x52B5;,3--></span>。非予所筆。略記師生平<a 
name="0646a22" id="0646a22"></a>始末。以告來者。</p><a 
name="0646a23" id="0646a23"></a><p style="margin-left: 3em"><span class="headname">廬山萬壽寺莊嚴佛像記</span></p><a 
name="0646a24" id="0646a24"></a><p style="text-indent: 0em; margin-left: 0em"><span class="linehead"></span>廬山之南。剎竿相望。其谷之大者。曰棲賢。巖壑嶔岑。<a 
name="0646b01" id="0646b01"></a>林木蓊<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>。太乙漢陽桃林諸峰。叢列雲中。眾水會於<a 
name="0646b02" id="0646b02"></a>巨<span class="gaiji">澗<!--gaiji,澗,1[澗-日+月],2&#x3D4E;,3--></span>。中有寺曰。萬壽。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>唐僧德英所建。為禪堀也。歲<a 
name="0646b03" id="0646b03"></a>久而毀。我　明正統閒。僧明安重修。今亦<span class="corr" title='[[土*已]&gt;圮]'>圮</span>矣。禪人<a 
name="0646b04" id="0646b04"></a>慧楞。緝而居之。古殿數楹。不蔽風雨。佛像金容塵坌<a 
name="0646b05" id="0646b05"></a>薄蝕。凄然蒼蘚古瓦閒也。楞因發願重新。乞予為疏。<a 
name="0646b06" id="0646b06"></a>遣其徒本聖。走故鄉新城行乞焉。孝廉涂君世延。以<a 
name="0646b07" id="0646b07"></a>前身為僧。因字曰。<span class="gaiji">&#x609E;<!--gaiji,誤,1[怡-台+吳],2&#x609E;,3--></span>來。志不忘本也。見疏興心。遂先<a 
name="0646b08" id="0646b08"></a>倡於眾。施金若干。聖持歸以莊嚴金像。殿宇煥然一<a 
name="0646b09" id="0646b09"></a>新。山光掩映。若睹毫彩於靈鷲。為人天說法時也。仍<a 
name="0646b10" id="0646b10"></a>乞予記之曰。夫佛者。覺也。為生靈之大本。即眾生知<a 
name="0646b11" id="0646b11"></a>覺之自性也。人有此心。則人皆有此覺。覺則眾生即<a 
name="0646b12" id="0646b12"></a>佛。不覺則佛即眾生。故曰心佛與眾生。是三無差別。<a 
name="0646b13" id="0646b13"></a>今之莊嚴此像。匪直飭金木之幻形。實所以開自心<a 
name="0646b14" id="0646b14"></a>之佛性也。若涂君者。宿生為僧。是欲望躋覺路者也。<a 
name="0646b15" id="0646b15"></a>今轉為此身。是欲覺而復昧。如人酣睡。將醒而復困。<a 
name="0646b16" id="0646b16"></a>特傍無一呼振起者耳。傳燈諸祖。大開爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>。陶冶<span class="gaiji">&#x7FA3;<!--gaiji,群,1[君/羊],2&#x7FA3;,3--></span><a 
name="0646b17" id="0646b17"></a>迷。或一棒一喝之閒。使人頓盡凡情。立登覺地。即所<a 
name="0646b18" id="0646b18"></a>謂一呼而醒大夢者。由是觀之。則予之一疏。不減臨<a 
name="0646b19" id="0646b19"></a>濟德山之棒喝。涂君一觸而悟本來。即能現八相於<a 
name="0646b20" id="0646b20"></a>目前。圓三祗於當下。可謂捷疾利根者也。斯則同施<a 
name="0646b21" id="0646b21"></a>善男女等。即靈山四眾之儔。共結佛種之緣。將來世<a 
name="0646b22" id="0646b22"></a>世生生。於夢宅中。遞相呼斥。必皆至大覺而後<span class="corr" title='[巳&gt;已]'>已</span>。是<a 
name="0646b23" id="0646b23"></a>所謂一大事因緣也。又豈值施不慳之財。飭幻化之<a 
name="0646b24" id="0646b24"></a>像而<span class="corr" title='[巳&gt;已]'>已</span>哉。此佛性之緣。經說如人食少金剛。終竟透<a 
name="0646c01" id="0646c01"></a>皮而出。甚言性真之不昧也。請記之。以為他日法門<a 
name="0646c02" id="0646c02"></a>券。</p><a 
name="0646c03" id="0646c03"></a><p style="margin-left: 3em"><span class="headname">嘉興平湖縣紫清寺齋僧田記</span></p><a 
name="0646c04" id="0646c04"></a><p style="text-indent: 0em; margin-left: 0em"><span class="linehead"></span>平湖紫清道場。乃見全慧公所修。置齋僧田七十畝。<a 
name="0646c05" id="0646c05"></a>以永供三寶。是為常住。丁巳歲。慧公入寂。遺囑弟子<a 
name="0646c06" id="0646c06"></a>智達。無替乃業。達來匡山受戒。且請老人為記之曰。<a 
name="0646c07" id="0646c07"></a>凡世之稱田者。以種子有所託而不朽者。生生無窮<a 
name="0646c08" id="0646c08"></a>也。故孝順父母為敬田。拔濟貧苦為悲田。供養三寶<a 
name="0646c09" id="0646c09"></a>為福田。世人捨此。而修性命之福者。無地矣。慧公所<a 
name="0646c10" id="0646c10"></a>遺之田。三者具。而世出世命。實所係焉。後之守此三<a 
name="0646c11" id="0646c11"></a>田。而不力<span class="gaiji">&#x754A;<!--gaiji,耕,1[田*井],2&#x754A;,3--></span>。有所荒穢者。失敬則逆。失悲則盜。無福<a 
name="0646c12" id="0646c12"></a>則佛之慧命。斯斷絕矣。其有不及念及此者。不為非<a 
name="0646c13" id="0646c13"></a>人。亦非佛弟子矣。然而食此田者。亦當知推此心。則<a 
name="0646c14" id="0646c14"></a>智種靈苗。日夜秀發。而菩提之果可冀。否則墮為焦<a 
name="0646c15" id="0646c15"></a>芽敗種矣。</p><a 
name="0646c16" id="0646c16"></a><p style="margin-left: 3em"><span class="headname">全椒縣三汊河建昌化菴記</span></p><a 
name="0646c17" id="0646c17"></a><p style="text-indent: 0em; margin-left: 0em"><span class="linehead"></span>欽惟我　聖祖。龍飛淮甸。肇<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>滁陽。山川之靈。固<span class="corr" title='[巳&gt;已]'>已</span><a 
name="0646c18" id="0646c18"></a>久矣。全椒當郡之西。雖彈丸黑子。僻在一隅。為滁之<a 
name="0646c19" id="0646c19"></a>奧。猶寸玉也。藏輝<span class="corr" title='[歛&gt;斂]'>斂</span>潤。向含而未暢。若陽春之發育。<a 
name="0646c20" id="0646c20"></a><span class="gaiji">&#x8462;<!--gaiji,蓋,1[蓋-去+太],2&#x8462;,3--></span>有時焉。我　明二百餘年。嘉隆之際。文運始開。時<a 
name="0646c21" id="0646c21"></a>猶朱明之會也。今則洋洋佛國之風矣。不惟附郭之<a 
name="0646c22" id="0646c22"></a>閒。鐘鼓相聞。即窮鄉下里。奉佛齊心者。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>連比也。豈<a 
name="0646c23" id="0646c23"></a>非天地大化之運。乘時而昌者耶。邑城之水。自西而<a 
name="0646c24" id="0646c24"></a>南。二十里與黃山水會。三汊為邑之水泄。當河之左。<a 
name="0647a01" id="0647a01"></a>有山蹲峙若捍門。而右隄平衍。則水泄無制。氣散而<a 
name="0647a02" id="0647a02"></a>中<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。若天有闕也。里人夏讓。性篤善而喜奉佛。發心<a 
name="0647a03" id="0647a03"></a>建佛剎於河北之滸。正殿山門。齋堂廚庫。居然一勝<a 
name="0647a04" id="0647a04"></a>道場。其形勢則與山相雄峙。而制其波流。使滀不傾。<a 
name="0647a05" id="0647a05"></a>而施有餘也。菴既成。走廬山。言其事。且問額於予。予<a 
name="0647a06" id="0647a06"></a>桑梓也。稔知其故。乃題之曰。昌化。意謂法化之運。由<a 
name="0647a07" id="0647a07"></a>此而昌。即以此而祝　聖壽。保斯民。亦大昌於王化。<a 
name="0647a08" id="0647a08"></a>同躋仁壽。而登極樂之鄉也。故略記其事。且為銘曰。</p><a 
name="0647a09" id="0647a09"></a><p style="text-indent: 0em; margin-left: 0em"><span class="linehead"></span>聖祖龍飛。於滁之陽。維茲椒丘。當西之岡。外磧中腴。<a 
name="0647a10" id="0647a10"></a>蘊靈抱奇。如石之玉。含潤藏輝。天道默運。如春在花。<a 
name="0647a11" id="0647a11"></a>三陽交泰。發英吐葩。文運一轉。法化同流。天機人心。<a 
name="0647a12" id="0647a12"></a>如水載舟。三水會合。捍門為峙。獨有一拳。如闕右臂。<a 
name="0647a13" id="0647a13"></a>爰有斯人。天光忽發。於河之滸。建茲梵剎。殿宇巍<span class="gaiji">&#x5CE9;<!--gaiji,峨,1[山/我],2&#x5CE9;,3--></span>。<a 
name="0647a14" id="0647a14"></a>斯民保障。鐘鼓鞫鍠。法音嘹喨。見者歸依。聞者欣悅。<a 
name="0647a15" id="0647a15"></a>頓置斯民。於極樂國。道化既流。文運實昌。奠茲遐福。<a 
name="0647a16" id="0647a16"></a>山高水長。</p><a 
name="0647a17" id="0647a17"></a><p style="margin-left: 3em"><span class="headname">金沙重興東禪寺緣起<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>記</span></p><a 
name="0647a18" id="0647a18"></a><p style="text-indent: 0em; margin-left: 0em"><span class="linehead"></span>十方世界盡常寂光。無一處而非道場。諸塵勞門為<a 
name="0647a19" id="0647a19"></a>普賢行。無一法而非佛事。要在緣會方興。得人乃見。<a 
name="0647a20" id="0647a20"></a>此五濁世中。建立法幢之不易。予觀金沙之東禪。概<a 
name="0647a21" id="0647a21"></a>可見矣。按邑乘治東三里許。有古剎。舊名新興禪院。<a 
name="0647a22" id="0647a22"></a>肇建於唐光啟閒。及宋建炎中。因張忠穆公。改篤忠<a 
name="0647a23" id="0647a23"></a>顯慶院。後名東禪。廢於元末。　國朝重興。久亦墮於<a 
name="0647a24" id="0647a24"></a>荒榛茂草。萬歷庚寅冬。達觀禪師。書經於于王二氏<a 
name="0647b01" id="0647b01"></a>園。偕太史損菴王公輩。過而慨焉。草莽中得斷<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。湊<a 
name="0647b02" id="0647b02"></a>而讀之。乃知為大觀閒。貢士路亦臨。所撰鐘樓記也。<a 
name="0647b03" id="0647b03"></a>達師補其文而存之。於是遂發興復之願。達師去。弟<a 
name="0647b04" id="0647b04"></a>子堅音修慈。古潭如清。願肩為十方院。時麥浪中敗<a 
name="0647b05" id="0647b05"></a>屋三楹。為黃冠耕藝所也。清公即就處水齋。以發眾<a 
name="0647b06" id="0647b06"></a>信。頃之遠近果集。居士孫雲翼。雲仍。造禪堂三楹。卜<a 
name="0647b07" id="0647b07"></a>萬歷辛卯八月二十八日上梁。雲翼登鄉薦報至。遂<a 
name="0647b08" id="0647b08"></a>捐坊資充修造。壬辰雲仍特選應貢。及癸卯。太史從<a 
name="0647b09" id="0647b09"></a>子懋錕捷。壬子懋鋙捷。坊資各如例。於是建禪堂五<a 
name="0647b10" id="0647b10"></a>楹。伽藍祖師堂各三楹。先因達師弟子密藏開公。募<a 
name="0647b11" id="0647b11"></a>供禪侶。遂成道場。清公力守之。環寺經行。持<span class="gaiji">&#x546A;<!--gaiji,咒,1[口*兄],2&#x546A;,3--></span>種松。<a 
name="0647b12" id="0647b12"></a>冀成叢林。未幾清公去。繼者或去或化。乃請蜀高原<a 
name="0647b13" id="0647b13"></a>法師。原又去。遂以<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>弟子浪<span class="gaiji">&#x5D15;<!--gaiji,崖,1[山*(崖-山)],2&#x5D15;,3--></span>海耀為住持。耀則有<a 
name="0647b14" id="0647b14"></a>志。盡命豎立焉。會修茲至。遂與法侶海印道成輩。議<a 
name="0647b15" id="0647b15"></a>建法社。遵佛三學。宗經律論。經則法華。律則梵網。論<a 
name="0647b16" id="0647b16"></a>則起信。先以讀誦受持為業。熟則如說修行。然定主<a 
name="0647b17" id="0647b17"></a>止觀妙宗。專於淨土。社名青蓮。耀公主之。此末法一<a 
name="0647b18" id="0647b18"></a>最勝法緣也。約既就。太史從子鏡。承父宇望遺命。捐<a 
name="0647b19" id="0647b19"></a>百金以助<span class="gaiji">&#x524F;<!--gaiji,刱,1[并*刃],2&#x524F;,3--></span>始。庚戌閒。太史乏嗣。欲捨宅為寺。乃賣<a 
name="0647b20" id="0647b20"></a>別業千餘金。悉捨為修建資。凡造正殿三楹。西方殿<a 
name="0647b21" id="0647b21"></a>三楹。新禪堂五楹。其制則四合一局。規模軒豁。一目<a 
name="0647b22" id="0647b22"></a>洞見。居然一大道場也。殿成。其像則耀公監製。倣唐<a 
name="0647b23" id="0647b23"></a>貫休畫本。漆布為質。脫沙為之精妙絕倫。為世一代<a 
name="0647b24" id="0647b24"></a>申品。初以舊堂為主坐北。遂以正殿坐東。其山門利<a 
name="0647c01" id="0647c01"></a>在北。以太史精於形家故也。癸丑秋。太史不幸捐館。<a 
name="0647c02" id="0647c02"></a>遺命以<span class="corr" title='[已&gt;己]'>己</span>像供於寺。願為伽藍。如南宮之於<span class="gaiji">鶴<!--gaiji,鶴,1[鴳-女+隹],2,3--></span>林也。<a 
name="0647c03" id="0647c03"></a>丙辰春。耀公集諸檀越。致書請予主其社。以休老焉。<a 
name="0647c04" id="0647c04"></a>予以弔達大師未了緣。喜而應之。以是年冬十月至。<a 
name="0647c05" id="0647c05"></a>居無何。即之雙徑。明年丁巳春。予志投老歸匡山。耀<a 
name="0647c06" id="0647c06"></a>公涕泣攀留。竟不可。會耀公以他緣欲去。予在匡山。<a 
name="0647c07" id="0647c07"></a>聞之亟遺書。留本懷印公守之。未幾堅音慈公。自皖<a 
name="0647c08" id="0647c08"></a>城至。眾信喜為本發心人。固留居之。居士雲仍。為開<a 
name="0647c09" id="0647c09"></a>山檀越。備述始末因緣。乞予為記。且請為定規繩。立<a 
name="0647c10" id="0647c10"></a>法約。永為十方常住。予為憮然而歎曰。自古建立成<a 
name="0647c11" id="0647c11"></a>功之不易也。豈獨天下國家為然。而叢林亦以之。且<a 
name="0647c12" id="0647c12"></a>夫法王御世。以安樂行為家範。以梵網戒為條約。賞<a 
name="0647c13" id="0647c13"></a>罰森嚴。何昭著也。所謂文武之政。布在方冊者。其人<a 
name="0647c14" id="0647c14"></a>存政舉。固在得人何如耳。沙門釋子。苟知吾佛。歷無<a 
name="0647c15" id="0647c15"></a>數劫。捨身命而求菩提。即今出世。猶受雪山六年凍<a 
name="0647c16" id="0647c16"></a>餓。博得人天供養。以贍後世兒孫。即如茲剎建立艱<a 
name="0647c17" id="0647c17"></a>難。纖塵滴水。皆信心之膏血。一思及此。身毛皆豎。雖<a 
name="0647c18" id="0647c18"></a>粒米莖菜。皆金剛屑。何忍不懼泥犁。妄造黑業乎。後<a 
name="0647c19" id="0647c19"></a>之居此者。但求明信因果。不昧初心。精持三學。守奉<a 
name="0647c20" id="0647c20"></a>經律。念念以生死大事為懷。又何庸別求佛法哉。是<a 
name="0647c21" id="0647c21"></a>為記。</p><a 
name="0647c22" id="0647c22"></a><p style="margin-left: 3em"><span class="headname">新安仰山寶誌公畫像感應記</span></p><a 
name="0647c23" id="0647c23"></a><p style="text-indent: 0em; margin-left: 0em"><span class="linehead"></span>新安四塞山。奇秀甲東南。而仰山特幽勝。乃梁開山。<a 
name="0647c24" id="0647c24"></a>為寶誌公道場。顯名於唐寂禪師。久廢無聞焉。里俗<a 
name="0648a01" id="0648a01"></a>素不知佛。特奉誌公甚嚴。凡禱雨祈嗣。災祥求之立<a 
name="0648a02" id="0648a02"></a>應。故崇祀不絕。隆慶初。守靜暄公。習頭陀行。精苦異<a 
name="0648a03" id="0648a03"></a>常。遠近皆化。源中巨姓。聚族而謀。請公興復仰山。公<a 
name="0648a04" id="0648a04"></a>從之。及入山。則見故址墮草莽荊榛中。而區內山場。<a 
name="0648a05" id="0648a05"></a>皆歸有力者。公乃先募眾姓山下田。以易其地。率弟<a 
name="0648a06" id="0648a06"></a>子性玉。性覺。棲風沐雨。披草萊。剪荊棘。而為之。不十<a 
name="0648a07" id="0648a07"></a>餘年。撤舊鼎新。遂成一大道場。如天降地涌。四境之<a 
name="0648a08" id="0648a08"></a>內。人人知有三寶矣。寺既成。父老相傳。有誌公畫像<a 
name="0648a09" id="0648a09"></a>三幅。流落民閒。不知其所。萬歷辛丑。金陵報恩。修舍<a 
name="0648a10" id="0648a10"></a>利塔。匠氏得於金頂寶缾中。乃梁張僧繇手筆。卷而<a 
name="0648a11" id="0648a11"></a>懷歸。其人乃新安績溪李氏也。有三子各分其一。未<a 
name="0648a12" id="0648a12"></a>幾李卒。仲季二子日就貧。知誌公道場在仰山。遂獻<a 
name="0648a13" id="0648a13"></a>之。玉覺二公。得之以為神物。久之伯子家火。速戒家<a 
name="0648a14" id="0648a14"></a>人棄像而搶券。及撿之。像存而券<span class="gaiji">燬<!--gaiji,燬,1[(燬-臼+白)-土+工],2,3--></span>。如是者三。遂怪<a 
name="0648a15" id="0648a15"></a>以為鬼物。越數年。伯子遠行歸途失道。誤至山下<span class="gaiji">&#x844A;<!--gaiji,菴,1[荅/廾],2&#x844A;,3--></span><a 
name="0648a16" id="0648a16"></a>所。時僧俱赴齋。而靜光禪人獨留。頃之。一客揖而問<a 
name="0648a17" id="0648a17"></a>路。光指之。客感而問其名。報曰靜光。客愕然。光不知<a 
name="0648a18" id="0648a18"></a>其故。遲數日眾赴齋。光又後。頃之前客至。光與之坐。<a 
name="0648a19" id="0648a19"></a>客曰。先人為石工。修報恩塔。得誌公大士畫像三幅。<a 
name="0648a20" id="0648a20"></a>分兄弟三人。前兩弟者<span class="corr" title='[巳&gt;已]'>已</span>歸上剎矣。小子所藏者。家<a 
name="0648a21" id="0648a21"></a>三被火棄之而不<span class="gaiji">燬<!--gaiji,燬,1[(燬-臼+白)-土+工],2,3--></span>。以是知非我所宜有也。今送師<a 
name="0648a22" id="0648a22"></a>將與前二合併耳。光受而展之。則見額載武帝。敕賜<a 
name="0648a23" id="0648a23"></a>大士弟子靜光供養者。因知其人前所愕者。怪其名<a 
name="0648a24" id="0648a24"></a>同也。泰昌改元。嘉平月。靜光來匡山授戒。具悉其因<a 
name="0648b01" id="0648b01"></a>緣。予聞而甚異之。惟大士應身無量。然皆一過而化。<a 
name="0648b02" id="0648b02"></a>獨現誌公<span class="corr" title='[此&gt;比]'>比</span>丘身。久而益著。初武帝命張僧繇寫大<a 
name="0648b03" id="0648b03"></a>士真。屢易不肖。大士以指劙破面皮。現觀音大士相。<a 
name="0648b04" id="0648b04"></a>乃知其為化身也。傳載。存日多往來於潛山太湖之<a 
name="0648b05" id="0648b05"></a>閒。然未聞在仰山也。大士入滅。武帝以二瓦缸為龕。<a 
name="0648b06" id="0648b06"></a>葬於鍾山之陽。我　聖祖定鼎建康。親卜壽宮於山<a 
name="0648b07" id="0648b07"></a>中　上自定之。啟土得瓦龕。開視見肉身如生。叉髮<a 
name="0648b08" id="0648b08"></a>長滿。手託一板。題曰。梁寶誌公　聖祖大異之。乃移<a 
name="0648b09" id="0648b09"></a>葬於山東之靈谷。建塔寺以奉之。立像於城中雞鳴<a 
name="0648b10" id="0648b10"></a>寺。設春秋祭祀。以麵為犧牲。太常典禮。至今如一日。<a 
name="0648b11" id="0648b11"></a>不謂於仰山荒榛荊棘中。放光現瑞。足見至人應化<a 
name="0648b12" id="0648b12"></a>無方。神妙而不測也。予循<span class="gaiji">&#x89A7;<!--gaiji,覽,1[監-皿+見],2&#x89A7;,3--></span>三像因緣。前二像。其一<a 
name="0648b13" id="0648b13"></a>乃生前封號敕。其一乃身後武帝讚。必僧繇手筆。其<a 
name="0648b14" id="0648b14"></a>後一額。有金字敕。載大士滅後。武帝思之。乃賜銀十<a 
name="0648b15" id="0648b15"></a>萬八千兩。命工部侍郎吳世良。同聖師弟子靜光造<a 
name="0648b16" id="0648b16"></a>歷安奉。乃命刻殿式。及武帝御臨上香。并大士為諸<a 
name="0648b17" id="0648b17"></a>臣說戒三圖。合一板成。止許印二幅。其一留宮中供<a 
name="0648b18" id="0648b18"></a>養。一賜大士之弟子靜光禪師。復賜田若干。未載其<a 
name="0648b19" id="0648b19"></a>地。是則三像。原非一處也。然梁至　國初。<span class="corr" title='[巳&gt;已]'>已</span>千餘年。<a 
name="0648b20" id="0648b20"></a>所存不一。而仰山父老。何從聞而知之耶。此其可<span class="gaiji">&#x6060;<!--gaiji,怪,1[怡-台+在],2&#x6060;,3--></span><a 
name="0648b21" id="0648b21"></a>一也。況千百年閒。更朝換代。兵火離亂。不知其幾。公<a 
name="0648b22" id="0648b22"></a>府民業。遞散不常。何三像竟歸天府。毫無虧損。此二<a 
name="0648b23" id="0648b23"></a>也。報恩塔建於永樂宣德閒。內藏豈無他寶。而以三<a 
name="0648b24" id="0648b24"></a>像置於空中。且像既歸塔頂。仰山父老。何從而知之。<a 
name="0648c01" id="0648c01"></a>乃傳言於今日耶。此其三也。然像安塔頂。無復再見<a 
name="0648c02" id="0648c02"></a>人閒之理。何仰山重興之時。適當修塔之日。此其四<a 
name="0648c03" id="0648c03"></a>也。縱像從塔出。藉使一落他人之手。則仰山何望焉。<a 
name="0648c04" id="0648c04"></a>豈期石工為郡人。此其五也。雖像集新安。二子縱歸<a 
name="0648c05" id="0648c05"></a>山中。而伯氏不遭三災。亦竟無合併之日矣。此其六<a 
name="0648c06" id="0648c06"></a>也。且像始於大士生前。身後而歸亦如次。道場成而<a 
name="0648c07" id="0648c07"></a>圖乃現。藉使靜光之名不同。亦無以發伯氏之信心。<a 
name="0648c08" id="0648c08"></a>此其七也。故予聞而甚異之。感歎無<span class="corr" title='[巳&gt;已]'>已</span>。以見至人潛<a 
name="0648c09" id="0648c09"></a>形益物。法身湛然。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>十方而不分。經三災而不壞。歷<a 
name="0648c10" id="0648c10"></a>千古而不泯。常住於蒼崖石壁。以發蔑戾之善根。新<a 
name="0648c11" id="0648c11"></a>安佛剎。特興於仰山。僧寶始現暄公。而誌公畫像完<a 
name="0648c12" id="0648c12"></a>歸。則在玉覺二公。及靜光諸孫。梵剎重新之日。孰非<a 
name="0648c13" id="0648c13"></a>我大士法身常住。慈悲威神攝受之力也哉。予故委<a 
name="0648c14" id="0648c14"></a>記之。以示永久。使觀者因三像因緣。知大士感應之<a 
name="0648c15" id="0648c15"></a>妙。庶有以發信心。而續慧命也。</p><a 
name="0648c16" id="0648c16"></a><p style="margin-left: 3em"><span class="headname">廣東光孝禪寺重興六祖戒壇<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>銘<span class="note">(并序)</span></span></p><a 
name="0648c17" id="0648c17"></a><p style="text-indent: 0em; margin-left: 0em"><span class="linehead"></span>佛法入中國。教自白馬西來。從陸而至雒陽。禪泛重<a 
name="0648c18" id="0648c18"></a>溟。由水而至五羊。豈以性海一脈。潛流於大地耶。自<a 
name="0648c19" id="0648c19"></a>晉耶舍尊者。乘番舶。抵仙城。建梵剎。種訶子成林。故<a 
name="0648c20" id="0648c20"></a>號訶林。宋求那<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>陀。<span class="gaiji">攜<!--gaiji,攜,1[打-丁+嶲],2&#x22E42;,3--></span>楞伽四卷至。止訶林。立戒壇<a 
name="0648c21" id="0648c21"></a>於林中。讖曰。後有肉身大士。於此授戒。梁普通閒。梵<a 
name="0648c22" id="0648c22"></a>師智藥三藏。<span class="gaiji">攜<!--gaiji,攜,1[打-丁+嶲],2&#x22E42;,3--></span>菩提樹植於壇側。記曰。百七十年。有<a 
name="0648c23" id="0648c23"></a>大智人於此出家。及我六祖大師。出黃梅衣<span class="gaiji">&#x9262;<!--gaiji,缽,1[金*本],2&#x9262;,3--></span>。剃髮<a 
name="0648c24" id="0648c24"></a>菩提樹下。實應其讖。遂從智光律師。登<span class="gaiji">跋<!--gaiji,跋,1[跳-兆+(乏-之+友)],2&#x47E6;,3--></span>陀壇。受滿<a 
name="0649a01" id="0649a01"></a>分戒。乃歸曹溪。禪宗實自此發源也。戒為成佛之本。<a 
name="0649a02" id="0649a02"></a>大師開化於曹溪。則以戒壇為根本地。弟子往來於<a 
name="0649a03" id="0649a03"></a>其中。故今寺僧。皆從衣<span class="gaiji">&#x9262;<!--gaiji,缽,1[金*本],2&#x9262;,3--></span>中出。千百年來。香燈供奉<a 
name="0649a04" id="0649a04"></a>如生。造化密移。世道不古。久之僧不知有戒。人不知<a 
name="0649a05" id="0649a05"></a>有壇。清淨覺地。化為狐堀。歲月更歷。幾易其主矣。萬<a 
name="0649a06" id="0649a06"></a>歷丙申春。予蒙　恩。徙海外。開法於壘壁閒。樹下弟<a 
name="0649a07" id="0649a07"></a>子通炯。超逸數十輩。皆從授教。博士弟子亦多歸焉。<a 
name="0649a08" id="0649a08"></a>越七年壬寅。諸弟子相聚而歎曰。戒壇乃吾祖師根<a 
name="0649a09" id="0649a09"></a>本地。奈何湮沒蕪穢。忍坐視乎。炯逸募資鳩材。居士<a 
name="0649a10" id="0649a10"></a>王安舜等。相率而謀。贖壇基一隅。不期年而落成。予<a 
name="0649a11" id="0649a11"></a>去五羊。越八年。逸老匡山。炯逸從遊未離。猶然依棲<a 
name="0649a12" id="0649a12"></a>樹下時也。一日二子作禮請曰。戒壇因緣。賴師始終<a 
name="0649a13" id="0649a13"></a>之。師老矣。願惠一言以記之。予為之言曰。法性海中。<a 
name="0649a14" id="0649a14"></a>本無出沒。常寂光土。安有去來。人世變遷任運。佛國<a 
name="0649a15" id="0649a15"></a>淨穢隨心。所謂道在人弘。法因機感。此千載一時。起<a 
name="0649a16" id="0649a16"></a>廢光前。自有不期而會者矣。安知今之興者。詎非在<a 
name="0649a17" id="0649a17"></a>昔之人。後之來者。寧無今日之眾耶。此佛種從緣。塵<a 
name="0649a18" id="0649a18"></a>劫不昧。燈燈相續而無盡者也。乃為銘曰。</p><a 
name="0649a19" id="0649a19"></a><p style="text-indent: 0em; margin-left: 0em"><span class="linehead"></span>大海潛流。四天下地。禪宗一脈。自南而至。爰有至人。<a 
name="0649a20" id="0649a20"></a>訶林肇開。戒壇<span class="gaiji">&#x524F;<!--gaiji,刱,1[并*刃],2&#x524F;,3--></span>立。待聖人來。菩提無樹。根栽於戒。<a 
name="0649a21" id="0649a21"></a>佛種從緣。枝葉是賴。百七十年。符讖不<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。從獵隊出。<a 
name="0649a22" id="0649a22"></a>培此根株。袈裟出現。須髮自落。堂堂應真。光明透脫。<a 
name="0649a23" id="0649a23"></a>法雷一震。法雨<span class="gaiji">&#x9736;<!--gaiji,,1[雨/滂],2&#x9736;,3--></span><span class="gaiji">[雨/沱]<!--gaiji,,1[雨/沱],2&#x290F1;,3--></span>。流潤大千。重長枝柯。覆蔭既繁。<a 
name="0649a24" id="0649a24"></a>集者益盛。聖凡不分。龍蛇乃混。枝柯既枇。根本不固。<a 
name="0649b01" id="0649b01"></a>故金剛地。棲此狐兔。大運循環。無往不復。昔人適來。<a 
name="0649b02" id="0649b02"></a>還我故物。寶掌一開。取如探囊。法幢重建。斯道用光。<a 
name="0649b03" id="0649b03"></a>葉落歸根。來時無口。實我祖師。將心自剖。此壇既復。<a 
name="0649b04" id="0649b04"></a>如出礦金。盡未來際。將傳此心。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空可殞。心光不昧。<a 
name="0649b05" id="0649b05"></a>惟此道場。如是如是。</p><a 
name="0649b06" id="0649b06"></a><p style="margin-left: 3em"><span class="headname">武昌府雙峰接待寺大光月公道行<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>記</span></p><a 
name="0649b07" id="0649b07"></a><p style="text-indent: 0em; margin-left: 0em"><span class="linehead"></span>楚為漢南一大都會。當天下之衝。方外缾錫。往來四<a 
name="0649b08" id="0649b08"></a>大名山之所必由。向無息景之地。則長途困頓。風雨<a 
name="0649b09" id="0649b09"></a>饑寒。孰得而問焉。非月公以身命布施。則曷能為此<a 
name="0649b10" id="0649b10"></a>傳舍哉。公諱真月。晉之汾陽人也。姓燕氏。父維時。母<a 
name="0649b11" id="0649b11"></a>宋氏。感異兆而娠。年三十。頓棄妻子。出遊方外。先至<a 
name="0649b12" id="0649b12"></a>武當。參不二和尚。開示念佛法門。遂薙髮。詔名真月。<a 
name="0649b13" id="0649b13"></a>執侍未久。即入終南百草坪。巖居菜<span class="gaiji">&#x7FAE;<!--gaiji,羹,1[羔/(乏-之+夫)],2&#x7FAE;,3--></span>飲水。面壁九<a 
name="0649b14" id="0649b14"></a>年。未有所悟入。尋出山行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>歷諸方。參請知識者<a 
name="0649b15" id="0649b15"></a>二十二年。復之伏牛煉魔場。打長七三月。至是心有<a 
name="0649b16" id="0649b16"></a>發明。乃乞印證諸方。萬歷乙未。至襄陽潭溪。遇無聞<a 
name="0649b17" id="0649b17"></a>和尚。心相契可。以大光字之。時歸依焉。公自以為行<a 
name="0649b18" id="0649b18"></a>不踐實。仍打餓七者三。不米食者期年。<span class="corr" title='[巳&gt;已]'>已</span>而隨師禮<a 
name="0649b19" id="0649b19"></a>普陀。歲丁酉。至武昌。因見十方衲子。往來無所棲泊。<a 
name="0649b20" id="0649b20"></a>遂志建接待處。乃持<span class="gaiji">&#x9262;<!--gaiji,缽,1[金*本],2&#x9262;,3--></span>行乞。至東郭雙峰之下。有古<a 
name="0649b21" id="0649b21"></a>剎盡廢。唯白衣大士像。壅泥土中。公悲痛良久。即稱<a 
name="0649b22" id="0649b22"></a>名祈禱。願興復焉。於是坐荒榛中。不食者二七日。絕<a 
name="0649b23" id="0649b23"></a>而復穌。復水齋百日。人見其精誠。無不警動。公律<span class="corr" title='[巳&gt;己]'>己</span><a 
name="0649b24" id="0649b24"></a>甚嚴。自甘淡薄。粒米莖菜。與眾同之。接納無倦。出入<a 
name="0649c01" id="0649c01"></a>施利。因果皎然。毫髮無爽。一方檀越。日益信重。不十<a 
name="0649c02" id="0649c02"></a>年閒。遂成叢林。予丙辰夏。自南岳之雙徑。舟次江上。<a 
name="0649c03" id="0649c03"></a>見其為人。端嚴誠<span class="gaiji">&#x6164;<!--gaiji,愨,1[(殼-一)/心],2&#x6164;,3--></span>。信其為四眾依歸也。予嘗閱華<a 
name="0649c04" id="0649c04"></a>嚴。知菩薩利生。行非一種。率以廣大深心。視物同<span class="corr" title='[已&gt;己]'>己</span>。<a 
name="0649c05" id="0649c05"></a>以身為大地。荷負眾生。以身為橋梁。濟渡眾生。乃至<a 
name="0649c06" id="0649c06"></a>頭目髓腦而無<span class="gaiji">&#x608B;<!--gaiji,吝,1[怡-台+吝],2&#x608B;,3--></span>惜。雖百千劫而無疲厭。始而驚異。<a 
name="0649c07" id="0649c07"></a>終則信其為真實行也。原夫眾生所以常寢生死者。<a 
name="0649c08" id="0649c08"></a>以其有我而為障也。菩薩度生。須先度我。我度而眾<a 
name="0649c09" id="0649c09"></a>生自度矣。我人既空。則眾生界盡。眾生界盡。則煩惱<a 
name="0649c10" id="0649c10"></a>業果。何從而寄耶。成就妙行。無踰此也。一切聖凡因<a 
name="0649c11" id="0649c11"></a>果。依心建立。隨願所成。心空願固。則應念現前。淨土<a 
name="0649c12" id="0649c12"></a>莊嚴。本非分外故。如公者始以如絲一命。以願繫之。<a 
name="0649c13" id="0649c13"></a>而竟成如許廣大佛事。豈非從空建立。由是觀之。則<a 
name="0649c14" id="0649c14"></a>此有作幻化因緣。又何足以盡法界之量耶。雖然嘗<a 
name="0649c15" id="0649c15"></a>一滴以知大海。睹一隙以見太<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。由是有以知公矣。<a 
name="0649c16" id="0649c16"></a>因感公之行。遂記之。以勒貞石。為法門將來者勸。</p><a 
name="0649c17" id="0649c17"></a><p style="margin-left: 3em"><span class="headname">都昌縣重興佛殿山長慶寺記</span></p><a 
name="0649c18" id="0649c18"></a><p style="text-indent: 0em; margin-left: 0em"><span class="linehead"></span>都昌治東七十里許。有山名佛殿。奇絕處也。有寺名<a 
name="0649c19" id="0649c19"></a>長慶。<span class="gaiji">&#x524F;<!--gaiji,刱,1[并*刃],2&#x524F;,3--></span>始於唐。長慶楞禪師過化於此。遂為名剎。相<a 
name="0649c20" id="0649c20"></a>沿至胡元。<span class="gaiji">燬<!--gaiji,燬,1[(燬-臼+白)-土+工],2,3--></span>於兵。久廢為民業。我明萬歷己酉。有僧<a 
name="0649c21" id="0649c21"></a>名性念者。遊方至此。睹其山境清絕。發心重興。比有<a 
name="0649c22" id="0649c22"></a>塘西劉氏。捨其基園。洎棠山劉氏。施材鳩工。始<span class="gaiji">&#x524F;<!--gaiji,刱,1[并*刃],2&#x524F;,3--></span>蘭<a 
name="0649c23" id="0649c23"></a>若。為藏修所。越四年壬子。念請達觀禪師之法孫古<a 
name="0649c24" id="0649c24"></a>愚拙公。遂禮為師。公竭志重建。即率其徒性聽等。苦<a 
name="0650a01" id="0650a01"></a>心戮力。募化資佐。頃之。拙公之父。與其弟。素業儒。一<a 
name="0650a02" id="0650a02"></a>旦發出世心。盡捨其家資數百金。以助莊嚴。遂成道<a 
name="0650a03" id="0650a03"></a>場。佛殿禪堂。齋廚山門。無不畢備。既而公之父弟俱<a 
name="0650a04" id="0650a04"></a>剃髮披緇。父名本能。字學南。弟名大哲。字安行。相與<a 
name="0650a05" id="0650a05"></a>精修白業。而歸依拙公者。日亦至。若性愍。悠。感。忠。懋。<a 
name="0650a06" id="0650a06"></a>忞。想等。皆其徒也。咸有力焉。寺成。予至匡山。拙公來<a 
name="0650a07" id="0650a07"></a>參問法要。仍樂單棲。誅茅結廬於五老峰下。獅子嚴。<a 
name="0650a08" id="0650a08"></a>望五乳眉目閒也。以不時得扣謁焉。一日拈香作禮。<a 
name="0650a09" id="0650a09"></a>具述因緣。乞予為記。予喟然歎曰。法界皆從緣起也。<a 
name="0650a10" id="0650a10"></a>故曰。一切諸法緣會而生。緣會而生。則未生無有。未<a 
name="0650a11" id="0650a11"></a>生無有。則生本無也。世出世法莫不皆然。是知大地<a 
name="0650a12" id="0650a12"></a>山河。皆一真法界。處處無非道場。唯在緣之會不會<a 
name="0650a13" id="0650a13"></a>耳。茲山當長慶未至時。奇峰絕壑。唯草木蒙茸。猿<span class="gaiji">鶴<!--gaiji,鶴,1[鴳-女+隹],2,3--></span><a 
name="0650a14" id="0650a14"></a>嘯唳。蛇虎縱橫而<span class="corr" title='[巳&gt;已]'>已</span>。及長慶一過。遂即建法幢。使見<a 
name="0650a15" id="0650a15"></a>聞瞻禮。頓發無上菩提之心。向之山林草木。一切音<a 
name="0650a16" id="0650a16"></a>聲。皆為廣長舌相。演說無生無二佛法矣。及緣散而<a 
name="0650a17" id="0650a17"></a>滅。猶然長慶未至時也。今此道場之興。<span class="gaiji">&#x524F;<!--gaiji,刱,1[并*刃],2&#x524F;,3--></span>始由於性<a 
name="0650a18" id="0650a18"></a>念。緣會由於拙公。克成則實資於學南父子。一家際<a 
name="0650a19" id="0650a19"></a>會。豈小緣哉。經云。想澄成國土。今之興者。施者。助者。<a 
name="0650a20" id="0650a20"></a>居閒而效力者。苟非同一金剛心地。安能頓成不朽<a 
name="0650a21" id="0650a21"></a>之勝事。使山林草木同放光明。超越前修而若是耶。<a 
name="0650a22" id="0650a22"></a>後之居者。守者。能知建立之心。一草一葉。盡為金剛<a 
name="0650a23" id="0650a23"></a>種子。則此山此地。松聲泉響皆演法音。永為菩提道<a 
name="0650a24" id="0650a24"></a>場。晨鐘夕梵。永祝　聖壽無疆矣。如是建立。又豈可<a 
name="0650b01" id="0650b01"></a>人天有漏而擬議耶。因述其始末因緣。以昭來者。</p><a 
name="0650b02" id="0650b02"></a><p style="margin-left: 3em"><span class="headname">吳江接待寺十方常住記</span></p><a 
name="0650b03" id="0650b03"></a><p style="text-indent: 0em; margin-left: 0em"><span class="linehead"></span>雜花云。毗盧遮那。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>法界身。以智悲行。而為莊嚴。我<a 
name="0650b04" id="0650b04"></a>震旦五臺。峨嵋。補陀三山。為三大士攝化地。舉國男<a 
name="0650b05" id="0650b05"></a>女之有知者。靡不歸心為寶所。其南海又近而易至<a 
name="0650b06" id="0650b06"></a>者。是以十方僧徒。往來繩繩。不絕如縷。而中途疲乏。<a 
name="0650b07" id="0650b07"></a>非化城暫息。無以濟其飢渴勞苦。此接待之設。尤為<a 
name="0650b08" id="0650b08"></a>第一最勝行也。吳江為南北孔道津口。接待寺適當<a 
name="0650b09" id="0650b09"></a>其衝。寺建於宋紹<span class="gaiji">&#x7188;<!--gaiji,熙,1[烈-列+((厂-一)*臣*巳)],2&#x7188;,3--></span>閒。僧寂照開山。額承天萬壽。元<a 
name="0650b10" id="0650b10"></a>至正閒。僧正壽增修。改名接待。萬曆初。僧了空重開<a 
name="0650b11" id="0650b11"></a>接待院。尚書五臺陸公。中丞太素沈公。善士吳氏等。<a 
name="0650b12" id="0650b12"></a>損資建禪堂。立永遠十方常住。了空後得無邊海公<a 
name="0650b13" id="0650b13"></a>繼之。至庚戌海遷化。邑縉紳居士。延念雲勤公居之。<a 
name="0650b14" id="0650b14"></a>勤乃達觀禪師之法孫。密藏開公之上首也。以禪師<a 
name="0650b15" id="0650b15"></a>久過化於此。法緣最熟。勤公立行端確。不忝其嗣。一<a 
name="0650b16" id="0650b16"></a>方雅重之。叢林日益振。念法門之老者。無所歸。乃設<a 
name="0650b17" id="0650b17"></a>養老。延壽二堂。建普同塔。此為最勝悲行也。諸護法<a 
name="0650b18" id="0650b18"></a>者。為久遠議。設長生田。歲計三百六十畝。於是寺有<a 
name="0650b19" id="0650b19"></a>恒產。以供來者。緣既具。勸公走書乞予以記之曰。自<a 
name="0650b20" id="0650b20"></a>古叢林。非建立之難。而守業之為難也。以佛教菩薩。<a 
name="0650b21" id="0650b21"></a>專以利他為任。故百丈立清規。凡在伽藍眾僧之物。<a 
name="0650b22" id="0650b22"></a>秋毫皆為十方常住設非若世俗子孫之業比。其戒<a 
name="0650b23" id="0650b23"></a>亦何森嚴也。乃曰。十方僧物。幾如鴆毒。纔沾著則通<a 
name="0650b24" id="0650b24"></a>身潰爛。極言其不可輕易染指也。粒米莖菜。尚不敢<a 
name="0650c01" id="0650c01"></a>私。況其多乎。以乞者初心。元為眾僧。而施者發心。本<a 
name="0650c02" id="0650c02"></a>為福田種子。佛說食者。苟非良田。則不免復身<span class="gaiji">&#x91BB;<!--gaiji,酬,1[酉*壽],2&#x91BB;,3--></span>償<a 
name="0650c03" id="0650c03"></a>之苦。況以養貪毒。滋泥犁之業乎。此因果皎然之不<a 
name="0650c04" id="0650c04"></a>爽者。可不為之寒心乎。惟此道場之建立也。苟勤公<a 
name="0650c05" id="0650c05"></a>之心不普。必不能成此業。後之守者。非若勤公之心。<a 
name="0650c06" id="0650c06"></a>必不能繼其緒。若果潔<span class="corr" title='[已&gt;己]'>己</span>盡力。以奉佛戒。則使往來<a 
name="0650c07" id="0650c07"></a>雲水。飢者食。勞者息。病者安。老者佚。死者歸。豈不為<a 
name="0650c08" id="0650c08"></a>永永福田。為苦海之津梁乎。若明察秋毫。不昧因果。<a 
name="0650c09" id="0650c09"></a>則為文殊之大智守。之勿失。行之無倦。則為普賢之<a 
name="0650c10" id="0650c10"></a>大行。利濟無窮。悲田益廣。則為觀音之大悲。三者具<a 
name="0650c11" id="0650c11"></a>足為因。圓滿毗盧法身之果。是則成佛妙行。無越於<a 
name="0650c12" id="0650c12"></a>是矣。又何庸登山涉水。廣參知識。別求玄妙佛法乎。<a 
name="0650c13" id="0650c13"></a>予昔東遊弔達師。信宿其地。且知勤公之操心立行。<a 
name="0650c14" id="0650c14"></a>歎此功德最勝。故詳為之記。</p><a 
name="0650c15" id="0650c15"></a><p style="margin-left: 3em"><span class="headname">普度菴記</span></p><a 
name="0650c16" id="0650c16"></a><p style="text-indent: 0em; margin-left: 0em"><span class="linehead"></span>番禺之東。南沙灣。宋丞相李忠簡公之故里也。居族<a 
name="0650c17" id="0650c17"></a>最鉅。煙火萬餘家。居士李宜楨。字彥周。幼業儒。懷材<a 
name="0650c18" id="0650c18"></a>不售。每念人生<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>幻。徒碌碌耳。思所以求出苦之方。<a 
name="0650c19" id="0650c19"></a>發心向道。歸依三寶。見龍舒淨土文。歎曰。此迷方指<a 
name="0650c20" id="0650c20"></a>南也。隨得雲棲彌陀疏。披閱再三。益諦信不疑。即發<a 
name="0650c21" id="0650c21"></a>願長齋繡佛。屏絕家緣。專修淨業。三年於茲矣。因思<a 
name="0650c22" id="0650c22"></a>法門廣大。以普度為心。建精藍一所。奉觀音大士像。<a 
name="0650c23" id="0650c23"></a>顏曰普度。願同里長幼。各各發隨喜心。同結出苦之<a 
name="0650c24" id="0650c24"></a>緣。非漫爾也。予初至曹溪。居士遠來參禮。請為之記。<a 
name="0651a01" id="0651a01"></a>予聞而讚曰。善哉。廣大之心也。惟此佛性。聖凡同稟。<a 
name="0651a02" id="0651a02"></a>蠢動含靈皆共有之。第迷之不覺。日用而不知。將此<a 
name="0651a03" id="0651a03"></a>佛性。變為妄想。造貪眼癡。盜殺盜淫妄。種種惡業。自<a 
name="0651a04" id="0651a04"></a>取三途惡道之劇苦。百千萬劫。無由出離。且如殺他<a 
name="0651a05" id="0651a05"></a>生命。取其血肉。以資口腹。即一食之閒。一器之內。傷<a 
name="0651a06" id="0651a06"></a>百千命。若計<span class="gaiji">&#x91BB;<!--gaiji,酬,1[酉*壽],2&#x91BB;,3--></span>償。因果不爽。其一日之業。<span class="corr" title='[巳&gt;已]'>已</span>招百千<a 
name="0651a07" id="0651a07"></a>萬生之苦矣。何況一生所作耶。殺業一種。<span class="corr" title='[巳&gt;已]'>已</span>無涯矣。<a 
name="0651a08" id="0651a08"></a>況多業乎。積業既深且廣。是為苦海。苟無舟航濟度。<a 
name="0651a09" id="0651a09"></a>何由而至彼岸耶。誠可哀矣。是以諸佛菩薩。悲愍愚<a 
name="0651a10" id="0651a10"></a>迷。出於世閒。現種種身而為度脫。我觀音大土。三十<a 
name="0651a11" id="0651a11"></a>二應。隨類現身。應以何身度。即現其身而為說法。令<a 
name="0651a12" id="0651a12"></a>其出苦。由是觀之。居士之心。即大士之心。以慈悲而<a 
name="0651a13" id="0651a13"></a>度眾生。即大士之應身也。此方居人不下十餘萬。儻<a 
name="0651a14" id="0651a14"></a>因此菴而得度脫。即佛法化一里。由此擴而充之。連<a 
name="0651a15" id="0651a15"></a>鄉比邑。至於通都。將周一國。以及天下。若使人人改<a 
name="0651a16" id="0651a16"></a>惡遷善。皆為極樂國土矣。則此普度之設。如陽春一<a 
name="0651a17" id="0651a17"></a>葉耳。人同此心。凡見聞隨喜者。豈不躍然從之耶。此<a 
name="0651a18" id="0651a18"></a>亦一大事因緣也。是為記。</p><a 
name="0651a19" id="0651a19"></a><p style="margin-left: 3em"><span class="headname">寧都金蓮菴記</span></p><a 
name="0651a20" id="0651a20"></a><p style="text-indent: 0em; margin-left: 0em"><span class="linehead"></span>章貢之寧邑。當三省都會。山水奧區。去邑之西四十<a 
name="0651a21" id="0651a21"></a>里。有山最高者。曰蓮花峰。逶迤而下。突起一巒。曰寶<a 
name="0651a22" id="0651a22"></a>峰。林木蓊<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>。清泉繞帶。千峰環翠。居然最勝處也。其<a 
name="0651a23" id="0651a23"></a>地高廠。先是父老傳聞。忽生金蓮數朵。知可為道場。<a 
name="0651a24" id="0651a24"></a>萬曆丁未。了此曉公。愛其幽寂。因建蘭若於上。額曰<a 
name="0651b01" id="0651b01"></a>金蓮。公一日感病。恍然如夢。忽見地獄種種變相。頃<a 
name="0651b02" id="0651b02"></a>即化為西方淨土境。覺而歎曰。天宮地獄。善惡隨心<a 
name="0651b03" id="0651b03"></a>感變耳。因而發大誓願。切志修持。專心持誦華嚴大<a 
name="0651b04" id="0651b04"></a>經。日夜精勤無倦。由是一方感化。予居匡廬之四年<a 
name="0651b05" id="0651b05"></a>庚申冬。公同難名道公來謁。乞一言以紀其事。予謂<a 
name="0651b06" id="0651b06"></a>之曰。山河大地觸目道場。淨土娑婆隨心轉變。故古<a 
name="0651b07" id="0651b07"></a>人拈一莖即建梵剎。況修崇殿宇僧坊。種種具足者<a 
name="0651b08" id="0651b08"></a>乎。此實從金剛心之所建立也。然既能以一心變荊<a 
name="0651b09" id="0651b09"></a>棘而成寶坊。亦可以變道場而為業海。若後之守者。<a 
name="0651b10" id="0651b10"></a>能體作者之心。於中精勤三業。專淨一心。則是其地<a 
name="0651b11" id="0651b11"></a>堅固金剛所成。永永常住。不動不壞。若以安居如意。<a 
name="0651b12" id="0651b12"></a>四事現成。縱放身心。夤緣俗業。以致外侮見侵。損壞<a 
name="0651b13" id="0651b13"></a>常住者。是以袈裟換毛角。以寶地易泥犁。可不懼哉。<a 
name="0651b14" id="0651b14"></a>了此。俗姓廖氏。為邑之望族。十八出家。法名如曉。其<a 
name="0651b15" id="0651b15"></a>弟子某等。併記之。</p><a 
name="0651b16" id="0651b16"></a><p style="margin-left: 3em"><span class="headname">揚州府興教寺放生社建接引佛閣</span></p><a 
name="0651b17" id="0651b17"></a><p style="text-indent: 0em; margin-left: 0em"><span class="linehead"></span>維揚東南一大都會也。法門之<span class="gaiji">&#x524F;<!--gaiji,刱,1[并*刃],2&#x524F;,3--></span>。自晉謝安捨宅為<a 
name="0651b18" id="0651b18"></a>寺。延覺賢尊者。譯華嚴經。故名小興嚴。比尊者翻譯<a 
name="0651b19" id="0651b19"></a>時。感二童子日送水。問之曰。龍孫也。由是道場始開。<a 
name="0651b20" id="0651b20"></a>相沿時代。改名興教。嘉隆閒。我先師無極和尚。弘法<a 
name="0651b21" id="0651b21"></a>於江南。四方學者多往來。首座寶堂璋公。挂錫於此。<a 
name="0651b22" id="0651b22"></a>璋法孫靈裔燈公。往受業於先法兄雪浪之門。精修<a 
name="0651b23" id="0651b23"></a>白業。一時鄉薦紳先生雅重之。由是引攝於慈悲之<a 
name="0651b24" id="0651b24"></a>行。結念佛放生社。以月八日為期。建接引佛閣。以示<a 
name="0651c01" id="0651c01"></a>歸心有地。冀且垂化於永久也。乞予為記。予聞而讚<a 
name="0651c02" id="0651c02"></a>歎曰。此吾佛所設。自利利他。最勝之行也。聞之佛者。<a 
name="0651c03" id="0651c03"></a>覺也。即吾人本有知覺之性。上與諸佛。下及眾生。均<a 
name="0651c04" id="0651c04"></a>賦而同稟者。裴休曰。血氣之屬必有知。凡有知者。必<a 
name="0651c05" id="0651c05"></a>同體。所謂真淨妙明。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>徹靈通。卓然而獨存者也。此<a 
name="0651c06" id="0651c06"></a>性不迷而為佛。迷之而為人。顛倒而為物。惟吾佛證<a 
name="0651c07" id="0651c07"></a>此。愍物迷之。特現世閒。普為開示。使令悟入。方便多<a 
name="0651c08" id="0651c08"></a>門。唯念佛最為簡捷。然念佛非他。乃呼自性天真之<a 
name="0651c09" id="0651c09"></a>佛也。一念覺而一念佛。念念覺則念念佛。若常覺不<a 
name="0651c10" id="0651c10"></a>昧。則為常住佛矣。自利之功。無越此者。然而自既覺<a 
name="0651c11" id="0651c11"></a>矣。愍物更迷。若夫飛潛蠢蝡。何能使其自覺耶。故推<a 
name="0651c12" id="0651c12"></a>我同體之悲以拔之。仗佛真慈以攝之。故念多佛以<a 
name="0651c13" id="0651c13"></a>故多生。然放一生。即成一佛。是則頓使胎卵溼化。無<a 
name="0651c14" id="0651c14"></a>量無數無邊眾生。皆悉入於無餘涅槃。實無有一眾<a 
name="0651c15" id="0651c15"></a>生得滅度者。如此豈不為最勝二利之行耶。是則以<a 
name="0651c16" id="0651c16"></a>我之願。仰憑佛力。故設接引之像。建閣以奉之。令見<a 
name="0651c17" id="0651c17"></a>聞隨喜者。一瞻一禮。興起普濟之心。則同體之悲益<a 
name="0651c18" id="0651c18"></a>廣。而成佛之真種益深。如是功德。豈可得而思議耶。<a 
name="0651c19" id="0651c19"></a>是為記。</p><a 
name="0651c20" id="0651c20"></a><p style="margin-left: 3em"><span class="headname">高郵州北海臺菴接待十方常住記</span></p><a 
name="0651c21" id="0651c21"></a><p style="text-indent: 0em; margin-left: 0em"><span class="linehead"></span>惟三大士現身十方。普度眾生。無處不<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>。在我震旦<a 
name="0651c22" id="0651c22"></a>國中。以三大名山。為法身常住道場。而峨嵋僻處西<a 
name="0651c23" id="0651c23"></a>蜀。遠在一隅。唯五臺普陀。對峙南北。為十方眾僧之<a 
name="0651c24" id="0651c24"></a>所歸宿。往來道路。不絕如縷。當淮揚之衝。高郵之閒。<a 
name="0652a01" id="0652a01"></a>運河之畔。縣絕中途。雲水所過。足無停景。路長人倦。<a 
name="0652a02" id="0652a02"></a>日莫途窮。風晨雨夕。躡雪履冰。有漏之軀。飢渴所逼。<a 
name="0652a03" id="0652a03"></a>形骸所苦者。不可勝紀。行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>之無告者。非一人一日<a 
name="0652a04" id="0652a04"></a>也。有居士陸黌者。發心建接待菴一座。為暫息之所。<a 
name="0652a05" id="0652a05"></a>慮供瞻無恒。募眾置田百八十畝。取所穫以充<span class="gaiji">&#x9262;<!--gaiji,缽,1[金*本],2&#x9262;,3--></span>盂。<a 
name="0652a06" id="0652a06"></a>於是來往緇流。勞者得息。飢者得食。渴者得飲。故至<a 
name="0652a07" id="0652a07"></a>者如歸家想。此人閒世。第一殊勝福田也。予逸老匡<a 
name="0652a08" id="0652a08"></a>山。居士來歸。乞為之記。予欣然為之言曰。一切眾生<a 
name="0652a09" id="0652a09"></a>皆執我相。唯以利<span class="corr" title='[已&gt;己]'>己</span>為心。雖草芥縷葉。視如九鼎。靡<a 
name="0652a10" id="0652a10"></a>不為子孫計。孰能存一念利濟之心乎。惟吾佛說菩<a 
name="0652a11" id="0652a11"></a>薩大心。純以利他為任。所行六度。以布施為第一。其<a 
name="0652a12" id="0652a12"></a>所施。有內外。竭盡。三等之別。外則資財。內則身命。竭<a 
name="0652a13" id="0652a13"></a>盡則無遺餘。此非無我之至。孰能為之。方今末法。眾<a 
name="0652a14" id="0652a14"></a>生薄福。慳貪日重。此行為難。有能一念推及於此者。<a 
name="0652a15" id="0652a15"></a>則為大心菩薩矣。予謂三等之施。皆一心也。以眾生<a 
name="0652a16" id="0652a16"></a>視財為命。故捨財即捨命。苟貪心不竭。則一毛難拔。<a 
name="0652a17" id="0652a17"></a>捨心纔發。則為竭盡無遺矣。然心佛與眾生。是三無<a 
name="0652a18" id="0652a18"></a>差別。故一念捨心。則盡法界之量。而為成佛之體。能<a 
name="0652a19" id="0652a19"></a>令受者。一念歡喜之心。亦入法界。是則此心與佛。及<a 
name="0652a20" id="0652a20"></a>眾生界皆平等矣。所以施為成佛之本也。苟能以此<a 
name="0652a21" id="0652a21"></a>捨心利物。念念不斷。則念念中。與一切眾生。皆成佛<a 
name="0652a22" id="0652a22"></a>之時。大經云。我今於一切眾生心中。成等正覺。謂是<a 
name="0652a23" id="0652a23"></a>故也。故菩薩萬行。攝於六度。又以施為總持。以其心<a 
name="0652a24" id="0652a24"></a>大而難能。故德廣而益大。所以文殊之智。普賢之行。<a 
name="0652b01" id="0652b01"></a>觀音之悲。皆與法界等者。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>推無我之心之極致也。<a 
name="0652b02" id="0652b02"></a>是則此菴雖小。足含法界。即三大士常住此中。而福<a 
name="0652b03" id="0652b03"></a>田利益。豈可得而思議哉。故予詔居士之名福田。志<a 
name="0652b04" id="0652b04"></a>其行也。是為記。</p><a 
name="0652b05" id="0652b05"></a><a 
name="0652b06" id="0652b06"></a><p><span class="juanname">憨山老人夢遊集卷第二十六</span></p>
<hr>【經文資訊】卍續藏第 73 冊 No. 1456 憨山老人夢遊集<br>【版本記錄】CBETA 電子佛典 Rev. 1.45 (UTF8)，完成日期：2011/02/24<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index74a6.html?index=X73n1456" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X73n1456_026 by HTTrack Website Copier/3.x [XR&CO'2008], Tue, 03 Jun 2014 03:44:26 GMT -->
</html>
