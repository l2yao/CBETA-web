<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J38nB425_013 by HTTrack Website Copier/3.x [XR&CO'2008], Tue, 03 Jun 2014 01:02:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0d5c.gif?utmac=MO-30696269-4&amp;utmn=1401118305&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ38&amp;utmp=%2Fmobile%2Findex.php%3Findex%3DJ38nB425_013&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf2a0.html?index=J38nB425_012" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第38冊<br/>No.B425 即非禪師全錄 (25卷)<br/>【清 如一說　明洞等編（依駒本印）　附佛祖圖】<br/>第 13 卷</p>
	<a href="index0003.html?index=J38nB425_014" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J38">
<div class="root" id="B425" sutra_name="即非禪師全錄" sutra_juan="[卷13]">　
<a 
name="0680b01" id="0680b01"></a><p><span class="juanname">即非禪師全錄卷之十三</span></p><a 
name="0680b02" id="0680b02"></a><p style="margin-left: 4em"><span class="byline">門人明洞性安性節明覺明幢仝編</span></p><a 
name="0680b03" id="0680b03"></a><p style="margin-left: 2em"><span class="headname">書問</span></p><a 
name="0680b04" id="0680b04"></a><p style="margin-left: 3em"><span class="headname">答石香居士</span></p><a 
name="0680b05" id="0680b05"></a><p style="text-indent: 0em; margin-left: 0em"><span class="linehead"></span>尊諭謂衣到六祖不傳後代作何傳授愚謂法本不<a 
name="0680b06" id="0680b06"></a>傳師亦無授以不傳之傳而為真傳無授之授是為<a 
name="0680b07" id="0680b07"></a>嫡授所以世尊付迦葉偈云法本法無法無法法亦<a 
name="0680b08" id="0680b08"></a>法今付無法時法法何曾法又謂慈氏當來下生身<a 
name="0680b09" id="0680b09"></a>高千丈世尊以丈六金襴囑迦葉授之未審衣解長<a 
name="0680b10" id="0680b10"></a>耶身解短耶愚謂毛吞巨海量無廣狹之殊若道是<a 
name="0680b11" id="0680b11"></a>神通玅用斯人未達其源若道是法爾如然猶是拍<a 
name="0680b12" id="0680b12"></a>盲狂解若謂如何即得待居士透過法身通個消息。</p><a 
name="0680b13" id="0680b13"></a><p style="margin-left: 3em"><span class="headname">答錦谿居士</span></p><a 
name="0680b14" id="0680b14"></a><p style="text-indent: 0em; margin-left: 0em"><span class="linehead"></span>來諭謂人身如泡散不復合再生之理似不可信山<a 
name="0680b15" id="0680b15"></a>野謂漚生漚滅不可無水倘薦得心身一如身外無<a 
name="0680b16" id="0680b16"></a>餘必不作斷常之見未知尊意以為何如。</p><a 
name="0680b17" id="0680b17"></a><p style="margin-left: 3em"><span class="headname">與虛白法兄</span></p><a 
name="0680b18" id="0680b18"></a><p style="text-indent: 0em; margin-left: 0em"><span class="linehead"></span>君子同風千里如面黑字白紙恐添一重公案耳是<a 
name="0680b19" id="0680b19"></a>以久不敢通問以辱誨答寄筆數枝備點人天眼目<a 
name="0680b20" id="0680b20"></a>幸留之不贅。</p><a 
name="0680b21" id="0680b21"></a><p style="margin-left: 3em"><span class="headname">與友石居士</span></p><a 
name="0680b22" id="0680b22"></a><p style="text-indent: 0em; margin-left: 0em"><span class="linehead"></span>定業到來似不容避惟居士開智眼於漚花露電之<a 
name="0680b23" id="0680b23"></a>隙則苦樂逆順道在其中風便布候不贅。</p><a 
name="0680b24" id="0680b24"></a><p style="margin-left: 3em"><span class="headname">復谷雲禪友</span></p><a 
name="0680b25" id="0680b25"></a><p style="text-indent: 0em; margin-left: 0em"><span class="linehead"></span>足下所說迺知解禪耳若論祖師禪頂門具眼始得<a 
name="0680b26" id="0680b26"></a>狂直至此不審見信見怪為何如耳。</p><a 
name="0680b27" id="0680b27"></a><p style="margin-left: 3em"><span class="headname">復鶴夢居士</span></p><a 
name="0680b28" id="0680b28"></a><p style="text-indent: 0em; margin-left: 0em"><span class="linehead"></span>承諭我非殺人者人要我殺人山野謂不妨內懷菩<a 
name="0680b29" id="0680b29"></a>薩願外現將軍身坐致人主太平不忘靈山之囑可<a 
name="0680b30" id="0680b30"></a>也又謂殺人是魔殺人是佛我欲閉門靜聽指拂居<a 
name="0680c01" id="0680c01"></a>士口縫未開分付兩棒只如佛魔兩立誰是韓公佛<a 
name="0680c02" id="0680c02"></a>魔兩忘公在甚處若向者裏覷破方知公堂前後總<a 
name="0680c03" id="0680c03"></a>是道場干戈叢裏無非佛事豈待閉門然後有佛法<a 
name="0680c04" id="0680c04"></a>哉。</p><a 
name="0680c05" id="0680c05"></a><p style="margin-left: 3em"><span class="headname">復君闇居士</span></p><a 
name="0680c06" id="0680c06"></a><p style="text-indent: 0em; margin-left: 0em"><span class="linehead"></span>辱賜教墨過形贊美山野幽陋何以克堪感愧感愧<a 
name="0680c07" id="0680c07"></a>承諭塵勞業障莫能解脫者大似無繩自縛人生世<a 
name="0680c08" id="0680c08"></a>間塵勞自不能免倘於聲色堆頭著得隻眼將見八<a 
name="0680c09" id="0680c09"></a>萬塵勞化為種種三昧耳更云何時得就鉗鎚為快<a 
name="0680c10" id="0680c10"></a>山野則不然居士讀書之暇能覷破本命元辰則時<a 
name="0680c11" id="0680c11"></a>時與佛印握手于數百年上亦何懸隔山野百里之<a 
name="0680c12" id="0680c12"></a>外哉居士以道契垂及故不敢以世諦相酬艸此奉<a 
name="0680c13" id="0680c13"></a>復筆舌莫盡。</p><a 
name="0680c14" id="0680c14"></a><p style="margin-left: 3em"><span class="headname">復大梅法幢和尚</span></p><a 
name="0680c15" id="0680c15"></a><p style="text-indent: 0em; margin-left: 0em"><span class="linehead"></span>欽仰盛德為日已久自愧緣疏未獲瞻禮近悉法叔<a 
name="0680c16" id="0680c16"></a>老和尚大闡宗風雷音普被四眾翹勤如旱得雨某<a 
name="0680c17" id="0680c17"></a>雖萬里相懸亦不外吾叔一雨點耳仰贊勝緣豈勝<a 
name="0680c18" id="0680c18"></a>忻忭敬附八行問訊起居容持<span class="gaiji">&#x88D3;<!--gaiji,,1[袖-由+戒],2&#x88D3;,3--></span>花三匝猊座辱賜<a 
name="0680c19" id="0680c19"></a>佳刻迪蒙孔多承尊諭謹領大教不宣。</p><a 
name="0680c20" id="0680c20"></a><p style="margin-left: 3em"><span class="headname">上黃檗本師和尚</span></p><a 
name="0680c21" id="0680c21"></a><p style="text-indent: 0em; margin-left: 0em"><span class="linehead"></span>不肖此行原為省覲而來不為崇福而至適機緣偶<a 
name="0680c22" id="0680c22"></a>合似出意外今既不獲前進只得杜門行道以答師<a 
name="0680c23" id="0680c23"></a>恩耳本寺檀越護衛之心至深且切舊唐諸君信向<a 
name="0680c24" id="0680c24"></a>亦誠四方善信亦如舊唐此皆座下化力所到幸也<a 
name="0680c25" id="0680c25"></a>何如前修兩書問訊昨聞未到想為郵致所誤諒不<a 
name="0680c26" id="0680c26"></a>見譴初到崎中無以孝敬荒函附候曷任依依。</p><a 
name="0680c27" id="0680c27"></a><p style="text-indent: 0em; margin-left: 0em"><span class="linehead"></span>此國三百年獅絃弗響今得座下一撥大地盡作琴<a 
name="0680c28" id="0680c28"></a>聲誠曠劫中不思議事也四眾踊躍歎未曾有不肖<a 
name="0680c29" id="0680c29"></a>在一方末緣預會只得望風側耳矣白者崎主乘菩<a 
name="0680c30" id="0680c30"></a>薩願現護法身為民為道兩盡厥心真火中優曇也<a 
name="0681a01" id="0681a01"></a>回駕欲入普門參謁吾師有大勝緣富垂接引令作<a 
name="0681a02" id="0681a02"></a>不退上善盡未來際為菩提眷屬也昨來拜別敬附<a 
name="0681a03" id="0681a03"></a>尺牘代訊座前外具束香齋儀伏冀慈納餘不悉。</p><a 
name="0681a04" id="0681a04"></a><p style="text-indent: 0em; margin-left: 0em"><span class="linehead"></span>謙監寺齎座下所賜法衣一頂源流一幅手誨一函<a 
name="0681a05" id="0681a05"></a>俱已拜登即時於人天眾前橫披直搭無異天盍地<a 
name="0681a06" id="0681a06"></a>擎曷勝感佩之至東向投五肅復不縷馳上法語果<a 
name="0681a07" id="0681a07"></a>儀齋儀伏垂鑒納不宣。</p><a 
name="0681a08" id="0681a08"></a><p style="text-indent: 0em; margin-left: 0em"><span class="linehead"></span>下賜手墨老腕尤健趙州之年信可卜矣清供方丈<a 
name="0681a09" id="0681a09"></a>如侍慈容百拜鳴謝肅復不備。</p><a 
name="0681a10" id="0681a10"></a><p style="text-indent: 0em; margin-left: 0em"><span class="linehead"></span>日國崇佛自唐已然濟上一宗流傳最盛茲值座下<a 
name="0681a11" id="0681a11"></a>中興可謂優曇一現耳不肖久不霑法乳如渴思漿<a 
name="0681a12" id="0681a12"></a>近復聞承旨上燕京第恐拜睹慈顏愈相萬矣修阻<a 
name="0681a13" id="0681a13"></a>之緣藉在同風某雖不敏不敢不自勉以酬師德耳<a 
name="0681a14" id="0681a14"></a>緬想座下而今不唱還鄉曲子只恐後來未必然矣<a 
name="0681a15" id="0681a15"></a>因記大明實錄載太祖六年為此國敬信浮圖特詔<a 
name="0681a16" id="0681a16"></a>高僧祖闡遠來化導越三載竟不得復命屢欲延住<a 
name="0681a17" id="0681a17"></a>天龍雖曰延之實則拘留耳後聖諭來督乃得東旋<a 
name="0681a18" id="0681a18"></a>方盡君臣始終之義今座下遽離支那蒞此行道雖<a 
name="0681a19" id="0681a19"></a>云平等法化無有彼此之異而我國大義不可苟也<a 
name="0681a20" id="0681a20"></a>原約宰檀應請三年今享御膳又踰兩載不意岫雲<a 
name="0681a21" id="0681a21"></a>幾同苑鶴知者以座下緣熟于茲不知將謂忘<span class="corr" title='[郤&gt;卻]'>卻</span>去<a 
name="0681a22" id="0681a22"></a>就雖憑國主收放端在法王矧法王之道德雙備忠<a 
name="0681a23" id="0681a23"></a>孝兩全豈不思故山欽賜三大藏皇恩未酬敕建十<a 
name="0681a24" id="0681a24"></a>二峰公案未了紫衣不勝奉重黃檗苦待回甘今復<a 
name="0681a25" id="0681a25"></a>飄然高飛恐孤大唐王臣士眾之所望耳惟冀卓錫<a 
name="0681a26" id="0681a26"></a>從權且緩遠舉俟拄杖子挑出一箇半箇永作此邦<a 
name="0681a27" id="0681a27"></a>日月然後謝恩理歸唐之棹仍還本地風雷寧不兩<a 
name="0681a28" id="0681a28"></a>盡其道歟倘不吝慈悲俯從所懇實天下古今之大<a 
name="0681a29" id="0681a29"></a>幸也不肖誼切師資管瀆若此不知尊意以為何如<a 
name="0681a30" id="0681a30"></a>若云且作鼻祖西來何必玄奘東返此又座下別具<a 
name="0681b01" id="0681b01"></a>大人作略非小子所敢知也伏乞裁察幸甚。</p><a 
name="0681b02" id="0681b02"></a><p style="text-indent: 0em; margin-left: 0em"><span class="linehead"></span>舊冬承諸檀強某出世某不自揣<span class="gaiji">&#x6282;<!--gaiji,,1[打-丁+王],2&#x6282;,3--></span>效三聖為人逢<a 
name="0681b03" id="0681b03"></a>場露醜不無屈辱吾師耳今已解制特遣曇璲監寺<a 
name="0681b04" id="0681b04"></a>代申禮足敬具瓣香不敢酬恩報德耑為無鼻孔老<a 
name="0681b05" id="0681b05"></a>和尚通氣矣仲春猶寒恭惟尊候萬福臨楮不勝惶<a 
name="0681b06" id="0681b06"></a>恐之至。</p><a 
name="0681b07" id="0681b07"></a><p style="margin-left: 3em"><span class="headname">上徑山師翁老和尚</span></p><a 
name="0681b08" id="0681b08"></a><p style="text-indent: 0em; margin-left: 0em"><span class="linehead"></span>弗侍座下彈指數白矣感念示誨無時忘之江山修<a 
name="0681b09" id="0681b09"></a>阻候缺音疏西瞻雙徑徒切懷仰耳不肖舊冬冒據<a 
name="0681b10" id="0681b10"></a>猊床開眼尿雨不覺污<span class="corr" title='[郤&gt;卻]'>卻</span>吾祖半邊袈裟打溼徑山<a 
name="0681b11" id="0681b11"></a>千指鼻孔過犯彌天無所禱也茲特遣若乙維那敬<a 
name="0681b12" id="0681b12"></a>向方丈及諸大僧前五體投地代申懺悔馳上元寶<a 
name="0681b13" id="0681b13"></a>一錠少備一齋伏望慈悲俯垂納受不備。</p><a 
name="0681b14" id="0681b14"></a><p style="margin-left: 3em"><span class="headname">與知禪師</span></p><a 
name="0681b15" id="0681b15"></a><p style="text-indent: 0em; margin-left: 0em"><span class="linehead"></span>承寄貴侍手鈔唐宋東渡諸祖事實初云詔聘末云<a 
name="0681b16" id="0681b16"></a>來朝於事有妨於理未順愚聞傳聖道者不北面有<a 
name="0681b17" id="0681b17"></a>盛德者無臣禮為法應詔不曰來朝唐玉泉大通禪<a 
name="0681b18" id="0681b18"></a>師春秋高矣天子詔請問道肩輿上殿趺坐受拜清<a 
name="0681b19" id="0681b19"></a>涼澂觀國師為七朝帝者之師德宗皇帝誕日賜輦<a 
name="0681b20" id="0681b20"></a>延至內殿執弟子之禮鍾山僧遠大師鑾駕及門床<a 
name="0681b21" id="0681b21"></a>坐不迎汾陽善昭和尚鳳闕紫泥三詔不起宋元若<a 
name="0681b22" id="0681b22"></a>類甚多不勝備述近大明洪武皇帝御寶曆之七年<a 
name="0681b23" id="0681b23"></a>幸蔣山興國禪寺聽法于宗泐宗師致參佛之禮歷<a 
name="0681b24" id="0681b24"></a>代帝王重道尊僧禮貌若此況外國乎不特此也昔<a 
name="0681b25" id="0681b25"></a>季札由余入中國而中國者以賢人之禮禮之彼季<a 
name="0681b26" id="0681b26"></a>札由余者第世之人耳況出世有道之士乎儒者亦<a 
name="0681b27" id="0681b27"></a>有上不臣天子下不事諸侯漢王霸嚴光是也高士<a 
name="0681b28" id="0681b28"></a>猶爾況高僧乎僧有朝帝者官僧也僧既授之以官<a 
name="0681b29" id="0681b29"></a>君臣宜矣有道之士處乎四民之外不應行俗禮也<a 
name="0681b30" id="0681b30"></a>不行俗禮為帝造福耳昔賓頭盧尊者送帝七步致<a 
name="0681c01" id="0681c01"></a>七年失國吾輩道德雖不及古人不可不護國為念<a 
name="0681c02" id="0681c02"></a>以道自處也集中來朝兩字盍錄者不稽之過恐與<a 
name="0681c03" id="0681c03"></a>衣冠相濫有失事宜故饒舌至此惟高明察焉。</p><a 
name="0681c04" id="0681c04"></a><p style="margin-left: 3em"><span class="headname">答肥州玄石居士</span></p><a 
name="0681c05" id="0681c05"></a><p style="text-indent: 0em; margin-left: 0em"><span class="linehead"></span>四月初六日接尊翰承問記錄載黃檗和尚昔隱獅<a 
name="0681c06" id="0681c06"></a>巖時將應黃檗之請咒石自平以卜行道此段因緣<a 
name="0681c07" id="0681c07"></a>實有此事否某竊疑焉更難解也伏乞垂慈山野曰<a 
name="0681c08" id="0681c08"></a>實有此事無可疑者足下無端起此一疑這塊石頭<a 
name="0681c09" id="0681c09"></a>早礙在胸中了也山野不忍袖手直為劈胸拈出也<a 
name="0681c10" id="0681c10"></a>足下深究物理誠為高明豈不聞耿恭拜井出泉魯<a 
name="0681c11" id="0681c11"></a>陽揮戈駐日誠之所格無感不通而況我和尚多生<a 
name="0681c12" id="0681c12"></a>道力資以定力廓以願力托以咒力眾力所加無施<a 
name="0681c13" id="0681c13"></a>不克轉石為平獨何疑哉來諭又云挾平石之心是<a 
name="0681c14" id="0681c14"></a>有為趺坐咒石上者又非正法無悟道之作略山野<a 
name="0681c15" id="0681c15"></a>謂有心可挾則是有為覓心不得所挾何心耶動無<a 
name="0681c16" id="0681c16"></a>動相誰為有為耶萬法無咎指何為正法耶若無悟<a 
name="0681c17" id="0681c17"></a>道之作略爭解平此不平之石也殊不知我和尚正<a 
name="0681c18" id="0681c18"></a>以無為而至無心而得機感相投如磁引銕不期而<a 
name="0681c19" id="0681c19"></a>自合盍從不思議中成就之矣譬如李廣箭穿石虎<a 
name="0681c20" id="0681c20"></a>本出乎無心神而應之稍著思惟則箭不能入耳所<a 
name="0681c21" id="0681c21"></a>云咒非正法不見維摩經中偈云經書咒禁術工巧<a 
name="0681c22" id="0681c22"></a>諸技藝盡現行此事饒益諸群生法華經云治生產<a 
name="0681c23" id="0681c23"></a>業皆順正法治生不背正法利生咒禁豈可譏為非<a 
name="0681c24" id="0681c24"></a>法也法尚應捨何況非法謂無悟道之作略謗我和<a 
name="0681c25" id="0681c25"></a>尚甚矣又謂此石得平黃檗佛法大行縱使石為不<a 
name="0681c26" id="0681c26"></a>平黃檗佛法何墮于地耶山野謂平不平因緣也行<a 
name="0681c27" id="0681c27"></a>不行時節也出世行道時節因緣不可不審也待彼<a 
name="0681c28" id="0681c28"></a>因緣合我時節猶順水順風行舟不亦快歟因緣猶<a 
name="0681c29" id="0681c29"></a>水也時節猶風也佛法猶舟也善知識猶舟師也欲<a 
name="0681c30" id="0681c30"></a>度眾生於彼岸闕一則不可也因緣未至石或不平<a 
name="0682a01" id="0682a01"></a>未可知矣石為不平佛法雖不墜于地而今平久矣<a 
name="0682a02" id="0682a02"></a>佛法何曾望陞于天耶只如石未平時且道佛法落<a 
name="0682a03" id="0682a03"></a>在甚麼處或在空中耶石中耶或非空非石中耶者<a 
name="0682a04" id="0682a04"></a>裏著得一隻眼必能笑破無疑矣又謂禪師活法驚<a 
name="0682a05" id="0682a05"></a>天動地爭待平石之瑞應而後興耶山野謂山不讓<a 
name="0682a06" id="0682a06"></a>塵海不讓流若非無情感應道交爭顯驚天動地之<a 
name="0682a07" id="0682a07"></a>活法不有驚天動地之活法焉能令彼無情感應道<a 
name="0682a08" id="0682a08"></a>交足下不達事理無礙隔於有性無情所以自作死<a 
name="0682a09" id="0682a09"></a>法會耳又謂記錄因甚以此怪語作多少奇特誑惑<a 
name="0682a10" id="0682a10"></a>人天足下盍亦未之思耳人不可惑天豈可誑乎門<a 
name="0682a11" id="0682a11"></a>人記師之行實直其事核長短不敢掩飾推師之驗<a 
name="0682a12" id="0682a12"></a>以及人故謂之行實足下若以記錄為非平石為怪<a 
name="0682a13" id="0682a13"></a>是足下聞見之未廣也山野略舉世之盛聞目擊者<a 
name="0682a14" id="0682a14"></a>一二為證古之竺道生嘗寓虎丘人無識者聚石為<a 
name="0682a15" id="0682a15"></a>徒坐而說法石為點頭此石現在可中亭上又徑山<a 
name="0682a16" id="0682a16"></a>國師會下有弟子名崇慧持咒為業功力無比師令<a 
name="0682a17" id="0682a17"></a>咒破屏石慧叱之石裂為三今喝石巖是也若二師<a 
name="0682a18" id="0682a18"></a>者天下盡知千古仰慕黃檗平石夫復何疑佛言知<a 
name="0682a19" id="0682a19"></a>識難遇正信難生足下不生正信之心而存此異見<a 
name="0682a20" id="0682a20"></a>不生難遭之想而懷此疑心豈智也哉今就足下所<a 
name="0682a21" id="0682a21"></a>示重關曲鎖施以直匙堂奧八字打開請到不疑之<a 
name="0682a22" id="0682a22"></a>地玅契無言自不容贅矣外附拙偈三首博取百里<a 
name="0682a23" id="0682a23"></a>外一笑。</p><a 
name="0682a24" id="0682a24"></a><p style="margin-left: 3em"><span class="headname">復黃檗慧門法兄</span></p><a 
name="0682a25" id="0682a25"></a><p style="text-indent: 0em; margin-left: 0em"><span class="linehead"></span>七月何君至詢知法兄住持緣法增勝道體萬福為<a 
name="0682a26" id="0682a26"></a>慰承賜尊翰併盛儀為娑羯羅留鎮海藏未知所以<a 
name="0682a27" id="0682a27"></a>見教有孤厚意懷感曷勝曠別之懷修阻之念玄沙<a 
name="0682a28" id="0682a28"></a>白紙收不盡耳老人東來倍臻矍鑠無煩玉慮不才<a 
name="0682a29" id="0682a29"></a>近況歸人自能緩頰不贅萬里遙天無可將意敬具<a 
name="0682a30" id="0682a30"></a>果金齋金供養法兄暨合山大眾外具三處掃塔儀<a 
name="0682b01" id="0682b01"></a>統祈照納不宣。</p><a 
name="0682b02" id="0682b02"></a><p style="margin-left: 3em"><span class="headname">復超玄居士</span></p><a 
name="0682b03" id="0682b03"></a><p style="text-indent: 0em; margin-left: 0em"><span class="linehead"></span>一別兩閏甚深懷仰有自江上來者云足下非久到<a 
name="0682b04" id="0682b04"></a>此山野日夕跂望久而不至益重懸懸今春貴价至<a 
name="0682b05" id="0682b05"></a>辱教如面甚慰渴懷中以近況相示聊寫數語為答<a 
name="0682b06" id="0682b06"></a>然士患不聞道貧富得失何預焉貧不忘道士之賢<a 
name="0682b07" id="0682b07"></a>也但能堅守隆冬自有春來時節冀努力不退為望<a 
name="0682b08" id="0682b08"></a>大梅和尚事詳在小徒書中不贅或時參謁為道積<a 
name="0682b09" id="0682b09"></a>懷重晤末由無任傾向承厚惠領謝不盡。</p><a 
name="0682b10" id="0682b10"></a><p style="margin-left: 3em"><span class="headname">復細川丹後守</span></p><a 
name="0682b11" id="0682b11"></a><p style="text-indent: 0em; margin-left: 0em"><span class="linehead"></span>來諭謂空聞德音未拜尊容山野不然足下舉此念<a 
name="0682b12" id="0682b12"></a>已與相見了也又謂累年力參生死事大近蒙黃檗<a 
name="0682b13" id="0682b13"></a>老和尚開示甚有得力處此乃千古最勝因緣又云<a 
name="0682b14" id="0682b14"></a>未得大徹山野曰不妨重下疑情時時參究如僧問<a 
name="0682b15" id="0682b15"></a>古德云生從何來答云銕鋸舞三臺又問死從何去<a 
name="0682b16" id="0682b16"></a>答云秤鎚上著鋸只看此兩句畢竟是甚麼意旨念<a 
name="0682b17" id="0682b17"></a>念提撕如驢覷井覷來覷去覷到心思路絕忽然瞥<a 
name="0682b18" id="0682b18"></a>地如從夢覺此時瞞君不得耳盛儀領謝艸復不宣。</p><a 
name="0682b19" id="0682b19"></a><p style="margin-left: 3em"><span class="headname">答梅公居士</span></p><a 
name="0682b20" id="0682b20"></a><p style="text-indent: 0em; margin-left: 0em"><span class="linehead"></span>江山脩阻道契猶面忘<span class="corr" title='[郤&gt;卻]'>卻</span>別來二十春秋矣從瑜令<a 
name="0682b21" id="0682b21"></a>弟至接華翰過蒙讚譽愧感曷勝方外野衲每念居<a 
name="0682b22" id="0682b22"></a>士文章節義時輩罕及今以孝廉自守貧而可樂異<a 
name="0682b23" id="0682b23"></a>日出為世儀福蔭蒼生莫可涯量也承諭早不入山<a 
name="0682b24" id="0682b24"></a>祝髮及兒女之累衲則不然夫兒女非能累人特自<a 
name="0682b25" id="0682b25"></a>累耳婚嫁隨家豐儉無過奢無好勝則何累此事雖<a 
name="0682b26" id="0682b26"></a>曰人間正事亦實虛幻苟能看破虛幻不惟<span class="corr" title='[郤&gt;卻]'>卻</span>累而<a 
name="0682b27" id="0682b27"></a>道從此入耳惟望老居士如裴黃蘇李輩不離俗而<a 
name="0682b28" id="0682b28"></a>入道轉塵勞為泉石豈待入山祝髮然後為得哉令<a 
name="0682b29" id="0682b29"></a>弟回肅此奉復併候不宣。</p><a 
name="0682b30" id="0682b30"></a><p style="margin-left: 3em"><span class="headname">答月樵居士</span></p><a 
name="0682c01" id="0682c01"></a><p style="text-indent: 0em; margin-left: 0em"><span class="linehead"></span>檗山一別不覺五換菖蒲上雪矣未審起居何似每<a 
name="0682c02" id="0682c02"></a>切懷仰六月十四日丘君至傳二月十八日所惠書<a 
name="0682c03" id="0682c03"></a>若從天降喜慰無量及開函展讀方知玉樹折于非<a 
name="0682c04" id="0682c04"></a>時為之嗟悼不已如何素行君子得如是花果莫非<a 
name="0682c05" id="0682c05"></a>定業使之然乎雖然不幸中猶有幸者令郎向讀孔<a 
name="0682c06" id="0682c06"></a>聖之書兼誦佛陀之典呼吸朝聞之言蘊之熟矣諒<a 
name="0682c07" id="0682c07"></a>必遇難自在觀法無常當下化刀劍為蓮花轉生死<a 
name="0682c08" id="0682c08"></a>為涅槃冤親平等俱證無生無疑耳第老居士分上<a 
name="0682c09" id="0682c09"></a>恐不能忘情微言相勸幸垂採聽世界空華人生幻<a 
name="0682c10" id="0682c10"></a>夢眷屬幻聚冤對幻遇經曰知幻即離離幻即覺若<a 
name="0682c11" id="0682c11"></a>不覺悟幻沒了時冀老居士開醒眼于夢幻之中釋<a 
name="0682c12" id="0682c12"></a>結解冤以理自遣休已往之嗟期將來之望如張拙<a 
name="0682c13" id="0682c13"></a>秀才之作用庶不孤廿年為黃檗山護法也丘君回<a 
name="0682c14" id="0682c14"></a>薄具白鏹壹封于令郎墓上奠一炷香增一片石以<a 
name="0682c15" id="0682c15"></a>表昔日方外道契幸為簡入肅候不盡。</p><a 
name="0682c16" id="0682c16"></a><p style="margin-left: 3em"><span class="headname">復三水林居士</span></p><a 
name="0682c17" id="0682c17"></a><p style="text-indent: 0em; margin-left: 0em"><span class="linehead"></span>向郎至奉教如面乃知老居士返棹遇颶風漂流諸<a 
name="0682c18" id="0682c18"></a>處因憶山野臨別之囑遂於驚濤險浪中呼同伴極<a 
name="0682c19" id="0682c19"></a>力持念大悲名號忽見琉光現一佛相宛如敝寺旬<a 
name="0682c20" id="0682c20"></a>日內乘此悲光一帆到岸如從夢覺慶快生平後對<a 
name="0682c21" id="0682c21"></a>親朋舉似緣起功歸山野然山野何德敢當此哉此<a 
name="0682c22" id="0682c22"></a>自居士盛德至誠所感故現斯境界一以顯居士本<a 
name="0682c23" id="0682c23"></a>有光明即心是佛一以彰持念靈驗不被物轉契經<a 
name="0682c24" id="0682c24"></a>偈云或漂流巨海魚龍諸鬼難念彼觀音力波浪不<a 
name="0682c25" id="0682c25"></a>能沒當時持念之勤不惟大士加被即十方如來同<a 
name="0682c26" id="0682c26"></a>聲讚歎耳大士功德不可思議持念功德亦不可思<a 
name="0682c27" id="0682c27"></a>議今居士處安樂之地勿忘險祖之時時時持念報<a 
name="0682c28" id="0682c28"></a>佛深恩庶不辜大士昔日現居士身而為說法也今<a 
name="0682c29" id="0682c29"></a>能念念無間心心相續生生世世所求如意亙古光<a 
name="0682c30" id="0682c30"></a>明照天照地耳更囑者隨寓而安時自珍重長安雖<a 
name="0683a01" id="0683a01"></a>樂不可久居諒高明自能返照無容贅承惠茶筆領<a 
name="0683a02" id="0683a02"></a>謝不盡。</p><a 
name="0683a03" id="0683a03"></a><p style="margin-left: 3em"><span class="headname">復萬石居士</span></p><a 
name="0683a04" id="0683a04"></a><p style="text-indent: 0em; margin-left: 0em"><span class="linehead"></span>人生末世苦海無涯回頭是岸無容饒舌矣今一切<a 
name="0683a05" id="0683a05"></a>付之夙緣逆順銷歸自<span class="corr" title='[已&gt;己]'>己</span>當下便是極樂世界若見<a 
name="0683a06" id="0683a06"></a>有身心在苦緣中欲求解脫者如香象墮溺爛泥求<a 
name="0683a07" id="0683a07"></a>脫而愈深耳惟冀居士時自努力承惠詩畫玅手雙<a 
name="0683a08" id="0683a08"></a>絕藉此而對顏色領謝不盡。</p><a 
name="0683a09" id="0683a09"></a><p style="margin-left: 3em"><span class="headname">與石也居士</span></p><a 
name="0683a10" id="0683a10"></a><p style="text-indent: 0em; margin-left: 0em"><span class="linehead"></span>世態如棋世味如酒能使人既醉且迷倘於黑白未<a 
name="0683a11" id="0683a11"></a>分時杯盤狼藉處以醒眼覷破寧不悟醉與迷者之<a 
name="0683a12" id="0683a12"></a>可愍哉未卜良晤惟切神馳風便附候不悉。</p><a 
name="0683a13" id="0683a13"></a><p style="margin-left: 3em"><span class="headname">復叔弟</span></p><a 
name="0683a14" id="0683a14"></a><p style="text-indent: 0em; margin-left: 0em"><span class="linehead"></span>不肖十七歲出家屈指為僧二十八年矣憶戊子春<a 
name="0683a15" id="0683a15"></a>回家省母重與叔父賢弟一晤壬辰春哭母次冬葬<a 
name="0683a16" id="0683a16"></a>母再晤自晤而別僧俗有間時異地殊宗族親舊雖<a 
name="0683a17" id="0683a17"></a>多往來通問甚少至親骨肉中垂念不肖者惟叔弟<a 
name="0683a18" id="0683a18"></a>數人而<span class="corr" title='[巳&gt;已]'>已</span>不獨今日受愛仰德即童稚家居朝夕承<a 
name="0683a19" id="0683a19"></a>恩教誡迄今不敢少忘但未知所報為愧耳屢修尺<a 
name="0683a20" id="0683a20"></a>素問候竟為石頭故事南望五馬徒切神馳新春上<a 
name="0683a21" id="0683a21"></a>浣正懷憶間忽張友至傳到舊年六月中手示詩簡<a 
name="0683a22" id="0683a22"></a>共三封開函捧讀慰諭勤至宛如面奉誨音感慰無<a 
name="0683a23" id="0683a23"></a>量三復德言且悲且喜所喜者天道輔善不忍叔弟<a 
name="0683a24" id="0683a24"></a>久困寒氈一旦俱入泮冠場並振家聲光前啟後慶<a 
name="0683a25" id="0683a25"></a>幸豈尋常哉所悲者不肖子道未盡親墳崩陷不勝<a 
name="0683a26" id="0683a26"></a>風木悲號徒抱蓼莪之嘆一身萬里返棹無期不能<a 
name="0683a27" id="0683a27"></a>掃祭唯修道法為父母冥資況又伯氏作古猶子頑<a 
name="0683a28" id="0683a28"></a>劣不覺五內為之酸裂古云一子成道親屬生天不<a 
name="0683a29" id="0683a29"></a>肖道微德涼哀痛何極然究其所極不惟恩愛猶夢<a 
name="0683a30" id="0683a30"></a>即功名亦幻耳功名恩愛雖曰夢幻智者不為夢幻<a 
name="0683b01" id="0683b01"></a>所惑就于夢幻中拶開兩眼始知夢幻而非夢幻也<a 
name="0683b02" id="0683b02"></a>夢幻既非夢幻則如幻三昧存焉然後不妨同入如<a 
name="0683b03" id="0683b03"></a>幻三昧為孝為忠為賢為聖度夢幻之三有報夢幻<a 
name="0683b04" id="0683b04"></a>之四恩咸成正覺豈不優歟雖然說丈不如履尺欲<a 
name="0683b05" id="0683b05"></a>圓夢中事業須了取未了公案今能了人不能了行<a 
name="0683b06" id="0683b06"></a>人所難行由孝弟而進於道抱忠義無愧于儒大千<a 
name="0683b07" id="0683b07"></a>擔子將重托者捨吾叔弟其誰望哉寄上衣缽資二<a 
name="0683b08" id="0683b08"></a>錠一代修墳一置祭田計其遞年租賦以備蒸嘗田<a 
name="0683b09" id="0683b09"></a>須附墳便於守墳者承佃併令培植樹木以垂福蔭<a 
name="0683b10" id="0683b10"></a>永付叔弟輪掌公立規約刻示將來俾永遠無易春<a 
name="0683b11" id="0683b11"></a>秋祭品只用釋菜香齋用表古禮遵依遺囑香醪金<a 
name="0683b12" id="0683b12"></a>帛從俗不免萬勿兼牲以虧冥福冀念一脈借幻明<a 
name="0683b13" id="0683b13"></a>真無以微言視為夢語用鑒不肖之心而篤行之先<a 
name="0683b14" id="0683b14"></a>父母幸甚不肖幸甚。</p><a 
name="0683b15" id="0683b15"></a><p style="margin-left: 3em"><span class="headname">上黃檗和尚</span></p><a 
name="0683b16" id="0683b16"></a><p style="text-indent: 0em; margin-left: 0em"><span class="linehead"></span>薰風微涼恭惟本師老和尚興居萬福不肖久違杖<a 
name="0683b17" id="0683b17"></a>側道業荒疏緬懷法恩<span class="corr" title='[愓&gt;惕]'>惕</span>然慚懼所願座下大弘祖<a 
name="0683b18" id="0683b18"></a>道壽同古佛振起此土三百年綱宗燈傳永古而法<a 
name="0683b19" id="0683b19"></a>利無窮以茲慧命壽國福民實天下後世幸甚稟者<a 
name="0683b20" id="0683b20"></a>不肖十七歲奉母命從龍山老師落髮承教育八載<a 
name="0683b21" id="0683b21"></a>恩同罔極及落髮師西遐無以報德敬延十二位高<a 
name="0683b22" id="0683b22"></a>僧修懺摩四日莊嚴冥福七七外躬荷靈骨葬于斂<a 
name="0683b23" id="0683b23"></a>石山與師祖共塔不肖心喪三年後遊方參學侍座<a 
name="0683b24" id="0683b24"></a>下十載繼而住山出世又經十載去鄉益遠歲益久<a 
name="0683b25" id="0683b25"></a>竟不能歸掃負罪良深每念落髮師只剃度不肖一<a 
name="0683b26" id="0683b26"></a>人親堂法屬雖有數百俛仰二十年間歿者過半而<a 
name="0683b27" id="0683b27"></a>存者又各散處似有若無不肖徒子數人俱在一力<a 
name="0683b28" id="0683b28"></a>亦不得力所託守塔法眷某人不意忽起昧心將塔<a 
name="0683b29" id="0683b29"></a>院及香燈田私賣與黃山監寺逃亡以致祖塔荒頹<a 
name="0683b30" id="0683b30"></a>春秋闕祀新來主院各宗其宗樹木聽人斫代塔邊<a 
name="0683c01" id="0683c01"></a>任人盜葬他日更有不可知者不肖時念及此未嘗<a 
name="0683c02" id="0683c02"></a>不痛心疾首酸鼻出涕也且此院皆三山開元師太<a 
name="0683c03" id="0683c03"></a>重興甲乙輪下至落髮師在日與廣陵師伯協力鳩<a 
name="0683c04" id="0683c04"></a>緣改向重新手澤具在豈容變易今不肖獨捐衣缽<a 
name="0683c05" id="0683c05"></a>資壹百兩重修祖塔贖回塔院香燈擇的當徒子守<a 
name="0683c06" id="0683c06"></a>之法子主之更請俗家有名位者代立常住碑記永<a 
name="0683c07" id="0683c07"></a>存祀典少盡不肖孝思萬望慈愍一視同仁下▆▆<a 
name="0683c08" id="0683c08"></a>旨以諭監寺允不肖備原價贖回庶祖燈晦而復明<a 
name="0683c09" id="0683c09"></a>叢林枯而再茂則感戴洪恩不直不肖<span class="corr" title='[巳&gt;已]'>已</span>也忝在座<a 
name="0683c10" id="0683c10"></a>下敢此冒瀆伏冀恕其無他垂憐許可幽顯顒望佇<a 
name="0683c11" id="0683c11"></a>俟批示臨楮不勝惶恐之至辛丑五月端午日嗣法<a 
name="0683c12" id="0683c12"></a>徒如一百拜謹稟。</p><a 
name="0683c13" id="0683c13"></a><p style="text-indent: 0em; margin-left: 0em"><span class="linehead"></span>七月廿三日行者回拜接法旨以斂石塔院撥還深<a 
name="0683c14" id="0683c14"></a>知婆心片片恩大難酬不惟令不肖等少行孝道而<a 
name="0683c15" id="0683c15"></a>師祖祝髮師于常寂光中亦佩德無涯矣百拜鳴謝。</p><a 
name="0683c16" id="0683c16"></a><p style="margin-left: 3em"><span class="headname">答八姪司理</span></p><a 
name="0683c17" id="0683c17"></a><p style="text-indent: 0em; margin-left: 0em"><span class="linehead"></span>大姪宿乘願輪現宰官身而云悟公庭之一琴一鶴<a 
name="0683c18" id="0683c18"></a>猶不若吾叔一拂之自如愚知大姪非徒<span class="corr" title='[羡&gt;羨]'>羨</span>一拂必<a 
name="0683c19" id="0683c19"></a>感慨度生之難也果以度生救世為念勿起難易之<a 
name="0683c20" id="0683c20"></a>想就于憂國憂民處立定腳跟上與諸佛同一圓證<a 
name="0683c21" id="0683c21"></a>下與眾生同一悲濟能如是弘願足稱宦途菩薩回<a 
name="0683c22" id="0683c22"></a>視一拂<span class="corr" title='[郤&gt;卻]'>卻</span>同龜毛耳為政之暇以道自強相望益遠<a 
name="0683c23" id="0683c23"></a>臨風不勝馳戀惠扁<span class="corr" title='[巳&gt;已]'>已</span>領無以答貺附五燈一部詩<a 
name="0683c24" id="0683c24"></a>箑一握引意簡入不宣。</p><a 
name="0683c25" id="0683c25"></a><p style="margin-left: 3em"><span class="headname">寄檗山慧法兄</span></p><a 
name="0683c26" id="0683c26"></a><p style="text-indent: 0em; margin-left: 0em"><span class="linehead"></span>林生回重致書問候想必入覽矣瀆者敝寺闕執事<a 
name="0683c27" id="0683c27"></a>敢煩大手眼代擇的當有品行二人過來相助若問<a 
name="0683c28" id="0683c28"></a>此方風景深山無惡獸邦人恥爭競席無點塵門無<a 
name="0683c29" id="0683c29"></a>鎖籲夏無臭蟲冬無蚤虱僧俗尊佛法重斯文務清<a 
name="0683c30" id="0683c30"></a>高尚節義至於邪外之徒謀利之僧俱用不著矣倘<a 
name="0684a01" id="0684a01"></a>有志衲子肯放下諸緣樂然而至久遠不生異念他<a 
name="0684a02" id="0684a02"></a>日堪托大事皆法兄之賜也惟留意焉望望。</p><a 
name="0684a03" id="0684a03"></a><p style="text-indent: 0em; margin-left: 0em"><span class="linehead"></span>六月十六日磐禪人至伏讀尊翰忻慰倍篤但敝寺<a 
name="0684a04" id="0684a04"></a>欲擇執事二眾何得人若是之難耶蒙示再議倘非<a 
name="0684a05" id="0684a05"></a>其人徒勞神思不若<span class="corr" title='[巳&gt;己]'>己</span>之啟者斂石弟四代祖塔存<a 
name="0684a06" id="0684a06"></a>焉數年鞅掌各天禋祀暌乏每一念至未嘗不瞻雲<a 
name="0684a07" id="0684a07"></a>而繼之以泣也五月上書老人備價贖回以便祭掃<a 
name="0684a08" id="0684a08"></a>荷蒙老人慈允目下法姪在彼暫住煩為照管俟撥<a 
name="0684a09" id="0684a09"></a>有小徒來日求法兄念弟區區同體之誠將契內所<a 
name="0684a10" id="0684a10"></a>贖物業一一交明以便住持世守則法兄之恩上勒<a 
name="0684a11" id="0684a11"></a>碑文均垂不朽矣顓此布復祈昭格是荷承惠謹領<a 
name="0684a12" id="0684a12"></a>謝謝。</p><a 
name="0684a13" id="0684a13"></a><p style="margin-left: 3em"><span class="headname">與雲崖法姪</span></p><a 
name="0684a14" id="0684a14"></a><p style="text-indent: 0em; margin-left: 0em"><span class="linehead"></span>別來幾易裘葛懷想德音有逾日月前寄小札計五<a 
name="0684a15" id="0684a15"></a>次各有菲儀引意併掃塔資未知曾達座次否俱未<a 
name="0684a16" id="0684a16"></a>獲翰答恒以為念近聞法姪居方斂石盛德足以感<a 
name="0684a17" id="0684a17"></a>人又克莊嚴佛土修好田園此仁人之用心法門之<a 
name="0684a18" id="0684a18"></a>大廈也喜不勝言但斂石係愚四代祖塔年來阻隔<a 
name="0684a19" id="0684a19"></a>各天不能插炷香以展春秋典祀思之愈覺愀然今<a 
name="0684a20" id="0684a20"></a>五月稟白老人備價贖回以便祭掃蒙老人恩庇慨<a 
name="0684a21" id="0684a21"></a>然許可茲特走筆奉聞倘明年有小徒至煩法姪將<a 
name="0684a22" id="0684a22"></a>契內贖業併新致田畝一一交妥便其住持足見出<a 
name="0684a23" id="0684a23"></a>世眼目丈夫心腸不以俗累拘拘則予拜德多矣尚<a 
name="0684a24" id="0684a24"></a>容答謝伏惟心鑒不悉。</p><a 
name="0684a25" id="0684a25"></a><p style="margin-left: 3em"><span class="headname">答大眉禪兄</span></p><a 
name="0684a26" id="0684a26"></a><p style="text-indent: 0em; margin-left: 0em"><span class="linehead"></span>行者回知兄成禠黃檗可謂法門功臣真不讓于普<a 
name="0684a27" id="0684a27"></a>化克符欽歎欽歎<span class="corr" title='[歛&gt;斂]'>斂</span>石事有煩留神感謝不盡小意<a 
name="0684a28" id="0684a28"></a>希簡入。</p><a 
name="0684a29" id="0684a29"></a><p style="margin-left: 3em"><span class="headname">與木菴法兄</span></p><a 
name="0684a30" id="0684a30"></a><p style="text-indent: 0em; margin-left: 0em"><span class="linehead"></span>僧自獅林來述國主有尊道重法之誠虔留老人附<a 
name="0684b01" id="0684b01"></a>京開山祐國福民既有如是盛典去住不得不聽之<a 
name="0684b02" id="0684b02"></a>隨緣耳此雖老人之道緣已稔抑亦一國之洪福所<a 
name="0684b03" id="0684b03"></a>召不才從今不敢勸駕矣惟冀老人與法兄以弘道<a 
name="0684b04" id="0684b04"></a>素懷利生本念立地接得一箇半箇續佛壽命補答<a 
name="0684b05" id="0684b05"></a>國恩庶不虛此土一行耳不才前年杜門禁足放下<a 
name="0684b06" id="0684b06"></a>藤條舌頭縮在口裏眉毛閣在眼上不聚廣眾不允<a 
name="0684b07" id="0684b07"></a>上堂非無為法為人之心久長無多之旨概可卜矣<a 
name="0684b08" id="0684b08"></a>聞老人與法兄道體萬福甚慰遠懷久闊法候原情<a 
name="0684b09" id="0684b09"></a>是禱。</p><a 
name="0684b10" id="0684b10"></a><p style="margin-left: 3em"><span class="headname">與龍溪大德</span></p><a 
name="0684b11" id="0684b11"></a><p style="text-indent: 0em; margin-left: 0em"><span class="linehead"></span>老人在獅林安居數載與今日太和之機緣實大德<a 
name="0684b12" id="0684b12"></a>之所護念為法之功豈淺鮮哉惟勿忘初念做箇徹<a 
name="0684b13" id="0684b13"></a>頭徹尾的漢子庶不孤與老人眉毛廝結一番是所<a 
name="0684b14" id="0684b14"></a>望也風便布候不既。</p><a 
name="0684b15" id="0684b15"></a><p style="margin-left: 3em"><span class="headname">與崎主</span></p><a 
name="0684b16" id="0684b16"></a><p style="text-indent: 0em; margin-left: 0em"><span class="linehead"></span>前歲承顧後即有不出山之戒雖只尺千里而道契<a 
name="0684b17" id="0684b17"></a>猶面秋復暮矣未審日用工夫何似政暇惟努力為<a 
name="0684b18" id="0684b18"></a>望前者鄉氓無知有逾國法聞置重辟深為悲憫特<a 
name="0684b19" id="0684b19"></a>遣三禪士造府乞方便蒙仁者欣從所請法外施恩<a 
name="0684b20" id="0684b20"></a>此再生之德同于解網矣對佛讚揚朝夕行道以答<a 
name="0684b21" id="0684b21"></a>肅此代躬感謝不盡。</p><a 
name="0684b22" id="0684b22"></a><p style="margin-left: 3em"><span class="headname">與崑嵋居士</span></p><a 
name="0684b23" id="0684b23"></a><p style="text-indent: 0em; margin-left: 0em"><span class="linehead"></span>居士幾年不能歸養時緣也尊堂忽旦仙逝大數也<a 
name="0684b24" id="0684b24"></a>數定即百千孝子亦無可奈何惟居士看破假合頓<a 
name="0684b25" id="0684b25"></a>明三世毀不滅性立德修身即尊嚴慈肉身猶在也<a 
name="0684b26" id="0684b26"></a>況尊先人生平懿行聞于閭里百年覺靈同歸安養<a 
name="0684b27" id="0684b27"></a>無疑耳惟祈節哀以全大孝肅候不宣。</p><a 
name="0684b28" id="0684b28"></a><p style="margin-left: 3em"><span class="headname">答青嶼居士</span></p><a 
name="0684b29" id="0684b29"></a><p style="text-indent: 0em; margin-left: 0em"><span class="linehead"></span>返策故山是山野本願那知出自無心歸不由<span class="corr" title='[已&gt;己]'>己</span>此<a 
name="0684b30" id="0684b30"></a>何異于光音天貪著地肥而身重毛生也一笑近聞<a 
name="0684c01" id="0684c01"></a>老居士與白社輩入詩禪三昧何樂如之有便寄一<a 
name="0684c02" id="0684c02"></a>二惠我人還肅候併復。</p><a 
name="0684c03" id="0684c03"></a><p style="margin-left: 3em"><span class="headname">答補山和尚</span></p><a 
name="0684c04" id="0684c04"></a><p style="text-indent: 0em; margin-left: 0em"><span class="linehead"></span>老師叔與不肖雖嗣法同門而不肖仰如日月親如<a 
name="0684c05" id="0684c05"></a>父母常憶早年深承教益至今不敢少忘但地遠莫<a 
name="0684c06" id="0684c06"></a>能省問每遙向第一峰作禮耳林君回敬具果儀小<a 
name="0684c07" id="0684c07"></a>刻充訊起居希笑納為幸諸惟為法為眾生自愛惺<a 
name="0684c08" id="0684c08"></a>叔示寂不能躬弔薄附奠儀一封簡入為慰。</p><a 
name="0684c09" id="0684c09"></a><p style="text-indent: 0em; margin-left: 0em"><span class="linehead"></span>六月十六日泉公至審高年出世不倦垂誘大法九<a 
name="0684c10" id="0684c10"></a>鼎之任舍吾叔師其誰歟不肖進止聽老人是命若<a 
name="0684c11" id="0684c11"></a>夫得志行于華域寧不夢寐而神注耶惟老師叔諒<a 
name="0684c12" id="0684c12"></a>之木兄已上獅林盛情統致領悉肅此布復併候不<a 
name="0684c13" id="0684c13"></a>既。</p><a 
name="0684c14" id="0684c14"></a><p style="margin-left: 3em"><span class="headname">復髻珠居士</span></p><a 
name="0684c15" id="0684c15"></a><p style="text-indent: 0em; margin-left: 0em"><span class="linehead"></span>當斯之世養晦韜光此正有道君子善藏其用時也<a 
name="0684c16" id="0684c16"></a>況居士親受徑山老和尚記<span class="gaiji">&#x8382;<!--gaiji,,1[卄/別],2&#x8382;,3--></span>具頂門隻眼照佛祖<a 
name="0684c17" id="0684c17"></a>心肝非裴公後身維摩再世其疇能之承諭謂不肖<a 
name="0684c18" id="0684c18"></a>攝取四大部洲赤子置衣<span class="gaiji">&#x88D3;<!--gaiji,,1[袖-由+戒],2&#x88D3;,3--></span>裏不肖則不然袈裟拖<a 
name="0684c19" id="0684c19"></a>地泥水通身安能如居士寸絲不掛之為得哉未卜<a 
name="0684c20" id="0684c20"></a>道晤肅此奉訊法任重遠冀力為匡持猶幸。</p><a 
name="0684c21" id="0684c21"></a><p style="margin-left: 3em"><span class="headname">與法雲上座</span></p><a 
name="0684c22" id="0684c22"></a><p style="text-indent: 0em; margin-left: 0em"><span class="linehead"></span>近得信知子五日至大阪可謂神用耳羡羡聞豐主<a 
name="0684c23" id="0684c23"></a>初六日離燕都想月中至檗山月末回府道晤在邇<a 
name="0684c24" id="0684c24"></a>無容贅候又聞高泉姪至檗山設欲下來可同載為<a 
name="0684c25" id="0684c25"></a>妙山中十五日結夏有百餘眾山僧不上堂不小參<a 
name="0684c26" id="0684c26"></a>只用一箇栗棘蓬任他咬嚼嚼得破功不浪施知恩<a 
name="0684c27" id="0684c27"></a>有地十五下午艸艸附贅。</p><a 
name="0684c28" id="0684c28"></a><p style="text-indent: 0em; margin-left: 0em"><span class="linehead"></span>聞子返錫沿路法友延留如攀青蓮是吾子道行之<a 
name="0684c29" id="0684c29"></a>所滅▆慰喜之甚廿八日接子書知豐治西南隅火<a 
name="0684c30" id="0684c30"></a>災之實山野心如焦渴彼時恨無道力不能傾法水<a 
name="0685a01" id="0685a01"></a>以濟耳慚愧慚愧幸仁檀有甘露以解彼熱惱其功<a 
name="0685a02" id="0685a02"></a>德曷可思量哉法冘中艸艸封書代為致意囑囑。</p><a 
name="0685a03" id="0685a03"></a><p style="text-indent: 0em; margin-left: 0em"><span class="linehead"></span>山僧近來日用如古徑山今日且了今日事未來何<a 
name="0685a04" id="0685a04"></a>必預思量此安樂法也茲覺心省親艸艸附知餘略<a 
name="0685a05" id="0685a05"></a>書外。</p><a 
name="0685a06" id="0685a06"></a><p style="text-indent: 0em; margin-left: 0em"><span class="linehead"></span>壽峰面目時時相見重申慶祝無乃為勞齋品登嘉<a 
name="0685a07" id="0685a07"></a>謝子厚供時當溽暑以道自強囑囑。</p>
<hr>【經文資訊】嘉興藏第 38 冊 No. B425 即非禪師全錄<br>【版本記錄】CBETA 電子佛典 Rev. 1.14 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index49ec.html?index=J38nB425" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J38nB425_013 by HTTrack Website Copier/3.x [XR&CO'2008], Tue, 03 Jun 2014 01:02:01 GMT -->
</html>
