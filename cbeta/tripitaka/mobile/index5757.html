<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB392_011 by HTTrack Website Copier/3.x [XR&CO'2008], Tue, 03 Jun 2014 00:57:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab1e4.gif?utmac=MO-30696269-4&amp;utmn=812238143&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB392_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index90ec.html?index=J37nB392_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B392 寒松操禪師語錄 (20卷)<br/>【清 智操說　德昊編（依駒本印）】<br/>第 11 卷</p>
	<a href="index1a2a.html?index=J37nB392_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B392" sutra_name="寒松操禪師語錄" sutra_juan="[卷11]">　
<a 
name="0601b01" id="0601b01"></a><p><span class="juanname">寒松操禪師語錄卷第十一</span></p><a 
name="0601b02" id="0601b02"></a><p style="margin-left: 4em"><span class="byline">嗣法門人德▆編錄</span></p><a 
name="0601b03" id="0601b03"></a><p style="margin-left: 2em"><span class="headname">普說</span></p><a 
name="0601b04" id="0601b04"></a><p style="text-indent: 0em; margin-left: 0em"><span class="linehead"></span>立僧秉拂普說佛法非法貴在悟達禪道非道胡為<a 
name="0601b05" id="0601b05"></a>體玅擊石火閃電光終成鹵莽驅耕牛奪饑食不名<a 
name="0601b06" id="0601b06"></a>向上縱似趙常山向百萬軍中取勝淮陰侯背水陣<a 
name="0601b07" id="0601b07"></a>上建功自是虛彰聲勢由來枉費神機更乃運籌於<a 
name="0601b08" id="0601b08"></a>帷幄之中決勝於千里之外正眼看來堪作甚麼一<a 
name="0601b09" id="0601b09"></a>切奇言玅句擲地作金聲掉頭勿顧自然知解坑阱<a 
name="0601b10" id="0601b10"></a>一時擺脫迥超威音那畔頓越象帝之先返南為北<a 
name="0601b11" id="0601b11"></a>易東作西細中移步鶴出銀籠位裏轉身月鋪金地<a 
name="0601b12" id="0601b12"></a>是恁麼人隨分拈來可以塞斷咽喉不見釋迦老子<a 
name="0601b13" id="0601b13"></a>道我於三七日思惟如是事結制已來三七日矣且<a 
name="0601b14" id="0601b14"></a>道他思惟箇甚麼事其間果能透得他意看得他破<a 
name="0601b15" id="0601b15"></a>則釋迦不前當人不後昔年之三七何異今日之三<a 
name="0601b16" id="0601b16"></a>七耶假若眼裏無筋皮下無血則釋迦自釋迦當人<a 
name="0601b17" id="0601b17"></a>自當人昔年自昔年今日自今日所以道選佛若無<a 
name="0601b18" id="0601b18"></a>如是眼縱饒千載亦奚為聽取一頌三七思惟因底<a 
name="0601b19" id="0601b19"></a>事於中切忌妄追尋須領略謾沉吟滿腹相思一曲<a 
name="0601b20" id="0601b20"></a>琴一曲兩曲無人會雨過夜塘秋水深會得者箇便<a 
name="0601b21" id="0601b21"></a>知洞山與神山路次見白兔走過神曰俊哉洞曰作<a 
name="0601b22" id="0601b22"></a>麼生神曰大似白衣拜相洞曰老老大大作者箇說<a 
name="0601b23" id="0601b23"></a>話神曰你作麼生洞曰積代簪纓暫時落魄你看古<a 
name="0601b24" id="0601b24"></a>人二六時中折旋俯仰切切以此事為念始知佛法<a 
name="0601b25" id="0601b25"></a>在行住坐臥處穿衣喫飯處更向行住坐臥穿衣喫<a 
name="0601b26" id="0601b26"></a>飯處動著些兒便不是了也正謂毫釐有差天地懸<a 
name="0601b27" id="0601b27"></a>隔瞥爾情生萬劫羈鎖復聽一頌恁麼來時會也麼<a 
name="0601b28" id="0601b28"></a>霜眉雪鬢出煙蘿二非兩一有多尊貴何妨混緣蓑<a 
name="0601b29" id="0601b29"></a>換步轉身人不見疲深惟有月明過會得者箇便知。</p><a 
name="0601b30" id="0601b30"></a><p style="text-indent: 0em; margin-left: 0em"><span class="linehead"></span>僧問谷隱聰禪師如何是夜半正明天曉不露隱云<a 
name="0601c01" id="0601c01"></a>牡丹花下睡貓兒看他從上先聖開口動舌初不著<a 
name="0601c02" id="0601c02"></a>意發一機直使乾坤失色示一境從教江漢朝宗盡<a 
name="0601c03" id="0601c03"></a>卻你平生咬嚼他不破知有底人一舉便知落處若<a 
name="0601c04" id="0601c04"></a>乃宗眼不明菽麥不分豈可同日而語哉故曰恁麼<a 
name="0601c05" id="0601c05"></a>相續也大難亦聽一頌禁殿沉沉夜色鮮金雞啼唱<a 
name="0601c06" id="0601c06"></a>五更天離玄要沒正偏露柱懷胎面目全是男是女<a 
name="0601c07" id="0601c07"></a>難分別月出連山露半邊會得者箇便知南泉因兩<a 
name="0601c08" id="0601c08"></a>堂爭貓泉提起云道得即不斬道不得即斬卻去也<a 
name="0601c09" id="0601c09"></a>眾無對泉便斬卻趙州從外歸泉舉示之州脫草鞋<a 
name="0601c10" id="0601c10"></a>於頭上而出泉云子在卻救得貓兒祇如者段公案<a 
name="0601c11" id="0601c11"></a>淆訛在甚麼處眾中商量者兩堂是蘇秦張儀只麼<a 
name="0601c12" id="0601c12"></a>投秦入趙豈知天然王道趙州善辯來機向驪龍頷<a 
name="0601c13" id="0601c13"></a>下取珠阿修羅手中奪印苦哉屈哉與麼稱禪客閻<a 
name="0601c14" id="0601c14"></a>羅大王未放汝在正是韓盧逐塊者無異也再聽一<a 
name="0601c15" id="0601c15"></a>頌凜凜霜顏手裏藏兩堂珍重好兒郎提起也絕商<a 
name="0601c16" id="0601c16"></a>量一陣腥風滿大唐謾云戴履貓能救戴履何曾異<a 
name="0601c17" id="0601c17"></a>兩堂會得者箇便知昔有婆子供養一僧常令二八<a 
name="0601c18" id="0601c18"></a>女子給侍一日令女抱住云正當恁麼時如何僧云<a 
name="0601c19" id="0601c19"></a>枯木倚寒巖三冬無煖氣女回舉似婆婆云我二十<a 
name="0601c20" id="0601c20"></a>年只供養箇俗漢便燒菴趁出若論此事無分僧俗<a 
name="0601c21" id="0601c21"></a>貴賤惟有真參實悟底掉得些子滴水可以興波空<a 
name="0601c22" id="0601c22"></a>手便能行拳你看者二人一拶一挨畢竟意在於何<a 
name="0601c23" id="0601c23"></a>更聽一頌運籌早已不心良覿面何堪著意忙休賣<a 
name="0601c24" id="0601c24"></a>弄少郎當爛麻怎作繫驢韁流鶯帶曉催春急一樹<a 
name="0601c25" id="0601c25"></a>花開滿徑香諸昆仲適來所舉一二公案如湛盧似<a 
name="0601c26" id="0601c26"></a>火聚不許差落顧佇那容踏步向前任是普慧雲興<a 
name="0601c27" id="0601c27"></a>百問普賢缾瀉千酬將三藏十二部從頭註過總是<a 
name="0601c28" id="0601c28"></a>門外打之遶果能卒地折爆地斷直下知歸而塵塵<a 
name="0601c29" id="0601c29"></a>解脫當處明了而法法圓融入水求人善行天下無<a 
name="0601c30" id="0601c30"></a>車蹟燒山覓虎高臥江天不露蹤然後可以指揮八<a 
name="0602a01" id="0602a01"></a>極陵爍古今陶鑄聖凡融化愚智更與三世諸佛歷<a 
name="0602a02" id="0602a02"></a>代古錐同一眼觀同一耳聽同一意觸同一舌嘗把<a 
name="0602a03" id="0602a03"></a>臂同行共鼻出氣非為分外是事且置而今眾中還<a 
name="0602a04" id="0602a04"></a>有共鼻出氣者麼打噴嚏云氣急殺人。</p><a 
name="0602a05" id="0602a05"></a><p style="text-indent: 0em; margin-left: 0em"><span class="linehead"></span>退院普說今宵還是山中主明日翛然化外賓豎拂<a 
name="0602a06" id="0602a06"></a>云百年三萬六千朝反復元來是此人所以釋迦老<a 
name="0602a07" id="0602a07"></a>子識得此人便云天上天下惟我獨尊達磨大師識<a 
name="0602a08" id="0602a08"></a>得此人亦曰吾本來茲土傳法度迷津竺乾諸祖建<a 
name="0602a09" id="0602a09"></a>宗立旨莫不皆由識得此人然後發言吐氣自是行<a 
name="0602a10" id="0602a10"></a>解相應至於山僧兩住青龍於中冒雨披星出作入<a 
name="0602a11" id="0602a11"></a>息左提右挈正打傍敲莫不咸願諸公識得此人而<a 
name="0602a12" id="0602a12"></a>後已又承諸公股肱之勞贊助之力始終條理內外<a 
name="0602a13" id="0602a13"></a>肅然故我纔居丈室欲效古人體例不下山不赴齋<a 
name="0602a14" id="0602a14"></a>不攀豪貴檀越名隨緣動用號知足只將本寺莊課<a 
name="0602a15" id="0602a15"></a>諒人多寡以作粥飯雖舉此念雖行此事未敢輕於<a 
name="0602a16" id="0602a16"></a>言出於口何也靡不有初鮮克有終不期數百里之<a 
name="0602a17" id="0602a17"></a>外已被老人慧眼遙見慧耳遙聞與檀越書云竊惟<a 
name="0602a18" id="0602a18"></a>邇來佛法澆薄之極每見拖笻曳裾苞苴投<span class="corr" title='[剌&gt;刺]'>刺</span>交結<a 
name="0602a19" id="0602a19"></a>權勢靡所不至唯圖門庭熱鬧不顧取笑傍觀方今<a 
name="0602a20" id="0602a20"></a>之時滔滔皆是欲匡時援溺易風移俗求其一二又<a 
name="0602a21" id="0602a21"></a>鳥可得哉興念及此未常不疾首蹙額者也有人從<a 
name="0602a22" id="0602a22"></a>青龍來謂新方丈杜門不出一味高尚弗憂門庭冷<a 
name="0602a23" id="0602a23"></a>落法堂草深較之諸方新出世者可謂劣矣山野謂<a 
name="0602a24" id="0602a24"></a>果如是乎若果如是則古風稍挽涇渭可分何患叢<a 
name="0602a25" id="0602a25"></a>林之不興祖道之不振古云作家自有通人愛是耳<a 
name="0602a26" id="0602a26"></a>雖新方丈不諳時務抑且尚在老成比前拖笻曳裾<a 
name="0602a27" id="0602a27"></a>者又不可概而目之也大眾一念纔興便有知識一<a 
name="0602a28" id="0602a28"></a>事將行便有遠鑑汝等只愁不識此人莫慮外無知<a 
name="0602a29" id="0602a29"></a>者祇恐行之不速莫求言之太遲言行乃君子之樞<a 
name="0602a30" id="0602a30"></a>機治身之大本動天地感鬼神得不敬乎然先聖教<a 
name="0602b01" id="0602b01"></a>人但盡今時更有何事能盡今時自然行到言到要<a 
name="0602b02" id="0602b02"></a>識此人別無奇特務宜信得及看得破把得住下得<a 
name="0602b03" id="0602b03"></a>手自是工夫成片妄想消除對世間一切愛欲境界<a 
name="0602b04" id="0602b04"></a>心如木石形類死灰晝不足繼之以夜夜不足繼之<a 
name="0602b05" id="0602b05"></a>以日日不足繼之以月月不足繼之以年翻來覆去<a 
name="0602b06" id="0602b06"></a>提去提來不覺不知忽然拶透如貧得寶如暗得燈<a 
name="0602b07" id="0602b07"></a>如雲開見日如水底火發盡十方世界是箇大圓鏡<a 
name="0602b08" id="0602b08"></a>盡十方世界是箇自己謂之心空及第見徹父母未<a 
name="0602b09" id="0602b09"></a>生前本來面目不妨安居於水邊林下保養聖胎名<a 
name="0602b10" id="0602b10"></a>利不于大忘人世直待龍天推出四眾欽從吐一機<a 
name="0602b11" id="0602b11"></a>則千機萬機齊剖道一句則千句萬句合轍步步行<a 
name="0602b12" id="0602b12"></a>有言言談實自然不被業力所牽更不教人撥無因<a 
name="0602b13" id="0602b13"></a>果今日不是不向現前吐露因住青龍今已十載未<a 
name="0602b14" id="0602b14"></a>常一日與前念間隔一期諸公尋常行事須是言顧<a 
name="0602b15" id="0602b15"></a>行行顧言發言必慮其所終立行必務其所蔽二顯<a 
name="0602b16" id="0602b16"></a>知幾知微將啟百世之蒙不傷先鑑之明三冀他時<a 
name="0602b17" id="0602b17"></a>後日豎法幢建法社看從上藥山之牛欄風穴之白<a 
name="0602b18" id="0602b18"></a>丁供辦投子家風禪坐石霜枯木溈山食橡栗大梅<a 
name="0602b19" id="0602b19"></a>衣荷葉凡為住持三請而赴一辭便行有緣則住無<a 
name="0602b20" id="0602b20"></a>緣則往從上諸聖如是標格莫學今時裨販之徒將<a 
name="0602b21" id="0602b21"></a>常住物私做人情資用俗家假貸而暗獻將新而先<a 
name="0602b22" id="0602b22"></a>供永固祖席如蚖戀窟現前戴角披毛償所負者多<a 
name="0602b23" id="0602b23"></a>此等流先佛明言可不懼哉故曰應觀法界性一切<a 
name="0602b24" id="0602b24"></a>惟心造又云今時人雖從緣得一念頓悟自理猶有<a 
name="0602b25" id="0602b25"></a>無始習氣未能頓盡須教渠頓除現業流識即是修<a 
name="0602b26" id="0602b26"></a>也不是別有行門令渠趣向故山僧或出或處未常<a 
name="0602b27" id="0602b27"></a>不以此介意猶恐有所未至因退院述偈以互相警<a 
name="0602b28" id="0602b28"></a>策學道容易行道難休將知解自瞞盰開言饒與諸<a 
name="0602b29" id="0602b29"></a>賢契行履須將古聖觀一寸光陰忙若電十方信施<a 
name="0602b30" id="0602b30"></a>重如山失多只為貪他少莫把人身當等閒。</p><a 
name="0602c01" id="0602c01"></a><p style="text-indent: 0em; margin-left: 0em"><span class="linehead"></span>指迷普說問衲僧行履斷絕攀緣因甚王林長老倚<a 
name="0602c02" id="0602c02"></a>勢并吞師云水母原無眼求食須賴蝦進云尊莫尊<a 
name="0602c03" id="0602c03"></a>乎道美莫美乎德占人叢席還具道德也未師云甜<a 
name="0602c04" id="0602c04"></a>瓜徹蒂甜苦瓠連根苦進云與麼則長言大義何曾<a 
name="0602c05" id="0602c05"></a>義自謂孤忠卻不忠師云盜名豈是為人盜欺世從<a 
name="0602c06" id="0602c06"></a>來只自欺進云究竟一文偷不得至今空作不良人<a 
name="0602c07" id="0602c07"></a>師云不到烏江畔知伊未肯休乃云適纔與麼酬醋<a 
name="0602c08" id="0602c08"></a>諸公無不委知若是箇漢向山僧未出方丈已前道<a 
name="0602c09" id="0602c09"></a>得一句作箇灑灑落落無事人去豈不快哉倘或玉<a 
name="0602c10" id="0602c10"></a>石不分魔佛不辨未免向第二義門為諸人通一線<a 
name="0602c11" id="0602c11"></a>去不見黃面瞿曇十九始悟修行三十足成佛祖演<a 
name="0602c12" id="0602c12"></a>藏經五千餘卷住塵世七十九年其間坐無量寶剎<a 
name="0602c13" id="0602c13"></a>度無量眾生難行能行難忍能忍三千大千世界無<a 
name="0602c14" id="0602c14"></a>有芥子許而不是捨身命處故得三十二相八十種<a 
name="0602c15" id="0602c15"></a>好萬德莊嚴十號具足神龍為之擁護四眾為之皈<a 
name="0602c16" id="0602c16"></a>依天上天下稱為獨尊曾聞有假借威權屢屢以并<a 
name="0602c17" id="0602c17"></a>吞為事而得成佛耶非惟我佛如然即西天二十八<a 
name="0602c18" id="0602c18"></a>祖遞代相傳各化一方或主人以自刱園林堅請而<a 
name="0602c19" id="0602c19"></a>不就者或檀越以世襲家業力施而不受者或不吝<a 
name="0602c20" id="0602c20"></a>衣食而濟度世人者或不惜身命而廣化眾生者種<a 
name="0602c21" id="0602c21"></a>種解脫種種慈悲種種方便種種因緣不勝枚舉曾<a 
name="0602c22" id="0602c22"></a>聞有假借威權屢屢以并吞為事而得作祖耶非惟<a 
name="0602c23" id="0602c23"></a>西天諸祖如然即我東土貞觀嚮道欲瞻風彩上表<a 
name="0602c24" id="0602c24"></a>遜謝往返三四引頸就刃神色自若使以狀聞帝逾<a 
name="0602c25" id="0602c25"></a>欽慕吾是以敬道信大師也茅茨石室累煩聖主且<a 
name="0602c26" id="0602c26"></a>請前行我從別道澡身淨髮結跏趺逝吾是以尊無<a 
name="0602c27" id="0602c27"></a>業禪師也休心息念斷絕攀緣賜紫及號力陳昔誓<a 
name="0602c28" id="0602c28"></a>收付有司恬然受刑及抵淄州道俗用湊吾是以重<a 
name="0602c29" id="0602c29"></a>芙蓉楷祖也皇祐初年遣使持書稱疾不起表薦懷<a 
name="0602c30" id="0602c30"></a>璉幸安林下飯蔬飲水佛祖不為況其他耶吾是以<a 
name="0603a01" id="0603a01"></a>仰圓通訥翁也赴京未久屢乞還山缽賜龍腦即付<a 
name="0603a02" id="0603a02"></a>丙丁大小菴院敕隨意住得旨深密後出敝笥吾是<a 
name="0603a03" id="0603a03"></a>以慕大覺璉公也乃至隱山至死不肯見人趙州至<a 
name="0603a04" id="0603a04"></a>死不肯告人匾擔拾橡栗為食大梅以荷葉為衣紙<a 
name="0603a05" id="0603a05"></a>衣道者只披紙玄泰上座只著布石霜置枯木堂與<a 
name="0603a06" id="0603a06"></a>人坐臥祇要死了你心投子使人辦米同煮共餐要<a 
name="0603a07" id="0603a07"></a>得省取你事古之今之或出或處立一事行一法無<a 
name="0603a08" id="0603a08"></a>不與人抽釘拔楔解黏去縛時常以損<span class="corr" title='[已&gt;己]'>己</span>利人為念<a 
name="0603a09" id="0603a09"></a>曾聞有假借威權屢屢以并吞為事而得稱為人天<a 
name="0603a10" id="0603a10"></a>師範耶非惟出世諸祖如然即在世高人如許由聞<a 
name="0603a11" id="0603a11"></a>堯將讓天下於己以為污耳之言從清流而洗之巢<a 
name="0603a12" id="0603a12"></a>父飲牛其下以為此水足活牛口復踞上流而飲之<a 
name="0603a13" id="0603a13"></a>子陵微時友於光武及帝登位屢請不屈釣煙波於<a 
name="0603a14" id="0603a14"></a>桐江之上東坡將已置之宅夜聞老嫗出不忍棄之<a 
name="0603a15" id="0603a15"></a>聲即取其<span class="corr" title='[&#x52B5;&gt;券]'>券</span>而焚之是皆塵勞中人尚能輕利重義<a 
name="0603a16" id="0603a16"></a>曾聞有假借威權屢屢以并吞為事而得稱為高人<a 
name="0603a17" id="0603a17"></a>逸士耶非惟高人逸士如然即善權一剎刱於南齊<a 
name="0603a18" id="0603a18"></a>之建元毀於大唐之會昌咸通八年節度使李蠙奏<a 
name="0603a19" id="0603a19"></a>復之請玄覺禪師為開山祖已而徹公始得蹈其後<a 
name="0603a20" id="0603a20"></a>蹟建炎初李忠定公綱重嚴像設請主嗣宗禪師上<a 
name="0603a21" id="0603a21"></a>堂曰澗底泥牛金貼面山頭石女著真紅繫驢橛上<a 
name="0603a22" id="0603a22"></a>生芝草不是雲靄香爐峰此四句中內有一句能殺<a 
name="0603a23" id="0603a23"></a>能活能縱能奪若人簡點得出不惟一生參學事畢<a 
name="0603a24" id="0603a24"></a>亦明得法智禪師繼席上堂云明月高懸未照前雪<a 
name="0603a25" id="0603a25"></a>眉人倚玉闌干夜深雨過風雷息客散雲樓酒碗乾<a 
name="0603a26" id="0603a26"></a>其中有一句是正偏蒹帶一句是賓主互換一句是<a 
name="0603a27" id="0603a27"></a>六義深藏一句是照用齊施且道那一句是賓主互<a 
name="0603a28" id="0603a28"></a>換於此分析得出方見得慧泰禪師所曰微雲淡河<a 
name="0603a29" id="0603a29"></a>漢疏雨滴梧桐之意旨也見得者箇意旨始識咸淳<a 
name="0603a30" id="0603a30"></a>二年大學士李曾伯加宏拓焉遂延福巖禪師德珍<a 
name="0603b01" id="0603b01"></a>首座悟空濟無學文善權通暨西印玉山宗愷等是<a 
name="0603b02" id="0603b02"></a>皆唐宋元明以來洞濟法雲諸大知識赴堅請而惠<a 
name="0603b03" id="0603b03"></a>然肯來者曾聞有假借威權屢屢以并吞為事而得<a 
name="0603b04" id="0603b04"></a>稱為先輩大善知識耶非惟先輩知識如然即鼎革<a 
name="0603b05" id="0603b05"></a>以來寺廢僧逃十有餘載眾延浮石和尚居不堪憂<a 
name="0603b06" id="0603b06"></a>經旬辭去郡邑士紳不忘付囑於康熙壬寅春恭請<a 
name="0603b07" id="0603b07"></a>先師百愚老人闢草開荒中興此寺乙巳秋老人逝<a 
name="0603b08" id="0603b08"></a>後繼以存焉和尚又繼以貫慈和尚前後五載重重<a 
name="0603b09" id="0603b09"></a>脩理漸漸圓成至辛亥春眾至青龍延山僧以繼其<a 
name="0603b10" id="0603b10"></a>席得建老人塔於萬松嶺北今經三載尚未告竣海<a 
name="0603b11" id="0603b11"></a>內緇素無不聞知曾未有假借威權以并吞為事而<a 
name="0603b12" id="0603b12"></a>得主法此山也非惟諸佛諸祖如然即汝諸人辭別<a 
name="0603b13" id="0603b13"></a>父母拜離師長餐霞宿露訪道尋師莫不欲改惡從<a 
name="0603b14" id="0603b14"></a>善了明自心本性以報父母生身之德師長提攜之<a 
name="0603b15" id="0603b15"></a>恩故大覺璉曰玉不琢不成器人不學不知道今之<a 
name="0603b16" id="0603b16"></a>所以知古後之所以知先善者可以為法惡者可以<a 
name="0603b17" id="0603b17"></a>為戒歷觀前輩立身揚名於當世者鮮不學問而成<a 
name="0603b18" id="0603b18"></a>之矣曾聞有假借威權以并吞為事得模範於人天<a 
name="0603b19" id="0603b19"></a>耶又曰見賢思齊焉見不賢而內自省也如此切磋<a 
name="0603b20" id="0603b20"></a>琢磨久久用心動轉施為縱得一知半解須學古人<a 
name="0603b21" id="0603b21"></a>樂聞己過喜於為善長於包荒厚於隱德謙以交友<a 
name="0603b22" id="0603b22"></a>勤以濟眾不以得器二其心所以光明碩大照映今<a 
name="0603b23" id="0603b23"></a>昔者也莫習狐假虎威之輩欺世盜名之流苞苴投<a 
name="0603b24" id="0603b24"></a><span class="corr" title='[剌&gt;刺]'>刺</span>廣結豪貴貪美食以適其口占大廈以快其居奪<a 
name="0603b25" id="0603b25"></a>人之寺曰我祖寺也奪人之居曰我祖居也我宜繼<a 
name="0603b26" id="0603b26"></a>之尸之凌之爍之殊不思自齊迄今朝凡幾易代凡<a 
name="0603b27" id="0603b27"></a>幾更祖則祖於何人之祖繼則繼於何人之後況此<a 
name="0603b28" id="0603b28"></a>并吞為事世之人亦未見之安忍同為圓頂方袍盡<a 
name="0603b29" id="0603b29"></a>行驅占一時僧道告訴無門叩閽無計相與轉溝壑<a 
name="0603b30" id="0603b30"></a>而死道路者不知幾何焉更可笑者假借脩樂菴塔<a 
name="0603c01" id="0603c01"></a>以為入門之計豈非謬之大謬者乎然樂菴明季人<a 
name="0603c02" id="0603c02"></a>也生居顯親去世顯親非善權之僧也明矣其友吉<a 
name="0603c03" id="0603c03"></a>菴而讓塔得入善權之由也又明矣何得欺心欺世<a 
name="0603c04" id="0603c04"></a>無所不至謀占天目而天目緇素有揭盜葬虞山而<a 
name="0603c05" id="0603c05"></a>虞山遠近有檄彊僭龍池而龍池護法出書以責之<a 
name="0603c06" id="0603c06"></a>平陽和尚刻從周錄以罪之今又并吞善權山僧上<a 
name="0603c07" id="0603c07"></a>堂鳴鼓而攻之普說以指其迷而救之道房出王林<a 
name="0603c08" id="0603c08"></a>吞謀善權說以誅之是不約而同者也至於十載不<a 
name="0603c09" id="0603c09"></a>拈香貳心待帝主不認剃度之敏然勒行九拜之朝<a 
name="0603c10" id="0603c10"></a>儀此數事者更有公論不必細述看來此等正是戒<a 
name="0603c11" id="0603c11"></a>律不必持定慧不必習道德不必修嗜慾不必去豈<a 
name="0603c12" id="0603c12"></a>特起叢林之害真法門萬世之害也歟諸公將來若<a 
name="0603c13" id="0603c13"></a>得把茅蓋頭當以此為終身之警戒看他只為無始<a 
name="0603c14" id="0603c14"></a>劫來妄想濃厚只在諸塵境界中作活計元不曾踏<a 
name="0603c15" id="0603c15"></a>著本地風光明見本來面目終朝業識忙忙向外馳<a 
name="0603c16" id="0603c16"></a>求孳孳為利那知各各懷中有一箇無價大寶人人<a 
name="0603c17" id="0603c17"></a>腳下有一片祖翁田地不須他覓本自現成陰陽未<a 
name="0603c18" id="0603c18"></a>判之先不能增他一毫寒暑既分之後不能減他一<a 
name="0603c19" id="0603c19"></a>絲不與八風移其志不隨榮辱二其心可以證古明<a 
name="0603c20" id="0603c20"></a>今可以了生脫死可以隨處作主可以遇緣即宗何<a 
name="0603c21" id="0603c21"></a>必假有窮之氣勢污無盡之心田更不知何者為行<a 
name="0603c22" id="0603c22"></a>何者為解何者為相應看他異日狼藉噬臍莫及此<a 
name="0603c23" id="0603c23"></a>則非魔即魔所使蓋假我衣裳陰以破壞我法者非<a 
name="0603c24" id="0603c24"></a>但為名教之罪人亦法門之罪人矣一旦生死到來<a 
name="0603c25" id="0603c25"></a>將何抵敵捨此報身難逃淪墜古人謂牢獄未是苦<a 
name="0603c26" id="0603c26"></a>袈娑下失卻人身是為苦也藥石之言可不銘佩諸<a 
name="0603c27" id="0603c27"></a>兄弟還委悉麼倘或遲疑更聽一偈王林卻繼綠林<a 
name="0603c28" id="0603c28"></a>風慣占叢林伐己功天目虞山為別業善權地藏作<a 
name="0603c29" id="0603c29"></a>行宮長言大義何曾義自謂孤忠卻不忠冒寵欺君<a 
name="0603c30" id="0603c30"></a>人不識法門也有此奸雄<span class="note">(癸丑十一月十二日)</span>。</p><a 
name="0604a01" id="0604a01"></a><p style="text-indent: 0em; margin-left: 0em"><span class="linehead"></span>中夏告香普說達磨西來直指人心見性成佛且道<a 
name="0604a02" id="0604a02"></a>性作麼生見擊香几召眾云會麼果能直下知歸聖<a 
name="0604a03" id="0604a03"></a>凡情盡能所障空覿體無依當機絕待則知四十五<a 
name="0604a04" id="0604a04"></a>日前曲不藏直四十五日後真不掩偽三際平等一<a 
name="0604a05" id="0604a05"></a>道虛閒過去未來覓一絲毫隔礙底道理了不可得<a 
name="0604a06" id="0604a06"></a>若是乘虛接響聲前領旨猶迷顧鑑之端句後精通<a 
name="0604a07" id="0604a07"></a>尚昧識情之表諸公最初行腳要為生死大事不是<a 
name="0604a08" id="0604a08"></a>說了便休務須立定腳跟不顧危亡決定志氣不顧<a 
name="0604a09" id="0604a09"></a>得失提個所參話頭拍盲舉起拍盲打捱盡卻今生<a 
name="0604a10" id="0604a10"></a>不徹不休不明不歇寒不知熱不知饑不知飽不知<a 
name="0604a11" id="0604a11"></a>任他說是說非論長論短只將從前人我無明昏沉<a 
name="0604a12" id="0604a12"></a>散亂菩提涅槃真如解脫併作一團放教身心蕩蕩<a 
name="0604a13" id="0604a13"></a>地閒閒地胸中不留一個元字腳久久不變忽朝洗<a 
name="0604a14" id="0604a14"></a>面摸著鼻孔未可知也假若疑而不信信而不真人<a 
name="0604a15" id="0604a15"></a>我山高是非鋒起為五慾八風之所動搖求到大安<a 
name="0604a16" id="0604a16"></a>樂大休歇之地不亦難乎所以釋迦老子在靈山會<a 
name="0604a17" id="0604a17"></a>上拈一枝花爾時百萬人天咸具大智大慧尚且目<a 
name="0604a18" id="0604a18"></a>瞪口啞縱彼飲光破顏微笑也是眼中著屑自後碧<a 
name="0604a19" id="0604a19"></a>眼胡僧得得西來九年面壁神光立雪斷臂安心亦<a 
name="0604a20" id="0604a20"></a>是好肉剜瘡其餘德山洞山雲門臨濟溈仰法眼古<a 
name="0604a21" id="0604a21"></a>今宗匠千變萬化用盡自<span class="corr" title='[巳&gt;己]'>己</span>心笑破他人口都來好<a 
name="0604a22" id="0604a22"></a>與一頓痛棒免得弄巧成拙不見雲居道得者不輕<a 
name="0604a23" id="0604a23"></a>微明者不賤用識者不咨嗟解者無厭惡從天降下<a 
name="0604a24" id="0604a24"></a>則貧窮從地涌出則富貴門裏出身易身裏出門難<a 
name="0604a25" id="0604a25"></a>動則埋身千丈不動則當處生苗一言迥脫獨拔當<a 
name="0604a26" id="0604a26"></a>時雲居可謂照用齊施敲唱雙舉奈他腦後見腮面<a 
name="0604a27" id="0604a27"></a>前無齒叵耐畫地為牢無繩自縛既是門裏出身易<a 
name="0604a28" id="0604a28"></a>為何身裏出門難昨夜南山來石虎天明生個玉麒<a 
name="0604a29" id="0604a29"></a>麟向此看得徹方看得道吾問僧甚處來曰僧堂裏<a 
name="0604a30" id="0604a30"></a>來吾曰聖僧道甚麼僧近前不審吾曰東家作驢西<a 
name="0604b01" id="0604b01"></a>家作馬曰過在何處吾曰萬里崖州道吾拈得個猢<a 
name="0604b02" id="0604b02"></a>猻圈<span class="corr" title='[[禾*貴]&gt;圚]'>圚</span>東扯西拽到底勞而無功者驢漢極欲擺脫<a 
name="0604b03" id="0604b03"></a>韁繩幾曾出他羅網呵呵向此見得透方見得僧問<a 
name="0604b04" id="0604b04"></a>巴陵如何是提婆宗陵曰銀碗裏盛雪巴陵一向水<a 
name="0604b05" id="0604b05"></a>泄不通偶被者僧一拶將七珍八寶狼藉殆盡賺他<a 
name="0604b06" id="0604b06"></a>倚草附木者不少有能別開一線雲門兒孫許他猶<a 
name="0604b07" id="0604b07"></a>在向此轉得身方知僧問汾陽真正修道人不見世<a 
name="0604b08" id="0604b08"></a>間過未審不見個甚麼過陽曰雪埋夜月深三尺陸<a 
name="0604b09" id="0604b09"></a>地行舟萬里程曰和尚是何心行陽曰是你心行汾<a 
name="0604b10" id="0604b10"></a>陽者漢超情離見則不無抽釘拔楔未夢見在待問<a 
name="0604b11" id="0604b11"></a>真正修道人不見世間過未審不見個什麼過高祖<a 
name="0604b12" id="0604b12"></a>殿前樊噲怒須知萬里絕煙塵和尚是何心行留得<a 
name="0604b13" id="0604b13"></a>五湖明月在不愁無處下金鉤不見百丈云併卻咽<a 
name="0604b14" id="0604b14"></a>喉脣吻速道將來溈山曰卻請和尚道丈曰不辭向<a 
name="0604b15" id="0604b15"></a>汝道恐<span class="corr" title='[巳&gt;已]'>已</span>後喪我兒孫百丈溈山一般弄巧成拙不<a 
name="0604b16" id="0604b16"></a>覺家聲喪盡時有僧問併卻咽喉脣吻請道將來但<a 
name="0604b17" id="0604b17"></a>云寧可截舌不向汝道又不見德山密云但參活句<a 
name="0604b18" id="0604b18"></a>莫參死句活句下薦得永劫無滯一塵一佛國一葉<a 
name="0604b19" id="0604b19"></a>一釋迦是死句揚眉瞬目舉指豎拂是死句山河大<a 
name="0604b20" id="0604b20"></a>地更無淆訛是死句問如何是活句山曰波斯仰面<a 
name="0604b21" id="0604b21"></a>看大小德山費盡娘生氣力說到三生六十劫正是<a 
name="0604b22" id="0604b22"></a>鬼窟活計直饒道個波斯仰面看大似赤土塗牛奶<a 
name="0604b23" id="0604b23"></a>且作麼生是活句燈籠<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上青天露柱魂驚頭腦<a 
name="0604b24" id="0604b24"></a>裂只如諸公每日聞板聲則赴齋堂聞報鐘則赴功<a 
name="0604b25" id="0604b25"></a>課聞普梆則搬柴運米蒔青刈綠你道是活句是死<a 
name="0604b26" id="0604b26"></a>句是不死不活句者裏倜儻分明方許道羅籠不肯<a 
name="0604b27" id="0604b27"></a>住呼喚不回頭你看古來尊宿擔荷此事大不容易<a 
name="0604b28" id="0604b28"></a>三登投子九上洞山長慶坐破七個蒲團趙州二十<a 
name="0604b29" id="0604b29"></a>年不雜用心不知費盡多少艱難方得了明心地即<a 
name="0604b30" id="0604b30"></a>如山僧二九脫白知有此事獨住孤峰力參四載出<a 
name="0604c01" id="0604c01"></a>山圓具打七三日纔得省發遍叩知識二十餘員盡<a 
name="0604c02" id="0604c02"></a>皆印可具大眼目不過一二後參百老人於此弁山<a 
name="0604c03" id="0604c03"></a>被他痛棒連燈墮地釋然大徹隨呈偈云探遍諸方<a 
name="0604c04" id="0604c04"></a>最上機何如直下絕離微若非一擊連燈落那得心<a 
name="0604c05" id="0604c05"></a>空及第歸輔弼老人一十三載然後繼席青龍至今<a 
name="0604c06" id="0604c06"></a>二十年來七坐名藍回思從前如同一日果是真正<a 
name="0604c07" id="0604c07"></a>道流要明生死棄著十年甘載忘人忘我全身放下<a 
name="0604c08" id="0604c08"></a>靠著本色宗師與之決擇如磨古鏡晝三夜三盡其<a 
name="0604c09" id="0604c09"></a>神力去其塵垢光明發現自是照天照地如秉寶劍<a 
name="0604c10" id="0604c10"></a>以寡敵眾心無退怯孰敢攖鋒佛來也掃魔來也掃<a 
name="0604c11" id="0604c11"></a>掃得乾乾淨淨自然灑灑落落而此鏡此劍乃吾人<a 
name="0604c12" id="0604c12"></a>本有之體非假外求外求而得終非得也大凡參學<a 
name="0604c13" id="0604c13"></a>要得徹頭徹尾直須喪盡目前機去卻胸中物末後<a 
name="0604c14" id="0604c14"></a>一著始到牢關絕後再蘇欺君不得到此境界則全<a 
name="0604c15" id="0604c15"></a>心是佛全佛是心一人發真歸元十方虛空悉皆銷<a 
name="0604c16" id="0604c16"></a>殞諸公既不遠千里相尋而來聚會龍華皆是諸方<a 
name="0604c17" id="0604c17"></a>抱道之士二六時中切切窮究佛法如海愈入愈深<a 
name="0604c18" id="0604c18"></a>只要實證實悟於實證實悟處靠定一著子自然百<a 
name="0604c19" id="0604c19"></a>了千當透頂透底則成佛作祖如壯士展臂豈假他<a 
name="0604c20" id="0604c20"></a>力否則且待七月十五卻來露個消息。</p><a 
name="0604c21" id="0604c21"></a><p style="text-indent: 0em; margin-left: 0em"><span class="linehead"></span>原書闕</p>
<hr>【經文資訊】嘉興藏第 37 冊 No. B392 寒松操禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexce5f.html?index=J37nB392" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB392_011 by HTTrack Website Copier/3.x [XR&CO'2008], Tue, 03 Jun 2014 00:57:52 GMT -->
</html>
