<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T44n1850_004 by HTTrack Website Copier/3.x [XR&CO'2008], Mon, 02 Jun 2014 23:35:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf7f5.gif?utmac=MO-30696269-4&amp;utmn=1056536728&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT44&amp;utmp=%2Fmobile%2Findex.php%3Findex%3DT44n1850_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index39c0-2.html?index=T44n1850_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第44冊<br/>No.1850 大乘起信論裂網疏 (6卷)<br/>【明 智旭述】<br/>第 4 卷</p>
	<a href="index9f38.html?index=T44n1850_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T44">
<div class="root" id="1850" sutra_name="大乘起信論裂網疏" sutra_juan="[卷4]">　
<a 
name="0444b05" id="0444b05"></a><a 
name="0444b06" id="0444b06"></a><a 
name="0444b07" id="0444b07"></a><p><span class="juanname">大乘起信論裂網疏卷第四</span></p><a 
name="0444b08" id="0444b08"></a><a 
name="0444b09" id="0444b09"></a><p style="margin-left: 4em"><span class="byline">靈<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>蕅益沙門智旭述</span></p><a 
name="0444b10" id="0444b10"></a><p style="text-indent: 0em; margin-left: 0em"><span class="linehead"></span>二明染淨熏習四。初總標熏習義。二釋熏<a 
name="0444b11" id="0444b11"></a>習染法。三釋熏習淨法。四結判斷與不斷。今<a 
name="0444b12" id="0444b12"></a>初。</p><a 
name="0444b13" id="0444b13"></a><p style="text-indent: 0em; margin-left: 0em"><span class="linehead"></span>復次以四種法熏習力故。染淨法起。無有斷<a 
name="0444b14" id="0444b14"></a>絕。一淨法。謂真如。二染因。謂無明。三妄心<a 
name="0444b15" id="0444b15"></a>謂業識。四妄境。謂六塵　一淨法謂真如者。<a 
name="0444b16" id="0444b16"></a>舉凡無漏種子現行。及心心所所依理性。並<a 
name="0444b17" id="0444b17"></a>名真如。蓋理性固即真如。而無漏種現。順真<a 
name="0444b18" id="0444b18"></a>如故。亦即名真如也。二染因謂無明者。唯指<a 
name="0444b19" id="0444b19"></a>不共無明。謂恒行不共。即第七識相應之法<a 
name="0444b20" id="0444b20"></a>癡。獨行不共。即第六識相應之迷理無明。或<a 
name="0444b21" id="0444b21"></a>是分別。或是俱生。通為一切染法所依。故名<a 
name="0444b22" id="0444b22"></a>為染因也。三妄心謂業識者。通指八識心體。<a 
name="0444b23" id="0444b23"></a>及彼相應心所之體。依之能起見相二分。以<a 
name="0444b24" id="0444b24"></a>有動轉。故名業也。四妄境謂六塵者。通指心<a 
name="0444b25" id="0444b25"></a>心所之相分。總不出於六塵。即是所緣緣也。</p><a 
name="0444b26" id="0444b26"></a><p style="text-indent: 0em; margin-left: 0em"><span class="linehead"></span>熏習義者。如世衣服。非臭非香。隨以物熏。則<a 
name="0444b27" id="0444b27"></a>有彼氣　衣服非臭非香。喻隨緣不變之性。<a 
name="0444b28" id="0444b28"></a>本自非染非淨也。以臭物熏。則有臭氣。喻不<a 
name="0444b29" id="0444b29"></a>變之性。隨於染緣。有染相也。以香物熏。則有<a 
name="0444c01" id="0444c01"></a>香氣。喻不變之性。隨於淨緣。有淨用也。</p><a 
name="0444c02" id="0444c02"></a><p style="text-indent: 0em; margin-left: 0em"><span class="linehead"></span>真如淨法。性非是染。無明熏故。則有染相<a 
name="0444c03" id="0444c03"></a>　性德真如。雖非染淨。以無染故。且名淨法。譬<a 
name="0444c04" id="0444c04"></a>如未熏之衣。意指無覆無記識而言之。本是<a 
name="0444c05" id="0444c05"></a>全體真如。故即名真如也。無明熏故有染相<a 
name="0444c06" id="0444c06"></a>者。從所熏染種。起染法現行。具如前文所明<a 
name="0444c07" id="0444c07"></a>三相六相等也。</p><a 
name="0444c08" id="0444c08"></a><p style="text-indent: 0em; margin-left: 0em"><span class="linehead"></span>無明染相。實無淨業。真如熏故。說有淨用<a 
name="0444c09" id="0444c09"></a>　無明染相。通指無明所起心心所等。亦是真<a 
name="0444c10" id="0444c10"></a>如舉體所成。性非染淨。特以既受染熏。譬如<a 
name="0444c11" id="0444c11"></a>臭衣。故無淨業也。真如熏故者。是以修德無<a 
name="0444c12" id="0444c12"></a>漏淨法而熏習之。如以香熏彼臭衣也。說有<a 
name="0444c13" id="0444c13"></a>淨用者。譬如因除臭氣。方顯香之用也。夫有<a 
name="0444c14" id="0444c14"></a>染相。必有染用。而染用流轉生死。過失深重。<a 
name="0444c15" id="0444c15"></a>故不言之。夫有淨用。必有淨相。而淨相冥合<a 
name="0444c16" id="0444c16"></a>淨體。非世所測。故不言之。初總標熏習義<a 
name="0444c17" id="0444c17"></a>竟。</p><a 
name="0444c18" id="0444c18"></a><p style="text-indent: 0em; margin-left: 0em"><span class="linehead"></span>二釋熏習染法二。初正明熏義。二釋義差<a 
name="0444c19" id="0444c19"></a>別。今初。</p><a 
name="0444c20" id="0444c20"></a><p style="text-indent: 0em; margin-left: 0em"><span class="linehead"></span>云何熏習染法不斷。所謂依真如故。而起無<a 
name="0444c21" id="0444c21"></a>明。為諸染因。然此無明。即熏真如。既熏習<a 
name="0444c22" id="0444c22"></a>已。生妄念心。此妄念心。復熏無明。以熏習<a 
name="0444c23" id="0444c23"></a>故。不覺真法。以不覺故。妄境相現。以妄念心<a 
name="0444c24" id="0444c24"></a>熏習力故。生於種種差別執著。造種種業。受<a 
name="0444c25" id="0444c25"></a>身心等眾苦果報　眾生無始已來。法爾有<a 
name="0444c26" id="0444c26"></a>八種識。此八種識及諸心所。真故相無別。其<a 
name="0444c27" id="0444c27"></a>體即一法界。亦名真如。真如為迷悟依。由無<a 
name="0444c28" id="0444c28"></a>始來從未悟故。第七識起迷理無明不如實<a 
name="0444c29" id="0444c29"></a>知真法本一。故云依真如故而起無明。為諸<a 
name="0445a01" id="0445a01"></a>染因也。若謂先有真如。方起無明。由有無明。<a 
name="0445a02" id="0445a02"></a>方有阿賴耶識。由有阿賴耶識。方有前七轉<a 
name="0445a03" id="0445a03"></a>識。則眾生有始。何異冥初生覺之外道耶。然<a 
name="0445a04" id="0445a04"></a>此無明即熏真如者。謂一念無明現行。即熏<a 
name="0445a05" id="0445a05"></a>於藏識中。成無明種。藏識體即真如。譬如動<a 
name="0445a06" id="0445a06"></a>水之時。即動濕性。故云熏真如耳。此約識與<a 
name="0445a07" id="0445a07"></a>真如非異言之。然水雖動。濕性不改乃是隨<a 
name="0445a08" id="0445a08"></a>緣不變之體依於此義。唯識復言不熏真如。<a 
name="0445a09" id="0445a09"></a>是約識與真如非一言之。正可互顯妙理。無<a 
name="0445a10" id="0445a10"></a>違妨也。既熏習已生妄念心者。依生滅門。俗<a 
name="0445a11" id="0445a11"></a>故相有別。則有八識及諸心所。體用四分。種<a 
name="0445a12" id="0445a12"></a>現差別不同。然此差別。悉皆無性。由無明故。<a 
name="0445a13" id="0445a13"></a>不達無性。生第六識相應之差別法執。名為<a 
name="0445a14" id="0445a14"></a>妄念心也。此妄念心復熏無明者。第八識中。<a 
name="0445a15" id="0445a15"></a>既本有無明種子。令第七識。念念起於迷理<a 
name="0445a16" id="0445a16"></a>無明現行。而此第六識之法執妄念現行。熏<a 
name="0445a17" id="0445a17"></a>於第八本識。自成妄念種子。又能助彼無明<a 
name="0445a18" id="0445a18"></a>種子勢力。故即名為熏無明也。以熏習故不<a 
name="0445a19" id="0445a19"></a>覺真法者。從於法癡。更起我癡等也。以不覺<a 
name="0445a20" id="0445a20"></a>故妄境相現者。由我癡故。乃現三界分段生<a 
name="0445a21" id="0445a21"></a>死六塵境也。以妄念心熏習力故。生於種種<a 
name="0445a22" id="0445a22"></a>差別執著者。即界內界外見思諸惑也。造種<a 
name="0445a23" id="0445a23"></a>種業者。有漏善惡不動業。無漏偏真等業也。<a 
name="0445a24" id="0445a24"></a>受身心等眾苦果報者。分段變易二種生死<a 
name="0445a25" id="0445a25"></a>也。然雖惑業苦三。循環不息。究其根原。止由<a 
name="0445a26" id="0445a26"></a>無明迷真法界。而無明無體。不離真如本覺<a 
name="0445a27" id="0445a27"></a>之性。如人眠夢。夢中受於無量輪迴。俄然睡<a 
name="0445a28" id="0445a28"></a>醒。空無所得。若無醒時之心。安有夢心。若非<a 
name="0445a29" id="0445a29"></a>研此夢心。何處別覓醒時之心也哉。</p><a 
name="0445b01" id="0445b01"></a><p style="text-indent: 0em; margin-left: 0em"><span class="linehead"></span>二釋義差別</p><a 
name="0445b02" id="0445b02"></a><p style="text-indent: 0em; margin-left: 0em"><span class="linehead"></span>妄境熏義。有二種別。一增長分別熏。二增長<a 
name="0445b03" id="0445b03"></a>執取熏　妄境本唯心現。由不了故。還熏於<a 
name="0445b04" id="0445b04"></a>心。一增長分別熏。即助界內界外見惑。二增<a 
name="0445b05" id="0445b05"></a>長執取熏。唯助界內思惑。若助界內見思。令<a 
name="0445b06" id="0445b06"></a>諸凡夫不出生死。若助界外見惑。令二乘人<a 
name="0445b07" id="0445b07"></a>速求涅槃。</p><a 
name="0445b08" id="0445b08"></a><p style="text-indent: 0em; margin-left: 0em"><span class="linehead"></span>妄心熏義。亦二種別。一增長根本業識熏。令<a 
name="0445b09" id="0445b09"></a>阿羅漢辟支佛一切菩薩受生滅苦。二增長<a 
name="0445b10" id="0445b10"></a>分別事識熏。令諸凡夫受業繫苦　界外見<a 
name="0445b11" id="0445b11"></a>思。增長業識。受變易生死。名之為生滅苦。界<a 
name="0445b12" id="0445b12"></a>內見思。增長事識。受分段生死。名之為業繫<a 
name="0445b13" id="0445b13"></a>苦。</p><a 
name="0445b14" id="0445b14"></a><p style="text-indent: 0em; margin-left: 0em"><span class="linehead"></span>無明熏義。亦二種別。一根本熏。成就業識義。<a 
name="0445b15" id="0445b15"></a>二見愛熏。成就分別事識義　法癡名根本<a 
name="0445b16" id="0445b16"></a>熏。我癡名見愛熏也。二釋熏習染法竟。</p><a 
name="0445b17" id="0445b17"></a><p style="text-indent: 0em; margin-left: 0em"><span class="linehead"></span>三釋熏習淨法二。初正明熏義。二釋義差<a 
name="0445b18" id="0445b18"></a>別今初。</p><a 
name="0445b19" id="0445b19"></a><p style="text-indent: 0em; margin-left: 0em"><span class="linehead"></span>云何熏習淨法不斷。謂以真如熏於無明。以<a 
name="0445b20" id="0445b20"></a>熏習因緣力故。令妄念心厭生死苦。求涅槃<a 
name="0445b21" id="0445b21"></a>樂。以此妄心厭求因緣。復熏真如。以熏習故。<a 
name="0445b22" id="0445b22"></a>則自信已身有真如法。本性清淨。知一切境<a 
name="0445b23" id="0445b23"></a>界。唯心妄動。畢竟無有。以能如是如實知故。<a 
name="0445b24" id="0445b24"></a>修遠離法。起於種種諸隨順行。無所分別。無<a 
name="0445b25" id="0445b25"></a>所取著。經於無量阿僧祇劫。慣習力故。無明<a 
name="0445b26" id="0445b26"></a>則滅。無明滅故。心相不起。心不起故。境界相<a 
name="0445b27" id="0445b27"></a>滅。如是一切染因染緣。及以染果心相都滅。<a 
name="0445b28" id="0445b28"></a>名得涅槃。成就種種自在業用　真如。指本<a 
name="0445b29" id="0445b29"></a>識中無漏種子。及佛菩薩果中勝用。此二並<a 
name="0445c01" id="0445c01"></a>順真如法性。故皆名真如也。種子內熏為因。<a 
name="0445c02" id="0445c02"></a>諸佛菩薩外熏為緣。只此內因外緣。並不離<a 
name="0445c03" id="0445c03"></a>於眾生現前介爾之心。以此心性。實無外故。<a 
name="0445c04" id="0445c04"></a>以無始無漏種子。不離現前心性故。以十方<a 
name="0445c05" id="0445c05"></a>諸佛菩薩。皆證眾生心性。不在眾生心性外<a 
name="0445c06" id="0445c06"></a>故。言熏於無明者。一是諸佛菩薩外熏。熏第<a 
name="0445c07" id="0445c07"></a>六識及前五識。令其見色。聞聲。嗅香。讀誦。<a 
name="0445c08" id="0445c08"></a>身蒙光照。或手摩頭。或衣覆體。意識領受。以<a 
name="0445c09" id="0445c09"></a>此現行熏成種子。二是無漏種子內熏。令其<a 
name="0445c10" id="0445c10"></a>信受。不疑不謗也。令妄念心厭生死苦求涅<a 
name="0445c11" id="0445c11"></a>槃樂者。即是起於有漏聞思修慧也。以此妄<a 
name="0445c12" id="0445c12"></a>心厭求因緣復熏真如者。謂有漏聞思修慧。<a 
name="0445c13" id="0445c13"></a>內則增長無漏種子勢力。外則感扣諸佛菩<a 
name="0445c14" id="0445c14"></a>薩慈悲也。自信己身有真如法等者。信成就<a 
name="0445c15" id="0445c15"></a>發心也。以能如是如實知故等者。解行發心<a 
name="0445c16" id="0445c16"></a>也。無所分別等者。證發心也。無明滅故心相<a 
name="0445c17" id="0445c17"></a>不起等者。證佛根本智也。成就種種差別業<a 
name="0445c18" id="0445c18"></a>用者。證佛後得智也。</p><a 
name="0445c19" id="0445c19"></a><p style="text-indent: 0em; margin-left: 0em"><span class="linehead"></span>二釋義差別二。初釋妄熏義別。二釋真熏<a 
name="0445c20" id="0445c20"></a>義別。今初。</p><a 
name="0445c21" id="0445c21"></a><p style="text-indent: 0em; margin-left: 0em"><span class="linehead"></span>妄心熏義有二種。一分別。事識熏。令一切凡<a 
name="0445c22" id="0445c22"></a>夫二乘厭生死苦。隨已堪能。趣無上道。二意<a 
name="0445c23" id="0445c23"></a>熏。令諸菩薩發心勇猛。速疾趣入無住涅槃<a 
name="0445c24" id="0445c24"></a>　一分別事識熏者。謂或秉三乘共教。不知<a 
name="0445c25" id="0445c25"></a>七八兩識。但以第六意識修生空觀。破見思<a 
name="0445c26" id="0445c26"></a>惑而取涅槃。或秉大乘漸教。雖知七八兩識。<a 
name="0445c27" id="0445c27"></a>但以見思重故。畏生死故。先依第六識修生<a 
name="0445c28" id="0445c28"></a>空觀。次第乃修法空觀等。故云隨已堪能。然<a 
name="0445c29" id="0445c29"></a>此外凡內凡菩薩。固是趣向菩提。即彼二乘。<a 
name="0446a01" id="0446a01"></a>亦必從權入實。故總云趣無上道也。二意熏<a 
name="0446a02" id="0446a02"></a>者謂或是漸教菩薩。入淨心地。轉第七識。令<a 
name="0446a03" id="0446a03"></a>與平等性智相應。任運流入大涅槃海。或是<a 
name="0446a04" id="0446a04"></a>頓教菩薩。從初便觀動心即不生滅。即得入<a 
name="0446a05" id="0446a05"></a>真如門。所謂能觀一切妄念無相。則為證得<a 
name="0446a06" id="0446a06"></a>如來智慧。雖此能觀之心。仍是第六意識。而<a 
name="0446a07" id="0446a07"></a>即以根本無明為所觀境。故名為意熏也。</p><a 
name="0446a08" id="0446a08"></a><p style="text-indent: 0em; margin-left: 0em"><span class="linehead"></span>二釋真熏義別三。初標。二釋。三結判。今<a 
name="0446a09" id="0446a09"></a>初。</p><a 
name="0446a10" id="0446a10"></a><p style="text-indent: 0em; margin-left: 0em"><span class="linehead"></span>真心熏義。亦二種別。一體熏。二用熏　只此<a 
name="0446a11" id="0446a11"></a>心性真如之體。佛與眾生。平等無二。雖本無<a 
name="0446a12" id="0446a12"></a>二而一一佛。一一眾生。乃至一一微塵。各全<a 
name="0446a13" id="0446a13"></a>攬真如為體。非是真如少分。雖一一佛。一一<a 
name="0446a14" id="0446a14"></a>眾生。乃至一一微塵。並是真如全體。然非有<a 
name="0446a15" id="0446a15"></a>多真如。此乃不可思議一心法門。譬如千燈<a 
name="0446a16" id="0446a16"></a>共照。互遍互含。無雜無障礙也。故約佛言。則<a 
name="0446a17" id="0446a17"></a>一切眾生。並是佛心內之眾生。以佛心<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>窮<a 
name="0446a18" id="0446a18"></a>橫遍更無外故。約眾生言。則一切諸佛。並是<a 
name="0446a19" id="0446a19"></a>眾生心內之佛。以眾生心<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>窮橫遍。更無外<a 
name="0446a20" id="0446a20"></a>故。約我只今現在介爾心言。則一切佛。一切<a 
name="0446a21" id="0446a21"></a>眾生。並是我心內之佛生。以現前介爾之心。<a 
name="0446a22" id="0446a22"></a><span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>窮橫遍。更無外故。是謂心佛眾生。三無差<a 
name="0446a23" id="0446a23"></a>別也。所以阿賴耶中本具無漏種子。即我心<a 
name="0446a24" id="0446a24"></a>真如之體。內因欲發。名為體熏。諸佛菩薩果<a 
name="0446a25" id="0446a25"></a>上慈悲大用。即我心真如之用。外緣資助。名<a 
name="0446a26" id="0446a26"></a>為用熏也<span class="note">(凡內外字。皆隨情說。並不在心外也)</span>。</p><a 
name="0446a27" id="0446a27"></a><p style="text-indent: 0em; margin-left: 0em"><span class="linehead"></span>二釋二。初釋體熏。二釋用熏。初中二。初正<a 
name="0446a28" id="0446a28"></a>釋。二釋疑。今初。</p><a 
name="0446a29" id="0446a29"></a><p style="text-indent: 0em; margin-left: 0em"><span class="linehead"></span>體熏者。所謂真如從無始來。具足一切無量<a 
name="0446b01" id="0446b01"></a>無漏。亦具難思勝境界用。常無間斷熏眾生<a 
name="0446b02" id="0446b02"></a>心。以此力故。令諸眾生厭生死苦。求涅槃樂。<a 
name="0446b03" id="0446b03"></a>自信己身有真實法。發心修行　真如者。體<a 
name="0446b04" id="0446b04"></a>大也無量無漏者。相大也。勝境界用者。用大<a 
name="0446b05" id="0446b05"></a>也。眾生之心。全攬真如體大為體。故本具此<a 
name="0446b06" id="0446b06"></a>相大用大也。如人迷方。方仍不動。如水成<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>。<a 
name="0446b07" id="0446b07"></a><span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>之濕性如故。則融相潤用亦復本具。即此<a 
name="0446b08" id="0446b08"></a>名為阿賴耶中無漏種子。譬如<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>中融潤之<a 
name="0446b09" id="0446b09"></a>性。不離於<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>。而與<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>違。所以無漏道起。則捨<a 
name="0446b10" id="0446b10"></a>賴耶及異熟名也。</p><a 
name="0446b11" id="0446b11"></a><p style="text-indent: 0em; margin-left: 0em"><span class="linehead"></span>二釋疑二。初疑問。二答釋。今初。</p><a 
name="0446b12" id="0446b12"></a><p style="text-indent: 0em; margin-left: 0em"><span class="linehead"></span>問。若一切眾生。同有真如。等皆熏習。云何而<a 
name="0446b13" id="0446b13"></a>有信不信者。從初發意乃至涅槃。前後不同。<a 
name="0446b14" id="0446b14"></a>無量差別。如是一切。悉應齊等　問意有二。<a 
name="0446b15" id="0446b15"></a>一者同有真如。則不應有信不信。二者等皆<a 
name="0446b16" id="0446b16"></a>熏習。則應一時發意。一時修行。乃至一時涅<a 
name="0446b17" id="0446b17"></a>槃。不應復有前後。尤不應有退與不退。三乘<a 
name="0446b18" id="0446b18"></a>一乘。若漸若頓。無量差別也。</p><a 
name="0446b19" id="0446b19"></a><p style="text-indent: 0em; margin-left: 0em"><span class="linehead"></span>二答釋二。初直約無明煩惱厚薄釋。二更<a 
name="0446b20" id="0446b20"></a>約因緣互相成辨釋。今初。</p><a 
name="0446b21" id="0446b21"></a><p style="text-indent: 0em; margin-left: 0em"><span class="linehead"></span>答。雖一切眾生。等有真如。然無始來。無明厚<a 
name="0446b22" id="0446b22"></a>薄。自性差別。過恒河沙。我見愛等。纏縛煩<a 
name="0446b23" id="0446b23"></a>惱。亦復如是。唯如來智之所能知。故令信等<a 
name="0446b24" id="0446b24"></a>前後差別　無明厚。則信心難生。無明薄。則<a 
name="0446b25" id="0446b25"></a>信心易發。煩惱厚。則難斷。煩惱薄。則易除。<a 
name="0446b26" id="0446b26"></a>而無明煩惱。又各有界外界內之不同。故唯<a 
name="0446b27" id="0446b27"></a>如來能盡知也。</p><a 
name="0446b28" id="0446b28"></a><p style="text-indent: 0em; margin-left: 0em"><span class="linehead"></span>二更約因緣互相成辨釋</p><a 
name="0446b29" id="0446b29"></a><p style="text-indent: 0em; margin-left: 0em"><span class="linehead"></span>又諸佛法。有因有緣。因緣具足。事乃成辨。如<a 
name="0446c01" id="0446c01"></a>木中火性。是火正因若無人知。或雖有知而<a 
name="0446c02" id="0446c02"></a>不施功。欲令出火。焚燒木者。無有是處。眾<a 
name="0446c03" id="0446c03"></a>生亦爾。雖有真如體熏因力。若不遇佛諸菩<a 
name="0446c04" id="0446c04"></a>薩等善知識緣。或雖遇緣。而不修勝行。不生<a 
name="0446c05" id="0446c05"></a>智慧不斷煩惱。能得涅槃。無有是處　木中<a 
name="0446c06" id="0446c06"></a>火性。譬賴耶中無漏種也若無人知。譬不遇<a 
name="0446c07" id="0446c07"></a>善知識緣也。不施功譬不修勝行也。出火。譬<a 
name="0446c08" id="0446c08"></a>生智慧也。燒木。譬斷煩惱。壞和合識也。法合<a 
name="0446c09" id="0446c09"></a>可知。</p><a 
name="0446c10" id="0446c10"></a><p style="text-indent: 0em; margin-left: 0em"><span class="linehead"></span>又復雖有善知識緣。倘內無真實習因力。亦<a 
name="0446c11" id="0446c11"></a>必不能厭生死苦。求涅槃樂　此如極濕之<a 
name="0446c12" id="0446c12"></a>木。不能即鑽出火也。瑜伽依此。權立五性差<a 
name="0446c13" id="0446c13"></a>別。以其無明煩惱尤厚。覆無漏種。雖有而竟<a 
name="0446c14" id="0446c14"></a>似無故也。</p><a 
name="0446c15" id="0446c15"></a><p style="text-indent: 0em; margin-left: 0em"><span class="linehead"></span>要因緣具足。乃能如是。云何具足。謂自相續<a 
name="0446c16" id="0446c16"></a>中。有熏習力。諸佛菩薩。慈悲攝護乃能厭生<a 
name="0446c17" id="0446c17"></a>死苦。信有涅槃。種諸善根。修習成熟。以是復<a 
name="0446c18" id="0446c18"></a>值諸佛菩薩。示教利喜。令修勝行。乃至成佛。<a 
name="0446c19" id="0446c19"></a>入於涅槃　自相續中。謂全攬真如以為阿<a 
name="0446c20" id="0446c20"></a>賴耶識。此識無始展轉傳來。依之建立假名<a 
name="0446c21" id="0446c21"></a>眾生。雖念念滅。即念念生。恒轉如流。故名自<a 
name="0446c22" id="0446c22"></a>相續也。有熏習力者。一無始本住種性熏。二<a 
name="0446c23" id="0446c23"></a>積劫聞所成種熏。此二皆名為內因也。諸<a 
name="0446c24" id="0446c24"></a>佛菩薩慈悲攝護者。一平等緣攝護。二差別<a 
name="0446c25" id="0446c25"></a>緣攝護。此二皆名為外緣也。須知必要差別<a 
name="0446c26" id="0446c26"></a>攝護。及聞所成種熏。方能展轉增其勝因勝<a 
name="0446c27" id="0446c27"></a>緣。以至成佛入大涅槃耳。初釋體熏竟。</p><a 
name="0446c28" id="0446c28"></a><p style="text-indent: 0em; margin-left: 0em"><span class="linehead"></span>二釋用熏二。初略標。二各釋。今初。</p><a 
name="0446c29" id="0446c29"></a><p style="text-indent: 0em; margin-left: 0em"><span class="linehead"></span>用熏者。即是眾生外緣之力。有無量義。略說<a 
name="0447a01" id="0447a01"></a>二種。一差別緣。二平等緣　真如無二。亦無<a 
name="0447a02" id="0447a02"></a>不二。以無二故。一切生佛。唯一真如。以無不<a 
name="0447a03" id="0447a03"></a>二故。一一生。一一佛。各皆全體真如。以無二<a 
name="0447a04" id="0447a04"></a>故。即無能熏所熏。以無不二故。得論能熏所<a 
name="0447a05" id="0447a05"></a>熏。又設唯無二。固無能熏所熏。設唯無不二。<a 
name="0447a06" id="0447a06"></a>亦無能熏所熏。以生與佛一向二故。生不能<a 
name="0447a07" id="0447a07"></a>感。佛不能應。今由不二而二。乃得論用熏也。<a 
name="0447a08" id="0447a08"></a>又由無二即無不二。所以有差別緣。由無不<a 
name="0447a09" id="0447a09"></a>二即是無二。所以有平等緣。又由有差別緣。<a 
name="0447a10" id="0447a10"></a>故佛不能度無緣者。有平等緣。故佛度生終<a 
name="0447a11" id="0447a11"></a>不休息也。</p><a 
name="0447a12" id="0447a12"></a><p style="text-indent: 0em; margin-left: 0em"><span class="linehead"></span>二各釋二。初釋差別緣。二釋平等緣。今初。</p><a 
name="0447a13" id="0447a13"></a><p style="text-indent: 0em; margin-left: 0em"><span class="linehead"></span>差別緣者。謂諸眾生從初發心乃至成佛。蒙<a 
name="0447a14" id="0447a14"></a>佛菩薩等諸善知識。隨所應化而為現身。或<a 
name="0447a15" id="0447a15"></a>為父母。或為妻子。或為眷屬。或為僕使。或為<a 
name="0447a16" id="0447a16"></a>知友。或作冤家。或復示現天等形。或以四攝。<a 
name="0447a17" id="0447a17"></a>或以六度。乃至一切菩薩提行緣。以大悲柔<a 
name="0447a18" id="0447a18"></a>軟心。廣大福智藏。熏所應化一切眾生。令其<a 
name="0447a19" id="0447a19"></a>見聞。乃至憶念如來等形。增長善根。此緣有<a 
name="0447a20" id="0447a20"></a>二。一近緣。速得菩提故。二遠緣。久遠方得<a 
name="0447a21" id="0447a21"></a>故。此二差別。復各二種。一增行緣。二入道<a 
name="0447a22" id="0447a22"></a>緣　從初發心乃至成佛。即是無漏種現體<a 
name="0447a23" id="0447a23"></a>熏。內因為能感也。隨所應化而為現身。即是<a 
name="0447a24" id="0447a24"></a>果上真如用熏。外緣為能應也。或為父母。乃<a 
name="0447a25" id="0447a25"></a>至天王等形。令其見也。或以四攝乃至菩提<a 
name="0447a26" id="0447a26"></a>行緣。令其見且聞也。或作冤家者。如提婆達<a 
name="0447a27" id="0447a27"></a>多等。餘皆可知。四攝。謂布施。愛語。利行。同<a 
name="0447a28" id="0447a28"></a>事。六度。謂施。戒忍進禪慧。菩提行。謂四<a 
name="0447a29" id="0447a29"></a>種三昧。三十七道品等。無量行門。大悲柔軟<a 
name="0447b01" id="0447b01"></a>心者。同體大悲。視諸眾生。猶如自<span class="corr" title='[已&gt;己]'>己</span>。無粗獷<a 
name="0447b02" id="0447b02"></a>也。廣大福智藏者。圓極修德。等真法性。恒作<a 
name="0447b03" id="0447b03"></a>利益。無窮盡也。熏所應化令其見聞者。即是<a 
name="0447b04" id="0447b04"></a>感應道交也。乃至憶念如來等形增長善根<a 
name="0447b05" id="0447b05"></a>者。不唯見聞應化事法。能為增上勝緣。即如<a 
name="0447b06" id="0447b06"></a>來及菩薩等所有形像。令人憶念瞻禮。並屬<a 
name="0447b07" id="0447b07"></a>真如用熏。良以三身宛然。四德無減故也。速<a 
name="0447b08" id="0447b08"></a>得菩提。名近緣。久遠方得。名遠緣。可見從初<a 
name="0447b09" id="0447b09"></a>發心乃至成佛。並賴善知識緣也。從初發心。<a 
name="0447b10" id="0447b10"></a>即賴此緣增行入道。乃至成佛。亦賴此緣增<a 
name="0447b11" id="0447b11"></a>行入道。可見若欲增行入道。並賴善知識緣<a 
name="0447b12" id="0447b12"></a>也。福德緣因。名增行緣。智慧了因。名入道<a 
name="0447b13" id="0447b13"></a>緣。</p><a 
name="0447b14" id="0447b14"></a><p style="text-indent: 0em; margin-left: 0em"><span class="linehead"></span>二釋平等緣</p><a 
name="0447b15" id="0447b15"></a><p style="text-indent: 0em; margin-left: 0em"><span class="linehead"></span>平等緣者。謂一切諸佛及諸菩薩。以平等智<a 
name="0447b16" id="0447b16"></a>慧。平等志願。普欲拔濟一切眾生。任運相續。<a 
name="0447b17" id="0447b17"></a>常無斷絕。以此智願熏眾生故。令其憶念諸<a 
name="0447b18" id="0447b18"></a>佛菩薩。或見或聞而作利益<span class="note">(令其)</span>入淨三昧。隨<a 
name="0447b19" id="0447b19"></a>所斷障。得無礙眼。於念念中。一切世界。平等<a 
name="0447b20" id="0447b20"></a>現見無量諸佛及諸菩薩　平等智慧。即了<a 
name="0447b21" id="0447b21"></a>達一切生佛唯一真如之智慧也。有此平等<a 
name="0447b22" id="0447b22"></a>智慧。則必有平等志願。所謂無作四弘誓也。<a 
name="0447b23" id="0447b23"></a>發僧那於始心。終大悲以赴難。所以任運無<a 
name="0447b24" id="0447b24"></a>斷。熏眾生也。淨三昧。即是真如三昧。隨所斷<a 
name="0447b25" id="0447b25"></a>障等者。如初地斷異生性障。能見百世界中<a 
name="0447b26" id="0447b26"></a>諸佛菩薩。二地斷邪行障。能見千世界中諸<a 
name="0447b27" id="0447b27"></a>佛菩薩。乃至地地轉增。具如華嚴十地品中<a 
name="0447b28" id="0447b28"></a>所明也。二釋真熏義別中。初標。二釋竟。</p><a 
name="0447b29" id="0447b29"></a><p style="text-indent: 0em; margin-left: 0em"><span class="linehead"></span>三結判</p><a 
name="0447c01" id="0447c01"></a><p style="text-indent: 0em; margin-left: 0em"><span class="linehead"></span>此體用熏復有二別。一未相應二已相應。未<a 
name="0447c02" id="0447c02"></a>相應者。謂凡夫二乘。初行菩薩。以依意意識<a 
name="0447c03" id="0447c03"></a>熏。唯依信力修行。未得無分別心修行。未與<a 
name="0447c04" id="0447c04"></a>真如體相應故。未得自在業修行。未與真如<a 
name="0447c05" id="0447c05"></a>用相應故　凡夫。謂三乘外凡。二乘。謂有學<a 
name="0447c06" id="0447c06"></a>無學。初行菩薩。謂內凡也。二乘不知有第七<a 
name="0447c07" id="0447c07"></a>識。唯依第六修生空觀。名為依意識熏。菩薩<a 
name="0447c08" id="0447c08"></a>已知有第七識。雖依第六修法空觀。即名依<a 
name="0447c09" id="0447c09"></a>意及意識熏。然第七識。未能轉與平等性智<a 
name="0447c10" id="0447c10"></a>相應。第六識。未能轉與法空無漏妙觀察智<a 
name="0447c11" id="0447c11"></a>相應。雖得生空妙觀察智。未是大乘根本無<a 
name="0447c12" id="0447c12"></a>分別智。以其未證法空所顯真如體故。既未<a 
name="0447c13" id="0447c13"></a>證體。何能起後得無分別智。而成真如自在<a 
name="0447c14" id="0447c14"></a>業用也哉。</p><a 
name="0447c15" id="0447c15"></a><p style="text-indent: 0em; margin-left: 0em"><span class="linehead"></span>已相應者。謂法身菩薩。得無分別心。與一切<a 
name="0447c16" id="0447c16"></a>如來自體相應故。得自在業。與一切如來智<a 
name="0447c17" id="0447c17"></a>用相應故。唯依法力。任運修行。熏習真如。滅<a 
name="0447c18" id="0447c18"></a>無明故　法身菩薩。謂漸教初歡喜地。頓教<a 
name="0447c19" id="0447c19"></a>初發心住也。所證真如。即是一切如來自體。<a 
name="0447c20" id="0447c20"></a>無二體故。既已分證其體。即必分同其用。故<a 
name="0447c21" id="0447c21"></a>華嚴云。初發心時。便成正覺。清淨妙法身。湛<a 
name="0447c22" id="0447c22"></a>然應一切也。此後並是無功用道。故云任運<a 
name="0447c23" id="0447c23"></a>修行等。三釋熏習淨法竟。</p><a 
name="0447c24" id="0447c24"></a><p style="text-indent: 0em; margin-left: 0em"><span class="linehead"></span>四結判斷與不斷</p><a 
name="0447c25" id="0447c25"></a><p style="text-indent: 0em; margin-left: 0em"><span class="linehead"></span>復次染熏習。從無始來不斷。成佛乃斷。淨熏<a 
name="0447c26" id="0447c26"></a>習。盡於未來。畢竟無斷以真如法熏習故。妄<a 
name="0447c27" id="0447c27"></a>心則滅。法身顯現。用熏習起故無有斷　染<a 
name="0447c28" id="0447c28"></a>至成佛乃斷。所謂無明無始而有終也。淨則<a 
name="0447c29" id="0447c29"></a>畢竟無斷。所謂始覺有始而無終也。染淨皆<a 
name="0448a01" id="0448a01"></a>依真如本覺。所謂本覺無始而無終也。譬如<a 
name="0448a02" id="0448a02"></a>依方故迷。迷與方皆無始。依迷有悟。悟與<a 
name="0448a03" id="0448a03"></a>方皆無終。方外別無迷悟。迷悟之外亦別無<a 
name="0448a04" id="0448a04"></a>方。以不變之方。必隨迷悟兩緣。故真如即生<a 
name="0448a05" id="0448a05"></a>滅。以迷悟兩緣。終不能令方改。故生滅即真<a 
name="0448a06" id="0448a06"></a>如。然迷則違方而舉足咸非。悟則順方而去<a 
name="0448a07" id="0448a07"></a>來如意。故須返迷歸悟也。問。唯識論云。佛果<a 
name="0448a08" id="0448a08"></a>更無能熏所熏。今云用熏習起故無有斷。如<a 
name="0448a09" id="0448a09"></a>何會通。答。今言妄心滅法身顯。即唯識佛無<a 
name="0448a10" id="0448a10"></a>能熏所熏義也。唯識論言。所化有情為盡期<a 
name="0448a11" id="0448a11"></a>故。窮未來際。四智心品無斷無盡。即今用熏<a 
name="0448a12" id="0448a12"></a>習無斷義也。思之。初正釋生滅因緣相竟。</p><a 
name="0448a13" id="0448a13"></a><p style="text-indent: 0em; margin-left: 0em"><span class="linehead"></span>二顯示大乘體相用者。由前立義分云。此心<a 
name="0448a14" id="0448a14"></a>生滅因緣相。能顯示大乘體相用故。今釋此<a 
name="0448a15" id="0448a15"></a>心生滅因緣相既畢。故須顯示此心大乘體<a 
name="0448a16" id="0448a16"></a>相用也。文為二。初顯示體相。二顯示用。初中<a 
name="0448a17" id="0448a17"></a>二。初正顯示。二釋疑。今初。</p><a 
name="0448a18" id="0448a18"></a><p style="text-indent: 0em; margin-left: 0em"><span class="linehead"></span>復次真如自體相者。一切凡夫。聲聞。緣覺。菩<a 
name="0448a19" id="0448a19"></a>薩諸佛。無有增減。非前際生。非後際滅。常<a 
name="0448a20" id="0448a20"></a>恒究竟　此先示大乘體也。一切凡夫。即六<a 
name="0448a21" id="0448a21"></a>凡法界。并聲聞等。則成十法界也。一一凡夫。<a 
name="0448a22" id="0448a22"></a>乃至一一諸佛。無不各具真如全體。而亦無<a 
name="0448a23" id="0448a23"></a>二真如。在迷不減。在悟不增。前際無始。後際<a 
name="0448a24" id="0448a24"></a>無終。故云常恒究竟也。</p><a 
name="0448a25" id="0448a25"></a><p style="text-indent: 0em; margin-left: 0em"><span class="linehead"></span>從無始來。本性具足一切功德。謂大智慧光<a 
name="0448a26" id="0448a26"></a>明義。遍照法界義。如實了知義。本性清淨義。<a 
name="0448a27" id="0448a27"></a>常樂我淨義。寂靜不變自在義。如是等過恒<a 
name="0448a28" id="0448a28"></a>沙義。非同非異不思議佛法。無有斷絕。依此<a 
name="0448a29" id="0448a29"></a>義故。名如來藏。亦名法身　此示大乘自體<a 
name="0448b01" id="0448b01"></a>相也。一切眾生心。既本具真如體。即本具真<a 
name="0448b02" id="0448b02"></a>如相。非俟成佛而後有之。故名真如自體相<a 
name="0448b03" id="0448b03"></a>也。非同非異者。約翻染差別。故非同。約唯一<a 
name="0448b04" id="0448b04"></a>真如。故非異也。依真如體。本具如此真實德<a 
name="0448b05" id="0448b05"></a>相。故約凡夫日用不知。但名為如來藏。約諸<a 
name="0448b06" id="0448b06"></a>佛出障圓明。轉名為法身也。初正顯示竟。</p><a 
name="0448b07" id="0448b07"></a><p style="text-indent: 0em; margin-left: 0em"><span class="linehead"></span>二釋疑</p><a 
name="0448b08" id="0448b08"></a><p style="text-indent: 0em; margin-left: 0em"><span class="linehead"></span>問。上說真如離一切相。云何今說具足一切<a 
name="0448b09" id="0448b09"></a>諸功德相　上說真如離一切相。即指真如<a 
name="0448b10" id="0448b10"></a>門中所說義也。</p><a 
name="0448b11" id="0448b11"></a><p style="text-indent: 0em; margin-left: 0em"><span class="linehead"></span>答。雖實具有一切功德。然無差別相。彼一切<a 
name="0448b12" id="0448b12"></a>法。皆同一味。一真。離分別相。無二性故　同<a 
name="0448b13" id="0448b13"></a>一味者。同無漏味也。同一真者。如如及如如<a 
name="0448b14" id="0448b14"></a>智。即是一真法界也。離分別相者。非諸凡夫<a 
name="0448b15" id="0448b15"></a>二乘權位菩薩所能測識也。無二性故者。唯<a 
name="0448b16" id="0448b16"></a>是圓成實性所攝也。</p><a 
name="0448b17" id="0448b17"></a><p style="text-indent: 0em; margin-left: 0em"><span class="linehead"></span>以依業識等生滅相。而立彼一切差別之相。<a 
name="0448b18" id="0448b18"></a>此云何立。以一切法。本來唯心。實無分別。以<a 
name="0448b19" id="0448b19"></a>不覺故。分別心起。見有境界。名為無明<span class="note">(然而)</span>心<a 
name="0448b20" id="0448b20"></a>性本淨。無明不起<span class="note">(是故)</span>即於真如。立大智慧光<a 
name="0448b21" id="0448b21"></a>明義<span class="note">(也)</span>若心生見境。則有不見之相<span class="note">(然而)</span>心性無<a 
name="0448b22" id="0448b22"></a>見。則無不見<span class="note">(是故)</span>即於真如。立遍照法界義<span class="note">(也)</span>若<a 
name="0448b23" id="0448b23"></a>心有動。則非真了知。非本性清淨。非常樂我<a 
name="0448b24" id="0448b24"></a>淨。非寂靜。是變異。不自在。由是具起過於恒<a 
name="0448b25" id="0448b25"></a>沙虛妄雜染<span class="note">(然而)</span>以心性無動故<span class="note">(是故)</span>即立真實了<a 
name="0448b26" id="0448b26"></a>知義。乃至過於恒沙清淨功德相義<span class="note">(也)</span>若心有<a 
name="0448b27" id="0448b27"></a>起。見有餘境可分別求。則於內法有所不足<a 
name="0448b28" id="0448b28"></a><span class="note">(然而)</span>以無邊功德。即一心自性。不見有餘法而<a 
name="0448b29" id="0448b29"></a>可更求。是故滿足過於恒沙非異非一不可<a 
name="0448c01" id="0448c01"></a>思議之法。無有斷絕<span class="note">(由其本具如此德相)</span>故說真如名如<a 
name="0448c02" id="0448c02"></a>來藏<span class="note">(由其證此本具德相)</span>亦復名為如來法身　因該果海。<a 
name="0448c03" id="0448c03"></a>名如來藏。亦可名為理即法身。果徹因源。名<a 
name="0448c04" id="0448c04"></a>為法身。亦可名為究竟如來藏也。初顯示體<a 
name="0448c05" id="0448c05"></a>相竟。</p><a 
name="0448c06" id="0448c06"></a><p style="text-indent: 0em; margin-left: 0em"><span class="linehead"></span>二顯示用三。初正明用即真如。二廣明隨<a 
name="0448c07" id="0448c07"></a>機見別。三結示真如妙用。今初。</p><a 
name="0448c08" id="0448c08"></a><p style="text-indent: 0em; margin-left: 0em"><span class="linehead"></span>復次真如用者。謂一切諸佛在因地時。發大<a 
name="0448c09" id="0448c09"></a>慈悲。修行諸度四攝等行。觀物同已。普皆救<a 
name="0448c10" id="0448c10"></a>脫。盡未來際。不限劫數。如實了知自他平等。<a 
name="0448c11" id="0448c11"></a>而亦不取眾生之相。以如是大方便智。滅無<a 
name="0448c12" id="0448c12"></a>始無明。證本法身。任運起於不思議業。種種<a 
name="0448c13" id="0448c13"></a>自在差別作用。周遍法界。與真如等。而亦無<a 
name="0448c14" id="0448c14"></a>有用相可得。何以故。一切如來。唯是法身第<a 
name="0448c15" id="0448c15"></a>一義諦。無有世諦境界作用　一切諸佛在<a 
name="0448c16" id="0448c16"></a>因地時者。即與我等同為凡夫時也。由信自<a 
name="0448c17" id="0448c17"></a>心有真如法。便能發大慈悲四弘誓願。修行<a 
name="0448c18" id="0448c18"></a>六度四攝等行。普救眾生。盡一切劫。即是修<a 
name="0448c19" id="0448c19"></a>行觀門如實了知自他平等。而亦不取眾生<a 
name="0448c20" id="0448c20"></a>之相。即是修行止門。止觀二門。修必並運。後<a 
name="0448c21" id="0448c21"></a>修信中。是約自行之功。故先明止。今文為顯<a 
name="0448c22" id="0448c22"></a>化他之用。故先明觀也。又此中觀物同已。即<a 
name="0448c23" id="0448c23"></a>般若中發廣大心。普皆救脫。即般若中發第<a 
name="0448c24" id="0448c24"></a>一心。了知自他平等。即般若中發愛攝心。亦<a 
name="0448c25" id="0448c25"></a>名常心。而亦不取眾生之相。即般若中不顛<a 
name="0448c26" id="0448c26"></a>倒心。只此四心念念相應。名為大方便智。故<a 
name="0448c27" id="0448c27"></a>能證體而起用也。然此自在差別作用。在凡<a 
name="0448c28" id="0448c28"></a>夫人所見。則名世諦。以其有分別故。在聖人<a 
name="0448c29" id="0448c29"></a>心中所見。即唯第一義諦。以其無分別故。故<a 
name="0449a01" id="0449a01"></a>曰。所言二諦。其實是一。譬如醉人。妄見屋<a 
name="0449a02" id="0449a02"></a>轉。謂有轉屋及不轉屋。其實醉人所見轉屋。<a 
name="0449a03" id="0449a03"></a>即是醒人所見不轉之屋。無二屋也。</p><a 
name="0449a04" id="0449a04"></a><p style="text-indent: 0em; margin-left: 0em"><span class="linehead"></span>二廣明隨機見別二。初約所依識以判二<a 
name="0449a05" id="0449a05"></a>身。二約機所見以判粗細。今初。</p><a 
name="0449a06" id="0449a06"></a><p style="text-indent: 0em; margin-left: 0em"><span class="linehead"></span>但隨眾生見聞等故。而有種種作用不同。此<a 
name="0449a07" id="0449a07"></a>用有二。一依分別事識。謂凡夫二乘心所見<a 
name="0449a08" id="0449a08"></a>者。是名化身。此人不知轉識影現。見從外來。<a 
name="0449a09" id="0449a09"></a>取色分限。然佛化身。無有限量　應有問曰。<a 
name="0449a10" id="0449a10"></a>如來既無世諦境界作用。云何眾生見佛各<a 
name="0449a11" id="0449a11"></a>各差別。乃至去來坐臥。示生涅槃等事。非世<a 
name="0449a12" id="0449a12"></a>諦耶。故今釋曰。但隨眾生見聞等也。轉識影<a 
name="0449a13" id="0449a13"></a>現者。八識現行轉時。於見分上。現佛身影為<a 
name="0449a14" id="0449a14"></a>相分也。即彼凡夫二乘心之所見。並由共相<a 
name="0449a15" id="0449a15"></a>識轉。所以現此影像。原不從心外來。但彼凡<a 
name="0449a16" id="0449a16"></a>夫二乘。不知有藏識故。不知眾生心內諸佛<a 
name="0449a17" id="0449a17"></a>所現之身。能與諸佛心內眾生而作本質。不<a 
name="0449a18" id="0449a18"></a>知諸佛心內眾生所見佛身。即托眾生心內<a 
name="0449a19" id="0449a19"></a>諸佛所現之身而自變為影像。故云見從外<a 
name="0449a20" id="0449a20"></a>來。取色分限也。然彼雖妄計外來。其實原不<a 
name="0449a21" id="0449a21"></a>在外。彼雖妄取分限。其實化身原無限量。以<a 
name="0449a22" id="0449a22"></a>此化身。即真如用。則便即報即法。非離真如<a 
name="0449a23" id="0449a23"></a>體相。得有真如用故。所以應持不見其頂。目<a 
name="0449a24" id="0449a24"></a>連不窮其聲。乃至合土。範金。刻木。畫紙。所<a 
name="0449a25" id="0449a25"></a>有佛像。咸悉三身宛然。四德無減。不可謬隨<a 
name="0449a26" id="0449a26"></a>凡夫生盲。二乘眇目。謂非真佛。自墮曲見中<a 
name="0449a27" id="0449a27"></a>也。</p><a 
name="0449a28" id="0449a28"></a><p style="text-indent: 0em; margin-left: 0em"><span class="linehead"></span>二依業識。謂諸菩薩從初發心。乃至菩薩究<a 
name="0449a29" id="0449a29"></a>竟地。心所見者。名受用身。身有無量色。色有<a 
name="0449b01" id="0449b01"></a>無量相。相有無量好。所住依果。亦具無量功<a 
name="0449b02" id="0449b02"></a>德莊嚴。隨所應見。無量無邊。無際無斷。非於<a 
name="0449b03" id="0449b03"></a>心外如是而見　即彼菩薩所見佛身。亦必<a 
name="0449b04" id="0449b04"></a>由眼識見。意識觀察。但由知有藏識。全攬真<a 
name="0449b05" id="0449b05"></a>如為體。本與如來非一非異。故隨所見。即知<a 
name="0449b06" id="0449b06"></a>是托自心中佛之身以為本質。還於自心變<a 
name="0449b07" id="0449b07"></a>影而緣。本質不在我心性外。影像不在能緣<a 
name="0449b08" id="0449b08"></a>心外。故名依業識也。初發心。即頓教初發心<a 
name="0449b09" id="0449b09"></a>住。以其分證真如。能見佛受用身。此受用身。<a 
name="0449b10" id="0449b10"></a>稱法性故。所以有無量色。隨一一色。亦復稱<a 
name="0449b11" id="0449b11"></a>法性故。所以有無量相。隨一一相。亦復稱法<a 
name="0449b12" id="0449b12"></a>性故。所以有無量好。所住依果。即是實報無<a 
name="0449b13" id="0449b13"></a>障礙土。亦復稱法性故。所以具無量功德莊<a 
name="0449b14" id="0449b14"></a>嚴也。然此亦是托佛自受用身及土以為本<a 
name="0449b15" id="0449b15"></a>質。自變相分為親所緣。是故名為他受用身<a 
name="0449b16" id="0449b16"></a>及土。是故各隨菩薩心之分量。初地見百世<a 
name="0449b17" id="0449b17"></a>界。二地見千世界等。種種不同。乃至菩薩究<a 
name="0449b18" id="0449b18"></a>竟地。見之方盡。並名他受用身土也。譬如燈<a 
name="0449b19" id="0449b19"></a>光。雖光光相入。而互為能照。互為所照。重重<a 
name="0449b20" id="0449b20"></a>無盡。仍各無雜故也。思之思之。勿謂有本有<a 
name="0449b21" id="0449b21"></a>影。便非具分唯識。非即事事無礙法界也。問。<a 
name="0449b22" id="0449b22"></a>發心住前菩薩。所見云何。答。若在漸教。即同<a 
name="0449b23" id="0449b23"></a>凡夫二乘所見。若在頓教。能同初住所見。但<a 
name="0449b24" id="0449b24"></a>未能任運恒見耳。</p><a 
name="0449b25" id="0449b25"></a><p style="text-indent: 0em; margin-left: 0em"><span class="linehead"></span>此諸功德。皆因波羅蜜等無漏行熏。及不<a 
name="0449b26" id="0449b26"></a>思議熏之所成就。具無邊喜樂功德相故。亦<a 
name="0449b27" id="0449b27"></a>名報身　一一功德。雖皆性具。仍須稱性起<a 
name="0449b28" id="0449b28"></a>修。修德圓滿。方獲成就。雖云成就。而於性德<a 
name="0449b29" id="0449b29"></a>亦無所加。但對修因。故名報果。在佛分中。即<a 
name="0449c01" id="0449c01"></a>自受用報身。與法身合。無二無別。菩薩仗之<a 
name="0449c02" id="0449c02"></a>為本質境。變影而見。即名他受用報身也。初<a 
name="0449c03" id="0449c03"></a>約所依識以判二身竟。</p><a 
name="0449c04" id="0449c04"></a><p style="text-indent: 0em; margin-left: 0em"><span class="linehead"></span>二約機所見以判粗細</p><a 
name="0449c05" id="0449c05"></a><p style="text-indent: 0em; margin-left: 0em"><span class="linehead"></span>又凡夫等所見。是其粗用。隨六趣異。種種差<a 
name="0449c06" id="0449c06"></a>別。無有無邊功德樂相。名為化身。初行菩薩。<a 
name="0449c07" id="0449c07"></a>見中品用。以深信真如。得少分見。知如來身。<a 
name="0449c08" id="0449c08"></a>無去無來。無有斷絕。唯心影現。不離真如。然<a 
name="0449c09" id="0449c09"></a>此菩薩。猶未能離微細分別。以未入法身位<a 
name="0449c10" id="0449c10"></a>故。淨心菩薩。見微細用。如是轉勝。乃至菩<a 
name="0449c11" id="0449c11"></a>薩究竟地中。見之方盡。此微細用。是受用身。<a 
name="0449c12" id="0449c12"></a>以有業識。見受用身。若離業識。則無可見。一<a 
name="0449c13" id="0449c13"></a>切如來。皆是法身。無有彼此差別色相互相<a 
name="0449c14" id="0449c14"></a>見故　凡夫等者。等取二乘。及漸教外凡也。<a 
name="0449c15" id="0449c15"></a>初行菩薩者。漸教內凡。及頓教內外凡也。淨<a 
name="0449c16" id="0449c16"></a>心菩薩者。頓教初發心住。漸教初歡喜地也。<a 
name="0449c17" id="0449c17"></a>粗用名化身者。劣應身也。中品用者。帶劣勝<a 
name="0449c18" id="0449c18"></a>應身。亦名報化合身也。微細用者。他受用報<a 
name="0449c19" id="0449c19"></a>身也。皆是法報所現之影。不離法報。佛豈有<a 
name="0449c20" id="0449c20"></a>粗細哉。粗細並在機耳。又粗用者。大乘止觀<a 
name="0449c21" id="0449c21"></a>名為清淨分別性。中用細用。皆名清淨依他<a 
name="0449c22" id="0449c22"></a>性。若離業識。則證清淨真實性故。各各周遍<a 
name="0449c23" id="0449c23"></a>法界。無雜無礙。更無彼此差別色相之可得<a 
name="0449c24" id="0449c24"></a>也。二廣明隨機見別竟。</p><a 
name="0449c25" id="0449c25"></a><p style="text-indent: 0em; margin-left: 0em"><span class="linehead"></span>三結示真如妙用</p><a 
name="0449c26" id="0449c26"></a><p style="text-indent: 0em; margin-left: 0em"><span class="linehead"></span>問。若佛法身。無有種種差別色相。云何能現<a 
name="0449c27" id="0449c27"></a>種種諸色。答。以法身是色實體。故能現種種<a 
name="0449c28" id="0449c28"></a>色。謂從本已來。色心無二。以色本性。即心自<a 
name="0449c29" id="0449c29"></a>性。說名智身。以心本性。即色自性。說名法<a 
name="0450a01" id="0450a01"></a>身。依於法身。一切如來所現色身。遍一切處。<a 
name="0450a02" id="0450a02"></a>無有間斷。十方菩薩。隨所堪任。隨所願樂。見<a 
name="0450a03" id="0450a03"></a>無量受用身。無量莊嚴土。各各差別。不相障<a 
name="0450a04" id="0450a04"></a>礙。無有斷絕。此所現色身。一切眾生心意識<a 
name="0450a05" id="0450a05"></a>不能思量。以是真如自在甚深用故　法身即<a 
name="0450a06" id="0450a06"></a>是真如。真如即是一切法之實體。故即是色<a 
name="0450a07" id="0450a07"></a>實體。既即是色實體。何難現種種色。況從本<a 
name="0450a08" id="0450a08"></a>已來。色心無二。非俟成佛。方無二也。謂色<a 
name="0450a09" id="0450a09"></a>即真如。故即非色非心。亦即能色能心。心即<a 
name="0450a10" id="0450a10"></a>真如。故亦非心非色。亦即能心能色。是以色<a 
name="0450a11" id="0450a11"></a>即是心。即可名為智身。則一切唯心。心即是<a 
name="0450a12" id="0450a12"></a>色。即可名為法身。則一切唯色。依此非色非<a 
name="0450a13" id="0450a13"></a>心而色而心之法身。是以如來所現色身。橫<a 
name="0450a14" id="0450a14"></a>遍<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>窮。名為自受用報。菩薩托之為本質境。<a 
name="0450a15" id="0450a15"></a>各見差別。名為他受用報。雖復互遍。亦無所<a 
name="0450a16" id="0450a16"></a>在。是以不相障礙。無有斷絕也。言隨所堪任<a 
name="0450a17" id="0450a17"></a>者。即所謂初地見百。二地見千等。言隨所願<a 
name="0450a18" id="0450a18"></a>樂者。即所謂若以自在願力。復過於此百倍<a 
name="0450a19" id="0450a19"></a>千倍。乃至百千億那由他倍。不可數知等。<a 
name="0450a20" id="0450a20"></a>此所現色身。並是真如自在甚深妙用。雖原<a 
name="0450a21" id="0450a21"></a>不離眾生心意識性。由其無明不覺。妄想自<a 
name="0450a22" id="0450a22"></a>縈。所以不能思量也。二各釋二門竟。</p><a 
name="0450a23" id="0450a23"></a><p style="text-indent: 0em; margin-left: 0em"><span class="linehead"></span>三結示不離二。初正示觀門。二喻顯不二。<a 
name="0450a24" id="0450a24"></a>初中二。初標意。二明觀。今初。</p><a 
name="0450a25" id="0450a25"></a><p style="text-indent: 0em; margin-left: 0em"><span class="linehead"></span>復次為令眾生從心生滅門。入真如門故<a 
name="0450a26" id="0450a26"></a>　眾生無始已來。從未悟故。真如舉體而成生<a 
name="0450a27" id="0450a27"></a>滅。捨生滅心。何處更有真如可觀。故須即從<a 
name="0450a28" id="0450a28"></a>心生滅門。觀其生滅本不生滅。乃能入真如<a 
name="0450a29" id="0450a29"></a>門也。</p><a 
name="0450b01" id="0450b01"></a><p style="text-indent: 0em; margin-left: 0em"><span class="linehead"></span>二明觀</p><a 
name="0450b02" id="0450b02"></a><p style="text-indent: 0em; margin-left: 0em"><span class="linehead"></span>令觀色等皆不成就。云何不成就　此總舉<a 
name="0450b03" id="0450b03"></a>色等以為所觀境也。等者。等餘四蘊及無為<a 
name="0450b04" id="0450b04"></a>法。</p><a 
name="0450b05" id="0450b05"></a><p style="text-indent: 0em; margin-left: 0em"><span class="linehead"></span>謂分析粗色。漸至微塵。復以方分。析此微塵。<a 
name="0450b06" id="0450b06"></a>是故若粗若細一切諸色。唯是妄心分別影<a 
name="0450b07" id="0450b07"></a>像。實無所有　此先觀色蘊不成就也。微塵<a 
name="0450b08" id="0450b08"></a>設有方分。便可分析。決非實有。若無方分。便<a 
name="0450b09" id="0450b09"></a>是非色。故知粗細諸色。皆是妄心所現相分。<a 
name="0450b10" id="0450b10"></a>心外實無色也。問。析色是小乘觀。云何大乘<a 
name="0450b11" id="0450b11"></a>用之。答。小乘析色。但顯人空。大乘析色。即<a 
name="0450b12" id="0450b12"></a>顯色法本空。故曰法無大小。大小在人。不龜<a 
name="0450b13" id="0450b13"></a>手藥之喻。可深思也。</p><a 
name="0450b14" id="0450b14"></a><p style="text-indent: 0em; margin-left: 0em"><span class="linehead"></span>推求餘蘊。漸至剎那。求此剎那。相別非一<a 
name="0450b15" id="0450b15"></a>　次觀受想行識四蘊不成就也。四運推求剎<a 
name="0450b16" id="0450b16"></a>那心法。謂未生。欲生。生。生已。無暫時住。毫<a 
name="0450b17" id="0450b17"></a>無實法。但有名字而已。</p><a 
name="0450b18" id="0450b18"></a><p style="text-indent: 0em; margin-left: 0em"><span class="linehead"></span>無為之法。亦復如是。離於法界。終不可得<a 
name="0450b19" id="0450b19"></a>　次觀無為之法不成就也。色心念念生住異<a 
name="0450b20" id="0450b20"></a>滅。名有為法。對此有為。假施設彼無為名字。<a 
name="0450b21" id="0450b21"></a>有為尚不可得。無為止是十八界中法界所<a 
name="0450b22" id="0450b22"></a>攝。乃第六識所緣影像。豈離色心之外。有實<a 
name="0450b23" id="0450b23"></a>常法名無為哉。</p><a 
name="0450b24" id="0450b24"></a><p style="text-indent: 0em; margin-left: 0em"><span class="linehead"></span>如是十方一切諸法。應知悉然　有為無為<a 
name="0450b25" id="0450b25"></a>既不成就。則十方世界。更有何法可成就耶。<a 
name="0450b26" id="0450b26"></a>此則生滅無性。當體即是真如明矣。初正示<a 
name="0450b27" id="0450b27"></a>觀門竟。</p><a 
name="0450b28" id="0450b28"></a><p style="text-indent: 0em; margin-left: 0em"><span class="linehead"></span>二喻顯不二</p><a 
name="0450b29" id="0450b29"></a><p style="text-indent: 0em; margin-left: 0em"><span class="linehead"></span>猶如迷人。謂東為西。方實不轉。眾生亦爾。無<a 
name="0450c01" id="0450c01"></a>明迷故。謂心為動。而實不動。若知動心即不<a 
name="0450c02" id="0450c02"></a>生滅。即得入於真如之門　只此現前介爾<a 
name="0450c03" id="0450c03"></a>之心。性即真如。眾生於真如中妄見生滅。猶<a 
name="0450c04" id="0450c04"></a>如迷人謂東為西。則真如之外無生滅也。迷<a 
name="0450c05" id="0450c05"></a>人雖復謂東為西。而東仍自東。則迷人之所<a 
name="0450c06" id="0450c06"></a>謂西。原即悟人之東。可譬生滅之外無真如<a 
name="0450c07" id="0450c07"></a>也。謂心為動。合前謂東為西。是即真如而成<a 
name="0450c08" id="0450c08"></a>生滅。心實不動。合前東仍自東。是離生滅更<a 
name="0450c09" id="0450c09"></a>無真如。故苟能知動心即不生滅。譬如能知<a 
name="0450c10" id="0450c10"></a>所謂之西。原即是東。即入真如門也。一心而<a 
name="0450c11" id="0450c11"></a>分迷悟兩門。兩門究竟只此一心。但貴以知<a 
name="0450c12" id="0450c12"></a>翻彼迷謂而已。迷者。即無明也。謂者。即妄想<a 
name="0450c13" id="0450c13"></a>也。知者。即始覺也。本應如是了知。更無別<a 
name="0450c14" id="0450c14"></a>知。故云始覺即本覺也。初顯示實義竟。</p><a 
name="0450c15" id="0450c15"></a><p><span class="juanname">大乘起信論裂網疏卷第四</span></p>
<hr>【經文資訊】大正藏第 44 冊 No. 1850 大乘起信論裂網疏<br>【版本記錄】CBETA 電子佛典 Rev. 1.13 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc287.html?index=T44n1850" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T44n1850_004 by HTTrack Website Copier/3.x [XR&CO'2008], Mon, 02 Jun 2014 23:35:20 GMT -->
</html>
