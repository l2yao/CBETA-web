<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB220_011 by HTTrack Website Copier/3.x [XR&CO'2008], Tue, 03 Jun 2014 00:38:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac194-2.gif?utmac=MO-30696269-4&amp;utmn=1888321869&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB220_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5af3.html?index=J28nB220_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B220 法璽印禪師語錄 (12卷)<br/>【清 印說　性圓等編】<br/>第 11 卷</p>
	<a href="index39e1.html?index=J28nB220_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B220" sutra_name="法璽印禪師語錄" sutra_juan="[卷11]">　
<a 
name="0821a01" id="0821a01"></a><p><span class="juanname">法璽印禪師語錄卷第十一</span></p><a 
name="0821a02" id="0821a02"></a><p style="margin-left: 4em"><span class="byline">嗣法門人性圓旋璣旋哲旋賢等編次</span></p><a 
name="0821a03" id="0821a03"></a><p style="margin-left: 2em"><span class="headname">佛事</span></p><a 
name="0821a04" id="0821a04"></a><p style="margin-left: 3em"><span class="headname">掃北京笑巖寶祖法身塔</span></p><a 
name="0821a05" id="0821a05"></a><p style="text-indent: 0em; margin-left: 0em"><span class="linehead"></span>久視云關子嶺上印，破虛空面門，烈焰爐中焚卻，本<a 
name="0821a06" id="0821a06"></a>生父母以金剛變相三昧酬答。聖僧將如來最上一<a 
name="0821a07" id="0821a07"></a>乘開通後學，主賓互換，照用齊行，縱奪隨宜，殺活自<a 
name="0821a08" id="0821a08"></a>在，坐孤峰而不見雲霞之色，居十字而杳聞風月之<a 
name="0821a09" id="0821a09"></a>聲。繼法脈于將危，續宗風于未墜。聲名洋溢，付囑聯<a 
name="0821a10" id="0821a10"></a>芳，法統津梁，宗門關楗。雖然，若非龍池幻翁、曹溪憨<a 
name="0821a11" id="0821a11"></a>翁法派兩源流通，海內爭得臨濟一枝遍滿天下？今<a 
name="0821a12" id="0821a12"></a>日不肖遠孫來叩塔前，無堪報德，以大地為爐，日月<a 
name="0821a13" id="0821a13"></a>為炬，白雲為香，青山為供，列于我祖之前。且道還來<a 
name="0821a14" id="0821a14"></a>鑒納也未？良久，顧眾云：「寶塔玲瓏無背面，兒孫千載<a 
name="0821a15" id="0821a15"></a>仰高風。」展具大拜。</p><a 
name="0821a16" id="0821a16"></a><p style="margin-left: 3em"><span class="headname">掃五乳憨山國師衣缽塔</span></p><a 
name="0821a17" id="0821a17"></a><p style="text-indent: 0em; margin-left: 0em"><span class="linehead"></span>師視幀云：「格外箴規，當陽正眼。操三玄甲而疏曹溪<a 
name="0821a18" id="0821a18"></a>之脈，整萬古綱而續柳巷之風。胸藏雲六合，筆奮海<a 
name="0821a19" id="0821a19"></a>千尋。世稱臨濟一宗遍滿寰宇，若非師翁宏願法道，<a 
name="0821a20" id="0821a20"></a>焉有今朝法孫印？仰攀碩德，繼續芳猷，中興同安祖<a 
name="0821a21" id="0821a21"></a>席，提持向上宗乘。此日特過五乳峰頭，潦溪毛之供，<a 
name="0821a22" id="0821a22"></a>致祭於中興曹溪憨翁國師之靈，酬昔淵沿，欽承玅<a 
name="0821a23" id="0821a23"></a>旨。」顧左右云：「還有未知源流者麼？」拈香云：「一炷兜樓<a 
name="0821a24" id="0821a24"></a>觸鼻孔，從教法乳振聯芳。」</p><a 
name="0821a25" id="0821a25"></a><p style="margin-left: 3em"><span class="headname">曹溪中興憨山國師忌辰獻供</span></p><a 
name="0821a26" id="0821a26"></a><p style="text-indent: 0em; margin-left: 0em"><span class="linehead"></span>師至像前久視，云：「轟霹靂舌，擊塗毒鼓，聞者俱聾，見<a 
name="0821a27" id="0821a27"></a>者悉瞽。此是師翁家常，未是忌辰極則事。銜天子恩，<a 
name="0821a28" id="0821a28"></a>受士師法，刺目不逃，傷膚不撓，辛酸聲滿乾坤，苦澀<a 
name="0821a29" id="0821a29"></a>名傳天下。此是師翁家常，未是忌辰極則事。復曹溪<a 
name="0821a30" id="0821a30"></a>真面，舉笑巖的旨，拈白尾，驗龍蛇，提烏藤，驅凡聖，只<a 
name="0821b01" id="0821b01"></a>教親炙沾恩，聞風受益。此是師翁家常，亦未是忌辰<a 
name="0821b02" id="0821b02"></a>極則事。今日同安法孫既知報德酬恩，忌辰極則一<a 
name="0821b03" id="0821b03"></a>事，作麼生舉<span class="gaiji">&#x807B;<!--gaiji,,1[漸/耳],2&#x807B;,3--></span>近案？」燒香云：「修江水接曹溪水，同安<a 
name="0821b04" id="0821b04"></a>門對海潮門。」遂展具拜。</p><a 
name="0821b05" id="0821b05"></a><p style="margin-left: 3em"><span class="headname">掃雲居顓愚先老和尚塔</span></p><a 
name="0821b06" id="0821b06"></a><p style="text-indent: 0em; margin-left: 0em"><span class="linehead"></span>師拈香云：「折臨濟棒，鎖曹溪水。闡青原不為聖諦興，<a 
name="0821b07" id="0821b07"></a>雲居有路隔山竹。林禪流雨，集五臺衲子。雲臻猶未<a 
name="0821b08" id="0821b08"></a>是，我先師後事。客歲仲秋四日，與同門昆季敬卜得<a 
name="0821b09" id="0821b09"></a>一片無陰陽地，恭遷法身，惟願如日如雲，蓋天蓋地<a 
name="0821b10" id="0821b10"></a>去也。今日不肖忝居同安祖席，聊備信香，於人天眾<a 
name="0821b11" id="0821b11"></a>前，專伸供養。」顧左右云：「且道先師來未？」良久云：「燒一<a 
name="0821b12" id="0821b12"></a>分紙著。」遂大拜。</p><a 
name="0821b13" id="0821b13"></a><p style="margin-left: 3em"><span class="headname">為雲居先老和尚圓塔頂</span></p><a 
name="0821b14" id="0821b14"></a><p style="text-indent: 0em; margin-left: 0em"><span class="linehead"></span>「巍巍聳秀，象王峰上現全身。面面玲瓏，太虛空裏逞<a 
name="0821b15" id="0821b15"></a>饒舌。見聞有賴祖庭，增光傘居之家風，遮天蓋地。曹<a 
name="0821b16" id="0821b16"></a>溪之正脈源遠流長，鳳子麟孫因斯出現，大機大用<a 
name="0821b17" id="0821b17"></a>在處全彰，非我先師大和尚不能全提向上，赫奕古<a 
name="0821b18" id="0821b18"></a>今。所以一時恒河沙數天龍八部，金剛地神晝夜圍<a 
name="0821b19" id="0821b19"></a>遶，至於盡未來際，無有了日。正恁麼時圓頂一句作<a 
name="0821b20" id="0821b20"></a>麼生道？」良久云：「昂藏壁立雲端外，萬水千山列下風。」</p><a 
name="0821b21" id="0821b21"></a><p style="margin-left: 3em"><span class="headname">雲居顓愚老人十忌日</span></p><a 
name="0821b22" id="0821b22"></a><p style="text-indent: 0em; margin-left: 0em"><span class="linehead"></span>師拈香云沉檀一瓣，纔拈起，不覺眉尖淚兩行：「記得<a 
name="0821b23" id="0821b23"></a>老人臨囑句，當陽一喝起聯芳。」遂插香云：「諸仁者，還<a 
name="0821b24" id="0821b24"></a>知老人大人相麼？向香煙未起處看。」便拜。</p><a 
name="0821b25" id="0821b25"></a><p style="margin-left: 3em"><span class="headname">弔雲門雪嶠和尚<span class="note">(時祭於匡山師子峰)</span></span></p><a 
name="0821b26" id="0821b26"></a><p style="text-indent: 0em; margin-left: 0em"><span class="linehead"></span>「不才聞得，青獅吼笠子，腰包幾欲友，恨殺雲居。」雲：「又<a 
name="0821b27" id="0821b27"></a>深彌，封彌處，難通走，今朝棄我而西行，四海嬰兒失<a 
name="0821b28" id="0821b28"></a>乳母，痛腸血淚染雲衣，顰蹙雙眉哭破口。末法時，正<a 
name="0821b29" id="0821b29"></a>法朽，獅子絕行多狐狗。憶吾師，作家手，施為動靜甚<a 
name="0821b30" id="0821b30"></a>平常，語句辭章不捏扭。仔細思，世少有，正好峰頭棒<a 
name="0821c01" id="0821c01"></a>破天，何緣休世不肯久？今策杖，非其偶，青錢粉蝶滿<a 
name="0821c02" id="0821c02"></a>林飛，仙掌盈盈當作酒。何時覆到古雲門？香焚一片<a 
name="0821c03" id="0821c03"></a>重稽首。」</p><a 
name="0821c04" id="0821c04"></a><p style="margin-left: 3em"><span class="headname">雲居顓愚先老和尚二十週</span></p><a 
name="0821c05" id="0821c05"></a><p style="text-indent: 0em; margin-left: 0em"><span class="linehead"></span>師至塔前拈香，云：「吾師還記得麼？於丙戌五月六日<a 
name="0821c06" id="0821c06"></a>午時入般涅槃，示寂滅定，帶累腳下兒孫。年年此日，<a 
name="0821c07" id="0821c07"></a>歲歲今朝，繼往開來，惟瞻惟仰。茲者二十週辰，遠承<a 
name="0821c08" id="0821c08"></a>藩司，余翁謹修清供，列於我師塔前。不肖知時識節，<a 
name="0821c09" id="0821c09"></a>奠一盃茶，燒一炷香，要薰我師鼻孔，怎奈雲生山色，<a 
name="0821c10" id="0821c10"></a>月轉溪聲，皆是我師法身，不敢世諦流布。」遂彈指三<a 
name="0821c11" id="0821c11"></a>下，顧左右云：「已開寂滅定，現諸威儀，來格來歆，伏惟<a 
name="0821c12" id="0821c12"></a>尚饗。」</p><a 
name="0821c13" id="0821c13"></a><p style="margin-left: 3em"><span class="headname">掃同安佛頭峰第二代常察禪師塔</span></p><a 
name="0821c14" id="0821c14"></a><p style="text-indent: 0em; margin-left: 0em"><span class="linehead"></span>「千峰連嶽秀萬嶂，不知春孤崖倚石。坐不下，白雲心。<a 
name="0821c15" id="0821c15"></a>諸仁者還知此翁人境句子麼？千有年來不惟常住，<a 
name="0821c16" id="0821c16"></a>此山且日炙風吹，消磨不得。所以孤迥迥，峭巍巍，亙<a 
name="0821c17" id="0821c17"></a>古亙今，無雜無壞。雖然如是，苔封荊蔓久矣。今日揭<a 
name="0821c18" id="0821c18"></a>出雲霄，只要大家共見。正恁麼時，且道掃塔一句作<a 
name="0821c19" id="0821c19"></a>麼生？」拈拄杖卓一卓，云：「卓破虛空人境別，家風振起<a 
name="0821c20" id="0821c20"></a>鳳棲山。」</p><a 
name="0821c21" id="0821c21"></a><p style="margin-left: 3em"><span class="headname">掃同安政公禪師塔</span></p><a 
name="0821c22" id="0821c22"></a><p style="text-indent: 0em; margin-left: 0em"><span class="linehead"></span>「祖庭湮沒久，一塔鎮孤村。熱骨雲侵冷，翻成鐵面門。<a 
name="0821c23" id="0821c23"></a>者是古今不昧的榜樣，至今法席重興，宗風復振。今<a 
name="0821c24" id="0821c24"></a>日山僧燒一炷香，供一盃茶，願與我師共鎮祖庭。」遂<a 
name="0821c25" id="0821c25"></a>展具拜，云：「一段慈腸和月冷，幾回熱唾帶雲開。」</p><a 
name="0821c26" id="0821c26"></a><p style="margin-left: 3em"><span class="headname">掃龍門第二代大機用禪師塔</span></p><a 
name="0821c27" id="0821c27"></a><p style="text-indent: 0em; margin-left: 0em"><span class="linehead"></span>師登塔，以拄杖指云：「者座宰堵波，埋沒已千載。今朝<a 
name="0821c28" id="0821c28"></a>特地新，面目不曾改。諸仁者，且道機禪師不曾改的<a 
name="0821c29" id="0821c29"></a>面目即今在什麼處相逢？難見面，見面不相識。」遂焚<a 
name="0821c30" id="0821c30"></a>香作禮。</p><a 
name="0822a01" id="0822a01"></a><p style="margin-left: 3em"><span class="headname">掃龍門戒杲空明和尚塔</span></p><a 
name="0822a02" id="0822a02"></a><p style="text-indent: 0em; margin-left: 0em"><span class="linehead"></span>師遶塔一匝，云：「此塔古今不昧，日月恆照，揭出當陽，<a 
name="0822a03" id="0822a03"></a>聖凡一笑，清供謹拈，重彰體貌。大眾且道此老在什<a 
name="0822a04" id="0822a04"></a>麼處？」良久云：「白雲時遶青山外，綠水常流碧澗中。便<a 
name="0822a05" id="0822a05"></a>是此翁真面目，令人代代仰清風。」遂拜。</p><a 
name="0822a06" id="0822a06"></a><p style="margin-left: 3em"><span class="headname">設寶峰<span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>庵禪師供</span></p><a 
name="0822a07" id="0822a07"></a><p style="text-indent: 0em; margin-left: 0em"><span class="linehead"></span>師指像云：「天童後裔，笑巖遠孫。施馬祖大用大機，行<a 
name="0822a08" id="0822a08"></a>臨濟三玄三要。到此正好陶鎔，後學何緣短笛橫歸，<a 
name="0822a09" id="0822a09"></a>致使空山頹裂，藏海枯乾。正印今日得，得為兄錢燒，<a 
name="0822a10" id="0822a10"></a>蝴蝶茶，點蜻蠅。」顧左右云：「且道者漢面目即今還窺<a 
name="0822a11" id="0822a11"></a>得麼？」良久云：「爍迦羅眼，猶難見，狹根魔子，豈能知？到<a 
name="0822a12" id="0822a12"></a>者裏非但汝窺之無分，總使伊聞之猶難。直須星攢<a 
name="0822a13" id="0822a13"></a>碧落，月浸丹墀，翡翠簾垂，燭香人靜。如此會得，纔許<a 
name="0822a14" id="0822a14"></a>黃口小兒搭齒粘唇。其或未然，向山僧與者漢相見<a 
name="0822a15" id="0822a15"></a>中薦取。」遂拈香泣云：「一瓣爐中煙篆冷，寶珠峰下瀉<a 
name="0822a16" id="0822a16"></a>春潮。」</p><a 
name="0822a17" id="0822a17"></a><p style="margin-left: 3em"><span class="headname">寒食掃大機禪師塔</span></p><a 
name="0822a18" id="0822a18"></a><p style="text-indent: 0em; margin-left: 0em"><span class="linehead"></span>師云：「一回打掃一回新，時吐煙霞繫故人。織錦春花<a 
name="0822a19" id="0822a19"></a>連古壁，破天雲浪捲紅塵。青青翠竹歌玄調，朵朵奇<a 
name="0822a20" id="0822a20"></a>峰展笑嚬。信手拈來堪作供，願吾機祖鑒微忱。」遂燒<a 
name="0822a21" id="0822a21"></a>香作禮。</p><a 
name="0822a22" id="0822a22"></a><p style="margin-left: 3em"><span class="headname">寒食掃戒杲和尚塔</span></p><a 
name="0822a23" id="0822a23"></a><p style="text-indent: 0em; margin-left: 0em"><span class="linehead"></span>師以拄杖指塔云：「者座古塔，山僧疇昔已為諸人指<a 
name="0822a24" id="0822a24"></a>出，分明今日重新舉示，是什麼意？特為未見者見，未<a 
name="0822a25" id="0822a25"></a>聞者聞。明初戒杲禪師重興祖席，復理宗猷，居此寒<a 
name="0822a26" id="0822a26"></a>巖深谷之中，被無恥輩把他一片青山埋沒將盡，所<a 
name="0822a27" id="0822a27"></a>以山僧今日復理風境。且道風境作麼生理？」遂拈香<a 
name="0822a28" id="0822a28"></a>云：「清明三月菜花黃，雲轉寒崖道骨香。嶺後松濤吼<a 
name="0822a29" id="0822a29"></a>落日，令人千載仰聲光。」</p><a 
name="0822a30" id="0822a30"></a><p style="margin-left: 3em"><span class="headname">為龍雲寺聞嚴耆宿起龕<span class="note">(值古雲)</span></span></p><a 
name="0822b01" id="0822b01"></a><p style="text-indent: 0em; margin-left: 0em"><span class="linehead"></span>師云：「淵公聞老宿深居幽谷，傲雪欺霜，固守一片嵒<a 
name="0822b02" id="0822b02"></a>頭道場。自知老病休歇，於廿四日撩起便行，徒眾特<a 
name="0822b03" id="0822b03"></a>請山僧舉揚末後一事。」顧眾云：「且道末後起龕一事<a 
name="0822b04" id="0822b04"></a>作麼生舉？」喝一喝云：「一輪迸出千竿竹，三瀑衝開九<a 
name="0822b05" id="0822b05"></a>疊雲。」以拄杖指龕云：「起。」</p><a 
name="0822b06" id="0822b06"></a><p style="margin-left: 3em"><span class="headname">舉火</span></p><a 
name="0822b07" id="0822b07"></a><p style="text-indent: 0em; margin-left: 0em"><span class="linehead"></span>師以火炬打○相，云：「者個便是超生越死的大解脫<a 
name="0822b08" id="0822b08"></a>門，未聞嚴先灶裏寒冰結，已聞嚴後井中炭更紅。於<a 
name="0822b09" id="0822b09"></a>此薦得，方識四無遮攔，得大自在。設若不能，山僧為<a 
name="0822b10" id="0822b10"></a>汝髑髏點出眼睛去也。」攛炬云：「幾莖不落春秋木，撲<a 
name="0822b11" id="0822b11"></a>地燒成朵朵蓮。」</p><a 
name="0822b12" id="0822b12"></a><p style="margin-left: 3em"><span class="headname">為獅子庵藏一禪師封龕</span></p><a 
name="0822b13" id="0822b13"></a><p style="text-indent: 0em; margin-left: 0em"><span class="linehead"></span>師就龕云：「聞報藏公歸去也，蕭蕭自在冷如風。雖然<a 
name="0822b14" id="0822b14"></a>青嶂雲歸後，猶待山僧一句封。且道作麼生是一句<a 
name="0822b15" id="0822b15"></a>封？」以拄杖指龕云：「千山萬壑雲，者片可藏一。」</p><a 
name="0822b16" id="0822b16"></a><p style="margin-left: 3em"><span class="headname">為聖傳鐸副寺舉火</span></p><a 
name="0822b17" id="0822b17"></a><p style="text-indent: 0em; margin-left: 0em"><span class="linehead"></span>師云：「聖傳副寺三載，同志當初越山，一擊粉碎，惜乎<a 
name="0822b18" id="0822b18"></a>今朝蝶隨花去。且道甚麼處去？」以炬攛下云：「烈焰長<a 
name="0822b19" id="0822b19"></a>空無背面，圓明何處不清光？」</p><a 
name="0822b20" id="0822b20"></a><p style="margin-left: 3em"><span class="headname">為德光靜主舉火</span></p><a 
name="0822b21" id="0822b21"></a><p style="text-indent: 0em; margin-left: 0em"><span class="linehead"></span>師云：「德光，德光，揭露當陽柳巷從，君舞蹈孤峰，任汝<a 
name="0822b22" id="0822b22"></a>徜徉。」打○相云：「會得者裏，許你格外承當，其或未知，<a 
name="0822b23" id="0822b23"></a>還要山僧指出短長。」以炬攛下云：「渾身拶出金剛燄，<a 
name="0822b24" id="0822b24"></a>一朵優曇處處香。」</p><a 
name="0822b25" id="0822b25"></a><p style="margin-left: 3em"><span class="headname">為戒生闍黎舉火</span></p><a 
name="0822b26" id="0822b26"></a><p style="text-indent: 0em; margin-left: 0em"><span class="linehead"></span>師以火炬打○相云；「來時恁麼來，去時恁麼去，來去<a 
name="0822b27" id="0822b27"></a>本天然，切莫犯迴避。且道如何得不犯迴避去？」喝一<a 
name="0822b28" id="0822b28"></a>喝云：「煙霞直透青霄外，一道靈光耀古今。」</p><a 
name="0822b29" id="0822b29"></a><p style="margin-left: 3em"><span class="headname">為慧光火頭舉火</span></p><a 
name="0822b30" id="0822b30"></a><p style="text-indent: 0em; margin-left: 0em"><span class="linehead"></span>師舉炬云：「性火真空，性空真火，狹路相逢，定無處躲，<a 
name="0822c01" id="0822c01"></a>不是冤家不聚頭，通身化作劫前火。」顧眾云：「慧光火<a 
name="0822c02" id="0822c02"></a>頭，到者裏還有轉身處麼？」遂攛炬云：「清風一陣長空<a 
name="0822c03" id="0822c03"></a>掃，紅日團圞正當午。」</p><a 
name="0822c04" id="0822c04"></a><p style="margin-left: 3em"><span class="headname">奠顯微元法子</span></p><a 
name="0822c05" id="0822c05"></a><p style="text-indent: 0em; margin-left: 0em"><span class="linehead"></span>師至靈前云：「圓明妙體，本無去來。自性天真，不屬生<a 
name="0822c06" id="0822c06"></a>死。慟惟新寂，法子顯微元。侍者一生孤硬，生鐵鑄成<a 
name="0822c07" id="0822c07"></a>龍門。三載巾瓶一朝打失鼻孔，同安室裏鍼芥投機，<a 
name="0822c08" id="0822c08"></a>遂以濟北家風，兩手分付。豈期鹵風忽起，北斗頓橫，<a 
name="0822c09" id="0822c09"></a>以致法門凋殘，慧命莫續。今子道友曉也上座，秉道<a 
name="0822c10" id="0822c10"></a>義之交，念同參之託，於數百里外送子靈骨歸山，老<a 
name="0822c11" id="0822c11"></a>人不覺五內盡枯，聊以祖庭丈左。酌金井水，調野菜<a 
name="0822c12" id="0822c12"></a>羹，奠于我子之前，以表師資法愛，來格來歆，惟茲尚<a 
name="0822c13" id="0822c13"></a>饗。」</p><a 
name="0822c14" id="0822c14"></a><p style="margin-left: 3em"><span class="headname">奠梅若法子</span></p><a 
name="0822c15" id="0822c15"></a><p style="text-indent: 0em; margin-left: 0em"><span class="linehead"></span>師至位前，良久云：「梅若維那少<span class="corr" title='[[禾/亍]&gt;年]'>年</span>英俊，秉出世心，擔<a 
name="0822c16" id="0822c16"></a>佛祖任，操德業，廢寢忘餐，守律儀如冰似雪。山僧以<a 
name="0822c17" id="0822c17"></a>惡辣鉗鎚為伊徹骨徹髓，擬為法門利器，誰知格外<a 
name="0822c18" id="0822c18"></a>閒人傷哉？惜哉？兩相辜負。諸仁者，且道今日還有不<a 
name="0822c19" id="0822c19"></a>辜負處也無？」顧左右云：「以此為驗。」</p><a 
name="0822c20" id="0822c20"></a><p style="margin-left: 3em"><span class="headname">為雲曇禪宿入塔</span></p><a 
name="0822c21" id="0822c21"></a><p style="text-indent: 0em; margin-left: 0em"><span class="linehead"></span>師向塔前云：「心肝鐵石，作用超方，復祖庭而不畏死<a 
name="0822c22" id="0822c22"></a>生，掌諸山而多般權設，只因輔正驅邪，以致喪身失<a 
name="0822c23" id="0822c23"></a>命。同安今日全賴恩光道風遠播，所以山僧自愧無<a 
name="0822c24" id="0822c24"></a>酬，只得將斯吉土，卜此良辰，為伊入祖塔之傍，以作<a 
name="0822c25" id="0822c25"></a>千秋遺蹟。雖然，且入塔一句作麼生道？」托骨入塔，云：<a 
name="0822c26" id="0822c26"></a>「鐵壁銀山無出入，白雲流水有聲名。」</p><a 
name="0822c27" id="0822c27"></a><p style="margin-left: 3em"><span class="headname">為眾高僧入塔</span></p><a 
name="0822c28" id="0822c28"></a><p style="text-indent: 0em; margin-left: 0em"><span class="linehead"></span>「一點墨水，兩處成龍。空谷傳聲，彼此相應。也有為生<a 
name="0822c29" id="0822c29"></a>死不畏寒暄，也有為叢林不惜身命。到如今山僧為<a 
name="0822c30" id="0822c30"></a>他捏聚成團，挽回一鏡，直教世諦空華，塵緣脫盡。且<a 
name="0823a01" id="0823a01"></a>道如何是脫盡的事？」以手數靈骨入塔，云：「一眾同歸<a 
name="0823a02" id="0823a02"></a>無縫塔，從教生殺不春秋。」</p><a 
name="0823a03" id="0823a03"></a><p style="margin-left: 3em"><span class="headname">為旵堂法子起龕</span></p><a 
name="0823a04" id="0823a04"></a><p style="text-indent: 0em; margin-left: 0em"><span class="linehead"></span>師以杖指云：「龍門升堂，同安入室。泥牛海底來，木馬<a 
name="0823a05" id="0823a05"></a>雲中去。透祖師關，無蓋無函。秉如來命，自尊自貴。到<a 
name="0823a06" id="0823a06"></a>恁麼地正好紹隆佛種，何期一旦鹵歸，四五年懇切<a 
name="0823a07" id="0823a07"></a>誰知？三十載苦心何在？雖然，也是世諦門中，若實際<a 
name="0823a08" id="0823a08"></a>裏地何曾損壞纖毫？只如不損壞的是個什麼？一夜<a 
name="0823a09" id="0823a09"></a>雨風頭腦裂，千山血淚瀉霜寒。」遂命舁出。</p><a 
name="0823a10" id="0823a10"></a><p style="margin-left: 3em"><span class="headname">弔季納熊居士</span></p><a 
name="0823a11" id="0823a11"></a><p style="text-indent: 0em; margin-left: 0em"><span class="linehead"></span>「夙世利根，金剛悲願，護法雲居三十<span class="corr" title='[[禾/亍]&gt;年]'>年</span>，聲傳海內，恢<a 
name="0823a12" id="0823a12"></a>復同安，千萬古名馥諸方。訓子孫以聖賢，待緇素無<a 
name="0823a13" id="0823a13"></a>彼此。坐塵寰中，出塵寰外，不被諸緣所轉，唯愁大法<a 
name="0823a14" id="0823a14"></a>未明，如此正好與法門打成一片。豈其劫外風生，橫<a 
name="0823a15" id="0823a15"></a>吹鐵笛，山僧聞之痛淚落腹，五內憔然。今日乘一葉<a 
name="0823a16" id="0823a16"></a>輕舟，特到柩前燒一瓣香，奠一盃茶，不敢言報德酬<a 
name="0823a17" id="0823a17"></a>恩，聊以進平生道契。雖然如是，更有與君不了一句<a 
name="0823a18" id="0823a18"></a>又作麼生道？」顧左右云：「痛淚不同流世諦，惟君悲願<a 
name="0823a19" id="0823a19"></a>復重來。」</p><a 
name="0823a20" id="0823a20"></a><p style="margin-left: 3em"><span class="headname">為退菴禪師起龕</span></p><a 
name="0823a21" id="0823a21"></a><p style="text-indent: 0em; margin-left: 0em"><span class="linehead"></span>師云：「動也，定也，昨夜泥牛吞卻月。定也，動也，今朝紅<a 
name="0823a22" id="0823a22"></a>日上東山。只得東湧鹵沒，北達南通，一段孤光，死生<a 
name="0823a23" id="0823a23"></a>不易，恭惟示寂。退庵禪師守毘尼，皎若冰霜，具法眼，<a 
name="0823a24" id="0823a24"></a>明同古德。處僧處俗，渾如太古淳風，應世應緣，成就<a 
name="0823a25" id="0823a25"></a>空華佛事，正好一方主化。何期鐵笛橫吹，致使龍象<a 
name="0823a26" id="0823a26"></a>無依，法門清澹。今汝弟靈機大德啟合縣檀那命山<a 
name="0823a27" id="0823a27"></a>僧為伊作茶毘佛事，今日不敢他辭，只得打開玉鎖，<a 
name="0823a28" id="0823a28"></a>撥轉玄關，為伊判決去也。」以杖擊龕云：「少時道破命<a 
name="0823a29" id="0823a29"></a>出。」</p><a 
name="0823a30" id="0823a30"></a><p style="margin-left: 3em"><span class="headname">為退庵禪師兼舊過空生禪宿舉火</span></p><a 
name="0823b01" id="0823b01"></a><p style="text-indent: 0em; margin-left: 0em"><span class="linehead"></span>師云：「者個師徒恁麼奇特，生時不同生，死時不同死，<a 
name="0823b02" id="0823b02"></a>生死雖不同，就中無彼此。所以道，『青山白雲父，白雲<a 
name="0823b03" id="0823b03"></a>青山兒。白雲任往來，青山總不知。』既然如是，今日為<a 
name="0823b04" id="0823b04"></a>什麼又向者裏聚頭撞腦，覿面相逢？將末後一段因<a 
name="0823b05" id="0823b05"></a>緣要山僧為伊了卻。且道即今更作麼生施設？」以炬<a 
name="0823b06" id="0823b06"></a>打○相，云：「舉起劫前三昧火，倒騎木馬上雲霄。」擲下<a 
name="0823b07" id="0823b07"></a>便行。</p><a 
name="0823b08" id="0823b08"></a><p style="margin-left: 3em"><span class="headname">為破衲禪人舉火</span></p><a 
name="0823b09" id="0823b09"></a><p style="text-indent: 0em; margin-left: 0em"><span class="linehead"></span>師云：「破衲禪人叢林實行聞風滅火，為法亡身，看伊<a 
name="0823b10" id="0823b10"></a>者段真心可作千古標致，奈何不解藏身，以致徒空<a 
name="0823b11" id="0823b11"></a>喪命。山僧今日只得教伊就火焰中尋一條出路，諸<a 
name="0823b12" id="0823b12"></a>仁者，且道作麼生是伊出路<span class="gaiji">&#x807B;<!--gaiji,,1[漸/耳],2&#x807B;,3--></span>？」以炬打○相，云：「會麼？<a 
name="0823b13" id="0823b13"></a>設爾未然，不免重下註腳。」遂擲炬，云：「無底底中重破<a 
name="0823b14" id="0823b14"></a>底，有枷枷上再加枷。命根截斷終非斷，烈焰騰空布<a 
name="0823b15" id="0823b15"></a>雨花。」</p><a 
name="0823b16" id="0823b16"></a><p style="margin-left: 3em"><span class="headname">為待贈高門余氏孺人火</span></p><a 
name="0823b17" id="0823b17"></a><p style="text-indent: 0em; margin-left: 0em"><span class="linehead"></span>師云：「昨日山僧出山，為弔高公之媳，余公之女，不意<a 
name="0823b18" id="0823b18"></a>二公擇此良辰，命山僧為伊指出生前面目，末後因<a 
name="0823b19" id="0823b19"></a>緣。今對眾前，且道如何結案？」以炬舉起云：「性火真空<a 
name="0823b20" id="0823b20"></a>性空真火。狹路相逢，定沒處躲。」復擲下云：「烈焰光中<a 
name="0823b21" id="0823b21"></a>朵朵華，天堂佛國親垂手。」</p><a 
name="0823b22" id="0823b22"></a><p style="margin-left: 3em"><span class="headname">為智微禪德火</span></p><a 
name="0823b23" id="0823b23"></a><p style="text-indent: 0em; margin-left: 0em"><span class="linehead"></span>師云：「汝本真實人，所行真實行，迢迢千里來，唯求末<a 
name="0823b24" id="0823b24"></a>後事，且道末後事作麼生為汝結案？」以炬打<span class="gaiji">[十○]<!--gaiji,,1[十○],2,3--></span>相，云：<a 
name="0823b25" id="0823b25"></a>「四大本空如泡影，圓明一點露長空。」遂擲下便行。</p><a 
name="0823b26" id="0823b26"></a><p style="margin-left: 3em"><span class="headname">為廣福初開禪宿起龕</span></p><a 
name="0823b27" id="0823b27"></a><p style="text-indent: 0em; margin-left: 0em"><span class="linehead"></span>師云：「生也，死也，若青山之白雲。來也，去也，似當天之<a 
name="0823b28" id="0823b28"></a>杲日。本無心于出沒，豈有相於去來？一道凝然，亙古<a 
name="0823b29" id="0823b29"></a>不昧。恭惟禪德生世八十一年，戒臘四十餘夏，受毘<a 
name="0823b30" id="0823b30"></a>尼于傘居之室，養道緣于約翁之庵，一句彌陀直透<a 
name="0823c01" id="0823c01"></a>安養國中，雙融性相，不離今世門頭。不期世幻已盡，<a 
name="0823c02" id="0823c02"></a>撒手還家。今朝吉日良辰，為伊作一期佛事。」拈杖擊<a 
name="0823c03" id="0823c03"></a>龕，云：「舉起初開那一步，臨行重蹋上頭關。」</p><a 
name="0823c04" id="0823c04"></a><p style="margin-left: 3em"><span class="headname">舉火</span></p><a 
name="0823c05" id="0823c05"></a><p style="text-indent: 0em; margin-left: 0em"><span class="linehead"></span>師云：「其生也本自天然，其死也無迴避處。白雲片片<a 
name="0823c06" id="0823c06"></a>起千峰，黃鳥聲聲啼不住。既然去住自由，因甚留者<a 
name="0823c07" id="0823c07"></a>殼漏子以待山僧？冤有頭，債有主，烈焰光中獨出手。」<a 
name="0823c08" id="0823c08"></a>遂攛下。</p><a 
name="0823c09" id="0823c09"></a><p style="margin-left: 3em"><span class="headname">弔方伯斗所余翁大護法對靈燒香</span></p><a 
name="0823c10" id="0823c10"></a><p style="text-indent: 0em; margin-left: 0em"><span class="linehead"></span>「三十年來求大道，同安始悟劫前人，君今撒手恁麼<a 
name="0823c11" id="0823c11"></a>去，那個聞知不慟心？恭惟誥封光祿大夫斗所余公，<a 
name="0823c12" id="0823c12"></a>別號道庵大護法，現宰官身，悟無上道，為朝廷之砥<a 
name="0823c13" id="0823c13"></a>柱，作法門之金湯，建叢林於城市山中，宣王化於普<a 
name="0823c14" id="0823c14"></a>天匝地，恭寬信敏，道德存身，教子有方，規繩合則，一<a 
name="0823c15" id="0823c15"></a>貫純風，慈心三昧。甲辰五月山僧托缽洪都，掛錫法<a 
name="0823c16" id="0823c16"></a>雲，忽蒙先顧，片語相投，直下皈心，中興祖席，直教四<a 
name="0823c17" id="0823c17"></a>海俱聞，緇素共仰，正好輔揚大化，接益後來。殊期宦<a 
name="0823c18" id="0823c18"></a>緣<span class="corr" title='[巳&gt;已]'>已</span>盡，撒手離塵。但恨當時未與同安通個消息，使<a 
name="0823c19" id="0823c19"></a>山僧五內盡裂，以致佛法垂秋。今日特對靈前拈一<a 
name="0823c20" id="0823c20"></a>瓣香，奠一盃茶，以酬數載莫逆道交，并報建立祖庭<a 
name="0823c21" id="0823c21"></a>厚德。報德酬恩即且置，拈香設供作麼生道？」良久云：<a 
name="0823c22" id="0823c22"></a>「覿面相逢呈舊案，今時原是昔時人。」</p><a 
name="0823c23" id="0823c23"></a><p style="margin-left: 3em"><span class="headname">為法雲律主雪眉和尚起龕</span></p><a 
name="0823c24" id="0823c24"></a><p style="text-indent: 0em; margin-left: 0em"><span class="linehead"></span>師云：「迦文入滅於雙林，雪眉抽身於法雲。無底草鞋<a 
name="0823c25" id="0823c25"></a>踏破巫山十二重，無舌頭人吸盡西江千萬傾。吞栗<a 
name="0823c26" id="0823c26"></a>棘蓬於天童密老，受三聚戒於華山昧師。嗣後道化<a 
name="0823c27" id="0823c27"></a>南州，與方伯余公共同大願，酬倡稱時，建立藂林，十<a 
name="0823c28" id="0823c28"></a>方雲集，致使四眾咸皈，三緣具足。倏爾化緣已盡，便<a 
name="0823c29" id="0823c29"></a>與余公先後一揆。山僧同化江右共一檀主，只得有<a 
name="0823c30" id="0823c30"></a>條攀條，無條攀例，即今起龕一句還委悉麼？」卓杖云：<a 
name="0824a01" id="0824a01"></a>「請出那伽常大定，為祥為瑞現霞冠。」</p><a 
name="0824a02" id="0824a02"></a><p style="margin-left: 3em"><span class="headname">入塔</span></p><a 
name="0824a03" id="0824a03"></a><p style="text-indent: 0em; margin-left: 0em"><span class="linehead"></span>師云：「孤光獨露，耀古騰今，聲出青霄，名垂後世。恭惟<a 
name="0824a04" id="0824a04"></a>法駕開方便門，說清淨法，化導群迷，成就四眾。末後<a 
name="0824a05" id="0824a05"></a>忍俊不禁，道個『老僧不曾生，今亦何曾死，生死與涅<a 
name="0824a06" id="0824a06"></a>槃，霜花結石耳。』可謂臨行灑落，不滯繩規。所以留下<a 
name="0824a07" id="0824a07"></a>者段公案，秖待同安長老為他掃蹤滅跡。古德云：『湘<a 
name="0824a08" id="0824a08"></a>之南，潭之北，中有黃金充一國。』今日雪眉和尚亦有<a 
name="0824a09" id="0824a09"></a>個無縫塔子，且道山僧作麼生與他結案？」以杖指云：<a 
name="0824a10" id="0824a10"></a>「地為函，天為蓋，中有虛空遍法界。函蓋乾坤沒些些，<a 
name="0824a11" id="0824a11"></a>鐵壁銀山絕光彩。」一卓云：「封好。」</p><a 
name="0824a12" id="0824a12"></a><p style="margin-left: 3em"><span class="headname">為余護法起棺</span></p><a 
name="0824a13" id="0824a13"></a><p style="text-indent: 0em; margin-left: 0em"><span class="linehead"></span>師至棺前，云：「來自遼陽，去於江右，北斗藏身，無聲無<a 
name="0824a14" id="0824a14"></a>臭。恭惟皇清誥封光祿大夫江西布政司斗所余公<a 
name="0824a15" id="0824a15"></a>大護法，居宰官位而恩澤弘深，透祖師關而道風遠<a 
name="0824a16" id="0824a16"></a>播，上為朝廷股肱，下與士庶分憂。時時鼓揚法化，處<a 
name="0824a17" id="0824a17"></a>處建立藂林，二十餘<span class="corr" title='[[禾/亍]&gt;年]'>年</span>不辭鞅掌之任。有時向王法<a 
name="0824a18" id="0824a18"></a>堂上因邪打正，有時於燕居閒處凡聖不分，有時向<a 
name="0824a19" id="0824a19"></a>紅塵堆裏撒土揚沙，有時於金紫行中添花布錦。到<a 
name="0824a20" id="0824a20"></a>恁麼地正好放去收來，縱橫祖道，豈料西風倏爾，撩<a 
name="0824a21" id="0824a21"></a>起便行。今朝持服孝男雷臣居士等特請山僧，於端<a 
name="0824a22" id="0824a22"></a>表堂中重為舉揚，舉揚則且置，秖如起棺臨行一步<a 
name="0824a23" id="0824a23"></a>作麼生道？還委悉麼？」遂近前，以手舉扛，云：「藩侯自北<a 
name="0824a24" id="0824a24"></a>到江吳，九載恩垂道俗孚。疆外小城留不住，迎歸帝<a 
name="0824a25" id="0824a25"></a>里壯皇圖。」復云：「起。」</p><a 
name="0824a26" id="0824a26"></a><p style="margin-left: 3em"><span class="headname">為少宰雪堂熊翁誥封夫人葉氏燒香</span></p><a 
name="0824a27" id="0824a27"></a><p style="text-indent: 0em; margin-left: 0em"><span class="linehead"></span>師云：「古謂：『諸行無常，是生滅法，生滅滅已，寂滅為樂。』<a 
name="0824a28" id="0824a28"></a>生滅且置，秖如誥命夫人寂滅受用，畢竟如何？」打○<a 
name="0824a29" id="0824a29"></a>相，云：「常光一段無今古，自在天中坐寶蓮。」遂燒香。</p><a 
name="0824a30" id="0824a30"></a><p style="margin-left: 3em"><span class="headname">為雪堂熊公大護法燒香</span></p><a 
name="0824b01" id="0824b01"></a><p style="text-indent: 0em; margin-left: 0em"><span class="linehead"></span>師至靈前云：「劫前鐵樹正芬芳，不落春秋不覆藏。枝<a 
name="0824b02" id="0824b02"></a>葉疏疏撐宇宙，花開果熟落天香。恭惟大護法，朝廷<a 
name="0824b03" id="0824b03"></a>柱石，佛法金湯了多生，向上之機悟性中解脫之法，<a 
name="0824b04" id="0824b04"></a>隨緣不變，常住世間，不變隨緣，性相不二。記得昔<span class="corr" title='[[禾/亍]&gt;年]'>年</span><a 
name="0824b05" id="0824b05"></a>在螺髻墩上，時公拈山僧杖云：『者條拄杖得恁麼直？』<a 
name="0824b06" id="0824b06"></a>山僧云：『直且置，只如古人道，喚作拄杖則觸，不喚則<a 
name="0824b07" id="0824b07"></a>背，不觸不背更作麼生？』公云：『且喜今日在弟子手中。』<a 
name="0824b08" id="0824b08"></a>山僧徵云：『意旨如何？』公云：『撐天拄地。』山僧云：『珍重。』公<a 
name="0824b09" id="0824b09"></a>便作禮。嗣後遂以臨濟一宗兩手分付，不意拋卻世<a 
name="0824b10" id="0824b10"></a>緣，橫吹鐵笛。山僧直抵柩前，拈一炷香，奠一盃茶，以<a 
name="0824b11" id="0824b11"></a>酬護法之德。還委悉麼？一片栴檀纔舉起，滿腔徹底<a 
name="0824b12" id="0824b12"></a>骨毛寒。仰勞大眾<span class="gaiji">[言*奉]<!--gaiji,,1[言*奉],2,3--></span>經化楮。」</p><a 
name="0824b13" id="0824b13"></a><p style="margin-left: 3em"><span class="headname">為汝鍾閔老居士燒香</span></p><a 
name="0824b14" id="0824b14"></a><p style="text-indent: 0em; margin-left: 0em"><span class="linehead"></span>「生本不生，死亦不死。一道圓明，古今不已。恭惟閔老<a 
name="0824b15" id="0824b15"></a>居士光吞日月，氣裂山川風，聲遠播於尼山，名實低<a 
name="0824b16" id="0824b16"></a>回於鷲嶺。駕慈航出宦海，了知自性本空。披繡服，禮<a 
name="0824b17" id="0824b17"></a>圓通，親見觀音自在，非迷非悟，出脫凡情，是證是修，<a 
name="0824b18" id="0824b18"></a>打翻聖諦。」以拂子打○相，云：「居士前歲告殂，山僧今<a 
name="0824b19" id="0824b19"></a>日作弔，且道其中還有先後也未？」拈香顧眾，云：「從來<a 
name="0824b20" id="0824b20"></a>春信無高下，一任花枝自短長。」</p><a 
name="0824b21" id="0824b21"></a><p style="margin-left: 3em"><span class="headname">舉朗目禪人火</span></p><a 
name="0824b22" id="0824b22"></a><p style="text-indent: 0em; margin-left: 0em"><span class="linehead"></span>「杲日中天江北蓼，花飛爛熳眉頭慘。露階前，野鶴慟<a 
name="0824b23" id="0824b23"></a>凄聲，此時此景，正是公末後一段好境界，正好操持<a 
name="0824b24" id="0824b24"></a>前志，何期撒手長行？今公親眷堅請山僧，為公了卻<a 
name="0824b25" id="0824b25"></a>末後公案，且作麼生了？」以炬打○相，復喝云：「舉起自<a 
name="0824b26" id="0824b26"></a>家三昧火，痛鞭木馬帶風嘶。」遂擲下。</p><a 
name="0824b27" id="0824b27"></a><p style="margin-left: 3em"><span class="headname">同門絲外禪師起龕</span></p><a 
name="0824b28" id="0824b28"></a><p style="text-indent: 0em; margin-left: 0em"><span class="linehead"></span>「圓明寂照，本無去而無來，玅性融通，示有生而有滅。<a 
name="0824b29" id="0824b29"></a>恭惟絲大師住世五十四載，法臘三十有二，同出傘<a 
name="0824b30" id="0824b30"></a>居之門，共入雲居之室。既爾天各一方，參商南北，秖<a 
name="0824c01" id="0824c01"></a>望龍天推出，扶持濟上之風。何期世緣拋擲，鬧裡抽<a 
name="0824c02" id="0824c02"></a>身，小弟聞訃，五內痛裂。就於同安烹迸花之清泉，煮<a 
name="0824c03" id="0824c03"></a>寶鏡之蘋藻，聊盡同門之法愛也。兼聞遺命匆匆遠<a 
name="0824c04" id="0824c04"></a>來，將萬派為茗，千峰作供。切勿常寂光中，展眉大笑，<a 
name="0824c05" id="0824c05"></a>請兄向第二峰頭少現火光三昧。」以杖擊龕，云：「不移<a 
name="0824c06" id="0824c06"></a>一絲全體露，敵勝還他獅子兒。」復云：「起。」</p><a 
name="0824c07" id="0824c07"></a><p style="margin-left: 3em"><span class="headname">舉火</span></p><a 
name="0824c08" id="0824c08"></a><p style="text-indent: 0em; margin-left: 0em"><span class="linehead"></span>「昨日雲雨濛濛，今朝碧天皜皜。雖然時節因緣，臨行<a 
name="0824c09" id="0824c09"></a>方得恰好。」遂拈炬打○相，云：「者便是大師現底三昧。<a 
name="0824c10" id="0824c10"></a>所以古人道，『三世諸佛于火燄中說法，三世諸佛立<a 
name="0824c11" id="0824c11"></a>地聽汝。』諸人還委悉麼？其或未然，山僧為諸人別通<a 
name="0824c12" id="0824c12"></a>消息去也。」攛下云：「烈焰光中垂隻手，大千世界現全<a 
name="0824c13" id="0824c13"></a>身。」</p><a 
name="0824c14" id="0824c14"></a><p style="margin-left: 3em"><span class="headname">為老比丘下火</span></p><a 
name="0824c15" id="0824c15"></a><p style="text-indent: 0em; margin-left: 0em"><span class="linehead"></span>拈炬云：「好山好水，徒然過荒草，沒頭全身，墮八十年<a 
name="0824c16" id="0824c16"></a>來總未知，臨行乞我火一朵。今朝覿面重說破，說破<a 
name="0824c17" id="0824c17"></a>個甚麼？」一喝云：「杲日當空添烈焰，圓明一點去來博。」<a 
name="0824c18" id="0824c18"></a>遂擲下。</p><a 
name="0824c19" id="0824c19"></a><p style="margin-left: 3em"><span class="headname">慧中比丘尼舉龕</span></p><a 
name="0824c20" id="0824c20"></a><p style="text-indent: 0em; margin-left: 0em"><span class="linehead"></span>「劫前個段無生理，今日拈來獨讓他，放下腳跟，撩便<a 
name="0824c21" id="0824c21"></a>去了，知生死是空華。者比丘尼生緣八十有六，出家<a 
name="0824c22" id="0824c22"></a>三十餘春，解脫一切法塵，成就無上玅樂，可謂明如<a 
name="0824c23" id="0824c23"></a>玉露，皎若冰霜。今諸道侶恭請山僧，少作一時佛事。」<a 
name="0824c24" id="0824c24"></a>遂以杖擊，云：「擊碎雲龕無處著，高移一步出凡倫。」</p><a 
name="0824c25" id="0824c25"></a><p style="margin-left: 3em"><span class="headname">下火</span></p><a 
name="0824c26" id="0824c26"></a><p style="text-indent: 0em; margin-left: 0em"><span class="linehead"></span>舉炬云：「會麼？者是汝現前三昧，耀古騰今，無堪敵者，<a 
name="0824c27" id="0824c27"></a>雖然，也須山僧為汝道破。」遂一喝云：「高著眼，吾今助<a 
name="0824c28" id="0824c28"></a>汝，一星星到處圓明，光爍爍攛下。」</p><a 
name="0824c29" id="0824c29"></a><p style="margin-left: 3em"><span class="headname">為優曇頤公老宿起龕</span></p><a 
name="0824c30" id="0824c30"></a><p style="text-indent: 0em; margin-left: 0em"><span class="linehead"></span>「高高峰頂立，深深海底行。木馬騰空走，玉象出崑崙。<a 
name="0825a01" id="0825a01"></a>恭惟圓寂優曇師兄頤公老宿，得根本智于顓愚老<a 
name="0825a02" id="0825a02"></a>人，受具足戒於密雲和尚，編參知識，踏斷差別路頭，<a 
name="0825a03" id="0825a03"></a>諮詢名山露布，頭陀苦行，末上邗江，拮搆禪室，四十<a 
name="0825a04" id="0825a04"></a>年來把住要津，不通情竇，直至幻緣將謝之時，等閑<a 
name="0825a05" id="0825a05"></a>道個『門前柳色垂青眼，檻外諸峰笑點頭。』即此二語，<a 
name="0825a06" id="0825a06"></a>不唯繼續圓通二代，即我傘居先師父子不傳的極<a 
name="0825a07" id="0825a07"></a>則處，亦被師兄一時漏逗了也。弟自燕京回南，特過<a 
name="0825a08" id="0825a08"></a>此燒瓣香，以盡同門之愛，不期乃徒旋恩旋義，暨諸<a 
name="0825a09" id="0825a09"></a>眷屬等於西南角上卜得一片無陰陽地，欲建無縫<a 
name="0825a10" id="0825a10"></a>塔子，今當吉日良時，請作起龕佛事，是以忍俊不禁。<a 
name="0825a11" id="0825a11"></a>葛藤至此，不免常寂光中，軒渠一笑，一笑且置，只如<a 
name="0825a12" id="0825a12"></a>起龕一句作麼生道？」遂進前以杖擊龕，云：「桃花處處<a 
name="0825a13" id="0825a13"></a>笑相迎，高移一步春風送。」</p><a 
name="0825a14" id="0825a14"></a><p style="margin-left: 3em"><span class="headname">入塔</span></p><a 
name="0825a15" id="0825a15"></a><p style="text-indent: 0em; margin-left: 0em"><span class="linehead"></span>以拄杖指云：「盡十方虛空，盡十方世界，總是師兄者<a 
name="0825a16" id="0825a16"></a>一座埣堵波。自古及今，函蓋乾坤，不通呼吸，無雜無<a 
name="0825a17" id="0825a17"></a>壞，無始無終，到恁麼地正好與萬象森羅，情與無情，<a 
name="0825a18" id="0825a18"></a>一齊證入無生國裏，端拱無為，自由自在。雖然如是，<a 
name="0825a19" id="0825a19"></a>猶有一點罅縫，待小弟蓋覆去在。且道作麼生蓋覆？」<a 
name="0825a20" id="0825a20"></a>以拄杖作拽勢，云：「一方頑石拽將來，猶待家人親手<a 
name="0825a21" id="0825a21"></a>擲。」復卓云：「恰。」</p><a 
name="0825a22" id="0825a22"></a><p style="margin-left: 3em"><span class="headname">為嘉興郡侯遵度王公大護法燒香</span></p><a 
name="0825a23" id="0825a23"></a><p style="text-indent: 0em; margin-left: 0em"><span class="linehead"></span>「無去無來，靈光獨耀，不生不滅，本體恆存。恭惟中憲<a 
name="0825a24" id="0825a24"></a>大夫王護法悲願不忘，現宰官身而說法，雄才特用，<a 
name="0825a25" id="0825a25"></a>懸金斗印以衡。行驅五馬於黃堂，御六龍於赤絳，諸<a 
name="0825a26" id="0825a26"></a>山各剎總沐鋾鎔，田叟漁翁俱叨化育。山僧初晤于<a 
name="0825a27" id="0825a27"></a>燕都，再逢于檇李，幾度盤桓，無非中道，正好撫國安<a 
name="0825a28" id="0825a28"></a>民。忽唱還鄉曲子，嗟夫，西來大意未盡商量，刻藏因<a 
name="0825a29" id="0825a29"></a>緣委諸檀度，此非護法有棄於山僧，蓋為山僧無緣<a 
name="0825a30" id="0825a30"></a>於湊就，茲居旅底無表寸私，特向尊前瓣香作供，只<a 
name="0825b01" id="0825b01"></a>如來格來歆一句作麼生道插香？」云：「信手拈來焚寶<a 
name="0825b02" id="0825b02"></a>鼎，氤氳端的透朱陵。」</p><a 
name="0825b03" id="0825b03"></a><p style="text-indent: 0em; margin-left: 0em"><span class="linehead"></span>同安挂鐘板，師拈椎云：「人天號令，祖師繩規，今日重<a 
name="0825b04" id="0825b04"></a>提，風行草偃，直教一箇箇皮穿腦裂，膽喪魂驚，不守<a 
name="0825b05" id="0825b05"></a>自家窮活計，豈容先聖舊儀軌？雖然如是，且坐斷見<a 
name="0825b06" id="0825b06"></a>聞一句作麼生道？」遂擊鐘板云：「一撥靈機天地隕，千<a 
name="0825b07" id="0825b07"></a>差別處絕纖塵。」。</p><a 
name="0825b08" id="0825b08"></a><a 
name="0825b09" id="0825b09"></a><a 
name="0825b10" id="0825b10"></a><p><span class="juanname">法璽印禪師語錄卷第十一</span></p>
<hr>【經文資訊】嘉興藏第 28 冊 No. B220 法璽印禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8ed0.html?index=J28nB220" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB220_011 by HTTrack Website Copier/3.x [XR&CO'2008], Tue, 03 Jun 2014 00:38:39 GMT -->
</html>
