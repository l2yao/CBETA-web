<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_024 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga7c7b.gif?utmac=MO-30696269-4&amp;utmn=1753159311&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB202_024&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb854-2.html?index=J28nB202_023" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 24 卷</p>
	<a href="index32c4-2.html?index=J28nB202_025" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷24]">　
<a 
name="0124c01" id="0124c01"></a><p><span class="juanname">百癡禪師語錄卷第二十四</span></p><a 
name="0124c02" id="0124c02"></a><p style="margin-left: 4em"><span class="byline">嗣法門人超宣等編</span></p><a 
name="0124c03" id="0124c03"></a><p style="margin-left: 2em"><span class="headname">書問</span></p><a 
name="0124c04" id="0124c04"></a><p style="margin-left: 3em"><span class="headname">答玄密禪師</span></p><a 
name="0124c05" id="0124c05"></a><p style="text-indent: 0em; margin-left: 0em"><span class="linehead"></span><span class="corr" title='[已&gt;己]'>己</span>卯春屏跡蓮峰日以洗花刪竹為事而世間交際<a 
name="0124c06" id="0124c06"></a>意外因緣非敢問也因念友朋聚首不能多時兩地<a 
name="0124c07" id="0124c07"></a>各天徒增浩歎回思昔之攜籃採筍杖策尋虀坐對<a 
name="0124c08" id="0124c08"></a>青燈琢磨詩史今悉付之夢幻中矣足下出金粟住<a 
name="0124c09" id="0124c09"></a>玉芝奕奕聲光較予十倍第未識鞭麟撻鳳之外亦<a 
name="0124c10" id="0124c10"></a>向兩湖繡石邊想望予否某上座來閩接讀法音知<a 
name="0124c11" id="0124c11"></a>起居勇噉如常且欣且慰老人千萬斤重擔得足下<a 
name="0124c12" id="0124c12"></a>一肩負荷可以無憂而樹幟摧魔竊有賴於足下也。</p><a 
name="0124c13" id="0124c13"></a><p style="margin-left: 3em"><span class="headname">答峻初嚴居士</span></p><a 
name="0124c14" id="0124c14"></a><p style="text-indent: 0em; margin-left: 0em"><span class="linehead"></span>自信錄一冊句句從本分中流露將來非數載苦工<a 
name="0124c15" id="0124c15"></a>灼然知有者不能爾但舊套未除新條尚萎恐欲刻<a 
name="0124c16" id="0124c16"></a>出行世難聳時流視瞻若謂是冊已經明眼簡過殊<a 
name="0124c17" id="0124c17"></a>不知師家接引初機原具種種方便此意弗明秪管<a 
name="0124c18" id="0124c18"></a>實執為是則操履無有進益終其身編言立句如斯<a 
name="0124c19" id="0124c19"></a>而已近見負此病者甚多故不惜口道破幸加詳審。</p><a 
name="0124c20" id="0124c20"></a><p style="margin-left: 3em"><span class="headname">答漈濱吳檀護</span></p><a 
name="0124c21" id="0124c21"></a><p style="text-indent: 0em; margin-left: 0em"><span class="linehead"></span>董巖參壽昌機語弗契寶峰晤埜衲氣味相投非此<a 
name="0124c22" id="0124c22"></a>工而彼拙也時節因緣有至未至耳況壽昌曾垂記<a 
name="0124c23" id="0124c23"></a>云去後二十年纔好遇人纔有汝說話分昨台下云<a 
name="0124c24" id="0124c24"></a>屈指恰二十年善知識記人不謬心甚信之即此益<a 
name="0124c25" id="0124c25"></a>見台下之不辜負壽昌矣所問三教宗旨數條具答<a 
name="0124c26" id="0124c26"></a>如左銀杏陰濃想不吝曳杖入山再與擁膝拍肩尚<a 
name="0124c27" id="0124c27"></a>論千古也。</p><a 
name="0124c28" id="0124c28"></a><p style="margin-left: 3em"><span class="headname">答孝廉陳次升</span></p><a 
name="0124c29" id="0124c29"></a><p style="text-indent: 0em; margin-left: 0em"><span class="linehead"></span>嫩菊盈籬轉盼綠楊夾岸矣山堂寂坐偶憶前言確<a 
name="0124c30" id="0124c30"></a>信真誠在今希有所貴終始勿忘向光車駿馬鬧場<a 
name="0125a01" id="0125a01"></a>中拶進一步便是心空及第底人而與從上裴楊諸<a 
name="0125a02" id="0125a02"></a>大老同其正因乃貧衲厚望也春風漸老候謁未能<a 
name="0125a03" id="0125a03"></a>以道自強為君三誦。</p><a 
name="0125a04" id="0125a04"></a><p style="margin-left: 3em"><span class="headname">與修上人</span></p><a 
name="0125a05" id="0125a05"></a><p style="text-indent: 0em; margin-left: 0em"><span class="linehead"></span>佛法大有只是牙痛筆尖稍倦不欲多書適得青州<a 
name="0125a06" id="0125a06"></a>布衫待汝歸來奉送著得恰好又恐加一重矣慎慎。</p><a 
name="0125a07" id="0125a07"></a><p style="margin-left: 3em"><span class="headname">答州牧唐瑞芝</span></p><a 
name="0125a08" id="0125a08"></a><p style="text-indent: 0em; margin-left: 0em"><span class="linehead"></span>太平坐享幸爾無虞杵護之功仰賴弗淺入春以來<a 
name="0125a09" id="0125a09"></a>想福履迪吉倍增而此事精研尤所企望宋趙悅道<a 
name="0125a10" id="0125a10"></a>聞雷有省作偈云默坐公堂虛隱几心源不動湛如<a 
name="0125a11" id="0125a11"></a>水一聲霹靂頂門開喚起從前自家底敢筆出為台<a 
name="0125a12" id="0125a12"></a>下頌萬無曰多口阿師拾人涕唾竟擲之案下也。</p><a 
name="0125a13" id="0125a13"></a><p style="margin-left: 3em"><span class="headname">答靈熙徐居士</span></p><a 
name="0125a14" id="0125a14"></a><p style="text-indent: 0em; margin-left: 0em"><span class="linehead"></span>世路荊榛咫尺千里思之弗得悵也如何偶臥病床<a 
name="0125a15" id="0125a15"></a>頭忽聞有炊臼之戚生耶死耶不道不道惟冀鼓盆<a 
name="0125a16" id="0125a16"></a>以自寬毋致過慟可矣未審居士信得及否。</p><a 
name="0125a17" id="0125a17"></a><p style="margin-left: 3em"><span class="headname">答州牧吳萬為</span></p><a 
name="0125a18" id="0125a18"></a><p style="text-indent: 0em; margin-left: 0em"><span class="linehead"></span>大慧老人用一條竹篦勘驗龍蛇如大火聚近則燎<a 
name="0125a19" id="0125a19"></a>身如太阿劍觸則失命至於出言吐句又如巨澥長<a 
name="0125a20" id="0125a20"></a>江一瀉萬千里不可止遏在今匡徒領眾者安得彷<a 
name="0125a21" id="0125a21"></a>彿其庶幾耶來偈四則言言據本句句歸宗大慧之<a 
name="0125a22" id="0125a22"></a>面目儼然金粟之門庭有賴敬服敬服白鳥描空黃<a 
name="0125a23" id="0125a23"></a>花點徑山中一段真趣頗與隍市不同何時命駕青<a 
name="0125a24" id="0125a24"></a>舸共拾殘蕉敗柿寫此磊落胸懷亦世出世間人仰<a 
name="0125a25" id="0125a25"></a>天俯地極暢快事也。</p><a 
name="0125a26" id="0125a26"></a><p style="margin-left: 3em"><span class="headname">與韻峰首座</span></p><a 
name="0125a27" id="0125a27"></a><p style="text-indent: 0em; margin-left: 0em"><span class="linehead"></span>因緣未至不妨靜以待時況世境紛更遠行又何可<a 
name="0125a28" id="0125a28"></a>亟乎上座宜三思之。</p><a 
name="0125a29" id="0125a29"></a><p style="margin-left: 3em"><span class="headname">答仲木吳居士</span></p><a 
name="0125a30" id="0125a30"></a><p style="text-indent: 0em; margin-left: 0em"><span class="linehead"></span>子驚翁人山施針神技妙手誠如台翰所云惜僅宿<a 
name="0125b01" id="0125b01"></a>兩宵未免掣風負顛者有彼此弗均之歎昨澉城一<a 
name="0125b02" id="0125b02"></a>僧來知稚老急為玉樓文召去哲人既萎叢林何不<a 
name="0125b03" id="0125b03"></a>幸耶雖然脫體無依稱獨步大千世界盡風光稚老<a 
name="0125b04" id="0125b04"></a>此行料出于尋常萬萬矣火雲鼎沸努力健飯外弗<a 
name="0125b05" id="0125b05"></a>多祝。</p><a 
name="0125b06" id="0125b06"></a><p style="margin-left: 3em"><span class="headname">答胞兄明吾居士</span></p><a 
name="0125b07" id="0125b07"></a><p style="text-indent: 0em; margin-left: 0em"><span class="linehead"></span>一別二十春每以不得相見為恨豈骨肉友于之誼<a 
name="0125b08" id="0125b08"></a>世外人果恝然耶山遙水阻前盾後戈鱗鴈無蹤芒<a 
name="0125b09" id="0125b09"></a>鞋故此疏澀耳祐弟至鬚髯戟張非復少年面貌坐<a 
name="0125b10" id="0125b10"></a>久細談且喜且駭疑其似隔生也故鄉風景想已蕭<a 
name="0125b11" id="0125b11"></a>索殆盡雖曰鑊湯無冷處然吳越重地差較勝之人<a 
name="0125b12" id="0125b12"></a>命無常如石火水漚倏忽變滅願吾兄痛念生死大<a 
name="0125b13" id="0125b13"></a>事旦暮勤修餘惟守分隨緣恬淡過日足矣先父母<a 
name="0125b14" id="0125b14"></a>墳社尚圖我國晏然移筇拜掃倘有便音幸乞再示<a 
name="0125b15" id="0125b15"></a>以慰我。</p><a 
name="0125b16" id="0125b16"></a><p style="margin-left: 3em"><span class="headname">答子穀蔡居士</span></p><a 
name="0125b17" id="0125b17"></a><p style="text-indent: 0em; margin-left: 0em"><span class="linehead"></span>捧讀手教正觸著貧衲近日痛處然身貧道不貧諒<a 
name="0125b18" id="0125b18"></a>居士必有以自解也。</p><a 
name="0125b19" id="0125b19"></a><p style="margin-left: 3em"><span class="headname">答茂甫李善友</span></p><a 
name="0125b20" id="0125b20"></a><p style="text-indent: 0em; margin-left: 0em"><span class="linehead"></span>來書所供甚是詣實但既知盡大地是自<span class="corr" title='[已&gt;己]'>己</span>真性為<a 
name="0125b21" id="0125b21"></a>何到別處參問卻開口不得方知居士未曾透脫即<a 
name="0125b22" id="0125b22"></a>有所見亦是暫時岐路非究竟也若是透脫底人自<a 
name="0125b23" id="0125b23"></a>然觸物應機頭頭不滯更說什麼病根及開示工夫<a 
name="0125b24" id="0125b24"></a>種種語乎而今而後居士不必別覓玄妙話頭只就<a 
name="0125b25" id="0125b25"></a>此不得喚作拳頭畢竟喚作甚麼一句子時刻捱將<a 
name="0125b26" id="0125b26"></a>去管取透脫有日在呵呵若到金粟相見手中拄杖<a 
name="0125b27" id="0125b27"></a>也須痛飫一頓山僧恁麼道試問居士還甘也無。</p><a 
name="0125b28" id="0125b28"></a><p style="margin-left: 3em"><span class="headname">答可光上座</span></p><a 
name="0125b29" id="0125b29"></a><p style="text-indent: 0em; margin-left: 0em"><span class="linehead"></span>上座掛錫金雞夙昔住山本懷於今始愜矣然既是<a 
name="0125b30" id="0125b30"></a>金雞因何不能展翅向這裏下一語恰好則不用躍<a 
name="0125c01" id="0125c01"></a>涉間關而已侍吾左右了也心緒繁冗未能縷陳料<a 
name="0125c02" id="0125c02"></a>來僧亦解說。</p><a 
name="0125c03" id="0125c03"></a><p style="margin-left: 3em"><span class="headname">與敬明柯總府</span></p><a 
name="0125c04" id="0125c04"></a><p style="text-indent: 0em; margin-left: 0em"><span class="linehead"></span>龜旌所指九十九峰頭鈍綠頑青頓添新彩惜握臂<a 
name="0125c05" id="0125c05"></a>不多時有失繾綣至今衷腸猶覺怏怏然台臺現宰<a 
name="0125c06" id="0125c06"></a>官身久為禪林領袖諒不以區區世禮見責異日者<a 
name="0125c07" id="0125c07"></a>於精藍鬧市中驀面相逢與共談毗耶法門又是埜<a 
name="0125c08" id="0125c08"></a>衲意外望矣拙刻二種公事之暇幸少覽焉臨楮無<a 
name="0125c09" id="0125c09"></a>任虔禱。</p><a 
name="0125c10" id="0125c10"></a><p style="margin-left: 3em"><span class="headname">答蓮峰長老</span></p><a 
name="0125c11" id="0125c11"></a><p style="text-indent: 0em; margin-left: 0em"><span class="linehead"></span>慧圓齎書儀至方知吾徒春初受孤山之請以一瓣<a 
name="0125c12" id="0125c12"></a>香遙謝我矣大慧杲寄福勝長老偈云真人十八界<a 
name="0125c13" id="0125c13"></a>元空三十一人同姓呂分付遊山各占山三十一人<a 
name="0125c14" id="0125c14"></a>又同處謹筆為吾徒慶但當今叢席鬼混者多授受<a 
name="0125c15" id="0125c15"></a>之際必加嚴慎法語拈頌秀色可餐更冀用心酌量<a 
name="0125c16" id="0125c16"></a>削去汗漫所刊濟宗尊宿錄甚善非令祖蓮山老人<a 
name="0125c17" id="0125c17"></a>具大願力曷肯如是乞序且緩緩未可潦草當俟識<a 
name="0125c18" id="0125c18"></a>見精明文詞超卓者為之餘言弗贅。</p><a 
name="0125c19" id="0125c19"></a><p style="margin-left: 3em"><span class="headname">答道安禪師</span></p><a 
name="0125c20" id="0125c20"></a><p style="text-indent: 0em; margin-left: 0em"><span class="linehead"></span>去春聞足下有閩中之行作寄懷詩一律未曾呈覽<a 
name="0125c21" id="0125c21"></a>秋初夏末方知錯傳而法駕<span class="corr" title='[巳&gt;已]'>已</span>移涌泉入楓山矣台<a 
name="0125c22" id="0125c22"></a>南美景古聖隱現之區非足下福德全彰如何得履<a 
name="0125c23" id="0125c23"></a>斯地予自離武原入明發水鄉僻冷權為避跡埋頭<a 
name="0125c24" id="0125c24"></a>兼以嚴統書興洞宗囂訟亦深歎末法之凌遲無力<a 
name="0125c25" id="0125c25"></a>砥柱故爾甘心寥寂也邇來安禪結制實違本懷不<a 
name="0125c26" id="0125c26"></a>過慰答檀那了箇名色豈能與足下較量哉茲因附<a 
name="0125c27" id="0125c27"></a>書上謝率爾具陳其餘縷縷所欲言者似不必言抑<a 
name="0125c28" id="0125c28"></a>亦置之言外可也。</p><a 
name="0125c29" id="0125c29"></a><p style="margin-left: 3em"><span class="headname">答陸濤法侄</span></p><a 
name="0125c30" id="0125c30"></a><p style="text-indent: 0em; margin-left: 0em"><span class="linehead"></span>予自離鷗灘以來精神衰倦嬾於應接一入斜涇看<a 
name="0126a01" id="0126a01"></a>風帆野水魚鳥上下此樂無極得做宇宙間閒人足<a 
name="0126a02" id="0126a02"></a>矣不意賢侄誠心厚意以超果重任見招數日思惟<a 
name="0126a03" id="0126a03"></a>鬱鬱弗快蓋深以道德未備佛法未透為<span class="corr" title='[巳&gt;己]'>己</span>憂而覆<a 
name="0126a04" id="0126a04"></a>轍之虞恐貽傍觀笑怪況此重任一荷百事盡在我<a 
name="0126a05" id="0126a05"></a>躬予囊空如洗得力者稀人境生疏世緣淺薄此時<a 
name="0126a06" id="0126a06"></a>此際固不能安然坐視賢侄亦豈能安然坐聽乎即<a 
name="0126a07" id="0126a07"></a>請自作主張毋煩推舉使予仍舊優游於綠楊芳草<a 
name="0126a08" id="0126a08"></a>畔是生平志願也古尊宿中峰天如輩材德俱優尚<a 
name="0126a09" id="0126a09"></a>不肯為住持絆予何人敢與名位緣境力爭耶世故<a 
name="0126a10" id="0126a10"></a>紜紛變換莫測中有不盡言處溥首座能言之惟冀<a 
name="0126a11" id="0126a11"></a>賢侄默察之。</p><a 
name="0126a12" id="0126a12"></a><p style="margin-left: 3em"><span class="headname">答季寅姚居士</span></p><a 
name="0126a13" id="0126a13"></a><p style="text-indent: 0em; margin-left: 0em"><span class="linehead"></span>茸城水秀群彥所鍾愧無佛印手段拈出此瓣香者<a 
name="0126a14" id="0126a14"></a>來諭云云予顏孔厚矣斜涇舊隱時常繫念夏五後<a 
name="0126a15" id="0126a15"></a>因種禾事<span class="corr" title='[屇&gt;屆]'>屆</span>買棹一行雖溪光樹色依然而階上綠<a 
name="0126a16" id="0126a16"></a>苔覺長數寸擬欲南來謁敘又恐天氣炎蒸不敢作<a 
name="0126a17" id="0126a17"></a>褦襶子故二宿而棹已旋也令公郎佳作次韻酬呈<a 
name="0126a18" id="0126a18"></a>日夕起居萬祈珍重保愛。</p><a 
name="0126a19" id="0126a19"></a><p style="margin-left: 3em"><span class="headname">與爾邁秦居士</span></p><a 
name="0126a20" id="0126a20"></a><p style="text-indent: 0em; margin-left: 0em"><span class="linehead"></span>驪駒在道行色匆匆雖乏遠贐之金敢效贈言之愛<a 
name="0126a21" id="0126a21"></a>所願塵中作主忙裏偷閒大事頓明好音聿降而病<a 
name="0126a22" id="0126a22"></a>嬾頭陀不至樓前索寞也。</p><a 
name="0126a23" id="0126a23"></a><p style="margin-left: 3em"><span class="headname">與昊東張司理</span></p><a 
name="0126a24" id="0126a24"></a><p style="text-indent: 0em; margin-left: 0em"><span class="linehead"></span>濃花繡滸斑竹成林知是台下逃名處會心處安身<a 
name="0126a25" id="0126a25"></a>處如雷灌耳有自來矣尊駕至偶因客司失裁以致<a 
name="0126a26" id="0126a26"></a>貧衲頻頻扣問是聞親而見疏也不反貽笑大方乎<a 
name="0126a27" id="0126a27"></a>超果為茸城巨剎向不度德量力就此中插腳其負<a 
name="0126a28" id="0126a28"></a>疚於古聖今賢者甚多然隨緣而去未敢偷安且待<a 
name="0126a29" id="0126a29"></a>雪凍冰枯別看梅開消息天熱乞容秋涼拜候拙錄<a 
name="0126a30" id="0126a30"></a>呈上幸賜以五丁之斧。</p><a 
name="0126b01" id="0126b01"></a><p style="margin-left: 3em"><span class="headname">答煙山鐵關禪師</span></p><a 
name="0126b02" id="0126b02"></a><p style="text-indent: 0em; margin-left: 0em"><span class="linehead"></span>別處別時恍焉如昨其奈鴻音之杳隔也世變之滄<a 
name="0126b03" id="0126b03"></a>桑也彼此形顏衰老不可復問矣斷翁去春過訪道<a 
name="0126b04" id="0126b04"></a>及足下交誼厚情於不才謬加獎渥予何寸長千百<a 
name="0126b05" id="0126b05"></a>里外徒懷媿感而已夏杪到鹽得翰教於沈翁家并<a 
name="0126b06" id="0126b06"></a>辱尊刻法偈捧讀數帙光彩射人乃幡然慶曰龍池<a 
name="0126b07" id="0126b07"></a>有子矣法道之崇興宜哉蹉跎一載未便覆謝令侍<a 
name="0126b08" id="0126b08"></a>者至喜如天降來因思斷翁之不辜所託亦足見予<a 
name="0126b09" id="0126b09"></a>之不辜所酬也二十年前舊交零落殆盡何日坐聆<a 
name="0126b10" id="0126b10"></a>麈談開我蔀塞臨風無任悵悵。</p><a 
name="0126b11" id="0126b11"></a><p style="margin-left: 3em"><span class="headname">答湧卍斷疑禪師</span></p><a 
name="0126b12" id="0126b12"></a><p style="text-indent: 0em; margin-left: 0em"><span class="linehead"></span>煙山某侍者來十二月未酬之書與二十年未盡之<a 
name="0126b13" id="0126b13"></a>誼且喜酬矣盡矣肝膽可少無疚矣然非足下受託<a 
name="0126b14" id="0126b14"></a>直指旁通恐雲閒僻隅似非便路又不知蹉過幾時<a 
name="0126b15" id="0126b15"></a>謝謝涌卍鄰鄉靜養為最予雖身居鬧市此心常在<a 
name="0126b16" id="0126b16"></a>蘿青冰碧間何者攀緣富室曳裾朱門予所不能也<a 
name="0126b17" id="0126b17"></a>酷暑珍調敢就尊言上祝。</p><a 
name="0126b18" id="0126b18"></a><p style="margin-left: 3em"><span class="headname">答豎玉馬居士</span></p><a 
name="0126b19" id="0126b19"></a><p style="text-indent: 0em; margin-left: 0em"><span class="linehead"></span>火雲爍石度日如年法偈遙頒似惠我一帖清涼散<a 
name="0126b20" id="0126b20"></a>熱病頓瘳矣東土雖習染成風然南金自南金沙礫<a 
name="0126b21" id="0126b21"></a>自沙礫隨彼之來權以應之未有不適宜者也若云<a 
name="0126b22" id="0126b22"></a>大冶所施則吾豈敢天台回幸即鼓華亭之楫庶幾<a 
name="0126b23" id="0126b23"></a>山中好光景好趣味我得細聆而與汝山中老人隔<a 
name="0126b24" id="0126b24"></a>江相見也。</p><a 
name="0126b25" id="0126b25"></a><p style="margin-left: 3em"><span class="headname">與鮮子胡太學</span></p><a 
name="0126b26" id="0126b26"></a><p style="text-indent: 0em; margin-left: 0em"><span class="linehead"></span>別來許久忽移杖子度茸城覺武原如隔天上生平<a 
name="0126b27" id="0126b27"></a>親知皆未能委悉致問非惟世相之罵門且亦自<span class="corr" title='[已&gt;己]'>己</span><a 
name="0126b28" id="0126b28"></a>多生愧悚也昨有僧至知尊夫人已轉兜率陀天驚<a 
name="0126b29" id="0126b29"></a>而又喜其所喜者無他以尊夫人修善勝報應如是<a 
name="0126b30" id="0126b30"></a>耳弔慰之私曷敢違眾惟祈節哀順變照破人間生<a 
name="0126c01" id="0126c01"></a>死事是乃第一受用處也秋清月冷再晤何時臨楮<a 
name="0126c02" id="0126c02"></a>不勝惓望。</p><a 
name="0126c03" id="0126c03"></a><p style="margin-left: 3em"><span class="headname">答雲將徐居士</span></p><a 
name="0126c04" id="0126c04"></a><p style="text-indent: 0em; margin-left: 0em"><span class="linehead"></span>某材疏識淺百無寸長偶讀佳章遽爾奉答真所謂<a 
name="0126c05" id="0126c05"></a>向雷門而擊布鼓多見其不知量也辱承過譽諄諄<a 
name="0126c06" id="0126c06"></a>益深自愧若門外漢之云此亦台下溫謙厚德雖然<a 
name="0126c07" id="0126c07"></a>盡大地是箇解脫門更於何處分內外乎一笑。</p><a 
name="0126c08" id="0126c08"></a><p style="margin-left: 3em"><span class="headname">與西林二隱禪師</span></p><a 
name="0126c09" id="0126c09"></a><p style="text-indent: 0em; margin-left: 0em"><span class="linehead"></span>聞法體乖和已踰半月想亦春夏之間為眾竭力所<a 
name="0126c10" id="0126c10"></a>積感而致者足下善能調攝象龍欣躍多矣撐持叢<a 
name="0126c11" id="0126c11"></a>林大都汝我各有不如意處齒痛應知齒痛人即此<a 
name="0126c12" id="0126c12"></a>之謂十九日明發回準擬奉候中途遇卒雷暴雨衣<a 
name="0126c13" id="0126c13"></a>衫漂濕弗及登岸世事之相違每如此可歎也新刻<a 
name="0126c14" id="0126c14"></a>請政餘容面晤傾倒。</p><a 
name="0126c15" id="0126c15"></a><p style="margin-left: 3em"><span class="headname">與<span class="gaiji">[車*度]<!--gaiji,,1[車*度],2&#x2834F;,3--></span>轢嚴居士</span></p><a 
name="0126c16" id="0126c16"></a><p style="text-indent: 0em; margin-left: 0em"><span class="linehead"></span>拜違丈室芙蓉四度花開矣佇望愈切消息愈疏所<a 
name="0126c17" id="0126c17"></a>賴有不可疏者以法乳同源之道義在也足下眼目<a 
name="0126c18" id="0126c18"></a>精明久樹滹沱旗幟諸方老宿敲磕殆盡予深知仰<a 
name="0126c19" id="0126c19"></a>▆時欲瀝膽披肝奈為嚮者若輩懷黨與之私互相<a 
name="0126c20" id="0126c20"></a>▆陷偶眉尖頭覷破遂爾撥棹東歸從此以去住明<a 
name="0126c21" id="0126c21"></a>發應超果挈挈波波自憐業債未滿然究論將來實<a 
name="0126c22" id="0126c22"></a>非予疏慵本願也中元前老人到山足下道履清安<a 
name="0126c23" id="0126c23"></a>都已備悉他日借路經過尚圖謁敘叢社荒寒言之<a 
name="0126c24" id="0126c24"></a>於邑足下其何以教我。</p><a 
name="0126c25" id="0126c25"></a><p style="margin-left: 3em"><span class="headname">答孟衍王居士</span></p><a 
name="0126c26" id="0126c26"></a><p style="text-indent: 0em; margin-left: 0em"><span class="linehead"></span>讀台下雪參偈如珠玉珊瑚滿盤托出直得富兒貧<a 
name="0126c27" id="0126c27"></a>子箇箇立地讚揚自非宗教俱通安能描畫逼真若<a 
name="0126c28" id="0126c28"></a>是乎雖然此猶落第二著若夫向上一著須就未舉<a 
name="0126c29" id="0126c29"></a>筆未動舌之先描畫將來方為好手只如未舉筆未<a 
name="0126c30" id="0126c30"></a>動舌之先又如何描畫得花前霽後閒尋遍露出虛<a 
name="0127a01" id="0127a01"></a>堂冷煖人即此是謂真描畫矣。</p><a 
name="0127a02" id="0127a02"></a><p style="margin-left: 3em"><span class="headname">答鍔須姚居士</span></p><a 
name="0127a03" id="0127a03"></a><p style="text-indent: 0em; margin-left: 0em"><span class="linehead"></span>南榜已放雖云康了居士亦當作塞翁失馬觀也大<a 
name="0127a04" id="0127a04"></a>抵富貴功名自有定分何須焦慮聽之於天可耳異<a 
name="0127a05" id="0127a05"></a>日者必以吾言為然。</p><a 
name="0127a06" id="0127a06"></a><p style="margin-left: 3em"><span class="headname">與駿卿馬居士</span></p><a 
name="0127a07" id="0127a07"></a><p style="text-indent: 0em; margin-left: 0em"><span class="linehead"></span>入冬以來一副枯腸甚是疏淡昨忽沾以濃煎厚味<a 
name="0127a08" id="0127a08"></a>雖然毛孔香生而舌根已被換轉矣如何如何城居<a 
name="0127a09" id="0127a09"></a>無事尚冀過我齋頭坐談清話閒消白晝也。</p><a 
name="0127a10" id="0127a10"></a><p style="margin-left: 3em"><span class="headname">答狷庵單居士</span></p><a 
name="0127a11" id="0127a11"></a><p style="text-indent: 0em; margin-left: 0em"><span class="linehead"></span>客冬辱頒翰教因數時人事冗忙弗及裁答去後未<a 
name="0127a12" id="0127a12"></a>幾忽遭不測之波又來超果坐候賴佛光庇護驀地<a 
name="0127a13" id="0127a13"></a>瓦解冰消否則此身受累歲底無寧席矣燈前雨落<a 
name="0127a14" id="0127a14"></a>草舍寂寥偶簡出翰教讀之再三深荷盛意不能忘<a 
name="0127a15" id="0127a15"></a>也然台下脫略世緣精勤百倍且亦痛領先輩鑪鎚<a 
name="0127a16" id="0127a16"></a>入正知見钁頭邊事豈敢相欺乎白燕庵嫩梅老竹<a 
name="0127a17" id="0127a17"></a>流水平欄總是揚眉豎指之儔何等現成何等自在<a 
name="0127a18" id="0127a18"></a>如元者鈍駑匪材只宜荒村寄跡茸城蹴踏似實難<a 
name="0127a19" id="0127a19"></a>堪台下其照諒我耶佳刻鏗金珍留榻左為詠吟之<a 
name="0127a20" id="0127a20"></a>助不揣巴詞聊以志感幸惟莞而削之依依山斗遙<a 
name="0127a21" id="0127a21"></a>望神馳。</p><a 
name="0127a22" id="0127a22"></a><p style="margin-left: 3em"><span class="headname">答大慈印山禪師</span></p><a 
name="0127a23" id="0127a23"></a><p style="text-indent: 0em; margin-left: 0em"><span class="linehead"></span>別後音耗杳然毋論甬東鄮嶺諸峰如在天外即海<a 
name="0127a24" id="0127a24"></a>苔一味亦久不夢見矣忽於寂寞鄉中捧讀手教并<a 
name="0127a25" id="0127a25"></a>接厚餽向所謂如在天外者今已目前久不夢見者<a 
name="0127a26" id="0127a26"></a>今已親嘗也謝謝履襪二事聊答先施大法任躬惟<a 
name="0127a27" id="0127a27"></a>應接毋倦是禱。</p><a 
name="0127a28" id="0127a28"></a><p style="margin-left: 3em"><span class="headname">答道安禪師</span></p><a 
name="0127a29" id="0127a29"></a><p style="text-indent: 0em; margin-left: 0em"><span class="linehead"></span>台南古稱法窟聞足下頗愜素懷奈何波臣作祟驅<a 
name="0127a30" id="0127a30"></a>一隊鐵額漢挺身直入盡底搜空予料此時退鼓不<a 
name="0127b01" id="0127b01"></a>打雖有全機大用亦無如之何矣然以足下道眼德<a 
name="0127b02" id="0127b02"></a>量觀之吉凶禍患烏足以動其心今又移入福泉舊<a 
name="0127b03" id="0127b03"></a>居恐此地精藍藉足下重來興復未可知也超果近<a 
name="0127b04" id="0127b04"></a>城繁雜予去夏勉強赴就臘月戒期圓即回中間不<a 
name="0127b05" id="0127b05"></a>如意事甚多弗能詳悉百里匪遙參晤有日旦夕當<a 
name="0127b06" id="0127b06"></a>洗耳以俟佳音。</p><a 
name="0127b07" id="0127b07"></a><p style="margin-left: 3em"><span class="headname">復朱元甫居士</span></p><a 
name="0127b08" id="0127b08"></a><p style="text-indent: 0em; margin-left: 0em"><span class="linehead"></span>去秋入超果門來削髮披緇雲間僧俗相識者咸謂<a 
name="0127b09" id="0127b09"></a>元甫決烈丈夫能捨難捨得果成功跂足可待也今<a 
name="0127b10" id="0127b10"></a>秋仲廿五日忽接手札讀之不覺駭愕是何其負初<a 
name="0127b11" id="0127b11"></a>心半塗而廢乎然魔障重纏已知勢弗獲免火坑久<a 
name="0127b12" id="0127b12"></a>戀恐生後悔之端從此以去仔細行持作福修善亦<a 
name="0127b13" id="0127b13"></a>係在家佛子為人喫緊處餘則山僧不必言且無庸<a 
name="0127b14" id="0127b14"></a>言矣良藥苦口幸加詳察。</p><a 
name="0127b15" id="0127b15"></a><p style="margin-left: 3em"><span class="headname">寄鏡嵒張居士</span></p><a 
name="0127b16" id="0127b16"></a><p style="text-indent: 0em; margin-left: 0em"><span class="linehead"></span>悟空回知居士遭無妄之災受盡勞擾想於今已釋<a 
name="0127b17" id="0127b17"></a>然矣予嘗思世間多有不平事以居士之生平言行<a 
name="0127b18" id="0127b18"></a>純篤尚且蒙污若是是豈前因後果夙債須償故逃<a 
name="0127b19" id="0127b19"></a>脫弗得乎錢財倘來物人生虛幻影但能一一照了<a 
name="0127b20" id="0127b20"></a>則雖陰霾滿眼於鏡嵒分上何傷也勉之勉之。</p><a 
name="0127b21" id="0127b21"></a><p style="margin-left: 3em"><span class="headname">與闇然居士</span></p><a 
name="0127b22" id="0127b22"></a><p style="text-indent: 0em; margin-left: 0em"><span class="linehead"></span>予在明發有年同法乳弟昆並無一信及一人至者<a 
name="0127b23" id="0127b23"></a>惟煙山西林涌泉大慈涌卍數輩尊宿而已今涌卍<a 
name="0127b24" id="0127b24"></a>已入涅槃餘則山川阻隔不能時常聚晤每思及此<a 
name="0127b25" id="0127b25"></a>為之惻然水鄉僻遠世景繁難種青菱採白菊看芙<a 
name="0127b26" id="0127b26"></a>蓉映水聞月桂飄香一段清幽亦足隨緣自樂較之<a 
name="0127b27" id="0127b27"></a>區區名利逐臭尋羶者知敻絕萬萬矣邇來宗唱弗<a 
name="0127b28" id="0127b28"></a>古善知識多以攀緣為佛事求書薦引倚勢悠揚始<a 
name="0127b29" id="0127b29"></a>則賄託私行謀居大剎究則無財受辱滿面慚惶嗚<a 
name="0127b30" id="0127b30"></a>呼使果能滿面慚惶也還許伊具些須氣息惟其不<a 
name="0127c01" id="0127c01"></a>能轉見醜耳山僧此言蓋實有為而發因悟空來故<a 
name="0127c02" id="0127c02"></a>得再遣是楮也普納度牒官府暫爾停留竊恐行之<a 
name="0127c03" id="0127c03"></a>不果令堂尊恙安否超恂法語寄去否并問。</p><a 
name="0127c04" id="0127c04"></a><p style="margin-left: 3em"><span class="headname">寄日斯馬居士</span></p><a 
name="0127c05" id="0127c05"></a><p style="text-indent: 0em; margin-left: 0em"><span class="linehead"></span>圖川話別僅爾兩年靜言思之如隔世事令侄至知<a 
name="0127c06" id="0127c06"></a>近日所作村居三十韻句句精奇惜未獲睹全璧諒<a 
name="0127c07" id="0127c07"></a>不吝手錄一稿以見示也衡門之下可以棲遲十畝<a 
name="0127c08" id="0127c08"></a>之外桑者泄泄非居士其誰乎敬占五言絕奉贈云<a 
name="0127c09" id="0127c09"></a>一笛秋風老千家晚照多此中真樂處桑海奈伊何<a 
name="0127c10" id="0127c10"></a>然耶否耶均付之一處耶予有厚幸矣。</p><a 
name="0127c11" id="0127c11"></a><p style="margin-left: 3em"><span class="headname">復海會憨璞長老</span></p><a 
name="0127c12" id="0127c12"></a><p style="text-indent: 0em; margin-left: 0em"><span class="linehead"></span>召對賜紫乃唐宋以來帝王盛典厥後寂寂無聞矣<a 
name="0127c13" id="0127c13"></a>今皇上聖哲英明留神宗乘駕幸海會即詔汝入萬<a 
name="0127c14" id="0127c14"></a>善殿咨問佛法大意汝能隨機應答理諭善導聳動<a 
name="0127c15" id="0127c15"></a>宸聰賜紫歸寺此為法門增光可喜也子蒼齎書儀<a 
name="0127c16" id="0127c16"></a>語錄至又言汝立職兩序處眾以和無越分無驕心<a 
name="0127c17" id="0127c17"></a>無敗事兢兢業業知進知退不為利誘不為名拘不<a 
name="0127c18" id="0127c18"></a>為物忤此真正撐持法門體裁可喜尤甚法門下衰<a 
name="0127c19" id="0127c19"></a>趨名逐利者覓一施主稍發信心便登門拜謁況蒙<a 
name="0127c20" id="0127c20"></a>九重之寵錫沐上國之恩庥而恬澹安適寧有幾人<a 
name="0127c21" id="0127c21"></a>乎予數年間眼不耐見耳不耐聞只得向水國煙村<a 
name="0127c22" id="0127c22"></a>藏頭露尾且亦自料力無能為也潭深魚聚樹高招<a 
name="0127c23" id="0127c23"></a>風慎旃哉其勿以予為念。</p><a 
name="0127c24" id="0127c24"></a><p style="margin-left: 3em"><span class="headname">寄一舟上座</span></p><a 
name="0127c25" id="0127c25"></a><p style="text-indent: 0em; margin-left: 0em"><span class="linehead"></span>腳債已息偶爾獲箇住處隨分安居儘有餘適切莫<a 
name="0127c26" id="0127c26"></a>起貪妄想此山望見那山高也人心如漏卮幾時能<a 
name="0127c27" id="0127c27"></a>滿足靜以待之勤以修之嚴以守之佛祖龍天自然<a 
name="0127c28" id="0127c28"></a>不甘瞞昧耳別去數年音信杳絕適杭城老僧來知<a 
name="0127c29" id="0127c29"></a>尚在海濱靜室深恐冷落不過故發是言以相勸勉<a 
name="0127c30" id="0127c30"></a>也春閒撥璜溪一棹何如。</p><a 
name="0128a01" id="0128a01"></a><p style="margin-left: 3em"><span class="headname">寄俗兄明吾并梓弟</span></p><a 
name="0128a02" id="0128a02"></a><p style="text-indent: 0em; margin-left: 0em"><span class="linehead"></span>漳海安危不測人窮物耗數年尤甚吾兄與弟如何<a 
name="0128a03" id="0128a03"></a>飄蕩得過擬欲移策南行完全未了事業頓覺進止<a 
name="0128a04" id="0128a04"></a>兩難肝腸俱痛況當藂社寥寂之秋住庵者困於庵<a 
name="0128a05" id="0128a05"></a>住院者困於院七手八腳自給無餘誰能百順滿前<a 
name="0128a06" id="0128a06"></a>坐享莫大福報乎侄兒長成倘肯脫俗離塵共嘗甘<a 
name="0128a07" id="0128a07"></a>苦亦可以酬親恩佛德而不忝所生也臨書三囑。</p><a 
name="0128a08" id="0128a08"></a><p style="margin-left: 3em"><span class="headname">寄韻峰首座</span></p><a 
name="0128a09" id="0128a09"></a><p style="text-indent: 0em; margin-left: 0em"><span class="linehead"></span>別後未知寄跡何處杲禪人來方喜在壽寧迴龍也<a 
name="0128a10" id="0128a10"></a>迄今計之又四易星霜邈無信息矣近聞山祟作擾<a 
name="0128a11" id="0128a11"></a>面門創傷此係夙生報緣不由躲避惟冀以太虛襟<a 
name="0128a12" id="0128a12"></a>度隨順世情於漚花露電之隙深躋聖賢堂奧雖患<a 
name="0128a13" id="0128a13"></a>難顛沛匹如閒也頂脈公挂瓢天隱亦聞逝世諒相<a 
name="0128a14" id="0128a14"></a>去弗遠必為料理後事者出嶺有時故先附楮慰問。</p><a 
name="0128a15" id="0128a15"></a><p style="margin-left: 3em"><span class="headname">寄韜明禪師</span></p><a 
name="0128a16" id="0128a16"></a><p style="text-indent: 0em; margin-left: 0em"><span class="linehead"></span>兩夏絕往來未能一字奉候甚歉甚媿蓋由世禮蕭<a 
name="0128a17" id="0128a17"></a>疏道情脫略有倦於參謁應酬耳頃晤古璧翁挑燈<a 
name="0128a18" id="0128a18"></a>夜坐談及舊交落落彼此一方惟足下宿福所鍾十<a 
name="0128a19" id="0128a19"></a>八灣頭舟騰浪涌直令人欣然抵掌也剞劂氏孝若<a 
name="0128a20" id="0128a20"></a>胡君刀法精工素所任用如龍華欲刊全錄似舍渠<a 
name="0128a21" id="0128a21"></a>不足以效勞者無因至前渠安敢爾毛生之薦竊代<a 
name="0128a22" id="0128a22"></a>為之幸深鑑微忱而使之就試他日考功奏績印板<a 
name="0128a23" id="0128a23"></a>上打出畫畫光標始信予言非浪舉也。</p><a 
name="0128a24" id="0128a24"></a><p style="margin-left: 3em"><span class="headname">寄茂林徐居士</span></p><a 
name="0128a25" id="0128a25"></a><p style="text-indent: 0em; margin-left: 0em"><span class="linehead"></span>薰風自南來殿閣生微涼二語卻應時應節但不識<a 
name="0128a26" id="0128a26"></a>穿衣喫飯之際曾一回汗出否曾寒毛卓豎否曾徹<a 
name="0128a27" id="0128a27"></a>體清涼否饒居士一一與麼我還要問汝天寧老人<a 
name="0128a28" id="0128a28"></a>鼻孔落在何處呵呵客冬有入璜溪之約何往返金<a 
name="0128a29" id="0128a29"></a>粟遺失前言參學道流豈盡作高低冷煖態耶想讀<a 
name="0128a30" id="0128a30"></a>此必大笑而釋之矣。</p><a 
name="0128b01" id="0128b01"></a><p style="margin-left: 3em"><span class="headname">寄南玄董居士</span></p><a 
name="0128b02" id="0128b02"></a><p style="text-indent: 0em; margin-left: 0em"><span class="linehead"></span>斜涇僻壤辱台駕賁臨詢及宗門向上事當時行坐<a 
name="0128b03" id="0128b03"></a>晤對即知是夙有根器人也別後世途紛擾弗獲續<a 
name="0128b04" id="0128b04"></a>奉清談心甚懸念越見上人至述居士篤信之切參<a 
name="0128b05" id="0128b05"></a>究之真而能就塵緣作用中擺撥清楚此寔難得然<a 
name="0128b06" id="0128b06"></a>猶冀著鞭角勇勿計工程必親履大休歇田地方為<a 
name="0128b07" id="0128b07"></a>了當諒居士根器厚趣向高與前輩無異決不中道<a 
name="0128b08" id="0128b08"></a>而止耳茲因便羽乃貢數字問候何日布帆張風來<a 
name="0128b09" id="0128b09"></a>以慰我。</p><a 
name="0128b10" id="0128b10"></a><p style="margin-left: 3em"><span class="headname">復桐庵上座</span></p><a 
name="0128b11" id="0128b11"></a><p style="text-indent: 0em; margin-left: 0em"><span class="linehead"></span>來書疊至足見為道之誠慕予之急也但恐過急則<a 
name="0128b12" id="0128b12"></a>易疏而為道之誠似有未盡耳上座罷講歸禪氣宇<a 
name="0128b13" id="0128b13"></a>魁岸一旦放下複子坐我山中須辦箇久遠心著實<a 
name="0128b14" id="0128b14"></a>琢磨始成法門重器夫何年月未終幾番起倒即此<a 
name="0128b15" id="0128b15"></a>觀之是不急於為道而急於為人也其取疏不亦宜<a 
name="0128b16" id="0128b16"></a>乎禪門如巨澥轉入轉深若非深入數層機用何能<a 
name="0128b17" id="0128b17"></a>活脫識見何能超卓語言何能峭利佛祖公案何能<a 
name="0128b18" id="0128b18"></a>透熟上座既不把予作等閒看予又安敢使上座作<a 
name="0128b19" id="0128b19"></a>容易得思之思之彼湖西關外獐頭鼠目之徒豈少<a 
name="0128b20" id="0128b20"></a>也哉至於求記文以為禪宗住山張本予靜地思量<a 
name="0128b21" id="0128b21"></a>卻難假筆閑房半榻糲食三餐待上座到恰好時節<a 
name="0128b22" id="0128b22"></a>自有人來證據住山張本在是矣外此予罔之知。</p><a 
name="0128b23" id="0128b23"></a><p style="text-indent: 0em; margin-left: 0em"><span class="headname">　　　又</span></p><a 
name="0128b24" id="0128b24"></a><p style="text-indent: 0em; margin-left: 0em"><span class="linehead"></span>此事不在語言文字上汝若向語言文字上東搜西<a 
name="0128b25" id="0128b25"></a>索總於此事毫無干涉也古黃山谷蘇長公輩文章<a 
name="0128b26" id="0128b26"></a>冠世學問驚人如何被晦堂諸老輕輕一拶便茫然<a 
name="0128b27" id="0128b27"></a>不知下落即德山和尚善疏經論眼空四海如何到<a 
name="0128b28" id="0128b28"></a>龍潭吹滅紙燭處打失雙睛點頭自肯此豈記持誦<a 
name="0128b29" id="0128b29"></a>閱依文解義之境界哉須知吾人腳跟下有一段奇<a 
name="0128b30" id="0128b30"></a>特大事必透頂透底脫略一回方可與佛祖把臂並<a 
name="0128c01" id="0128c01"></a>行作法門忠臣孝子而為一切人抽釘拔楔者也來<a 
name="0128c02" id="0128c02"></a>書云云枝葉亦稱繁殷本根惜乎未實若本根已實<a 
name="0128c03" id="0128c03"></a>則不敢輕笑眇目跛足者之呈頌做偈也彼明招雲<a 
name="0128c04" id="0128c04"></a>門非獨眼跛足乎若本根已實則不敢狂譏披衣據<a 
name="0128c05" id="0128c05"></a>座者之掠虛哄騙也彼雖少真金豈盡鉛汞乎若本<a 
name="0128c06" id="0128c06"></a>根<span class="corr" title='[巳&gt;已]'>已</span>實則不敢以雲門餅趙州茶洞山麻為世法通<a 
name="0128c07" id="0128c07"></a>佛法也彼覿面提持之旨要人直下知歸豈世法二<a 
name="0128c08" id="0128c08"></a>字所能擬乎若本根<span class="corr" title='[巳&gt;已]'>已</span>實則不敢以有時恁麼有時<a 
name="0128c09" id="0128c09"></a>不恁麼為溷亂外道有時總不恁麼為落空外道也<a 
name="0128c10" id="0128c10"></a>彼機輪互換妙用全彰鳥嘴魚腮窺覷莫及豈胡穿<a 
name="0128c11" id="0128c11"></a>謬鑿所能註解乎臨末又舉二祖云了了常知言之<a 
name="0128c12" id="0128c12"></a>不可及汝且道了箇甚麼知箇甚麼言之不可及者<a 
name="0128c13" id="0128c13"></a>又是箇甚麼而今而後可將生平學問撇之汪洋抖<a 
name="0128c14" id="0128c14"></a>擻精神單就本根上討箇端的纔有說話分所謂未<a 
name="0128c15" id="0128c15"></a>悟以前句句用不著既悟以後字字用得著者此也<a 
name="0128c16" id="0128c16"></a>其或仍前妄想杜撰支吾我道猶隔江那邊更那邊<a 
name="0128c17" id="0128c17"></a>在呵呵山僧婆心甚切上座錯會太多山僧<span class="corr" title='[巳&gt;已]'>已</span>開方<a 
name="0128c18" id="0128c18"></a>便門上座自入偏蹊徑幸加詳察時不待人截斷葛<a 
name="0128c19" id="0128c19"></a>藤無煩垂念。</p><a 
name="0128c20" id="0128c20"></a><p style="margin-left: 3em"><span class="headname">復扶曦楊護法</span></p><a 
name="0128c21" id="0128c21"></a><p style="text-indent: 0em; margin-left: 0em"><span class="linehead"></span>咫尺天涯每動落月屋梁之想不知何日得再坐春<a 
name="0128c22" id="0128c22"></a>風玉樹中也瑤翰下頒兼隆厚貺茅茨生色感佩良<a 
name="0128c23" id="0128c23"></a>深竊思台下抱逸群之資如明鏡止水事物之來弗<a 
name="0128c24" id="0128c24"></a>受昏昧尚望於應接紛擾之間一翻翻轉則雖塵垢<a 
name="0128c25" id="0128c25"></a>俗緣著著是出身路著著是佛法妙用處也又何待<a 
name="0128c26" id="0128c26"></a>擬心脫去朝夕周旋始為快哉茲因修書上謝故敢<a 
name="0128c27" id="0128c27"></a><span class="corr" title='[僣&gt;僭]'>僭</span>言及此諒宏懷遠識必不見罪季春漸暄祈順保<a 
name="0128c28" id="0128c28"></a>憨公高郵過歲社前<span class="corr" title='[巳&gt;已]'>已</span>渡西江矣并附聞。</p><a 
name="0128c29" id="0128c29"></a><p style="margin-left: 3em"><span class="headname">復覲周徐居士</span></p><a 
name="0128c30" id="0128c30"></a><p style="text-indent: 0em; margin-left: 0em"><span class="linehead"></span>抱痾廿日筋血衰微雖稍飲粥湯而風寒尚怯也金<a 
name="0129a01" id="0129a01"></a>粟衣塔之造竹樓直筆之刻足下羽翼扞禦之功大<a 
name="0129a02" id="0129a02"></a>有裨於法門世教此不惟老人常寂光中踊躍萬倍<a 
name="0129a03" id="0129a03"></a>即若輩之鉤緣越分納賄陰謀者亦可竄首汗顏矣<a 
name="0129a04" id="0129a04"></a>同門知與不知姑勿計論足下但盡其心行其道便<a 
name="0129a05" id="0129a05"></a>出尋常一頭地求塔銘係叢林大體予調理得早月<a 
name="0129a06" id="0129a06"></a>初當來武原一晤遲則徑去福嚴諒尊駕此行亦免<a 
name="0129a07" id="0129a07"></a>不得力疾頓謝。</p><a 
name="0129a08" id="0129a08"></a><p style="margin-left: 3em"><span class="headname">寄杜則林居士</span></p><a 
name="0129a09" id="0129a09"></a><p style="text-indent: 0em; margin-left: 0em"><span class="linehead"></span>昨蒙台駕入山惠顧草樹竹石精彩百倍且亦相見<a 
name="0129a10" id="0129a10"></a>宛如舊識而一段真篤至情令人景慕此乃夙緣之<a 
name="0129a11" id="0129a11"></a>有幸也別後三復瑤篇氣局豪雄議論通暢雖蘇長<a 
name="0129a12" id="0129a12"></a>公楊內翰不能過者但曹溪源流拈頌半入世套更<a 
name="0129a13" id="0129a13"></a>須仔細研磨就伊骨髓命脈上點出便見機用縱橫<a 
name="0129a14" id="0129a14"></a>殺活在我方與一派老禿奴蹄角相肖庶不辜今日<a 
name="0129a15" id="0129a15"></a>際遇根由耳居士奇偉蓋世撥著自知落處諒千鎚<a 
name="0129a16" id="0129a16"></a>百鍊無容山僧下手也然此亦因居士深信斯道故<a 
name="0129a17" id="0129a17"></a>敢斗膽冒瀆倘芻言弗棄竿頭進步蓮山法社喜得<a 
name="0129a18" id="0129a18"></a>一知音人互為唱和夫豈讓曾參之唯迦葉之笑已<a 
name="0129a19" id="0129a19"></a>哉試期畢再祈面晤吾當於玉蘭花下拂席以待。</p><a 
name="0129a20" id="0129a20"></a><p style="margin-left: 3em"><span class="headname">寄興教惟誠法姪</span></p><a 
name="0129a21" id="0129a21"></a><p style="text-indent: 0em; margin-left: 0em"><span class="linehead"></span>分袂多年彼此鬚鬢半白矣滄桑世界無限淒其而<a 
name="0129a22" id="0129a22"></a>鶴松峰一片地得賢姪以為福主敝鄉善信何幸之<a 
name="0129a23" id="0129a23"></a>甚也予寄跡浙中未能旋里秋仲扶先師靈龕入葬<a 
name="0129a24" id="0129a24"></a>檗山私心稍已寬解奈海陬遷徙跋涉虞艱潦倒杖<a 
name="0129a25" id="0129a25"></a>頭又被業緣纏住不令人大揶揄乎舍弟姪來知法<a 
name="0129a26" id="0129a26"></a>履康安洪爐正燄雖麈談弗獲坐對而風光所屆諒<a 
name="0129a27" id="0129a27"></a>必遠映我莆川也臘盡春回到漳日近相逢一句賢<a 
name="0129a28" id="0129a28"></a>姪其有以慰予。</p><a 
name="0129a29" id="0129a29"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(海鹽居士劉貽我湯惟聲敬宇沖宇省初<br><a 
name="0129a30" id="0129a30"></a>　信女羅氏倪氏捐貲助刻祈百事如意)</span></p></div></div><a 
name="0129a31" id="0129a31"></a><p><span class="juanname">百癡禪師語錄卷第二十四終</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 Rev. 1.14 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_024 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
</html>
