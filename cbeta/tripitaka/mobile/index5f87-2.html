<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB181_016 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaff17.gif?utmac=MO-30696269-4&amp;utmn=1830279203&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB181_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9aac.html?index=J26nB181_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B181 布水臺集 (32卷)<br/>【明 道忞著（中央圖書館善本書目編在集部別集類）】<br/>第 16 卷</p>
	<a href="index3310.html?index=J26nB181_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B181" sutra_name="布水臺集" sutra_juan="[卷16]">　
<a 
name="0368c01" id="0368c01"></a><p><span class="juanname">布水臺集卷第十六</span></p><a 
name="0368c02" id="0368c02"></a><p style="margin-left: 4em"><span class="byline">住明州天童寺匡廬黃巖沙門道忞著</span></p><a 
name="0368c03" id="0368c03"></a><p style="margin-left: 2em"><span class="headname">行狀</span></p><a 
name="0368c04" id="0368c04"></a><p style="margin-left: 3em"><span class="headname">明天童密雲悟和尚行狀</span></p><a 
name="0368c05" id="0368c05"></a><p style="text-indent: 0em; margin-left: 0em"><span class="linehead"></span>師諱圓悟。號密雲。荊谿蔣氏子。四歲有成人之度。坐<a 
name="0368c06" id="0368c06"></a>若禪思。八歲知念佛。每至春三二月。輒動世間無常<a 
name="0368c07" id="0368c07"></a>之想。念尤猛切。二十六歲因閱壇經。發心參究。計明<a 
name="0368c08" id="0368c08"></a>大事因緣。二十七歲負薪過山彎。突見堆柴有省。三<a 
name="0368c09" id="0368c09"></a>十歲棄妻孥。從幻有傳和尚脫白。執爨負舂。身任眾<a 
name="0368c10" id="0368c10"></a>務。不以為勞。獨念己事未明。歲月飄忽。為之積憂成<a 
name="0368c11" id="0368c11"></a>疾。三十三歲納僧服。矢明此事。告傳掩關千日。傳雖<a 
name="0368c12" id="0368c12"></a>屢變徵師。師固未嘗爽厥玄旨。然傳獨不肯師。師亦<a 
name="0368c13" id="0368c13"></a>終不自肯。以目前昭昭靈靈。一似有物。如是者復六<a 
name="0368c14" id="0368c14"></a>載。一日。偶城歸。過銅棺山頂。豁然大悟。覺情與無情。<a 
name="0368c15" id="0368c15"></a>煥然等現。覓纖豪過患不可得。師故常論劑限所悟。<a 
name="0368c16" id="0368c16"></a>即有向上向下。最初末後。如世尊睹明星。初祖契拈<a 
name="0368c17" id="0368c17"></a>華。還有向上事也無。還有末後句也無。諸方謂埽除<a 
name="0368c18" id="0368c18"></a>悟跡。取東坡手忘筆。筆忘心為喻。老僧直不謂。然嘗<a 
name="0368c19" id="0368c19"></a>有頌云。迷悟都來第二頭。箇中唯悟可為儔。若還一<a 
name="0368c20" id="0368c20"></a>息不由悟。觸境依前隨事流。五祖師翁靠此一著子。<a 
name="0368c21" id="0368c21"></a>如座須彌山。圓悟道。暫時不在即不堪。良有以也。其<a 
name="0368c22" id="0368c22"></a>悟處剋的如此。時傳和尚<span class="corr" title='[己&gt;已]'>已</span>先入燕都。四十歲偕報<a 
name="0368c23" id="0368c23"></a>恩修特往省覲。傳見便問。老僧離你輩三載。還有新<a 
name="0368c24" id="0368c24"></a>會處也無。師即出曰。有。傳曰。何不呈似老僧。師曰。一<a 
name="0368c25" id="0368c25"></a>人有慶。萬民樂業。傳曰。你又作麼生。師曰。某甲特特<a 
name="0368c26" id="0368c26"></a>來省覲和尚。傳曰。念子遠來。放你三十棒。師珍重便<a 
name="0368c27" id="0368c27"></a>出。一晚。同眾侍立次。傳曰。如人落水。坐觀成敗。不救<a 
name="0368c28" id="0368c28"></a>一救。師即推攙眾兄弟出。眾不從。師曰。爭怪得某甲。<a 
name="0368c29" id="0368c29"></a>又一晚。問。是大盡小盡。有者道是小盡。有者道莫是<a 
name="0368c30" id="0368c30"></a>大盡。師曰。敢保不在曆本上論量。嗣是傳故為師示<a 
name="0369a01" id="0369a01"></a>以師王迷子之法。師亦為傳。縱以狻猊返擲之威門<a 
name="0369a02" id="0369a02"></a>外人見方心魂欲死。而傳與師。師資相契。<span class="corr" title='[己&gt;已]'>已</span>超然情。<a 
name="0369a03" id="0369a03"></a>謂之表矣。四十二歲。告傳還南。上天台。探禹穴。為周<a 
name="0369a04" id="0369a04"></a>海門。陶石簣。王墨池所賞識。三公皆海內人望。復留<a 
name="0369a05" id="0369a05"></a>神空宗有素師與之本色相見。脫略窠臼。益敬服師。<a 
name="0369a06" id="0369a06"></a>師後道化闡于海東。由三公始也。四十六歲。傳返龍<a 
name="0369a07" id="0369a07"></a>池。師因歸省。傳問。你到諸方。曾見什麼人。師以腳打<a 
name="0369a08" id="0369a08"></a>地。以手拍膝。傳曰。你許多時一些氣息也無。師曰。和<a 
name="0369a09" id="0369a09"></a>尚疑則別參。傳乃撾鼓集眾。付師衣拂。師堅辭不受。<a 
name="0369a10" id="0369a10"></a>傳詰其故。師曰。待師天年。然後行止聽緣耳。復命師<a 
name="0369a11" id="0369a11"></a>及修。入室屬累。扶持佛法。師即呈偈曰。若據某甲扶<a 
name="0369a12" id="0369a12"></a>佛法。任他○○○○○。都來總與三十棒。莫道分明<a 
name="0369a13" id="0369a13"></a>為賞罰。傳由是默喜。以為▆倚。以支臨濟也。四十九<a 
name="0369a14" id="0369a14"></a>歲。傳歿。師心喪。席苫枕塊。如喪所生者。三年。五十二<a 
name="0369a15" id="0369a15"></a>歲。心喪畢。眾請繼傳開法。乃陞座。舉揚號令森然。至<a 
name="0369a16" id="0369a16"></a>若提唱本有。指蹤極則。皆前此諸方所未見聞者。蓋<a 
name="0369a17" id="0369a17"></a>禪宗自宋元以還。嵩少之庭。久<span class="corr" title='[己&gt;已]'>已</span>流為傳習。即江西<a 
name="0369a18" id="0369a18"></a>湖南別有商量。浩浩匪綿在工夫。即密在話頭。列聖<a 
name="0369a19" id="0369a19"></a>綱宗。至為繩墨死盡。不道無禪。只是無師。天蓋假師<a 
name="0369a20" id="0369a20"></a>一掀翻露布。洞示真元。後三十年來。說法之式駸駸。<a 
name="0369a21" id="0369a21"></a>復返正始者。師實啟之。自此出世。六坐道場。祇以一<a 
name="0369a22" id="0369a22"></a>棒接人。如大火聚。觸著便燒。如太阿劍。血不濡縷。如<a 
name="0369a23" id="0369a23"></a>金翅鳥。劈海直取龍吞。使學人言語道斷。心行處滅。<a 
name="0369a24" id="0369a24"></a>琉璃缾撲落粉碎。摩尼珠驀面白拈。唯餘條條赤手。<a 
name="0369a25" id="0369a25"></a>又遭截去。升天伎倆。枯竭無餘。擲地金聲。不暇回顧。<a 
name="0369a26" id="0369a26"></a>直饒乾坤大地。艸木叢林。盡為衲僧。異口同聲。各置<a 
name="0369a27" id="0369a27"></a>百千問難。棒頭一指。靡不結舌亡鋒。三賢未曉。十聖<a 
name="0369a28" id="0369a28"></a>罔通。等妙二覺。曝腮龍門。更饒佛來祖來。不可放過。<a 
name="0369a29" id="0369a29"></a>超佛越祖。放過不可。大矣哉。一切眾生之平等寂滅<a 
name="0369a30" id="0369a30"></a>光明幢也。住五年。百廢具修。以故山行道意殊不樂。<a 
name="0369b01" id="0369b01"></a>一日因事上堂。舉話畢。良久曰。者裏無人證明。且向<a 
name="0369b02" id="0369b02"></a>別處尋討。下座便行。五十七歲。遊匡廬。將之衡嶽矣。<a 
name="0369b03" id="0369b03"></a>天台諸山削牘迎住古通玄寺。茅堂艸座。山衲十數<a 
name="0369b04" id="0369b04"></a>輩。師為朝參暮請。一如坐大寶坊。儼臨萬眾無異也。<a 
name="0369b05" id="0369b05"></a>五十九歲。復遷金粟廣慧寺。破屋敗椽。始或饘粥不<a 
name="0369b06" id="0369b06"></a>繼。居六年。遠邇來學如赴召。師無作無為。而大廈崇<a 
name="0369b07" id="0369b07"></a>成。食堂幾滿萬指。初師出龍池。夢至一處。見巨井。足<a 
name="0369b08" id="0369b08"></a>飲千人。適蓋亭其上。有偉衣冠者進曰。此師住處也。<a 
name="0369b09" id="0369b09"></a>金粟故有千人井。蓋前定云。六十五歲。復循閩人之<a 
name="0369b10" id="0369b10"></a>請。闡法斷際。故山曰黃檗者僅五。閱月返。度嶺而甘<a 
name="0369b11" id="0369b11"></a>露滂濡。群萌甲折。有男子盲。無所見。嚮師求示。師為<a 
name="0369b12" id="0369b12"></a>開覺。其來也扶杖而至。其往也掉臂而行矣。清漳王<a 
name="0369b13" id="0369b13"></a>大司憲志道亦致書。通所得曰。法錫南來。遂令黃檗<a 
name="0369b14" id="0369b14"></a>千年道場儼然未散。祇此道場。非古非今。然不因師<a 
name="0369b15" id="0369b15"></a>來。爭知非古今也。大師為人不惜身命。寧使喪身失<a 
name="0369b16" id="0369b16"></a>命。終不為開第二門。徹骨徹髓。獨超千七百則。而遠<a 
name="0369b17" id="0369b17"></a>近傳者多作棒頭商量。或言可度有智人。不可度無<a 
name="0369b18" id="0369b18"></a>智人。或曰止可度未悟人。不可度己悟人。如此等見。<a 
name="0369b19" id="0369b19"></a>蒼天。蒼天。敝漳近有僧歸。述六月一日上堂。若汗淋<a 
name="0369b20" id="0369b20"></a>淋時是乾爆爆時如何。若乾爆爆時是汗淋淋時如<a 
name="0369b21" id="0369b21"></a>何。此是向茫茫無可據中抉出人人眼睛。令他自見。<a 
name="0369b22" id="0369b22"></a>其法施之。惠及四眾。皆此類。六十六歲。又應鄮山阿<a 
name="0369b23" id="0369b23"></a>育王寺。先是明州黃司李端伯。久參壽昌不契。因赴<a 
name="0369b24" id="0369b24"></a>春闈。小憩匡廬。夜坐有省。然開口則礙。雖屢激博山<a 
name="0369b25" id="0369b25"></a>莫去膺。至是赴官。見師語。大驚異。因多方請師。具道<a 
name="0369b26" id="0369b26"></a>所以願見之意。師乃就之。故開堂日。指法座。者便是<a 
name="0369b27" id="0369b27"></a>司李大護法于廬山開先寺撞倒底鐵山。今對人天<a 
name="0369b28" id="0369b28"></a>眾前扶起去也。還見麼。遂陞。一眾譁言善。司李亦脫<a 
name="0369b29" id="0369b29"></a>然首肯。故為師作真贊曰。菩薩面。夜叉心。惡聲流播<a 
name="0369b30" id="0369b30"></a>滿叢林。禹門浪急龍騰處。翻轉山河大地沈。佛也打。<a 
name="0369c01" id="0369c01"></a>祖也打。眼光爍破四天下。阿師大似敗家婆。教得孩<a 
name="0369c02" id="0369c02"></a>兒會相罵。牛頭沒。馬頭回。狂風驟雨滿天來。四方八<a 
name="0369c03" id="0369c03"></a>面相追逼。縱有神通掣不開。行腳僧。會不會。腦後一<a 
name="0369c04" id="0369c04"></a>槌百雜碎。沙界眾生結大冤。禿奴忒殺無慚媿。風顛<a 
name="0369c05" id="0369c05"></a>漢。老成魔。諸方那箇奈伊何。巖頭獨現大人相。直向<a 
name="0369c06" id="0369c06"></a>德山頭上屙。然師殊無肯可司李之意。一回相見。必<a 
name="0369c07" id="0369c07"></a>深錐痛拶。不以檀越作從官。少為假借。微獨李也。方<a 
name="0369c08" id="0369c08"></a>侍御震孺謁師天童。語及工夫不切實。師劈面便掌。<a 
name="0369c09" id="0369c09"></a>方矍然汗下。遂呈偈曰。倚牆靠壁多生迷。賺海偷天<a 
name="0369c10" id="0369c10"></a>似也無。劈面原來真箇熱。更從何處說糢糊。與王大<a 
name="0369c11" id="0369c11"></a>司憲之言前薦得。一皆要津把斷。寧使生身陷地獄。<a 
name="0369c12" id="0369c12"></a>不將佛法當人情。師之絕情離識第一相為人為若<a 
name="0369c13" id="0369c13"></a>此也。住鄮山三月。復為紳士與司李請住太白名山。<a 
name="0369c14" id="0369c14"></a>當是時。師臘既日高。寺規模又極宏大。建炎之殿上<a 
name="0369c15" id="0369c15"></a>干雲日。一朝從艸萊中欲斬新扶起。師固謙讓。未遑<a 
name="0369c16" id="0369c16"></a>也。乃不數年而幻出寶坊。飛樓涌殿。萬礎千楹。崇宏<a 
name="0369c17" id="0369c17"></a>壯麗。冠絕一時。然尤不足以居來學。計袂連踵接而<a 
name="0369c18" id="0369c18"></a>至者。極衣冠之國。達羇縻之邦。公卿貴人。接足頂禮。<a 
name="0369c19" id="0369c19"></a>魋結編髮之君長多自重譯函書問道。由是名聞九<a 
name="0369c20" id="0369c20"></a>重。將葺長干大報恩寺。纘成祖文皇之緒。俾師唱道<a 
name="0369c21" id="0369c21"></a>留都。師以老疾。願終林麓。再辭不赴。識者尤為歎服。<a 
name="0369c22" id="0369c22"></a>蓋師生性剛直。壁立萬仞。意有不可。撩起即行。門弟<a 
name="0369c23" id="0369c23"></a>子有持某宰輔書住某院者。師深痛絕之。嘗語學者。<a 
name="0369c24" id="0369c24"></a>貞觀嚮道。欲瞻風彩。上表遜謝。往返三四。引頸就刃。<a 
name="0369c25" id="0369c25"></a>神色儼然。吾敬道信大師。茅茨石室。累煩聖主。且請<a 
name="0369c26" id="0369c26"></a>前行。吾從別道。澡身淨髮。結跏趺逝。吾敬汾陽無業。<a 
name="0369c27" id="0369c27"></a>休心息念。斷絕攀援。賜紫及號。力陳昔誓。收付有司。<a 
name="0369c28" id="0369c28"></a>恬然受刑。吾敬芙蓉道楷。牢著艸鞋。腰包住院。去就<a 
name="0369c29" id="0369c29"></a>之間。輕同學子。不為蚖蛇。戀彼窟穴。吾敬應菴華祖。<a 
name="0369c30" id="0369c30"></a>魏國弘基。欲為龍池標師一扁。直峻辭謝。卻他可知<a 
name="0370a01" id="0370a01"></a>矣。故師住天童十又一年。拂衣者三。皆為緇素。強留<a 
name="0370a02" id="0370a02"></a>而止。至辛巳年秋。幡然出門。萬眾挽之不可。將比雲<a 
name="0370a03" id="0370a03"></a>鶴。遨遊海天矣。為祁大中丞彪佳與兄駿佳要止別<a 
name="0370a04" id="0370a04"></a>業。故棧絕往來。省師酬應。然四方問道者日戶屨晨<a 
name="0370a05" id="0370a05"></a>滿如市。莫能禁也。七十七歲。明州宋海憲特遣使迎<a 
name="0370a06" id="0370a06"></a>師還山。且託中丞勸駕。不得<span class="corr" title='[己&gt;已]'>已</span>過甬水。以天童屬累<a 
name="0370a07" id="0370a07"></a>宋公。徑取道入天台。仍住通玄寺。通玄山紆路僻。澗<a 
name="0370a08" id="0370a08"></a>肅林寒。又頹廢久。師旋為葺理。而學者力作攻苦。加<a 
name="0370a09" id="0370a09"></a>諸敺逐。有僕隸所不堪者益親依奔赴而至。至孟秋<a 
name="0370a10" id="0370a10"></a>七日。師以衰頓之故竟爾趨寂焉。世壽七十七。僧臘<a 
name="0370a11" id="0370a11"></a>四十四。六坐道場。說法二十六年。化溢支那。言滿天<a 
name="0370a12" id="0370a12"></a>下。以至日南景慕。海外欽風。且祠奉為中興臨濟之<a 
name="0370a13" id="0370a13"></a>祖矣。乃晚年愍世說法者多陷牛跡。著說纍數萬言。<a 
name="0370a14" id="0370a14"></a>極論之不<span class="corr" title='[己&gt;已]'>已</span>。若是其齦齦。何也。師固曰與之直辨到<a 
name="0370a15" id="0370a15"></a>底。待他開口不得。枯竭無餘。無可奈何。彼自心折而<a 
name="0370a16" id="0370a16"></a>休矣。故彼曰身見則以身見激揚之。曰一橛頭則以<a 
name="0370a17" id="0370a17"></a>一橛頭發揮之。曰極麤一棒則以極麤一棒整頓之。<a 
name="0370a18" id="0370a18"></a>或援古德機緣。即折之以古德機緣。或攀從上綱宗。<a 
name="0370a19" id="0370a19"></a>即讞之以從上綱宗。或流為世諦言譚。紕說繆論。即<a 
name="0370a20" id="0370a20"></a>斷之以世諦言譚。紕說繆論。唐子元竑有言彼示與<a 
name="0370a21" id="0370a21"></a>師軋者。其人大都負大力深智。鳴鐘鼓。撼山嶽。以相<a 
name="0370a22" id="0370a22"></a>加遺。而師晏然踞坐。張空拳而八面應之。攻者屢變。<a 
name="0370a23" id="0370a23"></a>應者不變。無不給也即無不摧也。便後來聰明辨智<a 
name="0370a24" id="0370a24"></a>之夫。知此道果不借他力。廢然失其增上慢心。頫首<a 
name="0370a25" id="0370a25"></a>以入爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>。其知言哉。卒之師說出而風聞寰海江湖<a 
name="0370a26" id="0370a26"></a>閩粵之人。雖猒飫保社。操<span class="gaiji">&#x922F;<!--gaiji,,1[金*出],2&#x922F;,3--></span>斧。而山邊水邊者莫不<a 
name="0370a27" id="0370a27"></a>憮然自失。願就弟子之列。其與師軋者。至為狂詈。為<a 
name="0370a28" id="0370a28"></a>凶短折。為吐光紅爛盡。真枯竭無餘。無可奈何。而大<a 
name="0370a29" id="0370a29"></a>慈攝受之心師終無間也。師凡缾錫所到。萬眾喧闐。<a 
name="0370a30" id="0370a30"></a>瞻禮恐後。晚居太白。奔走天下。如一佛出現室中。未<a 
name="0370b01" id="0370b01"></a>嘗以顏色假人。語言文字。羅籠學者。當門踞坐。如西<a 
name="0370b02" id="0370b02"></a>河師子。人與非人。驀頭生按。又普請煩重廿里河干。<a 
name="0370b03" id="0370b03"></a>不時輸運土木之役。半出學人玲瓏嵒。負薪鳥道嶔<a 
name="0370b04" id="0370b04"></a>崎動。致頭破足傷而眾等堪忍依止。辛苦都忘。一時<a 
name="0370b05" id="0370b05"></a>英靈畢集。號曰僧海焉。其嗣法弟子受師記<span class="gaiji">&#x8382;<!--gaiji,,1[卄/別],2&#x8382;,3--></span>者自<a 
name="0370b06" id="0370b06"></a>大溈如學。鄧尉法藏以下一十二人。過此以往。若招<a 
name="0370b07" id="0370b07"></a>手橫趨。闚鞭即去。憑雲漢以高視。入西山而不還者<a 
name="0370b08" id="0370b08"></a>未之或知也。蓋師生平以真實心行真實行。悟真實<a 
name="0370b09" id="0370b09"></a>道。說真實法。化真實眾。方其始貧食力也。耕稼陶漁。<a 
name="0370b10" id="0370b10"></a>無不備嘗。繼而出家。苦為生死事大。歷一十三載。窮<a 
name="0370b11" id="0370b11"></a>神極慮。心力俱疲。然後打失從前。唯覺情與無情。煥<a 
name="0370b12" id="0370b12"></a>然等現。當其煥然等現之時。無復情與無情。差別等<a 
name="0370b13" id="0370b13"></a>相矣。所以折旋俯仰。咳唾掉臂。乃至垂手為人。策諸<a 
name="0370b14" id="0370b14"></a>學者。搬磚運瓦。挑土拽石。或喊或罵。與人詰。與物諍。<a 
name="0370b15" id="0370b15"></a>固無事而非真實法門者也。復不以言教。而以躬親。<a 
name="0370b16" id="0370b16"></a>名利視若浮雲。金帛等諸糞土。故凡在及門。非甚不<a 
name="0370b17" id="0370b17"></a>才。未有不孤芳自樹。開鑿人天者。今一十二人外。如<a 
name="0370b18" id="0370b18"></a>四明智遠。白雲悟西。皋亭智蘊。武林寂然。雙林海懷。<a 
name="0370b19" id="0370b19"></a>翠巖通哲輩其選也。然則師承夙智悲。為法舟航。又<a 
name="0370b20" id="0370b20"></a>奚俟神告朱君<span class="note">(上申)</span>。而始定其為慈受<span class="note">(深禪師)</span>後身哉。崇<a 
name="0370b21" id="0370b21"></a>禎十六年癸未。門弟子建塔天童。迎師全身歸窆幻<a 
name="0370b22" id="0370b22"></a>智菴之右隴。適霖雨經旬。泥濘沒骭。而道俗哀哀奔<a 
name="0370b23" id="0370b23"></a>送者萬人。非師化育之深。曷由臻此叢林公論。師以<a 
name="0370b24" id="0370b24"></a>賣薪出家。遂傳衣缽。有類曹谿。求道猛切。深徹法源。<a 
name="0370b25" id="0370b25"></a>有類高峰。以一宗鏡。炤空萬法。有類永明。聖凡彼我。<a 
name="0370b26" id="0370b26"></a>等心一視。有類元珪。豪貴當前。臨機贈掌。有類三角。<a 
name="0370b27" id="0370b27"></a>至于力爭祖命。靡愛厥身。旋嵐偃嶽。弗震弗戁。其黃<a 
name="0370b28" id="0370b28"></a>龍大慧之流。亞與崛起尋常。中興濟北。傾企窮八表。<a 
name="0370b29" id="0370b29"></a>芳躅映千秋。夫豈偶然者。</p><p style="text-indent: 0em; margin-left: 0em"><span class="linehead"></span>門人道忞謹狀</p><a 
name="0370b30" id="0370b30"></a><p style="margin-left: 3em"><span class="headname">開先若昧明和尚行狀</span></p><a 
name="0370c01" id="0370c01"></a><p style="text-indent: 0em; margin-left: 0em"><span class="linehead"></span>師諱智明。字若昧。海陵毛氏子也。父為郡小吏。沒廣<a 
name="0370c02" id="0370c02"></a>陵。故師驅烏廣陵之東隱精舍。方數周。而都雅白皙<a 
name="0370c03" id="0370c03"></a>眉目如世所畫善財者。其師愛憐之。少不以繩墨削。<a 
name="0370c04" id="0370c04"></a>廣陵故豪華多。少年日牽引為鬥雞走狗。彈棋六博<a 
name="0370c05" id="0370c05"></a>之事。師既生長任意。便與人博。輒爭道不讓。其人怒。<a 
name="0370c06" id="0370c06"></a>欲鼠牙。師而窘辱之。師大媿畏。家有僕善。緣得徒步<a 
name="0370c07" id="0370c07"></a>日三百里。乃挈之遊。奮然登金焦。過南徐。將蹤跡天<a 
name="0370c08" id="0370c08"></a>下名山大水而問途焉。莫宿銀山菴。見其徒方經營<a 
name="0370c09" id="0370c09"></a>相嘈雜而方來又憧憧不<span class="corr" title='[己&gt;已]'>已</span>。怪問之。曰。山門將延三<a 
name="0370c10" id="0370c10"></a>大師講首楞嚴。四方英賢戾至。子遠近誰里將不為<a 
name="0370c11" id="0370c11"></a>法來乎。師聞而疑信半。且曰。吾將觀焉。旦日趨堂司。<a 
name="0370c12" id="0370c12"></a>視門牓一楞嚴。必稔前五卷者與床曆。師從未聞經。<a 
name="0370c13" id="0370c13"></a>有所謂楞嚴者。復卒不得楞嚴經。既而購求乃得。楞<a 
name="0370c14" id="0370c14"></a>嚴者誦則展誦如故。誦不終日誦而前五卷者<span class="corr" title='[己&gt;已]'>已</span>如<a 
name="0370c15" id="0370c15"></a>建瓴下矣。於是竟誦。乃大師至。至則人人奮厲欣勇<a 
name="0370c16" id="0370c16"></a>見。師反感切涕慕淋襟不自禁。卒仰天於乎。誓如今<a 
name="0370c17" id="0370c17"></a>大師者而師志始由三大師決焉。三大師者雪浪恩<a 
name="0370c18" id="0370c18"></a>和尚也。恩辨慧滉漭無涯岸。苟其詞河下注。則谷陵<a 
name="0370c19" id="0370c19"></a>深高易面。況泐名相之石。齧章封句守之隄。故當時<a 
name="0370c20" id="0370c20"></a>三宗之學幾明。而一世俶儻瑰偉之夫。亦罕不揵鬐<a 
name="0370c21" id="0370c21"></a>奮鬣其門。恩一尺箠赴之罔假。唯愛師超逸。雖師受<a 
name="0370c22" id="0370c22"></a>如響。然恩未嘗不輸。壺奧見淵。微蓋喜海。有再授之<a 
name="0370c23" id="0370c23"></a>經。三車負獨聞之說。故及門豎義。則後至先鳴。雖一<a 
name="0370c24" id="0370c24"></a>時嶄然見頭角者。亦自遜其捷足矣。師既綸貫諸部。<a 
name="0370c25" id="0370c25"></a>慧聲日遠。則慨然自命曰。嗟乎。戒急乘緩。止可自利。<a 
name="0370c26" id="0370c26"></a>膺城自守。亦不可利人。某微大師則溝中斷耳。不及<a 
name="0370c27" id="0370c27"></a>此兼利所以報也。吾將為四戰之國乎。乃南走越。北<a 
name="0370c28" id="0370c28"></a>走燕。納尸羅于雲棲。叩禪扉于紫柏。既而聞其徒之<a 
name="0370c29" id="0370c29"></a>老有善百氏家言。漢人魏人。開元貞元之體曰堯山<a 
name="0370c30" id="0370c30"></a>者。復躍然起曰。於乎五地聖人習之矣。不曰雅思淵<a 
name="0371a01" id="0371a01"></a>才。文中王是不可失。于是日夜趍太行。瞻伊闕。徘徊<a 
name="0371a02" id="0371a02"></a>伏牛。物色其人于古澗寒溜之下。卒獲其善者而還。<a 
name="0371a03" id="0371a03"></a>于時則有南郡之命。紫柏之輓。不得固讓。益作而曰。<a 
name="0371a04" id="0371a04"></a>嗟乎。吾所學欲有所用之也。用而不蓄。將竭久矣。吾<a 
name="0371a05" id="0371a05"></a>欲為吾用地也夫。乃陟匡廬之巔。放赦餘聞。思泊然<a 
name="0371a06" id="0371a06"></a>禪寂者三年。復循山之陽梯空杙險而上。百折得所<a 
name="0371a07" id="0371a07"></a>謂古黃巖者居之。又十年。愛其山川秀美。且有終焉<a 
name="0371a08" id="0371a08"></a>之志。而星渚都人士則又以開先輓矣。當是時玄學<a 
name="0371a09" id="0371a09"></a>日親。四方勸請之命日至。言默而道光。身隱而名隨。<a 
name="0371a10" id="0371a10"></a>珠媚于川。玉潤于山。師蓋無意也。一以慈炤臨之。不<a 
name="0371a11" id="0371a11"></a>猥附合。亦不皦絕離故。來而畏敬。去而慕思。死而哀<a 
name="0371a12" id="0371a12"></a>人父子。感往昔雖墓之木拱矣。如始亡。皆師有以致<a 
name="0371a13" id="0371a13"></a>之也。師學始汜濫。終渟滀。而究則淨極光通。如擷奇<a 
name="0371a14" id="0371a14"></a>探勝者造幽嵒。出深壑。霄然洞開天際。頫而視下。則<a 
name="0371a15" id="0371a15"></a>千里一目。攬不盈掌。蓋其所眓者高。故其所指者遠。<a 
name="0371a16" id="0371a16"></a>聖言淵博。學士俴夷。苟非忘筌。誰與見諦。然尤厚行<a 
name="0371a17" id="0371a17"></a>而薄說。雖極辨海波翻。終則咨嗟感發。間有一座之<a 
name="0371a18" id="0371a18"></a>間凄惋不勝而去者。生平以尸羅為足。禪那為腹。首<a 
name="0371a19" id="0371a19"></a>楞嚴為清淨寶目。其入匡阜時與三者偕來。而黃巖<a 
name="0371a20" id="0371a20"></a>則自謂于首楞嚴有深證。牓所居曰。智光者志證也。<a 
name="0371a21" id="0371a21"></a>故叢林有昧楞嚴之稱而學者無異詞。師道被東南。<a 
name="0371a22" id="0371a22"></a>因在黃巖。緣在楚。然其間則皆若前定。一昔。黃巖有<a 
name="0371a23" id="0371a23"></a>黃冠者來曰。我。許氏之苗裔也。旌陽讖後八百歲多<a 
name="0371a24" id="0371a24"></a>得道者興散林莽。同時僊去。我師命我當建玄元太<a 
name="0371a25" id="0371a25"></a>乙之壇。于此從徒。數十畚鍤俱具。師乃禱後山之龍<a 
name="0371a26" id="0371a26"></a>與之約曰。雨我也。晴則君讓君。我則去矣。俄而雲生<a 
name="0371a27" id="0371a27"></a>劍岫。風雨至驟。撼山莊。雷電挾屋焉。羽人懼曰。噫。佛<a 
name="0371a28" id="0371a28"></a>氏之宮也非我有。然師殆非常人矣。郢之役。陽朔安<a 
name="0371a29" id="0371a29"></a>居。蘄春僧後至。度失期。間行甚迫。夜宿荒陂。有告者<a 
name="0371a30" id="0371a30"></a>曰。昧法師期改矣。孟冬八日也。我乃其衛法者。既而<a 
name="0371b01" id="0371b01"></a>夢師陞座。服布木蘭色。伽黎面黃。髮紺如蠃。蓋佛也。<a 
name="0371b02" id="0371b02"></a>及至果然。而師衣如夢衣。故楚人至今尤敬虔焉。其<a 
name="0371b03" id="0371b03"></a>走燕時。僑旅邸。有善許負之術者隔垣聞師聲。驚曰。<a 
name="0371b04" id="0371b04"></a>此宜擅大名。何為者。趨謁則師也。結驩而去。早歲孤<a 
name="0371b05" id="0371b05"></a>騫。自喜行往。一橐中載寂音僧寶傳。當山水得意處<a 
name="0371b06" id="0371b06"></a>則出而吟哦。既又頓足拊膺曰。嗟乎。我獨不得與此<a 
name="0371b07" id="0371b07"></a>八十一人者同遊哉。則又泣。復傲然挈之。而往窮山<a 
name="0371b08" id="0371b08"></a>絕澗至不能前。復又還遇岐路。則脫屣占之。往往多<a 
name="0371b09" id="0371b09"></a>獲道。中歲則精嚴玉立。有類清涼晚忽超放。又類棗<a 
name="0371b10" id="0371b10"></a>柏。眾固疑之。莫能測也。然規學子甚詳。有攜其室灑<a 
name="0371b11" id="0371b11"></a>來覲者。班其師之下拜之以為瀆無人。師訓立斥之。<a 
name="0371b12" id="0371b12"></a>甌之溫嶺來聘。享禮有加而無主狀。則曰。此慢而貨<a 
name="0371b13" id="0371b13"></a>我也。貨而可行。如我法何。摽之使去。其惜大體多此<a 
name="0371b14" id="0371b14"></a>類。師刱自襄南。終至秣陵。中間或荊或吳。或甌或越。<a 
name="0371b15" id="0371b15"></a>說法三十年。大小經論四十餘。座四方遺問無虛日。<a 
name="0371b16" id="0371b16"></a>身以外無長焉。去來不晨。豫意至則行。追隨者方喘<a 
name="0371b17" id="0371b17"></a>急而師<span class="corr" title='[己&gt;已]'>已</span>莽蒼在望矣。崇禎四年夏五以開先殿事<a 
name="0371b18" id="0371b18"></a>遊西昌。忽示疾于淨土蘭若。六月十日手勒別諸護<a 
name="0371b19" id="0371b19"></a>法狀。洎門人弟子遺誡。函封<span class="corr" title='[己&gt;已]'>已</span>。自詣龕室跏趺。笑謂<a 
name="0371b20" id="0371b20"></a>眾曰。我且試耳。遂奄然坐化。世壽六十有三。僧臘五<a 
name="0371b21" id="0371b21"></a>十。有八門弟子奉龕歸開先建塔。葬全身于黃石嵒<a 
name="0371b22" id="0371b22"></a>之前。雙劍峰之下。體先志也。蓋師每歎此山水麗峰。<a 
name="0371b23" id="0371b23"></a>銛文中武外君子哉。增人志力。居者多得道云於乎。<a 
name="0371b24" id="0371b24"></a>師生而孤嬰出家。踽涼蕭寺。辛苦萬千重。以內無說<a 
name="0371b25" id="0371b25"></a>德。外有賞心。不自殄滅足矣。乃能起勞侶。奮行間。登<a 
name="0371b26" id="0371b26"></a>覺者之城。休宮止舍。莫之與禁。當師之隆結軼玄途<a 
name="0371b27" id="0371b27"></a>追亡逐北以紫柏之陵。轢無嚴亦曰。昧公天授。迨其<a 
name="0371b28" id="0371b28"></a>燕。坐黃巖。山若為高。水若為深。當世仰之。若慶雲焉。<a 
name="0371b29" id="0371b29"></a>乃晚年喜建靈廟。恆暴露于外。竟不克願而終。何也。<a 
name="0371b30" id="0371b30"></a>語曰。人能弘道。其如命何。詎不信哉。然馳走學者三<a 
name="0371c01" id="0371c01"></a>十年。名震公卿間。一以遊戲。三昧行心。死生若脫。豈<a 
name="0371c02" id="0371c02"></a>曰法傑亦人雄哉。師有智光空響諸集行世。嗣法門<a 
name="0371c03" id="0371c03"></a>人若干人。剃度弟子若干人。忞不天。依師得度。開發<a 
name="0371c04" id="0371c04"></a>蒙昧。咨決于外十數年。乃今僅得與于執斧之役。恐<a 
name="0371c05" id="0371c05"></a>師行業將放失。後學無所考鏡。竊閔然不敏。葺餘論<a 
name="0371c06" id="0371c06"></a>次。為乞銘之狀。尚冀有以傳師焉。</p><p style="text-indent: 0em; margin-left: 0em"><span class="linehead"></span>道忞謹狀</p><a 
name="0371c07" id="0371c07"></a><p style="margin-left: 3em"><span class="headname">故兄知廣西平南縣事文林郎亦采林公行狀</span></p><a 
name="0371c08" id="0371c08"></a><p style="text-indent: 0em; margin-left: 0em"><span class="linehead"></span>公之先由殷少師得姓。世有顯人。曰穎為晉黃門。曰<a 
name="0371c09" id="0371c09"></a>茂為隋右丞相。仕于唐。曰藻為江陵府使。仕于宋。曰<a 
name="0371c10" id="0371c10"></a><span class="gaiji">&#x8A14;<!--gaiji,,1[山/言],2&#x8A14;,3--></span>為廣州司戶。仕于元。曰詮以解元除評事判潮。自<a 
name="0371c11" id="0371c11"></a>黃門入閩而子祿守晉安。因家晉安。司戶值幼帝播<a 
name="0371c12" id="0371c12"></a>遷。起兵會張世傑討賊。卒于軍。而子迪因家南海評<a 
name="0371c13" id="0371c13"></a>事。既遷石壁。卒于官。葬大麻。而子孫因家大麻。由大<a 
name="0371c14" id="0371c14"></a>麻遷新豐里。則公始祖八十八者也。公諱淳。字崇古。<a 
name="0371c15" id="0371c15"></a>曾王父山。王父一嵩。皆有隱德。不仕皇考。時慶則詠<a 
name="0371c16" id="0371c16"></a>歌白沙陳文恭之風薄。進取止于庠。唯公幼耽學。有<a 
name="0371c17" id="0371c17"></a>能文聲。聲藹鬱甚。凡十就棘闈。弗第。卒循資銓選。得<a 
name="0371c18" id="0371c18"></a>廣州司訓。凡八載。弗遷。大吏廉。知其能。則交章薦。稍<a 
name="0371c19" id="0371c19"></a>遷廣西平南尹政。成例得州牧。以不能媚權。司方垢<a 
name="0371c20" id="0371c20"></a>索毛吹。冀中以禍。卒之無纖豪挂議。則以不及去官。<a 
name="0371c21" id="0371c21"></a>凡公如此一裁之義命。無諂上之容。躁進之失。蓋公<a 
name="0371c22" id="0371c22"></a>為諸生時。方慨然于周公。孔子。孟軻氏之傳。而環嶺<a 
name="0371c23" id="0371c23"></a>以東秉觚牘者。則以公文為模範。一時貳州牧伯與<a 
name="0371c24" id="0371c24"></a>薦紳先生之家爭致師席。其百里重趼趨門下者歲<a 
name="0371c25" id="0371c25"></a>不止以百數。然公卒教之以孝悌忠信無倦。有貴人<a 
name="0371c26" id="0371c26"></a>子驕公。自以為不狎不順。擯之而後諸生知公意之<a 
name="0371c27" id="0371c27"></a>所在也。則人人刮濯。諸凡北面公者。皆有懿行可述。<a 
name="0371c28" id="0371c28"></a>其居司訓時。念國家承平既久。所在弟子員習浮靡<a 
name="0371c29" id="0371c29"></a>寡能。媚于天子邦家民命之託。使萬有一而赫然震<a 
name="0371c30" id="0371c30"></a>疊之。及則屈辱師聖非是。乃輯為學之要。切于修己<a 
name="0372a01" id="0372a01"></a>治人者八條。日為申儆。期與諸生更始。平南交夷。徼<a 
name="0372a02" id="0372a02"></a>姦民樂于為訟。而贓胥污吏多行誨盜之方。故縱其<a 
name="0372a03" id="0372a03"></a>首事而招徠之。民卒流亡。莫有禁禦。公則淑問而得<a 
name="0372a04" id="0372a04"></a>其情。哀矜以畏其志。納諸禮讓之域。示以禍福之門。<a 
name="0372a05" id="0372a05"></a>凡陳嘗率育之道。靡不有志載焉。如指諸掌。既而不<a 
name="0372a06" id="0372a06"></a>獲大用。于時則退而居鄉。鄉人無少長。畏公如父。敬<a 
name="0372a07" id="0372a07"></a>公如師。間有舉事過當者則不欲使公有聞。既聞矣<a 
name="0372a08" id="0372a08"></a>則羞縮庰避。<span class="gaiji">&#x770E;<!--gaiji,,1[目*示],2&#x770E;,3--></span>不敢直曰。吾終不可以見長者。惟公<a 
name="0372a09" id="0372a09"></a>邑居<span class="corr" title='[扺&gt;抵]'>抵</span>京國萬里。聖天子威靈德化。雖外薄四海而<a 
name="0372a10" id="0372a10"></a>土瘠民貧。俗恬固陋。忘達識遠見。漸靡久之。以至仁<a 
name="0372a11" id="0372a11"></a>之屬。義之族。不相知問。民生之鄙薄。風俗之不長厚。<a 
name="0372a12" id="0372a12"></a>而公式生其間。蓋若有使之者。公二十喪父。四十喪<a 
name="0372a13" id="0372a13"></a>母。于生計蕭條之日而身孤母寡。弟妹方稚。公一提<a 
name="0372a14" id="0372a14"></a>攜奉負。以至于長。長則擇妻以妻。擇夫以嫁。凡嫁二<a 
name="0372a15" id="0372a15"></a>妹為弟再婚焉。初弟灝失怙過痛。得痰瘰疾。如是枕<a 
name="0372a16" id="0372a16"></a>床席者連歲月。方趨救療則有糊口之累。欲行糊口<a 
name="0372a17" id="0372a17"></a>則有內顧之憂。出入狼蹌。莫與為生。公卒多方求善<a 
name="0372a18" id="0372a18"></a>劑而調攝之如初。惟公性恬澹。不亟亟于富貴而家<a 
name="0372a19" id="0372a19"></a>貧親老不去心。逮喪母吳則哀毀蔬食。內盡其志。外<a 
name="0372a20" id="0372a20"></a>盡其物。慮無有不得于心者。然終以不獲祿養為憾。<a 
name="0372a21" id="0372a21"></a>每與家人道父妣事。未嘗不感<span class="corr" title='[[既/心]&gt;慨]'>慨</span>欷歔。泣數行下。則<a 
name="0372a22" id="0372a22"></a>謂福輕禍重。賴先人與庭闈之訓。獲有寧宇。使子孫<a 
name="0372a23" id="0372a23"></a>知為學與善足矣。曷求焉。乃舉祿仕之所入者度足。<a 
name="0372a24" id="0372a24"></a>以奉公賦餉歲時。其餘悉以分贍族人親友知識。置<a 
name="0372a25" id="0372a25"></a>大宗小宗嘗食之田若干畝。與食貧亡役之妻子皆<a 
name="0372a26" id="0372a26"></a>有以賚。而又與人以讓遇物以誠。方居東時。有虛以<a 
name="0372a27" id="0372a27"></a>告貸者曰。我公之鄉人也。我本字某名某。以某行某<a 
name="0372a28" id="0372a28"></a>役困此。需貸。公曰。是與。曰。是也。則如其所稱之貸而<a 
name="0372a29" id="0372a29"></a>貸之。凡負公貸者若而人。與若而緡。若而歲月旬日。<a 
name="0372a30" id="0372a30"></a>公未嘗舉而問焉。於乎予行閱天下多矣。所睹州牧<a 
name="0372b01" id="0372b01"></a>令長以官為威。以法為阱。漁獵生民。吸肌膚以至于<a 
name="0372b02" id="0372b02"></a>髓。既而墨薉彰聞。上官論斥。則包苴請託踰巨萬。其<a 
name="0372b03" id="0372b03"></a>有彌縫善巧。歸獲自公者則恐喝傳丞。追呼遞卒。輜<a 
name="0372b04" id="0372b04"></a>車繹絡載道。涂爛其盈門而至。既至則伐徹近巷。以<a 
name="0372b05" id="0372b05"></a>大第居割里人世守桑麻以連阡陌。僕御聲伎。雜沓<a 
name="0372b06" id="0372b06"></a>飲食相過從。無舊識。皆新知。苟其賤貧。雖期功厚善。<a 
name="0372b07" id="0372b07"></a>妻子轉溝壑。不一哀悲賑恤之。反非笑焉者皆是也。<a 
name="0372b08" id="0372b08"></a>此夫所謂為盜不操弧矢。攻而不用弦刃。欺父母未<a 
name="0372b09" id="0372b09"></a>有罪而弒君未伐者。方坦坦施施。騎從十百。出入里<a 
name="0372b10" id="0372b10"></a>閈。上先人丘隴。自以為丈夫子生人世。得志一時。當<a 
name="0372b11" id="0372b11"></a>如此者聞公之風。又何如施顏面邪。公生穆宗五年。<a 
name="0372b12" id="0372b12"></a>生十九年而補弟子員。生二十六年而進廩諸生。生<a 
name="0372b13" id="0372b13"></a>四十七年而賜明經進士。明經六年而訓司廣州。令<a 
name="0372b14" id="0372b14"></a>粵西平南則公六十矣。令三年而公歸。歸三年而公<a 
name="0372b15" id="0372b15"></a>卒。從生至卒僅六十有六年。而崇事乎生人之理。孝<a 
name="0372b16" id="0372b16"></a>友義讓之道。則未可以一二三四指籌而算。蓋公所<a 
name="0372b17" id="0372b17"></a>得于天者甚厚。致力于學問者甚深。而又有達觀以<a 
name="0372b18" id="0372b18"></a>大之。積憂重慮以淬礪之。以至如此。其醇且備也。竊<a 
name="0372b19" id="0372b19"></a>嘗論之。古今人品若范希文之惠族。王彥方之式鄉<a 
name="0372b20" id="0372b20"></a>人。陽亢宗之心勞拊字。道光師儒。皆有聖人之一體。<a 
name="0372b21" id="0372b21"></a>而公則似乎具體焉者。然三君子受其豐而公享其<a 
name="0372b22" id="0372b22"></a>嗇。故吾于三君子尤獨為公難。公先配孺人何氏。早<a 
name="0372b23" id="0372b23"></a>喪。止一女。繼配梁氏。生二子又一女。長曰于達。邑廩<a 
name="0372b24" id="0372b24"></a>生。次曰于逵。邑庠生。公沒之明年。予始歸省。姪二子<a 
name="0372b25" id="0372b25"></a>與宗老頫泣再拜。涕興以請曰。日月有時。將葬矣。唯<a 
name="0372b26" id="0372b26"></a>是碣上之銘。無辭以徵<span class="gaiji">[巾*又]<!--gaiji,,1[巾*又],2,3--></span>氏。唯吾叔言之文余先君。<a 
name="0372b27" id="0372b27"></a>子將賴以不朽。請狀之。噫。吾忍狀吾兄哉。雖然予奈<a 
name="0372b28" id="0372b28"></a>何自遜固陋。使吾兄遂泯滅。卒不稱知于天下後世<a 
name="0372b29" id="0372b29"></a>哉。因次狀于左。以俟立言之君子。采擇以傳。</p><a 
name="0372b30" id="0372b30"></a><p><span class="juanname">布水臺集卷第十六</span></p>
<hr>【經文資訊】嘉興藏第 26 冊 No. B181 布水臺集<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6428.html?index=J26nB181" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB181_016 by HTTrack Website Copier/3.x [XR&CO'2008], Tue, 03 Jun 2014 00:31:32 GMT -->
</html>
