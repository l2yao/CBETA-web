<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T25n1515_001 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6ff1.gif?utmac=MO-30696269-4&amp;utmn=385429964&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT25&amp;utmp=%2Fmobile%2Findex.php%3Findex%3DT25n1515_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第25冊<br/>No.1515 金剛般若波羅蜜經破取著不壞假名論 (2卷)<br/>【功德施菩薩造  唐 地婆訶羅等譯】<br/>第 1 卷</p>
	<a href="indexd1d7.html?index=T25n1515_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T25">
<div class="root" id="1515" sutra_name="金剛般若波羅蜜經破取著不壞假名論" sutra_juan="[卷1]">　
<a 
name="0887a01" id="0887a01"></a><a 
name="0887a02" id="0887a02"></a><p style="margin-left: 2em"><span class="juannum">No. 1515</span></p><a 
name="0887a03" id="0887a03"></a><p><span class="juanname">金剛般若波羅蜜經破取著不壞<a 
name="0887a04" id="0887a04"></a>假名論卷上</span></p><a 
name="0887a05" id="0887a05"></a><a 
name="0887a06" id="0887a06"></a><p style="margin-left: 4em"><span class="byline">功德施菩薩造</span></p><a 
name="0887a07" id="0887a07"></a><p style="margin-left: 4em"><span class="byline">唐中天竺國沙門地婆訶羅等<a 
name="0887a08" id="0887a08"></a>奉　詔譯</span></p><a 
name="0887a09" id="0887a09"></a><p>　<span class="lg">稽首能悟真實法　　離諸分別及戲論<a 
name="0887a10" id="0887a10"></a><br>　欲令世間出淤泥　　無言說中言說者<a 
name="0887a11" id="0887a11"></a><br>　一切異道之所作　　不能壞於諸想見<a 
name="0887a12" id="0887a12"></a><br>　彼難壞見金剛斷　　故我歸心此法門<a 
name="0887a13" id="0887a13"></a><br>　諸句義中祕密義　　世間智慧莫能測<a 
name="0887a14" id="0887a14"></a><br>　開喻我等及群生　　彼菩薩眾今敬禮</span></p><a 
name="0887a15" id="0887a15"></a><p style="text-indent: 0em; margin-left: 0em"><span class="linehead"></span>佛所說法咸歸二諦。一者俗諦。二者真諦。俗<a 
name="0887a16" id="0887a16"></a>諦者。謂諸凡夫聲聞獨覺菩薩如來。乃至名<a 
name="0887a17" id="0887a17"></a>義智境業果相屬。真諦者。謂即於此都無所<a 
name="0887a18" id="0887a18"></a>得。如說第一義。非智之所行。何況文字。乃至<a 
name="0887a19" id="0887a19"></a>無業無業果。是諸聖種性。是故此般若波羅<a 
name="0887a20" id="0887a20"></a>蜜中說不住布施。一切法無相。不可取不可<a 
name="0887a21" id="0887a21"></a>說。生法無我無所得。無能證無成就。無來無<a 
name="0887a22" id="0887a22"></a>去等。此釋真諦。又說內外世間出世間。一切<a 
name="0887a23" id="0887a23"></a>法相及諸功德。此建立俗諦。如是應知。</p><a 
name="0887a24" id="0887a24"></a><p style="text-indent: 0em; margin-left: 0em"><span class="linehead"></span>如是我聞者。顯示此經是世尊現覺而演。非<a 
name="0887a25" id="0887a25"></a>自所作。一時者。說此經時。餘時復說無量經<a 
name="0887a26" id="0887a26"></a>故。在舍衛城等說處也。辯處何義利益眾生。<a 
name="0887a27" id="0887a27"></a>云何利益。令知此地佛曾遊止。心淨尊崇種<a 
name="0887a28" id="0887a28"></a>福因故。一切經首列眾者。何示現。如來大威<a 
name="0887a29" id="0887a29"></a>德故。又結集者證已所傳無異說故。諸大乘<a 
name="0887b01" id="0887b01"></a>經中廣說。世尊菩薩功德。須菩提於彼已生<a 
name="0887b02" id="0887b02"></a>淨信。是故言希有等。此中世尊者。謂何能永<a 
name="0887b03" id="0887b03"></a>蠲夷四魔畏故。善逝者。於第一義一切法皆<a 
name="0887b04" id="0887b04"></a>無所得。自證知故。如來者。三無數劫福智圓<a 
name="0887b05" id="0887b05"></a>滿。如是而來成正覺故。應者。諸煩惱怨已永<a 
name="0887b06" id="0887b06"></a>害故。正者。不顛倒義。等者遍及滿義。故名正<a 
name="0887b07" id="0887b07"></a>等覺。護念有二種。如來攝受令悟真實護念<a 
name="0887b08" id="0887b08"></a>也。又令轉化無量眾生。第一護念也。已知護<a 
name="0887b09" id="0887b09"></a>念。何故付囑。為有未能見真實者。此亦有二。<a 
name="0887b10" id="0887b10"></a>彼諸菩薩普於世間當成如來獨尊體相。如<a 
name="0887b11" id="0887b11"></a>是讚美付善知識俾其瞻護。令已生佛法住<a 
name="0887b12" id="0887b12"></a>及增長付囑也。為未生勝法付之令生。第一<a 
name="0887b13" id="0887b13"></a>付囑也。復以何因。捨見真者讚於未見。哀彼<a 
name="0887b14" id="0887b14"></a>未得勝智善品。誘勸其心令勇進故。善男子<a 
name="0887b15" id="0887b15"></a>善女人發菩薩乘等者。謂所護念付囑菩薩<a 
name="0887b16" id="0887b16"></a>趣向佛乘。應云何住等。云何住者。於何相果<a 
name="0887b17" id="0887b17"></a>心住願求。云何修行者。當修何行而得其果。<a 
name="0887b18" id="0887b18"></a>云何降伏其心者。降何等心使因清淨。諸法<a 
name="0887b19" id="0887b19"></a>先因而後果。何故先說果先讚果德。令彼欣<a 
name="0887b20" id="0887b20"></a>求而修因故。諦聽者。心專一境。善者於如理<a 
name="0887b21" id="0887b21"></a>義生信無疑。思念者。敬持不忘。應如是住等<a 
name="0887b22" id="0887b22"></a>者。如其次第於如是果而住其心。修如是行<a 
name="0887b23" id="0887b23"></a>克證彼果。降如是心即因清淨。</p><a 
name="0887b24" id="0887b24"></a><p style="text-indent: 0em; margin-left: 0em"><span class="linehead"></span>此中顯示菩薩果四種利益相應之心。何者<a 
name="0887b25" id="0887b25"></a>為四。一無邊。二最上。三愛攝。四正智。云何<a 
name="0887b26" id="0887b26"></a>無邊心。經曰所有一切眾生之類。如是等言<a 
name="0887b27" id="0887b27"></a>眾生類。謂稟息風含情覺者。此復云何。所謂<a 
name="0887b28" id="0887b28"></a>卵生諸鳥等。胎生諸人等。濕生諸蟲等。化生<a 
name="0887b29" id="0887b29"></a>諸天等。如是四種各多族類。此諸眾生住於<a 
name="0887c01" id="0887c01"></a>何處以何為體。經曰若有色若無色。有色者。<a 
name="0887c02" id="0887c02"></a>謂有形。無色者。無有形。三界眾生此皆攝盡。<a 
name="0887c03" id="0887c03"></a>有形者。謂欲界二十依止處。色界十七依止<a 
name="0887c04" id="0887c04"></a>處。無形者。謂無色界。此復幾種。經曰。若有<a 
name="0887c05" id="0887c05"></a>想若無想。若非有想非無想。有想者。謂空無<a 
name="0887c06" id="0887c06"></a>邊處識無邊處。起空想識想故。無想者。謂無<a 
name="0887c07" id="0887c07"></a>所有處離少想故。名為無想。非有想非無想<a 
name="0887c08" id="0887c08"></a>者。謂有頂所攝。眾生之聚。如是一切我皆攝<a 
name="0887c09" id="0887c09"></a>受。云何最上心。經曰。我皆令入無餘涅槃而<a 
name="0887c10" id="0887c10"></a>滅度之。無餘涅槃者何義。謂了諸法無生性<a 
name="0887c11" id="0887c11"></a>空。永息一切有患諸蘊。資用無邊希有功德。<a 
name="0887c12" id="0887c12"></a>清淨色相圓滿莊嚴。廣利群生妙業無盡。云<a 
name="0887c13" id="0887c13"></a>何愛攝心。經曰。如是滅度無量眾生實無眾<a 
name="0887c14" id="0887c14"></a>生得滅度者。此義云何。菩薩慈愛一切眾生<a 
name="0887c15" id="0887c15"></a>同於己故。眾生滅度即我非他。是名愛攝。若<a 
name="0887c16" id="0887c16"></a>第一義入初地等。諸菩薩無眾生想。以眾生<a 
name="0887c17" id="0887c17"></a>不可得。如預流人不起身見。非彼菩薩見一眾<a 
name="0887c18" id="0887c18"></a>生是我所度。云何正智心。經曰。若有眾生想<a 
name="0887c19" id="0887c19"></a>即不名菩薩等。名何等耶。所謂凡夫。何以故。<a 
name="0887c20" id="0887c20"></a>以必迷於第一義。起我想眾生想命想取者<a 
name="0887c21" id="0887c21"></a>想故。若證真實第一義者。眾生等想決定不<a 
name="0887c22" id="0887c22"></a>生。此中以般若力證第一義。一切眾生皆不<a 
name="0887c23" id="0887c23"></a>可得。大悲心故恒逐眾生。處於生死隨宜誘<a 
name="0887c24" id="0887c24"></a>度。如是四種利眾生果。應以俗諦而住其心。<a 
name="0887c25" id="0887c25"></a>此四種心圓滿果因。次應顯示。是故經言。復<a 
name="0887c26" id="0887c26"></a>次須菩提。菩薩不住於事行於布施如是等。<a 
name="0887c27" id="0887c27"></a>此布施名中具六波羅蜜。施有三種攝於六<a 
name="0887c28" id="0887c28"></a>故。何等為三。一者資生施。二者無畏施。三者<a 
name="0887c29" id="0887c29"></a>法施。此中資生施。攝檀那波羅蜜。無畏施攝<a 
name="0888a01" id="0888a01"></a>尸羅羼提二波羅蜜。於未作已作惡不生怖<a 
name="0888a02" id="0888a02"></a>畏故。法施攝餘三波羅蜜。精勤不倦引諸神<a 
name="0888a03" id="0888a03"></a>通。如無所得為人說故。或彼一切諸波羅蜜<a 
name="0888a04" id="0888a04"></a>為他開演。皆成法施。事等是何。云何不住<a 
name="0888a05" id="0888a05"></a>事者。自身此身常有苦樂等無邊事故。不住<a 
name="0888a06" id="0888a06"></a>者謂於是中心無愛著。無所住者不望報恩。<a 
name="0888a07" id="0888a07"></a>不住色等者心不悕求可意諸境。復以何義<a 
name="0888a08" id="0888a08"></a>不住彼耶。心存於己不能惠施故。若有悕求<a 
name="0888a09" id="0888a09"></a>退失菩提故。復次不住於事者。依資生施說。<a 
name="0888a10" id="0888a10"></a>謂惠施者於所施財不應愛著。愛而行施心<a 
name="0888a11" id="0888a11"></a>必生苦。或復施已還追悔故。無所住者。依無<a 
name="0888a12" id="0888a12"></a>畏施說。謂諸菩薩修戒忍時。不應生心求彼<a 
name="0888a13" id="0888a13"></a>果報。不住色等者。依法施說。法施有二果。謂<a 
name="0888a14" id="0888a14"></a>現生他生。於此二中不應貪著。現生果者。謂<a 
name="0888a15" id="0888a15"></a>所資用色等五境。此復云何。說法之人眾所<a 
name="0888a16" id="0888a16"></a>瞻敬。以妙色等妓樂香花飲食衣服而供養<a 
name="0888a17" id="0888a17"></a>故。他生果者。依法境說。云何此中而亦不住。<a 
name="0888a18" id="0888a18"></a>若諸菩薩證真實時。乃至法身亦無得故。云<a 
name="0888a19" id="0888a19"></a>何修行六波羅蜜因得清淨。經曰。須菩提菩<a 
name="0888a20" id="0888a20"></a>薩應如是布施不住於相想如是等。此義云<a 
name="0888a21" id="0888a21"></a>何。謂諸菩薩第一義中。施者受者及以施物。<a 
name="0888a22" id="0888a22"></a>名義智境諸想不生。是即伏心因以清淨。或<a 
name="0888a23" id="0888a23"></a>曰有施者等可生福聚。三事並妄福於何有<a 
name="0888a24" id="0888a24"></a>禍哉斯言第一義故不住於想。俗諦故行施。<a 
name="0888a25" id="0888a25"></a>如是福聚難可度量。如十方虛空廣遍無盡。<a 
name="0888a26" id="0888a26"></a>前因行處應讚其福。此說者何降伏於心。想<a 
name="0888a27" id="0888a27"></a>不生故。不生於想施方淨故。由清淨因福無<a 
name="0888a28" id="0888a28"></a>邊故。</p><a 
name="0888a29" id="0888a29"></a><p style="text-indent: 0em; margin-left: 0em"><span class="linehead"></span>自下一切修多羅問答遣疑。持正法福德威<a 
name="0888b01" id="0888b01"></a>力。此威力成就一切法修行。修行任運果因<a 
name="0888b02" id="0888b02"></a>清淨相。一切眾生如來藏性佛境界。見佛法<a 
name="0888b03" id="0888b03"></a>身法界相。無住涅槃觀察有為。世尊說已。</p><a 
name="0888b04" id="0888b04"></a><p style="text-indent: 0em; margin-left: 0em"><span class="linehead"></span>聖者須菩提疑曰。若菩薩施時法亦不住。云<a 
name="0888b05" id="0888b05"></a>何以相好故行於施耶。百福相等功德法聚<a 
name="0888b06" id="0888b06"></a>名為世尊。若不住法云何得成諸佛體相。為<a 
name="0888b07" id="0888b07"></a>遣此疑經曰須菩提於意云何。可以相成就<a 
name="0888b08" id="0888b08"></a>見如來不不也世尊如是等。相成就者是無<a 
name="0888b09" id="0888b09"></a>常故。如經凡所有相皆是虛妄。諸相非相即<a 
name="0888b10" id="0888b10"></a>非虛妄。非虛妄者所謂真實。以真實故名曰<a 
name="0888b11" id="0888b11"></a>如來。諸相若存是虛誑矣。如經應以諸相非<a 
name="0888b12" id="0888b12"></a>相而見如來。即相徵求無所得故。若能遠離<a 
name="0888b13" id="0888b13"></a>眾果悕望。乃至法身亦無所得。然恒如是行<a 
name="0888b14" id="0888b14"></a>不住施。即於佛身速致成滿。</p><a 
name="0888b15" id="0888b15"></a><p style="text-indent: 0em; margin-left: 0em"><span class="linehead"></span>須菩提復疑曰。若三種施皆無所得為清淨<a 
name="0888b16" id="0888b16"></a>因。了相空性為真實果。於後世中誰其信樂。<a 
name="0888b17" id="0888b17"></a>將無空說同乎石女。是故問言。頗有眾生於<a 
name="0888b18" id="0888b18"></a>未來世。後五十歲。法欲滅時聞此等經生實<a 
name="0888b19" id="0888b19"></a>想不。為遣此疑經曰須菩提莫作是說。如是<a 
name="0888b20" id="0888b20"></a>等後五十歲者。人壽百齡開為二分。初分五<a 
name="0888b21" id="0888b21"></a>十教力增強。後漸衰減。佛涅槃已名未來<a 
name="0888b22" id="0888b22"></a>世。此中正法將滅之時教力漸微。是故說為<a 
name="0888b23" id="0888b23"></a>後五十歲。菩薩摩訶薩其義云何。於菩提處<a 
name="0888b24" id="0888b24"></a>有決定心菩薩也。於一切眾生誓興利益摩<a 
name="0888b25" id="0888b25"></a>訶薩也。云何復名有尸羅者。過去生中見無<a 
name="0888b26" id="0888b26"></a>量佛咸供養故。供養有三種。一者給侍左右。<a 
name="0888b27" id="0888b27"></a>二者嚴辦所須。三者詢承法要。能守護故名<a 
name="0888b28" id="0888b28"></a>曰尸羅。謂能善守六情根故。彼復有三。一能<a 
name="0888b29" id="0888b29"></a>離尸羅。離於十不善業故。二能作尸羅。作於<a 
name="0888c01" id="0888c01"></a>菩提分業故。三能趣尸羅。趣於第一義諦故<a 
name="0888c02" id="0888c02"></a>云何復名有功德者。種無貪等三善根故。質<a 
name="0888c03" id="0888c03"></a>直柔和及智悲等。是名功德。云何復名有智<a 
name="0888c04" id="0888c04"></a>慧者。了知生法二無我故。如是了知離於八<a 
name="0888c05" id="0888c05"></a>想生法。各有四種想故。離生想者。經曰是諸<a 
name="0888c06" id="0888c06"></a>菩薩無我想無眾生想無命想無取者想。此<a 
name="0888c07" id="0888c07"></a>義云何。有主宰用名之為我。諦觀諸蘊無彼<a 
name="0888c08" id="0888c08"></a>體相故。無我想安住常性名曰眾生。諸蘊無<a 
name="0888c09" id="0888c09"></a>常相續流轉。無有一法是安住性故。無眾生<a 
name="0888c10" id="0888c10"></a>想。如有經說。汝今剎那亦生亦老亦死故無<a 
name="0888c11" id="0888c11"></a>命想。諸蘊循環受諸異趣名為取者。是中無<a 
name="0888c12" id="0888c12"></a>人能取諸趣。捨於現蘊而受後蘊。如去故衣<a 
name="0888c13" id="0888c13"></a>而著新衣。然依俗諦。譬如因質而現於像。質<a 
name="0888c14" id="0888c14"></a>不至像而有像現。由前蘊故後蘊續生。前不<a 
name="0888c15" id="0888c15"></a>至後而後相續。是故菩薩無取者想。此謂了<a 
name="0888c16" id="0888c16"></a>知生無我性離法想者。經曰無法想亦無非<a 
name="0888c17" id="0888c17"></a>法想。無想亦無非想。此復云何。第一義法本<a 
name="0888c18" id="0888c18"></a>不生故無法想。以不生故亦無有滅故。無非<a 
name="0888c19" id="0888c19"></a>法想。法非法分別離故無想。此言無想但顯<a 
name="0888c20" id="0888c20"></a>想無。非謂有法而名非想。復次雖第一義離<a 
name="0888c21" id="0888c21"></a>一切想。而隨世間言語想說。是故菩薩亦無<a 
name="0888c22" id="0888c22"></a>非想。此謂了知法無我性。云何但說有尸羅<a 
name="0888c23" id="0888c23"></a>等持戒種善。能起深信智慧見真生於實想。<a 
name="0888c24" id="0888c24"></a>一切功德此俱攝故。復以何義言知見。彼令<a 
name="0888c25" id="0888c25"></a>諸菩薩心勇勵故。彼作是言。我今信解如來<a 
name="0888c26" id="0888c26"></a>知見。應更專勤修諸善法。何故知見二俱說<a 
name="0888c27" id="0888c27"></a>耶。為欲開顯一切智故。此復云何。一切智者<a 
name="0888c28" id="0888c28"></a>於諸境界朗然現覺。非如比智見煙知火。不<a 
name="0888c29" id="0888c29"></a>能照了諸相差別。亦非如肉眼見<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>近物。細<a 
name="0889a01" id="0889a01"></a>障遠處則不能知。但隨說一或如彼故。若諸<a 
name="0889a02" id="0889a02"></a>菩薩起我等想及法等想。有何過失。因此生<a 
name="0889a03" id="0889a03"></a>於我等執故。云何我等想生我等執。若生此<a 
name="0889a04" id="0889a04"></a>執有其想故。云何法等想生我等執。我我所<a 
name="0889a05" id="0889a05"></a>蘊中起法非法想。非於無我土木等故。經曰<a 
name="0889a06" id="0889a06"></a>不應取法不應取非法。此何義耶。捨二邊故。<a 
name="0889a07" id="0889a07"></a>法有性相尚不應取。何況非法本無性相。復<a 
name="0889a08" id="0889a08"></a>次無分別者。善如法尚不取。況不善非法。或<a 
name="0889a09" id="0889a09"></a>念言不善不應取。何故不取善。若善法亦不<a 
name="0889a10" id="0889a10"></a>取者。佛何故三無數劫積集資糧。是故經言。<a 
name="0889a11" id="0889a11"></a>以是義故如來常說如筏喻者。法尚應捨何<a 
name="0889a12" id="0889a12"></a>況非法。此義云何。如欲濟川先應取筏。至彼<a 
name="0889a13" id="0889a13"></a>岸已捨而去之。世尊亦爾。欲度苦流假資糧<a 
name="0889a14" id="0889a14"></a>筏。超一切果登涅槃岸。樂因尚離何況苦因。<a 
name="0889a15" id="0889a15"></a>如象脅經說。若出生死證涅槃界。愛非愛果<a 
name="0889a16" id="0889a16"></a>法非法因一切皆捨。</p><a 
name="0889a17" id="0889a17"></a><p style="text-indent: 0em; margin-left: 0em"><span class="linehead"></span>復次疑曰。若證時法非法皆捨。何故世尊以<a 
name="0889a18" id="0889a18"></a>一念相應正智。現覺諸法有所說耶。為遣此<a 
name="0889a19" id="0889a19"></a>疑經曰須菩提於意云何。如來得阿耨多羅<a 
name="0889a20" id="0889a20"></a>三藐三菩提耶。如來有所說法耶。如是等此<a 
name="0889a21" id="0889a21"></a>明何義。顯示世尊證於真實無法可取。言諸<a 
name="0889a22" id="0889a22"></a>法者。順俗名言非第一義。若法非法皆無所<a 
name="0889a23" id="0889a23"></a>取。即依俗諦說名菩提非有實物。如說大梵<a 
name="0889a24" id="0889a24"></a>諸佛如來證菩提者。謂無所得。若無所得。云<a 
name="0889a25" id="0889a25"></a>何世尊有諸能事。如來本願普利群生。我成<a 
name="0889a26" id="0889a26"></a>正覺離諸分別不由作意。乃至眾生生死未<a 
name="0889a27" id="0889a27"></a>盡。隨其種類欲樂不同。形相言音差別應現。<a 
name="0889a28" id="0889a28"></a>於諸法性皆無所得。是得菩提亦名法身。菩<a 
name="0889a29" id="0889a29"></a>提法身無所得故。雖無動念仍先誓力。無邊<a 
name="0889b01" id="0889b01"></a>色像以嚴其身。十方國土周行不礙。凡有見<a 
name="0889b02" id="0889b02"></a>聞靡不蒙益。聖者須菩提。以菩提無生故。密<a 
name="0889b03" id="0889b03"></a>意答言。無有少法如來所得。非於無生而不<a 
name="0889b04" id="0889b04"></a>現證。如經如來所說法。皆不可取不可說。非<a 
name="0889b05" id="0889b05"></a>法非非法。此義云何。無生者。非是法亦非非<a 
name="0889b06" id="0889b06"></a>法。法非法分別境故。不可取不可說者。無能<a 
name="0889b07" id="0889b07"></a>取說故。證無所得故。如經以無為相說名聖<a 
name="0889b08" id="0889b08"></a>人。無為者。無所得義。無為相者。無所得自性<a 
name="0889b09" id="0889b09"></a>義。聖人者。見真實義。</p><a 
name="0889b10" id="0889b10"></a><p style="text-indent: 0em; margin-left: 0em"><span class="linehead"></span>須菩提復念言。有尸羅等於經深信其福幾<a 
name="0889b11" id="0889b11"></a>何。是故廣明持法威力。經曰須菩提於意<a 
name="0889b12" id="0889b12"></a>云何。若滿三千大千世界七寶以用布施。乃<a 
name="0889b13" id="0889b13"></a>至為他人說。如是等為他說者。謂於二諦有<a 
name="0889b14" id="0889b14"></a>所得無所得。理善能開演不顛倒故。其福勝<a 
name="0889b15" id="0889b15"></a>彼。無量阿僧祇者。非心所量無量也。六十位<a 
name="0889b16" id="0889b16"></a>數所不能及阿僧祇也。福德聚即非福德聚<a 
name="0889b17" id="0889b17"></a>者。財施雖多比持經福即為少故。持經福多<a 
name="0889b18" id="0889b18"></a>二門成立。謂教及理。云何為教如有經言。施<a 
name="0889b19" id="0889b19"></a>中最者所謂法施。今此寶施是財施攝。云何<a 
name="0889b20" id="0889b20"></a>為理。財施雖獲富饒之果。住於生死無常敗<a 
name="0889b21" id="0889b21"></a>壞。法施能成究竟功德。永斷一切生死苦因。<a 
name="0889b22" id="0889b22"></a>如經阿耨多羅三藐三菩提從此經出。諸佛<a 
name="0889b23" id="0889b23"></a>如來從此經生。云何出生。依此法門心無所<a 
name="0889b24" id="0889b24"></a>得。證無生理妙菩提故。又說諸法無生等義。<a 
name="0889b25" id="0889b25"></a>是語律儀。從此生於眾德身故。由身律儀相<a 
name="0889b26" id="0889b26"></a>圓滿業生化身故。復以何義。則施唯得大財<a 
name="0889b27" id="0889b27"></a>位果。非諸佛因。經曰佛法者。即非佛法是名<a 
name="0889b28" id="0889b28"></a>佛法。其義云何。諸法體性空無所有。此若開<a 
name="0889b29" id="0889b29"></a>顯是佛法身。見有性者於法未悟。依此密意<a 
name="0889c01" id="0889c01"></a>說非佛法。若知法無性覺故名佛。此法佛有<a 
name="0889c02" id="0889c02"></a>餘人無。是名佛法。由持正法了法無性行於<a 
name="0889c03" id="0889c03"></a>財施。不能如是法施福多。以斯義故。</p><a 
name="0889c04" id="0889c04"></a><p style="text-indent: 0em; margin-left: 0em"><span class="linehead"></span>復次疑曰。若所證法無有性者四聖果云何<a 
name="0889c05" id="0889c05"></a>得成。不見世間無物有果。為遣此疑。經曰須<a 
name="0889c06" id="0889c06"></a>菩提於意云何。須陀洹能作是念。我得須陀<a 
name="0889c07" id="0889c07"></a>洹果不。須菩提言不也世尊如是等。何故名<a 
name="0889c08" id="0889c08"></a>為須陀洹。以預於無得流故。云何無得。於色<a 
name="0889c09" id="0889c09"></a>等境皆無得故。十有五念為見道。乘此向果<a 
name="0889c10" id="0889c10"></a>名彼果向。第十六念說為住果。人天二別極<a 
name="0889c11" id="0889c11"></a>七返生。何故七生餘七結故。七結者何。謂欲<a 
name="0889c12" id="0889c12"></a>貪及瞋色無色愛掉慢無明。從此復斷欲界<a 
name="0889c13" id="0889c13"></a>中修所斷惑。乃至五品名斯陀含向。是中復<a 
name="0889c14" id="0889c14"></a>說二種家家。謂天及人。天家家者謂於天趣<a 
name="0889c15" id="0889c15"></a>或於一天。或二三天。諸家流轉而般涅槃。人<a 
name="0889c16" id="0889c16"></a>家家者。謂於人趣或於此洲。或餘洲中。諸家<a 
name="0889c17" id="0889c17"></a>流轉而般涅槃。盡第六品名住此果。更一來<a 
name="0889c18" id="0889c18"></a>生此世間故。如是次第復斷二品一生為間。<a 
name="0889c19" id="0889c19"></a>當般涅槃。是即名阿那含向。九品永離名住<a 
name="0889c20" id="0889c20"></a>此果。更不還生於欲界故。如是復斷初禪地<a 
name="0889c21" id="0889c21"></a>欲。乃至有頂第九品無間道時。一切說名阿<a 
name="0889c22" id="0889c22"></a>羅漢向。此無間道亦名金剛喻定。以能永壞<a 
name="0889c23" id="0889c23"></a>諸惑隨眠。至解脫道名盡智。與漏盡得同時<a 
name="0889c24" id="0889c24"></a>生故。如是名住阿羅漢果。應作自他利益事<a 
name="0889c25" id="0889c25"></a>故。應為一切有貪著者所供養故。如是四人<a 
name="0889c26" id="0889c26"></a>皆不作念我能得果。何以故。在證時無所得<a 
name="0889c27" id="0889c27"></a>故。如經實無有法名須陀洹。乃至實無有法<a 
name="0889c28" id="0889c28"></a>名阿羅漢。何故不欲得果念耶。若是念生有<a 
name="0889c29" id="0889c29"></a>我等取。離身見者無彼取故。是故先說以無<a 
name="0890a01" id="0890a01"></a>為相說名聖人。無為相者。空性相義。須菩提<a 
name="0890a02" id="0890a02"></a>述己所得證無是念。曰如來說我無諍行第<a 
name="0890a03" id="0890a03"></a>一我是離欲阿羅漢。我不作是念如是等。此<a 
name="0890a04" id="0890a04"></a>義云何。若須菩提行於無諍不悟即空。何故<a 
name="0890a05" id="0890a05"></a>如來讚言第一。言第一者悟即空故。如經以<a 
name="0890a06" id="0890a06"></a>須菩提實無所行。諍者是何。所謂煩惱。離彼<a 
name="0890a07" id="0890a07"></a>煩惱名無諍定。須菩提住於此定。障及諍皆<a 
name="0890a08" id="0890a08"></a>不與俱故。隨俗言無諍行無諍行也。復次疑<a 
name="0890a09" id="0890a09"></a>曰。若預流等不得自果。云何世尊遇然燈佛<a 
name="0890a10" id="0890a10"></a>獲無生忍。為遣此疑。經曰須菩提於意云何。<a 
name="0890a11" id="0890a11"></a>如來昔在然燈佛所。於法有所取不。須菩提<a 
name="0890a12" id="0890a12"></a>言不也世尊如是等。此明何義。顯示昔遇然<a 
name="0890a13" id="0890a13"></a>燈佛時。以悟無生無法可取。言獲忍者。以俗<a 
name="0890a14" id="0890a14"></a>諦故。如說得菩提者謂無所得。復有經說。文<a 
name="0890a15" id="0890a15"></a>殊師利我坐道場。無得而起金剛場。經又作<a 
name="0890a16" id="0890a16"></a>是說。我所有法皆不可得。若聲聞獨覺及以<a 
name="0890a17" id="0890a17"></a>如來。或曰。言語不能取於證法。非智不取。此<a 
name="0890a18" id="0890a18"></a>說違經。經說第一義非智之所行。何況文字<a 
name="0890a19" id="0890a19"></a>故。復次智所知境名所詮境。是二差別智之<a 
name="0890a20" id="0890a20"></a>所證。名初不行。何義須說語不能取。斯或太<a 
name="0890a21" id="0890a21"></a>簡應具說。牙齒手足諸身分等不能取故。復<a 
name="0890a22" id="0890a22"></a>次有餘經中世尊自釋。然燈佛所得無生智<a 
name="0890a23" id="0890a23"></a>不取於法。如彼經言海慧當知。菩薩有四。所<a 
name="0890a24" id="0890a24"></a>謂初發心菩薩。修行菩薩。不退轉菩薩。一生<a 
name="0890a25" id="0890a25"></a>補處菩薩。此中初發心菩薩見色相如來。修<a 
name="0890a26" id="0890a26"></a>行菩薩見功德成就如來。不退轉菩薩見法<a 
name="0890a27" id="0890a27"></a>身如來。海慧一生補處菩薩。非色相見。非功<a 
name="0890a28" id="0890a28"></a>德成就見。非法身見。何以故。彼菩薩以淨慧<a 
name="0890a29" id="0890a29"></a>眼而觀察故。依淨慧住依淨慧行。淨慧者無<a 
name="0890b01" id="0890b01"></a>所行非戲論不復是見。何以故。見非見是二<a 
name="0890b02" id="0890b02"></a>邊遠離二邊。是即見佛。若見於佛即見自身。<a 
name="0890b03" id="0890b03"></a>見身清淨見佛清淨。見佛清淨者。見一切法。<a 
name="0890b04" id="0890b04"></a>皆悉清淨。是中見清淨智亦復清淨。是名見<a 
name="0890b05" id="0890b05"></a>佛。海慧我如是見然燈如來。得無生忍。證無<a 
name="0890b06" id="0890b06"></a>得無所得理。即於此時上昇虛空高七多羅<a 
name="0890b07" id="0890b07"></a>樹。一切智智明了現前。斷眾見品超諸分別。<a 
name="0890b08" id="0890b08"></a>異分別遍分別。不住一切識之境界。得六萬<a 
name="0890b09" id="0890b09"></a>三昧。然燈如來即授我記。汝於來世當得作<a 
name="0890b10" id="0890b10"></a>佛號釋迦牟尼。是授記聲不至於耳。亦非餘<a 
name="0890b11" id="0890b11"></a>智之所能知。亦非我惛蒙都無所覺。然無所<a 
name="0890b12" id="0890b12"></a>得亦無佛想。無我想無授記說授記想。乃至<a 
name="0890b13" id="0890b13"></a>廣說。言無想者。顯是智證而無所取。想者心<a 
name="0890b14" id="0890b14"></a>法非是語故。當知此中說智之境。是故言以<a 
name="0890b15" id="0890b15"></a>淨慧眼而觀察故。復次無生忍者是心法。非<a 
name="0890b16" id="0890b16"></a>語法故。復次證於無得無所得者。以法無性<a 
name="0890b17" id="0890b17"></a>無能取得。此無得理有可得耶。都無所得豈<a 
name="0890b18" id="0890b18"></a>智能取。復次斷眾見品。超諸分別見品分別<a 
name="0890b19" id="0890b19"></a>智法非語。復次不住一切識之境界。不言不<a 
name="0890b20" id="0890b20"></a>住一切語境故。無所取是智境界。云何餘師<a 
name="0890b21" id="0890b21"></a>固謂遮語。</p><a 
name="0890b22" id="0890b22"></a><p style="text-indent: 0em; margin-left: 0em"><span class="linehead"></span>復次疑曰。若智亦不能取諸佛法。何故菩薩<a 
name="0890b23" id="0890b23"></a>以智取佛土功德而興誓願。為遣此疑。經曰<a 
name="0890b24" id="0890b24"></a>須菩提。若菩薩作是言。我成就莊嚴佛國土。<a 
name="0890b25" id="0890b25"></a>是人不實語如是等。眾妙珍綺悅可於心名<a 
name="0890b26" id="0890b26"></a>為莊嚴。彼有體相色等性故。第一義中斯不<a 
name="0890b27" id="0890b27"></a>可得。說非莊嚴也。而依俗諦以智成就是名<a 
name="0890b28" id="0890b28"></a>莊嚴也。菩薩應如是不生。有住心者我作我<a 
name="0890b29" id="0890b29"></a>成就。如是住心不應生故。不應住色等生心<a 
name="0890c01" id="0890c01"></a>者。於色等果不應求故。應無所住而生其心<a 
name="0890c02" id="0890c02"></a>者。以智成就而不住。彼如是心應生故。復次<a 
name="0890c03" id="0890c03"></a>疑曰。若不取一切法。云何諸佛取遍滿自在<a 
name="0890c04" id="0890c04"></a>身耶。為遣此疑。經曰須菩提。譬如有人身如<a 
name="0890c05" id="0890c05"></a>須彌山王如是等。此喻顯示彼相似法自在<a 
name="0890c06" id="0890c06"></a>之身。其義云何。如須彌山由共業力。雖無分<a 
name="0890c07" id="0890c07"></a>別而生大體。如來亦爾。於無量劫修諸福行。<a 
name="0890c08" id="0890c08"></a>雖獲大身不由分別。如來何故。同須彌山無<a 
name="0890c09" id="0890c09"></a>分別耶。第一義中山及色身無體性故。是形<a 
name="0890c10" id="0890c10"></a>相者。皆有為故。如經何以故佛說非身是名<a 
name="0890c11" id="0890c11"></a>為身。非謂有身名為大身。</p><a 
name="0890c12" id="0890c12"></a><p style="text-indent: 0em; margin-left: 0em"><span class="linehead"></span>復次顯示受持正法。其福甚多。是故此中重<a 
name="0890c13" id="0890c13"></a>說譬喻。經曰如恒河中所有沙數如是沙等<a 
name="0890c14" id="0890c14"></a>恒河。於意云何。是諸恒河沙寧為多不如是<a 
name="0890c15" id="0890c15"></a>等此之勝喻何不先舉。以諸凡夫未見真實。<a 
name="0890c16" id="0890c16"></a>先為廣說不生信解。漸次聞之乃生信故。</p><a 
name="0890c17" id="0890c17"></a><p style="text-indent: 0em; margin-left: 0em"><span class="linehead"></span>復次受持福多。以十三種因而得成就。所謂<a 
name="0890c18" id="0890c18"></a>處可恭敬故。人可尊崇故。一切勝因故。彼義<a 
name="0890c19" id="0890c19"></a>無上故。越外內多故。勝佛色因故。超內施福<a 
name="0890c20" id="0890c20"></a>故。同佛出現故。希能信解故。難有修行故。信<a 
name="0890c21" id="0890c21"></a>修果大故。信解成就故。威力無上故。世尊何<a 
name="0890c22" id="0890c22"></a>故。慇懃說此諸因相耶。以諸眾生行資生施<a 
name="0890c23" id="0890c23"></a>求財位果。不持正法斷諸苦因。此中處可<a 
name="0890c24" id="0890c24"></a>恭敬者。經曰復次須菩提。隨所有處說是法<a 
name="0890c25" id="0890c25"></a>門。乃至一四句頌。當知此處即是支提如是<a 
name="0890c26" id="0890c26"></a>等。人可尊崇者。經曰當知是人成就最上希<a 
name="0890c27" id="0890c27"></a>有之法如是等。一切勝因者。經曰當何名此<a 
name="0890c28" id="0890c28"></a>法門。乃至名為般若波羅蜜如是等。此義云<a 
name="0890c29" id="0890c29"></a>何。諸佛菩薩以般若波羅蜜。於世出世最勝<a 
name="0891a01" id="0891a01"></a>了知。今此法門如是教故。云何知然。如經即<a 
name="0891a02" id="0891a02"></a>非波羅蜜故。此復云何。智功德岸無能量者。<a 
name="0891a03" id="0891a03"></a>復次非彼岸者。謂三界法智能稱量知不堅<a 
name="0891a04" id="0891a04"></a>固第一義本性無生。是故說言非波羅蜜。彼<a 
name="0891a05" id="0891a05"></a>義無上者。即如是義無有上故。如經須菩提<a 
name="0891a06" id="0891a06"></a>於意云何。如來有所說法不如是等。此義云<a 
name="0891a07" id="0891a07"></a>何。以般若波羅蜜中無法可得。是故如來亦<a 
name="0891a08" id="0891a08"></a>不能以文字而說。唯此分量說名菩提。如有<a 
name="0891a09" id="0891a09"></a>經言空中鳥跡不可得。菩提性亦復如是。言<a 
name="0891a10" id="0891a10"></a>菩薩者。於無得中能覺了故。越外多者。經曰<a 
name="0891a11" id="0891a11"></a>三千大千世界所有微塵是為多不如是等。此<a 
name="0891a12" id="0891a12"></a>中舉大千界微塵數多。為欲對顯受持之福。<a 
name="0891a13" id="0891a13"></a>云何顯耶。比持經福即非多故。如經是諸微<a 
name="0891a14" id="0891a14"></a>塵如來說非微塵。非微塵者顯非多義。若以<a 
name="0891a15" id="0891a15"></a>非多名非微塵者。云何復說是名微塵。依自<a 
name="0891a16" id="0891a16"></a>分限。是一大千微塵數故。越內多者。經曰所<a 
name="0891a17" id="0891a17"></a>有世界如來說非世界等。此中世界者。謂眾<a 
name="0891a18" id="0891a18"></a>生界。大千界中一一眾生。出息入息微塵剎<a 
name="0891a19" id="0891a19"></a>那皆亦多故。非世界等如微塵說勝佛色因<a 
name="0891a20" id="0891a20"></a>者。經曰可以三十二相見如來不如是等。此<a 
name="0891a21" id="0891a21"></a>明何義。顯示法身無相為體。如經三十二相<a 
name="0891a22" id="0891a22"></a>即是非相非相者。非法身相是名相者。是佛<a 
name="0891a23" id="0891a23"></a>色身丈夫之相。受持等福是法身因。非諸相<a 
name="0891a24" id="0891a24"></a>因。是故此福最為殊勝。超內施福者。經曰若<a 
name="0891a25" id="0891a25"></a>善男子善女人。以恒河沙等身布施。乃至其<a 
name="0891a26" id="0891a26"></a>福勝彼無量阿僧祇。此何所因是財施故。捨<a 
name="0891a27" id="0891a27"></a>身尚爾況外物耶。云何名為同佛出現。佛興<a 
name="0891a28" id="0891a28"></a>于世薄福難逢。此經亦然。預聞者少。如經爾<a 
name="0891a29" id="0891a29"></a>時須菩提。聞此法門深生信解。悲泣雨淚捫<a 
name="0891b01" id="0891b01"></a>淚而白佛言。希有世尊如是等。須菩提阿羅<a 
name="0891b02" id="0891b02"></a>漢人。隨佛覺悟於此正法。昔尚不聞。是故希<a 
name="0891b03" id="0891b03"></a>有同於佛現。希能信解者。經曰若復有人。得<a 
name="0891b04" id="0891b04"></a>聞此經生於實想。當知成就最上希有如是<a 
name="0891b05" id="0891b05"></a>等。實想者。謂聞此法門是無邊福因。以為實<a 
name="0891b06" id="0891b06"></a>故。復次謂聞難得同於佛興。以為實故。復次<a 
name="0891b07" id="0891b07"></a>謂聞此說一切法無生無所得等。以為實故。<a 
name="0891b08" id="0891b08"></a>若一切法無生。何故言當生實想。雖生實想<a 
name="0891b09" id="0891b09"></a>不壞無生。如經實想者。即是非想。是故當知<a 
name="0891b10" id="0891b10"></a>生實想者。依俗諦說第一義。即非實想。復次<a 
name="0891b11" id="0891b11"></a>俗諦名實想者。俗諦之想。是人雖信諸法無<a 
name="0891b12" id="0891b12"></a>生。而不捨俗諦法故。以是當得最上希有。難<a 
name="0891b13" id="0891b13"></a>有修行者。經曰我今得聞如是法門信解受<a 
name="0891b14" id="0891b14"></a>持不足為難如是等。信修果大者。經曰是諸<a 
name="0891b15" id="0891b15"></a>眾生無復我想眾生想命想取者想如是等。<a 
name="0891b16" id="0891b16"></a>此義云何。以於此經信及行故。了生無我性。<a 
name="0891b17" id="0891b17"></a>不生我等想。何以故。有所取我是中乃生能<a 
name="0891b18" id="0891b18"></a>取想故。彼能取想。隨俗言說第一義即是非<a 
name="0891b19" id="0891b19"></a>想。何以故。諸佛世尊證法無我。遠離一切分<a 
name="0891b20" id="0891b20"></a>別想故。諸佛體相名為大果。信解成就者。經<a 
name="0891b21" id="0891b21"></a>曰若復有人。得聞是經不驚不怖不畏如是<a 
name="0891b22" id="0891b22"></a>等。此中不驚者。謂於諸法無生之理。心不驚<a 
name="0891b23" id="0891b23"></a>愕趣生道故。不怖者。謂於諸法無和合相心<a 
name="0891b24" id="0891b24"></a>不怖懼。而於世俗和合相中。相續分別執為<a 
name="0891b25" id="0891b25"></a>實故。不畏者。心不如是永決定故。復次不驚<a 
name="0891b26" id="0891b26"></a>等者。如其次第。謂聞法時思惟時修習時心<a 
name="0891b27" id="0891b27"></a>安不動。眾生等想已遠離故。威力無上者。經<a 
name="0891b28" id="0891b28"></a>曰須菩提如來說第一波羅蜜。須菩提此第<a 
name="0891b29" id="0891b29"></a>一波羅蜜。如來說彼無量諸佛亦如是說如<a 
name="0891c01" id="0891c01"></a>是等。云何名第一。無與等者故。云何無與等<a 
name="0891c02" id="0891c02"></a>一切佛法中威力最勝故。一切諸佛同演說<a 
name="0891c03" id="0891c03"></a>故。以如是等十三種因。持經之福多於寶施。<a 
name="0891c04" id="0891c04"></a>復次疑曰。若一切佛法中般若波羅蜜最為<a 
name="0891c05" id="0891c05"></a>上者何用勤苦行餘度耶。為遣此疑。示現般<a 
name="0891c06" id="0891c06"></a>若攝持餘度。經曰須菩提如來忍辱波羅蜜<a 
name="0891c07" id="0891c07"></a>即非波羅蜜如是等。非波羅蜜者。遠離此分<a 
name="0891c08" id="0891c08"></a>別心故。云何無分別。經曰。如我昔為歌利王<a 
name="0891c09" id="0891c09"></a>割截支體我於爾時無我想無眾生想無命想<a 
name="0891c10" id="0891c10"></a>無取者想。如是等此義云何。若有我等想。即<a 
name="0891c11" id="0891c11"></a>見有自他。他來犯己必生瞋恨。若謂無分別<a 
name="0891c12" id="0891c12"></a>想是愚癡心。癡心作因瞋念還起。於彼王所<a 
name="0891c13" id="0891c13"></a>孰能不校。以不校故證知無想。亦非無想。無<a 
name="0891c14" id="0891c14"></a>想者所謂無我等想。無自他想及瞋恨想。非<a 
name="0891c15" id="0891c15"></a>無想者。謂非愚癡。何故愚癡名為無想。不能<a 
name="0891c16" id="0891c16"></a>觀察是應作是不應作故。復次無想亦非無想<a 
name="0891c17" id="0891c17"></a>者。離於想無想染著分別故。此已說被虐害<a 
name="0891c18" id="0891c18"></a>時攝持忍辱。復欲顯示餘時攝持。經曰。又念<a 
name="0891c19" id="0891c19"></a>過去於五百世作忍辱仙人如是等。此顯往<a 
name="0891c20" id="0891c20"></a>昔未遇惡王。已於多生斷我等想。皆由般若<a 
name="0891c21" id="0891c21"></a>攝持力故。復欲顯示攝持菩提。經曰。菩薩應<a 
name="0891c22" id="0891c22"></a>離一切想發阿耨多羅三藐三菩提心。以離<a 
name="0891c23" id="0891c23"></a>諸想得菩提故。如說坐於菩提座永斷一切<a 
name="0891c24" id="0891c24"></a>想。云何離想耶。經曰。不應住色生心。不應住<a 
name="0891c25" id="0891c25"></a>聲香味觸法生心。應生無所住心。若生無所<a 
name="0891c26" id="0891c26"></a>住心者。云何住菩提而發心耶。以住菩提故<a 
name="0891c27" id="0891c27"></a>無所住。如經何以故如是住者。即為非住。此<a 
name="0891c28" id="0891c28"></a>義云何。如是住者俗諦故。非住者第一義故。<a 
name="0891c29" id="0891c29"></a>復次言住菩提即是非住。如有經說。菩提無<a 
name="0892a01" id="0892a01"></a>住處是故非住。是住菩提之異名也。已說般<a 
name="0892a02" id="0892a02"></a>若攝持忍辱。攝持餘度其相云何經曰。是故<a 
name="0892a03" id="0892a03"></a>佛說菩薩心不住色布施。不住聲香味觸法<a 
name="0892a04" id="0892a04"></a>布施。三施攝六如前說故。五波羅蜜離於施<a 
name="0892a05" id="0892a05"></a>物施者受者。三種分別。即是般若波羅蜜相<a 
name="0892a06" id="0892a06"></a>故。持餘度其義得成。如說五波羅蜜。若離般<a 
name="0892a07" id="0892a07"></a>若如闕目者而無導師。為顯示彼方便故。經<a 
name="0892a08" id="0892a08"></a>曰。菩薩為利益一切眾生應如是布施。或念<a 
name="0892a09" id="0892a09"></a>言若不住法而行施者。云何為利益眾生。是<a 
name="0892a10" id="0892a10"></a>故經言。一切眾生想即是非想為利益者。俗<a 
name="0892a11" id="0892a11"></a>諦言說第一義即是非想。何以故。以眾生想<a 
name="0892a12" id="0892a12"></a>取諸眾生。計與蘊異或不異等。第一義中皆<a 
name="0892a13" id="0892a13"></a>不可得。如經是諸眾生即非眾生。此顯遠離<a 
name="0892a14" id="0892a14"></a>智及所知二種分別。言非想者顯智無性。非<a 
name="0892a15" id="0892a15"></a>眾生者。所知無性彼二無性。如來證了諸想<a 
name="0892a16" id="0892a16"></a>永除。證無性故。</p><a 
name="0892a17" id="0892a17"></a><p><span class="juanname">金剛般若波羅蜜經破取著不壞假名論卷上</span></p>
<hr>【經文資訊】大正藏第 25 冊 No. 1515 金剛般若波羅蜜經破取著不壞假名論<br>【版本記錄】CBETA 電子佛典 Rev. 1.11 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0199.html?index=T25n1515" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T25n1515_001 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
</html>
