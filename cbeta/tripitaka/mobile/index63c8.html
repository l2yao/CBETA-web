<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB392_003 by HTTrack Website Copier/3.x [XR&CO'2008], Tue, 03 Jun 2014 00:57:24 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9469.gif?utmac=MO-30696269-4&amp;utmn=2043840175&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB392_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe3ff-2.html?index=J37nB392_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B392 寒松操禪師語錄 (20卷)<br/>【清 智操說　德昊編（依駒本印）】<br/>第 3 卷</p>
	<a href="index88f6.html?index=J37nB392_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B392" sutra_name="寒松操禪師語錄" sutra_juan="[卷3]">　
<a 
name="0572b01" id="0572b01"></a><p><span class="juanname">寒松操禪師語錄卷第三</span></p><a 
name="0572b02" id="0572b02"></a><p style="margin-left: 4em"><span class="byline">嗣法門人德璨編錄</span></p><a 
name="0572b03" id="0572b03"></a><p style="margin-left: 2em"><span class="headname">再住松江青龍隆福寺語錄</span></p><a 
name="0572b04" id="0572b04"></a><p style="text-indent: 0em; margin-left: 0em"><span class="linehead"></span>大殿落成上堂拈拄杖左卓云者裏薦得十五年前<a 
name="0572b05" id="0572b05"></a>老人在此建法幢立宗旨展土開疆高樹寶坊於是<a 
name="0572b06" id="0572b06"></a>處拈拄杖右卓云者裏薦得十五年後山僧在此分<a 
name="0572b07" id="0572b07"></a>玉石驗龍蛇搬磚弄瓦復恢金碧於當陽橫按拄杖<a 
name="0572b08" id="0572b08"></a>云適來山門騎佛殿廚庫拽僧堂從諸人鼻孔裏過<a 
name="0572b09" id="0572b09"></a>還知麼設或猶豫青龍有道補缺真言不妨為眾拈<a 
name="0572b10" id="0572b10"></a>出財法二施等無差別檀波羅密具足圓滿喝一喝<a 
name="0572b11" id="0572b11"></a>云逢人不得錯舉。</p><a 
name="0572b12" id="0572b12"></a><p style="text-indent: 0em; margin-left: 0em"><span class="linehead"></span>誕期常舒副寺請上堂震法雷鳴法鼓布慈雲兮灑<a 
name="0572b13" id="0572b13"></a>甘露南贍部洲上堂北俱盧洲起舞天台山頂拾得<a 
name="0572b14" id="0572b14"></a>豐干高聲唱道汝等父母未生前各各本有靈明玅<a 
name="0572b15" id="0572b15"></a>智與剎等世界等諸佛等菩薩羅漢賢聖僧等眾生<a 
name="0572b16" id="0572b16"></a>等神通等玅用等說法壽量等莊嚴功德等喝一喝<a 
name="0572b17" id="0572b17"></a>云適來許多葛藤甚處去也伸手原在縮手裏。</p><a 
name="0572b18" id="0572b18"></a><p style="text-indent: 0em; margin-left: 0em"><span class="linehead"></span>眾職事請上堂舉金峰志禪師云老僧二十年前有<a 
name="0572b19" id="0572b19"></a>老婆心二十年後無老婆心僧問為何二十年前有<a 
name="0572b20" id="0572b20"></a>老婆心曰問凡荅凡問聖荅聖為何二十年後無老<a 
name="0572b21" id="0572b21"></a>婆心曰問凡不荅凡問聖不荅聖師云大小金峰雖<a 
name="0572b22" id="0572b22"></a>然格外提持未出聖凡窠窟青龍則不然二十年前<a 
name="0572b23" id="0572b23"></a>有也不是老婆心二十年後無也不是老婆心畢竟<a 
name="0572b24" id="0572b24"></a>如何再遲四十年與諸公話會喝一喝下座。</p><a 
name="0572b25" id="0572b25"></a><p style="text-indent: 0em; margin-left: 0em"><span class="linehead"></span>子青維那請上堂生平無事得攀緣浪蹟今逢不惑<a 
name="0572b26" id="0572b26"></a>年弗放慈悲多日債結成佛祖一時冤慵修道嬾參<a 
name="0572b27" id="0572b27"></a>禪從來清白是家傳風流獨跨玄沙虎散髮狂歌不<a 
name="0572b28" id="0572b28"></a>是顛問濟濟稱揚無量壽乾乾愓若法中王未審昇<a 
name="0572b29" id="0572b29"></a>僊臺還涉春秋否師云水流東澗朝西澗雲起南山<a 
name="0572b30" id="0572b30"></a>下北山進云優曇花發祥雲靄鶴韻長生不老年師<a 
name="0572c01" id="0572c01"></a>云尚無心緒聽啼鳥那有閒情掃落花進云一帶雲<a 
name="0572c02" id="0572c02"></a>山添瑞色籬邊黃菊滿庭香師云切莫隨境轉。</p><a 
name="0572c03" id="0572c03"></a><p style="text-indent: 0em; margin-left: 0em"><span class="linehead"></span>誕辰李陳二護法祈嗣請上堂天地與我同根萬物<a 
name="0572c04" id="0572c04"></a>與我一體香風滿徑木樨飄報道金飆生桂子白蘋<a 
name="0572c05" id="0572c05"></a>江上蓼華紅隔水人家如畫裏不應住色生心不應<a 
name="0572c06" id="0572c06"></a>住聲香味觸法生心於此立地搆去等虛空而不朽<a 
name="0572c07" id="0572c07"></a>超劫石以長齡是則是祇如悉達太子在母腹中作<a 
name="0572c08" id="0572c08"></a>諸佛事文殊師利在母腹中現大吉祥善財童子在<a 
name="0572c09" id="0572c09"></a>母腹中見諸寶藏悉皆充滿且道是何意旨二三子<a 
name="0572c10" id="0572c10"></a>以我為隱乎吾無隱乎爾。</p><a 
name="0572c11" id="0572c11"></a><p style="text-indent: 0em; margin-left: 0em"><span class="linehead"></span>上堂松直棘曲鵠白烏玄日出天晴雨飛地溼春至<a 
name="0572c12" id="0572c12"></a>花開秋來月白是人知有秖如夜半正明天曉不露<a 
name="0572c13" id="0572c13"></a>又且如何判斷擲拄杖下座。</p><a 
name="0572c14" id="0572c14"></a><p style="text-indent: 0em; margin-left: 0em"><span class="linehead"></span>沙汰上堂舉古德云敕命如雷下翠微風前垂淚解<a 
name="0572c15" id="0572c15"></a>禪衣青龍云著忙作麼雲中有寺不容住塵裏無家<a 
name="0572c16" id="0572c16"></a>何處歸青龍云著忙作麼大眾惟我祖師門下道出<a 
name="0572c17" id="0572c17"></a>尋常萬法圓融不離佛界奚礙重居魔界千差坐斷<a 
name="0572c18" id="0572c18"></a>不捨僧形何妨更作俗形了無彼此之分安有自他<a 
name="0572c19" id="0572c19"></a>之相然則三途如何趨向良久云但得胸中無罣礙<a 
name="0572c20" id="0572c20"></a>不妨隨處度時光。</p><a 
name="0572c21" id="0572c21"></a><p style="text-indent: 0em; margin-left: 0em"><span class="linehead"></span>復僧上堂復傳一旨遍乾坤三月連更事兩番僧相<a 
name="0572c22" id="0572c22"></a>重圓承覆載林泉何以報洪恩卓拄杖云全憑一句<a 
name="0572c23" id="0572c23"></a>無私語仰祝吾皇億萬春。</p><a 
name="0572c24" id="0572c24"></a><p style="text-indent: 0em; margin-left: 0em"><span class="linehead"></span>結制王太史供衲衣請上堂霜谿霧鎖凍壑雲凝朝<a 
name="0572c25" id="0572c25"></a>霞與暮靄揚輝青嶂共丹楓綴錦西來大意全彰本<a 
name="0572c26" id="0572c26"></a>地風光獨露奚必剪天孫異彩<span class="corr" title='[剌&gt;刺]'>刺</span>玉女神鍼運須彌<a 
name="0572c27" id="0572c27"></a>作鉗鎚奇生千變結宇宙為爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>巧出百端以有相<a 
name="0572c28" id="0572c28"></a>莊嚴鋾無形三昧帶累木上座要閒閒不得趁忙忙<a 
name="0572c29" id="0572c29"></a>不過終日如然圖箇甚麼不是苦心人不知。</p><a 
name="0572c30" id="0572c30"></a><p style="text-indent: 0em; margin-left: 0em"><span class="linehead"></span>冬至維揚歸上堂八月廿五日省師往江北一程未<a 
name="0573a01" id="0573a01"></a>渡江超然迴虎錫扶龕入國山歸來一陽復不覺彈<a 
name="0573a02" id="0573a02"></a>指間寒暑亦何促報爾參玄人光陰莫虛擲慇懃快<a 
name="0573a03" id="0573a03"></a>著鞭身須白汗出更得石抽筍方許參學畢參學既<a 
name="0573a04" id="0573a04"></a>畢又如何君子道長小人消栴檀林裏無荊棘。</p><a 
name="0573a05" id="0573a05"></a><p style="text-indent: 0em; margin-left: 0em"><span class="linehead"></span>懸百老和尚相上堂峻節霜明啟靈山之玅旨芳標<a 
name="0573a06" id="0573a06"></a>玉立闡少室之玄機橫按莫邪五宗俱演高懸寶鏡<a 
name="0573a07" id="0573a07"></a>三教齊弘道聲獨著於乾坤德望並高於日月欲瞻<a 
name="0573a08" id="0573a08"></a>化境須睹慈容覿面展開真風猶在大眾見麼潭潭<a 
name="0573a09" id="0573a09"></a>禁殿尊嚴甚寂寞無人夜未央。</p><a 
name="0573a10" id="0573a10"></a><p style="text-indent: 0em; margin-left: 0em"><span class="linehead"></span>晚參知之一字眾玅之門知之一字眾禍之門未審<a 
name="0573a11" id="0573a11"></a>二者誰是芍藥華開菩薩面棕櫚葉長夜叉頭。</p><a 
name="0573a12" id="0573a12"></a><p style="text-indent: 0em; margin-left: 0em"><span class="linehead"></span>臘八百老和尚百日上堂昔年黃面睹星時今是先<a 
name="0573a13" id="0573a13"></a>師百日期箇裏若人玄會得三更紅日上梅枝畫○<a 
name="0573a14" id="0573a14"></a>相云二老來也異口同音互相作梵為求佛道者說<a 
name="0573a15" id="0573a15"></a>無上菩提為求菩薩道者說六度萬行為求聲聞道<a 
name="0573a16" id="0573a16"></a>者說十三因緣為著我者說無有我為執空者說悉<a 
name="0573a17" id="0573a17"></a>皆空如是所作悉皆究竟於一切智地左拂云要識<a 
name="0573a18" id="0573a18"></a>雪山老子麼本無迷悟人祇要今日了右拂云要識<a 
name="0573a19" id="0573a19"></a>國山老人麼淨法界身本無出沒正恁麼時雪山國<a 
name="0573a20" id="0573a20"></a>山是一是二若謂是二事不應一若謂是一理不應<a 
name="0573a21" id="0573a21"></a>二一二之義其意云何喝一喝云一劈華山成粉碎<a 
name="0573a22" id="0573a22"></a>萬年流水不知春。</p><a 
name="0573a23" id="0573a23"></a><p style="text-indent: 0em; margin-left: 0em"><span class="linehead"></span>元旦上堂曉風乍暖旭日初昇壟梅發笑岸柳迎春<a 
name="0573a24" id="0573a24"></a>叵耐枝頭老百舌聲聲啼徹祖師心。</p><a 
name="0573a25" id="0573a25"></a><p style="text-indent: 0em; margin-left: 0em"><span class="linehead"></span>解制洞庭潘護法慶誕請上堂春風來洞庭春色洞<a 
name="0573a26" id="0573a26"></a>庭好和雲過萬山帶翠度三泖花發不萌枝雲藏無<a 
name="0573a27" id="0573a27"></a>縫襖芒鞋去天台竹杖遊蓬島勿復問交梨何須覓<a 
name="0573a28" id="0573a28"></a>火棗處處肯迴光塵塵無價寶山中別有天不其乾<a 
name="0573a29" id="0573a29"></a>坤老卓拄杖下座。</p><a 
name="0573a30" id="0573a30"></a><p style="text-indent: 0em; margin-left: 0em"><span class="linehead"></span>誕辰兩序請上堂日月如梭物理變更徒知年往不<a 
name="0573b01" id="0573b01"></a>覺形征始也庚子初繼此席咸謂履艾一犁一杷拽<a 
name="0573b02" id="0573b02"></a>至丙午面貌皺矣鬢髮星星拈拄杖云惟此上座大<a 
name="0573b03" id="0573b03"></a>有逕庭春秋無改心實根深卓一卓云佛界魔界三<a 
name="0573b04" id="0573b04"></a>千大千世界騰騰無束任運縱橫放行則雷轟電爍<a 
name="0573b05" id="0573b05"></a>收藏則雨霽風清阿呵呵氈拍版沒弦琴始作翕如<a 
name="0573b06" id="0573b06"></a>也縱之純如也皦如也繹如也橫按拄杖云以成。</p><a 
name="0573b07" id="0573b07"></a><p style="text-indent: 0em; margin-left: 0em"><span class="linehead"></span>上堂寧參活句莫參死句活耶死耶是一是二識得<a 
name="0573b08" id="0573b08"></a>一二方可無疑死若臨頭還疑也未既不疑死即不<a 
name="0573b09" id="0573b09"></a>疑生向未生前道一句看直饒道得分明案山猶未<a 
name="0573b10" id="0573b10"></a>點頭且道過在何處。</p><a 
name="0573b11" id="0573b11"></a><p style="text-indent: 0em; margin-left: 0em"><span class="linehead"></span>百老和尚小祥上堂去年今日相逢不拈出今日今<a 
name="0573b12" id="0573b12"></a>年舉意便知有撥轉上頭關一一為君剖者老漢一<a 
name="0573b13" id="0573b13"></a>生來驅佛使魔廿餘年入廛垂手法施財施等珠璣<a 
name="0573b14" id="0573b14"></a>而不辭受恩受惠忘反報而不吐心如太虛任浮雲<a 
name="0573b15" id="0573b15"></a>於去來量似滄海隨闡提之妍醜到今日一任伊獅<a 
name="0573b16" id="0573b16"></a>蟲相食分門別牖無撮土思前之報無捐餐顧後之<a 
name="0573b17" id="0573b17"></a>酬將僧眾受不危之危欲叢林驚不朽之朽雖賴護<a 
name="0573b18" id="0573b18"></a>於上蒼又豈與之歸咎因甚如此了知生死不相關<a 
name="0573b19" id="0573b19"></a>只因踏著曹谿路。</p><a 
name="0573b20" id="0573b20"></a><p style="text-indent: 0em; margin-left: 0em"><span class="linehead"></span>結制上堂歲登事事周圓正好利秉龍泉任他是佛<a 
name="0573b21" id="0573b21"></a>是祖毋容一物當前箇箇壁立萬仞人人如解倒懸<a 
name="0573b22" id="0573b22"></a>刀劈不破鍼劄不穿正恁麼時堂裏禪與堂外禪一<a 
name="0573b23" id="0573b23"></a>致牆外道與長安道相連顧盻之間虛空銷殞咳唾<a 
name="0573b24" id="0573b24"></a>之際返本還源美則美矣祇如世尊睹星神光斷臂<a 
name="0573b25" id="0573b25"></a>靈雲見桃香嚴擊竹又作麼生不須裂燄看霜雪且<a 
name="0573b26" id="0573b26"></a>待春雷聽曉天。</p><a 
name="0573b27" id="0573b27"></a><p style="text-indent: 0em; margin-left: 0em"><span class="linehead"></span>自肯薙髮請上堂大丈夫秉慧劍般若鋒兮金剛燄<a 
name="0573b28" id="0573b28"></a>非但空催外道心早曾落卻天魔膽大眾還識此劍<a 
name="0573b29" id="0573b29"></a>麼青萍莫比紫電難齊悉達秉此子夜逾城入青山<a 
name="0573b30" id="0573b30"></a>而斷髮提婆秉此朝參龍樹向水碗以投鍼盧行者<a 
name="0573c01" id="0573c01"></a>碎金剛之奧旨丹霞然鏟草蔓於堂前總為秉此慧<a 
name="0573c02" id="0573c02"></a>劍今日眾中畢竟是誰惟人自肯乃方親。</p><a 
name="0573c03" id="0573c03"></a><p style="text-indent: 0em; margin-left: 0em"><span class="linehead"></span>佛成道日行蓮請上堂以拂子畫一畫云聖凡齊鏟<a 
name="0573c04" id="0573c04"></a>迷悟盡捐出入荊棘林中遊戲芳花叢裏運阿修羅<a 
name="0573c05" id="0573c05"></a>手拊摩日月廣舜若多身逼塞虛空就是山川卉水<a 
name="0573c06" id="0573c06"></a>也解放光動地超佛越祖奚必雪山六載然後始悟<a 
name="0573c07" id="0573c07"></a>是汝諸公知他悟箇甚麼金生麗水玉出崑岡。</p><a 
name="0573c08" id="0573c08"></a><p style="text-indent: 0em; margin-left: 0em"><span class="linehead"></span>元旦上堂問春王歲首物咸亨斬新條令事如何師<a 
name="0573c09" id="0573c09"></a>云棒頭有眼明如日進云天道和平添吉慶歌謠萬<a 
name="0573c10" id="0573c10"></a>里樂無為師云句下無私幾箇知問王登寶殿野老<a 
name="0573c11" id="0573c11"></a>歡呼祝聖一句如何舉揚師云行坐春風堆裏盤桓<a 
name="0573c12" id="0573c12"></a>流水橋邊進云惠風和藹舜日增輝新年佛法請師<a 
name="0573c13" id="0573c13"></a>垂示師云楊柳欣逢知己梅花猶是故人進云曉開<a 
name="0573c14" id="0573c14"></a>柳眼窺晴旭臘綻梅花占早春師云更道不堪乃云<a 
name="0573c15" id="0573c15"></a>今有三般好事一遇春王歲首萬物咸亨二為天道<a 
name="0573c16" id="0573c16"></a>和平八方安泰三是常舒齋嚫大眾歡呼山僧自來<a 
name="0573c17" id="0573c17"></a>棒頭有眼不妨行坐春風堆裏句下無私何礙盤桓<a 
name="0573c18" id="0573c18"></a>流水橋邊一問一荅亦足以暢敘幽情一歌一謠更<a 
name="0573c19" id="0573c19"></a>不知有人間世你道憑何節目便爾如然揮拂云日<a 
name="0573c20" id="0573c20"></a>出海門東畔山河燦爛一新煙銷谷口鳥啼春漏泄<a 
name="0573c21" id="0573c21"></a>風光卻甚楊柳欣逢知己梅花猶是故人新年佛法<a 
name="0573c22" id="0573c22"></a>太分明端的何須再問。</p><a 
name="0573c23" id="0573c23"></a><p style="text-indent: 0em; margin-left: 0em"><span class="linehead"></span>解制值雪上堂大道只在目前要且目前難睹雪覆<a 
name="0573c24" id="0573c24"></a>萬年松徑明暗奚分雲遮一帶峰巒正偏孰辯一色<a 
name="0573c25" id="0573c25"></a>邊坐住固非本地風光淨白地安身豈是到家消息<a 
name="0573c26" id="0573c26"></a>何況擔囊頂笠航海梯山又成得箇甚麼邊事大眾<a 
name="0573c27" id="0573c27"></a>要識大道麼喝一喝云切忌癡狂外邊走。</p><a 
name="0573c28" id="0573c28"></a><p style="text-indent: 0em; margin-left: 0em"><span class="linehead"></span>李護法華誕祈嗣請上堂山色蒙茸春光明媚惟有<a 
name="0573c29" id="0573c29"></a>箇事迥超物外莊嚴壽量本乎天然福慧苗裔隨身<a 
name="0573c30" id="0573c30"></a>自在無量壽佛那共論乎劫塵多子如來不與方乎<a 
name="0574a01" id="0574a01"></a>境界等閒垂一機一境立一事一法皆可以添算今<a 
name="0574a02" id="0574a02"></a>時流芳後代阿呵呵會不會好看清白傳家計。</p><a 
name="0574a03" id="0574a03"></a><p style="text-indent: 0em; margin-left: 0em"><span class="linehead"></span>結夏曇瑞禪德請上堂一句了然迥超百億一言解<a 
name="0574a04" id="0574a04"></a>脫頓悟真常善財登樓閣而明心留得虛窗前夜月<a 
name="0574a05" id="0574a05"></a>三更依舊照茆堂龍女獻寶珠以成佛等閒識得東<a 
name="0574a06" id="0574a06"></a>風面萬紫千紅總是春所以道迷時迷卻悟底悟時<a 
name="0574a07" id="0574a07"></a>悟卻迷底青龍者裏直饒迷悟雙忘聖凡俱泯猶是<a 
name="0574a08" id="0574a08"></a>草菴止宿門外周遊未審如何是到家消息踏得故<a 
name="0574a09" id="0574a09"></a>鄉田地穩不妨隨處現優曇。</p><a 
name="0574a10" id="0574a10"></a><p style="text-indent: 0em; margin-left: 0em"><span class="linehead"></span>雷護法得子請上堂豎拂云只此育聖生賢超宗越<a 
name="0574a11" id="0574a11"></a>祖輪王得以御天下四臣得以牧萬民父得以慈子<a 
name="0574a12" id="0574a12"></a>得以孝以此修身身無不正以此齊家家無不和以<a 
name="0574a13" id="0574a13"></a>此祈福福無不臻求智慧得智慧求男女得男女求<a 
name="0574a14" id="0574a14"></a>長壽得長壽你道拂子有甚奇特如此神通廣大擊<a 
name="0574a15" id="0574a15"></a>香几云水向石邊流出冷風從花裏過來香。</p><a 
name="0574a16" id="0574a16"></a><p style="text-indent: 0em; margin-left: 0em"><span class="linehead"></span>韋馱殿落成上堂巍峨一殿聳雲霄風雨年深瓦半<a 
name="0574a17" id="0574a17"></a>飄幸遇大家齊出手功圓行滿在今朝是故諸佛出<a 
name="0574a18" id="0574a18"></a>興插標成剎坐微塵裏轉大法輪始從鹿野苑終至<a 
name="0574a19" id="0574a19"></a>跋提河祇為圓此未圓之案列祖應世普運慈心展<a 
name="0574a20" id="0574a20"></a>上開疆現瓊樓於當處建宗立旨悟性海於剎那祇<a 
name="0574a21" id="0574a21"></a>為圓此未圓之案昔老人始建殿於辛丑畫閣遙飛<a 
name="0574a22" id="0574a22"></a>鶴渚雲今青龍得落成於丁未珠簾高捲龍江雨雖<a 
name="0574a23" id="0574a23"></a>則事有先後祇為圓此未圓之案大眾祇如圓後又<a 
name="0574a24" id="0574a24"></a>作麼生四海衲僧明正化十方檀信助無為。</p><a 
name="0574a25" id="0574a25"></a><p style="text-indent: 0em; margin-left: 0em"><span class="linehead"></span>百老和尚大祥上堂金棺示雙趺狼籍太多嵩山遺<a 
name="0574a26" id="0574a26"></a>隻履賣弄不少隱峰倒化素隱行怪紙衣立亡忒煞<a 
name="0574a27" id="0574a27"></a>孤危正眼看來總成笑具爭似國山老人八坐名藍<a 
name="0574a28" id="0574a28"></a>九會說法末後廣陵大書偈云生年五十復零六大<a 
name="0574a29" id="0574a29"></a>事因緣今已足釣罷金鱗歸去休漁翁不向蘆灣宿<a 
name="0574a30" id="0574a30"></a>何等真實何等穩密大眾既不向蘆灣宿畢竟在甚<a 
name="0574b01" id="0574b01"></a>麼處苔封古殿無人侍月鎖蒼梧鳳不棲。</p><a 
name="0574b02" id="0574b02"></a><p style="text-indent: 0em; margin-left: 0em"><span class="linehead"></span>普同塔落成上堂九月初五日有箇好消息遍界絕<a 
name="0574b03" id="0574b03"></a>遮攔藏身沒蹤蹟虛空爛彌新天地朽不失明得此<a 
name="0574b04" id="0574b04"></a>根源一生參學畢以拂子畫<span class="gaiji">[○@∴]<!--gaiji,,1[○@∴],2,3--></span>相云咄咄咄須委悉<a 
name="0574b05" id="0574b05"></a>無影樹下合同船琉璃殿上無知識。</p><a 
name="0574b06" id="0574b06"></a><p style="text-indent: 0em; margin-left: 0em"><span class="linehead"></span>結制上堂達磨不來東土二祖不往西天箇箇常光<a 
name="0574b07" id="0574b07"></a>現前人人壁立萬仞鼻本下垂眉在眼上左之右之<a 
name="0574b08" id="0574b08"></a>取之不竭舉足下足無非道場正恁麼時誰不丈夫<a 
name="0574b09" id="0574b09"></a>何須那邊過夏者裏經冬虛費草鞋堪作甚麼喝一<a 
name="0574b10" id="0574b10"></a>喝云火爐動也照顧眉毛。</p><a 
name="0574b11" id="0574b11"></a><p style="text-indent: 0em; margin-left: 0em"><span class="linehead"></span>臘八湛菴供法衣請上堂問聞聲悟道見色明心去<a 
name="0574b12" id="0574b12"></a>此二途請師別道師云夜夜明星當午現進云不作<a 
name="0574b13" id="0574b13"></a>色見不作聲求畢竟如何師云朝朝杲日麗三更進<a 
name="0574b14" id="0574b14"></a>云一句含千古聲光處處聞師云早知燈是火飯熟<a 
name="0574b15" id="0574b15"></a>已多時乃云聞聲悟道屈我宗風見色明心沉埋佛<a 
name="0574b16" id="0574b16"></a>祖展袈裟角云者箇是色莫作色見擊香<span class="corr" title='[儿&gt;几]'>几</span>云者箇<a 
name="0574b17" id="0574b17"></a>是聲莫作聲求果是其人自然孤迥迥雙眼圓明峭<a 
name="0574b18" id="0574b18"></a>巍巍寸絲不掛夜夜明星當午現朝朝杲日麗三更<a 
name="0574b19" id="0574b19"></a>一任嶺頭風雨爛何須弟應與兄呼到此正好作無<a 
name="0574b20" id="0574b20"></a>邊佛事度無量眾生一一眾生得無邊智慧得無邊<a 
name="0574b21" id="0574b21"></a>神通微塵眾生眾由是成正覺喝一喝云早知燈是<a 
name="0574b22" id="0574b22"></a>火飯熟已多時。</p><a 
name="0574b23" id="0574b23"></a><p style="text-indent: 0em; margin-left: 0em"><span class="linehead"></span>豎重興青龍隆福寺碑記上堂世尊成道日隆福豎<a 
name="0574b24" id="0574b24"></a>碑時黑白分明現悟迷的是誰須向言前薦莫從句<a 
name="0574b25" id="0574b25"></a>裏思兩彩同一賽萬古總如斯。</p><a 
name="0574b26" id="0574b26"></a><p style="text-indent: 0em; margin-left: 0em"><span class="linehead"></span>元旦上堂天何言哉四時行焉百物生焉拈拄杖云<a 
name="0574b27" id="0574b27"></a>轉天關揭地軸易寒暑迭陰陽貫古今融理事於此<a 
name="0574b28" id="0574b28"></a>醒徹古之天地即今之天地古之日月即今之日月<a 
name="0574b29" id="0574b29"></a>古之山川即今之山川促百千萬億劫為一念依然<a 
name="0574b30" id="0574b30"></a>只是舊時人設或遲疑天自高地自厚日自東月自<a 
name="0574c01" id="0574c01"></a>西山自遙川自闊延一念作百千萬億劫何妨人人<a 
name="0574c02" id="0574c02"></a>添一歲雖然其中還有知恩報恩者麼卓一卓云野<a 
name="0574c03" id="0574c03"></a>老不知堯舜力鼕鼕打鼓祭江神。</p><a 
name="0574c04" id="0574c04"></a><p style="text-indent: 0em; margin-left: 0em"><span class="linehead"></span>吳護法得子福弘請上堂今朝二月十九一句分明<a 
name="0574c05" id="0574c05"></a>為剖柳葉乍卷乍舒桃花半含半吐層層寶蓋天垂<a 
name="0574c06" id="0574c06"></a>簇簇金蓮地涌三千善士謳歌百億獅王哮吼報道<a 
name="0574c07" id="0574c07"></a>普門誕生卻向青龍垂手豎拂云大士來也應以童<a 
name="0574c08" id="0574c08"></a>男身得度者即現童男身而為說法應以宰官身得<a 
name="0574c09" id="0574c09"></a>度者即現宰官身而為說法大眾普門既現身矣畢<a 
name="0574c10" id="0574c10"></a>竟說甚麼法近水樓臺先得月向陽花木易逢春。</p><a 
name="0574c11" id="0574c11"></a><p style="text-indent: 0em; margin-left: 0em"><span class="linehead"></span>解制九一文學同眾檀請上堂昨宵白鶴江底烈燄<a 
name="0574c12" id="0574c12"></a>騰輝青龍塔尖洪波浩渺以致魚龍蝦蟹草木昆蟲<a 
name="0574c13" id="0574c13"></a>東涌西沒南飛北息欲去不能欲住不得獅子橋忍<a 
name="0574c14" id="0574c14"></a>俊不禁大吼一聲頓爾天清地寧煙消浪靜黧奴白<a 
name="0574c15" id="0574c15"></a>牯無限生涯有底商量道入姑蘇泛太湖遊洞庭七<a 
name="0574c16" id="0574c16"></a>十二峰隨緣放曠有底商量道去華亭渡錢塘上天<a 
name="0574c17" id="0574c17"></a>台三十六巖任意逍遙忽遇船子和尚攔胸把住云<a 
name="0574c18" id="0574c18"></a>覿面相逢即不問腳下一句作麼生者裏道得花街<a 
name="0574c19" id="0574c19"></a>柳巷正好調心如道不得身心莫把輕虛棄再整精<a 
name="0574c20" id="0574c20"></a>神入試場喝一喝云也是妄通消息。</p><a 
name="0574c21" id="0574c21"></a><p style="text-indent: 0em; margin-left: 0em"><span class="linehead"></span>百老和尚三周上堂昨為拈香到善權而今特地又<a 
name="0574c22" id="0574c22"></a>重宣十朝兩作三周忌底事何曾有後先所以深山<a 
name="0574c23" id="0574c23"></a>嶮巖有深山嶮巖中佛法野墅平原有野墅平原上<a 
name="0574c24" id="0574c24"></a>佛法山僧昨到善權祇見雲生疊嶂月印澂潭離墨<a 
name="0574c25" id="0574c25"></a>峰頭晴霞晒日善卷洞口石竇囊雲鳥語花香風光<a 
name="0574c26" id="0574c26"></a>滿目今返青龍祇見僊臺<span class="gaiji">[山*窋]<!--gaiji,,1[山*窋],2&#x21EB4;,3--></span>屼寶塔玲瓏地壓神洲<a 
name="0574c27" id="0574c27"></a>閣襟三泖路通僊徑門對九峰四水瀠環萬竿蒼翠<a 
name="0574c28" id="0574c28"></a>先人面目處處全彰如此見得青溪水洽荊溪水如<a 
name="0574c29" id="0574c29"></a>此不見國岫雲連佘岫雲見不見則且置豎拂云還<a 
name="0574c30" id="0574c30"></a>識先老人麼分明覿面更無私休更迷頭錯認影。</p><a 
name="0575a01" id="0575a01"></a><p style="text-indent: 0em; margin-left: 0em"><span class="linehead"></span>開爐上堂舉寶峰和尚道洞山門下無佛法與人只<a 
name="0575a02" id="0575a02"></a>有一口劍凡見來者一一斬斷使伊性命不存見聞<a 
name="0575a03" id="0575a03"></a>俱泯直向父母未生前與他相見見伊纔向前便為<a 
name="0575a04" id="0575a04"></a>斬斷師云青龍門下亦無佛法與人只有一條楖栗<a 
name="0575a05" id="0575a05"></a>凡見來者一一趁起使伊四大勤勞精神勇猛直向<a 
name="0575a06" id="0575a06"></a>大冶紅爐上與他相見見伊若不向前便為趁起大<a 
name="0575a07" id="0575a07"></a>眾青龍寶峰相去幾何喝一喝下座。</p><a 
name="0575a08" id="0575a08"></a><p style="text-indent: 0em; margin-left: 0em"><span class="linehead"></span>冬至上堂卓拄杖云地雷復也直得天左旋地右轉<a 
name="0575a09" id="0575a09"></a>龜毛長一線兔角發新條長街短巷遞相慶賀曰密<a 
name="0575a10" id="0575a10"></a>室灰飛大好消息甚消息卓一卓云君子可入。</p><a 
name="0575a11" id="0575a11"></a><p style="text-indent: 0em; margin-left: 0em"><span class="linehead"></span>元旦上堂問春風和靄時姑置大海無魚事若何師<a 
name="0575a12" id="0575a12"></a>云獅子窟中無異獸如何是大地無草師云象王行<a 
name="0575a13" id="0575a13"></a>處絕狐蹤如何是大富無糧師云喫飯不嚼一粒米<a 
name="0575a14" id="0575a14"></a>如何是大悟無道師云穿衣不掛一縷絲進云恁麼<a 
name="0575a15" id="0575a15"></a>則一句截流萬機息大千沙界悉增輝師云莫錯會<a 
name="0575a16" id="0575a16"></a>乃云真宗廓徹妙道虛靈一句截流萬機寢息十字<a 
name="0575a17" id="0575a17"></a>街頭醉翁子高聲唱道六龍已駕曦和轡四海八荒<a 
name="0575a18" id="0575a18"></a>光皎皎昨日城邊賣杏花一年春事都來了說甚大<a 
name="0575a19" id="0575a19"></a>海無魚大地無草大富無糧大悟無道直得獅子窟<a 
name="0575a20" id="0575a20"></a>中無異獸象王行處絕狐蹤喫飯不嚼一粒米穿衣<a 
name="0575a21" id="0575a21"></a>不掛一縷絲畢竟是何意思非公境界。</p><a 
name="0575a22" id="0575a22"></a><p style="text-indent: 0em; margin-left: 0em"><span class="linehead"></span>石鑑大師書至上堂鳥啼微雨歇簾捲好山重時有<a 
name="0575a23" id="0575a23"></a>雲邊鴈傳來信一封大眾你道其中說些甚麼喝一<a 
name="0575a24" id="0575a24"></a>喝下座。</p><a 
name="0575a25" id="0575a25"></a><p style="text-indent: 0em; margin-left: 0em"><span class="linehead"></span>靜圓禪德誕日請上堂有國土以音聲為佛事有國<a 
name="0575a26" id="0575a26"></a>土以莊嚴為佛事有國土以飲食衣具為佛事有國<a 
name="0575a27" id="0575a27"></a>土以智慧眷屬為佛事且道青龍尋常以何為佛事<a 
name="0575a28" id="0575a28"></a>擊如意云音聲無量莊嚴無量飲食衣具無量智慧<a 
name="0575a29" id="0575a29"></a>眷屬無量無量為一一為無量盡未來際亦復無量<a 
name="0575a30" id="0575a30"></a>然此猶是限量邊事祇如不涉限量又作麼生擲如<a 
name="0575b01" id="0575b01"></a>意云看看。</p><a 
name="0575b02" id="0575b02"></a><p style="text-indent: 0em; margin-left: 0em"><span class="linehead"></span>解冬上堂圓覺伽藍豁開戶牖華嚴剎海大座當軒<a 
name="0575b03" id="0575b03"></a>結則普天匝地一時結解則普天匝地一時解到者<a 
name="0575b04" id="0575b04"></a>裏果於百廿日內克期取證得大總持一任八字打<a 
name="0575b05" id="0575b05"></a>開鳳凰嶺舞翅翩躚天馬山輪蹄蹴踏北五臺南天<a 
name="0575b06" id="0575b06"></a>台去者任去來者任來雖然欲求沿路不相妨先請<a 
name="0575b07" id="0575b07"></a>各人轉一語若還擬議青龍有箇方便卓拄杖云好<a 
name="0575b08" id="0575b08"></a>將扶過斷橋水不礙伴歸明月村。</p><a 
name="0575b09" id="0575b09"></a><p style="text-indent: 0em; margin-left: 0em"><span class="linehead"></span>佛誕自省禪德請上堂拈拄杖云悉達太子在拄杖<a 
name="0575b10" id="0575b10"></a>頭上指天指地目顧四方普令一切返本還源橫按<a 
name="0575b11" id="0575b11"></a>杖云大眾雲門大師來也卓一卓云一箭落雙鵰。</p><a 
name="0575b12" id="0575b12"></a><p style="text-indent: 0em; margin-left: 0em"><span class="linehead"></span>青苗會上堂喝一喝云破微塵出經卷大小根機各<a 
name="0575b13" id="0575b13"></a>充其量喝一喝云開甘露施法雨三草二木盡遂其<a 
name="0575b14" id="0575b14"></a>生直得鳶飛魚躍牧唱漁歌轉盻之間污邪滿車甌<a 
name="0575b15" id="0575b15"></a>窶滿篝有日在不審諸人心地幾時發明若也未明<a 
name="0575b16" id="0575b16"></a>青龍不惜眉毛覿面直指去也驀展兩手云今朝正<a 
name="0575b17" id="0575b17"></a>是六月一。</p><a 
name="0575b18" id="0575b18"></a><p style="text-indent: 0em; margin-left: 0em"><span class="linehead"></span>因事辭院郡邑當道宰官護法等躬送入院請上堂<a 
name="0575b19" id="0575b19"></a>祖道垂秋提婆再世同室操戈霜翎遠舉得逍遙於<a 
name="0575b20" id="0575b20"></a>物外隨飲啄於晴空既闔國以追攀理無堅而固拒<a 
name="0575b21" id="0575b21"></a>自是回途復玅就路還家雨散強梁天地尚留泰日<a 
name="0575b22" id="0575b22"></a>月雲銷嫉妒山河不改漢君臣人人可以入何有之<a 
name="0575b23" id="0575b23"></a>鄉各各不妨處無爭之地正當剋殄魔氛紀綱重整<a 
name="0575b24" id="0575b24"></a>又且如何論量良久云且放過一著。</p><a 
name="0575b25" id="0575b25"></a><p style="text-indent: 0em; margin-left: 0em"><span class="linehead"></span>誕辰上堂神光不昧萬古嶽猷入此門來莫存知解<a 
name="0575b26" id="0575b26"></a>豎拂云若道渠是四十四則觸若道渠非四十四則<a 
name="0575b27" id="0575b27"></a>背果能離卻是非不存觸背開得隻眼覷得渠透不<a 
name="0575b28" id="0575b28"></a>離世間而常行出世間事不捨有為而常行無為乘<a 
name="0575b29" id="0575b29"></a>時於其中間轉大法輪作大佛事普令見者聞者無<a 
name="0575b30" id="0575b30"></a>不咸知本有且如何是本有擲拂云今朝十八明朝<a 
name="0575c01" id="0575c01"></a>十九。</p><a 
name="0575c02" id="0575c02"></a><p style="text-indent: 0em; margin-left: 0em"><span class="linehead"></span>重陽慧一靜善禪德請上堂金飆襲襲來報是九月<a 
name="0575c03" id="0575c03"></a>九真機不覆藏覿面為君剖桂蕊散黃金菊花笑開<a 
name="0575c04" id="0575c04"></a>口風前飄晚香陣陣出林藪大地與山河盡成獅子<a 
name="0575c05" id="0575c05"></a>吼滄海起龍吟崑崙騎象走偏正莫能該玄要安可<a 
name="0575c06" id="0575c06"></a>數擬欲問如何翻身藏北斗。</p><a 
name="0575c07" id="0575c07"></a><p style="text-indent: 0em; margin-left: 0em"><span class="linehead"></span>結制上堂少林面壁一線不通寰中天子敕塞外將<a 
name="0575c08" id="0575c08"></a>軍令曹谿演派五葉流芳宇宙重開拓江淮永晏清<a 
name="0575c09" id="0575c09"></a>說甚遣迷求悟愛聖憎凡須知迷是悟之鉗錘凡是<a 
name="0575c10" id="0575c10"></a>聖之爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>直饒凡聖俱泯迷悟兩忘正是澂潭月影<a 
name="0575c11" id="0575c11"></a>靜夜鐘聲隨扣擊以無虧觸波瀾而不散猶是生死<a 
name="0575c12" id="0575c12"></a>岸頭事且如何出得生死待到來年正月半好聽平<a 
name="0575c13" id="0575c13"></a>地一聲雷。</p><a 
name="0575c14" id="0575c14"></a><p style="text-indent: 0em; margin-left: 0em"><span class="linehead"></span>說沙彌戒靜圓禪德請上堂青龍今日不說有法不<a 
name="0575c15" id="0575c15"></a>說無法不說亦有亦無法不說非有非無法畢竟說<a 
name="0575c16" id="0575c16"></a>些什麼法一不殺二不盜三不破梵行四不妄語五<a 
name="0575c17" id="0575c17"></a>不飲酒忽有箇漢出來道弘演毘尼即不無要且無<a 
name="0575c18" id="0575c18"></a>衲僧巴鼻山僧以手約退云住住住登高必自卑踄<a 
name="0575c19" id="0575c19"></a>遠先從邇。</p><a 
name="0575c20" id="0575c20"></a><p style="text-indent: 0em; margin-left: 0em"><span class="linehead"></span>佛成道說菩薩戒上堂機輪纔轉迷悟全彰寶鏡方<a 
name="0575c21" id="0575c21"></a>懸胡漢俱現覿面無向背到處絕遮闌絕遮闌時掉<a 
name="0575c22" id="0575c22"></a>背經行彰祖意無向背處搭衣持缽顯單傳直得一<a 
name="0575c23" id="0575c23"></a>華一佛國一葉一釋迦各坐菩提樹一時成佛道奚<a 
name="0575c24" id="0575c24"></a>待睹星曰悟持戒曰修兩耳原在肩上豎雙眉依傳<a 
name="0575c25" id="0575c25"></a>眼邊橫有人緇素得出許伊具隻眼緇素不出亦許<a 
name="0575c26" id="0575c26"></a>伊具隻眼為甚如此今說菩薩戒普施於一切。</p><a 
name="0575c27" id="0575c27"></a><p style="text-indent: 0em; margin-left: 0em"><span class="linehead"></span>臘月十五日百老和尚像成開光上堂豎拂云老人<a 
name="0575c28" id="0575c28"></a>於今己酉年丁丑月甲戌日癸酉時在拂子頭上現<a 
name="0575c29" id="0575c29"></a>大人相眼底深深含兩曜放白毫光雙眉炯炯覆須<a 
name="0575c30" id="0575c30"></a>彌出廣長舌恒演四諦十二因緣普令情與無情回<a 
name="0576a01" id="0576a01"></a>途復玅就路還家頓悟如來心地共入不二法門倘<a 
name="0576a02" id="0576a02"></a>或見處不清少選同到影堂急須高著眼。</p><a 
name="0576a03" id="0576a03"></a><p style="text-indent: 0em; margin-left: 0em"><span class="linehead"></span>除夕小參三百六十日逗到今宵畢多少聰明人幾<a 
name="0576a04" id="0576a04"></a>箇知休息空花鏡裏奔陽燄光中覓生死總不憂忠<a 
name="0576a05" id="0576a05"></a>孝毫無實貪他一粒米拋卻半年栗紛紛為人忙自<a 
name="0576a06" id="0576a06"></a>把天機失一載又虛過回首空銜血爭如貧道人曾<a 
name="0576a07" id="0576a07"></a>不驚榮辱富貴等浮雲利名同逝濮野鶴天外寬新<a 
name="0576a08" id="0576a08"></a>舊何拘束不必巧安排受用儘知足煙篆一爐香花<a 
name="0576a09" id="0576a09"></a>開兩架燭滿斟趙老茶快唱雲門曲雖不倚他牆敢<a 
name="0576a10" id="0576a10"></a>道我隨俗齁齁一覺到天明兩眼豁開春滿屋。</p><a 
name="0576a11" id="0576a11"></a><p style="text-indent: 0em; margin-left: 0em"><span class="linehead"></span>元旦上堂天得一以清地得一以寧君王得一天下<a 
name="0576a12" id="0576a12"></a>太平未審衲僧家得一又作麼生拈如意云稜層無<a 
name="0576a13" id="0576a13"></a>舊無新離背向沒疏親超凡越聖辯主分賓當陽纔<a 
name="0576a14" id="0576a14"></a>直指當下即翻身不是麤疏梗直本來率性天真贏<a 
name="0576a15" id="0576a15"></a>得一雙窮相手未曾輕揖等閒人擊如意下座。</p><a 
name="0576a16" id="0576a16"></a><p style="text-indent: 0em; margin-left: 0em"><span class="linehead"></span>解制上堂橫按杖云用處不換機者是拄杖不得喚<a 
name="0576a17" id="0576a17"></a>作拄杖且道喚作什麼眾無對拈拄杖一齊打散。</p><a 
name="0576a18" id="0576a18"></a><p style="text-indent: 0em; margin-left: 0em"><span class="linehead"></span>誕辰上堂煙霞踏遍住谿山贏得幽棲鎮日開五九<a 
name="0576a19" id="0576a19"></a>年來何所事倚松時看鶴飛還大眾未審其中還有<a 
name="0576a20" id="0576a20"></a>為人處也無良久云到者方知。</p><a 
name="0576a21" id="0576a21"></a><p style="text-indent: 0em; margin-left: 0em"><span class="linehead"></span>開爐上堂十數年來勞形苦骨布網垂鉤欲圖幾箇<a 
name="0576a22" id="0576a22"></a>錦鱗赤尾以了未完之案不意水寒夜靜空載月明<a 
name="0576a23" id="0576a23"></a>到今只得別展生涯去也以拂畫○天地為爐<span class="gaiji">[○@│]<!--gaiji,,1[○@│],2,3--></span>造<a 
name="0576a24" id="0576a24"></a>化為功<img src="cb_tripitaka_web/figures/J/J37p0576_01.html" alt="J37p0576_01.gif"/>日月為炭<span class="gaiji">[○@卍]<!--gaiji,,1[○@卍],2,3--></span>萬象為銅你道鑄箇什麼明<a 
name="0576a25" id="0576a25"></a>破即不堪。</p><a 
name="0576a26" id="0576a26"></a><p style="text-indent: 0em; margin-left: 0em"><span class="linehead"></span>冬至上堂舉慈明冬日牓僧堂作此字<img src="cb_tripitaka_web/figures/J/J37p0576_02.html" alt="J37p0576_02.gif"/><a 
name="0576a27" id="0576a27"></a><img src="cb_tripitaka_web/figures/J/J37p0576_03.html" alt="J37p0576_03.gif"/>其下註云若人識得不離四威儀中首座見曰<a 
name="0576a28" id="0576a28"></a>和尚今日放參明聞而笑師云一人懸符咒水擬賽<a 
name="0576a29" id="0576a29"></a>書雲一人逐境隨流欲同應瑞然雖註腳分明怎奈<a 
name="0576a30" id="0576a30"></a>不識文彩未彰已前消息且如何是文彩未彰已前<a 
name="0576b01" id="0576b01"></a>消息玉鳳曉來鳴泥牛夜半走試問參禪人此中還<a 
name="0576b02" id="0576b02"></a>會否良久云爭似青龍陳衲被蒙頭贏得煖烘烘。</p><a 
name="0576b03" id="0576b03"></a><p style="text-indent: 0em; margin-left: 0em"><span class="linehead"></span>示眾傳說高峰瓔絡粥青龍瓔絡亦無緣惟餘冰雪<a 
name="0576b04" id="0576b04"></a>深三尺寄語諸方莫浪傳。</p><a 
name="0576b05" id="0576b05"></a><p style="text-indent: 0em; margin-left: 0em"><span class="linehead"></span>除夕晚參舉石門徹禪師因僧問年窮歲盡時如何<a 
name="0576b06" id="0576b06"></a>門云東村王老夜燒錢師云石門雖則不孤來意未<a 
name="0576b07" id="0576b07"></a>免指東話西有問青龍年窮歲盡時如何但云爆竹<a 
name="0576b08" id="0576b08"></a>一聲催臘去梅花幾點送春來大眾還委悉麼更聽<a 
name="0576b09" id="0576b09"></a>一頌東村王老夜燒錢千聖從來不共傳雲捲翠微<a 
name="0576b10" id="0576b10"></a>深處寺一聲鐘落碧巖前。</p><a 
name="0576b11" id="0576b11"></a><p style="text-indent: 0em; margin-left: 0em"><span class="linehead"></span>元旦上堂適來香已拈罷聖已祝畢喜得民歡物阜<a 
name="0576b12" id="0576b12"></a>天下太平然則諸公分上又作麼生晻摩訶迦波波<a 
name="0576b13" id="0576b13"></a>吒<span class="gaiji">[口*悉]<!--gaiji,,1[口*悉],2&#x35ED;,3--></span>帝莎訶。</p><a 
name="0576b14" id="0576b14"></a><p style="text-indent: 0em; margin-left: 0em"><span class="linehead"></span>解冬上堂去冬十月半結大家未曾住定者裏今春<a 
name="0576b15" id="0576b15"></a>正月半解大家未曾離卻者裏乃至盡未來際一結<a 
name="0576b16" id="0576b16"></a>一解一動一靜一語一默又何曾大家不在者裏且<a 
name="0576b17" id="0576b17"></a>道者是甚麼所在喝一喝云動著三十棒。</p><a 
name="0576b18" id="0576b18"></a><p style="text-indent: 0em; margin-left: 0em"><span class="linehead"></span>天成監院誕日請上堂大眾還知今日事麼適值監<a 
name="0576b19" id="0576b19"></a>院年屆古稀頗得春日融和壟梅發笑以至昇僊臺<a 
name="0576b20" id="0576b20"></a>稱揚莫及白鶴江喜不勝言青龍也只得慶賀有分<a 
name="0576b21" id="0576b21"></a>終不能加一元字腳何故座中亦有江南客休向樽<a 
name="0576b22" id="0576b22"></a>前唱鷓鴣<span class="note">(時同門遠至)</span>。</p><a 
name="0576b23" id="0576b23"></a><p style="text-indent: 0em; margin-left: 0em"><span class="linehead"></span>十八羅漢開光上堂舉仰山夢入兜率內院居第二<a 
name="0576b24" id="0576b24"></a>座眾請第二座說法山自白椎云摩訶演法離四句<a 
name="0576b25" id="0576b25"></a>絕百非諦聽諦聽青龍昨夜亦作一夢夢入大雄寶<a 
name="0576b26" id="0576b26"></a>殿見有十八高人或斂眉持杖貝葉題詩者或降龍<a 
name="0576b27" id="0576b27"></a>伏虎坦腹大笑者或禪定抱膝一佛出世者或了經<a 
name="0576b28" id="0576b28"></a>補衲金獅戲環者現種種神通作種種變化咸至座<a 
name="0576b29" id="0576b29"></a>前合掌而言曰我輩雖得阿羅漢體猶欠一點乞師<a 
name="0576b30" id="0576b30"></a>慈悲相助山僧向他道若論者一點人人本具何用<a 
name="0576c01" id="0576c01"></a>他求爾時十八高人作禮而退是汝諸公還見渠儂<a 
name="0576c02" id="0576c02"></a>面目麼喝一喝下座。</p><a 
name="0576c03" id="0576c03"></a><p style="text-indent: 0em; margin-left: 0em"><span class="linehead"></span>退院上堂十年兩住青龍寺風雨奚辭一杷犁佛法<a 
name="0576c04" id="0576c04"></a>從來無一向更乘流水泛荊谿大眾你道伴侶是誰<a 
name="0576c05" id="0576c05"></a>卓拄杖云用之則行舍之則藏惟我與爾有是夫下<a 
name="0576c06" id="0576c06"></a>座抴杖便行。</p><a 
name="0576c07" id="0576c07"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(弟子德　備資敬刻<br><a 
name="0576c08" id="0576c08"></a>　　方丈和尚語錄第三卷端為得戒本師<br><a 
name="0576c09" id="0576c09"></a>　　　　弄駕慈航於碧浪圓顱耆宿重開<br><a 
name="0576c10" id="0576c10"></a>　　　　慧眼於青霄)</span></p></div></div><a 
name="0576c11" id="0576c11"></a><p><span class="juanname">寒松操禪師語錄卷第三</span></p>
<hr>【經文資訊】嘉興藏第 37 冊 No. B392 寒松操禪師語錄<br>【版本記錄】CBETA 電子佛典 Rev. 1.13 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexce5f.html?index=J37nB392" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB392_003 by HTTrack Website Copier/3.x [XR&CO'2008], Tue, 03 Jun 2014 00:57:45 GMT -->
</html>
