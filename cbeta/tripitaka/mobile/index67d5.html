<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB311_016 by HTTrack Website Copier/3.x [XR&CO'2008], Tue, 03 Jun 2014 00:50:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga82e6.gif?utmac=MO-30696269-4&amp;utmn=387872083&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34&amp;utmp=%2Fmobile%2Findex.php%3Findex%3DJ34nB311_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index85db-2.html?index=J34nB311_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B311 天界覺浪盛禪師全錄 (33卷)<br/>【明 道盛說　大成．大然等較　後附杖門隨集】<br/>第 16 卷</p>
	<a href="indexd5e6.html?index=J34nB311_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B311" sutra_name="天界覺浪盛禪師全錄" sutra_juan="[卷16]">　
<a 
name="0677c01" id="0677c01"></a><p><span class="juanname">天界覺浪盛禪師全錄卷之十六</span></p><a 
name="0677c02" id="0677c02"></a><a 
name="0677c03" id="0677c03"></a><p style="margin-left: 4em"><span class="byline">門人　大庚　大斧　大中　大康　較</span></p><a 
name="0677c04" id="0677c04"></a><p style="margin-left: 2em"><span class="headname">附載</span></p><a 
name="0677c05" id="0677c05"></a><p style="margin-left: 3em"><span class="headname">初至天界隨處激揚開示語<span class="note">(萬曆丁巳)</span></span></p><a 
name="0677c06" id="0677c06"></a><p style="text-indent: 0em; margin-left: 0em"><span class="linehead"></span>師到雞鳴寺值無隱法師講法華經遇支提待興長<a 
name="0677c07" id="0677c07"></a>干優曇無方邀與法師相會談及從壽昌來歷優曇<a 
name="0677c08" id="0677c08"></a>曰秪如我法主師適談娑竭龍女呈珠立地即得轉<a 
name="0677c09" id="0677c09"></a>身成大丈夫相向南方無垢世界成佛此與參禪頓<a 
name="0677c10" id="0677c10"></a>悟旨趣何異師笑而彈指曰遮箇轉向何處去也眾<a 
name="0677c11" id="0677c11"></a>默然師曰須知此中發起機用卻自不同何則凡大<a 
name="0677c12" id="0677c12"></a>經教多以表法喻其密旨此龍女表八識心王之業<a 
name="0677c13" id="0677c13"></a>識一念能迴光破其覺明幽室之見則不墮三細六<a 
name="0677c14" id="0677c14"></a>麤統於心王心所無明覆陰立地出纏離隱捨此閨<a 
name="0677c15" id="0677c15"></a>閤中物如轉女成男向離明而成大丈夫證此圓明<a 
name="0677c16" id="0677c16"></a>玅覺也雖然此猶是教乘義學非是宗門覿面全提<a 
name="0677c17" id="0677c17"></a>不涉比況也曇曰如此拈提<span class="corr" title='[巳&gt;已]'>已</span>非諸解所及矣師曰<a 
name="0677c18" id="0677c18"></a>可不是秪如鳥窠因侍者辭要諸方學佛法去窠曰<a 
name="0677c19" id="0677c19"></a>欲學佛法我遮裏也有些乃於衲衣上拈取布毛吹<a 
name="0677c20" id="0677c20"></a>一吹侍者直下頓悟遮箇是甚佛法又何待設喻乎<a 
name="0677c21" id="0677c21"></a>又如僧參大隨見巖下有一龜此僧便問一切眾生<a 
name="0677c22" id="0677c22"></a>皮包骨如何遮箇眾生骨包皮此僧是何眼孔便能<a 
name="0677c23" id="0677c23"></a>置箇問頭不妨如大火聚如鐵崑崙我問你此是彌<a 
name="0677c24" id="0677c24"></a>勒所能騰疑乎文殊所能決旨乎舍利弗所能啟請<a 
name="0677c25" id="0677c25"></a>乎試使黃面瞿曇透出眉間白毫也未易照破在請<a 
name="0677c26" id="0677c26"></a>世尊下一轉語打發他看大隨不妨通身手眼且有<a 
name="0677c27" id="0677c27"></a>東海探驪頷西山擒白額底作略輕輕地拈一艸鞋<a 
name="0677c28" id="0677c28"></a>覆在龜上使此僧如八臂那吒到此無可奈何也豈<a 
name="0677c29" id="0677c29"></a>不是銀山鐵壁從空墮曠劫無明直下灰哉到遮裏<a 
name="0677c30" id="0677c30"></a>更須有轉身出路始得還是作女人拜好撫掌大笑<a 
name="0678a01" id="0678a01"></a>好還是進云起動和尚好噫好知荊棘林中下腳易<a 
name="0678a02" id="0678a02"></a>月明簾外轉身難也不然世尊談經三百餘會末後<a 
name="0678a03" id="0678a03"></a>又要拈花傳甚不立文字正法眼藏與迦葉阿難多<a 
name="0678a04" id="0678a04"></a>聞總持為靈山第一人世尊說法如水傳器到了教<a 
name="0678a05" id="0678a05"></a>外別傳如何茫然無措乃因迦葉呼來倒卻門前剎<a 
name="0678a06" id="0678a06"></a>竿一語始悟向上關捩子以傳此秘密法門為西天<a 
name="0678a07" id="0678a07"></a>第二祖也此豈佛祖欺人哉隱法師爽然自失又復<a 
name="0678a08" id="0678a08"></a>勃然自喜曰我輩皆當如焚去疏鈔者從覺師參此<a 
name="0678a09" id="0678a09"></a>真悟道禪也向來我亦曾見有從少林來提唱宗門<a 
name="0678a10" id="0678a10"></a>事與我談經何異不足以服我心聞如此話不服者<a 
name="0678a11" id="0678a11"></a>真自暴自欺真佛法邊外人也乃曰待興諸公我等<a 
name="0678a12" id="0678a12"></a>皆當禮拜非等閒與人拜也。</p><a 
name="0678a13" id="0678a13"></a><p style="text-indent: 0em; margin-left: 0em"><span class="linehead"></span>師因待興與雞鳴住持一心師請於懶融塔上靜室<a 
name="0678a14" id="0678a14"></a>度歲每與隱法師盤錯宗教中事甚快時戊午元旦<a 
name="0678a15" id="0678a15"></a>住持請齋與法師分席於大禪堂會茶師云當日賓<a 
name="0678a16" id="0678a16"></a>頭盧尊者應天竺國王齋乃以手策起眉毛曰我昔<a 
name="0678a17" id="0678a17"></a>於龍光佛時亦曾預會且道遮箇拈提是何宗旨還<a 
name="0678a18" id="0678a18"></a>與世尊眉間白毫照見東方萬八千世界底義是同<a 
name="0678a19" id="0678a19"></a>是別惜乎彼時無當機者未免為風吹別調去也今<a 
name="0678a20" id="0678a20"></a>日山僧與法主同此法席不用彈指不展眉毛還有<a 
name="0678a21" id="0678a21"></a>見多寶塔如大雷震開見二如來分座說法者麼此<a 
name="0678a22" id="0678a22"></a>不是自<span class="corr" title='[巳&gt;已]'>已</span>誇張吾宗門舉唱直教三世諸佛齊立下<a 
name="0678a23" id="0678a23"></a>風不為分外況與之比較乎去年內下雪<span class="corr" title='[巳&gt;已]'>已</span>十日飄<a 
name="0678a24" id="0678a24"></a>白半堂積滿丹墀行人與學者擁塑彌勒獅子象王<a 
name="0678a25" id="0678a25"></a>踞於庭前師顧眾云仰山嘗指雪獅子云曾有過此<a 
name="0678a26" id="0678a26"></a>色者麼雲門後聞云當時好與他推倒雪竇云雲門<a 
name="0678a27" id="0678a27"></a>只解推倒不解扶起且看此三老逼拶箇甚麼事若<a 
name="0678a28" id="0678a28"></a>不知他拈提底意卻於一色與過一色推倒與扶起<a 
name="0678a29" id="0678a29"></a>上敲擊不免打入鬼家活計何處能殺人活人出於<a 
name="0678a30" id="0678a30"></a>情見之外此處最能換卻人心眼設使彌勒文殊普<a 
name="0678b01" id="0678b01"></a>賢到此恐無出頭分也將謂以片片不落別處拈起<a 
name="0678b02" id="0678b02"></a>雪團便打是為得手殊不知正是老老大大被人語<a 
name="0678b03" id="0678b03"></a>脈轉卻也山僧最喜玉泉皓布褌因下雪示眾云今<a 
name="0678b04" id="0678b04"></a>年無端十一月下雪但教他下到十二月明年正月<a 
name="0678b05" id="0678b05"></a>從頭起下到二月三月四月五月六月七月八月九<a 
name="0678b06" id="0678b06"></a>月十月直下到十一月使他大地人盡凍死餓死免<a 
name="0678b07" id="0678b07"></a>得胡說亂說不知者以皓布褌為胡說亂說又誰知<a 
name="0678b08" id="0678b08"></a>別有鋒機尋常莫測此非聖凡蕩盡大用現前如何<a 
name="0678b09" id="0678b09"></a>敢開此口拈此語直是靈山少室不能過此要且破<a 
name="0678b10" id="0678b10"></a>格人別有超佛超祖手眼始能以毒攻毒也大家照<a 
name="0678b11" id="0678b11"></a>顧看莫教旁觀者眉鬚墮落也。</p><a 
name="0678b12" id="0678b12"></a><p style="text-indent: 0em; margin-left: 0em"><span class="linehead"></span>莆田蔡心玄唱龍江林公三教於南都請師與福州<a 
name="0678b13" id="0678b13"></a>陳達泉茅山王知白於朝天宮為母慶壽師顧左右<a 
name="0678b14" id="0678b14"></a>云東拜東皇公西拜西王母秪如蟠桃三千年開花<a 
name="0678b15" id="0678b15"></a>三千年結實即不問且道遮箇桃核種子從何處來<a 
name="0678b16" id="0678b16"></a>底知白曰此先天造化根也達泉曰此儒宗天命之<a 
name="0678b17" id="0678b17"></a>謂性也心玄曰此禪宗本來面目也師顧待興了玄<a 
name="0678b18" id="0678b18"></a>曰二公說看待興曰我道不得了玄曰推與別人不<a 
name="0678b19" id="0678b19"></a>是師曰玄公試道看玄曰此三教同源底物師云只<a 
name="0678b20" id="0678b20"></a>今源在那裏玄曰就在遮裏師云掀倒此座子時如<a 
name="0678b21" id="0678b21"></a>何玄曰遮又是禪家作用也師云莫謗禪家好玄曰<a 
name="0678b22" id="0678b22"></a>我正是讚禪也師云你如何被人語脈轉卻知白曰<a 
name="0678b23" id="0678b23"></a>大師將此核子慶壽看師云諸公被蔡母一口咬得<a 
name="0678b24" id="0678b24"></a>百雜碎且<span class="corr" title='[巳&gt;已]'>已</span>向十洲三島上撫掌打呵呵也還在遮<a 
name="0678b25" id="0678b25"></a>裏討甚麼碗達泉笑曰知白老此回藉大師指引可<a 
name="0678b26" id="0678b26"></a>直到武夷三十六峰去也師云大王峰頂有天鑑池<a 
name="0678b27" id="0678b27"></a>十三仙嘗在彼照面孔一回照則一回慚愧知白曰<a 
name="0678b28" id="0678b28"></a>為甚慚愧師曰他謂我神仙家只奈打不破遮箇光<a 
name="0678b29" id="0678b29"></a>影子知白曰大師無乃打趣我輩做全真道人也師<a 
name="0678b30" id="0678b30"></a>曰公又作打趣會在達泉曰不作打趣會則大師不<a 
name="0678c01" id="0678c01"></a>發奇論也師云公是箇老賊卻做三教門下智過於<a 
name="0678c02" id="0678c02"></a>師底漢子也泉曰又來打趣愚老師云敬老得老敬<a 
name="0678c03" id="0678c03"></a>才得寶公老而且才是天下寶也今有此寶不可以<a 
name="0678c04" id="0678c04"></a>為蔡母壽乎眾大笑因拈一偈曰八十風光花鳥度<a 
name="0678c05" id="0678c05"></a>阿娘應未鬢毛斑華筵高侶翩翩集笑指崑崙作壽<a 
name="0678c06" id="0678c06"></a>山蔡公乃禮謝。</p><a 
name="0678c07" id="0678c07"></a><p style="text-indent: 0em; margin-left: 0em"><span class="linehead"></span>朝天宮王知白設供請於缽堂隨喜道藏因問曰我<a 
name="0678c08" id="0678c08"></a>見諸禪家多輕我全真獨見大師三教並稱使人無<a 
name="0678c09" id="0678c09"></a>不心服一等謂我道藏是竊佛藏而作故語多類佛<a 
name="0678c10" id="0678c10"></a>經此豈能使人信乎師曰然此必不信也山僧敝鄉<a 
name="0678c11" id="0678c11"></a>有大老講道學者亦言我佛藏是彼漢儒作底何曾<a 
name="0678c12" id="0678c12"></a>真有佛來予笑曰如漢儒能作佛經又能使汝儒家<a 
name="0678c13" id="0678c13"></a>諸大名公皈依參悟超於羲黃堯孔則是汝青出於<a 
name="0678c14" id="0678c14"></a>藍皈依佛即皈依儒又何必闢之如漢儒偽造佛經<a 
name="0678c15" id="0678c15"></a>以駕於儒教使儒捨羲黃堯孔而皈佛是汝儒自叛<a 
name="0678c16" id="0678c16"></a>儒如獅子身中生蟲自食獅子身上肉汝今闢佛亦<a 
name="0678c17" id="0678c17"></a>是闢儒何處有佛到汝闢哉若是果有佛但不如汝<a 
name="0678c18" id="0678c18"></a>儒教則汝當實實闢佛藏經底邪偽處乃顯真儒能<a 
name="0678c19" id="0678c19"></a>闢邪佛也既不能闢又為佛所收拾則亦是汝儒自<a 
name="0678c20" id="0678c20"></a>叛其儒只當闢叛儒者何必闢佛如隋朝有宮觀中<a 
name="0678c21" id="0678c21"></a>畫老子騎青牛出函關涉流沙化胡作佛圖與化胡<a 
name="0678c22" id="0678c22"></a>成佛經時宰相楊素見之笑曰何不化胡成道若化<a 
name="0678c23" id="0678c23"></a>胡成佛則是化道成佛也此作者自誤也又張商英<a 
name="0678c24" id="0678c24"></a>入寺見佛藏莊嚴恨孔氏之教不如胡人奉佛之尊<a 
name="0678c25" id="0678c25"></a>而中國儒者亦乃叛儒崇佛乃忿歸徹夜不睡作無<a 
name="0678c26" id="0678c26"></a>佛論彼夫人向氏問其故乃曰既云無佛何論之有<a 
name="0678c27" id="0678c27"></a>必須作有佛論方可論也要作有佛論必須熟讀佛<a 
name="0678c28" id="0678c28"></a>經知其出處根源之邪偽則能闢之若只皮毛上闢<a 
name="0678c29" id="0678c29"></a>何如韓愈上佛骨表闢佛不過自取貶抑轉使佛教<a 
name="0678c30" id="0678c30"></a>大興於唐今無論道藏果竊佛經否如佛氏人假作<a 
name="0679a01" id="0679a01"></a>道士竊佛是佛氏欲以佛義充入道教使道暗暗化<a 
name="0679a02" id="0679a02"></a>為佛以真獅子乳滴入驢乳以真丹充入假藥不反<a 
name="0679a03" id="0679a03"></a>奇乎惟恐只竊得皮毛糠秕不得骨髓精醇也使道<a 
name="0679a04" id="0679a04"></a>教果有超佛之玅則道教之真金肯混汞銀與假藥<a 
name="0679a05" id="0679a05"></a>自亂之哉此又是道自叛道與不能守道藏之真為<a 
name="0679a06" id="0679a06"></a>佛氏篡入而化道為佛也使道教果有真人如佛教<a 
name="0679a07" id="0679a07"></a>誰能破滅又誰能混亂哉知白諸公大喜曰此千古<a 
name="0679a08" id="0679a08"></a>至公至奇論玅絕如此則三教誰能混哉請問佛教<a 
name="0679a09" id="0679a09"></a>之宗旨果與道教合否師曰大悲菩薩甕裏坐曰莫<a 
name="0679a10" id="0679a10"></a>是別有同異乎師曰道士酩酊捧漏卮曰此我輩皆<a 
name="0679a11" id="0679a11"></a>不曉師曰參透此二語不特三教即大千法界九流<a 
name="0679a12" id="0679a12"></a>百家皆透徹也道士大喜而謝。</p><a 
name="0679a13" id="0679a13"></a><p style="text-indent: 0em; margin-left: 0em"><span class="linehead"></span>興善寺印吾公請齋有劉公者談及京師曾見壽昌<a 
name="0679a14" id="0679a14"></a>和尚與元華大衲頭者取法名道隆並談及大衲頭<a 
name="0679a15" id="0679a15"></a>於少林打殺狐狸精話時十八大司禮皆懇祈老和<a 
name="0679a16" id="0679a16"></a>尚在京獨大衲頭不肯以彼曾誓送和尚回寶方不<a 
name="0679a17" id="0679a17"></a>敢違也當時多求老和尚開示亦多教人念佛或持<a 
name="0679a18" id="0679a18"></a>咒有根性者參萬法歸一庭前柏樹子話問其得悟<a 
name="0679a19" id="0679a19"></a>因由曰曾參大好山我等不能領略今遇大師則如<a 
name="0679a20" id="0679a20"></a>見老和尚也幸為我方便開示師曰公既見老和尚<a 
name="0679a21" id="0679a21"></a>幾年何不勇奮如此當自求方便乎不見公云大衲<a 
name="0679a22" id="0679a22"></a>頭打殺狐狸精他有何術只是氣雄心正彼少室許<a 
name="0679a23" id="0679a23"></a>多禪師如何卻自畏避而世間人見有妖怪惑亂人<a 
name="0679a24" id="0679a24"></a>家便自作主不得要往龍虎山告狀求張天師發符<a 
name="0679a25" id="0679a25"></a>遣將去捉獲他此便是自<span class="corr" title='[巳&gt;己]'>己</span>氣弱不勝而求人也今<a 
name="0679a26" id="0679a26"></a>念佛持咒參話頭不得力多昏沉散亂去求人方便<a 
name="0679a27" id="0679a27"></a>是何異無奈你狐狸精何去告狀求捉獲哉公曰念<a 
name="0679a28" id="0679a28"></a>佛持咒者多人皆言不如參禪持話頭何也曰不然<a 
name="0679a29" id="0679a29"></a>只以公輩靠著佛咒無憤然求透悟之心自埋陷也<a 
name="0679a30" id="0679a30"></a>參禪人以立地欲求勘破古人言句超悟生死性命<a 
name="0679b01" id="0679b01"></a>之心肯切也使不肯切何異念佛持咒之因循乎此<a 
name="0679b02" id="0679b02"></a>無他只看人急切不急切如敵勝怨乃可為勇如殺<a 
name="0679b03" id="0679b03"></a>父母妻子之讎肯自一念不痛憤乎痛憤即是疑情<a 
name="0679b04" id="0679b04"></a>肯切即是話頭使無痛憤肯切則求救於張天師符<a 
name="0679b05" id="0679b05"></a>亦不靈將亦不猛敵亦不可破怪亦不可獲也凡作<a 
name="0679b06" id="0679b06"></a>巫師弄鬼妖之人亦必認真痛切則靈汝不認真痛<a 
name="0679b07" id="0679b07"></a>切則天下萬事皆不成就況欲斷萬劫疑根而可不<a 
name="0679b08" id="0679b08"></a>發大勇猛哉諸公大喜禮拜曰此世出世法皆藉此<a 
name="0679b09" id="0679b09"></a>得一直指痛快也。</p><a 
name="0679b10" id="0679b10"></a><p style="text-indent: 0em; margin-left: 0em"><span class="linehead"></span>焦弱侯太史請到園中因問聞師親見壽昌有何言<a 
name="0679b11" id="0679b11"></a>句請舉似大眾師曰過時茶飯不堪奉人公曰不必<a 
name="0679b12" id="0679b12"></a>吝教以示未聞師曰電光不可追矣公曰師之所得<a 
name="0679b13" id="0679b13"></a>豈無據乎師曰覿面不曾藏何勞標月指公良久顧<a 
name="0679b14" id="0679b14"></a>眾曰大似現成句語一般師曰可煞太新鮮諸公不<a 
name="0679b15" id="0679b15"></a>領略耳公拱手曰原來是箇作家師曰也不消得公<a 
name="0679b16" id="0679b16"></a>更論及參究工夫事師曰秪如我喫粥<span class="corr" title='[巳&gt;已]'>已</span>腹饑了公<a 
name="0679b17" id="0679b17"></a>教我作甚麼參究即好公大笑曰快討點心來師曰<a 
name="0679b18" id="0679b18"></a>諸公有甚禪參不透有甚生死了不得正好向遮裏<a 
name="0679b19" id="0679b19"></a>參遮裏了回頭轉腦論教求宗敢保鐘山倒卓未夢<a 
name="0679b20" id="0679b20"></a>見在公大喜曰我前日見瑞龍璋公上堂語有箇快<a 
name="0679b21" id="0679b21"></a>處今日得師亦可以作一印證也。</p><a 
name="0679b22" id="0679b22"></a><p style="text-indent: 0em; margin-left: 0em"><span class="linehead"></span>吳遠菴問曰李卓老與大師同鄉此公見地著作何<a 
name="0679b23" id="0679b23"></a>如師曰此公與焦老先生最知<span class="corr" title='[巳&gt;己]'>己</span>何用問我焦公曰<a 
name="0679b24" id="0679b24"></a>師試斷其人品看師曰情人眼裏有西施焦曰此又<a 
name="0679b25" id="0679b25"></a>是一往論也師云如焚書藏書真有足以敲枷打鎖<a 
name="0679b26" id="0679b26"></a>以毒攻毒令人心眼俱快然其為人卻虛懷肯心下<a 
name="0679b27" id="0679b27"></a>人但彼頭上無人才力不勝過彼不免英雄欺人有<a 
name="0679b28" id="0679b28"></a>強辭奪正理處自行胸臆以快其憤所欲言不顧人<a 
name="0679b29" id="0679b29"></a>之諱忌此所以謂之文章中大豪俠也至於入堯孔<a 
name="0679b30" id="0679b30"></a>之道則負氣魄多傷中和之致使孟子見理不真任<a 
name="0679c01" id="0679c01"></a>道不力則亦流為戰國之習如視大人則藐之舍館<a 
name="0679c02" id="0679c02"></a>定然後見長者乎如此皆氣魄用事也焦公大快曰<a 
name="0679c03" id="0679c03"></a>玅絕形容得活卓老出說到自行胸臆又能虛心下<a 
name="0679c04" id="0679c04"></a>人此是人所不及處又問師所見壽昌何如人師云<a 
name="0679c05" id="0679c05"></a>此當求之古人看其無師智自然智自能悟道又能<a 
name="0679c06" id="0679c06"></a>於曠絕無對待時創立古祖風規其提唱宗風之渾<a 
name="0679c07" id="0679c07"></a>雄高古即六祖南泉亦不多讓其為人本色操履孤<a 
name="0679c08" id="0679c08"></a>峻雖百丈地藏不能過之平生不肯輕許一人獨有<a 
name="0679c09" id="0679c09"></a>博山東苑二人是其爐鎚下躍出之利器方今海內<a 
name="0679c10" id="0679c10"></a>無人能彷彿也焦曰師承嗣壽昌麼師曰山僧初參<a 
name="0679c11" id="0679c11"></a>博山受具次見東苑投機再見壽昌為之印契此來<a 
name="0679c12" id="0679c12"></a>源則祖孫相承也焦曰今見師亦可見壽昌之風範<a 
name="0679c13" id="0679c13"></a>矣昨承惠壽昌語錄稿高極聞欲得一序發刻當候<a 
name="0679c14" id="0679c14"></a>數日周海門先生到約與師一談當有太機緣得其<a 
name="0679c15" id="0679c15"></a>手筆一序尤玅周公是此宗明眼如老朽於此未有<a 
name="0679c16" id="0679c16"></a>所窺也師曰老先生太謙候周公來互為酬唱尤玅<a 
name="0679c17" id="0679c17"></a>前曾見聖學宗傳此真千古不可少之書尚有一二<a 
name="0679c18" id="0679c18"></a>品題語當請正之焦曰如此則又使聖宗增一番奇<a 
name="0679c19" id="0679c19"></a>特也。</p><a 
name="0679c20" id="0679c20"></a><p style="text-indent: 0em; margin-left: 0em"><span class="linehead"></span>何皇房曰聞大師有大易宗旨幸大略舉之師曰昨<a 
name="0679c21" id="0679c21"></a>偶與吳伯元季爾康諸君解易字焦公曰易字解者<a 
name="0679c22" id="0679c22"></a>甚多不知師解如何師云易者時也時時皆變易六<a 
name="0679c23" id="0679c23"></a>十四卦三百八十四爻無非此時之易也易而能中<a 
name="0679c24" id="0679c24"></a>中而能時則可以建中立極與天地萬物正性命矣<a 
name="0679c25" id="0679c25"></a>又易有七義一曰移易如初爻移二爻二爻移三爻<a 
name="0679c26" id="0679c26"></a>是也二曰交易奇與偶交水與火交金與木交二爻<a 
name="0679c27" id="0679c27"></a>與三爻交之類三曰反易如上卦反為下卦下卦反<a 
name="0679c28" id="0679c28"></a>為上卦四曰變易如八卦抽爻互換成象五曰翻易<a 
name="0679c29" id="0679c29"></a>六爻盡翻乾翻為坤坎翻為離六曰各易六爻各各<a 
name="0679c30" id="0679c30"></a>自相翻易無窮者也七曰不易則千變萬化不能易<a 
name="0680a01" id="0680a01"></a>此一奇一偶一奇一偶不能易此一畫正是不易而<a 
name="0680a02" id="0680a02"></a>易之不易也若是凡夫百姓為心境所易於生死吉<a 
name="0680a03" id="0680a03"></a>凶而不能於天命流行而不易故無有安立性命身<a 
name="0680a04" id="0680a04"></a>世之道如今人為水者纔移到火裏水火便激變也<a 
name="0680a05" id="0680a05"></a>何能金木水火土與八卦交相變易而處處能自保<a 
name="0680a06" id="0680a06"></a>全有出身路又能創出神通玅用而變易凡愚之迷<a 
name="0680a07" id="0680a07"></a>執乎至於賢人君子則於生死吉凶變易之處稍能<a 
name="0680a08" id="0680a08"></a>求其不為所易之理以增其所未能者以維持其名<a 
name="0680a09" id="0680a09"></a>教然終未能如神聖於一念幾微未朕之際自能照<a 
name="0680a10" id="0680a10"></a>察與照察天地人物更無易無不易之幾而能立卦<a 
name="0680a11" id="0680a11"></a>爻彖象吉凶悔吝以開發世人不特能不為陰陽八<a 
name="0680a12" id="0680a12"></a>卦之所變▆而且能裁成天地處處表其節奏條理<a 
name="0680a13" id="0680a13"></a>故道德又草禮樂刑政皆以範圍天地曲成萬物使<a 
name="0680a14" id="0680a14"></a>同得易而不易以傳此生生不易之心法也易更有<a 
name="0680a15" id="0680a15"></a>七義一曰譯如卦辭彖象譯出天地人文也二曰繹<a 
name="0680a16" id="0680a16"></a>使人精思玩索抽出義理之秘密也三曰驛此道乃<a 
name="0680a17" id="0680a17"></a>率天命流行速於郵驛也四曰翼如孔子十翼卦象<a 
name="0680a18" id="0680a18"></a>之幽微以羽翼其天道也五曰奕使奕葉相承交錯<a 
name="0680a19" id="0680a19"></a>不絕也六曰螫此易之作於危微憂患謹其義則至<a 
name="0680a20" id="0680a20"></a>靈忽其警則至毒能使人戒慎不敢犯其諱忌也七<a 
name="0680a21" id="0680a21"></a>曰亦此易如此天地人物亦如此吉凶悔吝亦如此<a 
name="0680a22" id="0680a22"></a>神而明之超凡入聖亦如此也此亦惟參透真禪善<a 
name="0680a23" id="0680a23"></a>入生死變易者始足以盡之又能變而化之焦公曰<a 
name="0680a24" id="0680a24"></a>此千古奇絕矣請問更能進於禪為之解乎師曰禪<a 
name="0680a25" id="0680a25"></a>無卦爻名象亦無實法與人然亦可以意為公解之<a 
name="0680a26" id="0680a26"></a>禪者潛也穿也鞭也煎也犍也遷也旋也未出母胎<a 
name="0680a27" id="0680a27"></a>度人<span class="corr" title='[巳&gt;已]'>已</span>畢此潛行密用如復見天地之心者也至於<a 
name="0680a28" id="0680a28"></a>初生時指天指地即穿卻法界人鼻孔矣觀星悟道<a 
name="0680a29" id="0680a29"></a>以一切眾生但因妄想執著而不證得此非痛下鞭<a 
name="0680a30" id="0680a30"></a>乎至於降魔說法正按旁敲此非猛火煎油烹佛喋<a 
name="0680b01" id="0680b01"></a>乎又如靈山拈花微笑以正法眼藏付屬迦葉此非<a 
name="0680b02" id="0680b02"></a>末後關犍牢其秘密無人漏逗處乎又於涅槃會上<a 
name="0680b03" id="0680b03"></a>無縫無際中如羚羊掛角使天下人無尋覓處此非<a 
name="0680b04" id="0680b04"></a>遷其性命身世於空劫外去也乎到遮裏又旋轉靈<a 
name="0680b05" id="0680b05"></a>明於不生不滅處使此千聖不傳之秘密於不可傳<a 
name="0680b06" id="0680b06"></a>中而傳也豈非旋哉雖然切忌開眼尿床始得焦公<a 
name="0680b07" id="0680b07"></a>大笑曰此又別傳中別傳也。</p><a 
name="0680b08" id="0680b08"></a><p style="text-indent: 0em; margin-left: 0em"><span class="linehead"></span>師因天界襲明燈公請倚杖南菴碧空法師崇麓卓<a 
name="0680b09" id="0680b09"></a>峰相看聚談時王知白特來問武夷路程師曰果要<a 
name="0680b10" id="0680b10"></a>山中住直須是脫胎換骨之人始得不則徒自喫淡<a 
name="0680b11" id="0680b11"></a>泊受苦楚無益碧師云前者覺悟師是崇安來彼言<a 
name="0680b12" id="0680b12"></a>山中多半是俗人種茶更無全真道人在彼昔年多<a 
name="0680b13" id="0680b13"></a>有仙蛻在絕壁上尚有肉身仙蛻在洞中如今僧家<a 
name="0680b14" id="0680b14"></a>住靜亦多獨東苑和尚在虎嘯往來有數禪人相聚<a 
name="0680b15" id="0680b15"></a>山水卻甚奇也師云人只知山水之奇全是一片忤<a 
name="0680b16" id="0680b16"></a>逆全是一片杜撰全是一片蠻拗全是一片不通道<a 
name="0680b17" id="0680b17"></a>理不近人情底怪物此所以為三十六峰之奇七十<a 
name="0680b18" id="0680b18"></a>二巖之異九曲水之怪誕諸洞壑之淆訛使此山水<a 
name="0680b19" id="0680b19"></a>如道學先生之端端正正雖千里只成得一大山萬<a 
name="0680b20" id="0680b20"></a>頃只成得一闊水如何不百里周遭曲盡不經不法<a 
name="0680b21" id="0680b21"></a>之奇玅乎諸公大笑曰說得忤逆杜撰不經不法處<a 
name="0680b22" id="0680b22"></a>此天下志山水之絕奇者無人道著師云此不特山<a 
name="0680b23" id="0680b23"></a>水如此我看楞嚴楞伽維摩諸經多如此吾宗門亦<a 
name="0680b24" id="0680b24"></a>多如此所以成其疑悟也僧問五祖演和尚如何是<a 
name="0680b25" id="0680b25"></a>臨濟宗曰忤逆聞雷如何是雲門宗曰紅旗閃爍如<a 
name="0680b26" id="0680b26"></a>何是曹洞宗馳書不到家如何是溈仰宗曰斷碑橫<a 
name="0680b27" id="0680b27"></a>古路如何是法眼宗曰巡人犯夜更有一喻切莫看<a 
name="0680b28" id="0680b28"></a>弄引扇子可也只此武夷山如天王峰接筍峰虎嘯<a 
name="0680b29" id="0680b29"></a>巖諸處真有如忤逆聞雷之聳然欲絕紅旗閃爍之<a 
name="0680b30" id="0680b30"></a>惑亂心神馳書不到家之天地無門斷碑古路之無<a 
name="0680c01" id="0680c01"></a>轉身巡人犯夜之無活計也豈不奇乎又如阿難為<a 
name="0680c02" id="0680c02"></a>佛侍者多聞第一卻乃誤墮淫室此非巡人犯夜乎<a 
name="0680c03" id="0680c03"></a>淫躬撫摩將毀戒體忽而文殊將咒往護提獎阿難<a 
name="0680c04" id="0680c04"></a>摩登而歸一人悲泣自恨道力未全一人淫心頓歇<a 
name="0680c05" id="0680c05"></a>即證初地此非忤逆聞雷乎七處徵心如煮荳燃荳<a 
name="0680c06" id="0680c06"></a>箕又如七擒孟獲此非紅旗閃爍乎八還辯見換卻<a 
name="0680c07" id="0680c07"></a>心眼此非馳書不到家乎三科七大礙塞殺人此非<a 
name="0680c08" id="0680c08"></a>斷碑橫古路乎如此則天下事業機緣未有不從逆<a 
name="0680c09" id="0680c09"></a>中而得還源也選圓通處皆是逆流而洞上亦云唯<a 
name="0680c10" id="0680c10"></a>大闡提能作五無間業始得異類中行縱橫三墮也<a 
name="0680c11" id="0680c11"></a>故山僧以王知老住武夷先要見我東苑和尚脫得<a 
name="0680c12" id="0680c12"></a>胎換得骨逆得流則可到幔亭峰前舒嘯直入大王<a 
name="0680c13" id="0680c13"></a>峰上驀地一喝使他十三仙與諸骨蛻更不敢作守<a 
name="0680c14" id="0680c14"></a>屍鬼子弄精魂則又不妨拍手唱步虛辭也王知老<a 
name="0680c15" id="0680c15"></a>大喜曰太抹殺神仙也碧師曰你又作抹殺會那。</p><a 
name="0680c16" id="0680c16"></a><p style="text-indent: 0em; margin-left: 0em"><span class="linehead"></span>焦弱侯諸公每月一會延碧空法師講楞嚴一段提<a 
name="0680c17" id="0680c17"></a>唱公案二則時請師隨喜碧師再四謙讓曰今有浪<a 
name="0680c18" id="0680c18"></a>師在此正好質疑快論何必拘拘舊套乎焦公喜曰<a 
name="0680c19" id="0680c19"></a>玅絕此非浪師是作家碧師決不肯開心如此也陳<a 
name="0680c20" id="0680c20"></a>乾室曰昨碧師言今海內獨北方洞宗南中濟宗未<a 
name="0680c21" id="0680c21"></a>見有大振起者以洞上立門庭宗旨綿密固可久傳<a 
name="0680c22" id="0680c22"></a>也大師以為何如師曰二宗末流弊皆不免因所傳<a 
name="0680c23" id="0680c23"></a>者皆名相皮毛耳就中得其神髓豈易識乎今幸儒<a 
name="0680c24" id="0680c24"></a>宗教宗禪宗皆有人在此所謂明眼人前不得說夢<a 
name="0680c25" id="0680c25"></a>今秪與諸公舉之或有疑難不妨一激揚之當爐避<a 
name="0680c26" id="0680c26"></a>火何貴於有精堅哉碧師曰只遮開場便當喝采也<a 
name="0680c27" id="0680c27"></a>使能一齣齣演出奇微不使大家絕倒乎焦公曰也<a 
name="0680c28" id="0680c28"></a>須二師節拍相應始玅師曰予昔嘗論五宗獨洞上<a 
name="0680c29" id="0680c29"></a>標旨能兼玅世出世法其名教義理猶深於儒而宗<a 
name="0680c30" id="0680c30"></a>旨機密更兼攝四家此非自樹洞上門庭也如七佛<a 
name="0681a01" id="0681a01"></a>以前秖有此靈明玅密何曾有名義可表宗旨可分<a 
name="0681a02" id="0681a02"></a>試看世尊初生指天指地是何名義宗旨與觀星悟<a 
name="0681a03" id="0681a03"></a>道拈艸建剎陞座白椎以手摩胸拈花微笑倒卻剎<a 
name="0681a04" id="0681a04"></a>竿等是何名義宗旨不知名義宗旨便從此處表分<a 
name="0681a05" id="0681a05"></a>也此處表分能無真知真悟邪見邪解者互相掩奪<a 
name="0681a06" id="0681a06"></a>乎此中便有辨魔揀異之法不惟使不敢借竊亦使<a 
name="0681a07" id="0681a07"></a>於此有轉機活計也不然一法立而百弊生一正開<a 
name="0681a08" id="0681a08"></a>而百邪入何嘗有心心相應法法相傳為之創立為<a 
name="0681a09" id="0681a09"></a>之推揚為之救弊為之變通為之擴充為之收拾至<a 
name="0681a10" id="0681a10"></a>於西天破九十六家及東土斥相指心全提直指曲<a 
name="0681a11" id="0681a11"></a>唱旁敲及二支五派信心銘證道歌參同契寶鏡三<a 
name="0681a12" id="0681a12"></a>昧玄中銘五位正偏功位君臣父子主賓王子內紹<a 
name="0681a13" id="0681a13"></a>外紹三綱宗三滲漏三墮四禁十玄門乃至九十七<a 
name="0681a14" id="0681a14"></a>種圓相三燃燈三玄三要四料揀四主賓照用縱奪<a 
name="0681a15" id="0681a15"></a>三關九帶一字關三句六相義種種皆是以楔出楔<a 
name="0681a16" id="0681a16"></a>以毒攻毒此中非神心玅手能於生死淆訛中殺活<a 
name="0681a17" id="0681a17"></a>人安有出身之路乎如外道問佛不問有言不問無<a 
name="0681a18" id="0681a18"></a>言世尊良久外道曰世尊大慈開我迷雲令我得入<a 
name="0681a19" id="0681a19"></a>此處鐵眼銅睛亦看不破世尊也如良馬見鞭影不<a 
name="0681a20" id="0681a20"></a>知阿難擔了一擔懵懂何能瞥地又外道在佛側侍<a 
name="0681a21" id="0681a21"></a>立世尊曰此中有外道如何便搔著痛處外道亦曰<a 
name="0681a22" id="0681a22"></a>世尊大慈開我迷雲令我得入世尊良久外道不言<a 
name="0681a23" id="0681a23"></a>分明兩箇沒孔鎚卻令人悟入而此名教宗旨能表<a 
name="0681a24" id="0681a24"></a>分其邪正乎此處須別具隻眼始得又如達磨令神<a 
name="0681a25" id="0681a25"></a>光將心為汝安光覓心了不可得即為安心今日學<a 
name="0681a26" id="0681a26"></a>人亦曰我覓心了不可得我今曰為汝安心竟彼能<a 
name="0681a27" id="0681a27"></a>如神光即頓悟復能末後三拜依位而立達磨謂之<a 
name="0681a28" id="0681a28"></a>得髓乎此處還有君臣正偏玄要照用也無又如洞<a 
name="0681a29" id="0681a29"></a>山問雲巖有人問還邈得師真否如何抵對他巖良<a 
name="0681a30" id="0681a30"></a>久云秖遮是遮箇良久與世尊良久有同別乎此如<a 
name="0681b01" id="0681b01"></a>德山親參不見龍潭臨濟喫三頓棒溈山撥火不著<a 
name="0681b02" id="0681b02"></a>仰山出井不得雲門被睦州閉卻門法眼見地藏豎<a 
name="0681b03" id="0681b03"></a>指有同別乎洞山沉吟雲巖云价闍黎承當箇事大<a 
name="0681b04" id="0681b04"></a>須審細即此何異百丈躬去撥火大愚呵為尿床龍<a 
name="0681b05" id="0681b05"></a>潭吹滅紙燈地藏撥破心上石如此作用正是擣其<a 
name="0681b06" id="0681b06"></a>五陰巢穴滅其無明種類使他出聖凡迷悟大轉變<a 
name="0681b07" id="0681b07"></a>之時也如人病在膏<span class="corr" title='[盲&gt;肓]'>肓</span>不是如此靈丹玅藥如何拔<a 
name="0681b08" id="0681b08"></a>出病根振起元氣又如紅銅中出血白銅中出鐵如<a 
name="0681b09" id="0681b09"></a>今參學全是箇夾礦金假汞銀不曾受過爐鎚鍛煉<a 
name="0681b10" id="0681b10"></a>如何敢稱了生死破無明此自暴自欺乎今日參學<a 
name="0681b11" id="0681b11"></a>果能如古人恁麼懸崖撒手絕後重甦一番乎直饒<a 
name="0681b12" id="0681b12"></a>恁麼更須見人洞山初見南泉即能破的又要透無<a 
name="0681b13" id="0681b13"></a>情說法與過水睹影打透金鎖玄關始能拔聖凡見<a 
name="0681b14" id="0681b14"></a><span class="corr" title='[剌&gt;刺]'>刺</span>斬魔外稠林即臨濟喫棒得一自了重重於黃檗<a 
name="0681b15" id="0681b15"></a>處鍛煉及遍參諸方雲門拶斷秦鑽又向雪峰攛出<a 
name="0681b16" id="0681b16"></a>杖頭更入重重錦縫玉線金針遍參疏山曹山乾峰<a 
name="0681b17" id="0681b17"></a>曲盡三登九上之玅始能為一代作手雄列五宗此<a 
name="0681b18" id="0681b18"></a>非能君能臣能偏能正又能玅協超迥安能使此千<a 
name="0681b19" id="0681b19"></a>聖不傳者不墜哉正以機不離位無有出身之路情<a 
name="0681b20" id="0681b20"></a>存向背不能斷人命根體玅失宗不能拶向上人之<a 
name="0681b21" id="0681b21"></a>見<span class="corr" title='[剌&gt;刺]'>刺</span>今世徒見君臣五位為門庭施設又誰能神而<a 
name="0681b22" id="0681b22"></a>明之毒而攻之哉秖如世法舉世皆是人何彼獨為<a 
name="0681b23" id="0681b23"></a>君何彼獨為臣何彼獨為主何彼獨為賓人皆有正<a 
name="0681b24" id="0681b24"></a>偏何有正不能偏偏不能正正不能來偏不能至正<a 
name="0681b25" id="0681b25"></a>偏不能兼到而玅協不知君臣父子主賓皆有德有<a 
name="0681b26" id="0681b26"></a>位有功也何嘗獨以君為正臣為偏君為內臣為外<a 
name="0681b27" id="0681b27"></a>乎君臣父子主賓各皆有德有位有功始能互換交<a 
name="0681b28" id="0681b28"></a>易玅協融通超超乎皆有天然尊貴之玅密也但一<a 
name="0681b29" id="0681b29"></a>切聖凡皆有事障理障以無明執計未破生死命根<a 
name="0681b30" id="0681b30"></a>未斷故正是染污之正偏是執計之偏如鏡與珠既<a 
name="0681c01" id="0681c01"></a>有染污執計則鏡與珠皆不靈玅也何能寂而常照<a 
name="0681c02" id="0681c02"></a>照而常寂既染污則寂照皆失正偏皆邪也使非佛<a 
name="0681c03" id="0681c03"></a>祖以本分金剛性智之正偏玅密以拔其無明執計<a 
name="0681c04" id="0681c04"></a>之污染何能成此如來智慧德相三法身之德位功<a 
name="0681c05" id="0681c05"></a>哉何故君臣主賓有此德位功然後君始能君而視<a 
name="0681c06" id="0681c06"></a>臣臣始能臣而向君所謂一體玅合而中和位育於<a 
name="0681c07" id="0681c07"></a>此天命流行不息中還容增減否耶請致。</p><a 
name="0681c08" id="0681c08"></a><p style="text-indent: 0em; margin-left: 0em"><span class="linehead"></span>師偶偕陳乾室吳遠菴何星房季爾康諸公到莽蛇<a 
name="0681c09" id="0681c09"></a>倉古曇菴隨喜坐禪時古曇師相見茶次陳公云我<a 
name="0681c10" id="0681c10"></a>南京講席最多絕無坐禪者獨此坐禪參話頭做工<a 
name="0681c11" id="0681c11"></a>夫始有與生死作對敵者曇師曾見達觀憨山諸大<a 
name="0681c12" id="0681c12"></a>師以故雲臺見源諸公在此久住我輩每來愧不能<a 
name="0681c13" id="0681c13"></a>有下手處徒望洋而退也遠菴曰曇師輩絕好一架<a 
name="0681c14" id="0681c14"></a>鐵脊禪如壁立千仞昏散甚少可謂打成一片也師<a 
name="0681c15" id="0681c15"></a>曰公說得也似此禪不是昏散少打成一片即得入<a 
name="0681c16" id="0681c16"></a>也吳曰我等一生求一刻壁立不能古人亦有四十<a 
name="0681c17" id="0681c17"></a>年始得打成一片話何大師以為未得入也師云天<a 
name="0681c18" id="0681c18"></a>下人就是此處打不破無明關鍵無有出身之路不<a 
name="0681c19" id="0681c19"></a>見道坐斷十方猶點額密移一步看飛龍乎玄沙云<a 
name="0681c20" id="0681c20"></a>靜夜鐘聲寒潭月影隨扣擊以無私逐波瀾而不散<a 
name="0681c21" id="0681c21"></a>此猶是生死岸頭事洞宗人云莫守寒巖異艸青坐<a 
name="0681c22" id="0681c22"></a>斷白雲宗不玅機不離位墮在毒海如何出得聖凡<a 
name="0681c23" id="0681c23"></a>窠窟吳曰如此則大師何以進之師云我將箇死話<a 
name="0681c24" id="0681c24"></a>頭問汝諸公萬法歸一一歸何處如何趙州道我在<a 
name="0681c25" id="0681c25"></a>青州做一領布衫重七斤此處容你打成一片乎此<a 
name="0681c26" id="0681c26"></a>處容你把定躲根乎此處容你坐脫立亡即夢見先<a 
name="0681c27" id="0681c27"></a>師意乎吳曰如此則古人不必教人坐禪也師笑曰<a 
name="0681c28" id="0681c28"></a>居士又錯也非是教不要坐也只是教人不要坐在<a 
name="0681c29" id="0681c29"></a>死語死法死路上要人於坐中參著著有出身路不<a 
name="0681c30" id="0681c30"></a>要被佛祖言句所欺不要為心行見解所欺不要於<a 
name="0682a01" id="0682a01"></a>工夫綿密所欺要藉佛祖言句打破無明業鏡透過<a 
name="0682a02" id="0682a02"></a>金鎖玄關所謂不疑言句是為大病如我壽昌和尚<a 
name="0682a03" id="0682a03"></a>必透得大好山語過然後乃云知道始知山不好翻<a 
name="0682a04" id="0682a04"></a>身直出祖師關透過此又要遍透古人結角羅紋處<a 
name="0682a05" id="0682a05"></a>始能以毒攻毒與人出生死結交得縱橫於類不齊<a 
name="0682a06" id="0682a06"></a>混不得之秘密法門也曇公乃驚起與堂中諸公搭<a 
name="0682a07" id="0682a07"></a>衣執香禮拜曰此不敢欺實未曾得聞此語雖不直<a 
name="0682a08" id="0682a08"></a>下領略然<span class="corr" title='[巳&gt;已]'>已</span>打斷許多死語死法死路便見此身心<a 
name="0682a09" id="0682a09"></a>輕鬆如大病之出一身白汗也陳公曰此處乃見浪<a 
name="0682a10" id="0682a10"></a>大師玅密爐鎚亦見曇老師虛衷為法此不是工夫<a 
name="0682a11" id="0682a11"></a>到極處不能如此得一轉身也自是雲臺見源諸公<a 
name="0682a12" id="0682a12"></a>次日皆相隨至三藏殿邀諸友結制。</p><a 
name="0682a13" id="0682a13"></a><p style="text-indent: 0em; margin-left: 0em"><span class="linehead"></span>優曇於雞鳴解經期即與無方迎師於三藏淨室暫<a 
name="0682a14" id="0682a14"></a>住請益參禪事時立宗法師在殿上講楞嚴經聞師<a 
name="0682a15" id="0682a15"></a>至即過訪談及壽昌博山悟道後開堂說法之事甚<a 
name="0682a16" id="0682a16"></a>驚訝之曰此真古佛再來也惜乎我輩生於西江不<a 
name="0682a17" id="0682a17"></a>獲參禮但小弟雖講經亦嘗念學人聽過二三部教<a 
name="0682a18" id="0682a18"></a>得箇理路通便好棄卻冊子看公案參禪去師云不<a 
name="0682a19" id="0682a19"></a>消棄卻冊子看公案別求參禪也如世尊曰無始以<a 
name="0682a20" id="0682a20"></a>來生死相續皆由不知常住真心只遮一箇皆由不<a 
name="0682a21" id="0682a21"></a>知四字便是金剛劍剖破一切眾生無明根翳也使<a 
name="0682a22" id="0682a22"></a>直下能知此常住真心豈不立地始覺頓成本覺哉<a 
name="0682a23" id="0682a23"></a>如看不破則此常住真心何異庭前柏樹子乎又云<a 
name="0682a24" id="0682a24"></a>知是空華即無輪轉如何便知如何是空華此箇知<a 
name="0682a25" id="0682a25"></a>字即是塗毒鼓一擊便能斷生死命根也此知是何<a 
name="0682a26" id="0682a26"></a>知若不知便可疑便是箇鐵饅頭也便是箇乾屎橛<a 
name="0682a27" id="0682a27"></a>也便是須彌山也便是麻三斤死貓頭也知麼如何<a 
name="0682a28" id="0682a28"></a>不知既不知何不疑疑不透則如何能使萬劫生死<a 
name="0682a29" id="0682a29"></a>即無輪轉哉正是不善疑則一千七百公案亦如大<a 
name="0682a30" id="0682a30"></a>佛頂首楞嚴相似如水裏按葫蘆相似如何參得透<a 
name="0682b01" id="0682b01"></a>如今參話頭看公案與看解註無異何曾有一些拶<a 
name="0682b02" id="0682b02"></a>入處秖如狂心若歇歇即菩提如何為狂心見色聞<a 
name="0682b03" id="0682b03"></a>聲是狂耶語默動靜是狂耶如何歇得去眼不見色<a 
name="0682b04" id="0682b04"></a>是歇耶耳不聞聲是歇耶如何是菩提此菩提是本<a 
name="0682b05" id="0682b05"></a>有耶是新來耶只此何異萬法歸一一歸何處我在<a 
name="0682b06" id="0682b06"></a>青州做一領布衫相似又何如趙州勘破臺山婆子<a 
name="0682b07" id="0682b07"></a>相似又何如洞山道有伴即來相似楞嚴中句句是<a 
name="0682b08" id="0682b08"></a>鐵橛子句句是金剛圈句句是棘栗篷句句是大病<a 
name="0682b09" id="0682b09"></a>源只是人當作尋常看去也立法師大驚曰怪道優<a 
name="0682b10" id="0682b10"></a>曇說昨老師在雞鳴大振宗風全提密義真得未曾<a 
name="0682b11" id="0682b11"></a>有也我輩如此看之真可謂終日與人做腳夫搬糠<a 
name="0682b12" id="0682b12"></a>秕矣愧甚感甚。</p><a 
name="0682b13" id="0682b13"></a><p style="text-indent: 0em; margin-left: 0em"><span class="linehead"></span>師生父張存三老居士與胞弟季玉居士同戴今梁<a 
name="0682b14" id="0682b14"></a>觀察在揚州聞師寓天界程相如大將軍遣使迎師<a 
name="0682b15" id="0682b15"></a>於廣陵興教寺相會痛談思慕之懷及偕游瓊花觀<a 
name="0682b16" id="0682b16"></a>吹玉臺各處晤諸公因機說法甚多師以焦公約會<a 
name="0682b17" id="0682b17"></a>周海門先生使人促回乃辭戴程諸公同父弟返南<a 
name="0682b18" id="0682b18"></a>菴時存翁老居士正五十初度閩中親友宋比玉孫<a 
name="0682b19" id="0682b19"></a>千枝蔡心玄待興了玄及魏考叔諸故交來作屏傳<a 
name="0682b20" id="0682b20"></a>父子三人像作三教一家圖為壽存老居士自題云<a 
name="0682b21" id="0682b21"></a>三教原來是一家無端能較此年牙銀盤盛雪誰渠<a 
name="0682b22" id="0682b22"></a>我明月堂開劫外花師自題云驀地重逢力口希儼<a 
name="0682b23" id="0682b23"></a>然顧鑑中眉垂杖頭敲出追風鴆逆拂人天毒影吹<a 
name="0682b24" id="0682b24"></a>弟季玉自題云仰鑽瞻忽笑馳求誰識諄諄老孔丘<a 
name="0682b25" id="0682b25"></a>鼻孔拽來還卓卓心齊忘後更風流諸公各有屏詩<a 
name="0682b26" id="0682b26"></a>復設供請小參為壽師拈香後乃云尼山五十知命<a 
name="0682b27" id="0682b27"></a>仰見毘盧有師大衍全數一虛就中法身有父拄杖<a 
name="0682b28" id="0682b28"></a>子撥出威音王向上頂眼正令<span class="corr" title='[巳&gt;已]'>已</span>行吹毛劍剖開婁<a 
name="0682b29" id="0682b29"></a>至佛末後牢關全提猶密就路還家有不出門底祖<a 
name="0682b30" id="0682b30"></a>在轉身歸父無可獻呈底機深兒孫得力不繇人奉<a 
name="0682c01" id="0682c01"></a>重相忘原自肯秪如前三三後三三與九九山房所<a 
name="0682c02" id="0682c02"></a>存底尊貴意旨還玅協否三點印開朱縫窄鶴沖霄<a 
name="0682c03" id="0682c03"></a>漢出銀籠眾大喜同為拜。</p><a 
name="0682c04" id="0682c04"></a><p style="text-indent: 0em; margin-left: 0em"><span class="linehead"></span>父弟一門未見壽昌老和尚今於聖像前求師皈依<a 
name="0682c05" id="0682c05"></a>授父法名元梵母潘名元淨兄瑚名道日弟瑋名道<a 
name="0682c06" id="0682c06"></a>月請師法語表之父母未見翁不肖孫親見白玉毫<a 
name="0682c07" id="0682c07"></a>端飛紫電兄弟未見祖我卻展眉新禾粟幹中透法<a 
name="0682c08" id="0682c08"></a>身梵兮淨兮體覆載之恩力日兮月兮承巍煥之威<a 
name="0682c09" id="0682c09"></a>神吸西江而掉入南浦分法乳而脈貫宗親。</p><a 
name="0682c10" id="0682c10"></a><p style="text-indent: 0em; margin-left: 0em"><span class="linehead"></span>師因優曇無方雲臺見源諸公延於三藏殿結制師<a 
name="0682c11" id="0682c11"></a>不許諸公以不敢請開堂但求激發諸友同集參究<a 
name="0682c12" id="0682c12"></a>使此宗風有以開端也師乃允之立規條令整肅乃<a 
name="0682c13" id="0682c13"></a>題客堂對曰黃面老來且喫茶試聽斬新法令赤鬍<a 
name="0682c14" id="0682c14"></a>子至休潦艸好看特地家風湛懷師過訪見之乃曰<a 
name="0682c15" id="0682c15"></a>佛祖到此也難在我輩又當如何師笑曰公既<span class="corr" title='[巳&gt;已]'>已</span>到<a 
name="0682c16" id="0682c16"></a>遮裏瞻前顧後作麼湛曰大師也須放一線道始得<a 
name="0682c17" id="0682c17"></a>師云公且喫茶著懷因言昨見大師與曇映一偈有<a 
name="0682c18" id="0682c18"></a>秖遮不知知月照清池上之句玅甚但不易會得此<a 
name="0682c19" id="0682c19"></a>與無明窟下一火炬子也時審之法師從高座論經<a 
name="0682c20" id="0682c20"></a>聞諸友舉與碧空無隱立宗諸公論議驚訝之曰彼<a 
name="0682c21" id="0682c21"></a>少年如此豈真活祖師哉我試看之特來訪方在座<a 
name="0682c22" id="0682c22"></a>中論杜順懷州牛喫禾傅大士空手把鉏頭及皓布<a 
name="0682c23" id="0682c23"></a>褌打倒葡萄棚語拈提正快因舉問審公云師如何<a 
name="0682c24" id="0682c24"></a>著語看審之愕然又問之擬對師搖手曰不是不是<a 
name="0682c25" id="0682c25"></a>遮箇道理審愈愕之師曰打倒葡萄棚也阿那箇扶<a 
name="0682c26" id="0682c26"></a>起好眾默然師曰亮座主不信虛空解講經待欲行<a 
name="0682c27" id="0682c27"></a>被馬祖呼來豁然有省便掉頭而去太原孚上座講<a 
name="0682c28" id="0682c28"></a>涅槃經被禪者一笑即冰消瓦解夜來聞鼓角聲便<a 
name="0682c29" id="0682c29"></a>如鑽天鷂子雖雪峰弄蛇手亦捉拏他不住此皆是<a 
name="0682c30" id="0682c30"></a>曾親見作家來便能脫胎換骨別行一路而去諸公<a 
name="0683a01" id="0683a01"></a>果能於此打破自家葛藤窠正好如周金剛直到龍<a 
name="0683a02" id="0683a02"></a>潭便徹底掀翻他底巢穴滅他底種類拈一條白棒<a 
name="0683a03" id="0683a03"></a>佛祖也打得無地走豈不快此生平哉莫只作央庠<a 
name="0683a04" id="0683a04"></a>座主被人當面欺負不知憤激以自鈍置也湛懷審<a 
name="0683a05" id="0683a05"></a>之諸公大喜曰即此是深錐痛劄勝於開堂說法也<a 
name="0683a06" id="0683a06"></a>闃然<span class="corr" title='[謚&gt;諡]'>諡</span>師偕大休老宿從北京歸至清涼門聞師在<a 
name="0683a07" id="0683a07"></a>天界來會始知壽昌老和尚<span class="corr" title='[巳&gt;已]'>已</span>示寂不勝痛絕茫然<a 
name="0683a08" id="0683a08"></a>如失天地師云此老祖全提我輩別創乾坤各出手<a 
name="0683a09" id="0683a09"></a>眼也師亦當自勵矣老祖遺命茶毘入普同大眾不<a 
name="0683a10" id="0683a10"></a>忍以中興祖可無表彰乎擬於西方丈建塔將必請<a 
name="0683a11" id="0683a11"></a>塔銘海內大老獨有憨大師深服老祖曾有突出大<a 
name="0683a12" id="0683a12"></a>好山千里遙相見之讚足以表揚此外大手筆唯周<a 
name="0683a13" id="0683a13"></a>海門焦弱侯曾金簡吳觀我諸公可能為之不則公<a 
name="0683a14" id="0683a14"></a>且立片石於塔前人問但曰此老和尚塔銘也或曰<a 
name="0683a15" id="0683a15"></a>如何無文字但曰待具眼底人來著謐師曰此須是<a 
name="0683a16" id="0683a16"></a>浪公始得師云師且恁麼去著謐師遂去師且與父<a 
name="0683a17" id="0683a17"></a>弟傾倒候壽昌消息隨後歸來可也時沈養素購新<a 
name="0683a18" id="0683a18"></a>室請師住數日又閩中有書來以東苑和尚病劇並<a 
name="0683a19" id="0683a19"></a>師之老母亦病老居士促歸諸公以三藏殿方欲結<a 
name="0683a20" id="0683a20"></a>制再四苦留不能矣因示別諸公曰金陵是六朝勝<a 
name="0683a21" id="0683a21"></a>地天下人文之都會自後漢赤烏間有康居尊者從<a 
name="0683a22" id="0683a22"></a>空中求得佛舍利於此長干建塔此震旦國一最尊<a 
name="0683a23" id="0683a23"></a>特之神教也又有三大藏經版此諸佛慧命在此流<a 
name="0683a24" id="0683a24"></a>通真世出世之至寶也達磨大師初來即此會梁武<a 
name="0683a25" id="0683a25"></a>帝一則廓然無聖公案為東土開天之金剛王劍截<a 
name="0683a26" id="0683a26"></a>斷聖凡命根惜乎無能領略渡江而去只此遺風亦<a 
name="0683a27" id="0683a27"></a>足剖千古人心眼矣繼有四祖於匡山望氣而來牛<a 
name="0683a28" id="0683a28"></a>頭尋懶融乃得別出一枝至南唐後主延法眼益禪<a 
name="0683a29" id="0683a29"></a>師大振宗風於清涼此後雖無創出之人誰謂真宗<a 
name="0683a30" id="0683a30"></a>旨果湮滅乎客冬天假之緣得來此會晤群公同得<a 
name="0683b01" id="0683b01"></a>許多激揚較古人一言半句不契拂袖而去者亦未<a 
name="0683b02" id="0683b02"></a>為不奇快也喜今有優曇無方雲臺見源諸公拚身<a 
name="0683b03" id="0683b03"></a>懇切此事為眾竭力即山僧暫時歸閩勾當祖父之<a 
name="0683b04" id="0683b04"></a>事隨來了此未了公案方今海內果欲振興此宗捨<a 
name="0683b05" id="0683b05"></a>此南都則是捨須彌而求尊山矣諸公信得及耶自<a 
name="0683b06" id="0683b06"></a>不負此一約也。</p><a 
name="0683b07" id="0683b07"></a><p style="text-indent: 0em; margin-left: 0em"><span class="linehead"></span>長干結參同社引云石頭遷和尚以竺土大仙心東<a 
name="0683b08" id="0683b08"></a>西密相付為宗旨只此是千聖傳心之法必須參透<a 
name="0683b09" id="0683b09"></a>此心靈源能於明中皎潔始不昧乎生參透此法枝<a 
name="0683b10" id="0683b10"></a>派能於暗中流注終不滅乎死此則不執枝派之事<a 
name="0683b11" id="0683b11"></a>以迷函蓋之合其源不計靈源之理以悟箭鋒之拄<a 
name="0683b12" id="0683b12"></a>其派又何有明暗兩岐其清濁使本末不歸宗於此<a 
name="0683b13" id="0683b13"></a>心何有理事不一其上下使尊卑不用語於此法乎<a 
name="0683b14" id="0683b14"></a>即三藏教乘多用其語未必歸宗五家秘旨如不歸<a 
name="0683b15" id="0683b15"></a>宗終非得語此參究必意句俱到始能透脫牢關所<a 
name="0683b16" id="0683b16"></a>謂謹白參玄人光陰莫虛度者可作同社之警云。</p><a 
name="0683b17" id="0683b17"></a><p style="margin-left: 3em"><span class="headname">夢筆初集</span></p><a 
name="0683b18" id="0683b18"></a><p style="text-indent: 0em; margin-left: 0em"><span class="linehead"></span>師自萬曆丁巳歲見壽昌老和尚後到南京寓天界<a 
name="0683b19" id="0683b19"></a>戊午夏因閩中家難作父弟促歸夢筆遂於祖父師<a 
name="0683b20" id="0683b20"></a>友各有表章不敢忘其所自云。</p><a 
name="0683b21" id="0683b21"></a><p style="text-indent: 0em; margin-left: 0em"><span class="linehead"></span>送大父子陽張翁大母唐氏合葬於墓前奠語大父<a 
name="0683b22" id="0683b22"></a>生平以家學所宗南軒公及侍御善公以西山心政<a 
name="0683b23" id="0683b23"></a>二經參大學衍義而訓子孫大父但能誠篤修<span class="corr" title='[巳&gt;己]'>己</span>潛<a 
name="0683b24" id="0683b24"></a>好濟人之急專供西方三聖念切往生臨終自知時<a 
name="0683b25" id="0683b25"></a>至澡浴衣冠笑談辭眾我子孫不禁大哭翁笑曰你<a 
name="0683b26" id="0683b26"></a>哭將謂我去處不好我卻有箇好去處只是汝等業<a 
name="0683b27" id="0683b27"></a>識紏纏生不知生死不知死正當自哭耳何哭我為<a 
name="0683b28" id="0683b28"></a>師為童子彼時猛省即求出家走去慶源大母與母<a 
name="0683b29" id="0683b29"></a>哀號促父兄覓歸乃咒曰我祖宗無風水蔭出你不<a 
name="0683b30" id="0683b30"></a>肖子孫壞我家門寧可拜死你不使你玷辱我大母<a 
name="0683c01" id="0683c01"></a>亦嘗念佛但不知法門事及臨終乃召子孫曰到今<a 
name="0683c02" id="0683c02"></a>日乃知我那老子與出家底孫是箇活脫法我如今<a 
name="0683c03" id="0683c03"></a>更不恨且喜他也汝等念佛無哭送我往西去就中<a 
name="0683c04" id="0683c04"></a>一逆一順亦甚奇合也乃燒香祭奠云春生南北枝<a 
name="0683c05" id="0683c05"></a>一坑無異土何劫作同參生死還相睹誰知兩箇龐<a 
name="0683c06" id="0683c06"></a>公婆特地能撾塗毒鼓逆激世出世冤親此段風流<a 
name="0683c07" id="0683c07"></a>幾解舉文彩縱橫針線奇留下畫不成底鴛鴦譜也<a 
name="0683c08" id="0683c08"></a>是度他千古與萬古善於出入自家門戶。</p><a 
name="0683c09" id="0683c09"></a><p style="text-indent: 0em; margin-left: 0em"><span class="linehead"></span>師之父存三翁元梵居士天性豪俠凡衣冠玩好皆<a 
name="0683c10" id="0683c10"></a>先創出人稱之為大方家海內三九異人無不接納<a 
name="0683c11" id="0683c11"></a>賓明柯公贈曰家無半畝庄座滿三千客一日在賭<a 
name="0683c12" id="0683c12"></a>場解鬥值中傷人命坐入獄翁灑然日夕唱步虛詞<a 
name="0683c13" id="0683c13"></a>喜撫琴不計指法但適趣耳獄明乃出每傾身家救<a 
name="0683c14" id="0683c14"></a>人人負之絕無怨言嘗對人歎曰英雄不作欺人語<a 
name="0683c15" id="0683c15"></a>惜乎曹瞞亦千古英雄獨心行自負之如寧可我負<a 
name="0683c16" id="0683c16"></a>天下人不可天下人負我此豈天下負彼哉使能曰<a 
name="0683c17" id="0683c17"></a>寧可天下人負我不可我負天下人不亦聖賢可造<a 
name="0683c18" id="0683c18"></a>乎善乎伊川之言甚簡甚切心口不可暫忘曰小人<a 
name="0683c19" id="0683c19"></a>枉做了小人君子樂做了君子又曰世界上做得一<a 
name="0683c20" id="0683c20"></a>分好事即救得世界一分此語不真令天下人盡可<a 
name="0683c21" id="0683c21"></a>學乎或曰公能心口不異乎翁笑曰我借此自警耳<a 
name="0683c22" id="0683c22"></a>一夕夢到一洞府會諸仙相盤桓贈一額曰九九山<a 
name="0683c23" id="0683c23"></a>房別號曰存三仙曰此吾道術之秘旨也又從上轉<a 
name="0683c24" id="0683c24"></a>入一巖林異常見群僧在紺碧殿上踞坐談笑見翁<a 
name="0683c25" id="0683c25"></a>到即相迎客坐因道及會諸仙贈言事有老僧曰吾<a 
name="0683c26" id="0683c26"></a>異是翁更求指示僧豎拂子曰還有遮箇麼曰弟子<a 
name="0683c27" id="0683c27"></a>家中有白塵底僧笑曰錯過也翁猛省曰是是僧曰<a 
name="0683c28" id="0683c28"></a>尚有病未去在曰如何去得僧曰待病發自去曰還<a 
name="0683c29" id="0683c29"></a>乞指示僧呼居士公力應即驚醒乃求曾心蕊太史<a 
name="0683c30" id="0683c30"></a>記之於是更諱為去病號額皆如仙贈海內諸公讚<a 
name="0684a01" id="0684a01"></a>言積幾冊軸及師見壽昌東苑後每以生死事取決<a 
name="0684a02" id="0684a02"></a>又曰九九何指對曰呼醒時是誰指翁曰莫是不昧<a 
name="0684a03" id="0684a03"></a>主人公麼對曰摘揚花摘揚花翁曰待我透此著對<a 
name="0684a04" id="0684a04"></a>曰又恁麼去翁亦覺自喜一日遠出有生平最珍惜<a 
name="0684a05" id="0684a05"></a>古董玩好為大兄蕩去親友驚之曰此番乃翁歸當<a 
name="0684a06" id="0684a06"></a>深避之無觸傷天性也及翁歸聞之忽叫曰好了好<a 
name="0684a07" id="0684a07"></a>了機緣到了人訝之翁曰我一生每遇功名事業將<a 
name="0684a08" id="0684a08"></a>湊手忽然斷去每與人結交至密處忽然反去每遇<a 
name="0684a09" id="0684a09"></a>玩好恩愛事忽然奪去我浪長老說不特世間恩愛<a 
name="0684a10" id="0684a10"></a>當自斷即佛祖秘密如生死冤家亦須與他開交方<a 
name="0684a11" id="0684a11"></a>有自由分今日事事皆來斷我不待我去斷他使我<a 
name="0684a12" id="0684a12"></a>去斷何時得斷今日乃知冤家是我恩人也我方整<a 
name="0684a13" id="0684a13"></a>頓明年要往雲南四川作何勾當不賴此一斷與他<a 
name="0684a14" id="0684a14"></a>做奴才也做不了自<span class="corr" title='[巳&gt;己]'>己</span>拋身命在何冤井不知也何<a 
name="0684a15" id="0684a15"></a>幸如之翁嗜茶日夕烹不離手嘗曰盧仝茶歌曰白<a 
name="0684a16" id="0684a16"></a>花凝光浮碗面此得茶經之玅又曰紗帽籠頭自煎<a 
name="0684a17" id="0684a17"></a>喫此非親手烹煎何能得此水火之候乎知交甚多<a 
name="0684a18" id="0684a18"></a>獨與柯賓明戴今梁鄒愚谷甚密在西湖與界山德<a 
name="0684a19" id="0684a19"></a>宗二法師相契洽初會東苑和尚於會心園語意不<a 
name="0684a20" id="0684a20"></a>投謂其太僻做善知識須是大通人情而心亦敬之<a 
name="0684a21" id="0684a21"></a>最皈命者獨是壽昌老和尚嘗曰我雖未見聞其為<a 
name="0684a22" id="0684a22"></a>人真踞地師子吼也及雲門湛和尚入閩於夢筆快<a 
name="0684a23" id="0684a23"></a>談門大稱曰使翁早年參禪真有驅耕奪食之手今<a 
name="0684a24" id="0684a24"></a>尚未老也明年丁卯少有恙邀黃心鏡諸公到家曰<a 
name="0684a25" id="0684a25"></a>此回別去也心鏡曰存老生平得力全在此時百尺<a 
name="0684a26" id="0684a26"></a>竿頭須進一步翁笑曰老老大大作遮箇話在鏡曰<a 
name="0684a27" id="0684a27"></a>畢竟如何翁曰莫寐語看取日頭尚高否乃拱手就<a 
name="0684a28" id="0684a28"></a>枕而寂諸公屏息久之無不感者時師在建州及追<a 
name="0684a29" id="0684a29"></a>歸乃三七日也師母早喪有繼母繼子同一居兄弟<a 
name="0684a30" id="0684a30"></a>親屬問其家事者師曰天地既覆墜尚問山海艸木<a 
name="0684b01" id="0684b01"></a>乎極力止兄弟爾各有家何必更問此因而對靈奠<a 
name="0684b02" id="0684b02"></a>曰九九雲飛三三鳥度英雄語不欺人驀地呼來病<a 
name="0684b03" id="0684b03"></a>去打鼓驚起夢蝶摘得楊花栩栩六月山房冰煮茶<a 
name="0684b04" id="0684b04"></a>自笑龐公是作家百尺竿頭呵看日鐵船水上唱三<a 
name="0684b05" id="0684b05"></a>巴。</p><a 
name="0684b06" id="0684b06"></a><p style="text-indent: 0em; margin-left: 0em"><span class="linehead"></span>師之母潘氏元淨開士自初持大悲聖號不輟欲生<a 
name="0684b07" id="0684b07"></a>不肖初夜夢於堂前見一雪眉僧持蓮花一枝求宿<a 
name="0684b08" id="0684b08"></a>母曰問我男人去驚醒即分娩因乳名為僧哥就外<a 
name="0684b09" id="0684b09"></a>傳時母欲命名為蓮叔父曰大侄名瑚次侄名璉乃<a 
name="0684b10" id="0684b10"></a>聖賢器也母性善事祖父母盡孝養與父如敬大賓<a 
name="0684b11" id="0684b11"></a>多茹素念大悲號後臥疾三年四肢不舉忽一日命<a 
name="0684b12" id="0684b12"></a>沐浴起拜佛不用扶持一家驚謂得何神藥母曰非<a 
name="0684b13" id="0684b13"></a>藥也昨夢大悲灑我甘露謂我夙業盡消今當生歡<a 
name="0684b14" id="0684b14"></a>喜國也母曰我願生菩薩國菩薩笑曰即我國也汝<a 
name="0684b15" id="0684b15"></a>等可寄語夢筆僧哥我生他有好處也乃念大悲而<a 
name="0684b16" id="0684b16"></a>寂時辛酉三月清明日師自稱僧子盛奠曰無憂樹<a 
name="0684b17" id="0684b17"></a>下僧從何來大悲口出蓮花托胎法身大病磨盡鏡<a 
name="0684b18" id="0684b18"></a>塵夢回倔起歡喜自新可憐逆子不能割股調藥而<a 
name="0684b19" id="0684b19"></a>報此罔極徒以合笑不合哭賺殺曹山顛酒漢使他<a 
name="0684b20" id="0684b20"></a>三墮不變異者自求出身。</p><a 
name="0684b21" id="0684b21"></a><p style="text-indent: 0em; margin-left: 0em"><span class="linehead"></span>師之弟瑋季玉道月居士少年英粹不知世故唯刻<a 
name="0684b22" id="0684b22"></a>苦讀書進庠早師掩關時從賓明柯先生游得竊聽<a 
name="0684b23" id="0684b23"></a>奇論柯公以墨莊堂稿示師師素不攻舉業因讀其<a 
name="0684b24" id="0684b24"></a>理題如率性之謂道吾道一以貫天何言哉如有所<a 
name="0684b25" id="0684b25"></a>立子絕四諸篇其義理不透徹因以八股法拈數藝<a 
name="0684b26" id="0684b26"></a>似之柯大驚曰禪是其本事也何從得此快義乎我<a 
name="0684b27" id="0684b27"></a>老於牖下當望塵而拜時翁壽如相從即批評命謄<a 
name="0684b28" id="0684b28"></a>之黏於寓所諸士紳謁之便指之曰此聖人文非特<a 
name="0684b29" id="0684b29"></a>禪師能為　邑中親友亦未之信此或是柯公故為<a 
name="0684b30" id="0684b30"></a>駭人視聽耳及李繡虎徐居之張丹扆諸君皆來採<a 
name="0684c01" id="0684c01"></a>問與之論始信曰此悟門也不關於外學季玉於是<a 
name="0684c02" id="0684c02"></a>愧然憤發力究宗乘謂非此不足為世出世也惜母<a 
name="0684c03" id="0684c03"></a>又繼喪身弱入贅於徐吉源處又未周年季玉俄病<a 
name="0684c04" id="0684c04"></a>痢其岳翁善醫用峻製太傷遂不起無子秖一女其<a 
name="0684c05" id="0684c05"></a>岳翁亦無子感恨不七日亦終師乃為主其事令之<a 
name="0684c06" id="0684c06"></a>合葬以弟媳別適於人傷其夭輓之曰嘗以卓立自<a 
name="0684c07" id="0684c07"></a>慰耳子在如何敢先死南浦源流當屬誰令予慟也<a 
name="0684c08" id="0684c08"></a>傷逝水。</p><a 
name="0684c09" id="0684c09"></a><p style="text-indent: 0em; margin-left: 0em"><span class="linehead"></span>夢筆剃度師識源法和尚楚黃陂人嘗游雪浪諸師<a 
name="0684c10" id="0684c10"></a>法席後隱書林瑞巖不肖辛亥從師祝髮因得同歸<a 
name="0684c11" id="0684c11"></a>夢筆成我三年死關恩力因有在也今庚申秋示寂<a 
name="0684c12" id="0684c12"></a>謹此奠云嗚呼黃鶴樓前古鏡未磨黑漆桶底雪浪<a 
name="0684c13" id="0684c13"></a>生花腳下誰抽紅線蹋碎南浦淥波鉤引箇冒命子<a 
name="0684c14" id="0684c14"></a>上瑞巖眉毛幾乎盡墮無端又被業風吹向夢筆與<a 
name="0684c15" id="0684c15"></a>犯苗稼者做死冤家贏得我活埋關裏石筍生龍牙<a 
name="0684c16" id="0684c16"></a>遮老大蟲心肝血滴滴叫吒吒無可酬報今朝博遮<a 
name="0684c17" id="0684c17"></a>艾火燒尾巴。</p><a 
name="0684c18" id="0684c18"></a><p style="text-indent: 0em; margin-left: 0em"><span class="linehead"></span>東苑和尚庚午秋遷化於武夷石屏巖報訃人覓予<a 
name="0684c19" id="0684c19"></a>不見久之於建州始知乃哭奠云獅子游行更無伴<a 
name="0684c20" id="0684c20"></a>侶毒龍擾海無不匿閉遮箇沒面目漢死去見閻羅<a 
name="0684c21" id="0684c21"></a>只應翻亂地獄無安措處直饒佛祖異類中爭奈恣<a 
name="0684c22" id="0684c22"></a>意僻性無一箇人近傍得它亦可謂自苦自窮誰能<a 
name="0684c23" id="0684c23"></a>代替咦賴有此箇拄杖子放他不過在于是擗地大<a 
name="0684c24" id="0684c24"></a>叫曰蒼天蒼天徒添冤酷乃禮拜遂歸武夷襄末後<a 
name="0684c25" id="0684c25"></a>事。</p><a 
name="0684c26" id="0684c26"></a><p style="text-indent: 0em; margin-left: 0em"><span class="linehead"></span>博山和尚於庚午冬示寂報訃夢筆師時在武夷西<a 
name="0684c27" id="0684c27"></a>來嵒乃哭奠云急水灘頭拋竹篙菴兒燒卻金增色<a 
name="0684c28" id="0684c28"></a>惜乎廣種不及薄收將與他室紛紛添籌歸去早五<a 
name="0684c29" id="0684c29"></a>湖風月空皎皎又誰知大好山尚有一枝橫出玉珊<a 
name="0684c30" id="0684c30"></a>珊。</p><a 
name="0685a01" id="0685a01"></a><p style="text-indent: 0em; margin-left: 0em"><span class="linehead"></span>處州龍泉西寺孤舟榕和尚從浦城吳山出家受鵝<a 
name="0685a02" id="0685a02"></a>湖戒以梵行作佛事感化甚遠初住慶源忠堂崗師<a 
name="0685a03" id="0685a03"></a>適大父逝有感走到山求出家師不肯為父母不聽<a 
name="0685a04" id="0685a04"></a>師苦求依止舟曰你且將為僧事習學熟待有機緣<a 
name="0685a05" id="0685a05"></a>則現成也功課及律儀須先精之則聽教參禪無往<a 
name="0685a06" id="0685a06"></a>不利不閱月為家人執歸而感其撫教特甚壬戌在<a 
name="0685a07" id="0685a07"></a>博山時師亦來設供因隨之到鵝湖峰頂見養菴老<a 
name="0685a08" id="0685a08"></a>和尚機緣甚愜喜慰之極又隨同到龍泉西寺度夏<a 
name="0685a09" id="0685a09"></a>舟師力命為眾受戒力辭不敢因代為之羯磨開示<a 
name="0685a10" id="0685a10"></a>以夢筆人逼歸舟師灑淚曰古人亦有弟子度師者<a 
name="0685a11" id="0685a11"></a>老僧何幸而不幸也痛為割別此後鼎新重建西寺<a 
name="0685a12" id="0685a12"></a>甲干處州嘗千指親依以德行感人不言而化<span class="corr" title='[巳&gt;己]'>己</span>巳<a 
name="0685a13" id="0685a13"></a>在建州始聞孤舟師歸寂乃感奠云春風拂拂萬物<a 
name="0685a14" id="0685a14"></a>爭新造化何知自能屈伸忠信可行蠻貊道德足感<a 
name="0685a15" id="0685a15"></a>鬼神戒月悲花拔楔剖塵可憐浪子不能住賺殺千<a 
name="0685a16" id="0685a16"></a>年核裏仁。</p>
<hr>【經文資訊】嘉興藏第 34 冊 No. B311 天界覺浪盛禪師全錄<br>【版本記錄】CBETA 電子佛典 Rev. 1.17 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cfd.html?index=J34nB311" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB311_016 by HTTrack Website Copier/3.x [XR&CO'2008], Tue, 03 Jun 2014 00:50:56 GMT -->
</html>
