<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB369_028 by HTTrack Website Copier/3.x [XR&CO'2008], Tue, 03 Jun 2014 00:56:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga2bb3.gif?utmac=MO-30696269-4&amp;utmn=1774073490&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36&amp;utmp=%2Fmobile%2Findex.php%3Findex%3DJ36nB369_028&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index68d3.html?index=J36nB369_027" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B369 蔗菴範禪師語錄 (30卷)<br/>【清 淨範說　智璋等錄】<br/>第 28 卷</p>
	<a href="index37cd-2.html?index=J36nB369_029" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B369" sutra_name="蔗菴範禪師語錄" sutra_juan="[卷28]">　
<a 
name="1029a01" id="1029a01"></a><p><span class="juanname">蔗菴範禪師語錄卷二十八</span></p><a 
name="1029a02" id="1029a02"></a><p style="margin-left: 4em"><span class="byline">侍者本玉錄</span></p><a 
name="1029a03" id="1029a03"></a><p style="margin-left: 2em"><span class="headname">雜著</span></p><a 
name="1029a04" id="1029a04"></a><p style="margin-left: 3em"><span class="headname">訓門人十要</span></p><a 
name="1029a05" id="1029a05"></a><p style="margin-left: 4em"><span class="headname">一既得法印必加精研差別不得離師太早</span></p><a 
name="1029a06" id="1029a06"></a><p style="text-indent: 0em; margin-left: 0em"><span class="linehead"></span>古之學者嘉言可以軌物善行可以服人故奮志於<a 
name="1029a07" id="1029a07"></a>百城置身於萬里饑寒不顧毀譽不動秪期悟明生<a 
name="1029a08" id="1029a08"></a>死大事而後<span class="corr" title='[巳&gt;已]'>已</span>一旦穿透投契師資如空合空如水<a 
name="1029a09" id="1029a09"></a>入水麾之不去召之不來有不可測度者蓋慮祖道<a 
name="1029a10" id="1029a10"></a>恐不得人則失其傳必須行解相應之士俾紹厥統<a 
name="1029a11" id="1029a11"></a>庶可以唱道利生而名譽勢利不足以為籓也今之<a 
name="1029a12" id="1029a12"></a>學者則異焉既不誠懇咨決心疑亦無淵弘博雅之<a 
name="1029a13" id="1029a13"></a>量足以服物汲汲以囑累虛名挂眸長老或委曲裁<a 
name="1029a14" id="1029a14"></a>成學人竟居然承續由是狂者妄行巧者僭竊既為<a 
name="1029a15" id="1029a15"></a>高飛得志遂爾遠舉暢懷至覈其差別因緣十箇有<a 
name="1029a16" id="1029a16"></a>九箇茫然無稽之談饒舌大書於冊貽笑明眼不可<a 
name="1029a17" id="1029a17"></a>勝指此非候蟲亂鳴槿花速萎之類乎昔南嶽讓得<a 
name="1029a18" id="1029a18"></a>法侍祖復十五年青原思得法侍祖復數載迄光千<a 
name="1029a19" id="1029a19"></a>古不殞其美恆為紬繹不勝懷想也屬我門下凡法<a 
name="1029a20" id="1029a20"></a>門為重者確到古人田地法法無差事事無礙纔聽<a 
name="1029a21" id="1029a21"></a>其天南地北東觸西觸否則面墻之譏飲冰之疾與<a 
name="1029a22" id="1029a22"></a>市輩不同者鮮矣。</p><a 
name="1029a23" id="1029a23"></a><p style="margin-left: 4em"><span class="headname">二發明心地當以報本為先不得辜恩負德</span></p><a 
name="1029a24" id="1029a24"></a><p style="text-indent: 0em; margin-left: 0em"><span class="linehead"></span>孔曰無違佛曰孝順謂至道之法繹其旨趣娓娓洋<a 
name="1029a25" id="1029a25"></a>洋蓋世間出世天性孝義原無不恩不義之父母之<a 
name="1029a26" id="1029a26"></a>師友吾輩圓顱方服以至道為家務不思報本反加<a 
name="1029a27" id="1029a27"></a>戕害可乎視今惡薄入其室操其戈者有之受法乳<a 
name="1029a28" id="1029a28"></a>蒙提策一言不合飛謗書騰怨語者有之頑吝不神<a 
name="1029a29" id="1029a29"></a>習氣不化不能受鉗錘背楚投漢者有之未得記<span class="gaiji">&#x8382;<!--gaiji,,1[卄/別],2&#x8382;,3--></span><a 
name="1029a30" id="1029a30"></a>而怨尤於人或承記<span class="gaiji">&#x8382;<!--gaiji,,1[卄/別],2&#x8382;,3--></span>蠱誘凡愚美食豐衣高居燕<a 
name="1029b01" id="1029b01"></a>享其師龍鍾白首屢年不一動省覲之思者有之與<a 
name="1029b02" id="1029b02"></a>同學論議參差致挾讎於師者有之是皆梟獍之所<a 
name="1029b03" id="1029b03"></a>勿若余甚不取也既定師資之分即有道義所屬休<a 
name="1029b04" id="1029b04"></a>戚相關患難相濟忍詬以塞嫌隙致敬以崇法模夫<a 
name="1029b05" id="1029b05"></a>風愈趨下誠在乎履至道篤孝義之人自礪為要耳<a 
name="1029b06" id="1029b06"></a>彼死後向土饅頭邊曲躬禱鬼何如生前面面相覷<a 
name="1029b07" id="1029b07"></a>為得時時相對為歡上報師恩下惇友誼此古人所<a 
name="1029b08" id="1029b08"></a>以必踐於禮也。</p><a 
name="1029b09" id="1029b09"></a><p style="margin-left: 4em"><span class="headname">三欲為人師廣究內外典籍不得疏慵自畫</span></p><a 
name="1029b10" id="1029b10"></a><p style="text-indent: 0em; margin-left: 0em"><span class="linehead"></span>握塵面南稱為知識將行其道德而訓學者於未成<a 
name="1029b11" id="1029b11"></a>自有治<span class="corr" title='[已&gt;己]'>己</span>之術而無開物之能獨善可也利人則不<a 
name="1029b12" id="1029b12"></a>可何者才不足故也夫不究外書人事罔諳匪窮內<a 
name="1029b13" id="1029b13"></a>籍法性不弘武帝猶問劫灰羅漢不識赤鹽蓋有驗<a 
name="1029b14" id="1029b14"></a>焉歷觀上古尊宿三藏教理靡不精通諸子典章無<a 
name="1029b15" id="1029b15"></a>不辯析其人雖往道德垂於後世聲名顯著而與日<a 
name="1029b16" id="1029b16"></a>月爭光不滅也今之後生晚進雜毒蒸心即稱參禪<a 
name="1029b17" id="1029b17"></a>者佛之一字尚不喜聞況說甚三藏百家夫藉口自<a 
name="1029b18" id="1029b18"></a>飾不肯潛心蒐括體任力行至於輕忽毘尼增長貪<a 
name="1029b19" id="1029b19"></a>嗔如斯之謂敗種蕉芽不足齒頰爾等既卓然有操<a 
name="1029b20" id="1029b20"></a>道之心或於水邊林下或於叢林眾中宜堅強志氣<a 
name="1029b21" id="1029b21"></a>刻苦磨瑩不失寸陰斯為英特若安於慵惰畫於自<a 
name="1029b22" id="1029b22"></a>滿則猶脫韁之馬無楫之舟而欲馳遠道泛重溟其<a 
name="1029b23" id="1029b23"></a>有濟乎虛負堂堂之貌實同蠢蠢之流糞土墻擔板<a 
name="1029b24" id="1029b24"></a>漢一肩負去曷以無懼請試思之吾言果有當否歟。</p><a 
name="1029b25" id="1029b25"></a><p style="margin-left: 4em"><span class="headname">四出世行道切思開拓古風不得同異相埒</span></p><a 
name="1029b26" id="1029b26"></a><p style="text-indent: 0em; margin-left: 0em"><span class="linehead"></span>世尊說法三百餘會王化恆河沙數剎土廓善權之<a 
name="1029b27" id="1029b27"></a>路弘濟益之津比三界為一家視四生為一子曾不<a 
name="1029b28" id="1029b28"></a>以牛羊眼觀眾生噫嘻眼界何其寬廣胸襟何其闊<a 
name="1029b29" id="1029b29"></a>大也後人不識大同無我之風堅執井蛙淺隘之量<a 
name="1029b30" id="1029b30"></a>乃謂爾是臨濟我是曹洞鄰比吳越至親仇讎何以<a 
name="1029c01" id="1029c01"></a>化世俗去貢高離我相乎追思馬祖爐中受煆石頭<a 
name="1029c02" id="1029c02"></a>家裏傳燈以洞山之敏學為臨濟之克家意誼和藹<a 
name="1029c03" id="1029c03"></a>乃若是哉夫世之矯枉是務媢嫉自矜者斯不可與<a 
name="1029c04" id="1029c04"></a>交耳況仁人具純誠救弊之心匪德全而量包之加<a 
name="1029c05" id="1029c05"></a>以讚美不存爾汝則爭鬥之風曷息而同異之情曷<a 
name="1029c06" id="1029c06"></a>捐又何以啟迪嗣良標幟後勁耶故處世當我禮於<a 
name="1029c07" id="1029c07"></a>人不責人禮於我便是超群拔萃之儔以此獎俗俗<a 
name="1029c08" id="1029c08"></a>無不淳以此行道道無不達則無量法門擎在掌中<a 
name="1029c09" id="1029c09"></a>四海波濤吸入毛孔誠為不難尚有宗風而不大振<a 
name="1029c10" id="1029c10"></a>者哉在後之賢智眼明者力行而質諸叢林之荷法<a 
name="1029c11" id="1029c11"></a>大老其可。</p><a 
name="1029c12" id="1029c12"></a><p style="margin-left: 4em"><span class="headname">五清節孤標應以甘貧恬守不得諂諛趨熱</span></p><a 
name="1029c13" id="1029c13"></a><p style="text-indent: 0em; margin-left: 0em"><span class="linehead"></span>長老行道每不耐清苦而降志學者為道每不甘澹<a 
name="1029c14" id="1029c14"></a>泊而易心所以欲戀名固位者諂媚馳求無近名之<a 
name="1029c15" id="1029c15"></a>善遺遠誚之悲祖道由之陵夷化門由之衰弱古人<a 
name="1029c16" id="1029c16"></a>恆為歎息而不能<span class="corr" title='[巳&gt;已]'>已</span>者此也雪山老比丘棄萬乘之<a 
name="1029c17" id="1029c17"></a>尊忍凍餒囓冰檗遂為三界師四生父無礙為用無<a 
name="1029c18" id="1029c18"></a>畏為尊洪仁累德迄茲不磨曹溪踏碓翁本是樵夫<a 
name="1029c19" id="1029c19"></a>佩黃梅法印衍達磨心宗王臣不理天書不采而至<a 
name="1029c20" id="1029c20"></a>道彌彰美德彌備歷有然也蓋世遠代崇雖不能面<a 
name="1029c21" id="1029c21"></a>承誨敕試景遺休猶洋洋乎如在几席所以抱道之<a 
name="1029c22" id="1029c22"></a>士有力則畢殫為法之功無緣則襲跡西山之趣清<a 
name="1029c23" id="1029c23"></a>風望重本色譽高何入不自得也奴顏婢膝徒供諛<a 
name="1029c24" id="1029c24"></a>媚<span class="corr" title='[巳&gt;已]'>已</span>為有識者竊笑矣吾家苗裔其有門庭相勝熱<a 
name="1029c25" id="1029c25"></a>鬧效顰納誕貢欺務得患失汲汲營營啟壞法之端<a 
name="1029c26" id="1029c26"></a>者是為法門罪人鳴鼓攻之慎勿護惜。</p><a 
name="1029c27" id="1029c27"></a><p style="margin-left: 4em"><span class="headname">六崇事服食宜以簡素邁古不得奢侈恣縱</span></p><a 
name="1029c28" id="1029c28"></a><p style="text-indent: 0em; margin-left: 0em"><span class="linehead"></span>趙州垂老不肯住院隱山至死不欲見人玄泰上座<a 
name="1029c29" id="1029c29"></a>麤布終身香林禪師紙襖挂體扁擔以橡栗為食大<a 
name="1029c30" id="1029c30"></a>梅製荷葉為衣惟政橘皮湯止渴懶瓚糞火芋充饑<a 
name="1030a01" id="1030a01"></a>真淨以舒王齋嚫素縑嫌其華麗卻之終不用投子<a 
name="1030a02" id="1030a02"></a>令人辦米同煮共餐是數老於法社為千古榜樣蓋<a 
name="1030a03" id="1030a03"></a>欲使求脫生死者休心息念斷絕攀緣耳豈今人不<a 
name="1030a04" id="1030a04"></a>可以為鑑每見近日長老既不能日中一食樹下一<a 
name="1030a05" id="1030a05"></a>宿以博清虛之益乃廣求玩器盛事服飾出則扃鐍<a 
name="1030a06" id="1030a06"></a>入則羅列食必求精器必尋美左右僕僕如豪門之<a 
name="1030a07" id="1030a07"></a>廝役甚至光梳頭髮緊峭紅鞋腰繫鱔骨絛手捏龍<a 
name="1030a08" id="1030a08"></a>頭杖莊點江湖衒耀耳目從者則稱此是某處大和<a 
name="1030a09" id="1030a09"></a>尚自矜則謂我是某宗正傳愚夫愚婦望而匍匐敬<a 
name="1030a10" id="1030a10"></a>為古佛降臨不知遇明眼人唾為白日妖精出現矣<a 
name="1030a11" id="1030a11"></a>吾雲門家法向惟真誠簡素流芳播美其有前項循<a 
name="1030a12" id="1030a12"></a>名背實之徒闖筵混譜即時擯黜免使簞瓢陋巷之<a 
name="1030a13" id="1030a13"></a>君子謗我佛法中多此妖邪也慎之慎之。</p><a 
name="1030a14" id="1030a14"></a><p style="margin-left: 4em"><span class="headname">七陶鎔後進所貴慈柔寬裕不得任意驅役</span></p><a 
name="1030a15" id="1030a15"></a><p style="text-indent: 0em; margin-left: 0em"><span class="linehead"></span>四方衲子遠離父母之側千里奔馳問道知識之前<a 
name="1030a16" id="1030a16"></a>是知識即父母也試觀天地將欲栽成萬物先以春<a 
name="1030a17" id="1030a17"></a>風和氣鼓其姿胎既以秋霜嚴威肅其成效若寒暑<a 
name="1030a18" id="1030a18"></a>違時雨露爽節則萬物安能鬯茂乎故衲子最先造<a 
name="1030a19" id="1030a19"></a>就須為異日法門正器亦必春風以鼓之秋霜以肅<a 
name="1030a20" id="1030a20"></a>之始得成材不然則經春隨萎望秋先零何貴師長<a 
name="1030a21" id="1030a21"></a>也哉所以知識視衲子為真子衲子敬知識猶父母<a 
name="1030a22" id="1030a22"></a>導以慈柔厲以威嚴智者策其成鈍者撫其進老者<a 
name="1030a23" id="1030a23"></a>恤其寒溫病者濟其藥餌有一善為之揄揚有一過<a 
name="1030a24" id="1030a24"></a>令之洗濯淺窄者寬仁以廣之暴戾者和順以收之<a 
name="1030a25" id="1030a25"></a>如此提撕如此涵育其不成材者幾希昔黃龍南器<a 
name="1030a26" id="1030a26"></a>量深厚不為事物所遷平生無矯飾門弟子有終身<a 
name="1030a27" id="1030a27"></a>不見喜怒者雖走使致力之輩一以誠待之故能起<a 
name="1030a28" id="1030a28"></a>臨濟之道於笑談之頃舜老夫室中炙燈灑埽躬自<a 
name="1030a29" id="1030a29"></a>為之謂寒暄不定起止無常不欲終勞於人也奈何<a 
name="1030a30" id="1030a30"></a>今之長老視學者猶怨對不問饑寒莫省勞苦驅使<a 
name="1030b01" id="1030b01"></a>如奴隸呵斥如狗彘無故笞辱稱意嫚罵應拂以春<a 
name="1030b02" id="1030b02"></a>風者反降之秋霜應厲以嚴威者復與之和氣憎而<a 
name="1030b03" id="1030b03"></a>不詳其善蹟愛而莫審其惡源毋乃謬歟惜乎近時<a 
name="1030b04" id="1030b04"></a>衲子無真實心習輕狂而多憯刻尚猜忌而少節文<a 
name="1030b05" id="1030b05"></a>聞過不即改見賢不思齊佚逸縱橫切磋罔受語忤<a 
name="1030b06" id="1030b06"></a>則荊棘蔓於胸前機違則劍戟鳴於臍上又何其自<a 
name="1030b07" id="1030b07"></a>甘心而陷於禽獸之倫棄其始志也耶故望有志入<a 
name="1030b08" id="1030b08"></a>道者當挺身拯獘寬厚毓賢庶幾無愧古人也。</p><a 
name="1030b09" id="1030b09"></a><p style="margin-left: 4em"><span class="headname">八保身全德惟在謙恭盡禮不得倨傲招尤</span></p><a 
name="1030b10" id="1030b10"></a><p style="text-indent: 0em; margin-left: 0em"><span class="linehead"></span>我見得法者自謂是大善知識矣凡詣客館旅亭神<a 
name="1030b11" id="1030b11"></a>堂鬼廟坐必移向南稱必曰山僧士大夫晉謁不論<a 
name="1030b12" id="1030b12"></a>其邪正高卑強之稽首師僧來見不問其盛德高年<a 
name="1030b13" id="1030b13"></a>久參宿學據位受禮及與之盤桓者識其知見偏僻<a 
name="1030b14" id="1030b14"></a>行業荒疏竟庸流之勿若由是被人驅逐而徂者有<a 
name="1030b15" id="1030b15"></a>之捶撻而遁者有之不亦辱宗門而羞當世之大人<a 
name="1030b16" id="1030b16"></a>耶原其所由蓋謂心麤器劣未能虛承師友之訓故<a 
name="1030b17" id="1030b17"></a>至於斯昔之高名尊宿往往有不能謙下及好譏議<a 
name="1030b18" id="1030b18"></a>人短長累嬰大患者雖其名高則累重功大則嫉深<a 
name="1030b19" id="1030b19"></a>然所以致禍之由皆起於倨傲也今與士大夫及名<a 
name="1030b20" id="1030b20"></a>德尊宿相見何妨主賓昭穆列坐晤談其或果具問<a 
name="1030b21" id="1030b21"></a>道之誠而有尊師之誼再為轉機亦何不可古云尊<a 
name="1030b22" id="1030b22"></a>莫尊乎道美莫美乎德豈必以南面之位為尊哉理<a 
name="1030b23" id="1030b23"></a>皎然也吾宗有尊卑之定禮上下名分無可移易或<a 
name="1030b24" id="1030b24"></a>他宗名德尊宿以道義枉顧相訪當從法門為重致<a 
name="1030b25" id="1030b25"></a>敬盡禮莫膠門戶乖於大雄則合於古人尊賢尚德<a 
name="1030b26" id="1030b26"></a>之高致者也。</p><a 
name="1030b27" id="1030b27"></a><p style="margin-left: 4em"><span class="headname">九居位激揚要在開豁正見不得廉纖湊泊</span></p><a 
name="1030b28" id="1030b28"></a><p style="text-indent: 0em; margin-left: 0em"><span class="linehead"></span>先德以大事了達之後孤峰絕頂石室茆茨隱遯過<a 
name="1030b29" id="1030b29"></a>時曾無住持事間有雲水跂慕來咨詢者偶於石火<a 
name="1030b30" id="1030b30"></a>電光裏垂一機露一句穩實平坦毫無造作與學者<a 
name="1030c01" id="1030c01"></a>拔盡貪釘抽盡吝楔直使脫皮換骨頓悟佛之知見<a 
name="1030c02" id="1030c02"></a>而後<span class="corr" title='[巳&gt;已]'>已</span>也逮百丈以後始有叢林行住持事而居位<a 
name="1030c03" id="1030c03"></a>提持猶純以向上一路示之直捷根源不許人坐於<a 
name="1030c04" id="1030c04"></a>識情坑子裏作鬼家活計如殿裏底青州布衫廬陵<a 
name="1030c05" id="1030c05"></a>米價曹山顛酒雪峰輥毬禾山打鼓溪深杓柄長鋤<a 
name="1030c06" id="1030c06"></a>頭三斤銕洞山曰我常於此切是數端者所謂如塗<a 
name="1030c07" id="1030c07"></a>毒鼓聲遠近聞者皆喪如清涼池使人能除熱惱如<a 
name="1030c08" id="1030c08"></a>大火聚使人不得湊泊蓋上古法幢大半於深山窮<a 
name="1030c09" id="1030c09"></a>谷而尊宿亦刀耕火種無求於世故為人激揚此事<a 
name="1030c10" id="1030c10"></a>長說短說正按傍提俱中律呂盡合古轍豈似今時<a 
name="1030c11" id="1030c11"></a>城隍裏趁熱鬧其上堂小參多人情修飾麗言綺語<a 
name="1030c12" id="1030c12"></a>周全世諦未嘗見為學者略一向上提持古風其埽<a 
name="1030c13" id="1030c13"></a>地也歟後之登曲彔木床欲代佛揚化者當如師子<a 
name="1030c14" id="1030c14"></a>吼作無畏說驚散狐狼野干之群揮金剛王寶劍掀<a 
name="1030c15" id="1030c15"></a>倒無明窠臼把學者心識路頭一時塞殺彼或是箇<a 
name="1030c16" id="1030c16"></a>人能於其間尋出一條通霄大路當下直詣如來不<a 
name="1030c17" id="1030c17"></a>動地位此謂之徹悟見道方敢曰移天轉地殺人活<a 
name="1030c18" id="1030c18"></a>人斯為長老者之作略出格也然時難獨異免不得<a 
name="1030c19" id="1030c19"></a>周全人情世諦秖將一二語便帶過去無斧鑿痕跡<a 
name="1030c20" id="1030c20"></a>是為善說法要雖然非徹法源底深蓄厚養於干戈<a 
name="1030c21" id="1030c21"></a>叢裏血戰一回欲得大自在恐難語哉。</p><a 
name="1030c22" id="1030c22"></a><p style="margin-left: 4em"><span class="headname">十詳求嗣胤從上慧命攸關不得妄授非器</span></p><a 
name="1030c23" id="1030c23"></a><p style="text-indent: 0em; margin-left: 0em"><span class="linehead"></span>醍醐上味也非琉璃瓶貯之則器為之裂而醍醐亦<a 
name="1030c24" id="1030c24"></a>終棄於地而為穢物無上妙道醍醐也傳非其人是<a 
name="1030c25" id="1030c25"></a>貯不以琉璃缾也能不懼夫終棄於地乎惟儆惟慎<a 
name="1030c26" id="1030c26"></a>毋容忽也蓋菩提達磨觀我東土有大乘根器人可<a 
name="1030c27" id="1030c27"></a>以載道航海而來臨危不懼受毒不傷直以雞岫一<a 
name="1030c28" id="1030c28"></a>脈委付神光以至曹溪踏碓老翁衍而為二派曰青<a 
name="1030c29" id="1030c29"></a>原曰南嶽青原得石頭而正宗丕著南嶽得馬祖而<a 
name="1030c30" id="1030c30"></a>大用斯彰其風規亦可概見矣故大陽玄祖<span class="corr" title='[巳&gt;已]'>已</span>嗣八<a 
name="1031a01" id="1031a01"></a>人而復託浮山遠公為求法器遂得投子青洞山一<a 
name="1031a02" id="1031a02"></a>脈迺綿亙繁衍以至雲門師翁示現大振新豐之道<a 
name="1031a03" id="1031a03"></a>王化於浙東時大江以南人人耳裏始聞得有少林<a 
name="1031a04" id="1031a04"></a>直指之道謂吾本有之一大事因緣也則親依者雲<a 
name="1031a05" id="1031a05"></a>龍風虎皆一時英雄豪傑之士然繼其傳者有數幾<a 
name="1031a06" id="1031a06"></a>人尚多赤梢鯉魚寧聽其搖頭擺尾向南方去者為<a 
name="1031a07" id="1031a07"></a>無限今雲門兒孫雖<span class="corr" title='[巳&gt;已]'>已</span>偏地猶未免金鋀相混每恐<a 
name="1031a08" id="1031a08"></a>衰夷猶是漸也以故欽服先輩授受之際法眼何其<a 
name="1031a09" id="1031a09"></a>精哉古人十年二十年相依扣擊尚曰某甲何人敢<a 
name="1031a10" id="1031a10"></a>言住山某甲何人敢當此記<span class="gaiji">&#x8382;<!--gaiji,,1[卄/別],2&#x8382;,3--></span>然今時人心志陋劣<a 
name="1031a11" id="1031a11"></a>不重三學匪勤六度縱或聰明雖可心術乖舛非素<a 
name="1031a12" id="1031a12"></a>經陶鍊不可草草授非器而致累遺悔於後莫若謹<a 
name="1031a13" id="1031a13"></a>於先以須琉璃瓶而寶此醍醐可也。</p><a 
name="1031a14" id="1031a14"></a><p style="margin-left: 3em"><span class="headname">門榜</span></p><a 
name="1031a15" id="1031a15"></a><p style="text-indent: 0em; margin-left: 0em"><span class="linehead"></span>去聖時遙人心日劣挾複參尋之士本為大事因緣<a 
name="1031a16" id="1031a16"></a>而梯山涉水冒暑經寒及乎到處惟愛優容軟款不<a 
name="1031a17" id="1031a17"></a>就本色爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>煆鍊盡向斷常阬子裏埋過一生縱得<a 
name="1031a18" id="1031a18"></a>一知半見從幻殼上捏怪心識裏摶量忽朝拶到涅<a 
name="1031a19" id="1031a19"></a>槃堂裏破床敗簣孤燈獨照纔將平昔學得底微細<a 
name="1031a20" id="1031a20"></a>揣摩毫無用處蓋無他故皆以沽名要譽而野狐窠<a 
name="1031a21" id="1031a21"></a>窟不曾擊碎也今特告諸賢衲緬離鄉黨遠挈瓢囊<a 
name="1031a22" id="1031a22"></a>入叢林親知識必以生死大事為懷操銕石心辦真<a 
name="1031a23" id="1031a23"></a>實志端在自<span class="corr" title='[巳&gt;己]'>己</span>推求別人不能相代二六時中好惡<a 
name="1031a24" id="1031a24"></a>境上驀然踏著自家要路不妨瀝膽披陳是則與汝<a 
name="1031a25" id="1031a25"></a>決擇非則與汝蕩除果到大休大歇之地雲門不待<a 
name="1031a26" id="1031a26"></a>汝開口動舌即為稱賀曰且喜上座大事了畢那時<a 
name="1031a27" id="1031a27"></a>一任孤峰頂上呵佛罵祖不為分外如斯而報父母<a 
name="1031a28" id="1031a28"></a>撫育之恩酬師友獎提之德總不難也苟未到此境<a 
name="1031a29" id="1031a29"></a>界務要踏實做去命根自有斷時若謬生穿鑿妄意<a 
name="1031a30" id="1031a30"></a>馳求貼肉汗衫愈脫不下無明習漏轉見幽深然此<a 
name="1031b01" id="1031b01"></a>事在聲色語言上不可求離聲色語言外不可得貴<a 
name="1031b02" id="1031b02"></a>乎自肯不借他力到此便超生死始終之患或於差<a 
name="1031b03" id="1031b03"></a>別機緣相似配合光影門頭牢牢認定生滅居懷喜<a 
name="1031b04" id="1031b04"></a>怒著面據實而論總是棄舍金寶擔負瓦礫究竟是<a 
name="1031b05" id="1031b05"></a>自相欺誑徒役身心逆順境上打疊不過生死根前<a 
name="1031b06" id="1031b06"></a>無可濟事是故切須厲志研窮潛心體究真實履踐<a 
name="1031b07" id="1031b07"></a>審細參詳其正知見不生退屈則久之自有徹透之<a 
name="1031b08" id="1031b08"></a>日與釋迦老子作種草豈可輕小結裹耶如有擎拳<a 
name="1031b09" id="1031b09"></a>豎指胡言亂喝拂袖便行作種種惡態或以猖狂而<a 
name="1031b10" id="1031b10"></a>自恃或以多語為尊貴勘其見地茫然視其起坐乖<a 
name="1031b11" id="1031b11"></a>戾如斯之類是謂謗法亂群若阿容縱意則彼此造<a 
name="1031b12" id="1031b12"></a>地獄業皆無利益欲草鞋生翼扁擔橫肩姑聽之我<a 
name="1031b13" id="1031b13"></a>不敢強謂省事之為快也間有打破漆桶撞倒露柱<a 
name="1031b14" id="1031b14"></a>摸著鼻孔拾得眉毛卻請不時入室傾心吐露拄杖<a 
name="1031b15" id="1031b15"></a>子自能定其賞罰。</p><a 
name="1031b16" id="1031b16"></a><p style="margin-left: 3em"><span class="headname">題古雲門語錄</span></p><a 
name="1031b17" id="1031b17"></a><p style="text-indent: 0em; margin-left: 0em"><span class="linehead"></span>宋雲門偃為雪峰嗣望石頭乃五世孫也其遊行如<a 
name="1031b18" id="1031b18"></a>獅子王說法如雲雨酬機如疾雷閃電出語如樹凋<a 
name="1031b19" id="1031b19"></a>葉落體露金風使人無處湊泊死盡偷心是故聲譽<a 
name="1031b20" id="1031b20"></a>赫奕愈遠而愈光者抑有股肱若香林遠巴陵鑑洞<a 
name="1031b21" id="1031b21"></a>山初之輩皆一時龍象此所謂為法門得人而其道<a 
name="1031b22" id="1031b22"></a>大也噫觀夫今之世祖道陵遲人心翻覆上下媮安<a 
name="1031b23" id="1031b23"></a>為人師者臨事而改步為人資者恃情而忘義以是<a 
name="1031b24" id="1031b24"></a>卜法道之興衰見人情之厚薄至此不覺掩卷長歎<a 
name="1031b25" id="1031b25"></a>涕泗橫流因援毫書之。</p><a 
name="1031b26" id="1031b26"></a><p style="margin-left: 3em"><span class="headname">閱散木師翁語錄</span></p><a 
name="1031b27" id="1031b27"></a><p style="text-indent: 0em; margin-left: 0em"><span class="linehead"></span>明神廟時達磨一宗幾泯滅無聞矣散木師翁乘願<a 
name="1031b28" id="1031b28"></a>再來實古佛行事雅量寬宏道大德全於同源異派<a 
name="1031b29" id="1031b29"></a>見一善一德極口讚揚而亦以謙卑退讓不如是洞<a 
name="1031b30" id="1031b30"></a>上一宗何由振乎所以雲門會下無禪道可傳無大<a 
name="1031c01" id="1031c01"></a>法小法與人來者只教放下並不許栽他頭角也驀<a 
name="1031c02" id="1031c02"></a>地裏搆得著如晝錦還故鄉千萬人中不過幾人而<a 
name="1031c03" id="1031c03"></a><span class="corr" title='[巳&gt;已]'>已</span>有以得失相馳識情測度生滅填胸是非挂口知<a 
name="1031c04" id="1031c04"></a>其終不可以為種草不堪受鉗錘者益遜其言卑其<a 
name="1031c05" id="1031c05"></a>色以教誨之尚有望乎成大器吁大人眼界古佛心<a 
name="1031c06" id="1031c06"></a>境待人如此其廣謂可思議哉。</p><a 
name="1031c07" id="1031c07"></a><p style="margin-left: 3em"><span class="headname">因事偶書</span></p><a 
name="1031c08" id="1031c08"></a><p style="text-indent: 0em; margin-left: 0em"><span class="linehead"></span>蔗菴二十時即行腳操方參十餘員知識歷無數名<a 
name="1031c09" id="1031c09"></a>山鉅剎凡所到之處如倚天長劍八風吹不動是非<a 
name="1031c10" id="1031c10"></a>不能搖研究之功好學之篤甘於惸獨能於忍詬殆<a 
name="1031c11" id="1031c11"></a>今四十有四齡尚不敢絲毫改步總以佛祖之道為<a 
name="1031c12" id="1031c12"></a>懷也是故有葛附者恆以本分事深相策勵念其饑<a 
name="1031c13" id="1031c13"></a>寒問其疾苦不翅如慈母之育其子蓋有望其為法<a 
name="1031c14" id="1031c14"></a>門材器然往往以事任之皆紛紛以是非相擊猜忌<a 
name="1031c15" id="1031c15"></a>相攻師資之道罔聞朋友之義不顧以此卜祖道陵<a 
name="1031c16" id="1031c16"></a>遲知法門衰弱矣或非其咎則循本而言莫不以予<a 
name="1031c17" id="1031c17"></a>夙昔緣薄之所致也自今而後不可更作此累氣蟲<a 
name="1031c18" id="1031c18"></a>豸以玷法社虛度光陰將訪亮公之跡於西山埋髑<a 
name="1031c19" id="1031c19"></a>髏於深雲絕巘此吾志焉庶可以謝過於後賢佩佛<a 
name="1031c20" id="1031c20"></a>祖之遺訓癸卯五月十七日書。</p><a 
name="1031c21" id="1031c21"></a><p style="text-indent: 0em; margin-left: 0em"><span class="linehead"></span>南禪師嘗曰我與翠巖悅在福昌時適病寒服藥出<a 
name="1031c22" id="1031c22"></a>汗悅從禪侶遍借被咸無焉有紙衾者皆以衰老亦<a 
name="1031c23" id="1031c23"></a>可數悅太息曰善公本色作家也夫今時壯盛者皆<a 
name="1031c24" id="1031c24"></a>豐其衣美其食而謀道之志浸荒其老大而不之省<a 
name="1031c25" id="1031c25"></a>豈人之非古而道之有獘也耶。</p><a 
name="1031c26" id="1031c26"></a><p style="text-indent: 0em; margin-left: 0em"><span class="linehead"></span>觀學者之大莫尚於氣節心術而氣節尤本於心術<a 
name="1031c27" id="1031c27"></a>何則有誠與偽也誠則久而日臻其盛偽則矯而日<a 
name="1031c28" id="1031c28"></a>見其衰矣昔暹道者受雪竇獎訓飾羽之惠最久將<a 
name="1031c29" id="1031c29"></a>舉住金鵝而暹公不欲赴乃潛書二偈於室中遁去<a 
name="1031c30" id="1031c30"></a>後嗣德山遠山下婆子聞之即詬詈氣節之謂何平<a 
name="1032a01" id="1032a01"></a>侍者承太陽玄栽培撫育之恩實深樂為背恩負義<a 
name="1032a02" id="1032a02"></a>之事後竟填於虎口心術之謂何噫二公之馳譽於<a 
name="1032a03" id="1032a03"></a>禪叢法社莫不以雄偉之器許之然自恃而背恩趨<a 
name="1032a04" id="1032a04"></a>豔而改節昭昭竹帛殆不免明眼之譏是以誠與偽<a 
name="1032a05" id="1032a05"></a>可辨不妄歟。</p><a 
name="1032a06" id="1032a06"></a><p style="margin-left: 3em"><span class="headname">讀紫柏集</span></p><a 
name="1032a07" id="1032a07"></a><p style="text-indent: 0em; margin-left: 0em"><span class="linehead"></span>夫學者操心礪志期證妙道猶攷信於言行學問雖<a 
name="1032a08" id="1032a08"></a>淺然品質之粹可知也紫柏大師氣岸高古骨格純<a 
name="1032a09" id="1032a09"></a>鋼嚴門下人如疾雷閃電難湊泊者有英靈禪學乃<a 
name="1032a10" id="1032a10"></a>試之於位履歷既詳顛危不懼然後許其入室垂以<a 
name="1032a11" id="1032a11"></a>訓誨佛祖正脈授於人若斯之慎也三平為大顛侍<a 
name="1032a12" id="1032a12"></a>者因韓文公曰弟子軍州事繁佛法省要處乞一語<a 
name="1032a13" id="1032a13"></a>顛良久公罔措三平乃敲禪床三下顛曰作麼平曰<a 
name="1032a14" id="1032a14"></a>先以定動後以智拔公曰和尚門庭高峻弟子於侍<a 
name="1032a15" id="1032a15"></a>者邊得箇入處既見其侍者亦知其和尚門庭此二<a 
name="1032a16" id="1032a16"></a>尊宿可謂德博而緣厚師嚴而道尊故下令如流水<a 
name="1032a17" id="1032a17"></a>之原悉順眾心上下能相親也蔗菴見古道傾危欲<a 
name="1032a18" id="1032a18"></a>一意匡扶以效愚衷然道慚德薄力不從心餘不暇<a 
name="1032a19" id="1032a19"></a>論即侍寮約數條以輪直日乃怠翫不遵會客時召<a 
name="1032a20" id="1032a20"></a>之不至似謂立於左右有恥辱也強其所不欲則謂<a 
name="1032a21" id="1032a21"></a>慘礉少恩而生怨惡矣曾聞石屋云施為盡有不如<a 
name="1032a22" id="1032a22"></a>意只得消歸自<span class="corr" title='[巳&gt;己]'>己</span>休余恆事斯語得省憂悶不為無<a 
name="1032a23" id="1032a23"></a>益也。</p><a 
name="1032a24" id="1032a24"></a><p style="margin-left: 3em"><span class="headname">送亡僧</span></p><a 
name="1032a25" id="1032a25"></a><p style="text-indent: 0em; margin-left: 0em"><span class="linehead"></span>聞人遷故也親者號踊哭泣疏者驚訝歎傷然人於<a 
name="1032a26" id="1032a26"></a>世間生死亦常事富貴貧賤男女僧俗從古到今無<a 
name="1032a27" id="1032a27"></a>能免者其感傷歎息何哉為虛生於世間而不明於<a 
name="1032a28" id="1032a28"></a>道三途六趣未測其往也叢林中每見送亡僧者肆<a 
name="1032a29" id="1032a29"></a>志蕩然談笑戲謔恬然無憂戚習以成風欲佛法不<a 
name="1032a30" id="1032a30"></a>湮沒烏可得耶古德云亡僧面前觸目菩提此語絕<a 
name="1032b01" id="1032b01"></a>無人舉著即舉起皆輕輕放過悲夫。</p><a 
name="1032b02" id="1032b02"></a><p style="margin-left: 3em"><span class="headname">職事序</span></p><a 
name="1032b03" id="1032b03"></a><p style="text-indent: 0em; margin-left: 0em"><span class="linehead"></span>道無汙隆世無醇薄觀其得人則盛衰可見也昔師<a 
name="1032b04" id="1032b04"></a>翁弘道東南之時純以大同之心廣以等慈之化鱗<a 
name="1032b05" id="1032b05"></a>萃匡維相與成褫皆賢才碩德之士噓氣為霧喝水<a 
name="1032b06" id="1032b06"></a>成冰提衡列剎彈壓諸山視為餘事即唱滅以來幾<a 
name="1032b07" id="1032b07"></a>四十年奕葉相承<span class="corr" title='[巳&gt;已]'>已</span>數世矣法燈與慧日並輝而覆<a 
name="1032b08" id="1032b08"></a>盆之下盡睹其光耀也範惟慚德濫廁法門無力益<a 
name="1032b09" id="1032b09"></a>土巍山不能增鹽添醬所望其有志於道者同願弘<a 
name="1032b10" id="1032b10"></a>揚各肩分任恪承祖訓表率人天高精進之幢銷人<a 
name="1032b11" id="1032b11"></a>我之垢則師翁之遺風餘烈復見於今日矣。</p><a 
name="1032b12" id="1032b12"></a><p style="margin-left: 3em"><span class="headname">堂規序</span></p><a 
name="1032b13" id="1032b13"></a><p style="text-indent: 0em; margin-left: 0em"><span class="linehead"></span>一大藏故紙不是瞿曇說底千七百葛藤亦非祖師<a 
name="1032b14" id="1032b14"></a>傳底以箇些子累得天下人橫也不是豎也不是陜<a 
name="1032b15" id="1032b15"></a>路上更被人推落萬仞懸崖直得筋斷骨折緩緩地<a 
name="1032b16" id="1032b16"></a>蘇醒將來尤道我因此出一身白汗慶快平生到雲<a 
name="1032b17" id="1032b17"></a>門會下猶是官驛裏撮馬糞底漢未為奇也欲紹此<a 
name="1032b18" id="1032b18"></a>箇大事須硬著脊梁骨把疑團子放在胸中勇於自<a 
name="1032b19" id="1032b19"></a>信任於安危有朝卷起簾來看見屋頭山色秖有<span class="gaiji">[囗@力]<!--gaiji,,1[囗@力],2&#x361E;,3--></span><a 
name="1032b20" id="1032b20"></a>地曰是吾本有之物豈復辨其是與不是耶此謂之<a 
name="1032b21" id="1032b21"></a>過關者不必從關吏問可否其或於坦途上自生窒<a 
name="1032b22" id="1032b22"></a>礙萌好惡之端乖動靜之相非特受關吏盤訐而自<a 
name="1032b23" id="1032b23"></a>無出身之路不見我雲門關裏妙密之事也故預約<a 
name="1032b24" id="1032b24"></a>法數章以作攻玉之石惟仁者慎諸。</p><a 
name="1032b25" id="1032b25"></a><p style="margin-left: 3em"><span class="headname">共住規約序</span></p><a 
name="1032b26" id="1032b26"></a><p style="text-indent: 0em; margin-left: 0em"><span class="linehead"></span>夫先德出世利生孜孜焉不怠于心蓋鷲嶺大業之<a 
name="1032b27" id="1032b27"></a>重慎以禦防和以備禮惟恐廁以不勤不志之人養<a 
name="1032b28" id="1032b28"></a>其無慚無愧之習擾於群亂於眾而欲建法幢立宗<a 
name="1032b29" id="1032b29"></a>旨為甚難者故有叢林必有規矩以清規之整肅猶<a 
name="1032b30" id="1032b30"></a>王法之森嚴俾疏庸愚陋之人凜然懼而不敢犯也<a 
name="1032c01" id="1032c01"></a>所以開山師翁體先德教化之心痛切至深敦世厲<a 
name="1032c02" id="1032c02"></a>俗改薄從醇知無不言言無不行皆勒於石諸方嚮<a 
name="1032c03" id="1032c03"></a>風莫不以為法更加新條數款補于後要人人篤勵<a 
name="1032c04" id="1032c04"></a>事事整齊則法社日以滋盛化風日以悠長道業易<a 
name="1032c05" id="1032c05"></a>于成就也。</p><a 
name="1032c06" id="1032c06"></a><p style="margin-left: 3em"><span class="headname">題愚菴老和尚語錄</span></p><a 
name="1032c07" id="1032c07"></a><p style="text-indent: 0em; margin-left: 0em"><span class="linehead"></span>愚菴老人天資豪爽風格凜然機辨宏肆造詣幽深<a 
name="1032c08" id="1032c08"></a>近代尊宿無可與並其至性孝友猶為古今之冠遇<a 
name="1032c09" id="1032c09"></a>猥媟不堪之士對以容氣穆然琢磨英偉之器不假<a 
name="1032c10" id="1032c10"></a>辭色往往聞風歸就者始依之視為甚難而親久不<a 
name="1032c11" id="1032c11"></a>自知其意消信之謂不可窺測也蓋眼高胸曠鋸牙<a 
name="1032c12" id="1032c12"></a>電舌呵佛罵祖以身任之其視門庭狂鬧得失交加<a 
name="1032c13" id="1032c13"></a>高尻低首媚悅凡愚以狙詐豕貪羅致學者為之扼<a 
name="1032c14" id="1032c14"></a>腕攢眉喟然而流涕曰時移世異真風埽地矣乃退<a 
name="1032c15" id="1032c15"></a>雲門之席而築室於明湖之上以忘機瀟灑為佛事<a 
name="1032c16" id="1032c16"></a>後雖攝化東吳弘法檇李悉如月印千江風鳴萬籟<a 
name="1032c17" id="1032c17"></a>事事隨緣應之而本無心此謂大慈適化之軌非今<a 
name="1032c18" id="1032c18"></a>世栽名培譽所能及者平時上堂示眾等語嚴峻高<a 
name="1032c19" id="1032c19"></a>雅有石頭德山之餘烈尟能契其機者有佩其語而<a 
name="1032c20" id="1032c20"></a>為箴誨老人聞見必責之曰語言文字壅蔽正途豈<a 
name="1032c21" id="1032c21"></a>爾所以求道之志耶嗚呼此言真為藥石深可以治<a 
name="1032c22" id="1032c22"></a>末世學者小知淺見之病但揭宗門旨趣啟向上妙<a 
name="1032c23" id="1032c23"></a>門終不可去其語言也予因輯之編之復刊刻之傳<a 
name="1032c24" id="1032c24"></a>於後世俾覽者其以是洞徹心源發明性地人人為<a 
name="1032c25" id="1032c25"></a>至寶可也或謂世尊說法四十九年未曾道著一字<a 
name="1032c26" id="1032c26"></a>紛紛以此為不必亦可也然不知誰是其人甲辰六<a 
name="1032c27" id="1032c27"></a>月日書。</p><a 
name="1032c28" id="1032c28"></a><p style="margin-left: 3em"><span class="headname">題佛日石和尚語錄</span></p><a 
name="1032c29" id="1032c29"></a><p style="text-indent: 0em; margin-left: 0em"><span class="linehead"></span>佛日石師伯者天下之大人也何得而知之始吾於<a 
name="1032c30" id="1032c30"></a>崇禎壬午秋往寶壽見之睨其動止翩翩欲仙瞻其<a 
name="1033a01" id="1033a01"></a>形儀彬彬尚雅世所未見者逮閱其全錄妙唱非干<a 
name="1033a02" id="1033a02"></a>於舌全提不借於言燎天灼地鑄聖鎔凡相與戮力<a 
name="1033a03" id="1033a03"></a>而扶洞上將仆之宗概其布事行令嚴肅而寬餘使<a 
name="1033a04" id="1033a04"></a>一切人可親而可畏即吮毫揮紙亦別有一種宕肆<a 
name="1033a05" id="1033a05"></a>韻致是為天下之大人謂不謬蓋若人逝矣豈復有<a 
name="1033a06" id="1033a06"></a>哉因三復而置卷長歎。</p><a 
name="1033a07" id="1033a07"></a><p style="margin-left: 3em"><span class="headname">讀古南牧雲和尚語錄</span></p><a 
name="1033a08" id="1033a08"></a><p style="text-indent: 0em; margin-left: 0em"><span class="linehead"></span>今時尊宿提唱舉揚其言句遍滿寰區然非困於重<a 
name="1033a09" id="1033a09"></a>遲則務於輕巧非涉于纖穠則固於鄙俗皆不能脫<a 
name="1033a10" id="1033a10"></a>略窠臼而遊自在中道也獨夫古南語錄平淡而雅<a 
name="1033a11" id="1033a11"></a>麗簡古而精到無論久參初學目之便曉然非見道<a 
name="1033a12" id="1033a12"></a>卓絕純素任真其應機說法不易到此田地若謂其<a 
name="1033a13" id="1033a13"></a>從事翰墨工於詩文則失卻一隻眼也蓋是天童真<a 
name="1033a14" id="1033a14"></a>子此其淵源所自明矣因讀其語乃喟然曰不獲親<a 
name="1033a15" id="1033a15"></a>依席末躬聽舉揚而為歎慕之不<span class="corr" title='[巳&gt;已]'>已</span>故為譬曰如曠<a 
name="1033a16" id="1033a16"></a>劫饑人將無沙米作清淨飯愈食而愈不猒恐世人<a 
name="1033a17" id="1033a17"></a>鮮有知味者甲辰閏月日雲門某題。</p><a 
name="1033a18" id="1033a18"></a><p style="margin-left: 3em"><span class="headname">因事記言</span></p><a 
name="1033a19" id="1033a19"></a><p style="text-indent: 0em; margin-left: 0em"><span class="linehead"></span>佛法全盛之世祖道大興之時知識道德是務勢利<a 
name="1033a20" id="1033a20"></a>罔趨學者節義為懷參扣為急故衲子為大事因緣<a 
name="1033a21" id="1033a21"></a>千里天涯孤蹤海角眼界寬廣胸次開闊是非得喪<a 
name="1033a22" id="1033a22"></a>無動其心榮辱毀譽不搖其志艱危不顧饑凍不憂<a 
name="1033a23" id="1033a23"></a>所到叢林有可住之緣遂放下瓢囊十年二十年撒<a 
name="1033a24" id="1033a24"></a>灰不去潑水怡然若不悟明誓不出山若不可住者<a 
name="1033a25" id="1033a25"></a>寧可民間借宿如過蠱毒之鄉水也不嘗一滴是為<a 
name="1033a26" id="1033a26"></a>英靈豪傑後或道成德粹一旦唱道利生事事法法<a 
name="1033a27" id="1033a27"></a>頤指如意乃見到行到其利益彌於大千光明亙於<a 
name="1033a28" id="1033a28"></a>萬劫也今時衲子見昧而局學之未至不親明眼尊<a 
name="1033a29" id="1033a29"></a>宿而望勢依違蓋終身望道而未之見者有驗於此<a 
name="1033a30" id="1033a30"></a>余於甲辰元宵期滿解制<span class="corr" title='[巳&gt;已]'>已</span>晚參時諄諄開示謂大<a 
name="1033b01" id="1033b01"></a>事未明得住且住不宜浮游浪蕩虛翫歲月徒役身<a 
name="1033b02" id="1033b02"></a>心及乎詰朝粥罷高擔低揖傾堂而去後問侍者去<a 
name="1033b03" id="1033b03"></a>之所以侍者曰彼諸禪人願各久隨謂和尚不似諸<a 
name="1033b04" id="1033b04"></a>方卑躬確意挽留是以去之無他故也余聞之不覺<a 
name="1033b05" id="1033b05"></a>涕零哽咽者累日嗚呼古之學者撒灰潑水不肯去<a 
name="1033b06" id="1033b06"></a>今之學者優容婉語始能留是知佛法之衰祖道之<a 
name="1033b07" id="1033b07"></a>替人心矯詐一至於此雖黃面復生達磨再世恐亦<a 
name="1033b08" id="1033b08"></a>無能挽捄噫可不悲歟。</p><a 
name="1033b09" id="1033b09"></a><a 
name="1033b10" id="1033b10"></a><p><span class="juanname">蔗菴範禪師語錄卷二十八</span></p>
<hr>【經文資訊】嘉興藏第 36 冊 No. B369 蔗菴範禪師語錄<br>【版本記錄】CBETA 電子佛典 Rev. 1.12 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexea15.html?index=J36nB369" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB369_028 by HTTrack Website Copier/3.x [XR&CO'2008], Tue, 03 Jun 2014 00:56:10 GMT -->
</html>
