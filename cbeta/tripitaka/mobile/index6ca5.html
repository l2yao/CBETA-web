<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T25n1512_007 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3497.gif?utmac=MO-30696269-4&amp;utmn=745832525&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT25&amp;utmp=%2Fmobile%2Findex.php%3Findex%3DT25n1512_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index79ac.html?index=T25n1512_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第25冊<br/>No.1512 金剛仙論 (10卷)<br/>【世親菩薩造  金剛仙論師釋  元魏 菩提流支譯】<br/>第 7 卷</p>
	<a href="index2dfc.html?index=T25n1512_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T25">
<div class="root" id="1512" sutra_name="金剛仙論" sutra_juan="[卷7]">　
<a 
name="0844a06" id="0844a06"></a><a 
name="0844a07" id="0844a07"></a><a 
name="0844a08" id="0844a08"></a><p><span class="juanname">金剛仙論卷第七</span></p><a 
name="0844a09" id="0844a09"></a><a 
name="0844a10" id="0844a10"></a><p style="text-indent: 0em; margin-left: 0em"><span class="linehead"></span>須菩提。以要言之。此經有不可思議不可稱<a 
name="0844a11" id="0844a11"></a>量無邊功德者。此是大段中第九名為利益<a 
name="0844a12" id="0844a12"></a>分。此經所以來者。前第八段中。明一切眾生<a 
name="0844a13" id="0844a13"></a>雖皆有真如佛性平等無差。要修行者見。不<a 
name="0844a14" id="0844a14"></a>修行者則不能見。上已明依此經受持讀誦<a 
name="0844a15" id="0844a15"></a>三種修行能見佛性。然猶非究竟勝行。未知<a 
name="0844a16" id="0844a16"></a>為直依此經三種修行得見佛性。為復更成<a 
name="0844a17" id="0844a17"></a>就何等勝行。有何等利益。能見佛性。見佛性<a 
name="0844a18" id="0844a18"></a>時。得何等果報。故今明不但依此經三種修<a 
name="0844a19" id="0844a19"></a>行能見佛性。要更依經發思修二慧。復廣修<a 
name="0844a20" id="0844a20"></a>萬行。現在能滅往罪。未來斷除二障。得此現<a 
name="0844a21" id="0844a21"></a>在未來現多種利益。方能見於佛性。終剋常<a 
name="0844a22" id="0844a22"></a>果也。然前段初偈中。言成就何業。今此中正<a 
name="0844a23" id="0844a23"></a>出業體有多種。故次來也。上來已廣明持此<a 
name="0844a24" id="0844a24"></a>經者。得多福德。皆是利益。何故不障利益之<a 
name="0844a25" id="0844a25"></a>名。所以此段獨得利益之稱者。然上來雖明<a 
name="0844a26" id="0844a26"></a>依此經修行有多利益。未若此段明由持經<a 
name="0844a27" id="0844a27"></a>因緣。發生思修二慧。能轉過去重業。現世<a 
name="0844a28" id="0844a28"></a>輕受未來復得世間出世間二種果報。以有<a 
name="0844a29" id="0844a29"></a>如此多種利益。故偏名利益分也。</p><a 
name="0844b01" id="0844b01"></a><p style="text-indent: 0em; margin-left: 0em"><span class="linehead"></span>然依此經修行。乃有無量利益。且依此一段<a 
name="0844b02" id="0844b02"></a>作九種章門。或作十種。以利益之義。故經<a 
name="0844b03" id="0844b03"></a>初言以要言之。即是略列九種章門。以明利<a 
name="0844b04" id="0844b04"></a>益也。何者為九。一者。此經有不可思議不可<a 
name="0844b05" id="0844b05"></a>稱量無邊功德者。論云。非餘者境界。明此經<a 
name="0844b06" id="0844b06"></a>理深重有無邊功德。故先舉如來所說法也。<a 
name="0844b07" id="0844b07"></a>不可思議者。明此經所詮無為法身。是諸佛<a 
name="0844b08" id="0844b08"></a>境界故。二乘凡夫不能惻也。不可稱量者。<a 
name="0844b09" id="0844b09"></a>明經有大功德。不可以算數。稱量諸佛大人<a 
name="0844b10" id="0844b10"></a>境界。故下句云無量功德也。</p><a 
name="0844b11" id="0844b11"></a><p style="text-indent: 0em; margin-left: 0em"><span class="linehead"></span>二者。此法門。如來為發大乘者說。為發最上<a 
name="0844b12" id="0844b12"></a>乘者說。論名唯依大人說。此出所為人。明經<a 
name="0844b13" id="0844b13"></a>理既深。小根之人所不能受。唯為菩薩大根<a 
name="0844b14" id="0844b14"></a>者說。為發大乘者說。此是地前菩薩始發心<a 
name="0844b15" id="0844b15"></a>人。為最上乘者。此明不但為始發心人說。亦<a 
name="0844b16" id="0844b16"></a>為如實修行者說也。</p><a 
name="0844b17" id="0844b17"></a><p style="text-indent: 0em; margin-left: 0em"><span class="linehead"></span>三者。依下偈論釋。初偈第三句云及希聞信<a 
name="0844b18" id="0844b18"></a>法。明此經希有信者難得。准偈中。應別有第<a 
name="0844b19" id="0844b19"></a>三段經。但能信之人及所信法。不異前二段<a 
name="0844b20" id="0844b20"></a>經故。義有文無。應舉不信之人。形出能信之<a 
name="0844b21" id="0844b21"></a>者。但以此不信之人義通前後。故不別出。即<a 
name="0844b22" id="0844b22"></a>指下第五經文中二乘外道不信者是也。四<a 
name="0844b23" id="0844b23"></a>者若有人受持讀誦修行此經至無量功德<a 
name="0844b24" id="0844b24"></a>聚。論名滿足無上界。此明由受持此經故能<a 
name="0844b25" id="0844b25"></a>生思修二慧。乃至修二種莊嚴。顯滿足法身<a 
name="0844b26" id="0844b26"></a>也。如來悉知悉見是人者。上第六第八段中<a 
name="0844b27" id="0844b27"></a>已明此義。今何故重明也。解云。為漸化眾生<a 
name="0844b28" id="0844b28"></a>令生信心故。處處明也。不可思議不可稱量<a 
name="0844b29" id="0844b29"></a>無邊功德聚者。此明持經因緣得彼無為法<a 
name="0844c01" id="0844c01"></a>身無邊功德聚也。</p><a 
name="0844c02" id="0844c02"></a><p style="text-indent: 0em; margin-left: 0em"><span class="linehead"></span>五者。如是人等則為荷擔如來阿耨三菩提<a 
name="0844c03" id="0844c03"></a>者。論名受持真妙法。明此持經之人既受持<a 
name="0844c04" id="0844c04"></a>此經。則是能荷擔法身如來大菩提也。何以<a 
name="0844c05" id="0844c05"></a>故者。難云。何以故如來唯為大乘人說此法<a 
name="0844c06" id="0844c06"></a>門不為小乘外道說也。故釋云。須菩提。若樂<a 
name="0844c07" id="0844c07"></a>小法者至無有是處。明此二乘諸見外道各<a 
name="0844c08" id="0844c08"></a>執已解故。所以不能於此經生信。既不生信。<a 
name="0844c09" id="0844c09"></a>亦不為人說也。此一段經。皆明持經利益。何<a 
name="0844c10" id="0844c10"></a>故乃舉樂小法人及以我見外道等在此中<a 
name="0844c11" id="0844c11"></a>也。欲明斯二人於此經中不能生信。既不生<a 
name="0844c12" id="0844c12"></a>信。則亦不能受持讀誦如說修行。既不能受<a 
name="0844c13" id="0844c13"></a>持。何能荷擔也。上第三段指不信之人。在於<a 
name="0844c14" id="0844c14"></a>第五。即此文所明二乘外道人是也。若樂小<a 
name="0844c15" id="0844c15"></a>法者。明二乘之人心小意俠志無遠悕。聞佛<a 
name="0844c16" id="0844c16"></a>道長遠久受懃苦乃可得成。便生怯弱退轉<a 
name="0844c17" id="0844c17"></a>之心。但欲一生三生乃至六十劫。劬劬行<a 
name="0844c18" id="0844c18"></a>道。速出三界。盡分段生死。證羅漢果。取灰<a 
name="0844c19" id="0844c19"></a>身之樂。故不能信也。若有我見人見等者。此<a 
name="0844c20" id="0844c20"></a>明外道之人恃已我見為是。更無所求。不<a 
name="0844c21" id="0844c21"></a>能信也。</p><a 
name="0844c22" id="0844c22"></a><p style="text-indent: 0em; margin-left: 0em"><span class="linehead"></span>六者。須菩提在在處處若有此經者。斯一段<a 
name="0844c23" id="0844c23"></a>經。論名尊重身得福。敬重。有此經處。勸人<a 
name="0844c24" id="0844c24"></a>天阿修羅等。廣設供養。生功德也。然此起塔<a 
name="0844c25" id="0844c25"></a>勸供養處。與上勸供養處。文同而義異。上勸<a 
name="0844c26" id="0844c26"></a>起塔供養者。明眾生所以得人天修羅五欲<a 
name="0844c27" id="0844c27"></a>樂果者。由依此經修行。五戒十善而得。故<a 
name="0844c28" id="0844c28"></a>所以勸起塔供養其處。以酬往。恩此中復勸<a 
name="0844c29" id="0844c29"></a>於此處供養者。明依此經修行。畢竟能得無<a 
name="0845a01" id="0845a01"></a>為法身無上菩提。故勸供養如塔廟想也。</p><a 
name="0845a02" id="0845a02"></a><p style="text-indent: 0em; margin-left: 0em"><span class="linehead"></span>七者。復次須菩提。若善男子善女人。受持讀<a 
name="0845a03" id="0845a03"></a>誦此經。為人輕賤者。論名及遠離諸障。此<a 
name="0845a04" id="0845a04"></a>一段經。出經之威力。明持經功德有二世利<a 
name="0845a05" id="0845a05"></a>益。一由受持此經。發思修二慧。能轉過去三<a 
name="0845a06" id="0845a06"></a>塗重業。現世輕受。二因思修二慧故。十地行<a 
name="0845a07" id="0845a07"></a>滿。未來遠離二障。必得無上菩提也。明此<a 
name="0845a08" id="0845a08"></a>人先世非但有罪。亦有福德。以過去福德因<a 
name="0845a09" id="0845a09"></a>緣。今得聞此經。既聞經已。復能受持。為人演<a 
name="0845a10" id="0845a10"></a>說。得滅罪業。非但滅過去罪業。復能斷除二<a 
name="0845a11" id="0845a11"></a>障。得大菩提也。為人輕賤者。明持經功德<a 
name="0845a12" id="0845a12"></a>能轉三塗重業為輕。使現在為人輕賤。乃至<a 
name="0845a13" id="0845a13"></a>頭痛即滅。非謂由持經故招人。輕賤報也。乘<a 
name="0845a14" id="0845a14"></a>生疑難。若此經有大威力。能轉重業為輕。罪<a 
name="0845a15" id="0845a15"></a>即消滅者。既威力如是。何故不能使罪業永<a 
name="0845a16" id="0845a16"></a>盡。乃令輕報而已。答意明此經威力實非不<a 
name="0845a17" id="0845a17"></a>能令永滅。但為行惡不信眾生亦有善惡<a 
name="0845a18" id="0845a18"></a>業報也然不差故。但令輕受不永盡。</p><a 
name="0845a19" id="0845a19"></a><p style="text-indent: 0em; margin-left: 0em"><span class="linehead"></span>八者。論名復能速證法。從須菩提我念過去<a 
name="0845a20" id="0845a20"></a>無量阿僧祇等至所不能及。此一段經。明釋<a 
name="0845a21" id="0845a21"></a>迦如來自引往昔初燃燈已前。未入習種性<a 
name="0845a22" id="0845a22"></a>時。供養八十四億那由他佛。雖復親永爾許<a 
name="0845a23" id="0845a23"></a>諸佛。四事供養。聽受勝法。三業利益。無空過<a 
name="0845a24" id="0845a24"></a>者。故挍量不如末世持經功德百千萬分。不<a 
name="0845a25" id="0845a25"></a>相比類。以不能速證佛果故也。有三義故所<a 
name="0845a26" id="0845a26"></a>以不如。何者。一以如來在世修行供養不以<a 
name="0845a27" id="0845a27"></a>為難。二所行經供養功德是取相心。三此取<a 
name="0845a28" id="0845a28"></a>相之行既不能正感菩提。但能作其遠因。有<a 
name="0845a29" id="0845a29"></a>此三義故。不速證無上菩提。不如持經福也。</p><a 
name="0845b01" id="0845b01"></a><p style="text-indent: 0em; margin-left: 0em"><span class="linehead"></span>九者。論名成種種勢力得大妙果報。若作十<a 
name="0845b02" id="0845b02"></a>章門。分此兩句。為二。從須菩提若善男子善<a 
name="0845b03" id="0845b03"></a>女人於後末世有受持修行此經所得功德若<a 
name="0845b04" id="0845b04"></a>我具說或有人聞心則狂亂等。自此以下二<a 
name="0845b05" id="0845b05"></a>段經。明持經因緣。能得世間出世間二種果<a 
name="0845b06" id="0845b06"></a>報。此文明持經功德。非但正感佛果。亦兼得<a 
name="0845b07" id="0845b07"></a>世間人王天王五欲果報也。若我具說或有<a 
name="0845b08" id="0845b08"></a>人聞心則狂亂疑惑不信者。若我具說持經<a 
name="0845b09" id="0845b09"></a>所得世間出世間二種果報者。眾生聞則疑<a 
name="0845b10" id="0845b10"></a>惑故。但說得出世不可思議功德。不說得世<a 
name="0845b11" id="0845b11"></a>間果報也。上明行取相行者。得三界果報。受<a 
name="0845b12" id="0845b12"></a>持此經。唯得無為法身至極之果。此中復言<a 
name="0845b13" id="0845b13"></a>得世間出世間二種果報。斯言何故前後相違<a 
name="0845b14" id="0845b14"></a>不定。若得無為法身。不應復得世間天王果<a 
name="0845b15" id="0845b15"></a>報。既得人王天王報。不應復得法身果也以<a 
name="0845b16" id="0845b16"></a>此世人現都榮位。情重王報。於中取著。便<a 
name="0845b17" id="0845b17"></a>用持經功德。求於世報。不求佛果。故心狂亂<a 
name="0845b18" id="0845b18"></a>也。既狂亂。則猶豫不信。不知受持此經為<a 
name="0845b19" id="0845b19"></a>決定能得佛果為不得。如此猶豫故曰疑也。<a 
name="0845b20" id="0845b20"></a>此疑心迷理更起煩惱。故曰或也。然上言依<a 
name="0845b21" id="0845b21"></a>此經行無相檀波羅蜜等。能得無為法身。不<a 
name="0845b22" id="0845b22"></a>得世間果報。今此中。何故云受持此經。得世<a 
name="0845b23" id="0845b23"></a>間出世間人王天王等尊位勢力果報者。明<a 
name="0845b24" id="0845b24"></a>受持此經實自遠得無為法身大妙果報。所<a 
name="0845b25" id="0845b25"></a>以得世間諸王果報者。以行者修行未滿。未<a 
name="0845b26" id="0845b26"></a>成佛中間。自然得此人天傍報。如人種穀但<a 
name="0845b27" id="0845b27"></a>求果實。不悕蒿草自然得之。菩薩雖受此世<a 
name="0845b28" id="0845b28"></a>王之果。而不染著。勿謂此果同於世間取相<a 
name="0845b29" id="0845b29"></a>所得實果也。</p><a 
name="0845c01" id="0845c01"></a><p style="text-indent: 0em; margin-left: 0em"><span class="linehead"></span>論曰復成就何業修行者。牒上第八段三種<a 
name="0845c02" id="0845c02"></a>修行初論本偈中第三句也。顯彼修行業者。<a 
name="0845c03" id="0845c03"></a>生此利益分。明此一段經。所以經文在此。而<a 
name="0845c04" id="0845c04"></a>章門在上者。以前明三種聞慧。是其修行。今<a 
name="0845c05" id="0845c05"></a>辨得多種利益思修二慧。亦是修行。以三慧<a 
name="0845c06" id="0845c06"></a>義勢相屬。復修行名通。義有拘瑣故。章門在<a 
name="0845c07" id="0845c07"></a>上。經釋在此。以斯經解釋方彰。修行之義<a 
name="0845c08" id="0845c08"></a>足。故言顯彼修行業也。此一段經。凡以三行<a 
name="0845c09" id="0845c09"></a>偈。作九種章門。或作十章門。釋此一段經。初<a 
name="0845c10" id="0845c10"></a>一偈釋前四章門。第二偈釋中四章門。第三<a 
name="0845c11" id="0845c11"></a>偈上二句釋後一章門。亦得分釋二章門。下<a 
name="0845c12" id="0845c12"></a>半偈通結三偈。勸人令知也。非餘者境界者。<a 
name="0845c13" id="0845c13"></a>釋經中第一段。明此經理深。非凡夫二乘聞<a 
name="0845c14" id="0845c14"></a>思修慧心意識所惻。故非餘者境界也。唯依<a 
name="0845c15" id="0845c15"></a>大人說者。釋第二段經。明經理既深。小根之<a 
name="0845c16" id="0845c16"></a>人不能勘受。故但為菩薩大人說也。然如來<a 
name="0845c17" id="0845c17"></a>非能為菩薩說。不為小乘人說。但菩薩機根<a 
name="0845c18" id="0845c18"></a>大故。所以為說。小乘之人器小心狹。不勘<a 
name="0845c19" id="0845c19"></a>聞大。所以不為說之。非情不平等鄙於二乘<a 
name="0845c20" id="0845c20"></a>不為說也。如日初出。光照高山。後照於下。非<a 
name="0845c21" id="0845c21"></a>曰有高下之心故然也。及希聞信法。者此是<a 
name="0845c22" id="0845c22"></a>釋第三段。明此經希有信者難得。經中更無<a 
name="0845c23" id="0845c23"></a>別文可釋。即指前二段經中人法。以為能信<a 
name="0845c24" id="0845c24"></a>所信人法也。希聞者。明凡夫二乘不聞此經。<a 
name="0845c25" id="0845c25"></a>設聞不能生信。唯菩薩能聞能信。信者難得。<a 
name="0845c26" id="0845c26"></a>故云希聞信法也。滿足無上界者。釋第四段<a 
name="0845c27" id="0845c27"></a>經。明持經因緣。能顯無為法身法身滿足性<a 
name="0845c28" id="0845c28"></a>也。此明滿足性。有二二十二地菩薩。分中<a 
name="0845c29" id="0845c29"></a>顯滿足性。二顯如來果頭具足現用滿足性<a 
name="0846a01" id="0846a01"></a>也。受持真妙法者。釋經中第五段。若受持<a 
name="0846a02" id="0846a02"></a>此經。不能尋詮會理得理亡詮。不名受持<a 
name="0846a03" id="0846a03"></a>真妙法要受持此經。能亡詮會旨。解無為<a 
name="0846a04" id="0846a04"></a>法身。方名受持真妙法故。明受持經者。即是<a 
name="0846a05" id="0846a05"></a>荷擔如來真妙法身也。尊重身得福者。釋經<a 
name="0846a06" id="0846a06"></a>中第六段。明非但持經多得功德。敬重說此<a 
name="0846a07" id="0846a07"></a>經處。廣設供養。亦得多福。以此處說金剛般<a 
name="0846a08" id="0846a08"></a>若。辨無為法身。供養此處。即供養法身故。云<a 
name="0846a09" id="0846a09"></a>尊重也。身時得福者。說供養人。身得世間<a 
name="0846a10" id="0846a10"></a>出世間二種果報也。及遠離諸障者。釋經中<a 
name="0846a11" id="0846a11"></a>第七段。以持經功德威力。俠三惡罪業現世<a 
name="0846a12" id="0846a12"></a>輕受。即為消滅。亦離智障煩惱障也。復能速<a 
name="0846a13" id="0846a13"></a>證法者。釋經中第八段。明佛自引過去雖供<a 
name="0846a14" id="0846a14"></a>養諸佛。當爾時。懷取相心。不能疾得菩提。若<a 
name="0846a15" id="0846a15"></a>能受持此經者。不近期三界有為果報故。能<a 
name="0846a16" id="0846a16"></a>速證無上菩提法也。成種種勢力者。釋經中<a 
name="0846a17" id="0846a17"></a>第九段。明持經功德能得世間人天中王種<a 
name="0846a18" id="0846a18"></a>種勢力果也。得大妙果報者。此二句。釋經中<a 
name="0846a19" id="0846a19"></a>此法門不可思議果報亦不可思議。此明非<a 
name="0846a20" id="0846a20"></a>但直得世間種種勢力果報。乃遠感出世間<a 
name="0846a21" id="0846a21"></a>極大妙果也。</p><a 
name="0846a22" id="0846a22"></a><p style="text-indent: 0em; margin-left: 0em"><span class="linehead"></span>此三行偈。說何等義者。論主將以長行釋偈<a 
name="0846a23" id="0846a23"></a>中九章門故。作此問生起也。有不可思議至<a 
name="0846a24" id="0846a24"></a>不共聲聞等。釋偈中初句也。以為住第一大<a 
name="0846a25" id="0846a25"></a>乘者至修行勝故。釋偈中第二句也。以信<a 
name="0846a26" id="0846a26"></a>小乘等則不能聞此示希聞而能信法故。釋<a 
name="0846a27" id="0846a27"></a>偈中第三句也。并釋三章門竟。如經以下通<a 
name="0846a28" id="0846a28"></a>舉經來結也。</p><p style="text-indent: 0em; margin-left: 0em"><span class="linehead"></span>希聞者謂不可思議等文句者。<a 
name="0846a29" id="0846a29"></a>前二章門經中有文。即此二章門經。上作第<a 
name="0846b01" id="0846b01"></a>三章門。經無別文。恐人不識故。還指上章門。<a 
name="0846b02" id="0846b02"></a>謂不可思議等文句也。得不可思議等福德<a 
name="0846b03" id="0846b03"></a>至無量功德聚故。解偈中第四句。舉經來結<a 
name="0846b04" id="0846b04"></a>也。下釋二偈五章門一一略提經解釋。還廣<a 
name="0846b05" id="0846b05"></a>舉經。依論可知也。</p><a 
name="0846b06" id="0846b06"></a><p style="text-indent: 0em; margin-left: 0em"><span class="linehead"></span>爾時須菩提白佛言。云何菩薩發三菩提心<a 
name="0846b07" id="0846b07"></a>云何降伏其心等。以下凡有十六段經文。<a 
name="0846b08" id="0846b08"></a>此是大段。中第十名為斷疑分。此所以名斷<a 
name="0846b09" id="0846b09"></a>疑者。上從第三段來。已廣辨斷疑。何故不與<a 
name="0846b10" id="0846b10"></a>斷疑之名。此段所以獨得斷疑之稱也。然眾<a 
name="0846b11" id="0846b11"></a>生到側。或取著心。多聞如來說法。於一法<a 
name="0846b12" id="0846b12"></a>上。起種種疑。從第三段來至第九段。此一周<a 
name="0846b13" id="0846b13"></a>說法。於菩薩眾生佛淨土等四法上。次第一<a 
name="0846b14" id="0846b14"></a>遍斷疑。然各逐所明。事義不同。別立名字。雖<a 
name="0846b15" id="0846b15"></a>復斷疑。而不名斷疑分。自此以下。還提上經。<a 
name="0846b16" id="0846b16"></a>其文略同。而疑有異。答意亦異。故獨得斷疑<a 
name="0846b17" id="0846b17"></a>之名也。以何次第起。此第十段十。將欲釋<a 
name="0846b18" id="0846b18"></a>上所未斷疑故。次第重舉前七段經來。以釋<a 
name="0846b19" id="0846b19"></a>眾疑故。次明此斷疑分經也。</p><a 
name="0846b20" id="0846b20"></a><p style="text-indent: 0em; margin-left: 0em"><span class="linehead"></span>爾時須菩提白佛至則非菩薩。重牒前第三<a 
name="0846b21" id="0846b21"></a>住分經文。然此住義。前已廣釋。所以重舉來<a 
name="0846b22" id="0846b22"></a>者。就此文上。有疑未盡。為欲取下何以故須<a 
name="0846b23" id="0846b23"></a>菩提實無有法名為菩薩。以釋上疑故。通舉<a 
name="0846b24" id="0846b24"></a>來也。此言何以故者。以作難云。上第三段經<a 
name="0846b25" id="0846b25"></a>中。已明此三種修行。何以故。此中復重明。有<a 
name="0846b26" id="0846b26"></a>何勝也。故釋實無有法名為菩薩。發三菩提<a 
name="0846b27" id="0846b27"></a>心者。明於前三種修行上。疑未遣。為以此<a 
name="0846b28" id="0846b28"></a>實無有法名為菩薩。釋疑故。重來也。疑意。<a 
name="0846b29" id="0846b29"></a>云何上第三段中。明菩薩證得初地無生二<a 
name="0846c01" id="0846c01"></a>種無我見道之解。具足四種深心。永斷三界<a 
name="0846c02" id="0846c02"></a>四住習氣無明<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>品。離五怖畏。住於初地。<a 
name="0846c03" id="0846c03"></a>平等理中。不見被是眾生我為菩薩。於此<a 
name="0846c04" id="0846c04"></a>理中。柔伏其心。復得二地以上修道之解。以<a 
name="0846c05" id="0846c05"></a>得此解故。存我能具足四種深心。住於初<a 
name="0846c06" id="0846c06"></a>地。我能不著三事修行。我能不見三事。降伏<a 
name="0846c07" id="0846c07"></a>其心。我能斷煩惱。我能化人。有此分別之心。<a 
name="0846c08" id="0846c08"></a>以有此心故。有人疑云。若菩薩以證見道修<a 
name="0846c09" id="0846c09"></a>無我之解。何故猶云我能證平等理。不見眾<a 
name="0846c10" id="0846c10"></a>生異於菩薩。乃至我能修行等。既自得無我<a 
name="0846c11" id="0846c11"></a>解。今言不見。誰云不見。菩薩言我能不見。<a 
name="0846c12" id="0846c12"></a>即難。者是菩薩。何者是我。而菩薩言我能不<a 
name="0846c13" id="0846c13"></a>見也。若爾。疑者還謂。即眾生五陰是菩薩。更<a 
name="0846c14" id="0846c14"></a>無別菩薩。若眾生五陰非菩薩者。何故。菩薩<a 
name="0846c15" id="0846c15"></a>自言我能。以此驗之。故知即而眾生五陰是<a 
name="0846c16" id="0846c16"></a>實菩薩也。為除此疑故。言實無有法名為菩<a 
name="0846c17" id="0846c17"></a>薩發三菩提心者也。今明實無有法名為菩<a 
name="0846c18" id="0846c18"></a>薩者。假名名字眾生體虛妄不實。五陰因緣<a 
name="0846c19" id="0846c19"></a>滅法體本來空寂。於眾生五陰有為法中。無<a 
name="0846c20" id="0846c20"></a>有一法是實可名為菩薩。若眾生五陰中。無<a 
name="0846c21" id="0846c21"></a>有一法是實名為菩薩者。云何而言我是菩<a 
name="0846c22" id="0846c22"></a>薩。然今言。我是菩薩。我能見修。我能修行等<a 
name="0846c23" id="0846c23"></a>者。非謂菩薩發初地已。猶存眾生五陰。以之<a 
name="0846c24" id="0846c24"></a>為我。有身見等<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惑未盡也。所以尚言我能<a 
name="0846c25" id="0846c25"></a>者。明見道修道二種菩薩。雖現見真性斷除<a 
name="0846c26" id="0846c26"></a>四住不善煩惱等一品<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惑。猶有無明住地<a 
name="0846c27" id="0846c27"></a>根本煩惱細惑。於善法中。有微分別心未斷<a 
name="0846c28" id="0846c28"></a>盡故。有此功用之惑。於七地以還非患。乃障<a 
name="0846c29" id="0846c29"></a>八地以上無功用不住道解。因斷此疑。即勵<a 
name="0847a01" id="0847a01"></a>諸菩薩。遣存我分別之心故。言實無有法名<a 
name="0847a02" id="0847a02"></a>為菩薩發三菩提心也。此乃隱覆之答。非是<a 
name="0847a03" id="0847a03"></a>正答。若欲正答。亦應更問。若起此分別。非真<a 
name="0847a04" id="0847a04"></a>實菩薩者。何者是真實菩薩。應答有實菩薩。<a 
name="0847a05" id="0847a05"></a>何者是。要得無生忍。會二種無我解者。是真<a 
name="0847a06" id="0847a06"></a>實菩薩。而不正答者。以引釋在下第四經中。<a 
name="0847a07" id="0847a07"></a>但此義勢未盡。故合答也。</p><a 
name="0847a08" id="0847a08"></a><p style="text-indent: 0em; margin-left: 0em"><span class="linehead"></span>此一段經。以一行偈釋。於內心修行存我為<a 
name="0847a09" id="0847a09"></a>菩薩者。初地以上七地以還。菩薩雖得無我<a 
name="0847a10" id="0847a10"></a>之解。於內心中。修行之時。自謂我是菩薩。我<a 
name="0847a11" id="0847a11"></a>能不見三事。此之分別等。即是根本無明。於<a 
name="0847a12" id="0847a12"></a>善法中。分別之惑也。應問此見道修道三種<a 
name="0847a13" id="0847a13"></a>修行勝解為實不實也。亦應答是實。次難。若<a 
name="0847a14" id="0847a14"></a>是實者。自言我能修行。此有何妨。即答此即<a 
name="0847a15" id="0847a15"></a>障於心也。明如此分別云我能修行等。善法<a 
name="0847a16" id="0847a16"></a>無明功用之惑。障八地以上心。應問障八地<a 
name="0847a17" id="0847a17"></a>以上何等心。故下句云。違於不住道。明七地<a 
name="0847a18" id="0847a18"></a>以還。善法分別功用之惑。障八地以上無功<a 
name="0847a19" id="0847a19"></a>用心不住道解也。此言不住者。不住功用心。<a 
name="0847a20" id="0847a20"></a>不住無功用心。故名不住道也。此義云何至<a 
name="0847a21" id="0847a21"></a>降伏其心。釋偈初句。菩薩生此分別者。釋偈<a 
name="0847a22" id="0847a22"></a>中第二句。障於菩提行者。釋偈中第三句。下<a 
name="0847a23" id="0847a23"></a>并以三句偈來經結也。障何等心者。提第三<a 
name="0847a24" id="0847a24"></a>句作問也。即答偈言違於不住道者。此以第<a 
name="0847a25" id="0847a25"></a>四句為答也。如經以下。舉釋疑經來結也。須<a 
name="0847a26" id="0847a26"></a>菩提。如來於燃燈佛所。有法得菩提不。此斷<a 
name="0847a27" id="0847a27"></a>疑分中第二經文。何故復來。以前疑實無有<a 
name="0847a28" id="0847a28"></a>法名菩薩。疑者謂一向無菩薩者。何故如來云<a 
name="0847a29" id="0847a29"></a>我。昔在燃燈佛所行菩薩行得菩提記。以此<a 
name="0847b01" id="0847b01"></a>驗之。應有菩薩。行何故言無。佛語須菩提。<a 
name="0847b02" id="0847b02"></a>我於燃燈佛所。有法得菩提不。須菩提解答<a 
name="0847b03" id="0847b03"></a>佛言。佛於燃燈佛所。無有法得菩提記。明菩<a 
name="0847b04" id="0847b04"></a>薩猶在習種性中。於燃燈佛所。唯言語受記。<a 
name="0847b05" id="0847b05"></a>未有所證。故言無法得菩提也。明未得初地<a 
name="0847b06" id="0847b06"></a>真實無生忍三菩提也。而非無地前假名名<a 
name="0847b07" id="0847b07"></a>字菩薩言語受菩提記也。前疑問於應有菩<a 
name="0847b08" id="0847b08"></a>提。何故今者答以不得菩提也。此名真如所<a 
name="0847b09" id="0847b09"></a>證法。為菩提。明眾生修行證菩提者。名為菩<a 
name="0847b10" id="0847b10"></a>薩。爾時既未登菩提。明非是實也。佛言如是。<a 
name="0847b11" id="0847b11"></a>須菩提。實無有法如來於燃燈佛所得三菩<a 
name="0847b12" id="0847b12"></a>提者。此如來印可須菩提所說不虛。拂去眾<a 
name="0847b13" id="0847b13"></a>疑也。須菩提。若有法如來得菩提者。燃燈佛<a 
name="0847b14" id="0847b14"></a>則不與我授記。汝於來世當得作佛。號釋迦<a 
name="0847b15" id="0847b15"></a>牟尼者。如來自云。若我在習種中。燃燈佛時。<a 
name="0847b16" id="0847b16"></a>已得初地無生三菩提記者。則後時無量諸<a 
name="0847b17" id="0847b17"></a>佛乃至初地中。燃燈等則更不與我授無生<a 
name="0847b18" id="0847b18"></a>忍記也。以實未得無生忍三菩提記。是故後<a 
name="0847b19" id="0847b19"></a>燃燈佛等。復與我授記。摩那婆。汝於來世。當<a 
name="0847b20" id="0847b20"></a>得作佛。號釋迦者。此明正。以我於彼時實<a 
name="0847b21" id="0847b21"></a>未得初地真無生忍三菩提記故。後明時燃<a 
name="0847b22" id="0847b22"></a>燈佛更與我授記。汝當作佛也。又第三燃燈<a 
name="0847b23" id="0847b23"></a>佛所。爾時始證真無生忍記。</p><a 
name="0847b24" id="0847b24"></a><p style="text-indent: 0em; margin-left: 0em"><span class="linehead"></span>何以故者。此有疑難云。如上所說。應有菩提。<a 
name="0847b25" id="0847b25"></a>今何故。言實無有法如來得菩提。若實無有<a 
name="0847b26" id="0847b26"></a>法如來得菩提者。則謗謂一向無菩提。亦無<a 
name="0847b27" id="0847b27"></a>諸佛得菩提者。若爾既無菩提可得。何故菩<a 
name="0847b28" id="0847b28"></a>薩三大阿僧祇劫。修苦行菩提也。答言。如<a 
name="0847b29" id="0847b29"></a>來者即實真如也。上所以云無有一法。名得<a 
name="0847c01" id="0847c01"></a>菩提者。明爾時但言語授記。未有證法是實<a 
name="0847c02" id="0847c02"></a>而得名為菩提。非謂理中一向無菩提故。今<a 
name="0847c03" id="0847c03"></a>言即實真如者。明實有無為法身菩提。古今<a 
name="0847c04" id="0847c04"></a>一定。體不變不異。無生住滅相故。名即實真<a 
name="0847c05" id="0847c05"></a>如。指此真如無為法身。是菩提體。以有實菩<a 
name="0847c06" id="0847c06"></a>提故。明知亦有菩薩。復有修行得佛。何得謗<a 
name="0847c07" id="0847c07"></a>言一向無菩提亦無菩薩修行證果成佛者<a 
name="0847c08" id="0847c08"></a>也。然今雖答有菩提之體。猶未是正答。下大<a 
name="0847c09" id="0847c09"></a>身喻中。別當正答也。乘此答言。如來者即實<a 
name="0847c10" id="0847c10"></a>真如。復更生疑。若言真如菩提是實有者。此<a 
name="0847c11" id="0847c11"></a>有猶同世間色等有為萬相之有。生此疑心<a 
name="0847c12" id="0847c12"></a>故。答言。若有人言。如來得三菩提者。是人<a 
name="0847c13" id="0847c13"></a>不實語。此明法身菩提體絕萬相。妙有故有。<a 
name="0847c14" id="0847c14"></a>非是有為虛妄之有。那得聞有便取同色等<a 
name="0847c15" id="0847c15"></a>萬相虛妄之有。既是妙有。謂同虛妄有者。即<a 
name="0847c16" id="0847c16"></a>是妄說。故言不實語也。下經。即成何取此<a 
name="0847c17" id="0847c17"></a>菩提同有為者是其不實語。以實無有法佛<a 
name="0847c18" id="0847c18"></a>得三菩提故也。此中應引上菩薩證成此義。<a 
name="0847c19" id="0847c19"></a>上實無有法名為菩薩者。明眾生五陰非實<a 
name="0847c20" id="0847c20"></a>菩薩。而言此眾生五陰法中實不有一法名<a 
name="0847c21" id="0847c21"></a>菩薩者。是不實語。今言實無有法如來得三<a 
name="0847c22" id="0847c22"></a>菩提明菩提之體。無色等萬相可得。而言有<a 
name="0847c23" id="0847c23"></a>得菩提者。亦是虛妄。此明如菩薩佛亦如是。<a 
name="0847c24" id="0847c24"></a>以菩薩不實故。菩提亦不實也。或者聞言有<a 
name="0847c25" id="0847c25"></a>菩提。便謂菩提同有為色等萬相可得故。答<a 
name="0847c26" id="0847c26"></a>以不得菩薩。此明不得者菩提之體無有為<a 
name="0847c27" id="0847c27"></a>萬相一法可得。故言不得菩提。非謂理中無<a 
name="0847c28" id="0847c28"></a>得。那得以菩提無有為萬相可得。難理中亦<a 
name="0847c29" id="0847c29"></a>使不得也。乘實無有法佛得三菩提。覆生疑<a 
name="0848a01" id="0848a01"></a>謗。若言實無有法佛得三菩提者。便一向無<a 
name="0848a02" id="0848a02"></a>有得菩提人。既無得菩提者。故知亦無菩提<a 
name="0848a03" id="0848a03"></a>可得也。故答言。須菩提。如來所得阿耨三菩<a 
name="0848a04" id="0848a04"></a>提。此佛引已所得菩提。證成有得之義也。言<a 
name="0848a05" id="0848a05"></a>如來所得者。明我親自修行逕三大阿僧祇。<a 
name="0848a06" id="0848a06"></a>十地行滿。證得菩提。何得謗言一向無有得<a 
name="0848a07" id="0848a07"></a>菩提者也。於是中不實者。結成上實無有法<a 
name="0848a08" id="0848a08"></a>佛得菩提。明菩提之體無色等萬相。而取同<a 
name="0848a09" id="0848a09"></a>有為萬相可得者。此是不實也。不妄語者。結<a 
name="0848a10" id="0848a10"></a>成前如來所得阿耨三菩提明菩提之體。雖<a 
name="0848a11" id="0848a11"></a>無色等萬相可得。非不實有真如菩提萬德<a 
name="0848a12" id="0848a12"></a>具足為如來所證。故云不妄語也。此雙結上。<a 
name="0848a13" id="0848a13"></a>有得無得二種經文也。是故如來說一切法<a 
name="0848a14" id="0848a14"></a>皆是佛法者。偏成上。是故所得阿耨菩提理<a 
name="0848a15" id="0848a15"></a>中。不有妄得語義故。如來所說一切果頭萬<a 
name="0848a16" id="0848a16"></a>德之法。皆是諸佛法身妙有之法。亦應言。是<a 
name="0848a17" id="0848a17"></a>故如來說一切法非佛法。明色等有為萬相<a 
name="0848a18" id="0848a18"></a>一切法。皆非果頭萬德一切法。以不作此說<a 
name="0848a19" id="0848a19"></a>故。大眾乘如來說一切法皆是佛法。復更生<a 
name="0848a20" id="0848a20"></a>疑。若言一切法皆是佛法者。而一切名濫。<a 
name="0848a21" id="0848a21"></a>有有為一切有無為一切。此二種一切。可<a 
name="0848a22" id="0848a22"></a>皆是佛法耶。若皆是佛法者。那得上言法身<a 
name="0848a23" id="0848a23"></a>菩提無萬相可得。真如無為法中實有菩提<a 
name="0848a24" id="0848a24"></a>也。故經答言。所言一切法。一切法者。即非一<a 
name="0848a25" id="0848a25"></a>切法也。上一切法者。名有為一切法。下一切<a 
name="0848a26" id="0848a26"></a>法者。是無為一切。即非一切法者。明上有為<a 
name="0848a27" id="0848a27"></a>一切非無為一切。亦得言無為一切即非有<a 
name="0848a28" id="0848a28"></a>為一切法。是故名一切法者。此句雙結二種<a 
name="0848a29" id="0848a29"></a>一切法。是故名有為一切法。是故名無為一<a 
name="0848b01" id="0848b01"></a>切法也。雖復一切名同。有為一切法。體是虛<a 
name="0848b02" id="0848b02"></a>妄。故非菩提。無為一切法。體是真實。故是菩<a 
name="0848b03" id="0848b03"></a>提。勿得以一切名同。便謂有為一切亦是果<a 
name="0848b04" id="0848b04"></a>頭一切萬德佛法也。</p><a 
name="0848b05" id="0848b05"></a><p style="text-indent: 0em; margin-left: 0em"><span class="linehead"></span>論曰此中有疑以下。論主先生起疑意。舉經<a 
name="0848b06" id="0848b06"></a>來。結作兩偈。釋此一段經。初偈釋經中須菩<a 
name="0848b07" id="0848b07"></a>提於意云何至不實不妄語也。以後時授記<a 
name="0848b08" id="0848b08"></a>者。此還釋前斷疑經。作疑不異於上。若作<a 
name="0848b09" id="0848b09"></a>正答。應云實無有法得菩提者。明我於燃燈<a 
name="0848b10" id="0848b10"></a>佛時未有所證故。云無法得菩提。既無所證<a 
name="0848b11" id="0848b11"></a>菩提。成上亦無實證菩薩。言有菩薩者。要現<a 
name="0848b12" id="0848b12"></a>得無生法忍出世間解。名真菩薩。今偈但答<a 
name="0848b13" id="0848b13"></a>言以後時授記。義中已知實有菩薩。若無菩<a 
name="0848b14" id="0848b14"></a>薩者。何得言後時授記。所以此中不正答者。<a 
name="0848b15" id="0848b15"></a>以斯義勢未盡故。拘瑣在下以下經文中有<a 
name="0848b16" id="0848b16"></a>正釋故。此因後時授記。以明於有也。燃燈行<a 
name="0848b17" id="0848b17"></a>非上者。我於前燃燈佛時。在習種性中。未得<a 
name="0848b18" id="0848b18"></a>初地無生法忍第一上行故。云燃燈行非上<a 
name="0848b19" id="0848b19"></a>也。故上句云。以後時授記。後性地中。第二燃<a 
name="0848b20" id="0848b20"></a>燈佛。懸授初地八地無生忍記。後三十心滿。<a 
name="0848b21" id="0848b21"></a>復有第三燃燈佛。與我授無生忍後時記。此<a 
name="0848b22" id="0848b22"></a>謂道種之未初地之前。此燃燈佛與我授記。<a 
name="0848b23" id="0848b23"></a>以驗知前燃燈佛邊未證無生三菩提現道記<a 
name="0848b24" id="0848b24"></a>也。此上二句。釋摩那婆汝於來世作佛號釋<a 
name="0848b25" id="0848b25"></a>迦牟尼以前經也。菩提彼行等者。經中。先言<a 
name="0848b26" id="0848b26"></a>眾生五陰非菩薩。後云色等有為非菩提。依<a 
name="0848b27" id="0848b27"></a>此作偈。應言彼行等菩提。而言菩提彼行<a 
name="0848b28" id="0848b28"></a>者。明證菩提者是實菩薩。既未證菩提。故<a 
name="0848b29" id="0848b29"></a>知亦無明證菩薩。不實義同。反覆相成故<a 
name="0848c01" id="0848c01"></a>也。又復一釋。應言彼行隨等菩提。但依闡<a 
name="0848c02" id="0848c02"></a>陀論作偈法。用逐語便上下意也。此明如菩<a 
name="0848c03" id="0848c03"></a>薩佛亦如是。故下句云。非實有為相。此明以<a 
name="0848c04" id="0848c04"></a>眾生五陰有為萬相而得菩薩菩提者此是虛<a 
name="0848c05" id="0848c05"></a>妄。故云非實。何故非實。以取有為為實相故<a 
name="0848c06" id="0848c06"></a>也。此後二句。釋何以故已下經也。此解直明<a 
name="0848c07" id="0848c07"></a>菩薩菩提不可以有為相得。未明無為法中<a 
name="0848c08" id="0848c08"></a>有實菩薩行。及菩提可得義中。應作第二道<a 
name="0848c09" id="0848c09"></a>義言菩提彼行等是實無為相。以正偈俠故。<a 
name="0848c10" id="0848c10"></a>更作第二偈。雖作第二偈。以經中未明有實<a 
name="0848c11" id="0848c11"></a>菩薩故。但明有實菩提也。此義云何至無有<a 
name="0848c12" id="0848c12"></a>一法得菩提。此釋偈中第二句也。若我於彼<a 
name="0848c13" id="0848c13"></a>佛所。已證菩提。則後時諸佛不授我記者。此<a 
name="0848c14" id="0848c14"></a>釋偈中上句也。是故我於彼時行未成佛故<a 
name="0848c15" id="0848c15"></a>者。還以上句。結下第二句也。此中應解上句。<a 
name="0848c16" id="0848c16"></a>何故先釋第二句者。但下句所釋。經文在於<a 
name="0848c17" id="0848c17"></a>前故。此長行論。依經次第。先解第二句也。偈<a 
name="0848c18" id="0848c18"></a>言以下釋竟雙引上半偈結也。若無菩提。即<a 
name="0848c19" id="0848c19"></a>無諸佛如來等者。先作生疑謗意也。如經等<a 
name="0848c20" id="0848c20"></a>者。舉釋疑經結。然後以論釋經也。若有人言<a 
name="0848c21" id="0848c21"></a>以下。先舉經作問。以偈中第三句來答也。此<a 
name="0848c22" id="0848c22"></a>義云何者。以此偈言菩提彼行等者此義意<a 
name="0848c23" id="0848c23"></a>云何也。彼菩薩行等者。提彼前經中菩薩發<a 
name="0848c24" id="0848c24"></a>菩提心行。釋偈中彼行也。如是如來至此亦<a 
name="0848c25" id="0848c25"></a>虛妄者。提此經中若人言如來得菩提不實<a 
name="0848c26" id="0848c26"></a>語釋偈中菩提也。故言菩提彼行等者結句<a 
name="0848c27" id="0848c27"></a>也。若有人取眾生五陰色等有為法。以為菩<a 
name="0848c28" id="0848c28"></a>薩菩提者。此是不實故言等也。若如是有人<a 
name="0848c29" id="0848c29"></a>謗言。如來不得菩提者。此出疑謗之意也。為<a 
name="0849a01" id="0849a01"></a>斷此疑。如經以下。即釋引疑經結也。此義云<a 
name="0849a02" id="0849a02"></a>何者。設問。前言實無有法如來得菩提。此中<a 
name="0849a03" id="0849a03"></a>復言如來所得阿耨三菩提。此言相反其義云<a 
name="0849a04" id="0849a04"></a>何也。即釋云以如來得彼菩提故。此句釋後<a 
name="0849a05" id="0849a05"></a>經如來所得三菩提。明理而言之。如來實修<a 
name="0849a06" id="0849a06"></a>行證得菩提也。若如來實得菩提。何故前言<a 
name="0849a07" id="0849a07"></a>不得也。故即舉偈釋言。非實有為相故。此句<a 
name="0849a08" id="0849a08"></a>解前如來不得三菩提經也。有為相者謂五<a 
name="0849a09" id="0849a09"></a>陰相者。片出偈中有為相名也。彼菩提法無<a 
name="0849a10" id="0849a10"></a>色等相故者。明菩提體無色等五陰相可得。<a 
name="0849a11" id="0849a11"></a>故云非實有為相也。此復云何者。前偈下二<a 
name="0849a12" id="0849a12"></a>句。且解經中菩提無色等萬相故不可得。若<a 
name="0849a13" id="0849a13"></a>取菩提同色等相者。此則非實。然猶未解實<a 
name="0849a14" id="0849a14"></a>有真如菩提。亦未解有證菩提者。經文今<a 
name="0849a15" id="0849a15"></a>將欲作第二偈。以釋此義故。先設問生起云。<a 
name="0849a16" id="0849a16"></a>若言菩提無色等相者。經云言如來者即實<a 
name="0849a17" id="0849a17"></a>真如。又云如來所得阿耨三菩提。此義復云<a 
name="0849a18" id="0849a18"></a>何也。故即以偈答。彼即非相相。此第二偈。釋<a 
name="0849a19" id="0849a19"></a>經中是故如來說一切法佛法記經。彼即非<a 
name="0849a20" id="0849a20"></a>相相。彼者。彼於法身菩提。非色等有為萬法<a 
name="0849a21" id="0849a21"></a>相也。如是無有相者。是無為法身。決定萬<a 
name="0849a22" id="0849a22"></a>德相也。以不虛說故者。明上法身菩提雖<a 
name="0849a23" id="0849a23"></a>無有為萬相。而非不有真如無為萬德之相<a 
name="0849a24" id="0849a24"></a>故。經云如來所得阿耨三菩提者。非為妄說<a 
name="0849a25" id="0849a25"></a>故。言以不虛說故也。又問何故不虛說也。故<a 
name="0849a26" id="0849a26"></a>下第三句云。是法諸佛法是法者是無為一<a 
name="0849a27" id="0849a27"></a>切法也。諸佛法者。是佛所證果頭無為法身<a 
name="0849a28" id="0849a28"></a>萬德一切法相也。故第四句云。一切自體相<a 
name="0849a29" id="0849a29"></a>明此萬德是真真如法身自體相。非是有為<a 
name="0849b01" id="0849b01"></a>萬相所成也。此義云何以下至以不虛說故。<a 
name="0849b02" id="0849b02"></a>解偈中初句竟。通以上半偈來結也。是故如<a 
name="0849b03" id="0849b03"></a>來說一切法佛法如是等者。提結為問云。如<a 
name="0849b04" id="0849b04"></a>來說一切法佛法。此義云何也。故即答。以如<a 
name="0849b05" id="0849b05"></a>來得如是法。明如來躬自修行證得如是<a 
name="0849b06" id="0849b06"></a>果頭萬德一切法也。故復以下半偈來結釋<a 
name="0849b07" id="0849b07"></a>已。然後先解第四句。後釋第三句也。彼處色<a 
name="0849b08" id="0849b08"></a>等相不住等故。明菩提萬德一切法。所以唯<a 
name="0849b09" id="0849b09"></a>以真如為體。不以色等為體者。以菩提體是<a 
name="0849b10" id="0849b10"></a>真如無為故。但住持萬德一切法。不住持色<a 
name="0849b11" id="0849b11"></a>等一切法。故以為體也。</p><a 
name="0849b12" id="0849b12"></a><p style="text-indent: 0em; margin-left: 0em"><span class="linehead"></span>須菩提。譬如有人其身妙大等。此斷疑分中<a 
name="0849b13" id="0849b13"></a>第三經文。前喻明報身佛。今明法身佛。上<a 
name="0849b14" id="0849b14"></a>已廣釋法身無萬相而是妙有。又次前經中<a 
name="0849b15" id="0849b15"></a>兩句。明法身菩提萬德圓滿。故有菩提可得。<a 
name="0849b16" id="0849b16"></a>然疑者猶謂全無法身。何以故爾。若法身萬<a 
name="0849b17" id="0849b17"></a>德滿足。應有萬相可見。若無萬相可見者。便<a 
name="0849b18" id="0849b18"></a>應一向無法身。所以得知法身是無。前段經<a 
name="0849b19" id="0849b19"></a>中。如來或言有菩提可得。或言無菩提可得。<a 
name="0849b20" id="0849b20"></a>若法身定有者。應答我有得。若法身定無。應<a 
name="0849b21" id="0849b21"></a>答言無得。今答既不定。復不可見。故知法<a 
name="0849b22" id="0849b22"></a>身是無也。有如此疑。故經答譬如有人其身<a 
name="0849b23" id="0849b23"></a>妙大等也。答意明理而言之。菩提之體。雖無<a 
name="0849b24" id="0849b24"></a>萬相可得。然實有真如法身菩提可得。但不<a 
name="0849b25" id="0849b25"></a>得定答。所以然者。明此法身。乃是非有非無。<a 
name="0849b26" id="0849b26"></a>妙有妙無。中道之理。我若定答。汝等便生<a 
name="0849b27" id="0849b27"></a>邪見。聞菩提是有。取同色等有為之有。則成<a 
name="0849b28" id="0849b28"></a>常見。聞無。謂一向同於虛空菟角無體之無。<a 
name="0849b29" id="0849b29"></a>則成斷見。故不得定答也。又此法身具足功<a 
name="0849c01" id="0849c01"></a>德智慧二種莊嚴。體是妙有。故有法身可得。<a 
name="0849c02" id="0849c02"></a>遠離二障。體非有為。故無法身可得。有此<a 
name="0849c03" id="0849c03"></a>二義故。上不得定答。那得難言何故作此不<a 
name="0849c04" id="0849c04"></a>定答也。為斷此疑故。引大身喻。明有法身體。<a 
name="0849c05" id="0849c05"></a>不應言無法身也。此喻釋成前言如來者即<a 
name="0849c06" id="0849c06"></a>實真如也。譬如有人者。如來引大身喻。喻法<a 
name="0849c07" id="0849c07"></a>身人也。其身妙大者。如來自合喻。則法身體<a 
name="0849c08" id="0849c08"></a>相圓滿。古今湛然。畢竟達離二障。具足二<a 
name="0849c09" id="0849c09"></a>種莊嚴。妙者智慧莊嚴。大者功德莊嚴也。此<a 
name="0849c10" id="0849c10"></a>其身妙大。成上章未如來所得阿耨三菩提。<a 
name="0849c11" id="0849c11"></a>明實有無為法身菩提可得也。前二段經。明<a 
name="0849c12" id="0849c12"></a>眾生五陰非實菩薩故。有為萬相亦非實菩<a 
name="0849c13" id="0849c13"></a>提。此下二段經。明法身菩提是妙有故菩薩<a 
name="0849c14" id="0849c14"></a>無生忍行亦是實有也。上第五段中云。不可<a 
name="0849c15" id="0849c15"></a>以相成就見如來者。明無為法身體無三相<a 
name="0849c16" id="0849c16"></a>也。第六段中言如來不得菩提。亦不說法者。<a 
name="0849c17" id="0849c17"></a>此名應化佛不得不說也。第七分山王大身<a 
name="0849c18" id="0849c18"></a>喻中。謂報佛體無取相分別也。此中大身譬<a 
name="0849c19" id="0849c19"></a>喻。亦明法身佛。此之三佛別相中論也。須菩<a 
name="0849c20" id="0849c20"></a>提言。世尊如來說人身妙大則非大身者。須<a 
name="0849c21" id="0849c21"></a>菩提若不作此說。有二種失。一不解如來意。<a 
name="0849c22" id="0849c22"></a>二不解無為法身。故作此說也。或者聞言法<a 
name="0849c23" id="0849c23"></a>身是有。疑謂還同有為萬相之有。故釋云則<a 
name="0849c24" id="0849c24"></a>非大身也。此明古今一定法身體。畢竟遠離<a 
name="0849c25" id="0849c25"></a>二障。不同有為有漏萬相大身也。此兩句。成<a 
name="0849c26" id="0849c26"></a>上實無有法如來得阿耨三菩提。明色等有為<a 
name="0849c27" id="0849c27"></a>法非實菩提體也。是故如來說名大身者。說<a 
name="0849c28" id="0849c28"></a>名古今一定體無萬相妙有湛然真極法佛大<a 
name="0849c29" id="0849c29"></a>身也。亦得是故如來說名非大身也。此一句<a 
name="0850a01" id="0850a01"></a>雙結上其身妙大即非妙大二句經也。</p><a 
name="0850a02" id="0850a02"></a><p style="text-indent: 0em; margin-left: 0em"><span class="linehead"></span>此一段經。以二偈釋。初偈。作問答意釋疑。依<a 
name="0850a03" id="0850a03"></a>彼法身佛。故說大身喻者。此出喻意明與<a 
name="0850a04" id="0850a04"></a>喻之來。為顯法身故也。身離一切障者。明法<a 
name="0850a05" id="0850a05"></a>身古今湛然自性永無二障非斷故方離也。<a 
name="0850a06" id="0850a06"></a>及遍一切境者。明此法身體是妙有。復永絕<a 
name="0850a07" id="0850a07"></a>二障無障無礙故。能遍入一切有心眾生之<a 
name="0850a08" id="0850a08"></a>境。然下長行論中。先釋功德及大體。後方釋<a 
name="0850a09" id="0850a09"></a>及遍一切境。所以然者。要先有法身之體。然<a 
name="0850a10" id="0850a10"></a>後障遍一切處。明有體故遍。故釋在後也。功<a 
name="0850a11" id="0850a11"></a>德及大體者。此第二偈。正釋經中其身妙大。<a 
name="0850a12" id="0850a12"></a>功德者。正釋經大字。及大體者。正釋經妙字。<a 
name="0850a13" id="0850a13"></a>大者功德莊嚴。妙者智慧莊嚴也。前列經先<a 
name="0850a14" id="0850a14"></a>舉妙。後明大。此偈中先釋大。後解妙。此偈以<a 
name="0850a15" id="0850a15"></a>語便故即也。故說大身者。以法身具二莊<a 
name="0850a16" id="0850a16"></a>嚴。結作大身義也。非身即是身者。釋經人身<a 
name="0850a17" id="0850a17"></a>妙大則非大身。非身者。明法身體無萬相。不<a 
name="0850a18" id="0850a18"></a>同有為有漏之身。故言非身也。即是身者。明<a 
name="0850a19" id="0850a19"></a>如是非有為身者即是真如。具二莊嚴。妙有<a 
name="0850a20" id="0850a20"></a>法身也。下長行論中故引此非身即是身。結<a 
name="0850a21" id="0850a21"></a>成及遍一切境。明有相之身故不遍一切。無<a 
name="0850a22" id="0850a22"></a>為法身體非形相。能遍一切故。以非身即是<a 
name="0850a23" id="0850a23"></a>身。成遍一切處也是故說非身者。釋經中是<a 
name="0850a24" id="0850a24"></a>故如來說名大身。以無為法身非有為身。故<a 
name="0850a25" id="0850a25"></a>名非身。非謂無有無為法身。故言是故說非<a 
name="0850a26" id="0850a26"></a>身也。此二偈說何義等。論主欲作長行論釋<a 
name="0850a27" id="0850a27"></a>偈故。先設問生起。然後解釋。畢竟遠離煩惱<a 
name="0850a28" id="0850a28"></a>障智畢竟具足法身故者。釋偈中第三句身<a 
name="0850a29" id="0850a29"></a>離一切障。此復云何者。此畢竟遠離二障。<a 
name="0850b01" id="0850b01"></a>具足法身義復云何也。故釋有二種義。一者<a 
name="0850b02" id="0850b02"></a>遍一切處者。明法身離二種障故能遍一切<a 
name="0850b03" id="0850b03"></a>有心之境。即見初偈第四句。二者功德大。<a 
name="0850b04" id="0850b04"></a>明法身非但體離二障故遍。復以備二莊嚴。<a 
name="0850b05" id="0850b05"></a>萬德具足故。能遍於一切有心之境。是故名<a 
name="0850b06" id="0850b06"></a>大身者。結作大身義故。即舉第二偈上句功<a 
name="0850b07" id="0850b07"></a>德及大體來成也。遍一切處者。真如一切法<a 
name="0850b08" id="0850b08"></a>不差別故者。此解一切處義。明就行者而言。<a 
name="0850b09" id="0850b09"></a>則有諸佛菩薩及以眾生三時之異。論真如<a 
name="0850b10" id="0850b10"></a>法身。其體滿足。古今平等。無有差別也。自此<a 
name="0850b11" id="0850b11"></a>以前。釋初一偈半經中其身妙大也。偈言非<a 
name="0850b12" id="0850b12"></a>身即是身是故說非身者。明此半偈義有拘<a 
name="0850b13" id="0850b13"></a>瑣釋上之義。復欲乘釋經偈。故舉此半偈。成<a 
name="0850b14" id="0850b14"></a>上以釋經結也。此說何義者。方次第解釋<a 
name="0850b15" id="0850b15"></a>也。</p><a 
name="0850b16" id="0850b16"></a><p style="text-indent: 0em; margin-left: 0em"><span class="linehead"></span>佛言。須菩提。菩薩亦如是等。此一段經。是斷<a 
name="0850b17" id="0850b17"></a>疑分中第四經文。所以來者。此有疑故也。云<a 
name="0850b18" id="0850b18"></a>何疑。上言實無有法名為菩薩。若無菩薩。則<a 
name="0850b19" id="0850b19"></a>亦無修行得菩提者。又若無修行得菩提者。<a 
name="0850b20" id="0850b20"></a>則亦無人教化眾生。亦無眾生入涅槃。若言<a 
name="0850b21" id="0850b21"></a>我莊嚴佛土非菩薩者。則亦無依報淨土。若<a 
name="0850b22" id="0850b22"></a>此等四法皆是無者。何故諸菩薩發心。度眾<a 
name="0850b23" id="0850b23"></a>生修淨土行。求無上菩提。有如此疑。依如上<a 
name="0850b24" id="0850b24"></a>釋。此疑應已遣。但或者偏執以興難也。故<a 
name="0850b25" id="0850b25"></a>經答菩薩亦如是等答意云。上言無菩薩等<a 
name="0850b26" id="0850b26"></a>者。據眾生五陰有為法中無也。非謂理中亦<a 
name="0850b27" id="0850b27"></a>無。然非不實有菩薩會無生理修行得佛菩<a 
name="0850b28" id="0850b28"></a>提。既有諸佛證果之人。然諸佛菩薩。本不獨<a 
name="0850b29" id="0850b29"></a>善。復化物同得故。發心修行。度眾生令入涅<a 
name="0850c01" id="0850c01"></a>槃。修淨土行。但知不離真如法界。外有為法<a 
name="0850c02" id="0850c02"></a>中。別有實菩薩是能度者。有實眾生是可度<a 
name="0850c03" id="0850c03"></a>者。有真淨土可修故。下經言通達無我無我<a 
name="0850c04" id="0850c04"></a>法者。是名菩薩。上言無者。道眾生五陰有為<a 
name="0850c05" id="0850c05"></a>法中無實菩薩。若爾非一向無菩薩。那得聞<a 
name="0850c06" id="0850c06"></a>言實無有法名為菩薩便全無菩薩。為斷此<a 
name="0850c07" id="0850c07"></a>疑。故次明也。</p><a 
name="0850c08" id="0850c08"></a><p style="text-indent: 0em; margin-left: 0em"><span class="linehead"></span>佛言菩薩亦如是者。上辨如菩薩佛亦復如<a 
name="0850c09" id="0850c09"></a>是。此明如佛菩薩亦如是。云何亦如是。即此<a 
name="0850c10" id="0850c10"></a>斷疑分第一段中。明實無有法名為菩薩。次<a 
name="0850c11" id="0850c11"></a>第二段中。明實無有法如來得菩提。此二段<a 
name="0850c12" id="0850c12"></a>經。先明眾生五陰有為虛妄法非實菩薩故。<a 
name="0850c13" id="0850c13"></a>次明若謂菩提同有為萬相可得者是不實說<a 
name="0850c14" id="0850c14"></a>故。上論偈言菩提彼行等。此即是如菩薩佛<a 
name="0850c15" id="0850c15"></a>亦復如是也。又次前段經。明有為萬相非是<a 
name="0850c16" id="0850c16"></a>菩提。而真如無為萬德之法是實菩提。此段<a 
name="0850c17" id="0850c17"></a>明眾生五陰有為虛妄非實菩薩。然非不有會<a 
name="0850c18" id="0850c18"></a>真如無生理者是真菩薩。此二段經。明理中<a 
name="0850c19" id="0850c19"></a>實有菩提是何證。故亦有菩薩實證之人。此<a 
name="0850c20" id="0850c20"></a>明如佛菩薩亦如是。今言亦如是如者。明有<a 
name="0850c21" id="0850c21"></a>為虛妄非菩薩。會無生忍者是真菩薩。義同<a 
name="0850c22" id="0850c22"></a>有為萬相。非實菩提。真如無為是實菩提相<a 
name="0850c23" id="0850c23"></a>故。言菩薩亦如是。前二段經。但就菩薩菩提<a 
name="0850c24" id="0850c24"></a>不實義同故。言亦如是。此二段。並明菩薩菩<a 
name="0850c25" id="0850c25"></a>提實義邊同亦如是不實義同亦如是也。若作<a 
name="0850c26" id="0850c26"></a>是言。我當滅度無量眾生則非菩薩者。明若<a 
name="0850c27" id="0850c27"></a>作心謂離真如法界。外別有行者。發菩提心。<a 
name="0850c28" id="0850c28"></a>修諸波羅蜜行。以慈悲四無量四攝等法。教<a 
name="0850c29" id="0850c29"></a>化眾生令得涅槃。是真菩薩者。此未會平等。<a 
name="0851a01" id="0851a01"></a>非是初地以上解真如平等菩薩也。佛言須<a 
name="0851a02" id="0851a02"></a>菩提。頗有實法名為菩薩者。因前經乘更生<a 
name="0851a03" id="0851a03"></a>疑。若發心修行。教化眾生。非真菩薩者。還同<a 
name="0851a04" id="0851a04"></a>前疑。正眾生五陰是實菩薩。有如此疑。故佛<a 
name="0851a05" id="0851a05"></a>問須菩提。眾生五陰有為法中。頗有一法是<a 
name="0851a06" id="0851a06"></a>實名為菩薩不。故須菩提答不也世尊。實無<a 
name="0851a07" id="0851a07"></a>有法名為菩薩。此答意明眾生五陰有為之<a 
name="0851a08" id="0851a08"></a>法。本來空寂。無有一法是實可名菩薩故。不<a 
name="0851a09" id="0851a09"></a>應取眾生五陰以為真實菩薩也。一切法無<a 
name="0851a10" id="0851a10"></a>眾生。無人。無壽者等。引佛語為證也。此就因<a 
name="0851a11" id="0851a11"></a>緣法空中。以解無菩薩。明有為法中本來空<a 
name="0851a12" id="0851a12"></a>寂。無有一法是實可名菩薩是能度者。故亦<a 
name="0851a13" id="0851a13"></a>知無實眾生是可度者也。所以經中但言無<a 
name="0851a14" id="0851a14"></a>眾生等三。不言無我者。以此經始未明真<a 
name="0851a15" id="0851a15"></a>如之我。若言無我。恐眾生謂佛性真我亦無。<a 
name="0851a16" id="0851a16"></a>故不言無我。以名相濫故也。</p><a 
name="0851a17" id="0851a17"></a><p style="text-indent: 0em; margin-left: 0em"><span class="linehead"></span>須菩提。若菩薩作是言。我莊嚴佛國土。至是<a 
name="0851a18" id="0851a18"></a>名莊嚴佛國土。此明若起心分別。謂異於真<a 
name="0851a19" id="0851a19"></a>法界外。別有出世莊嚴淨土。為無漏勝因所<a 
name="0851a20" id="0851a20"></a>得是真實者。不名解真如平等菩薩也。所以<a 
name="0851a21" id="0851a21"></a>重言莊嚴者。明修行因緣顯真如法性。有<a 
name="0851a22" id="0851a22"></a>真莊嚴淨土用。非謂異法性。別有為波羅<a 
name="0851a23" id="0851a23"></a>蜜行所得莊嚴淨土。故重莊嚴。是名莊嚴<a 
name="0851a24" id="0851a24"></a>者。即是第一義諦莊嚴也。此一段經。明有實<a 
name="0851a25" id="0851a25"></a>菩薩。何故乃云。作是言。我度眾生。我莊嚴淨<a 
name="0851a26" id="0851a26"></a>土者。非真菩薩也。為明舉非以形是故重牒<a 
name="0851a27" id="0851a27"></a>來也。更有一意。明眾生菩薩佛淨土此四。雖<a 
name="0851a28" id="0851a28"></a>名用有異。而同一法界中名。若不會真法界<a 
name="0851a29" id="0851a29"></a>者。謂此四法。離真法界。別體相異故。不名<a 
name="0851b01" id="0851b01"></a>真菩薩。若會真如平等之解者。知此法雖時<a 
name="0851b02" id="0851b02"></a>異用別。語其所歸。無有異相。離於真法界。條<a 
name="0851b03" id="0851b03"></a>然有也。故勝鬘經云。依如來藏。建立一切法。<a 
name="0851b04" id="0851b04"></a>又如不增不減經中明。就佛性法身體上有<a 
name="0851b05" id="0851b05"></a>眾生菩薩佛。故知凡聖雖殊。而同依佛性。若<a 
name="0851b06" id="0851b06"></a>同一法界。所以有斯四法差別者。明未修行<a 
name="0851b07" id="0851b07"></a>不斷惑者名為眾生。修行之中分別斷惑者<a 
name="0851b08" id="0851b08"></a>或為菩薩。全修行滿足除二惑永盡故名為<a 
name="0851b09" id="0851b09"></a>佛也。既得圓報法身。必有所依之土。即此圓<a 
name="0851b10" id="0851b10"></a>報法有上品世間依報用異。故有淨土。此<a 
name="0851b11" id="0851b11"></a>明佛與淨土二。法體一就用異也。</p><a 
name="0851b12" id="0851b12"></a><p style="text-indent: 0em; margin-left: 0em"><span class="linehead"></span>有人生疑。若起如此心非菩薩者。起何等心。<a 
name="0851b13" id="0851b13"></a>名真菩薩。故答須菩提。若菩薩通達無我無<a 
name="0851b14" id="0851b14"></a>我法者。名為真是菩薩。菩薩者解意。上來<a 
name="0851b15" id="0851b15"></a>明未得二無我解者。不名為真實菩薩。遙指<a 
name="0851b16" id="0851b16"></a>正答在此。今言通達無我無我法。正出解二<a 
name="0851b17" id="0851b17"></a>無我法者名真菩薩也。無我無我法者。有二<a 
name="0851b18" id="0851b18"></a>種無我。一人無我。二法無我。人無我者。解眾<a 
name="0851b19" id="0851b19"></a>生五陰中從本以來無定實神我及眾生等。<a 
name="0851b20" id="0851b20"></a>故曰人無我也。法無我有二種。一觀因緣法<a 
name="0851b21" id="0851b21"></a>體本來空寂。二觀佛性法體無萬相故空。若<a 
name="0851b22" id="0851b22"></a>能通達三空二無我者。是真菩薩。故曰通達<a 
name="0851b23" id="0851b23"></a>無我無我法也。所以重言菩薩菩薩者。明菩<a 
name="0851b24" id="0851b24"></a>薩有二種。一者地前菩薩。聞信二種無我。二<a 
name="0851b25" id="0851b25"></a>者地上菩薩。現見二種無我。若直云菩薩。<a 
name="0851b26" id="0851b26"></a>恐失地前菩薩<span class="gaiji">髣<!--gaiji,彷,1髣,2&#x9AE3;,3-->&#x9AF4;<!--gaiji,彿,1[髟/弗],2&#x9AF4;,3--></span>觀理深伏煩惱者。故重<a 
name="0851b27" id="0851b27"></a>言菩薩菩薩也。論曰此中有疑等者。論主將<a 
name="0851b28" id="0851b28"></a>欲以偈釋前經文。故作此生起也。若無菩薩<a 
name="0851b29" id="0851b29"></a>至清淨佛國土。以牒所疑事也。若如是以<a 
name="0851c01" id="0851c01"></a>下。序生疑之意。指經為釋。如經中生起也。凡<a 
name="0851c02" id="0851c02"></a>以二偈釋斯一段經文。初偈。作問答意。釋經<a 
name="0851c03" id="0851c03"></a>中菩薩亦如是至不名菩薩也。第二偈。釋經<a 
name="0851c04" id="0851c04"></a>若菩薩通達無我無我法盡經也。不達真法界<a 
name="0851c05" id="0851c05"></a>起度眾生意及清淨國土者。明菩薩所以起心<a 
name="0851c06" id="0851c06"></a>度眾生及莊嚴佛國土者。正以不達真如法界<a 
name="0851c07" id="0851c07"></a>平等理故。不知凡聖一如依正同體。謂離此<a 
name="0851c08" id="0851c08"></a>真法界外於三界有為法中。別有菩薩是能<a 
name="0851c09" id="0851c09"></a>度者。有實眾生是可度者。有真淨土可修。此<a 
name="0851c10" id="0851c10"></a>不名解平等真實菩薩故。下句云。生心即是<a 
name="0851c11" id="0851c11"></a>倒也。故經中明文殊師利向佛懺悔。我從昔<a 
name="0851c12" id="0851c12"></a>來。由不達真法界理故。以取相心。化眾生。修<a 
name="0851c13" id="0851c13"></a>十地行。淨佛國土。有如此罪。今向佛懺悔。以<a 
name="0851c14" id="0851c14"></a>起心取此不實為故名倒也。此義云何若起<a 
name="0851c15" id="0851c15"></a>如是心等。一段長行論。先舉偈為問。後以經<a 
name="0851c16" id="0851c16"></a>答也。此示何義。將作偈釋經故。問此經云通<a 
name="0851c17" id="0851c17"></a>達無我無我法者。示何等義也。所以偈答云。<a 
name="0851c18" id="0851c18"></a>眾生及菩薩等。此第二偈。眾生及菩薩。眾生<a 
name="0851c19" id="0851c19"></a>者。凡夫菩薩也。及菩薩者。謂初地以上菩薩<a 
name="0851c20" id="0851c20"></a>也。知諸法無我者。明此二種菩薩得三空二<a 
name="0851c21" id="0851c21"></a>無我解也。此明地前菩薩<span class="gaiji">髣<!--gaiji,彷,1髣,2&#x9AE3;,3-->&#x9AF4;<!--gaiji,彿,1[髟/弗],2&#x9AF4;,3--></span>解二無我。登<a 
name="0851c22" id="0851c22"></a>地以上現見二無我也。故下半偈云。非聖自<a 
name="0851c23" id="0851c23"></a>智信及聖以有智。非聖者。明也前菩薩未<a 
name="0851c24" id="0851c24"></a>現得真如無我解故名非聖。非不得相似之<a 
name="0851c25" id="0851c25"></a>解。聞中生決定信故。言自智信也。及聖以<a 
name="0851c26" id="0851c26"></a>有智者。明初地以上菩薩現會三空二無我<a 
name="0851c27" id="0851c27"></a>理故名為聖。何故名聖。以有真如無漏智。故<a 
name="0851c28" id="0851c28"></a>言及聖以有智也。長行論云。此明何義智無<a 
name="0851c29" id="0851c29"></a>我無我法者。先釋偈中第二句出菩薩所觀二<a 
name="0852a01" id="0852a01"></a>種我境也。謂眾生及菩薩者。釋偈中初句出<a 
name="0852a02" id="0852a02"></a>二種菩薩能觀人也。何等眾生何等菩薩者。<a 
name="0852a03" id="0852a03"></a>將釋下半偈。故作問生起。問此二種菩薩既<a 
name="0852a04" id="0852a04"></a>俱觀二種無我理。有何憂劣。而有眾生菩薩<a 
name="0852a05" id="0852a05"></a>二名不同也。即釋云。於彼法。若能自智信。總<a 
name="0852a06" id="0852a06"></a>出二種菩薩。於彼三空理。以智信也。世間智<a 
name="0852a07" id="0852a07"></a>者。正釋偈中下半偈。明此二菩薩雖同信三<a 
name="0852a08" id="0852a08"></a>空而憂劣有別也。所謂凡夫聖人以下。兩對<a 
name="0852a09" id="0852a09"></a>結得二菩薩名不同也。如經以下引經結也。</p><a 
name="0852a10" id="0852a10"></a><p><span class="juanname">金剛仙論卷第七</span></p>
<hr>【經文資訊】大正藏第 25 冊 No. 1512 金剛仙論<br>【版本記錄】CBETA 電子佛典 Rev. 1.18 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6589.html?index=T25n1512" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T25n1512_007 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
</html>
