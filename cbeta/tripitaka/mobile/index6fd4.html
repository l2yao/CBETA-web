<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_099 by HTTrack Website Copier/3.x [XR&CO'2008], Mon, 02 Jun 2014 23:20:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga53c2.gif?utmac=MO-30696269-4&amp;utmn=1258484395&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30&amp;utmp=%2Fmobile%2Findex.php%3Findex%3DT30n1579_099&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8dac.html?index=T30n1579_098" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 99 卷</p>
	<a href="index7340.html?index=T30n1579_100" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷99]">　
<a 
name="0868c01" id="0868c01"></a><a 
name="0868c02" id="0868c02"></a><p><span class="juanname">瑜伽師地論卷第九十九<a 
name="0868c03" id="0868c03"></a><a 
name="0868c04" id="0868c04"></a><p style="margin-left: 4em"><span class="byline">彌勒菩薩說</span></p><a 
name="0868c05" id="0868c05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0868c06" id="0868c06"></a><p style="margin-left: 2em"><span class="headname">攝事分中調伏事總擇攝第五之一</span></p></span></p><a 
name="0868c07" id="0868c07"></a><p style="text-indent: 0em; margin-left: 0em"><span class="linehead"></span>如是已說素怛纜事摩怛理迦。</p><p style="text-indent: 0em; margin-left: 0em"><span class="linehead"></span>云何名為<a 
name="0868c08" id="0868c08"></a>毘柰耶事摩怛理迦。謂即從此四種經外別<a 
name="0868c09" id="0868c09"></a>解脫經所有廣說摩怛理迦。展轉傳來如來<a 
name="0868c10" id="0868c10"></a>所說。如來所顯。如來所讚。名毘柰耶摩怛理<a 
name="0868c11" id="0868c11"></a>迦。</p><p style="text-indent: 0em; margin-left: 0em"><span class="linehead"></span>此毘柰耶摩怛理迦總相少分我今當說<a 
name="0868c12" id="0868c12"></a>嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0868c13" id="0868c13"></a><p>　<span class="lg">利聚攝隨行　　逆順能寂靜<a 
name="0868c14" id="0868c14"></a><br>　遍知信不信　　力等為其後</span></p><a 
name="0868c15" id="0868c15"></a><p style="text-indent: 0em; margin-left: 0em"><span class="linehead"></span>如來觀見十種勝利。於毘柰耶中。為諸弟<a 
name="0868c16" id="0868c16"></a>子制立學處。謂攝受僧伽。令僧精懇。乃至<a 
name="0868c17" id="0868c17"></a>廣說。如攝釋分應知其相。若能攝受四大<a 
name="0868c18" id="0868c18"></a>姓等正信出家趣非家眾。當知說名攝受僧<a 
name="0868c19" id="0868c19"></a>伽。如是出家趣非家已。為其宣說有因<a 
name="0868c20" id="0868c20"></a>緣。有出離。有所依。有勇猛。有神變等甚<a 
name="0868c21" id="0868c21"></a>深法教。當知說名令僧精懇。有因緣等諸<a 
name="0868c22" id="0868c22"></a>句差別。如菩薩地已辯其相。由五種相。<a 
name="0868c23" id="0868c23"></a>應知說名令僧安樂。一者令順道具無所<a 
name="0868c24" id="0868c24"></a>匱乏。二者令擯異法補特伽羅。三者令善<a 
name="0868c25" id="0868c25"></a>除遣所生惡作。四者令善降伏諸煩惱纏。<a 
name="0868c26" id="0868c26"></a>五者令善永滅隨眠煩惱。應知此中。最初<a 
name="0868c27" id="0868c27"></a>安樂增上力故。未淨信者。令生淨信。已淨<a 
name="0868c28" id="0868c28"></a>信者。令其增長。第二安樂增上力故。調<a 
name="0868c29" id="0868c29"></a>攝鄙惡補特伽羅。第三安樂增上力故。令<a 
name="0869a01" id="0869a01"></a>慚愧者得安樂住。第四安樂增上力故。令善<a 
name="0869a02" id="0869a02"></a>防護現法諸漏。第五安樂增上力故。能令永<a 
name="0869a03" id="0869a03"></a>滅當來諸漏。如是獲得安樂住已。未得<a 
name="0869a04" id="0869a04"></a>入者。令易入故。欲令多人梵行久住。乃至<a 
name="0869a05" id="0869a05"></a>廣說。皆應了知。又此一切以要言之。謂正<a 
name="0869a06" id="0869a06"></a>顯示最初攝受。次正攝受既攝受已令安樂<a 
name="0869a07" id="0869a07"></a>住。及顯未來未攝受者易入方便。如是名<a 
name="0869a08" id="0869a08"></a>為第二差別。</p><a 
name="0869a09" id="0869a09"></a><p style="text-indent: 0em; margin-left: 0em"><span class="linehead"></span>復次應知略有五種罪聚。攝一切罪。何等<a 
name="0869a10" id="0869a10"></a>為五。一者他勝罪聚。二者眾餘罪聚。三者<a 
name="0869a11" id="0869a11"></a>隕墜罪聚。四者別悔罪聚。五者惡作罪聚。<a 
name="0869a12" id="0869a12"></a>集<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>不定如其所應。即入如是諸罪聚中。<a 
name="0869a13" id="0869a13"></a>復有四種還淨罪聚。何等為四。謂除他勝<a 
name="0869a14" id="0869a14"></a>所餘罪聚皆可還淨故。有四種還淨罪聚。<a 
name="0869a15" id="0869a15"></a>最初罪聚雖可還淨。然唯依二補特伽羅。<a 
name="0869a16" id="0869a16"></a>非為一切無有差別皆可還淨。是故他勝<a 
name="0869a17" id="0869a17"></a>不立一向還淨聚中。又若略說有十五種犯<a 
name="0869a18" id="0869a18"></a>罪過失。遍於一切犯罪聚中。當知建立諸<a 
name="0869a19" id="0869a19"></a>所犯罪。何等十五。一事重過失。二猛利纏<a 
name="0869a20" id="0869a20"></a>過失。三匱乏不喜足過失。四他所譏嫌過<a 
name="0869a21" id="0869a21"></a>失。五無淨信者倍令不信。有淨信者令其<a 
name="0869a22" id="0869a22"></a>變異過失。六多諸財寶多諸事業過失。七<a 
name="0869a23" id="0869a23"></a>染著過失。八惱他過失。九發起疾病過失。<a 
name="0869a24" id="0869a24"></a>十障往善趣沙門過失。十一於應避護<a 
name="0869a25" id="0869a25"></a>不正避護。不應避護而反避護過失。十二<a 
name="0869a26" id="0869a26"></a>不應為依反與為依。應與為依而不為<a 
name="0869a27" id="0869a27"></a>依過失。十三於應恭敬而不恭敬。不應<a 
name="0869a28" id="0869a28"></a>恭敬而反恭敬過失。十四於應覆藏而不<a 
name="0869a29" id="0869a29"></a>覆藏。不應覆藏而反覆藏過失。十五於應<a 
name="0869b01" id="0869b01"></a>習近而不習近。不應習近而反習近過失。<a 
name="0869b02" id="0869b02"></a>應知此中初修業者。於四他勝。雖有事重<a 
name="0869b03" id="0869b03"></a>過失。而無猛利纏過失。由彼意樂無勃惡<a 
name="0869b04" id="0869b04"></a>故。謂於沙門無所顧戀。若初業者。了知此<a 
name="0869b05" id="0869b05"></a>法能障沙門。為命因緣亦不違犯。意樂力<a 
name="0869b06" id="0869b06"></a>強。不唯依事故。彼無犯。制立所犯。要由<a 
name="0869b07" id="0869b07"></a>意樂增強力故。若雖有犯。而無一念起<a 
name="0869b08" id="0869b08"></a>覆藏心。彼亦可出。於沙門果仍有堪能。其<a 
name="0869b09" id="0869b09"></a>餘一切犯他勝者。亦有事重過失。亦有猛<a 
name="0869b10" id="0869b10"></a>利無慚無愧諸煩惱纏過失。當知彼由二皆<a 
name="0869b11" id="0869b11"></a>重故。成不可出法及不般涅槃法。若衣<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0869b12" id="0869b12"></a>等世尊開許應持。作淨而受用之。於彼一<a 
name="0869b13" id="0869b13"></a>切悉皆棄捨。或不作淨而輒受用。如是<a 
name="0869b14" id="0869b14"></a>等罪。由依匱乏不喜足過。制立所犯。若<a 
name="0869b15" id="0869b15"></a>非親屬苾芻尼所受衣與衣。或共彼等獨<a 
name="0869b16" id="0869b16"></a>在一處。或復非時諸苾芻僧不同忍許輒<a 
name="0869b17" id="0869b17"></a>往教授。或除餘時與諸母邑共道路行。<a 
name="0869b18" id="0869b18"></a>如是等類。當知是名他所譏嫌過失。若非<a 
name="0869b19" id="0869b19"></a>威儀入聚落等乞食受用。坐不如法澡手<a 
name="0869b20" id="0869b20"></a>滌器。或不因請於其食前輒入他舍。或<a 
name="0869b21" id="0869b21"></a>不觀白於其食後遊履邑居。如是等類。<a 
name="0869b22" id="0869b22"></a>當知是名無淨信者倍令不信。有淨信<a 
name="0869b23" id="0869b23"></a>者令其變異過失。若有執受金銀等寶。種<a 
name="0869b24" id="0869b24"></a>種品類買賣營為種蒔林木。畜憍賒耶妙臥<a 
name="0869b25" id="0869b25"></a>具等。當知是名多諸財寶多諸事業過失。<a 
name="0869b26" id="0869b26"></a>若故泄精。或復執觸母邑手等。或行媒<a 
name="0869b27" id="0869b27"></a>娉。因茲趣入變異染心。或為好故往親屬<a 
name="0869b28" id="0869b28"></a>所追求上妙長衣服等。當知是名染著過<a 
name="0869b29" id="0869b29"></a>失。若以無根假異分法毀他苾芻。或作<a 
name="0869c01" id="0869c01"></a>離間人語等事。當知是名惱他過失。若自<a 
name="0869c02" id="0869c02"></a>持羊毛過三踰繕那。或荷重擔。或上過<a 
name="0869c03" id="0869c03"></a>人樹等。當知是名發起疾病過失。若為<a 
name="0869c04" id="0869c04"></a>破壞和合僧故。勤設勇猛方便事等。當<a 
name="0869c05" id="0869c05"></a>知是名障往善趣過失。若作不與自語<a 
name="0869c06" id="0869c06"></a>等事。當知是名障礙沙門過失。若有棄<a 
name="0869c07" id="0869c07"></a>擲僧祇臥具置<span class="gaiji">&#x9008;<!--gaiji,迥,1[這-言+向],2&#x9008;,3--></span>露處捨而去等。或邪受<a 
name="0869c08" id="0869c08"></a>用等。當知是名於應避護不正避護過<a 
name="0869c09" id="0869c09"></a>失。若與邪見苾芻勤策共居住等。為依止<a 
name="0869c10" id="0869c10"></a>等。當知是名不應為依反與為依過失。<a 
name="0869c11" id="0869c11"></a>若於尊教輕觸。怨咎怒睛惡視。不恭<a 
name="0869c12" id="0869c12"></a>敬聽受別解脫經等。當知是名於應恭<a 
name="0869c13" id="0869c13"></a>敬而不恭敬過失。若於未受具戒補特<a 
name="0869c14" id="0869c14"></a>伽羅前。宣示實得勝過人法。或復覆藏苾<a 
name="0869c15" id="0869c15"></a>芻所犯<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>惡罪等。當知是名於應覆藏而<a 
name="0869c16" id="0869c16"></a>不覆藏。不應覆藏而反覆藏過失。若有<a 
name="0869c17" id="0869c17"></a>受用不淨非法衣服等事。當知是名不<a 
name="0869c18" id="0869c18"></a>應習近而反習近過失。如是所說十五過<a 
name="0869c19" id="0869c19"></a>失。當知於彼所犯罪中。或有多種或二或<a 
name="0869c20" id="0869c20"></a>一。</p><a 
name="0869c21" id="0869c21"></a><p style="text-indent: 0em; margin-left: 0em"><span class="linehead"></span>復次略有五法攝毘柰耶。何等為五。一者<a 
name="0869c22" id="0869c22"></a>性罪。二者遮罪。三者制。四者開。五者行。云<a 
name="0869c23" id="0869c23"></a>何性罪。謂性是不善能為雜染損惱於他。<a 
name="0869c24" id="0869c24"></a>能為雜染損惱於自。雖不遮制。但有現<a 
name="0869c25" id="0869c25"></a>行便往惡趣。雖不遮制。但有現行能障<a 
name="0869c26" id="0869c26"></a>沙門。云何遮罪。謂佛世尊觀彼形相不如<a 
name="0869c27" id="0869c27"></a>法故。或令眾生重正法故。或見所作隨<a 
name="0869c28" id="0869c28"></a>順現行性罪法故。或為隨順護他心故。<a 
name="0869c29" id="0869c29"></a>或見障礙善趣壽命沙門性故。而正遮止。<a 
name="0870a01" id="0870a01"></a>若有現行如是等事。說名遮罪。云何名制。<a 
name="0870a02" id="0870a02"></a>謂有所作能往惡趣。或障善趣。或障如<a 
name="0870a03" id="0870a03"></a>法所得利養。或障壽命。或障沙門。如是<a 
name="0870a04" id="0870a04"></a>等類。如來遮制不令現行故。名為制。與此<a 
name="0870a05" id="0870a05"></a>相違。應知名開。云何名行。謂略有三行。<a 
name="0870a06" id="0870a06"></a>一者有犯。二者無犯。三者還淨。如是三<a 
name="0870a07" id="0870a07"></a>種略攝為二。一者邪行。二者正行。應知有<a 
name="0870a08" id="0870a08"></a>犯說名邪行。無犯還淨說名正行。此中云<a 
name="0870a09" id="0870a09"></a>何犯所犯罪。謂於應作而不作故。及加<a 
name="0870a10" id="0870a10"></a>行故。於不應作而反作故。及加行故。犯所<a 
name="0870a11" id="0870a11"></a>犯罪。又彼略由四因緣故。犯所犯罪。一無<a 
name="0870a12" id="0870a12"></a>知故。二放逸故。三煩惱盛故。四輕慢故。云<a 
name="0870a13" id="0870a13"></a>何名為由無知故犯所犯罪。謂如有一。<a 
name="0870a14" id="0870a14"></a>於所犯罪不審聽聞。不善領悟。彼無解了<a 
name="0870a15" id="0870a15"></a>無有覺慧無所知故。於其所犯起無犯<a 
name="0870a16" id="0870a16"></a>想。而犯眾罪。如是名為由無知故犯所<a 
name="0870a17" id="0870a17"></a>犯罪。云何名為由放逸故犯所犯罪。謂如<a 
name="0870a18" id="0870a18"></a>有一。於所犯罪雖復解了。有其覺慧亦<a 
name="0870a19" id="0870a19"></a>有所知。而住忘念。住不正知。彼由如是<a 
name="0870a20" id="0870a20"></a>不住念故。如無所知而犯眾罪。如是名<a 
name="0870a21" id="0870a21"></a>為由放逸故犯所犯罪。云何名為煩惱盛<a 
name="0870a22" id="0870a22"></a>故犯所犯罪。謂如有一。於其所犯雖復<a 
name="0870a23" id="0870a23"></a>解了。有其覺慧亦有所知。而彼本性貪瞋<a 
name="0870a24" id="0870a24"></a>癡等極為猛利。彼由猛利貪瞋癡故。雖<a 
name="0870a25" id="0870a25"></a>知是事所不應。為煩惱纏逼不自在故。<a 
name="0870a26" id="0870a26"></a>而犯眾罪。如是名為煩惱盛故犯所犯罪。<a 
name="0870a27" id="0870a27"></a>云何名為由輕慢故犯所犯罪。謂如有<a 
name="0870a28" id="0870a28"></a>一。於所犯罪雖復解了。有其覺慧亦有<a 
name="0870a29" id="0870a29"></a>所知。而彼信解極為下劣。無有強盛宿<a 
name="0870b01" id="0870b01"></a>善因行。由其信解極下劣故。於沙門性。<a 
name="0870b02" id="0870b02"></a>於般涅槃。無有顧戀。於佛法僧。無敬無<a 
name="0870b03" id="0870b03"></a>憚無有羞恥。不樂所學。由輕慢故。隨<a 
name="0870b04" id="0870b04"></a>其所欲廣犯眾罪。如是名為由輕慢故。<a 
name="0870b05" id="0870b05"></a>犯所犯罪。當知此中。無知放逸所犯眾罪。<a 
name="0870b06" id="0870b06"></a>是不染污。由煩惱盛及以輕慢所犯眾罪。<a 
name="0870b07" id="0870b07"></a>是其染污。由五因緣。當知所犯成下中上<a 
name="0870b08" id="0870b08"></a>三品差別。何等為五。一由自性故。二由<a 
name="0870b09" id="0870b09"></a>毀犯故。三由意樂故。四由事故。五由積<a 
name="0870b10" id="0870b10"></a>集故。由自性者。謂他勝罪聚是上品罪。眾<a 
name="0870b11" id="0870b11"></a>餘罪聚是中品罪。所餘罪聚是下品罪。復<a 
name="0870b12" id="0870b12"></a>有差別。謂彼勝眾餘。是重品罪。隕墜別悔<a 
name="0870b13" id="0870b13"></a>是中品罪。惡作罪聚是輕品罪。如是應知<a 
name="0870b14" id="0870b14"></a>由自性故諸所犯罪成下中上三品差別。<a 
name="0870b15" id="0870b15"></a>由毀犯者。謂無知故。及放逸故。所犯眾<a 
name="0870b16" id="0870b16"></a>罪是下品罪。煩惱盛故所犯眾罪是中品罪。<a 
name="0870b17" id="0870b17"></a>由輕慢故所犯眾罪是上品罪。如是應知<a 
name="0870b18" id="0870b18"></a>由毀犯故諸所犯罪成下中上三品差別。<a 
name="0870b19" id="0870b19"></a>由意樂者。謂由下品貪瞋癡纏所犯眾罪。<a 
name="0870b20" id="0870b20"></a>是下品罪。若由中品。是中品罪。若由上品。<a 
name="0870b21" id="0870b21"></a>是上品罪。如是應知。由意樂故。諸所犯<a 
name="0870b22" id="0870b22"></a>罪。成下中上三品差別。由事故者。謂雖現<a 
name="0870b23" id="0870b23"></a>行相似意樂。而由其事非一類故。應知所<a 
name="0870b24" id="0870b24"></a>犯成下中上三品差別。如以瞋纏於傍生<a 
name="0870b25" id="0870b25"></a>趣所有眾生故思殺害。生隕墜罪。即以如<a 
name="0870b26" id="0870b26"></a>是相似瞋纏。或於其人或人形狀非父非<a 
name="0870b27" id="0870b27"></a>母故思殺害。生他勝罪。非無間罪。即以<a 
name="0870b28" id="0870b28"></a>如是相似瞋纏。於人父母故思殺害。生他<a 
name="0870b29" id="0870b29"></a>勝罪及無間罪。如是應知。由事別故。諸<a 
name="0870c01" id="0870c01"></a>所犯罪成下中上三品差別。由積集者。謂<a 
name="0870c02" id="0870c02"></a>如有一。或犯一罪。不能如法速疾悔除。<a 
name="0870c03" id="0870c03"></a>或二或三乃至或五。如是應知。由積集故。<a 
name="0870c04" id="0870c04"></a>成下品罪。從此已後。或犯十罪。或犯二十。<a 
name="0870c05" id="0870c05"></a>或犯三十。乃至或犯可了數罪。不能如法<a 
name="0870c06" id="0870c06"></a>速疾悔除。如是應知。由積集故。成中品<a 
name="0870c07" id="0870c07"></a>罪。若所犯罪其數無量不可了知。我今毀<a 
name="0870c08" id="0870c08"></a>犯如是量罪。如是應知。由積集故。成<a 
name="0870c09" id="0870c09"></a>上品罪。云何應作。謂若於彼由不作故。<a 
name="0870c10" id="0870c10"></a>及加行故。便成毀犯。此所應作。略有五種。<a 
name="0870c11" id="0870c11"></a>一於村邑所應作事。二於道場所應作事。<a 
name="0870c12" id="0870c12"></a>三於善品所應作事。即此善品所應作事。<a 
name="0870c13" id="0870c13"></a>復有二種。一者資糧所應作事。二者清淨所<a 
name="0870c14" id="0870c14"></a>應作事。如是資糧所應作事。如聲聞地說<a 
name="0870c15" id="0870c15"></a>十三種所有資糧。如是清淨所應作事。如<a 
name="0870c16" id="0870c16"></a>聲聞地說修作意。又於城邑所應作者。謂<a 
name="0870c17" id="0870c17"></a>或為己衣服等事入於聚落。或復為於佛<a 
name="0870c18" id="0870c18"></a>法僧事同梵行事。或為未信令其生信。其<a 
name="0870c19" id="0870c19"></a>已信者倍令增長。入於聚落。與此相違所<a 
name="0870c20" id="0870c20"></a>有能障五應作事。如其所應當知。五種<a 
name="0870c21" id="0870c21"></a>不應作事。云何無犯。謂五因緣令無所犯。<a 
name="0870c22" id="0870c22"></a>何等為五。謂於根門密護而住。飲食知量。<a 
name="0870c23" id="0870c23"></a>初夜後夜常不睡眠。勤修勝行。正知而住。<a 
name="0870c24" id="0870c24"></a>如是名為第一因緣。又於沙門起其上品<a 
name="0870c25" id="0870c25"></a>精勤顧戀。於其大師諸有智者同梵行所。<a 
name="0870c26" id="0870c26"></a>起其上品愛樂恭敬。於現行罪發起猛利<a 
name="0870c27" id="0870c27"></a>增上慚愧。如是名為第二因緣。又少財物。<a 
name="0870c28" id="0870c28"></a>少事少業。不多<span class="gaiji">&#x6031;<!--gaiji,匆,1[匆/心],2&#x6031;,3--></span>務。如是名為第三因<a 
name="0870c29" id="0870c29"></a>緣。又住喜足。於犯不犯能善了知不與<a 
name="0871a01" id="0871a01"></a>道俗交遊縱蕩。專修善品。曾無間隙。如是<a 
name="0871a02" id="0871a02"></a>名為第四因緣。又初修業癡狂心亂痛惱所<a 
name="0871a03" id="0871a03"></a>逼。如是名為第五因緣。當知由此五因緣<a 
name="0871a04" id="0871a04"></a>故。從初不犯。云何還淨。謂如有一。隨所<a 
name="0871a05" id="0871a05"></a>犯罪即便生起五種惡作。五支所攝不放逸<a 
name="0871a06" id="0871a06"></a>行以為依止。由五種相除彼所生五種惡<a 
name="0871a07" id="0871a07"></a>作。云何生起五種惡作。一者由我毀犯淨<a 
name="0871a08" id="0871a08"></a>戒因緣。於後定當深自懇責生起惡作。二<a 
name="0871a09" id="0871a09"></a>者由我毀犯淨戒因緣。定當為他諸天呵<a 
name="0871a10" id="0871a10"></a>責生起惡作。三者由我毀犯淨戒因緣。<a 
name="0871a11" id="0871a11"></a>定為大師及諸有智同梵行者當共呵責生<a 
name="0871a12" id="0871a12"></a>起惡作。四者由我毀犯淨戒因緣。定遍方<a 
name="0871a13" id="0871a13"></a>維惡名惡稱惡聲惡頌彰顯流布生起惡作。<a 
name="0871a14" id="0871a14"></a>五者由我毀犯淨戒因緣。身壞已後必定<a 
name="0871a15" id="0871a15"></a>當墮諸惡趣中生起惡作。五支所攝不放<a 
name="0871a16" id="0871a16"></a>逸行。如聲聞地應知其相。謂前際俱行。<a 
name="0871a17" id="0871a17"></a>後際俱行。中際俱行。初時所作。及俱隨行。<a 
name="0871a18" id="0871a18"></a>云何由五種相除彼所生五種惡作。一者<a 
name="0871a19" id="0871a19"></a>世尊所說正法皆有因緣。亦有出離。是故<a 
name="0871a20" id="0871a20"></a>所犯容可還淨。由是除遣所生惡作。二<a 
name="0871a21" id="0871a21"></a>者由彼無知放逸煩惱熾盛及以輕慢。犯所<a 
name="0871a22" id="0871a22"></a>犯罪。即此無知乃至輕慢我已斷滅。所有正<a 
name="0871a23" id="0871a23"></a>智乃至尊敬我已生起。由是除遣所生惡<a 
name="0871a24" id="0871a24"></a>作。三者當來無犯意樂我已生起。由是除<a 
name="0871a25" id="0871a25"></a>遣所生惡作。四者我已於諸有智同梵行所<a 
name="0871a26" id="0871a26"></a>發露悔滅。由是除遣所生惡作。五者我<a 
name="0871a27" id="0871a27"></a>於佛善說法毘柰耶中既出家已。雖越學<a 
name="0871a28" id="0871a28"></a>處而能悔滅極為善哉。然薄伽梵以無量<a 
name="0871a29" id="0871a29"></a>門呵毀所起相續惡作。為蓋為障。我今於<a 
name="0871b01" id="0871b01"></a>彼多住堅執不能除遣。非極善哉。了知此<a 
name="0871b02" id="0871b02"></a>已。由是除遣所生惡作。如是名為所犯還<a 
name="0871b03" id="0871b03"></a>淨。</p><a 
name="0871b04" id="0871b04"></a><p style="text-indent: 0em; margin-left: 0em"><span class="linehead"></span>復次應知略有五毘柰耶所隨行法。依毘<a 
name="0871b05" id="0871b05"></a>柰耶勤學苾芻隨行於彼。云何為五。一者<a 
name="0871b06" id="0871b06"></a>安住。二者居處。三者所依。四者受用。五者<a 
name="0871b07" id="0871b07"></a>羯磨。云何安住。謂依毘柰耶勤學苾芻。應<a 
name="0871b08" id="0871b08"></a>當安住五種想住。何等為五。一者若入<a 
name="0871b09" id="0871b09"></a>聚落應當安住入牢獄想。二者若在道場<a 
name="0871b10" id="0871b10"></a>常當於己住沙門想。應知此中沙門想者。<a 
name="0871b11" id="0871b11"></a>謂我於今色形別異棄捨俗相。我已受持<a 
name="0871b12" id="0871b12"></a>壞色等事廣說如經。審諦觀察二十二處。<a 
name="0871b13" id="0871b13"></a>三者若飲食時常當安住為療病想。四者<a 
name="0871b14" id="0871b14"></a>若處遠離於眼所識色耳所識聲等。應住<a 
name="0871b15" id="0871b15"></a>盲聾瘖<span class="gaiji">&#x7602;<!--gaiji,啞,1[病-丙+亞],2&#x7602;,3--></span>等想。五者若寢息時當起難保<a 
name="0871b16" id="0871b16"></a>曠野林中驚怖鹿想。依毘柰耶勤學苾芻。<a 
name="0871b17" id="0871b17"></a>常當安住是五想住。於此想住既安住已。<a 
name="0871b18" id="0871b18"></a>雖現受用堪為國王所受衣服飲食臥具。<a 
name="0871b19" id="0871b19"></a>而不墮受欲樂行邊。云何居處。謂五居<a 
name="0871b20" id="0871b20"></a>處。一苾芻居處。二苾芻尼居處。三外道居<a 
name="0871b21" id="0871b21"></a>處。四雜染居處。五無雜染居處。苾芻居處<a 
name="0871b22" id="0871b22"></a>者。謂於是處有諸苾芻下中上座之所居<a 
name="0871b23" id="0871b23"></a>止。苾芻尼居處者。謂於是處有苾芻尼<a 
name="0871b24" id="0871b24"></a>如前三種之所居止。外道居處者。謂於是<a 
name="0871b25" id="0871b25"></a>處種種外道之所居止。謂離繫。淨命。波輸<a 
name="0871b26" id="0871b26"></a><span class="gaiji">&#x9262;<!--gaiji,缽,1[金*本],2&#x9262;,3--></span>多。如是等類。雜染居處者。謂於是處一<a 
name="0871b27" id="0871b27"></a>切羯磨皆不施設。或但施設一分羯磨。無雜<a 
name="0871b28" id="0871b28"></a>染居處者。謂於是處具足施設一切羯磨。<a 
name="0871b29" id="0871b29"></a>又無雜染苾芻居處。應知眾會安立整肅。<a 
name="0871c01" id="0871c01"></a>若有雜染苾芻居處。應知眾會安立混雜。<a 
name="0871c02" id="0871c02"></a>諸有愛樂所學苾芻。於有雜染苾芻居處。<a 
name="0871c03" id="0871c03"></a>應故思擇。棄捨利養。棄捨恭敬。不應止<a 
name="0871c04" id="0871c04"></a>住。除有危難暫時依附。或行道路暫時<a 
name="0871c05" id="0871c05"></a>止息。或為拔彼諸苾芻眾出不善處安置<a 
name="0871c06" id="0871c06"></a>善處。於苾芻尼眾所居處。不應止住。除<a 
name="0871c07" id="0871c07"></a>如前說三種因緣。外道居處當知亦爾於<a 
name="0871c08" id="0871c08"></a>無雜染苾芻居處。雖正思擇盡壽止住。而<a 
name="0871c09" id="0871c09"></a>應常懷<span class="gaiji">&#x898A;<!--gaiji,羈,1[襾/(革*馬)],2&#x898A;,3--></span>旅之想。若有苾芻。雖住如是<a 
name="0871c10" id="0871c10"></a>諸所居處。應懷種種慮恐處想。雖住如是<a 
name="0871c11" id="0871c11"></a>無譏嫌處。而常慮恐為諸有智同梵行者<a 
name="0871c12" id="0871c12"></a>之所譏嫌。云何所依。謂五所依。何等為五。<a 
name="0871c13" id="0871c13"></a>一村田所依。二居處所依。三補特伽羅所依。<a 
name="0871c14" id="0871c14"></a>四諸衣服等資具所依。五威儀所依。若依<a 
name="0871c15" id="0871c15"></a>村城地方分所而得安住。應知是名村田<a 
name="0871c16" id="0871c16"></a>所依。若依園林或諸寺院經行處等而得<a 
name="0871c17" id="0871c17"></a>安住。應知是名居處所依。若依施主。軌範。<a 
name="0871c18" id="0871c18"></a>親教。諫誨憶念教授教誡說正法者。而得<a 
name="0871c19" id="0871c19"></a>安住。應知是名補特伽羅所依。若依順道<a 
name="0871c20" id="0871c20"></a>或<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>或妙。隨所獲得衣服飲食病緣醫藥資<a 
name="0871c21" id="0871c21"></a>身眾具而得安住。應知是名諸衣服等資<a 
name="0871c22" id="0871c22"></a>具所依。若依是處於時時間。身四威儀如<a 
name="0871c23" id="0871c23"></a>其所樂得安樂住。應知是名威儀所依。若<a 
name="0871c24" id="0871c24"></a>依如是所依而住。終不為其苦惱非聖無<a 
name="0871c25" id="0871c25"></a>義所引困弊匪宜損害自己。云何受用。謂<a 
name="0871c26" id="0871c26"></a>有五種不淨受用。及有五種清淨受用。云何<a 
name="0871c27" id="0871c27"></a>五種不淨受用。一者受用窣堵波物。非遭<a 
name="0871c28" id="0871c28"></a>重病。設遭重病有餘方計。二者受用諸<a 
name="0871c29" id="0871c29"></a>僧祇物。非僧授與非墮<span class="gaiji">&#x9262;<!--gaiji,缽,1[金*本],2&#x9262;,3--></span>中。非彼分攝。<a 
name="0872a01" id="0872a01"></a>三者受用他別人物。不從彼得。非彼所許。<a 
name="0872a02" id="0872a02"></a>隨意受用。四者受用非委信物。謂非委信<a 
name="0872a03" id="0872a03"></a>補特伽羅一切所有不應受用五者受用諸<a 
name="0872a04" id="0872a04"></a>便穢等所染污物。或由習近減諸善法增<a 
name="0872a05" id="0872a05"></a>不善法。或習近時令諸世間生起譏訶。令<a 
name="0872a06" id="0872a06"></a>諸世間共所厭賤。未生信者令倍不信。<a 
name="0872a07" id="0872a07"></a>已生信者令其變異。是名五種不淨受用。<a 
name="0872a08" id="0872a08"></a>於毘柰耶勤學苾芻。應當遠離。與此相違。<a 
name="0872a09" id="0872a09"></a>應知五種清淨受用。於毘柰耶勤學苾芻。<a 
name="0872a10" id="0872a10"></a>應當受用如是。遠離不淨受用。於淨受用<a 
name="0872a11" id="0872a11"></a>隨行苾芻。能善酬報所有信施。云何羯磨。<a 
name="0872a12" id="0872a12"></a>謂一切羯磨略有四種。一者單白羯磨。二者<a 
name="0872a13" id="0872a13"></a>白二羯磨。三者白四羯磨。四者三語羯磨。<a 
name="0872a14" id="0872a14"></a>此四羯磨略有二事為所依處。一有情數事<a 
name="0872a15" id="0872a15"></a>為所依處。二無情數事為所依處。有情數事<a 
name="0872a16" id="0872a16"></a>為所依處者。謂出家羯磨。若受具足羯磨。<a 
name="0872a17" id="0872a17"></a>若補特伽羅同意羯磨。若出罪羯磨。若舉羯<a 
name="0872a18" id="0872a18"></a>磨。若擯羯磨。若兩安居受七二十四十夜<a 
name="0872a19" id="0872a19"></a>等所有羯磨。如是或為攝受有情。或為折<a 
name="0872a20" id="0872a20"></a>伏有情。施設羯磨。是名有情數事為所依<a 
name="0872a21" id="0872a21"></a>處羯磨。無情數事為所依處者。謂受持<span class="corr" title='[依&gt;衣] cf.【麗】'>衣</span><a 
name="0872a22" id="0872a22"></a><span class="gaiji">&#x9262;<!--gaiji,缽,1[金*本],2&#x9262;,3--></span>羯磨。若持羯絺那衣護衣不捨羯磨。<a 
name="0872a23" id="0872a23"></a>若結界羯磨。若淨稻穀同意羯磨。如是等<a 
name="0872a24" id="0872a24"></a>類所有羯磨。當知是名無情數事為所依<a 
name="0872a25" id="0872a25"></a>處羯磨。又此羯磨當知或有二眾所作。<a 
name="0872a26" id="0872a26"></a>或有四眾所作。或有十眾所作。或有二十<a 
name="0872a27" id="0872a27"></a>眾所作。或有四十眾所作。或有合眾所作。<a 
name="0872a28" id="0872a28"></a>二眾所作者。謂一苾芻對一苾芻三說別悔<a 
name="0872a29" id="0872a29"></a>羯磨。發露悔除或隕墜罪或惡作罪等。四<a 
name="0872b01" id="0872b01"></a>眾所作者。謂如有一。犯<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>罪已於四人前<a 
name="0872b02" id="0872b02"></a>發露悔除羯磨。十眾所作者。謂受具足羯<a 
name="0872b03" id="0872b03"></a>磨。二十眾所作者。謂出苾芻眾餘罪羯磨。<a 
name="0872b04" id="0872b04"></a>及苾芻尼受具足羯磨。四十眾所作者。謂<a 
name="0872b05" id="0872b05"></a>出苾芻尼眾餘罪羯磨。合眾所作者。謂增<a 
name="0872b06" id="0872b06"></a>長羯磨。若恣舉羯磨。或餘所有種類羯磨。<a 
name="0872b07" id="0872b07"></a>是四羯磨由事差別成無量種。廣說應知<a 
name="0872b08" id="0872b08"></a>如毘柰耶摩怛理迦。如是解了所有羯磨。<a 
name="0872b09" id="0872b09"></a>於毘柰耶勤學苾芻。隨羯磨行。於所犯罪<a 
name="0872b10" id="0872b10"></a>而得善巧。於罪出離亦得善巧。避護自身<a 
name="0872b11" id="0872b11"></a>令得清淨離諸罪過。</p><a 
name="0872b12" id="0872b12"></a><p style="text-indent: 0em; margin-left: 0em"><span class="linehead"></span>復次於毘柰耶勤學苾芻。應知有五違逆<a 
name="0872b13" id="0872b13"></a>學法。應當遠離。復有五種隨順學法。應當<a 
name="0872b14" id="0872b14"></a>受持。云何為五違逆學法。一者障礙。二者<a 
name="0872b15" id="0872b15"></a>像似正法。三者惡友。四者愚戇煩惱熾盛。<a 
name="0872b16" id="0872b16"></a>五者宿世資糧其力薄弱。云何障礙。謂有<a 
name="0872b17" id="0872b17"></a>五障。一增上戒障。二增上心障。三增上慧障。<a 
name="0872b18" id="0872b18"></a>四往善趣障。五利養壽命所作事障。云何<a 
name="0872b19" id="0872b19"></a>名為增上戒障。謂如有一。或是奴婢。或是<a 
name="0872b20" id="0872b20"></a>獲得。或有所言。廣說一切障出家法而與<a 
name="0872b21" id="0872b21"></a>相應。如是名為增上戒障。云何名為增上<a 
name="0872b22" id="0872b22"></a>心障。有十一障。當知名為增上心障。謂數<a 
name="0872b23" id="0872b23"></a>與眾會為初。處分居處為後。云何名為<a 
name="0872b24" id="0872b24"></a>增上慧障。謂於正法及說法師不起恭敬。<a 
name="0872b25" id="0872b25"></a>陵懱正法及說法師輕賤自己。於法慳<span class="gaiji">&#x608B;<!--gaiji,吝,1[怡-台+吝],2&#x608B;,3--></span><a 
name="0872b26" id="0872b26"></a>障他正法。令背正法毀謗正法。如是等類<a 
name="0872b27" id="0872b27"></a>當知皆名增上慧障。云何名為往善趣障。<a 
name="0872b28" id="0872b28"></a>謂如有一。惡欲邪見多諸忿恨。乃至廣說。<a 
name="0872b29" id="0872b29"></a>如是色類順諸惡趣受學轉法。當知是名<a 
name="0872c01" id="0872c01"></a>順惡趣障。利養障者。謂隨所行。令未信<a 
name="0872c02" id="0872c02"></a>者更增不信。其已信者能令改變。不樂功<a 
name="0872c03" id="0872c03"></a>德。不時時中精勤修習施福業事。不樂為<a 
name="0872c04" id="0872c04"></a>他引攝所有利益安樂。如是等類。壽命障<a 
name="0872c05" id="0872c05"></a>者。謂不謹慎遠避惡象。廣說乃至。不善遠<a 
name="0872c06" id="0872c06"></a>離有災有疫諸惡國土。又不遠離諸因諸<a 
name="0872c07" id="0872c07"></a>緣未盡壽量能令夭歿。如是等類。所作事<a 
name="0872c08" id="0872c08"></a>障者。謂能障礙營衣<span class="gaiji">&#x9262;<!--gaiji,缽,1[金*本],2&#x9262;,3--></span>等所有事業。如是<a 
name="0872c09" id="0872c09"></a>一切總攝為一。應知說名利養壽命所作事<a 
name="0872c10" id="0872c10"></a>障。云何名為像似正法。謂略有二種像似<a 
name="0872c11" id="0872c11"></a>正法。一似教正法。二似行正法。若於非法<a 
name="0872c12" id="0872c12"></a>生是法想。顯示非法以為是法。令他於<a 
name="0872c13" id="0872c13"></a>中生正法想。如是法教實故諦故。非是正<a 
name="0872c14" id="0872c14"></a>法。而復像似正法顯現。是故名為似教正<a 
name="0872c15" id="0872c15"></a>法。若廣為他如是宣說。令他受學亦自修<a 
name="0872c16" id="0872c16"></a>行。妄起法想習諸邪行。而自憍慢稱言我<a 
name="0872c17" id="0872c17"></a>能修是正行。應知是名似行正法。</p><a 
name="0872c18" id="0872c18"></a><p style="text-indent: 0em; margin-left: 0em"><span class="linehead"></span>為廣宣說像似正法。復說中間嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0872c19" id="0872c19"></a><p>　<span class="lg">初法等五種　　次根等諸見<a 
name="0872c20" id="0872c20"></a><br>　非處惡作等　　後暴惡戒等</span></p><a 
name="0872c21" id="0872c21"></a><p style="text-indent: 0em; margin-left: 0em"><span class="linehead"></span>諸以如來所說法教相似文句。於諸經中<a 
name="0872c22" id="0872c22"></a>安置偽經。於諸律中安置偽律。如是名為<a 
name="0872c23" id="0872c23"></a>像似正法。又由增益或損減見。增益虛事<a 
name="0872c24" id="0872c24"></a>損減實事。由此方便於無常等種種義門。<a 
name="0872c25" id="0872c25"></a>廣為他人宣說開示如是如是自他習行。<a 
name="0872c26" id="0872c26"></a>如是亦名像似正法。又於宣說補特伽羅<a 
name="0872c27" id="0872c27"></a>所有經典。邪取分別說有真實補特伽羅。如<a 
name="0872c28" id="0872c28"></a>是亦名像似正法。又於種種假有法中。宣<a 
name="0872c29" id="0872c29"></a>說開示為實有性。如是亦名像似正法。又<a 
name="0873a01" id="0873a01"></a>於遠離一切戲論究竟涅槃。分別為有或<a 
name="0873a02" id="0873a02"></a>為非有。說為有性或非有性。如是亦名像<a 
name="0873a03" id="0873a03"></a>似正法。又有一類補特伽羅。作如是說。世<a 
name="0873a04" id="0873a04"></a>尊宣示稱揚讚歎密護根門。由是因緣寧<a 
name="0873a05" id="0873a05"></a>不視色。乃至於法不以意思。而不繫念<a 
name="0873a06" id="0873a06"></a>觀視眾色乃至以意思惟諸法。如是亦名<a 
name="0873a07" id="0873a07"></a>像似正法。又聞世尊宣示稱歎簡靜而住。<a 
name="0873a08" id="0873a08"></a>便作是言。寧無咎責不測量他。於應毀<a 
name="0873a09" id="0873a09"></a>者而不呵毀。於應讚者亦不稱讚。而<a 
name="0873a10" id="0873a10"></a>不有所呵毀稱讚。如是亦名像似正法。又<a 
name="0873a11" id="0873a11"></a>聞世尊宣示稱歎和氣軟語。便作是言。受<a 
name="0873a12" id="0873a12"></a>默然戒都無言說為極善哉。如是亦名像<a 
name="0873a13" id="0873a13"></a>似正法。又聞世尊宣示稱歎節量衣食。便<a 
name="0873a14" id="0873a14"></a>作是言。斷食而住露體而行最為妙善。如是<a 
name="0873a15" id="0873a15"></a>亦名像似正法。又聞世尊宣示稱歎離諠<a 
name="0873a16" id="0873a16"></a>雜住。息諸言說及以事業。便作是言。棄捨<a 
name="0873a17" id="0873a17"></a>臥具。寂靜閑居。無所修習為極美妙。如<a 
name="0873a18" id="0873a18"></a>是亦名像似正法。又聞佛說心將導世間。<a 
name="0873a19" id="0873a19"></a>心營造一切。隨心所生起皆自在而轉。於<a 
name="0873a20" id="0873a20"></a>如是等諸經義趣不如實知。或有一類。由<a 
name="0873a21" id="0873a21"></a>惡取執作如是言。唯有一識馳流生死。<a 
name="0873a22" id="0873a22"></a>無二無別。如是亦名像似正法。又聞佛<a 
name="0873a23" id="0873a23"></a>許持戒士夫補特伽羅受百味食百千衣服。<a 
name="0873a24" id="0873a24"></a>障道妙欲。設此品類正受用時亦不為障。或<a 
name="0873a25" id="0873a25"></a>有一類。由惡取執作如是言。世尊所說<a 
name="0873a26" id="0873a26"></a>障道諸欲。若有習近不足為障。如是亦<a 
name="0873a27" id="0873a27"></a>名像似正法。又聞佛說諸阿羅漢於現法<a 
name="0873a28" id="0873a28"></a>中於食言說蘊界處等不捨不取不如實<a 
name="0873a29" id="0873a29"></a>知。便作是說。如我解佛所說法者。阿羅<a 
name="0873b01" id="0873b01"></a>漢僧於其死後無所覺了。如是亦名像似<a 
name="0873b02" id="0873b02"></a>正法。復有一類。不如實知世俗勝義二諦<a 
name="0873b03" id="0873b03"></a>道理。違二諦理。作如是言。諸蘊無我。云<a 
name="0873b04" id="0873b04"></a>何無我造作諸業令我觸證。應知亦名像<a 
name="0873b05" id="0873b05"></a>似正法。復有一類。本性愚癡多行謗毀。彼<a 
name="0873b06" id="0873b06"></a>於九種內正住心不如實知。於諦觀行念<a 
name="0873b07" id="0873b07"></a>住觀行不如實知。由不知故。為他宣說<a 
name="0873b08" id="0873b08"></a>唯信解作意是奢摩他品。唯信解作意是毘<a 
name="0873b09" id="0873b09"></a><span class="gaiji">&#x9262;<!--gaiji,缽,1[金*本],2&#x9262;,3--></span>舍那品。唯信解作意能得究竟。自亦習<a 
name="0873b10" id="0873b10"></a>行。如是相行當知亦名像似正法。復有一<a 
name="0873b11" id="0873b11"></a>類。非處惡作而不思惟。當知亦名像似正<a 
name="0873b12" id="0873b12"></a>法。復有一類。於其讀誦觀行作意。皆有堪<a 
name="0873b13" id="0873b13"></a>能而樂僧事。亦於其中見勝功德。為他<a 
name="0873b14" id="0873b14"></a>宣說。當知亦名像似正法。復有一類。於戒<a 
name="0873b15" id="0873b15"></a>於修有所堪能。而於惠施見勝功德。遊<a 
name="0873b16" id="0873b16"></a>歷諸方。於自禁戒所遮止處多有毀犯。集<a 
name="0873b17" id="0873b17"></a>諸財物奉佛法僧。當知亦名像似正法。復<a 
name="0873b18" id="0873b18"></a>有一類。於善說法毘柰耶中既出家已。展<a 
name="0873b19" id="0873b19"></a>轉相引專以聽聞為其究竟。當知亦名像<a 
name="0873b20" id="0873b20"></a>似正法。復有一類。見諸苾芻大族大福多<a 
name="0873b21" id="0873b21"></a>獲衣等所有利養。捨少欲等而往其所恭<a 
name="0873b22" id="0873b22"></a>敬敘慰現親誨喻。令新苾芻邪心動作。當<a 
name="0873b23" id="0873b23"></a>知亦名像似正法。復有一類。棄捨如來所<a 
name="0873b24" id="0873b24"></a>說甚深空性相應所有經典。專樂習學隨順<a 
name="0873b25" id="0873b25"></a>世間文章<span class="gaiji">&#x546A;<!--gaiji,咒,1[口*兄],2&#x546A;,3--></span>術。而不自察懷聰明慢。又欲<a 
name="0873b26" id="0873b26"></a>令他知己聰敏。當知亦名像似正法。復有<a 
name="0873b27" id="0873b27"></a>一類。折伏暴惡及諸犯戒。為欲於彼暴惡<a 
name="0873b28" id="0873b28"></a>犯戒作不饒益發起惡思。當知亦名像似<a 
name="0873b29" id="0873b29"></a>正法。復有一類。搆集種種矯詐威儀。當知<a 
name="0873c01" id="0873c01"></a>亦名像似正法。復有一類。以解世間文章<a 
name="0873c02" id="0873c02"></a><span class="gaiji">&#x546A;<!--gaiji,咒,1[口*兄],2&#x546A;,3--></span>術。多求多獲所有利養。當知亦名像似<a 
name="0873c03" id="0873c03"></a>正法。復有一類。損惱於他以其非法積聚<a 
name="0873c04" id="0873c04"></a>財寶作有罪福。當知亦名像似正法。又<a 
name="0873c05" id="0873c05"></a>即於彼能引無義像似正法。以諸因緣開<a 
name="0873c06" id="0873c06"></a>示建立。當知亦名像似正法。如是一切像<a 
name="0873c07" id="0873c07"></a>似正法。應知皆是違逆學法。惡友性相。廣<a 
name="0873c08" id="0873c08"></a>說應知如聲聞地及菩薩地。又略說者。若<a 
name="0873c09" id="0873c09"></a>於放逸或於惡行。或於下劣諸善功德。而<a 
name="0873c10" id="0873c10"></a>相勸勵。應知是類總名惡友。若諸昧劣愚<a 
name="0873c11" id="0873c11"></a>癡種類。所有猛利長時煩惱。是名愚戇煩惱<a 
name="0873c12" id="0873c12"></a>熾盛。若於宿世信等善法不修習故。於現<a 
name="0873c13" id="0873c13"></a>法中信等微弱。雖極精懇。然無力能即於<a 
name="0873c14" id="0873c14"></a>現法獲得涅槃。當知是名宿世資糧有所<a 
name="0873c15" id="0873c15"></a>闕故於現法中其力薄弱。是名五種違逆<a 
name="0873c16" id="0873c16"></a>學法。與此相違。應知五種隨順學法。成就<a 
name="0873c17" id="0873c17"></a>彼故於毘柰耶勤學苾芻。能正修集一切<a 
name="0873c18" id="0873c18"></a>所學。成就如是隨順法者。復有五法能防<a 
name="0873c19" id="0873c19"></a>戒蘊一正出家。二善請問。三審觀察。四修<a 
name="0873c20" id="0873c20"></a>對治。五任持信。不厄於債而求出家。如前<a 
name="0873c21" id="0873c21"></a>廣說。唯求涅槃愛樂所學而求出家。當<a 
name="0873c22" id="0873c22"></a>知如是名正出家。既出家已於犯無犯及<a 
name="0873c23" id="0873c23"></a>還淨中。若有苾芻持經律論。其所未了躬<a 
name="0873c24" id="0873c24"></a>往請決彼便開曉。當知如是名善請問。於<a 
name="0873c25" id="0873c25"></a>自尸羅三時觀察。或初日分或中日分或後<a 
name="0873c26" id="0873c26"></a>日分。若見無犯便生歡喜。晝夜精勤隨學<a 
name="0873c27" id="0873c27"></a>而住。若見有犯即便速疾如法悔除。當知<a 
name="0873c28" id="0873c28"></a>如是名審觀察。於時時間初夜後夜或晝日<a 
name="0873c29" id="0873c29"></a>分。思惟修習所有貪等煩惱對治。非唯聽<a 
name="0874a01" id="0874a01"></a>聞尸羅言教便生喜足。當知如是名修對<a 
name="0874a02" id="0874a02"></a>治。深信有犯當不愛果。深信無犯當來愛<a 
name="0874a03" id="0874a03"></a>果。當知如是名任持信。又正出家為所<a 
name="0874a04" id="0874a04"></a>依止作餘四事。由正請問終不毀犯。無知<a 
name="0874a05" id="0874a05"></a>故犯。由審觀察終不毀犯。放逸故犯。由修<a 
name="0874a06" id="0874a06"></a>對治終不毀犯。煩惱熾盛故有所犯。由任<a 
name="0874a07" id="0874a07"></a>持信終不毀犯。輕慢故犯。依止如是五種<a 
name="0874a08" id="0874a08"></a>法故。能防戒蘊名善防護。</p><p style="text-indent: 0em; margin-left: 0em"><span class="linehead"></span>復次於毘柰<a 
name="0874a09" id="0874a09"></a>耶勤學苾芻。由有五種寂靜法故。能滅諸<a 
name="0874a10" id="0874a10"></a>惡。云何為五。一者柔和易可共住。二者斷。<a 
name="0874a11" id="0874a11"></a>三者斷支。四者敬事。五者滅諍。何等柔和<a 
name="0874a12" id="0874a12"></a>易可共住。謂如經說。略有六種可愛樂法。<a 
name="0874a13" id="0874a13"></a>何等為斷。謂諸人天所有四輪。何等斷支。謂<a 
name="0874a14" id="0874a14"></a>五斷支。何等敬事。謂敬事大師。廣說乃至。<a 
name="0874a15" id="0874a15"></a>無有放逸。何等滅諍。謂七滅諍法。當知此<a 
name="0874a16" id="0874a16"></a>中由依身等於同梵行現行非愛。又於僧<a 
name="0874a17" id="0874a17"></a>祇共有財物不平受用。又有戒見不同分法。<a 
name="0874a18" id="0874a18"></a>由依此故難可共住。性不柔和。心常展<a 
name="0874a19" id="0874a19"></a>轉互相經構。如是名為可愛樂法之所對<a 
name="0874a20" id="0874a20"></a>治。與此相違。由其白品三種因緣。當知即<a 
name="0874a21" id="0874a21"></a>是建立六種可愛樂法。由其第一建立三<a 
name="0874a22" id="0874a22"></a>種。由其第二建立第四。由其第三建立第<a 
name="0874a23" id="0874a23"></a>五及以第六。又於此中所有令他獲得可<a 
name="0874a24" id="0874a24"></a>愛利益安樂。正現在前身等諸業。名慈善<a 
name="0874a25" id="0874a25"></a>友。若物可令清淨受用。此物名為如法利<a 
name="0874a26" id="0874a26"></a>養。若物不依邪命非法方便獲得。此物名<a 
name="0874a27" id="0874a27"></a>為如法所得。若物已置在於<span class="gaiji">&#x9262;<!--gaiji,缽,1[金*本],2&#x9262;,3--></span>內。當知此<a 
name="0874a28" id="0874a28"></a>物名墮<span class="gaiji">&#x9262;<!--gaiji,缽,1[金*本],2&#x9262;,3--></span>中。若物雖未置於<span class="gaiji">&#x9262;<!--gaiji,缽,1[金*本],2&#x9262;,3--></span>中而將欲<a 
name="0874a29" id="0874a29"></a>置。當知此物名<span class="gaiji">&#x9262;<!--gaiji,缽,1[金*本],2&#x9262;,3--></span>所攝。若所受食不偏精<a 
name="0874b01" id="0874b01"></a>妙。亦不偏多。共食所食。顯露而食不私密<a 
name="0874b02" id="0874b02"></a>食。乃至唯有可充腹食亦共分布終不故<a 
name="0874b03" id="0874b03"></a>思隱障處食。亦不閉門。而有所食恐他飢<a 
name="0874b04" id="0874b04"></a>乏來至希求不得分給。當知是名平等受<a 
name="0874b05" id="0874b05"></a>用。聖所愛戒差別分別。如攝異門應知其<a 
name="0874b06" id="0874b06"></a>相。出世正見差別分別。即攝事分應知其相。<a 
name="0874b07" id="0874b07"></a>又由二相成可樂性。一體彼有德而尊重<a 
name="0874b08" id="0874b08"></a>故。二荷彼有恩而慰意故。又可樂性有二<a 
name="0874b09" id="0874b09"></a>差別。一者未生令其得生。二者生已當倍<a 
name="0874b10" id="0874b10"></a>增廣。應知此中尊重增上。謂體彼有德。慰<a 
name="0874b11" id="0874b11"></a>意增上。謂財法二攝。彼二增上謂善和合。和<a 
name="0874b12" id="0874b12"></a>合增上謂心無擾惱。遠離貪等所有擾惱。名<a 
name="0874b13" id="0874b13"></a>曰無違。和合方便共為一事。名曰無諍。和<a 
name="0874b14" id="0874b14"></a>同水乳名一趣性。又處所圓滿。教導圓滿。<a 
name="0874b15" id="0874b15"></a>正行圓滿。資糧圓滿為所依止。應知建立人<a 
name="0874b16" id="0874b16"></a>天四輪。五種妙好所住方處。名處所圓滿。廣<a 
name="0874b17" id="0874b17"></a>說應知如聲聞地。正士善友。名教導圓滿。<a 
name="0874b18" id="0874b18"></a>廣說應知如聲聞地及菩薩地。由五種相自<a 
name="0874b19" id="0874b19"></a>發正願。名正行圓滿。何等為五。一於正教<a 
name="0874b20" id="0874b20"></a>授能敬順取。二行無違逆。三如實自顯。四<a 
name="0874b21" id="0874b21"></a>其教授師隨所獲得精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>衣服飲食臥具便<a 
name="0874b22" id="0874b22"></a>生喜足。五無間殷重二種加行樂斷樂修。<a 
name="0874b23" id="0874b23"></a>乃至修習四種苾芻愛取對治。又宿所作福<a 
name="0874b24" id="0874b24"></a>補特伽羅宿世善根增上力故。應知有五<a 
name="0874b25" id="0874b25"></a>相果勝利。謂宿所作福增上力故。安住二<a 
name="0874b26" id="0874b26"></a>種可愛果報。一內。二外。內可愛果報者。謂<a 
name="0874b27" id="0874b27"></a>長壽久住妙色端嚴。無病少惱非僕非女<a 
name="0874b28" id="0874b28"></a>非半擇迦。智慧猛利發言威肅具大宗葉。<a 
name="0874b29" id="0874b29"></a>外可愛果報者。謂生富貴家。如經廣說。大<a 
name="0874c01" id="0874c01"></a>富大翼有大侍衛。是名第一宿所作福相果<a 
name="0874c02" id="0874c02"></a>勝利。又宿所作福增上力故。得善安住。非<a 
name="0874c03" id="0874c03"></a>諸魍魎藥叉非人守宅神等能為障礙。謂於<a 
name="0874c04" id="0874c04"></a>財位不作障礙。或於壽命不作障礙。是<a 
name="0874c05" id="0874c05"></a>名第二宿所作福相果勝利。又宿所作福<a 
name="0874c06" id="0874c06"></a>增上力故。性於善法心能趣入修習無怠。<a 
name="0874c07" id="0874c07"></a>是名第三宿所作福相果勝利。又宿所作福<a 
name="0874c08" id="0874c08"></a>增上力故。性於惡行深自懇愧。雖作惡已<a 
name="0874c09" id="0874c09"></a>時時發起猛利悔心。由此因緣令已作惡<a 
name="0874c10" id="0874c10"></a>現在微劣。於當來惡能永遠離。是名第四<a 
name="0874c11" id="0874c11"></a>宿所作福相果勝利。又宿所作福增上力故。<a 
name="0874c12" id="0874c12"></a>一切事業方便加行。意趣伎能展轉昌盛。凡<a 
name="0874c13" id="0874c13"></a>所施為無不敬順。少用功力多有成辦。<a 
name="0874c14" id="0874c14"></a>是名第五宿所作福相果勝利。如是四種。<a 
name="0874c15" id="0874c15"></a>天上諸天人中諸人。所有止觀勝妙車輪。隨<a 
name="0874c16" id="0874c16"></a>有所闕其車不轉。又依應所得義深生<a 
name="0874c17" id="0874c17"></a>信解。於師長前如實自顯身有勇悍心<a 
name="0874c18" id="0874c18"></a>有勇悍堪能領解善說惡說所有法義。如<a 
name="0874c19" id="0874c19"></a>其次第應知建立五種斷支。隨闕一支<a 
name="0874c20" id="0874c20"></a>斷不成辦。又於最初應當勉勵敬事大<a 
name="0874c21" id="0874c21"></a>師。謂能宣說增上戒學增上心學增上慧學<a 
name="0874c22" id="0874c22"></a>所有法教。次應敬事其所說法。次修習法<a 
name="0874c23" id="0874c23"></a>隨法行時。應當敬事依增上戒與毘柰耶<a 
name="0874c24" id="0874c24"></a>相應學處。次應敬事依增上心及增上慧<a 
name="0874c25" id="0874c25"></a>教誡教授。於時時間修財供養及法供養。<a 
name="0874c26" id="0874c26"></a>應知此中財法供養。謂同居止及同受用。<a 
name="0874c27" id="0874c27"></a>次於靜慮修三摩地。從此無間隨無愛味<a 
name="0874c28" id="0874c28"></a>通達諦理。永盡諸漏無有放逸。如是七<a 
name="0874c29" id="0874c29"></a>種敬事差別次第應知。又由三相應知敬<a 
name="0875a01" id="0875a01"></a>事。由能體彼功德勝利故起尊重。隨所體<a 
name="0875a02" id="0875a02"></a>悉以身語意三種正行而修恭敬。復設種<a 
name="0875a03" id="0875a03"></a>種幢<span class="corr" title='[旛&gt;幡] cf.【麗】'>幡</span>蓋等而為供養。有諸同梵行者舉<a 
name="0875a04" id="0875a04"></a>餘同梵行者所犯眾罪。即於現前四目相<a 
name="0875a05" id="0875a05"></a>對。而以其實不以非實。乃至廣說。彼於<a 
name="0875a06" id="0875a06"></a>未了正解了時便更無犯。更無犯故是諸<a 
name="0875a07" id="0875a07"></a>苾芻。由見聞疑不應重舉前所犯事。如<a 
name="0875a08" id="0875a08"></a>是諍事便得除滅。有諸苾芻見餘苾芻犯<a 
name="0875a09" id="0875a09"></a>罪時節。別於後時彼犯罪者忘自所犯。其<a 
name="0875a10" id="0875a10"></a>見犯者記彼所犯便舉是事。問言。汝憶<a 
name="0875a11" id="0875a11"></a>自所犯不。彼乃答言。我都不憶。彼既不憶<a 
name="0875a12" id="0875a12"></a>不可自悔。妄言我憶。非無悔言能離惡<a 
name="0875a13" id="0875a13"></a>作。既被他舉故信順他。應從眾僧求乞<a 
name="0875a14" id="0875a14"></a>憶念毘柰耶想及以清淨。爾時眾僧信諸苾<a 
name="0875a15" id="0875a15"></a>芻與彼清淨。彼犯罪者得離惡作。是諸<a 
name="0875a16" id="0875a16"></a>苾芻不應重舉前所犯事。如是諍事便得<a 
name="0875a17" id="0875a17"></a>除滅。復有苾芻由癲狂故現行眾多非<a 
name="0875a18" id="0875a18"></a>沙門法不隨順法。彼由此事故不成犯。<a 
name="0875a19" id="0875a19"></a>復有一類無知苾芻。謂彼成犯非處舉<a 
name="0875a20" id="0875a20"></a>發。有諸苾芻為防未來教示憶念。令得<a 
name="0875a21" id="0875a21"></a>自心還從眾僧求乞不癡毘柰耶想及以清<a 
name="0875a22" id="0875a22"></a>淨。彼聞是已即便求乞。爾時眾僧應斷如<a 
name="0875a23" id="0875a23"></a>是補特伽羅不成於犯。僧和合住唱與清<a 
name="0875a24" id="0875a24"></a>淨。無知苾芻既聞是已。不復重舉前所犯<a 
name="0875a25" id="0875a25"></a>事。如是諍事便得除滅。復有苾芻於眾僧<a 
name="0875a26" id="0875a26"></a>中舉苾芻罪。其能舉者起有犯想。彼所舉<a 
name="0875a27" id="0875a27"></a>者起無犯想。由無犯想便自稱言我無所<a 
name="0875a28" id="0875a28"></a>犯。能舉者云長老豈不曾作如是如是<a 
name="0875a29" id="0875a29"></a>事耶。彼遂誠言。我不曾作。能舉復云。彼<a 
name="0875b01" id="0875b01"></a>先已犯。今得舉發猶不了。故仍言不犯。爾<a 
name="0875b02" id="0875b02"></a>時眾僧便為尋求事之自性為犯不犯。待<a 
name="0875b03" id="0875b03"></a>得實已當如法斷。如是諍事便得除滅。有<a 
name="0875b04" id="0875b04"></a>異住處眾多苾芻。於所犯罪互生疑諍。或<a 
name="0875b05" id="0875b05"></a>言有犯或言無犯。或言是重或言是輕。<a 
name="0875b06" id="0875b06"></a>有別住處眾數過前。或望彼眾此多慧解<a 
name="0875b07" id="0875b07"></a>受持三藏。彼應就此請決所疑令到究<a 
name="0875b08" id="0875b08"></a>竟。如是諍事便得除滅。復有苾芻既犯罪<a 
name="0875b09" id="0875b09"></a>已。自惡作纏之所激發遂成憂悴。慮他舉<a 
name="0875b10" id="0875b10"></a>發便如法悔。由此一切諍事除滅。有多苾<a 
name="0875b11" id="0875b11"></a>芻互相舉罪。各為憍慢之所執持。不欲展<a 
name="0875b12" id="0875b12"></a>轉相對發露。專事離散。二部別居各作是<a 
name="0875b13" id="0875b13"></a>言。彼既不肯來對我眾發露悔滅。我等何<a 
name="0875b14" id="0875b14"></a>為輒就彼眾發露悔滅。彼此部中各應推<a 
name="0875b15" id="0875b15"></a>一有智眾首共稟所言。補特伽羅同往他<a 
name="0875b16" id="0875b16"></a>眾。許其發露悔滅所犯。如是諍事便得除<a 
name="0875b17" id="0875b17"></a>滅。如是諍事略有四種。應知除滅亦有四<a 
name="0875b18" id="0875b18"></a>種。云何名為四種諍事。一者他舉諍事。二者<a 
name="0875b19" id="0875b19"></a>互疑諍事。三者自舉諍事。四者互舉諍事。<a 
name="0875b20" id="0875b20"></a>何等復名四種除滅。一者願出所犯除滅。<a 
name="0875b21" id="0875b21"></a>二者施與清淨除滅。三者許求實性除滅。<a 
name="0875b22" id="0875b22"></a>四者各各發露除滅。</p><a 
name="0875b23" id="0875b23"></a><p><span class="juanname">瑜伽師地論卷第九十九</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 Rev. 1.54 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_099 by HTTrack Website Copier/3.x [XR&CO'2008], Mon, 02 Jun 2014 23:20:33 GMT -->
</html>
