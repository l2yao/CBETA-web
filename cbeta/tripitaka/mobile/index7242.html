<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J27nB198_007 by HTTrack Website Copier/3.x [XR&CO'2008], Tue, 03 Jun 2014 00:34:29 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab01d.gif?utmac=MO-30696269-4&amp;utmn=753823360&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ27&amp;utmp=%2Fmobile%2Findex.php%3Findex%3DJ27nB198_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2d0e-2.html?index=J27nB198_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第27冊<br/>No.B198 雪關禪師語錄 (13卷)<br/>【明 智誾說　成巒等錄　開詗編】<br/>第 7 卷</p>
	<a href="indexf26a.html?index=J27nB198_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J27">
<div class="root" id="B198" sutra_name="雪關禪師語錄" sutra_juan="[卷7]">　
<a 
name="0487b01" id="0487b01"></a><p><span class="juanname">雪關禪師語錄卷之七</span></p><a 
name="0487b02" id="0487b02"></a><p style="margin-left: 4em"><span class="byline">侍者成巒錄</span></p><a 
name="0487b03" id="0487b03"></a><p style="margin-left: 4em"><span class="byline">法孫開詗編</span></p><a 
name="0487b04" id="0487b04"></a><p style="margin-left: 2em"><span class="headname">禪鏡語<span class="note">(附禪鏡偈)</span></span></p><a 
name="0487b05" id="0487b05"></a><p style="margin-left: 3em"><span class="headname">義理禪</span></p><a 
name="0487b06" id="0487b06"></a><p style="text-indent: 0em; margin-left: 0em"><span class="linehead"></span>何謂義理有等不能超出情見二途真參實究將謂<a 
name="0487b07" id="0487b07"></a>宗門中事沒巴鼻無撈摸便欲討尋義路引發知解<a 
name="0487b08" id="0487b08"></a>或被宗乘教理玄妙沉埋或在經史外學穿鑿幾過<a 
name="0487b09" id="0487b09"></a>依稀相似彷彿不同不能打翻窠臼別立生涯秪愛<a 
name="0487b10" id="0487b10"></a>依傍道理病在逼真故開口落筆不是騰波瀾于舌<a 
name="0487b11" id="0487b11"></a>本便乃走珠玉於毫端註腳分明惟恐不了或奧旨<a 
name="0487b12" id="0487b12"></a>淺解淺說奧求或偏好奇特之談或單取平實之致<a 
name="0487b13" id="0487b13"></a>或強分皂別白一文一句皆有分劑頭數或例和麩<a 
name="0487b14" id="0487b14"></a>糴麵麤言細語渾崙輥作一團究竟將來最初不從<a 
name="0487b15" id="0487b15"></a>實落工夫透頂徹底七穿八穴做箇掀天揭地漢子<a 
name="0487b16" id="0487b16"></a>打開父祖寶藏運出無盡家珍未免都在文字見解<a 
name="0487b17" id="0487b17"></a>上作活計不被古今方便言句羅籠便不曾向得羅<a 
name="0487b18" id="0487b18"></a>籠中透出直饒總不恁麼又墮在淨白地上面墻擔<a 
name="0487b19" id="0487b19"></a>版為可憐怋也古德云靈光獨耀萬古徽猷入此門<a 
name="0487b20" id="0487b20"></a>來莫存知解又曰見河能漂香象蓋見不透脫所以<a 
name="0487b21" id="0487b21"></a>日用應酬或簾纖搭滯有黏皮綴骨之病或偏枯滲<a 
name="0487b22" id="0487b22"></a>漏無掣電奔雷之機或直遂欠回互之作或輕脫乏<a 
name="0487b23" id="0487b23"></a>沈毅之用皆繇泥于情解義理故不知機位旋轉之<a 
name="0487b24" id="0487b24"></a>妙耳所以臨濟大師道驅耕夫之牛奪饑人之食敲<a 
name="0487b25" id="0487b25"></a>骨取髓痛下針錐能知此意方為當家種草自然道<a 
name="0487b26" id="0487b26"></a>出常情迴視義理禪如宿食不消彼悟底人非無義<a 
name="0487b27" id="0487b27"></a>理妙解他如無病人喫得消得也若是平日百不知<a 
name="0487b28" id="0487b28"></a>漢此劑返為毒藥識者宜詳慎之。</p><a 
name="0487b29" id="0487b29"></a><p style="margin-left: 3em"><span class="headname">極則禪</span></p><a 
name="0487b30" id="0487b30"></a><p style="text-indent: 0em; margin-left: 0em"><span class="linehead"></span>何謂極則有等利根聰辯識性疏通將如來五時所<a 
name="0487c01" id="0487c01"></a>說教理條分縷析偏圓半滿之說頓漸小大之殊莫<a 
name="0487c02" id="0487c02"></a>不麤知梗概綸貫殆盡矣直饒因解起行修到行成<a 
name="0487c03" id="0487c03"></a>解絕亦不過法身邊事乃教家極則地位況未易到<a 
name="0487c04" id="0487c04"></a>者耶故開口便笑禪者有參無學有宗無教不信參<a 
name="0487c05" id="0487c05"></a>話頭起疑情底道理將謂禪是箇鶻崙磚打不破麻<a 
name="0487c06" id="0487c06"></a>三斤乾屎橛是宗師家要人猜三枚光景不見杜順<a 
name="0487c07" id="0487c07"></a>和尚是教乘中義虎其作法身頌云懷州牛喫禾益<a 
name="0487c08" id="0487c08"></a>州馬腹脹天下覓醫人灸豬左膊上今人以教意平<a 
name="0487c09" id="0487c09"></a>實疑禪宗為高誕者獨不思此偈出自講主之口為<a 
name="0487c10" id="0487c10"></a>何等奇怪又可不為之倒參以徹其閫奧乎若以多<a 
name="0487c11" id="0487c11"></a>聞博辯為得者如香嚴問一答十問十答百及被溈<a 
name="0487c12" id="0487c12"></a>山折倒因擊竹大悟雖仰山毒辣之手亦把遏不住<a 
name="0487c13" id="0487c13"></a>當時問他父母未生前一句作麼生道翻盡經本無<a 
name="0487c14" id="0487c14"></a>可秪對若不是自解翻身尋箇瞥地處莫道會得祖<a 
name="0487c15" id="0487c15"></a>師禪連如來禪也未夢見在德山老人初不識禪聞<a 
name="0487c16" id="0487c16"></a>南方知識有直指人心見性成佛之說遂憤然不平<a 
name="0487c17" id="0487c17"></a>挑青龍疏鈔出遊欲摟碎諸方魔子窠窟推倒宗門<a 
name="0487c18" id="0487c18"></a>大老剎竿及到龍潭氣魄喪盡後因吹紙燭光滅遂<a 
name="0487c19" id="0487c19"></a>豁然大徹且焚<span class="corr" title='[郤&gt;卻]'>卻</span>疏鈔曰窮諸玄辨若一毫置於太<a 
name="0487c20" id="0487c20"></a>虛竭世樞機似一滴投于巨壑可謂珍寶滿船遇長<a 
name="0487c21" id="0487c21"></a>風而到岸也自爾鋒辯峻捷多用棒喝接機今人縱<a 
name="0487c22" id="0487c22"></a>或棄教參禪多不能撥轉向上關捩蓋錯認如來禪<a 
name="0487c23" id="0487c23"></a>以為極則者又安得如二老似透網金鱗不墮漁人<a 
name="0487c24" id="0487c24"></a>之手乎所以病在鹵莽不肯求人決擇雖高標自許<a 
name="0487c25" id="0487c25"></a>終類犛牛愛尾不到古人境界究竟何所成歟若果<a 
name="0487c26" id="0487c26"></a>掀翻徹底得箇大慶快處此人出頭地來斷勝枯禪<a 
name="0487c27" id="0487c27"></a>百倍然自負者多可惜耳。</p><a 
name="0487c28" id="0487c28"></a><p style="margin-left: 3em"><span class="headname">話頭禪</span></p><a 
name="0487c29" id="0487c29"></a><p style="text-indent: 0em; margin-left: 0em"><span class="linehead"></span>何謂話頭禪上代祖師雖不曾明白教人看話頭起<a 
name="0487c30" id="0487c30"></a>疑情然彼時禪宗方興其傳法之士多圓機利智故<a 
name="0488a01" id="0488a01"></a>入此道如香象渡河截流而過亦如大富長者將盡<a 
name="0488a02" id="0488a02"></a>底家財付與當家之子兩手分付接得便行更不消<a 
name="0488a03" id="0488a03"></a>費許多叮囑教伊生受昔百丈被馬祖一喝直得三<a 
name="0488a04" id="0488a04"></a>日耳聾黃檗聞舉便吐舌悟去貴在能明大機大用<a 
name="0488a05" id="0488a05"></a>方為克紹箕裘故遇人則途中授與不遇人則終身<a 
name="0488a06" id="0488a06"></a>緘嘿所以針芥相投必須機理齊契師資道合方能<a 
name="0488a07" id="0488a07"></a>敲唱俱行後來法久弊生根器漸劣承當大事罕遇<a 
name="0488a08" id="0488a08"></a>全鋒制勝之人龍象蹴踏非驢駑之所能堪矣今人<a 
name="0488a09" id="0488a09"></a>多自稱有悟門<span class="corr" title='[郤&gt;卻]'>卻</span>又不信提話頭做工夫底道理如<a 
name="0488a10" id="0488a10"></a>人自生兩翅翀舉便笑他著草鞋走千里枉受奔波<a 
name="0488a11" id="0488a11"></a>不及其身輕有翼能追飛鳥是豈通論也哉圓悟老<a 
name="0488a12" id="0488a12"></a>人謂妙喜曰不疑言句是為大病故疑有十分則悟<a 
name="0488a13" id="0488a13"></a>有十分又古德云不疑不悟長慶坐破蒲團七箇即<a 
name="0488a14" id="0488a14"></a>是疑此事悟此事者也香林四十年打成一片趙州<a 
name="0488a15" id="0488a15"></a>三十年不雜用心亦是疑此事悟此事者也所以尊<a 
name="0488a16" id="0488a16"></a>宿道今人非但不善悟要亦不善疑彼不信有疑情<a 
name="0488a17" id="0488a17"></a>可起者是決不知有悟門可入也余初看話頭無所<a 
name="0488a18" id="0488a18"></a>入及乎疑情發起如大闡提漢提把刀要殺人放火<a 
name="0488a19" id="0488a19"></a>相似因請益先師師曰直須殺盡燒盡敢保大事了<a 
name="0488a20" id="0488a20"></a>畢予從此信及日有趣向處時有僧問和尚秪今作<a 
name="0488a21" id="0488a21"></a>麼生答曰瀾漫春光無影像柳條穿起拂東風。</p><a 
name="0488a22" id="0488a22"></a><p style="margin-left: 3em"><span class="headname">業識禪</span></p><a 
name="0488a23" id="0488a23"></a><p style="text-indent: 0em; margin-left: 0em"><span class="linehead"></span>何謂業識謂禪人雖欲參究此道不曾做死心工夫<a 
name="0488a24" id="0488a24"></a>將自<span class="corr" title='[巳&gt;己]'>己</span>本命元辰如生冤家相似刻苦勵志從頭整<a 
name="0488a25" id="0488a25"></a>頓一番故無明習氣時時發現所以貪慾嗔恚好樂<a 
name="0488a26" id="0488a26"></a>等事乃學道人之蟊賊欲斷而偏熾好正而固邪良<a 
name="0488a27" id="0488a27"></a>繇積劫熏染此等情弊惡覺在八識田中根深蒂固<a 
name="0488a28" id="0488a28"></a>卒未易能拔又或秉質軟弱者思欲聳壑昂霄不勝<a 
name="0488a29" id="0488a29"></a>夫懦夫之態賦性剛戾者擬學慈和柔順時復現修<a 
name="0488a30" id="0488a30"></a>羅之相或掉舉心多把捉不定或調戲意重放逸難<a 
name="0488b01" id="0488b01"></a>收心裏<span class="corr" title='[郤&gt;卻]'>卻</span>明明知得如此過患雖痛自懲艾無可奈<a 
name="0488b02" id="0488b02"></a>何諺云山河易改稟性難移楞嚴云理雖頓悟事假<a 
name="0488b03" id="0488b03"></a>漸除正謂此業識心不是小小神通容易奈何所以<a 
name="0488b04" id="0488b04"></a>古人參禪得力處正要將這奈何不得底奈何得下<a 
name="0488b05" id="0488b05"></a>纔見工夫有神驗若一向恣肆不顧任其生滅流注<a 
name="0488b06" id="0488b06"></a>轉變不常便是被業識使安能使得業識耶必須靈<a 
name="0488b07" id="0488b07"></a>符到手雖造化繇我斡旋還如大冶烹金因煆煉愈<a 
name="0488b08" id="0488b08"></a>加光彩妙在融化此箇氣質自然轉物為道若真正<a 
name="0488b09" id="0488b09"></a>參究之士用心激切此般若智力如大火聚何蚊蚋<a 
name="0488b10" id="0488b10"></a>而敢洎薪草而得存乎僧問梁山老祖云家賊難防<a 
name="0488b11" id="0488b11"></a>時如何山云識得不為冤進云識得後如何山云貶<a 
name="0488b12" id="0488b12"></a>向無生國裏進云莫是他安身立命處也無山云死<a 
name="0488b13" id="0488b13"></a>水不藏龍進云如何是活水裏龍山云興波不作浪<a 
name="0488b14" id="0488b14"></a>進云忽遇傾湫倒嶽時如何山下座握手云闍黎莫<a 
name="0488b15" id="0488b15"></a>教濕<span class="corr" title='[郤&gt;卻]'>卻</span>老僧袈裟角靈利漢向這裏全身領荷得去<a 
name="0488b16" id="0488b16"></a>若有向伊道這箇喚作業識便可驀面唾何故虎口<a 
name="0488b17" id="0488b17"></a>何妨飛活雀龍門正待躍華鯨。</p><a 
name="0488b18" id="0488b18"></a><p style="margin-left: 3em"><span class="headname">俊秀禪</span></p><a 
name="0488b19" id="0488b19"></a><p style="text-indent: 0em; margin-left: 0em"><span class="linehead"></span>何謂俊秀以禪者有天資聰敏氣宇明茂論其學可<a 
name="0488b20" id="0488b20"></a>以窮汗牛充棟之富觀其神有水壺秋水之朗具此<a 
name="0488b21" id="0488b21"></a>美質豈不謂之英標衲子乎然惜乎不肯努力辦道<a 
name="0488b22" id="0488b22"></a>向門外打野梩或有愛明窗淨几惟耽於染翰操觚<a 
name="0488b23" id="0488b23"></a>或有修邊幅儀容受用些清福樂事養成驕惰玩劇<a 
name="0488b24" id="0488b24"></a>光陰用志既無臥薪嘗膽之苦操心豈若封衾轉枕<a 
name="0488b25" id="0488b25"></a>之憂所以乏經久遠大謀猷秪忻小效罕見全成如<a 
name="0488b26" id="0488b26"></a>世俊秀子弟秪一措大青衿便沾沾自足更不思巍<a 
name="0488b27" id="0488b27"></a>科高擢以圖發軔至有心極靈利一切祖佛言教舉<a 
name="0488b28" id="0488b28"></a>起如會以人品清秀故煩惱無明亦稍爾輕微其視<a 
name="0488b29" id="0488b29"></a>見道也似乎容易求其徹法底蘊與事理相應則不<a 
name="0488b30" id="0488b30"></a>勝矛盾之病況堪砥柱法門乎如人愛惜琉璃缾子<a 
name="0488c01" id="0488c01"></a>喜其晶瑩皎潔忽欲與伊捏破便捨不得以有寶重<a 
name="0488c02" id="0488c02"></a>之心在也故參禪無決烈底志氣學道無猛利底心<a 
name="0488c03" id="0488c03"></a>腸毒氣未能攻出命根不曾嚗斷若趁入水牯牛隊<a 
name="0488c04" id="0488c04"></a>裏便不解向異類中行所以道若無舉鼎拔山力千<a 
name="0488c05" id="0488c05"></a>里烏騅不易騎何也芝蘭玉樹止可榮堂陛之觀要<a 
name="0488c06" id="0488c06"></a>為佛法棟梁必當盡力擴充具翻轉乾坤手段始得<a 
name="0488c07" id="0488c07"></a>不然如法華授記作佛尚在遠劫倒被廣額屠兒占<a 
name="0488c08" id="0488c08"></a><span class="corr" title='[郤&gt;卻]'>卻</span>第一座也。</p><a 
name="0488c09" id="0488c09"></a><p style="margin-left: 3em"><span class="headname">椎魯禪</span></p><a 
name="0488c10" id="0488c10"></a><p style="text-indent: 0em; margin-left: 0em"><span class="linehead"></span>何謂椎魯以禪者多有根性遲鈍語言蹇澀與之語<a 
name="0488c11" id="0488c11"></a>死工夫輒容易信及若談向上關捩一著事存函蓋<a 
name="0488c12" id="0488c12"></a>合理應箭鋒拄便不知是何境界蓋其有一味誠實<a 
name="0488c13" id="0488c13"></a>之心醇樸太過或情執膠固不能圓活故雖提話頭<a 
name="0488c14" id="0488c14"></a>參究奈癡著心重盡力抖不下耳必須奮求利智伺<a 
name="0488c15" id="0488c15"></a>察機宜磨其昏斤其滯解其黏輟出其依倚自然胸<a 
name="0488c16" id="0488c16"></a>襟廓蕩妙運無方斫倒繫驢之橛神駿不羈撥轉走<a 
name="0488c17" id="0488c17"></a>盤之珠石人拊掌到此境界雖終日放憨放癡無可<a 
name="0488c18" id="0488c18"></a>不可尚匪利鈍可及此乃大智若愚非真愚也。</p><a 
name="0488c19" id="0488c19"></a><p style="margin-left: 3em"><span class="headname">文物禪</span></p><a 
name="0488c20" id="0488c20"></a><p style="text-indent: 0em; margin-left: 0em"><span class="linehead"></span>何謂文物有等秪從文字中尋究義路心力柔弱氣<a 
name="0488c21" id="0488c21"></a>魄不偉或因最初做得細膩工夫便喜純粹精密以<a 
name="0488c22" id="0488c22"></a>為圓悟如儒者認惟微一貫之旨極為精妙便為微<a 
name="0488c23" id="0488c23"></a>細纔是真脈麤重則非余嘗見一居士快論此義因<a 
name="0488c24" id="0488c24"></a>笑曰昔盤山入市見屠兒操刀有買肉者曰精底割<a 
name="0488c25" id="0488c25"></a>一斤來屠兒遂釋刀又手云你道那一些不是精底<a 
name="0488c26" id="0488c26"></a>盤山豁然省悟似此可博居士一粲苟能具擇法眼<a 
name="0488c27" id="0488c27"></a>揀辨明白則知麤中有細不可以麤重而獨喻其旨<a 
name="0488c28" id="0488c28"></a>當細中有麤不可以微細而專探其賾又麤中極麤<a 
name="0488c29" id="0488c29"></a>無別細細中極細無別麤向此套數裏熟諳步驟然<a 
name="0488c30" id="0488c30"></a>後精麤同致方為究竟妙道矣不然則打入陰界區<a 
name="0489a01" id="0489a01"></a>宇墮在精妙窠窟古德云知解入微不名見道故謂<a 
name="0489a02" id="0489a02"></a>之文物禪者以其血脈深細無有力用也。</p><a 
name="0489a03" id="0489a03"></a><p style="margin-left: 3em"><span class="headname">道者禪</span></p><a 
name="0489a04" id="0489a04"></a><p style="text-indent: 0em; margin-left: 0em"><span class="linehead"></span>何謂道者禪蓋真正道學者應不拘執其操守自有<a 
name="0489a05" id="0489a05"></a>一種磊落氣象超放時便自謹飾委曲處<span class="corr" title='[郤&gt;卻]'>卻</span>又挺勁<a 
name="0489a06" id="0489a06"></a>雖不泥于道學亦不離于道學其不得道學之妙者<a 
name="0489a07" id="0489a07"></a>不帶些迂闊便著少矜持或動輒牽經引史印證玄<a 
name="0489a08" id="0489a08"></a>理又有一等裝就道學模樣邀人稱譽道學之士是<a 
name="0489a09" id="0489a09"></a>豈當然雖然時當末法求一真實抱道衲子如星中<a 
name="0489a10" id="0489a10"></a>揀月湛堂云祖庭秋晚林下人不為輕囂者固自難<a 
name="0489a11" id="0489a11"></a>得審如是秪今邪風遍地訛態襲人禪道無復取重<a 
name="0489a12" id="0489a12"></a>要尋一兩箇假道學禪出來也絕少何故彼雖未極<a 
name="0489a13" id="0489a13"></a>透脫即人品莊重幾分亦足鎮亹亹頹俗之風然責<a 
name="0489a14" id="0489a14"></a>備求全正在此輩。</p><a 
name="0489a15" id="0489a15"></a><p style="margin-left: 3em"><span class="headname">三教禪</span></p><a 
name="0489a16" id="0489a16"></a><p style="text-indent: 0em; margin-left: 0em"><span class="linehead"></span>何謂三教有等多智好學喜作世間通人將三教墳<a 
name="0489a17" id="0489a17"></a>典都簡閱幾過錯綜義理無所不窺然多有博而不<a 
name="0489a18" id="0489a18"></a>精強異為同不能深入堂奧或將經傳相似之說穿<a 
name="0489a19" id="0489a19"></a>鑿禪理或援宗教向上之語筌解老莊是皆情識比<a 
name="0489a20" id="0489a20"></a>量非為究竟乃最初欲撮集三家奇緒以成廣學不<a 
name="0489a21" id="0489a21"></a>過逞<span class="corr" title='[巳&gt;己]'>己</span>英明博取一時虛譽耳所以善為道學者要<a 
name="0489a22" id="0489a22"></a>先從一門深入然後百千法門無不洞徹又豈止三<a 
name="0489a23" id="0489a23"></a>教而<span class="corr" title='[巳&gt;已]'>已</span>哉蓋心地明白如握秦宮玉鏡照見群僚肺<a 
name="0489a24" id="0489a24"></a>肝彼千古聖賢奧域悉是吾心鏡中影像佛不云乎<a 
name="0489a25" id="0489a25"></a>制之一處無事不辦好博而不精者病在雜用心耳。</p><a 
name="0489a26" id="0489a26"></a><p style="margin-left: 3em"><span class="headname">效顰禪</span></p><a 
name="0489a27" id="0489a27"></a><p style="text-indent: 0em; margin-left: 0em"><span class="linehead"></span>何謂效顰有一等未到真實悟處或蹈襲古人陳跡<a 
name="0489a28" id="0489a28"></a>或竊取先德言句假裝虛頭套數賣弄古怪行藏將<a 
name="0489a29" id="0489a29"></a>謂古人如此我亦如此古人在某處得箇脫灑我也<a 
name="0489a30" id="0489a30"></a>在某處得箇快活或看拈頌便學替古人翻案或見<a 
name="0489b01" id="0489b01"></a>問答便喜鬥轉語機鋒或胡喝亂棒鼓粥飯氣或擎<a 
name="0489b02" id="0489b02"></a>拳豎指弄鬼眼睛或機器不逮妄擬德山臨濟之門<a 
name="0489b03" id="0489b03"></a>風或學識短闇謬闢天台賢首之著述強說幾椿好<a 
name="0489b04" id="0489b04"></a>事令人傳為行實捏出幾件怪異要令名播諸方殊<a 
name="0489b05" id="0489b05"></a>不知高明賢哲之流皆道全德傋名實俱稱若著意<a 
name="0489b06" id="0489b06"></a>摹倣則弄巧成拙因此輩初無實地工夫以虛偽心<a 
name="0489b07" id="0489b07"></a>東撈西摸拾別人殘唾視為珍饌描他家影像認作<a 
name="0489b08" id="0489b08"></a>阿爺正如西子捧心醜女效其顰耳可不嗤哉或曰<a 
name="0489b09" id="0489b09"></a>道不師古孰為指南今若鄙其效尤禪人將何取則<a 
name="0489b10" id="0489b10"></a>余曰形骸之學去古愈遠善師古人者妙在法法印<a 
name="0489b11" id="0489b11"></a>心不泥其轍若不得其精神融貫徒以彷彿依違終<a 
name="0489b12" id="0489b12"></a>無所補如解做賊人不露些子贓證纔有手段也。</p><a 
name="0489b13" id="0489b13"></a><p style="margin-left: 3em"><span class="headname">空洞禪</span></p><a 
name="0489b14" id="0489b14"></a><p style="text-indent: 0em; margin-left: 0em"><span class="linehead"></span>何謂空洞有等天性虛曠物不留情故眼界空闊外<a 
name="0489b15" id="0489b15"></a>不見有圭角可露胸次乾淨中不見有城府可窺飯<a 
name="0489b16" id="0489b16"></a>來張口倦來倒床認著箇赤裸裸淨灑灑一段光景<a 
name="0489b17" id="0489b17"></a>便為了事若與語從上祖佛閫奧一切玄妙關鍵竟<a 
name="0489b18" id="0489b18"></a>掉頭不顧了沒交涉可謂空空一鄙夫耳豈知古人<a 
name="0489b19" id="0489b19"></a>道無為無事人猶是金鎖難蓋此事直須知有若不<a 
name="0489b20" id="0489b20"></a>知有如人處安閒自在境界綽爾有餘忽有人從屋<a 
name="0489b21" id="0489b21"></a>背後殺將來震撼連天手無寸刃卒莫禦敵其人不<a 
name="0489b22" id="0489b22"></a>遭攘劫之患者幾希蓋平日不知有而安閒故臨機<a 
name="0489b23" id="0489b23"></a>縱奪不能應變多有錯認六祖道本來無一物何處<a 
name="0489b24" id="0489b24"></a>惹塵埃等語執以為病遂不服藥殊不知祖師實怕<a 
name="0489b25" id="0489b25"></a>人落在空見乃闢曰不見一法存無見大似浮雲遮<a 
name="0489b26" id="0489b26"></a>日面不知一法守空知還如太虛生閃電此之知見<a 
name="0489b27" id="0489b27"></a>瞥然興錯認何曾解方便今愚昧之人多起此病喚<a 
name="0489b28" id="0489b28"></a>作墮坑落塹不遇真知識用打破虛空底手段施煆<a 
name="0489b29" id="0489b29"></a>煉生鐵鉗鎚未免流入空見魔網橫生邪解一切佛<a 
name="0489b30" id="0489b30"></a>事因果掃蕩空無毀斥殆盡恰似箇破糞箕禿掃帚<a 
name="0489c01" id="0489c01"></a>底精怪出世卒不可救也悲夫。</p><a 
name="0489c02" id="0489c02"></a><p style="margin-left: 3em"><span class="headname">俊快禪</span></p><a 
name="0489c03" id="0489c03"></a><p style="text-indent: 0em; margin-left: 0em"><span class="linehead"></span>何謂俊快此謂靈利衲僧善通機變纔聞舉著宗乘<a 
name="0489c04" id="0489c04"></a>下事其精思敏速趠得便行閃爍機如掣電把攔不<a 
name="0489c05" id="0489c05"></a>住飄忽眼似流星惟恐鈍置喪鋒死在別人手裏凡<a 
name="0489c06" id="0489c06"></a>有問答更不遲疑忖度衝口即說或進門便喝一聲<a 
name="0489c07" id="0489c07"></a>逢人揕胸要你速道速道稍若失利就擘口築你一<a 
name="0489c08" id="0489c08"></a>拳攔腮摑你三掌一向以為奇特自謂迅捷無比此<a 
name="0489c09" id="0489c09"></a>等意智雖有幾分明利性習<span class="corr" title='[郤&gt;卻]'>卻</span>帶一種輕囂如快鷂<a 
name="0489c10" id="0489c10"></a>衝天捉他不得赤鯉擺尾活動難當然火性躁急不<a 
name="0489c11" id="0489c11"></a>能耐久持煩故參禪未能深入理性但資狂見看教<a 
name="0489c12" id="0489c12"></a>未必剖析幽徹秪成涉獵學問未能窮極淵源巧于<a 
name="0489c13" id="0489c13"></a>剽竊人品未必堪作模範近于流俗苟不肯虛心改<a 
name="0489c14" id="0489c14"></a>過折節求師業識未能陶鎔實際無從造詣縱得箇<a 
name="0489c15" id="0489c15"></a>粥飯因緣牽強為人原無含蓄氣象不惟無補于教<a 
name="0489c16" id="0489c16"></a>門亦恐有招于禍辱惟識法者懼定不鹵莽耳昔洛<a 
name="0489c17" id="0489c17"></a>浦機鋒俊快人莫敢當臨濟嘗對眾稱之後來撞遇<a 
name="0489c18" id="0489c18"></a>夾山方入虀甕裏淹殺佛果當時不識演祖何等倔<a 
name="0489c19" id="0489c19"></a>強大慧不見圓悟命根不斷後來聲光赫奕皆師勝<a 
name="0489c20" id="0489c20"></a>資強之力所以鉗鎚之下器器成金秪如唐宋<span class="corr" title='[巳&gt;已]'>已</span>前<a 
name="0489c21" id="0489c21"></a>宗匠紛出多正法眼豈謂今日大唐國裏獨無禪師<a 
name="0489c22" id="0489c22"></a>乎蓋何代無才何人非品惟伯樂不遇即良驥亦服<a 
name="0489c23" id="0489c23"></a>鹽車王良在御雖駑駘皆可遠駕實以師法相成遂<a 
name="0489c24" id="0489c24"></a>令世無乏賢耳不然雖有上根利智亦未免為入爨<a 
name="0489c25" id="0489c25"></a>之焦桐切泥之利劍可不惜哉或問曰機鋒快捷方<a 
name="0489c26" id="0489c26"></a>稱英俊衲僧今獨裁而抑之豈非壓良為賤耶余曰<a 
name="0489c27" id="0489c27"></a>非也雪堂云爪牙欲其利肘臂欲其重非重無以權<a 
name="0489c28" id="0489c28"></a>衡佛祖非利無以開拓人天故密師伯見一白兔走<a 
name="0489c29" id="0489c29"></a>過曰俊哉恰似白衣拜相洞山不然之乃云積代簪<a 
name="0489c30" id="0489c30"></a>纓暫時落魄所以不知奉重者一味趁俊便不好也。</p><a 
name="0490a01" id="0490a01"></a><p style="margin-left: 3em"><span class="headname">擔版禪</span></p><a 
name="0490a02" id="0490a02"></a><p style="text-indent: 0em; margin-left: 0em"><span class="linehead"></span>何謂擔版若禪者悟非洞達見不圓融秪會得自<span class="corr" title='[巳&gt;己]'>己</span><a 
name="0490a03" id="0490a03"></a>禪不會祖佛機單明空劫事不識賓主句秪知法身<a 
name="0490a04" id="0490a04"></a>邊是枯樁不知法身向上非枯樁也或有繫心在境<a 
name="0490a05" id="0490a05"></a>多執事而迷理有沈思空寂惟順理而廢事情存取<a 
name="0490a06" id="0490a06"></a>捨見處偏枯古德云一法若有毘盧墮在凡夫萬法<a 
name="0490a07" id="0490a07"></a>若無普賢失其境界又有為雖假棄之則佛道難成<a 
name="0490a08" id="0490a08"></a>無為雖真執之則慧性不朗皆此等人之偏癖病耳<a 
name="0490a09" id="0490a09"></a>故參究用心多滯于一邊如今要治此病除是踢倒<a 
name="0490a10" id="0490a10"></a>須彌吸乾滄海坐斷毘盧頂上橫行荊棘林中通身<a 
name="0490a11" id="0490a11"></a>活眼始可與雪峰擔版漢相見不然秪作徐六擔版<a 
name="0490a12" id="0490a12"></a>不干雪峰事。</p><a 
name="0490a13" id="0490a13"></a><p style="margin-left: 3em"><span class="headname">猶豫禪</span></p><a 
name="0490a14" id="0490a14"></a><p style="text-indent: 0em; margin-left: 0em"><span class="linehead"></span>何謂猶豫此謂禪者疑情不決見處不明心中未有<a 
name="0490a15" id="0490a15"></a>穩當平日不曾猛向實際理地打徹一迴秪以識心<a 
name="0490a16" id="0490a16"></a>揣度故現前瞥爾相似及轉腦又覺光景不同所以<a 
name="0490a17" id="0490a17"></a>腔次熒惑了無主宰欲作恁麼解會不敢承當不作<a 
name="0490a18" id="0490a18"></a>恁麼解會別無趣向進無新證退失故居學人當此<a 
name="0490a19" id="0490a19"></a>境界未免狐疑滿肚懊惱迷悶正如路到中途艱險<a 
name="0490a20" id="0490a20"></a>之處火坑燄前豺虎逼後左列刀兵右叢荊棘真箇<a 
name="0490a21" id="0490a21"></a>憂惶無措直須不顧危亡撒手懸崖之下翻身絕壑<a 
name="0490a22" id="0490a22"></a>之中如靈雲見桃花便悟打破疑團無一業惑而不<a 
name="0490a23" id="0490a23"></a>冰消瓦解此回方到不疑之地耳不然則被見思無<a 
name="0490a24" id="0490a24"></a>明等惑如紙裏麻纏剝了一重又一重直饒淨盡無<a 
name="0490a25" id="0490a25"></a>餘敢保老兄未徹在何故眼花山影轉依舊路迷人<a 
name="0490a26" id="0490a26"></a>或曰此等惑心何時可止余曰千峰勢到嶽邊盡萬<a 
name="0490a27" id="0490a27"></a>派聲歸海上消曰恁麼即是不疑之地耶曰待骨爛<a 
name="0490a28" id="0490a28"></a>皮銷即向汝道。</p><a 
name="0490a29" id="0490a29"></a><p style="margin-left: 3em"><span class="headname">黏帶禪</span></p><a 
name="0490a30" id="0490a30"></a><p style="text-indent: 0em; margin-left: 0em"><span class="linehead"></span>何謂黏帶有等參得箇入路光不透脫如刺腦入膠<a 
name="0490b01" id="0490b01"></a>盆出氣則鼻孔礙人開口則心膽戰虛不能橫衝直<a 
name="0490b02" id="0490b02"></a>撞做箇灑落底漢子觸事如冤債臨門避世如鵝頭<a 
name="0490b03" id="0490b03"></a>縮頸其病在不能轉身吐氣故粘綴搭滯展拓不開<a 
name="0490b04" id="0490b04"></a>又有一等臨機應事也解活潑潑地鬧市裏卻曾識<a 
name="0490b05" id="0490b05"></a>得天子百草頭也會薦取老僧然其情嘗附物未免<a 
name="0490b06" id="0490b06"></a>目前包裏其病在熟處難忘故根塵識陰未能迥脫<a 
name="0490b07" id="0490b07"></a>時為境風所飄所以中峰云悟非情盡莫能曉情非<a 
name="0490b08" id="0490b08"></a>妙悟莫能忘洞山云峰巒秀異鶴不停機靈木迢然<a 
name="0490b09" id="0490b09"></a>鳳無依倚洞山此語為癡兀忘情被玄境留礙者痛<a 
name="0490b10" id="0490b10"></a>與腳跟一錐令知竿頭進步也臨濟云沿流不止問<a 
name="0490b11" id="0490b11"></a>如何真照無邊說似他離相離名人不稟吹毛用了<a 
name="0490b12" id="0490b12"></a>急須磨臨濟此語為隨波逐浪者令知退步藏鋒別<a 
name="0490b13" id="0490b13"></a>尋向上一路也種種心病不同要皆不曾徹證除是<a 
name="0490b14" id="0490b14"></a>得不思議三昧表裏融通如雪消春水來然後<span class="corr" title='[郤&gt;卻]'>卻</span>粘<a 
name="0490b15" id="0490b15"></a>帶些子病都是藥。</p><a 
name="0490b16" id="0490b16"></a><p style="margin-left: 3em"><span class="headname">光影禪</span></p><a 
name="0490b17" id="0490b17"></a><p style="text-indent: 0em; margin-left: 0em"><span class="linehead"></span>何謂光影有等參禪不解方便純在妄想上作活計<a 
name="0490b18" id="0490b18"></a>依稀彷彿捏出許多光景或見華臺寶座樓閣莊嚴<a 
name="0490b19" id="0490b19"></a>或見山河國土人物異常種種境像隨意識到處無<a 
name="0490b20" id="0490b20"></a>不顯現在前終日搬弄正是活了死不得古德云顏<a 
name="0490b21" id="0490b21"></a>色規模恰似真人前拈弄越光新有時入火重烹鍊<a 
name="0490b22" id="0490b22"></a>到底終歸是假銀此等如抽傀儡相似直待線斷方<a 
name="0490b23" id="0490b23"></a>休若還被業識所使一向心欣勝妙境界不覺非真<a 
name="0490b24" id="0490b24"></a>耽玩不捨遂有外魔從想陰中潛入心腑愈滋顯現<a 
name="0490b25" id="0490b25"></a>以至偈頌詩賦衝口便成漸到年深月久無人警覺<a 
name="0490b26" id="0490b26"></a>陷入邪網殆不可救者此光影禪之病也楞嚴云若<a 
name="0490b27" id="0490b27"></a>著聖解即受群邪如人途路經過雖流覽山川景物<a 
name="0490b28" id="0490b28"></a>終不戀著必以到家為樂也。</p><a 
name="0490b29" id="0490b29"></a><p style="margin-left: 3em"><span class="headname">機境禪</span></p><a 
name="0490b30" id="0490b30"></a><p style="text-indent: 0em; margin-left: 0em"><span class="linehead"></span>何謂機境有等做工夫漸有省發或因事上覷破些<a 
name="0490c01" id="0490c01"></a>子作略或在言句上薦得少分光景或於棒喝上承<a 
name="0490c02" id="0490c02"></a>當或在聲色中透露如洗面摸著鼻孔兜鞋捉著腳<a 
name="0490c03" id="0490c03"></a>跟秪在一機一境上得箇瞥地其實不曾到七通八<a 
name="0490c04" id="0490c04"></a>達如空中樓閣面面玲瓏所以心裏卻似分明口中<a 
name="0490c05" id="0490c05"></a>要道不得若一向執認為是不肯求明眼人決擇卻<a 
name="0490c06" id="0490c06"></a>似深侍者拈起火柴頭得箇省處不曉得別有好商<a 
name="0490c07" id="0490c07"></a>量故下稍又不免鬼搬弄被湛堂躂倒如瓦礫塔子<a 
name="0490c08" id="0490c08"></a>響也此等喚作機境上生涯不知有淆訛差別底道<a 
name="0490c09" id="0490c09"></a>理被自<span class="corr" title='[巳&gt;己]'>己</span>境量局了也。</p><a 
name="0490c10" id="0490c10"></a><p style="margin-left: 3em"><span class="headname">印板禪</span></p><a 
name="0490c11" id="0490c11"></a><p style="text-indent: 0em; margin-left: 0em"><span class="linehead"></span>何謂印板有等靠墻摸壁自無真正見解全藉古人<a 
name="0490c12" id="0490c12"></a>言句做拄杖子如看高峰語錄胸中便有一副高峰<a 
name="0490c13" id="0490c13"></a>印板解路如看檀經便喜其直捷一向作直捷會去<a 
name="0490c14" id="0490c14"></a>如看大慧中峰等錄便喜大慧機用痛快中峰警勵<a 
name="0490c15" id="0490c15"></a>激切不知自心初無如是見解因看久漸熟刻意摹<a 
name="0490c16" id="0490c16"></a>擬不覺影子落在八識田中亦如孫叔敖學優孟抵<a 
name="0490c17" id="0490c17"></a>掌談笑無不相似未能刻鵠似鶩多半畫虎類狗遂<a 
name="0490c18" id="0490c18"></a>有許多不唧溜做出來殊不知古人真實受用處非<a 
name="0490c19" id="0490c19"></a>一未必能學或固信一家之長以病諸家之短作勝<a 
name="0490c20" id="0490c20"></a>負是非之論以其見不瞥脫學乃膚受不善搆語脈<a 
name="0490c21" id="0490c21"></a>左袒一邊喚作印板禪耳善看祖佛言教者不被方<a 
name="0490c22" id="0490c22"></a>便語句牢籠則種種有益可謂抽筋不動皮換骨不<a 
name="0490c23" id="0490c23"></a>見血纔是學悟兼通有蘊藉者也。</p><a 
name="0490c24" id="0490c24"></a><p style="margin-left: 3em"><span class="headname">狂子禪</span></p><a 
name="0490c25" id="0490c25"></a><p style="text-indent: 0em; margin-left: 0em"><span class="linehead"></span>何謂狂子有等品地狹劣根器不正原非聖賢資格<a 
name="0490c26" id="0490c26"></a>道德丰骨纔跨禪門不知調伏身心循守規繩靜探<a 
name="0490c27" id="0490c27"></a>理致便涉獵古今公案胡亂穿鑿或謂佛法一切現<a 
name="0490c28" id="0490c28"></a>成不消苦心參究如人在路傍忽撞著箇驢兒騎得<a 
name="0490c29" id="0490c29"></a>便走<span class="corr" title='[郤&gt;卻]'>卻</span>快活不徹翻笑蒲團上做工夫都是伎死禪<a 
name="0490c30" id="0490c30"></a>和繇此少分謬解邪見歡喜發狂自稱大悟我知見<a 
name="0491a01" id="0491a01"></a>作略過人便豎起大我慢幢大言無慚呵佛罵祖恨<a 
name="0491a02" id="0491a02"></a>不一棒打殺釋迦老子與狗子喫長時掣風掣顛見<a 
name="0491a03" id="0491a03"></a>神見鬼如人染癇症目中無人可意除是平日喜他<a 
name="0491a04" id="0491a04"></a>打東瓜印子許他底老和尚且讓三分不然縱有宗<a 
name="0491a05" id="0491a05"></a>匠如德山臨濟輩亦掃向糞坑中怕謗不殺你耶逢<a 
name="0491a06" id="0491a06"></a>人掉三寸舌頭向平地上翻浪滔天走筆作千首偈<a 
name="0491a07" id="0491a07"></a>頌如患鴉臭當風而立病在不知惶愧做出千般惡<a 
name="0491a08" id="0491a08"></a>敝殊可憎厭繇此引發一類狼子狐兒漢狂悖猖獗<a 
name="0491a09" id="0491a09"></a>使法門凋喪邪穢熏天為可痛哭流涕者也世丁末<a 
name="0491a10" id="0491a10"></a>法此等歪邪種草無所不至往往櫛比不遇真正明<a 
name="0491a11" id="0491a11"></a>眼宗師用咬豬狗手腳施毒辣當慈悲行折挫為調<a 
name="0491a12" id="0491a12"></a>御導以醇正平易之風示以高遠精邃之旨使其磨<a 
name="0491a13" id="0491a13"></a>稜削角革穢去滓以復還一片清白心地不然自損<a 
name="0491a14" id="0491a14"></a>損他千佛難救其殃禍矣初心若不識破一為魔氣<a 
name="0491a15" id="0491a15"></a>所鍾打入狂子禪種族無藥可療智者其慎諸。</p><a 
name="0491a16" id="0491a16"></a><p style="margin-left: 3em"><span class="headname">山蠻禪</span></p><a 
name="0491a17" id="0491a17"></a><p style="text-indent: 0em; margin-left: 0em"><span class="linehead"></span>何謂山蠻有等內無智識自任偏僻性情執拗一味<a 
name="0491a18" id="0491a18"></a>糊塗目不識丁無義理以宅心不親師友乏良模而<a 
name="0491a19" id="0491a19"></a>陶鑄故梗概之胸莫能融化即使入道究理未免胡<a 
name="0491a20" id="0491a20"></a>解亂說設或出頭為人亦秪剛腹自用既素無學解<a 
name="0491a21" id="0491a21"></a>機智則不達權宜事變豈能與佛祖妙道冥契不二<a 
name="0491a22" id="0491a22"></a>乎晦堂云誰謂秤尺平直中還有曲誰謂物理齊種<a 
name="0491a23" id="0491a23"></a>麻還得粟若秪一條硬直剛而不能柔直而不知曲<a 
name="0491a24" id="0491a24"></a>就如一箇山蠻子倔疆無比全沒些子通方故呼之<a 
name="0491a25" id="0491a25"></a>為山蠻禪。</p><a 
name="0491a26" id="0491a26"></a><p style="margin-left: 3em"><span class="headname">嫩鶵禪</span></p><a 
name="0491a27" id="0491a27"></a><p style="text-indent: 0em; margin-left: 0em"><span class="linehead"></span>何謂嫩鶵有等進步參究或稍知影響落處秪是參<a 
name="0491a28" id="0491a28"></a>不徹悟不透不思陶汰煆鍊深加操履以求實證境<a 
name="0491a29" id="0491a29"></a>界恣向人前開口亂道惟恐人不知他有箇見處縱<a 
name="0491a30" id="0491a30"></a>有見處如蝦蟆不過幾跳似蚱蜢豈有多油喜做詩<a 
name="0491b01" id="0491b01"></a>偈判論古今到處去印證人復覓人印證或輕慢尊<a 
name="0491b02" id="0491b02"></a>宿口業重於泰山或舉動囂浮福氣薄于蜨翅此蓋<a 
name="0491b03" id="0491b03"></a>不知深含遠占養霧培風故毛羽未成豐翰如嫩鶵<a 
name="0491b04" id="0491b04"></a>學飛雖翔而不遠也豈能及大鵬展翮一舉直上九<a 
name="0491b05" id="0491b05"></a>萬里哉古云山不厭高上有重巖積翠海不厭深下<a 
name="0491b06" id="0491b06"></a>有四溟九淵非識力遠到未易語此。</p><a 
name="0491b07" id="0491b07"></a><p style="margin-left: 3em"><span class="headname">油觜禪</span></p><a 
name="0491b08" id="0491b08"></a><p style="text-indent: 0em; margin-left: 0em"><span class="linehead"></span>何謂油觜有等不肯做死心工夫腳跟未曾點地因<a 
name="0491b09" id="0491b09"></a>見古德道欲識大道真體不離聲色言語又云未了<a 
name="0491b10" id="0491b10"></a>之人聽一言秪這如今誰動口華嚴剎說塵說橫說<a 
name="0491b11" id="0491b11"></a>豎說三世說熾然說無間歇便鹵莽承當逢人即賣<a 
name="0491b12" id="0491b12"></a>弄觜頭心裏熱忙動輒亂統妄謂此事貴宗通說通<a 
name="0491b13" id="0491b13"></a>每以問答為務如風吹草動犬見便吠不想說得一<a 
name="0491b14" id="0491b14"></a>尺不如行取一寸洛浦云末後一句始到牢關把斷<a 
name="0491b15" id="0491b15"></a>要津不通凡聖任從天下樂欣欣我獨不肯何哉高<a 
name="0491b16" id="0491b16"></a>明上士不把佛法貼在額樓上如靈龜負圖自取喪<a 
name="0491b17" id="0491b17"></a>身之兆須向言中取則格外明宗石人機似汝也解<a 
name="0491b18" id="0491b18"></a>唱巴歌汝若似石人雪曲也應和觀他古人標格如<a 
name="0491b19" id="0491b19"></a>此豈是尋常腔調不按節拍如村歌社曲秪博墟落<a 
name="0491b20" id="0491b20"></a>人一場懽笑耳雲居膺祖云宗門下言語如鉗如夾<a 
name="0491b21" id="0491b21"></a>如鉤如鎖要連環不斷以取血脈貫通故洞山宗旨<a 
name="0491b22" id="0491b22"></a>如金鍼玉線蓋回互縝密也又云得者不輕微明者<a 
name="0491b23" id="0491b23"></a>不賤用言語不在多多則無用處一言參差千里萬<a 
name="0491b24" id="0491b24"></a>里古人到殺佛活祖手段具摶象格兕威獰坐斷天<a 
name="0491b25" id="0491b25"></a>下人舌頭方開口無畏蓋擇法眼明白雖有機鋒語<a 
name="0491b26" id="0491b26"></a>句把得定放得行豈比大家打鬨騙過昭關贏得舌<a 
name="0491b27" id="0491b27"></a>快口滑耶所以田地穩密底人開口自不孟浪縱不<a 
name="0491b28" id="0491b28"></a>開口亦猶二祖不言少林謂之得髓矣然則開口問<a 
name="0491b29" id="0491b29"></a>答貴知時節若不契理契機雖答如缾瀉問若河懸<a 
name="0491b30" id="0491b30"></a>皆是方木逗圓竅若是鐵眼銅睛爭肯受人熱瞞也<a 
name="0491c01" id="0491c01"></a>山僧政要覓箇善問答底出來做箇同參不然如五<a 
name="0491c02" id="0491c02"></a>乳老人亦謂近時禪客多半是賣油觜漢不肯真參<a 
name="0491c03" id="0491c03"></a>實究慣弄虛頭口裏要飯喫一般怕餓殺耳此語果<a 
name="0491c04" id="0491c04"></a>然若是好打口鼓底人暫時不說恐喪氣失聲豈知<a 
name="0491c05" id="0491c05"></a>口醭舌苔別有一段好光景描不成畫不就直待釀<a 
name="0491c06" id="0491c06"></a>熟花香時方洩漏些子風光所謂殷勤為解丁香結<a 
name="0491c07" id="0491c07"></a>放出枝頭自在春是也。</p><a 
name="0491c08" id="0491c08"></a><p style="margin-left: 3em"><span class="headname">儱侗禪</span></p><a 
name="0491c09" id="0491c09"></a><p style="text-indent: 0em; margin-left: 0em"><span class="linehead"></span>何謂儱侗有等生無慧目知見朦朧雖云肯心參究<a 
name="0491c10" id="0491c10"></a>其奈菽麥不辨緇素不分真妄不能判然囫圇打作<a 
name="0491c11" id="0491c11"></a>一塊孰為佛境孰為魔界剷地不顧糊塗承當至若<a 
name="0491c12" id="0491c12"></a>臨濟之三句玄要料揀賓主曹洞之君臣妙挾四轉<a 
name="0491c13" id="0491c13"></a>五勳溈仰之牯牛圓相雲門之一字三關法眼之獨<a 
name="0491c14" id="0491c14"></a>露身透聲色古今玄言妙語何為門庭施設云何人<a 
name="0491c15" id="0491c15"></a>理深談竟莫曉其旨趣焉能徹其綱宗雖然此淨白<a 
name="0491c16" id="0491c16"></a>地上你若揀辨大似虛空中畫疆界你若不揀辨又<a 
name="0491c17" id="0491c17"></a>是漆桶裏坐墨煤畢竟作麼生得不懵董去古德云<a 
name="0491c18" id="0491c18"></a>涅槃心易曉差別智難明要須向千差萬別中一一<a 
name="0491c19" id="0491c19"></a>透過來然後諸家堂奧一切淆訛公案如視諸掌方<a 
name="0491c20" id="0491c20"></a>稱道眼明白巖頭云句能划意意能剷句意句交馳<a 
name="0491c21" id="0491c21"></a>是為可畏參學人若不具超方眼千箇萬箇都墮在<a 
name="0491c22" id="0491c22"></a>儱侗之中直饒不儱侗未免分別擬議且道如何即<a 
name="0491c23" id="0491c23"></a>是咦曾說燃犀知水在果然擇乳羨鵝王。</p><a 
name="0491c24" id="0491c24"></a><p style="margin-left: 3em"><span class="headname">拍盲禪</span></p><a 
name="0491c25" id="0491c25"></a><p style="text-indent: 0em; margin-left: 0em"><span class="linehead"></span>何謂拍盲有等看教不知教意參禪不悟禪理一向<a 
name="0491c26" id="0491c26"></a>認定箇沒巴鼻底作本來主人翁行也坐也覷是他<a 
name="0491c27" id="0491c27"></a>乃至穿衣喫飯動靜語默如燈下看影子相似寸步<a 
name="0491c28" id="0491c28"></a>不離可謂跛者命在杖顛者命在舟長沙云學道之<a 
name="0491c29" id="0491c29"></a>人不識真秪謂從前認識神無量劫來生死本癡人<a 
name="0491c30" id="0491c30"></a>喚作本來人蓋最初失參學眼不曾提話頭發疑情<a 
name="0492a01" id="0492a01"></a>以求悟明故浸殺於死水裏陷落在鬼窟中玄沙亦<a 
name="0492a02" id="0492a02"></a>呵為墮空亡外道喚做魂不散死人年深月久漭曠<a 
name="0492a03" id="0492a03"></a>無依或肆志橫行不知忌憚反做出幾多魔在事來<a 
name="0492a04" id="0492a04"></a>乃至毀戒律如弁髦恣淫殺如闡提不懼善惡因果<a 
name="0492a05" id="0492a05"></a>造地獄業大似近日一種無為邪教行事正所謂一<a 
name="0492a06" id="0492a06"></a>盲引眾盲相將入火坑吁哉不識好惡如此若肯知<a 
name="0492a07" id="0492a07"></a>非便捨遇人點眼不妨拈卻炙脂帽子脫<span class="corr" title='[郤&gt;卻]'>卻</span>鶻臭布<a 
name="0492a08" id="0492a08"></a>衫走木馬於雲端駕鐵船于空裏定盤星上斤兩分<a 
name="0492a09" id="0492a09"></a>明又正好放拍盲禪治那一隊野狐精也。</p><a 
name="0492a10" id="0492a10"></a><p style="margin-left: 3em"><span class="headname">駁雜禪</span></p><a 
name="0492a11" id="0492a11"></a><p style="text-indent: 0em; margin-left: 0em"><span class="linehead"></span>何謂駁雜此禪人雖說參究心不純一或貪求學解<a 
name="0492a12" id="0492a12"></a>別開異路故念頭參雜無決定志向所以話頭不得<a 
name="0492a13" id="0492a13"></a>綿密時為情境變遷於此淨白體上裂為零碎斑駁<a 
name="0492a14" id="0492a14"></a>精神散耗不能簡刷歸一要如雪山白牛常食肥膩<a 
name="0492a15" id="0492a15"></a>香草還同抱卵烏雞時接斯須暖氣方可截斷流注<a 
name="0492a16" id="0492a16"></a>之病根補綴虛空之縫罅古德云就中不落第二念<a 
name="0492a17" id="0492a17"></a>方能入我法門直須是鐵漢子乃可相應耳不然喚<a 
name="0492a18" id="0492a18"></a>作雜食者邪命自活非正命食也若要知參而不雜<a 
name="0492a19" id="0492a19"></a>亂而不分底妙用更須裂破面皮待別時來始得。</p><a 
name="0492a20" id="0492a20"></a><p style="margin-left: 3em"><span class="headname">熟路禪</span></p><a 
name="0492a21" id="0492a21"></a><p style="text-indent: 0em; margin-left: 0em"><span class="linehead"></span>何謂熟路此謂禪者根性明利故理趣稍易入然其<a 
name="0492a22" id="0492a22"></a>發用處元非死中得活則日用事上未免故態復萌<a 
name="0492a23" id="0492a23"></a>縱有見處不過從心境上領略些子光景便謂受用<a 
name="0492a24" id="0492a24"></a>不盡如輕車走熟路殊不勞力蓋先<span class="corr" title='[巳&gt;已]'>已</span>認箇無明實<a 
name="0492a25" id="0492a25"></a>性即佛性煩惱根本即菩提所以縱心生滅狂情愈<a 
name="0492a26" id="0492a26"></a>放或觸對境緣時如象馬難調其儱悷至脫略忌諱<a 
name="0492a27" id="0492a27"></a>處似河流盡決其隄防或嫚罵諸方貶剝前輩自以<a 
name="0492a28" id="0492a28"></a>為宗門當作略如此因不曾從工夫中徹骨徹髓發<a 
name="0492a29" id="0492a29"></a>揮無窮蘊奧具馴龍捋虎手段有翻天易地功能則<a 
name="0492a30" id="0492a30"></a>大地雖闊且無放捨身命處依舊秪搬弄識神捏不<a 
name="0492b01" id="0492b01"></a>殺這獼猴子豈知真參實究有移情復性之致如烈<a 
name="0492b02" id="0492b02"></a>日以銷水得融化心境之妙似真金而出礦生處要<a 
name="0492b03" id="0492b03"></a>教熟熟處要教生將自家一片虛妄心從大罏韝裏<a 
name="0492b04" id="0492b04"></a>千煆萬煉故華嚴云絕心生死浣心垢濁伐心稠林<a 
name="0492b05" id="0492b05"></a>解心執著此正是喫折腳鐺中飯飲水自知冷暖人<a 
name="0492b06" id="0492b06"></a>也亦是藥病相治縱有吸在肝膈上底無始病痛中<a 
name="0492b07" id="0492b07"></a>在膏肓裏底曠劫風恙盡情攻發不妨以毒去毒然<a 
name="0492b08" id="0492b08"></a>後攬乳酪醍醐為一味鎔瓶盆釵釧作一金直得咳<a 
name="0492b09" id="0492b09"></a>唾掉臂俱與西來意不相違雖有心悻業力應念化<a 
name="0492b10" id="0492b10"></a>成百千三昧可謂處處綠楊堪繫馬家家有路透長<a 
name="0492b11" id="0492b11"></a>安。</p><a 
name="0492b12" id="0492b12"></a><p style="margin-left: 3em"><span class="headname">活跳禪</span></p><a 
name="0492b13" id="0492b13"></a><p style="text-indent: 0em; margin-left: 0em"><span class="linehead"></span>何謂活跳有等極靈利漢以動境為命根生機活路<a 
name="0492b14" id="0492b14"></a>如旋風車如抽轆轤如馬蹄撥<span class="corr" title='[刺&gt;剌]'>剌</span>如蠅子尋腥楞伽<a 
name="0492b15" id="0492b15"></a>云躁動如獼猴正謂其儇習慣便不能得頃刻自在<a 
name="0492b16" id="0492b16"></a>方寸鬧亂所以做工夫不得纔靜坐片時如鍼毛<span class="corr" title='[剌&gt;刺]'>刺</span><a 
name="0492b17" id="0492b17"></a>體煙氣衝喉蓋平日是掉舉底人號叫跳擲便覺快<a 
name="0492b18" id="0492b18"></a>活不知有調柔伏忍底定力控制其身心禪床上香<a 
name="0492b19" id="0492b19"></a>也坐不得一枝何繇深入理性古德云探珠宜靜浪<a 
name="0492b20" id="0492b20"></a>動水取應難必須痛自鞭策緊把繩頭休歇妄緣澄<a 
name="0492b21" id="0492b21"></a>神定慮做到寒潭秋月靜夜鐘聲隨扣擊以無虧觸<a 
name="0492b22" id="0492b22"></a>波瀾而不散這回正好來喫痛棒別有分付處何故<a 
name="0492b23" id="0492b23"></a>不見道猶是生死岸頭在。</p><a 
name="0492b24" id="0492b24"></a><p style="margin-left: 3em"><span class="headname">死心禪</span></p><a 
name="0492b25" id="0492b25"></a><p style="text-indent: 0em; margin-left: 0em"><span class="linehead"></span>何謂死心謂真切做工夫底人萬緣放下百念<span class="corr" title='[▆&gt;灰]'>灰</span>冷<a 
name="0492b26" id="0492b26"></a>像箇絕氣息死漢子直得身心一片滴水成冰如澄<a 
name="0492b27" id="0492b27"></a>潭放棹漁簑釣雪光景秪是死了活不得古德道清<a 
name="0492b28" id="0492b28"></a>光照眼尚迷家明白轉身猶墮位到此境界若不踏<a 
name="0492b29" id="0492b29"></a>著向上一路切忌百尺竿頭坐底人雖然得入未為<a 
name="0492b30" id="0492b30"></a>真去也你若是箇機智活潑底到這一步轉位就功<a 
name="0492c01" id="0492c01"></a>也不難倘秪一乾嚗嚗法身三搭不回五撥不轉大<a 
name="0492c02" id="0492c02"></a>有些事體打辦不徹在畢竟如何且作死馬醫。</p><a 
name="0492c03" id="0492c03"></a><p style="margin-left: 3em"><span class="headname">糊口禪</span></p><a 
name="0492c04" id="0492c04"></a><p style="text-indent: 0em; margin-left: 0em"><span class="linehead"></span>何謂糊口有等<span class="corr" title='[巳&gt;己]'>己</span>眼不明所見不高倚禪宗為奇貨<a 
name="0492c05" id="0492c05"></a>將千七百則公案記得熟爛到處為人講宗說教鏤<a 
name="0492c06" id="0492c06"></a>東爪印子禪販佛法打葛藤口觜簧鼓後生希圖利<a 
name="0492c07" id="0492c07"></a>養恭敬自不具眼<span class="corr" title='[郤&gt;卻]'>卻</span>要瞎他人眼詐現知識名色踞<a 
name="0492c08" id="0492c08"></a>曲盝床不知羞恥如世鄉較原無真才實學不過糊<a 
name="0492c09" id="0492c09"></a>口而<span class="corr" title='[巳&gt;已]'>已</span>秪管要為人師不知教壞他家男女縱實有<a 
name="0492c10" id="0492c10"></a>箇悟門亦須韜光鏟彩向水邊林下葆養聖胎以待<a 
name="0492c11" id="0492c11"></a>天龍推出方可扶豎宗風不然盲枷瞎棒胡亂提唱<a 
name="0492c12" id="0492c12"></a>愛他鬧籃裏鑽頭盡是熱忙漢耳又有般禪客無長<a 
name="0492c13" id="0492c13"></a>久志氣或參學經年不能打徹便爾軟<span class="corr" title='[郤&gt;卻]'>卻</span>雙腳圖他<a 
name="0492c14" id="0492c14"></a>三間茆屋林泉幽雅且做箇小歇場溫飽過一生不<a 
name="0492c15" id="0492c15"></a>思大法未明何容息肩之處故鄙之為糊口禪令毋<a 
name="0492c16" id="0492c16"></a>中道自畫不肯到家也。</p><a 
name="0492c17" id="0492c17"></a><p style="margin-left: 3em"><span class="headname">氣勢禪</span></p><a 
name="0492c18" id="0492c18"></a><p style="text-indent: 0em; margin-left: 0em"><span class="linehead"></span>何謂氣勢有等因事行中操鍊得慣熟力強氣壯剛<a 
name="0492c19" id="0492c19"></a>骨稜層可以負巨舟而轉方石格猛虎而拔獰牛或<a 
name="0492c20" id="0492c20"></a>搬泥拽木幾回汁汗通身荷钁扶犁所作窮年竟日<a 
name="0492c21" id="0492c21"></a>大抵提起甚易放下則難動境即得靜處便亡秪解<a 
name="0492c22" id="0492c22"></a>入麤不解入微如華嚴一塵中含無邊法界一毛頭<a 
name="0492c23" id="0492c23"></a>現百億師子便罔然無措矣所以負血氣之勇者必<a 
name="0492c24" id="0492c24"></a>有剛悻之病其諍勝人我心亦繇此憤激初祖云外<a 
name="0492c25" id="0492c25"></a>息諸緣內心無喘心如墻壁方可入道果能到此田<a 
name="0492c26" id="0492c26"></a>地所謂水明老蚌懷胎後雲重蒼龍脫骨時自然觸<a 
name="0492c27" id="0492c27"></a>事遇緣隨流得妙也。</p><a 
name="0492c28" id="0492c28"></a><p style="margin-left: 3em"><span class="headname">邪人禪</span></p><a 
name="0492c29" id="0492c29"></a><p style="text-indent: 0em; margin-left: 0em"><span class="linehead"></span>何謂邪人有等不具正眼深著邪見開種種異解如<a 
name="0492c30" id="0492c30"></a>西天九十六種總不出遍計二字於正道為害故名<a 
name="0493a01" id="0493a01"></a>外道亦曰邪人此類猶可點化雖非正解漸近佛乘<a 
name="0493a02" id="0493a02"></a>故外道問佛不問有言不問無言世尊良久外道曰<a 
name="0493a03" id="0493a03"></a>世尊大慈開我迷雲令我得入遂禮謝而出阿難問<a 
name="0493a04" id="0493a04"></a>曰外道見何道理便云得入世尊曰如良馬見鞭而<a 
name="0493a05" id="0493a05"></a>行至若此方邪輩邪見邪行無一可取與西天外道<a 
name="0493a06" id="0493a06"></a>做洗腳奴亦不可得如方袍圓頂反學黃白之術妄<a 
name="0493a07" id="0493a07"></a>謂坐禪即是坐功故吞嚥華池升降水火鳴天鼓扣<a 
name="0493a08" id="0493a08"></a>金鐘謬傳達磨亦有胎息遂終日搬精運氣以當工<a 
name="0493a09" id="0493a09"></a>夫或教人參六根門頭效楞嚴圓通之法或教人修<a 
name="0493a10" id="0493a10"></a>七日淨土依往生極樂之方雖遵先佛良規不知聖<a 
name="0493a11" id="0493a11"></a>人乃隨宜設教今何時節而欲按牛頭喫草耶要為<a 
name="0493a12" id="0493a12"></a>越格翻成捏怪豈知禪淨兩門乃千古大光明幢學<a 
name="0493a13" id="0493a13"></a>者當從一門深入若妄生節目便垂正宗反墮邪徑<a 
name="0493a14" id="0493a14"></a>矣故門頭駁雜則用心不專如圓覺修習觀法乃云<a 
name="0493a15" id="0493a15"></a>非彼所聞境界終不可取貴在工夫純一也又有習<a 
name="0493a16" id="0493a16"></a>天台止觀安般數息之法雖亦稱禪寂可以借路明<a 
name="0493a17" id="0493a17"></a>心若雷同直指即誤落邪見<span class="corr" title='[郤&gt;卻]'>卻</span>不如小乘矣總之參<a 
name="0493a18" id="0493a18"></a>學未透岐詣道眼不曾明白神不能與理合智未極<a 
name="0493a19" id="0493a19"></a>與境冥苟存一毫佛見法見而為戲論者皆名邪人<a 
name="0493a20" id="0493a20"></a>耳。</p><a 
name="0493a21" id="0493a21"></a><p style="margin-left: 3em"><span class="headname">魔業禪</span></p><a 
name="0493a22" id="0493a22"></a><p style="text-indent: 0em; margin-left: 0em"><span class="linehead"></span>何謂魔業有等因無始顛倒業力牽使或用心急切<a 
name="0493a23" id="0493a23"></a>逼開蘊性從一蘊空處心若邪思便有外魔乘間而<a 
name="0493a24" id="0493a24"></a>入如楞嚴說五十種魔事皆能害正道蓋初纔發念<a 
name="0493a25" id="0493a25"></a>參究時如握金剛王寶劍便與八萬四千魔軍而為<a 
name="0493a26" id="0493a26"></a>怨敵你若是參究這念始終正當不被業識境緣邪<a 
name="0493a27" id="0493a27"></a>解之所惑亂管取諸佛諸祖亦不奈何而況天魔陰<a 
name="0493a28" id="0493a28"></a>魔而不推伏若還自<span class="corr" title='[巳&gt;己]'>己</span>一念差錯則家鬼作祟非關<a 
name="0493a29" id="0493a29"></a>外來故打頭不遇明眼宗師開導正因但盲修瞎鍊<a 
name="0493a30" id="0493a30"></a>稍有見處便不勝歡喜以歡喜故即失正念遂有外<a 
name="0493b01" id="0493b01"></a>魔潛入心腑傍無師友警覺不自知非日久魔氣深<a 
name="0493b02" id="0493b02"></a>中卒不可救時或歌笑哭泣時或叫撼顛狂或裸衣<a 
name="0493b03" id="0493b03"></a>醜露不顧男女或謊傳禍福妄見神鬼或學俱胝童<a 
name="0493b04" id="0493b04"></a>子斷指頭或學普化盤山翻筋斗甚有穿旃陀羅之<a 
name="0493b05" id="0493b05"></a>肆飲啖不拘坐摩登伽之床行婬不礙此皆近日所<a 
name="0493b06" id="0493b06"></a>目擊者嗚呼何業重而至此耶所以道佛法如師子<a 
name="0493b07" id="0493b07"></a>乳非琉璃缾則裂斯之謂也今有我慢自矜不肯虛<a 
name="0493b08" id="0493b08"></a>心折節親近真善知識時時請益未聞或自僻處一<a 
name="0493b09" id="0493b09"></a>隅散誕放逸或雖依止叢席不勇猛辦道或雖復參<a 
name="0493b10" id="0493b10"></a>禪自生狂見或少有領解便以為足或喪蕩失度破<a 
name="0493b11" id="0493b11"></a>壞佛祖規制或胡拈亂頌妄評古德機緣無道德而<a 
name="0493b12" id="0493b12"></a>好為人師不唧留而玷汙法門既無益于<span class="corr" title='[巳&gt;己]'>己</span>復無益<a 
name="0493b13" id="0493b13"></a>于人此皆為魔徒之所管攝也雖教中謂魔有四種<a 
name="0493b14" id="0493b14"></a>內外異名然真正參學人縱有境界現前但安心不<a 
name="0493b15" id="0493b15"></a>采彼即自起自滅也復有人多喜看濟顛傳及皓布<a 
name="0493b16" id="0493b16"></a>褌端師子所行多不羈之事無知者亦能資其顛狂<a 
name="0493b17" id="0493b17"></a>種子殊不知彼聖賢示跡非可以凡情測度況復效<a 
name="0493b18" id="0493b18"></a>顰弄假成真乎諸有智者當乘其金剛正眼毋致自<a 
name="0493b19" id="0493b19"></a>招殃咎也。</p><a 
name="0493b20" id="0493b20"></a><p style="margin-left: 3em"><span class="headname">三昧禪</span></p><a 
name="0493b21" id="0493b21"></a><p style="text-indent: 0em; margin-left: 0em"><span class="linehead"></span><img src="cb_tripitaka_web/figures/J/J27p0493_01.html" alt="J27p0493_01.gif"/></p><a 
name="0493b22" id="0493b22"></a><a 
name="0493b23" id="0493b23"></a><a 
name="0493b24" id="0493b24"></a><a 
name="0493b25" id="0493b25"></a><a 
name="0493b26" id="0493b26"></a><a 
name="0493b27" id="0493b27"></a><a 
name="0493b28" id="0493b28"></a><p style="margin-left: 3em"><span class="headname">禪鏡偈</span></p><a 
name="0493b29" id="0493b29"></a><p style="text-indent: 0em; margin-left: 0em"><span class="linehead"></span>參禪不痛切生死何時決輕拋分寸陰眼裏流鮮血<a 
name="0493b30" id="0493b30"></a>世念冷如灰心腸剛似鐵拼命直前行到家有時節<a 
name="0493c01" id="0493c01"></a>參禪不綿密話頭長打失斯須豈可離晝夜無間隙<a 
name="0493c02" id="0493c02"></a>一念如萬年千朝同一日無孔生鐵鎚捏出黃金汁<a 
name="0493c03" id="0493c03"></a>參禪不決烈諸緣難了撇腳跟自拖泥皮下元無血<a 
name="0493c04" id="0493c04"></a>寧可敲響銅莫秪打頑鐵歷歷與惺惺安肯順生滅<a 
name="0493c05" id="0493c05"></a>參禪不忘懷頭頭記上來情關難放過識鎖莫能開<a 
name="0493c06" id="0493c06"></a>繫念魔偏入無心道自諧未離惺寂病也好學些獃<a 
name="0493c07" id="0493c07"></a>參禪不覺察懵懂無省發放逸恣性情因循過伏臘<a 
name="0493c08" id="0493c08"></a>善也嬾修行惡也仍潑撒善惡都不思置在無事甲<a 
name="0493c09" id="0493c09"></a>參禪不揀辨擇法眼何驗病因儱侗生理豈渾崙薦<a 
name="0493c10" id="0493c10"></a>差別智如燈緇素眼掣電函蓋理相應機鋒如劈箭<a 
name="0493c11" id="0493c11"></a>參禪無蘊造識不關玄妙秪會自家禪焉知佛祖道<a 
name="0493c12" id="0493c12"></a>隨分得皮毛依稀昧堂奧作家老宗師笑你行不到<a 
name="0493c13" id="0493c13"></a>參禪念頭雜多慮心難遏纔覺話頭來又遭岐路奪<a 
name="0493c14" id="0493c14"></a>轉變志不常欲死機偏活除是一條心真疑方頓發<a 
name="0493c15" id="0493c15"></a>參禪學心在難捨佛法愛不是戀詞章便為求知解<a 
name="0493c16" id="0493c16"></a>運糞汙心田刳龜圖靈在直饒廣博通拋家仍走外<a 
name="0493c17" id="0493c17"></a>參禪昏散重兩箇魔軍弄排遣費工夫對治勞神用<a 
name="0493c18" id="0493c18"></a>提起話頭來打教精彩動沉掉等持平開眼好做夢<a 
name="0493c19" id="0493c19"></a>參禪多執著執著翻成錯大道理虛玄無繩君自縛<a 
name="0493c20" id="0493c20"></a>手段要翻騰胸次須寬擴急促入邪魔多因此病作<a 
name="0493c21" id="0493c21"></a>參禪執情解強作道理會三枚信口猜隔靴搔癢在<a 
name="0493c22" id="0493c22"></a>如燈影裏行被葛藤樁礙斬釘截鐵人不欠他家債<a 
name="0493c23" id="0493c23"></a>參禪著魔境種草來非正逼拶蘊性開勾引顛風症<a 
name="0493c24" id="0493c24"></a>見鬼復見神現凡而現聖賊不打貧家急急如律令<a 
name="0493c25" id="0493c25"></a>參禪怕落空多因妄想濃蘊界安身命識神認主公<a 
name="0493c26" id="0493c26"></a>魚遊忘卻水鳥絆不知風打破精靈窟虛空落片紅<a 
name="0493c27" id="0493c27"></a>參禪起聖解我慢增高大自稱果地人妄認佛境界<a 
name="0493c28" id="0493c28"></a>見刺入心深法塵將眼礙貶斥與譏呵眉鬚墮落在<a 
name="0493c29" id="0493c29"></a>參禪著靜定定久沉慧性惟守六窗虛不顧千波競<a 
name="0493c30" id="0493c30"></a>枯樁花不開黑山鬼入定拶碎老蒼天笑碾玻璃鏡<a 
name="0494a01" id="0494a01"></a>參禪多靈利機關心難死搬弄鬼聰明擔閣聖賢事<a 
name="0494a02" id="0494a02"></a>廓開大胸襟匡救法門弊莫逞小神通錐頭利不是<a 
name="0494a03" id="0494a03"></a>參禪帶狂妄腳跟不穩當口舌要爭強見處成鹵莽<a 
name="0494a04" id="0494a04"></a>破除潦草心制死浮躁想一味放平懷自然銷孽障<a 
name="0494a05" id="0494a05"></a>參禪帶習氣憎愛心難治生死根不除惡作機常起<a 
name="0494a06" id="0494a06"></a>熟境變教生活蛇弄得死識破不為冤轉變成大智<a 
name="0494a07" id="0494a07"></a>參禪器量窄觸境動聲色煩惱火燒天無明雲潑墨<a 
name="0494a08" id="0494a08"></a>德性欠雍容詞氣多忙迫小節忍不來大悟何超豁<a 
name="0494a09" id="0494a09"></a>參禪人我大不肯倒了架勝氣一生高傲骨千金價<a 
name="0494a10" id="0494a10"></a>斫卻心中樹按下雲頭馬錢塘潮聲來方知我是假<a 
name="0494a11" id="0494a11"></a>參禪無實地虛頭弄到底門面愛裝花腳跟那點地<a 
name="0494a12" id="0494a12"></a>逢人恣談禪開口便成偈線斷傀儡時方知是鬼戲<a 
name="0494a13" id="0494a13"></a>參禪逞能所十箇有九箇圭角露微痕瑕疵生百過<a 
name="0494a14" id="0494a14"></a>用處善藏鋒明中防暗坐大智兀如愚佛眼覷不破<a 
name="0494a15" id="0494a15"></a>參禪去藥忌心病休增熾乘言喪本宗滯句迷玄旨<a 
name="0494a16" id="0494a16"></a>法愛不關情悟來亦無意如過蠱毒鄉莫沾滴水味<a 
name="0494a17" id="0494a17"></a>參禪要起疑疑與悟為師如墜求離井似燒急救眉<a 
name="0494a18" id="0494a18"></a>路頭諳入處箍底爆開時一句無他子芭蕉剝盡皮<a 
name="0494a19" id="0494a19"></a>參禪落思議總屬識心意分別起支梧摶量摸影子<a 
name="0494a20" id="0494a20"></a>不解剝芭蕉<span class="corr" title='[郤&gt;卻]'>卻</span>添駢拇指註腳總分明<span class="corr" title='[巳&gt;已]'>已</span>落第二義<a 
name="0494a21" id="0494a21"></a>參禪休歇得到有好消息分娩一身輕鬻薪無氣力<a 
name="0494a22" id="0494a22"></a>雖非第二人還有千重壁相逢狹路來幾箇知反側<a 
name="0494a23" id="0494a23"></a>參禪須明理理即法身是毫釐有差殊白雲千萬里<a 
name="0494a24" id="0494a24"></a>寶鏡徹無疑金屑眼空翳直下便承當何容生擬議<a 
name="0494a25" id="0494a25"></a>參禪休避事矢上加尖子語嘿領全機動用參活句<a 
name="0494a26" id="0494a26"></a>塵勞解脫門魔王真法似從緣入得深終無退失步<a 
name="0494a27" id="0494a27"></a>參禪莫住腳住腳成黏縛去杌卻通途旋機方入作<a 
name="0494a28" id="0494a28"></a>催開鐵樹花翀起煙霄鶴師子善游行擺脫黃金索<a 
name="0494a29" id="0494a29"></a>參禪不執是是與非何異不但諍空言抑且昧真理<a 
name="0494a30" id="0494a30"></a>師子解翻身犛牛偏愛尾打破是非關是非裏游戲<a 
name="0494b01" id="0494b01"></a>參禪須自重骨董休搬弄道德貴尊崇神鬼潛欽奉<a 
name="0494b02" id="0494b02"></a>如荷千斤擔高豎法門棟象王迴顧時天驚而地動<a 
name="0494b03" id="0494b03"></a>參禪識得一何事不了畢吸盡路傍人披開霧中日<a 
name="0494b04" id="0494b04"></a>數量豈須窮孤標亦不立一通一切通譬喻莫能及<a 
name="0494b05" id="0494b05"></a>參禪要質實虛偽成何益面貌賽春風胸次饒荊棘<a 
name="0494b06" id="0494b06"></a>諂曲非道情粉飾壞本色因地心不真果位成虛僻<a 
name="0494b07" id="0494b07"></a>參禪要蓄德莫作囂浮客須知自怨尤勿遭人指摘<a 
name="0494b08" id="0494b08"></a>美玉貴無瑕真金愈增色一為敗缺徒便成惡知識<a 
name="0494b09" id="0494b09"></a>參禪有超放神奇還跌宕磊落定非常瀟灑真高尚<a 
name="0494b10" id="0494b10"></a>家駒千里姿鐵鶻旋霄響不是了脫人如鳳遭金網<a 
name="0494b11" id="0494b11"></a>參禪有平實萬法都歸一如龍得水時似虎排山日<a 
name="0494b12" id="0494b12"></a>高低路總通奇正兵兼出千峰笑踏平歸來道不必<a 
name="0494b13" id="0494b13"></a>參禪有俊捷痛快真奇傑氣概似雄彪性靈如毒蝎<a 
name="0494b14" id="0494b14"></a>活眼走銅鈴婆心澆熱血不是臨濟兒謾作宗門哲<a 
name="0494b15" id="0494b15"></a>參禪有靈妙心若玲瓏竅卍字圈中呈三匝床前遶<a 
name="0494b16" id="0494b16"></a>左盻生羽儀右顧成牙爪橫拈倒卓時不動真機要<a 
name="0494b17" id="0494b17"></a>參禪有作略智力能恢廓轉變不尋常妙用自揮霍<a 
name="0494b18" id="0494b18"></a>縱奪順機宜殺活臨時作如遇國手棋別有超方著<a 
name="0494b19" id="0494b19"></a>參禪要打徹淆訛都剿絕言句盡疑通宗趣善分別<a 
name="0494b20" id="0494b20"></a>穿過險關津拔卻閒釘楔千了百當人萬機流可截<a 
name="0494b21" id="0494b21"></a>參禪要煆煉工夫自成片一具骨頭靈八面神鋒健<a 
name="0494b22" id="0494b22"></a>攪乳成醍醐鎔金作瓶釧惟一堅密身一切塵中現<a 
name="0494b23" id="0494b23"></a>參禪要小心調御用功深意句須齊到方圓妙自尋<a 
name="0494b24" id="0494b24"></a>矜持防太過疏放要相親履薄臨深者從來膽過人<a 
name="0494b25" id="0494b25"></a>參禪知因果動念休差錯修證即不無汙染即不可<a 
name="0494b26" id="0494b26"></a>還他淨白心簡點纖毫過莫論野狐禪不脫亦不墮<a 
name="0494b27" id="0494b27"></a>參禪要得妙隨機成善巧過水那濕腳解走不觸道<a 
name="0494b28" id="0494b28"></a>閒穿花柳叢愛聽琵琶調還他了事人七顛仍八倒<a 
name="0494b29" id="0494b29"></a>參禪貴回互當風休觸忤臣輔不忘君子歸還背父<a 
name="0494b30" id="0494b30"></a>橫抽劍刃寒坐斷舌頭路若秪閃電光交加定罔措<a 
name="0494c01" id="0494c01"></a>參禪能會物無情解成佛六道孰輪迴四生示出沒<a 
name="0494c02" id="0494c02"></a>萬象露全身虛空揣出骨橫行異類中奉重休輕忽<a 
name="0494c03" id="0494c03"></a>參禪知時節隨分藏吾拙經霜果自香久釀尊方烈<a 
name="0494c04" id="0494c04"></a>披殘荷葉衣喫盡松花屑天龍推出頭尚自無心悅<a 
name="0494c05" id="0494c05"></a>參禪圖名色到處稱禪客未煖七尺單又振千山錫<a 
name="0494c06" id="0494c06"></a>記憶滿肚皮抄寫盈幾尺逢人打口鼓曾見多知識<a 
name="0494c07" id="0494c07"></a>參禪無道眼公案胡批判不辨十同真那問四料揀<a 
name="0494c08" id="0494c08"></a>作頌播諸方據位稱師範自瞎瞎他人不分菽麥漢<a 
name="0494c09" id="0494c09"></a>參禪沒慚媿多是無知輩好醜自當知過咎常思悔<a 
name="0494c10" id="0494c10"></a>喫水要防噎掃腳須驚鬼為汝苦叮嚀不才當謹退<a 
name="0494c11" id="0494c11"></a>參禪心潔淨光皎真如鏡法身乾嚗嚗白牛露迥迥<a 
name="0494c12" id="0494c12"></a>有物非礙膺無漏豈實證三光不透脫終犯雲門症<a 
name="0494c13" id="0494c13"></a>參禪助發機聲色不須離竹擊曾因悟桃開尚破疑<a 
name="0494c14" id="0494c14"></a>圓通從此證普眼頗相宜不二門開處花紅鳥亂啼<a 
name="0494c15" id="0494c15"></a>參禪行門辦先哲為龜鑑添石負雲舂栽田博茶飯<a 
name="0494c16" id="0494c16"></a>臨濟自持盂雪峰躬典爨受用不知艱終媿汙血漢<a 
name="0494c17" id="0494c17"></a>參禪妙兼帶偏正融無礙針線巧安排脈絡相通會<a 
name="0494c18" id="0494c18"></a>交羅珠網光回互綺生彩節拍妙相應卷舒大自在。</p><a 
name="0494c19" id="0494c19"></a><a 
name="0494c20" id="0494c20"></a><p><span class="juanname">雪關禪師語錄卷之七終</span></p>
<hr>【經文資訊】嘉興藏第 27 冊 No. B198 雪關禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexccd5.html?index=J27nB198" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J27nB198_007 by HTTrack Website Copier/3.x [XR&CO'2008], Tue, 03 Jun 2014 00:34:36 GMT -->
</html>
