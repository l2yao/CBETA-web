<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T16n0702_001 by HTTrack Website Copier/3.x [XR&CO'2008], Mon, 02 Jun 2014 22:38:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab78f.gif?utmac=MO-30696269-4&amp;utmn=1299680581&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT16&amp;utmp=%2Fmobile%2Findex.php%3Findex%3DT16n0702_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第16冊<br/>No.702 佛說施燈功德經 (1卷)<br/>【高齊 那連提耶舍譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T16">
<div class="root" id="0702" sutra_name="佛說施燈功德經" sutra_juan="[卷1]">　
<a 
name="0803c16" id="0803c16"></a><a 
name="0803c17" id="0803c17"></a><a 
name="0803c18" id="0803c18"></a><p style="margin-left: 2em"><span class="juannum">No. 702</span></p><a 
name="0803c19" id="0803c19"></a><p><span class="juanname">佛說施燈功德經</span></p><a 
name="0803c20" id="0803c20"></a><a 
name="0803c21" id="0803c21"></a><p style="margin-left: 4em"><span class="byline">高齊天竺三藏那連提耶舍譯</span></p><a 
name="0803c22" id="0803c22"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛在舍衛國祇樹給孤獨園。<a 
name="0803c23" id="0803c23"></a>爾時世尊告舍利弗言：「舍利弗！佛有四種勝<a 
name="0803c24" id="0803c24"></a>妙善法，能令眾生得無量果、無量光明、無<a 
name="0803c25" id="0803c25"></a>量妙色、無量福藏、無量樂藏，無量戒、定、智<a 
name="0803c26" id="0803c26"></a>慧、解脫、解脫知見、辯才之藏，一切無著無漏<a 
name="0803c27" id="0803c27"></a>之法。</p><p style="text-indent: 0em; margin-left: 0em"><span class="linehead"></span>「舍利弗！何等為四？一者、謂如來．應．正<a 
name="0803c28" id="0803c28"></a>遍知得尸波羅蜜，具無量戒；二者、得禪波羅<a 
name="0803c29" id="0803c29"></a>蜜，具無量定；三者、得波若波羅蜜，具無量慧<a 
name="0804a01" id="0804a01"></a>及廣智慧、觀達慧、如性慧、無數慧、決定慧、<a 
name="0804a02" id="0804a02"></a>畢定知見；四者、得無濁心、善勝作心，具妙解<a 
name="0804a03" id="0804a03"></a>脫、第一解脫。是為四種勝妙善法。</p><p style="text-indent: 0em; margin-left: 0em"><span class="linehead"></span>「舍利弗！是<a 
name="0804a04" id="0804a04"></a>佛．如來．應．正遍知於一切惡皆悉遠離，一切<a 
name="0804a05" id="0804a05"></a>善法皆悉成就，眾行備滿，具如實見，遠離闇<a 
name="0804a06" id="0804a06"></a>冥，能為光曜，具足無量福智資糧，隱蔽世間，<a 
name="0804a07" id="0804a07"></a>不為世間之所映奪，獲得戒、定、智慧、解脫、解<a 
name="0804a08" id="0804a08"></a>脫知見，具足十力、四無所畏，得一切諸佛法<a 
name="0804a09" id="0804a09"></a>力，能具諸佛法力，得具諸佛大慈悲力及辯<a 
name="0804a10" id="0804a10"></a>才力，本願方便，皆悉滿足，善修本業，具智慧<a 
name="0804a11" id="0804a11"></a>寶，精進無量，終不休息，離諸憂慼，無有逼惱，<a 
name="0804a12" id="0804a12"></a>無有取著，能善調伏，為大龍王，無有餘習，為<a 
name="0804a13" id="0804a13"></a>一切眾生無上福田。</p><p style="text-indent: 0em; margin-left: 0em"><span class="linehead"></span>「舍利弗！若比丘、比丘尼、<a 
name="0804a14" id="0804a14"></a>沙彌、沙彌尼、優婆塞、優婆夷，發清淨心，為求<a 
name="0804a15" id="0804a15"></a>福故、為愛樂福故，思念如來，無上方便本<a 
name="0804a16" id="0804a16"></a>行滿足，盡未來際一切生死，於現在世成就<a 
name="0804a17" id="0804a17"></a>無量無著戒、定、智慧、解脫、解脫知見，乃至念<a 
name="0804a18" id="0804a18"></a>佛一種功德。念功德已，於無量億那由他百<a 
name="0804a19" id="0804a19"></a>千劫中，所習善根三明福田所、清淨戒所、無<a 
name="0804a20" id="0804a20"></a>等等戒所、無量真實功德所，或於塔廟諸<a 
name="0804a21" id="0804a21"></a>形像前，而設供養故，奉施燈明，乃至以少<a 
name="0804a22" id="0804a22"></a>燈炷，或蘇油塗然，持以奉施，其明唯照道<a 
name="0804a23" id="0804a23"></a>之一階。</p><p style="text-indent: 0em; margin-left: 0em"><span class="linehead"></span>「舍利弗！如此福德非是一切聲聞、緣<a 
name="0804a24" id="0804a24"></a>覺所能了知，唯佛．如來乃能知也！舍利弗！求<a 
name="0804a25" id="0804a25"></a>世報者，福德尚爾，何況以清淨深樂心，不求<a 
name="0804a26" id="0804a26"></a>果報，安住恭敬，相續無間念佛功德！善男子、<a 
name="0804a27" id="0804a27"></a>善女人等所生福德，舍利弗！照道一階福德<a 
name="0804a28" id="0804a28"></a>尚爾，何況全照一階道也，或二階道、或<a 
name="0804a29" id="0804a29"></a>二階道、或四階道；或及塔身一級、二級乃<a 
name="0804b01" id="0804b01"></a>至多級；一面、二面乃至四面及佛形像！</p><p style="text-indent: 0em; margin-left: 0em"><span class="linehead"></span>「舍<a 
name="0804b02" id="0804b02"></a>利弗！彼所燃燈，或時速滅，或風吹滅，或油<a 
name="0804b03" id="0804b03"></a>盡滅，或炷盡滅，或俱盡滅。譬如諸龍以瞋<a 
name="0804b04" id="0804b04"></a>恚故，出雲垂布，於中起電，起已尋滅。</p><p style="text-indent: 0em; margin-left: 0em"><span class="linehead"></span>「舍利弗！<a 
name="0804b05" id="0804b05"></a>如是少時於佛塔廟奉施燈明，若彼比丘、比<a 
name="0804b06" id="0804b06"></a>丘尼、沙彌、沙彌尼、優婆塞、優婆夷，若復餘人<a 
name="0804b07" id="0804b07"></a>不受戒者，為樂善故，護己身故，信佛、法、僧，<a 
name="0804b08" id="0804b08"></a>如是少燈奉施福田，所得果報福德之聚，唯<a 
name="0804b09" id="0804b09"></a>佛能知。一切世間天、人、魔、梵、沙門、婆羅門，乃<a 
name="0804b10" id="0804b10"></a>至聲聞、辟支佛等所不能知。如是然少燈明，<a 
name="0804b11" id="0804b11"></a>所受福報不可得說。</p><p style="text-indent: 0em; margin-left: 0em"><span class="linehead"></span>「舍利弗！諸佛境界不可<a 
name="0804b12" id="0804b12"></a>思議，唯有如來乃知此義。舍利弗！彼施燈<a 
name="0804b13" id="0804b13"></a>者，所得福聚無量無邊，不可算數，唯有如<a 
name="0804b14" id="0804b14"></a>來乃能了知。舍利弗！然少燈明福德尚爾，不<a 
name="0804b15" id="0804b15"></a>可算數，況我滅後於佛塔寺，若自作、若教他<a 
name="0804b16" id="0804b16"></a>作，或然一燈、二燈乃至多燈，香花、瓔鬘、寶<a 
name="0804b17" id="0804b17"></a>幢、幡蓋及餘種種勝妙供養！</p><p style="text-indent: 0em; margin-left: 0em"><span class="linehead"></span>「舍利弗！有四種<a 
name="0804b18" id="0804b18"></a>法應當信受。何等為四？一者、佛法無量，應當<a 
name="0804b19" id="0804b19"></a>信受；二者、少修善根，獲無量報，應當信受；三<a 
name="0804b20" id="0804b20"></a>者、若於三寶深生敬信，善修業行，所得福報，<a 
name="0804b21" id="0804b21"></a>汝等聲聞現得見我，尚不能得具足知之，<a 
name="0804b22" id="0804b22"></a>亦復不能思惟測度，況我滅後聲聞弟子遠<a 
name="0804b23" id="0804b23"></a>離我者，能得現知及能測度？若有能知及<a 
name="0804b24" id="0804b24"></a>測度者，無有是處，應當信受；四者、是諸聲<a 
name="0804b25" id="0804b25"></a>聞不能得知及能測量一切眾生所有作業<a 
name="0804b26" id="0804b26"></a>及業果報。舍利弗！汝等聲聞於此事中不須<a 
name="0804b27" id="0804b27"></a>思量。何以故？舍利弗！如來常說一切眾生業<a 
name="0804b28" id="0804b28"></a>行果報不可思量；過去諸佛．應．正遍知已如<a 
name="0804b29" id="0804b29"></a>是說眾生業報不可思量；未來諸佛．應．正遍<a 
name="0804c01" id="0804c01"></a>知當如是說眾生業報不可思量。眾生心<a 
name="0804c02" id="0804c02"></a>信及心自性亦不可知、不可思量，如是之義<a 
name="0804c03" id="0804c03"></a>應當信受！</p><p style="text-indent: 0em; margin-left: 0em"><span class="linehead"></span>「舍利弗！汝等聲聞住聖種者，於<a 
name="0804c04" id="0804c04"></a>一切眾生業報之中，無有實眼及巧方便，況<a 
name="0804c05" id="0804c05"></a>餘輕微薄劣心者，離戒、定、慧、解脫、解脫知見<a 
name="0804c06" id="0804c06"></a>者，失正念者、無明闇冥、厚翳目者，於自己<a 
name="0804c07" id="0804c07"></a>身內、外諸法而不能知——我竟是誰？我是誰許？<a 
name="0804c08" id="0804c08"></a>我住何處？我之功德為大、為小？我當云何為<a 
name="0804c09" id="0804c09"></a>與戒相應、為與戒不相應？我為正念戒、我<a 
name="0804c10" id="0804c10"></a>為失念戒？我所作業為作智人業、為作愚人<a 
name="0804c11" id="0804c11"></a>業？為從何來、為何處去？舍利弗！諸凡夫人<a 
name="0804c12" id="0804c12"></a>顛倒見者，於自己身如是等事尚自不知，況<a 
name="0804c13" id="0804c13"></a>能得知一切眾生種種業報？若能知者，無有<a 
name="0804c14" id="0804c14"></a>是處。</p><p style="text-indent: 0em; margin-left: 0em"><span class="linehead"></span>「舍利弗！如來．應．正遍知，戒無減，定無<a 
name="0804c15" id="0804c15"></a>減，智無減，解脫無減，解脫知見無減，相無<a 
name="0804c16" id="0804c16"></a>減。舍利弗！如來．應．正遍知，無量戒、無礙戒、<a 
name="0804c17" id="0804c17"></a>不思議戒、無等戒、究竟戒、清淨戒、彼如來<a 
name="0804c18" id="0804c18"></a>於一切眾生若業、若業報，皆如實知。</p><p style="text-indent: 0em; margin-left: 0em"><span class="linehead"></span>「舍利弗！<a 
name="0804c19" id="0804c19"></a>云何如來於一切眾生業報得如實知？舍利<a 
name="0804c20" id="0804c20"></a>弗！佛如是知：或有眾生善業盡，不善業增；<a 
name="0804c21" id="0804c21"></a>或有眾生不善業盡，善業增；或有眾生善業<a 
name="0804c22" id="0804c22"></a>當生，不善業當滅；或有眾生不善當生，善<a 
name="0804c23" id="0804c23"></a>業當滅。舍利弗！如來如是入一切眾生業及<a 
name="0804c24" id="0804c24"></a>業報，種種差別皆如實知。彼彼眾生或有無<a 
name="0804c25" id="0804c25"></a>知或有愚闇，或有善者或不善者。舍利弗！<a 
name="0804c26" id="0804c26"></a>我有如是智，有如是善巧，於諸眾生不可思<a 
name="0804c27" id="0804c27"></a>議種種業報，皆能記說。</p><p style="text-indent: 0em; margin-left: 0em"><span class="linehead"></span>「舍利弗！若有眾生<a 
name="0804c28" id="0804c28"></a>成就信心，彼能信我。若復眾生無有信心，遠<a 
name="0804c29" id="0804c29"></a>離我法，不信我語，誹謗於我，彼於長夜無義、<a 
name="0805a01" id="0805a01"></a>無利，墜墮苦惱。舍利弗！若彼眾生於佛塔廟<a 
name="0805a02" id="0805a02"></a>奉施燈明，以此奉施所作善業，能獲安樂、可<a 
name="0805a03" id="0805a03"></a>樂之果。彼施燈明作善業時，欣喜相應。從信<a 
name="0805a04" id="0805a04"></a>心起，於現在世得三種淨心。何等為三？彼<a 
name="0805a05" id="0805a05"></a>諸善男子、善女人作是念：『我於如來已設供<a 
name="0805a06" id="0805a06"></a>養，知身不堅，攝堅身想；知財過患，攝堅財想。』<a 
name="0805a07" id="0805a07"></a>舍利弗！是名供養佛塔第一淨心。復次，舍利<a 
name="0805a08" id="0805a08"></a>弗！彼諸善男子、善女人起如是心：『我於如<a 
name="0805a09" id="0805a09"></a>來無上福田、最勝福田，能受最勝供養者所，<a 
name="0805a10" id="0805a10"></a>已作供養。我今不畏墮於地獄、畜生、餓鬼。我<a 
name="0805a11" id="0805a11"></a>此善根，已作人、天善道之因，得於妙色資生<a 
name="0805a12" id="0805a12"></a>眾<span class="corr" title='[俱&gt;具] cf.【麗】'>具</span>，又得智慧、安隱、快樂，乃至能得菩提之<a 
name="0805a13" id="0805a13"></a>果。』舍利弗！是名供養佛塔第二淨心。復次，<a 
name="0805a14" id="0805a14"></a>舍利弗！彼諸善男子、善女人作如是想：『我<a 
name="0805a15" id="0805a15"></a>於諸佛已作捨施，已作福德，已捨慳貪，已<a 
name="0805a16" id="0805a16"></a>除慳過。』作是念已，施心無慳，施心增長。舍<a 
name="0805a17" id="0805a17"></a>利弗！是名供養佛塔第三淨心。</p><p style="text-indent: 0em; margin-left: 0em"><span class="linehead"></span>「復次，舍利弗！<a 
name="0805a18" id="0805a18"></a>若善男子、善女人於佛塔廟施燈明已，臨命<a 
name="0805a19" id="0805a19"></a>終時得三種明。何等為三？一者、彼善男子、善<a 
name="0805a20" id="0805a20"></a>女人臨命終時，先所作福悉皆現前，憶念善<a 
name="0805a21" id="0805a21"></a>法而不忘失。舍利弗！是為一明；因此便能<a 
name="0805a22" id="0805a22"></a>念知，自己先於佛所殖諸善業。復次，舍利<a 
name="0805a23" id="0805a23"></a>弗！彼善男子、善女人於命終時，得如是念：『我<a 
name="0805a24" id="0805a24"></a>於佛像塔廟等前，已曾供養。』作是念已，心生<a 
name="0805a25" id="0805a25"></a>踊悅。舍利弗！是為二明；因此便能起念佛<a 
name="0805a26" id="0805a26"></a>覺。復次，舍利弗！彼善男子、善女人於命終<a 
name="0805a27" id="0805a27"></a>時，見餘眾生奉行布施，見他作已，起如是念：<a 
name="0805a28" id="0805a28"></a>『我亦曾於佛支提所奉施燈明，我今亦當復<a 
name="0805a29" id="0805a29"></a>行布施！』念於布施，得欣喜心；得喜心已，無有<a 
name="0805b01" id="0805b01"></a>死苦。舍利弗！是為三明；因此便得念法之<a 
name="0805b02" id="0805b02"></a>心。</p><p style="text-indent: 0em; margin-left: 0em"><span class="linehead"></span>「復次，舍利弗！佛塔廟中布施燈明，彼善<a 
name="0805b03" id="0805b03"></a>男子、善女人於臨終時，更復得見四種光明。<a 
name="0805b04" id="0805b04"></a>何等為四？一者、於臨終時，見於日輪圓滿涌<a 
name="0805b05" id="0805b05"></a>出；二者、見淨月輪圓滿涌出；三者、見諸天眾<a 
name="0805b06" id="0805b06"></a>一處而坐；四者、見於如來．應．正遍知坐菩提<a 
name="0805b07" id="0805b07"></a>樹，垂得菩提，自見己身，尊重如來，合十指掌，<a 
name="0805b08" id="0805b08"></a>恭敬而住。舍利弗！是名於佛塔廟布施燈已，<a 
name="0805b09" id="0805b09"></a>臨命終時，得見如是四種光明。」</p><p style="text-indent: 0em; margin-left: 0em"><span class="linehead"></span>爾時世尊說<a 
name="0805b10" id="0805b10"></a>此義已，復說偈言：</p><a 
name="0805b11" id="0805b11"></a><p><span class="lg">「無上法王大仙人，　　若人奉施彼塔廟，<a 
name="0805b12" id="0805b12"></a><br>　彼智慧者作業已，　　獲得無邊最勝樂。<a 
name="0805b13" id="0805b13"></a><br>　臨命終時不失念，　　能見自昔布施燈，<a 
name="0805b14" id="0805b14"></a><br>　得四種喜離諸罪，　　於彼死時不惑亂。<a 
name="0805b15" id="0805b15"></a><br>　臨死時見十方明，　　現<span class="gaiji">&#x89A9;<!--gaiji,睹,1[者*見],2&#x89A9;,3--></span>日月從地出，<a 
name="0805b16" id="0805b16"></a><br>　見天千萬那由他，　　為彼天眾說佛法。<a 
name="0805b17" id="0805b17"></a><br>　父母妻子及親屬，　　皆悉圍繞大悲號，<a 
name="0805b18" id="0805b18"></a><br>　死者不念亦不視，　　彼人正念常不亂。<a 
name="0805b19" id="0805b19"></a><br>　現前得<span class="gaiji">&#x89A9;<!--gaiji,睹,1[者*見],2&#x89A9;,3--></span>天宮殿，　　對諸天女心安隱，<a 
name="0805b20" id="0805b20"></a><br>　復見莊嚴諸園林，　　是中具足勝五欲。<a 
name="0805b21" id="0805b21"></a><br>　又見佛<span class="corr" title='[座&gt;坐] cf.【麗】'>坐</span>菩提樹，　　天人修羅悉圍繞，<a 
name="0805b22" id="0805b22"></a><br>　自見合掌住佛前，　　於勝牟尼修供養。<a 
name="0805b23" id="0805b23"></a><br>　既見導師深敬重，　　其心欣喜請如來，<a 
name="0805b24" id="0805b24"></a><br>　世尊見彼心欣喜，　　於是不違受彼請。<a 
name="0805b25" id="0805b25"></a><br>　是人稱願喜充遍，　　於捨命時無苦惱，<a 
name="0805b26" id="0805b26"></a><br>　彼於佛所心喜已，　　無有臨終大怖畏。<a 
name="0805b27" id="0805b27"></a><br>　臨命終時不失念，　　彼<span class="gaiji">&#x89A9;<!--gaiji,睹,1[者*見],2&#x89A9;,3--></span>十方皆大明，<a 
name="0805b28" id="0805b28"></a><br>　見未曾有勝妙色，　　此是施燈之果報。<a 
name="0805b29" id="0805b29"></a><br>　死已必得生天上，　　自見己身坐天床，<a 
name="0805c01" id="0805c01"></a><br>　有諸天女圍繞之，　　供養佛故得此果。</span></p><a 
name="0805c02" id="0805c02"></a><p style="text-indent: 0em; margin-left: 0em"><span class="linehead"></span>「復次，舍利弗！於佛塔廟施燈明已，死便生於<a 
name="0805c03" id="0805c03"></a>三十三天。生彼天已，於五種事而得清淨。舍<a 
name="0805c04" id="0805c04"></a>利弗！云何彼天於五種事而得清淨？一者、得<a 
name="0805c05" id="0805c05"></a>清淨身；二者、於諸天中得殊勝威德；三者、常<a 
name="0805c06" id="0805c06"></a>得清淨念慧；四者、常得聞於稱意之聲；五者、<a 
name="0805c07" id="0805c07"></a>所得眷屬常稱彼意，心得欣喜。舍利弗！是名<a 
name="0805c08" id="0805c08"></a>彼天於五種事而得清淨。」</p><p style="text-indent: 0em; margin-left: 0em"><span class="linehead"></span>爾時世尊欲重宣<a 
name="0805c09" id="0805c09"></a>此義，而說偈言：</p><a 
name="0805c10" id="0805c10"></a><p><span class="lg">「彼天獲得光明身，　　具足功德他尊重，<a 
name="0805c11" id="0805c11"></a><br>　與千天子為上首，　　以燈施佛支提故。<a 
name="0805c12" id="0805c12"></a><br>　所聞天聲常稱意，　　哀美殊妙勝餘天，<a 
name="0805c13" id="0805c13"></a><br>　具足第一勝念慧，　　復得最上勝眷屬。<a 
name="0805c14" id="0805c14"></a><br>　隨彼天子所行處，　　一切諸天皆欽仰，<a 
name="0805c15" id="0805c15"></a><br>　本昔修習何等業，　　今得如是熾然身。<a 
name="0805c16" id="0805c16"></a><br>　有樹皆名上歡喜，　　周匝光照猶如月，<a 
name="0805c17" id="0805c17"></a><br>　彼天感得是妙樹，　　持此莊飾天宮園。<a 
name="0805c18" id="0805c18"></a><br>　無量諸天皆驚怪，　　今此樹花名何等？<a 
name="0805c19" id="0805c19"></a><br>　猶如燈明光照曜，　　普出如意妙熏香。<a 
name="0805c20" id="0805c20"></a><br>　彼天所有諸眷屬，　　以彼樹花莊嚴身，<a 
name="0805c21" id="0805c21"></a><br>　彼於無量億天中，　　光明照曜猶如日。</span></p><a 
name="0805c22" id="0805c22"></a><p style="text-indent: 0em; margin-left: 0em"><span class="linehead"></span>「復次，舍利弗！於佛塔廟布施燈明，生三十三<a 
name="0805c23" id="0805c23"></a>天已，彼天自知：『如是時中，我住於此；如是<a 
name="0805c24" id="0805c24"></a>時中，我當命終。』彼勝天子臨命終時，於其<a 
name="0805c25" id="0805c25"></a>眷屬及餘天眾，說法勸化，令其欣喜。於彼天<a 
name="0805c26" id="0805c26"></a>宮捨壽命已，不墮惡趣，生於人中最上種姓、<a 
name="0805c27" id="0805c27"></a>信佛法家。是時世間若無佛者，亦復不在輕<a 
name="0805c28" id="0805c28"></a>取吉凶、邪見家生。」</p><p style="text-indent: 0em; margin-left: 0em"><span class="linehead"></span>爾時世尊欲重宣此義，而<a 
name="0805c29" id="0805c29"></a>說偈言：</p><a 
name="0806a01" id="0806a01"></a><p><span class="lg">「彼天生得如是智，　　知爾許時天中住，<a 
name="0806a02" id="0806a02"></a><br>　彼天亦復能自知，　　我今未幾當命盡。<a 
name="0806a03" id="0806a03"></a><br>　五種死相出現時，　　彼天壽命臨欲絕，<a 
name="0806a04" id="0806a04"></a><br>　即為億天眾說法，　　遠離愚癡心不憂。<a 
name="0806a05" id="0806a05"></a><br>　於天眾中作是言，　　諸有無常亦無樂，<a 
name="0806a06" id="0806a06"></a><br>　或有生者或有死，　　不念將死說是法。<a 
name="0806a07" id="0806a07"></a><br>　彼諸眷屬皆悲惱，　　無量天眾亦復然，<a 
name="0806a08" id="0806a08"></a><br>　雖復見已五種相，　　自念功德不憂愁。<a 
name="0806a09" id="0806a09"></a><br>　在彼天宮命絕已，　　尋即下來人間生，<a 
name="0806a10" id="0806a10"></a><br>　住胎出胎念不亂，　　常受快樂無苦惱。<a 
name="0806a11" id="0806a11"></a><br>　生已便得宿命通，　　悉能憶念本來處，<a 
name="0806a12" id="0806a12"></a><br>　念人中苦不貪樂，　　須臾死來見逼切。<a 
name="0806a13" id="0806a13"></a><br>　彼念天中果報已，　　於此人間不為樂，<a 
name="0806a14" id="0806a14"></a><br>　天中尚苦況復人，　　諸有不堅常流動。<a 
name="0806a15" id="0806a15"></a><br>　彼人及其成立已，　　必當捨家而出家，<a 
name="0806a16" id="0806a16"></a><br>　心常不行惡覺觀，　　彼當獲得如是果。<a 
name="0806a17" id="0806a17"></a><br>　世世恒得宿命通，　　亦常不作諸惡業，<a 
name="0806a18" id="0806a18"></a><br>　必定出家持淨戒，　　此是彼施燈明果。<a 
name="0806a19" id="0806a19"></a><br>　恒常不盲及攣躄，　　眼一切時不闇昧，<a 
name="0806a20" id="0806a20"></a><br>　身亦無病無惡聲，　　心常黠慧不愚惑。<a 
name="0806a21" id="0806a21"></a><br>　又復恒常無眼患，　　所在受生眼不眇，<a 
name="0806a22" id="0806a22"></a><br>　不無一眼及瞎眼，　　彼眼亦常不濁亂。<a 
name="0806a23" id="0806a23"></a><br>　眼目修長黑白分，　　猶如淨妙青蓮葉，<a 
name="0806a24" id="0806a24"></a><br>　眼淨能見微細物，　　如彼明徹摩尼珠。<a 
name="0806a25" id="0806a25"></a><br>　無量阿僧祇劫中，　　得淨肉眼不失壞，<a 
name="0806a26" id="0806a26"></a><br>　彼亦常無眼諸病，　　此是奉施燈明果。<a 
name="0806a27" id="0806a27"></a><br>　善印善根善諸論，　　於諸工巧悉究了，<a 
name="0806a28" id="0806a28"></a><br>　彼有智人善觀察，　　妙慧能見第一義。<a 
name="0806a29" id="0806a29"></a><br>　善觀諸有不自在，　　於佛法中得照明，<a 
name="0806b01" id="0806b01"></a><br>　普見一切佛世尊，　　見已恭敬修供養。<a 
name="0806b02" id="0806b02"></a><br>　生生得勝端正色，　　親戚眷屬皆敬愛，<a 
name="0806b03" id="0806b03"></a><br>　得大財寶力自在，　　及得不壞諸眷屬。<a 
name="0806b04" id="0806b04"></a><br>　如彼燈明能破闇，　　熾燃照曜遍諸方，<a 
name="0806b05" id="0806b05"></a><br>　彼人光明亦如是，　　不為闇冥所隱蔽。<a 
name="0806b06" id="0806b06"></a><br>　若於佛塔起信心，　　施勝燈鬘及瓔珞，<a 
name="0806b07" id="0806b07"></a><br>　施燈明時心清淨，　　獲得人中最勝尊。<a 
name="0806b08" id="0806b08"></a><br>　端正殊妙甚可愛，　　一切世間所喜樂，<a 
name="0806b09" id="0806b09"></a><br>　心不輕取於吉凶，　　亦不樂於世左道。<a 
name="0806b10" id="0806b10"></a><br>　世間所有諸惡見，　　及邪道等不信受，<a 
name="0806b11" id="0806b11"></a><br>　若為國王恒知足，　　不貪他土興戰諍。<a 
name="0806b12" id="0806b12"></a><br>　常無苦惱亦無憂，　　亦復無有諸惱熱，<a 
name="0806b13" id="0806b13"></a><br>　彼無一切諸退失，　　復無惡名無衰惱。<a 
name="0806b14" id="0806b14"></a><br>　若為王臣所發言，　　王及國人無不信，<a 
name="0806b15" id="0806b15"></a><br>　身常無有羸瘠病，　　不作黃門不非道。<a 
name="0806b16" id="0806b16"></a><br>　身相具足安樂住，　　患苦不能著其身，<a 
name="0806b17" id="0806b17"></a><br>　亦復不見諸惡夢，　　臥覺一切常安隱。<a 
name="0806b18" id="0806b18"></a><br>　生生能得諸伏藏，　　供養一切佛支提，<a 
name="0806b19" id="0806b19"></a><br>　諸佛功德無有邊，　　彼人所得亦如是。</span></p><a 
name="0806b20" id="0806b20"></a><p style="text-indent: 0em; margin-left: 0em"><span class="linehead"></span>「舍利弗！若有眾生於佛塔廟施燈明者，得於<a 
name="0806b21" id="0806b21"></a>四種可樂之法。何等為四？一者、色身；二者、<a 
name="0806b22" id="0806b22"></a>資財；三者、大善；四者、智慧。舍利弗！若有眾<a 
name="0806b23" id="0806b23"></a>生於佛支提施燈明者，得如是等可樂之法。」</p><a 
name="0806b24" id="0806b24"></a><p style="text-indent: 0em; margin-left: 0em"><span class="linehead"></span>爾時如來欲重宣此義，復說偈言：</p><a 
name="0806b25" id="0806b25"></a><p><span class="lg">「身<span class="gaiji">傭<!--gaiji,傭,1[月*庸],2&#x267DB;,3--></span>圓滿具大力，　　不與他人共戰諍，<a 
name="0806b26" id="0806b26"></a><br>　遍遊諸方無惱者，　　由燈奉施佛支提。<a 
name="0806b27" id="0806b27"></a><br>　生於大富上族家，　　具足功德人所敬，<a 
name="0806b28" id="0806b28"></a><br>　生生恒得宿命智，　　由燈奉施佛支提。<a 
name="0806b29" id="0806b29"></a><br>　於諸眾生常悲念，　　發言眷屬皆敬受，<a 
name="0806c01" id="0806c01"></a><br>　心無損害恒調柔，　　常不造作惡道業。</span></p><a 
name="0806c02" id="0806c02"></a><p style="text-indent: 0em; margin-left: 0em"><span class="linehead"></span>「復次，舍利弗！若有眾生供養佛塔，得四種清<a 
name="0806c03" id="0806c03"></a>淨。何等為四？一者、身業清淨；二者、口業清<a 
name="0806c04" id="0806c04"></a>淨；三者、意業清淨；四者、善友清淨。</p><p style="text-indent: 0em; margin-left: 0em"><span class="linehead"></span>「舍利弗！<a 
name="0806c05" id="0806c05"></a>云何得於身業清淨？若善男子、善女人於彼<a 
name="0806c06" id="0806c06"></a>彼生處，遠離殺生，無殺害意，亦常遠離偷盜、<a 
name="0806c07" id="0806c07"></a>邪婬，於己妻所尚不邪行，況餘人妻！亦不<a 
name="0806c08" id="0806c08"></a>飲酒，放逸自縱，不以刀杖及餘苦具加逼眾<a 
name="0806c09" id="0806c09"></a>生，離不善法及諸惡業。舍利弗！遠離是等，<a 
name="0806c10" id="0806c10"></a>是名身業清淨。</p><p style="text-indent: 0em; margin-left: 0em"><span class="linehead"></span>「舍利弗！云何口業清淨？是<a 
name="0806c11" id="0806c11"></a>人世世常不妄語，若不見聞終不妄說，若見<a 
name="0806c12" id="0806c12"></a>若聞，合時諮問，然後乃語，為利自他，不作異<a 
name="0806c13" id="0806c13"></a>說。設若有人教令妄語，為護實語，終不妄言，<a 
name="0806c14" id="0806c14"></a>不以此語向彼人說，不持彼事向此人道。二<a 
name="0806c15" id="0806c15"></a>朋先壞，不令增長，有所發言，能善和諍。若痛<a 
name="0806c16" id="0806c16"></a>心語，若<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>語，若苦惡語、不喜語、不樂語、不<a 
name="0806c17" id="0806c17"></a>愛語、不入心語、惱他語、結怨語，悉皆遠離。<a 
name="0806c18" id="0806c18"></a>有所發言，潤語、軟語、意樂語、不<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>語、悅耳<a 
name="0806c19" id="0806c19"></a>語、美妙語、入心語、多人愛語、多人樂語、可<a 
name="0806c20" id="0806c20"></a>愛語、可樂語、能除怨語，恒作如是種種美<a 
name="0806c21" id="0806c21"></a>妙語。復離綺語，不作異想異語，不作異印<a 
name="0806c22" id="0806c22"></a>異期，覆障實事，不煩廣說，不非時語，恒究<a 
name="0806c23" id="0806c23"></a>竟語。舍利弗！如是遠離不清淨口業，成就<a 
name="0806c24" id="0806c24"></a>清淨口業。舍利弗！是名口業清淨。</p><p style="text-indent: 0em; margin-left: 0em"><span class="linehead"></span>「舍利弗！<a 
name="0806c25" id="0806c25"></a>云何意業清淨？於他所有珍寶資財，不起貪<a 
name="0806c26" id="0806c26"></a>著，不起瞋心，遠離害心，又離邪見，無諸惡<a 
name="0806c27" id="0806c27"></a>見。舍利弗！遠離是等，是名意業清淨。</p><p style="text-indent: 0em; margin-left: 0em"><span class="linehead"></span>「舍利<a 
name="0806c28" id="0806c28"></a>弗！云何得善友清淨？若諸善友，遠離妄語，亦<a 
name="0806c29" id="0806c29"></a>不飲酒，離諸<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>獷，調伏正見，往詣其所，親<a 
name="0807a01" id="0807a01"></a>近諮受。又詣諸佛菩薩、緣覺、聲聞等所，親近<a 
name="0807a02" id="0807a02"></a>供養，諮受未聞。舍利弗！是名第四善友清淨。</p><a 
name="0807a03" id="0807a03"></a><p style="text-indent: 0em; margin-left: 0em"><span class="linehead"></span>「舍利弗！若善男子、善女人於佛支提施燈明<a 
name="0807a04" id="0807a04"></a>已，得如是等四種清淨。」</p><p style="text-indent: 0em; margin-left: 0em"><span class="linehead"></span>爾時世尊欲重宣此<a 
name="0807a05" id="0807a05"></a>義，而說偈言：</p><a 
name="0807a06" id="0807a06"></a><p><span class="lg">「為欲照塔故然燈，　　身口意業善調伏，<a 
name="0807a07" id="0807a07"></a><br>　遠離邪見具淨戒，　　由是獲得如意眼。<a 
name="0807a08" id="0807a08"></a><br>　猶如淨日照十方，　　速能獲得於漏盡，<a 
name="0807a09" id="0807a09"></a><br>　彼大智慧具威德，　　得淨天眼離塵漏。<a 
name="0807a10" id="0807a10"></a><br>　智者能了眾生意，　　亦得通明及辯才，<a 
name="0807a11" id="0807a11"></a><br>　求二乘道得不難，　　由施佛燈獲是報。<a 
name="0807a12" id="0807a12"></a><br>　若求無上佛菩提，　　天眼智慧及財物，<a 
name="0807a13" id="0807a13"></a><br>　於此三事恒無減，　　由燈奉施佛支提。</span></p><a 
name="0807a14" id="0807a14"></a><p style="text-indent: 0em; margin-left: 0em"><span class="linehead"></span>「舍利弗！若善男子、善女人住於大乘，於佛塔<a 
name="0807a15" id="0807a15"></a>廟施燈明已，彼世世中得於八種可樂勝法。<a 
name="0807a16" id="0807a16"></a>何等為八？一者、獲勝肉眼；二者、得於勝念，無<a 
name="0807a17" id="0807a17"></a>能測量；三者、得於勝上達分天眼；四者、為於<a 
name="0807a18" id="0807a18"></a>滿足修集道故，得不缺戒；五者、得智滿足，證<a 
name="0807a19" id="0807a19"></a>於涅槃；六者、先所作善，得無難處；七者，所作<a 
name="0807a20" id="0807a20"></a>善業，得值諸佛，能為一切眾生之眼；八者、<a 
name="0807a21" id="0807a21"></a>若善男子、善女人以彼善根得轉輪王，所得<a 
name="0807a22" id="0807a22"></a>輪寶不為他障，其身端正；或為帝釋，得大<a 
name="0807a23" id="0807a23"></a>威力，具足千眼；或為梵王，善知梵事，得大禪<a 
name="0807a24" id="0807a24"></a>定。舍利弗！以其迴向菩提善根，得是八種<a 
name="0807a25" id="0807a25"></a>可樂勝法。</p><p style="text-indent: 0em; margin-left: 0em"><span class="linehead"></span>「復次，舍利弗！住於大乘善男子、善<a 
name="0807a26" id="0807a26"></a>女人，復得八種無量勝法。一者、得於無量佛<a 
name="0807a27" id="0807a27"></a>眼；二者、得於無量如來神通；三者、得於無量<a 
name="0807a28" id="0807a28"></a>佛戒；四者、得於無量如來三昧；五者、得於無<a 
name="0807a29" id="0807a29"></a>量如來智慧；六者、得於無量如來解脫；七者、<a 
name="0807b01" id="0807b01"></a>得佛無量解脫知見；八者、得入一切眾生心<a 
name="0807b02" id="0807b02"></a>所樂欲。舍利弗！善男子、善女人於佛塔廟<a 
name="0807b03" id="0807b03"></a>奉施燈明，能攝如是無量勝報。</p><p style="text-indent: 0em; margin-left: 0em"><span class="linehead"></span>「復次，舍利弗！<a 
name="0807b04" id="0807b04"></a>若有眾生見說法者，作如是念：『云何令彼常<a 
name="0807b05" id="0807b05"></a>得宣說、顯示佛法？以燈施彼。施油燈故，令<a 
name="0807b06" id="0807b06"></a>說法者得施法燈。』作是念已，持燈奉施，以<a 
name="0807b07" id="0807b07"></a>此布施燈明善根，得於八種無量資糧。何等<a 
name="0807b08" id="0807b08"></a>為八？一者、得於無量正念資糧；二者、得於無<a 
name="0807b09" id="0807b09"></a>量大智資糧；三者、得於無量信心資糧；四者、<a 
name="0807b10" id="0807b10"></a>得於無量精進資糧；五者、得於無量大慧資<a 
name="0807b11" id="0807b11"></a>糧；六者、得於無量三昧資糧；七者、得於無量<a 
name="0807b12" id="0807b12"></a>辯才資糧；八者、得於無量福德資糧。舍利弗！<a 
name="0807b13" id="0807b13"></a>是名施燈八種資糧，亦復得於四無礙辯，乃<a 
name="0807b14" id="0807b14"></a>至次第得一切種智。</p><p style="text-indent: 0em; margin-left: 0em"><span class="linehead"></span>「復次，舍利弗！若有善男<a 
name="0807b15" id="0807b15"></a>子、善女人於如來前見他施燈，信心清淨，合<a 
name="0807b16" id="0807b16"></a>十指掌，起隨喜心，以此善根，得於八種增上<a 
name="0807b17" id="0807b17"></a>之法。何等為八？一者、得增上色；二者、得增<a 
name="0807b18" id="0807b18"></a>上眷屬；三者、得增上戒；四者、於人、天中得增<a 
name="0807b19" id="0807b19"></a>上生；五者、得增上信；六者、得增上辯；七者、<a 
name="0807b20" id="0807b20"></a>得增上聖道；八者、得阿耨多羅三藐三菩提。<a 
name="0807b21" id="0807b21"></a>舍利弗！是名八種增上之法。舍利弗！何故<a 
name="0807b22" id="0807b22"></a>能得此等八種增上勝法？舍利弗！佛有無量<a 
name="0807b23" id="0807b23"></a>戒、定、智慧、解脫、解脫知見故，供養彼者，所得<a 
name="0807b24" id="0807b24"></a>果報、所得利益亦復無量。」</p><p style="text-indent: 0em; margin-left: 0em"><span class="linehead"></span>爾時世尊欲重宣<a 
name="0807b25" id="0807b25"></a>此義，而說偈言：</p><a 
name="0807b26" id="0807b26"></a><p><span class="lg">「造作出離行，　　勤修於佛法，<a 
name="0807b27" id="0807b27"></a><br>　棄捨死軍眾，　　如象碎花林。」</span></p><a 
name="0807b28" id="0807b28"></a><p style="text-indent: 0em; margin-left: 0em"><span class="linehead"></span>爾時佛告慧命舍利弗：「有五種法最為難得：<a 
name="0807b29" id="0807b29"></a>一者、得人身難；二者、於佛正法得信樂難；三<a 
name="0807c01" id="0807c01"></a>者、樂於佛法，得出家難；四者、具淨戒難；五者、<a 
name="0807c02" id="0807c02"></a>得漏盡難。舍利弗！一切眾生於是五法最<a 
name="0807c03" id="0807c03"></a>為難得，汝等已得。」</p><p style="text-indent: 0em; margin-left: 0em"><span class="linehead"></span>爾時世尊欲重宣前義，<a 
name="0807c04" id="0807c04"></a>勸舍利弗等而說偈言：</p><a 
name="0807c05" id="0807c05"></a><p><span class="lg">「如來支提修布施，　　為利眾生求菩提，<a 
name="0807c06" id="0807c06"></a><br>　智者造作此勝因，　　生生常得最勝報。<a 
name="0807c07" id="0807c07"></a><br>　於天人中受勝生，　　為人天等修供養，<a 
name="0807c08" id="0807c08"></a><br>　譬如須彌安不動，　　光明普遍照十方。<a 
name="0807c09" id="0807c09"></a><br>　彼天眾見皆恭敬，　　亦復愛樂生信心，<a 
name="0807c10" id="0807c10"></a><br>　彼興供養亦讚美，　　一切皆喜數數見。<a 
name="0807c11" id="0807c11"></a><br>　奇哉是天福德相，　　猶梵天光照梵宮，<a 
name="0807c12" id="0807c12"></a><br>　此天曾作何等業，　　身光明炎得如是？<a 
name="0807c13" id="0807c13"></a><br>　見是誰不修習善？　　誰不修學聖種戒？<a 
name="0807c14" id="0807c14"></a><br>　誰見牟尼生厭心？　　誰聞妙法而放逸？<a 
name="0807c15" id="0807c15"></a><br>　彼昔在於人間時，　　常以燈施如來塔，<a 
name="0807c16" id="0807c16"></a><br>　曾佛法中設供養，　　善得福利生天中。<a 
name="0807c17" id="0807c17"></a><br>　願我恒得於人身，　　於佛法中生淨信，<a 
name="0807c18" id="0807c18"></a><br>　常不放逸住佛道，　　寧棄身命不捨法。<a 
name="0807c19" id="0807c19"></a><br>　獲得人身最為難，　　愚人云何不為福，<a 
name="0807c20" id="0807c20"></a><br>　徒費資財不為法，　　死已便墮大嶮坑。<a 
name="0807c21" id="0807c21"></a><br>　天見無垢威德已，　　心自悔責發願言，<a 
name="0807c22" id="0807c22"></a><br>　願我常得人間生，　　精勤修習於梵行；<a 
name="0807c23" id="0807c23"></a><br>　願我最後臨終時，　　於佛法中得淨信；<a 
name="0807c24" id="0807c24"></a><br>　願得正念不忘失，　　得見無量諸如來。<a 
name="0807c25" id="0807c25"></a><br>　為千億天所供養，　　與諸天女相娛樂，<a 
name="0807c26" id="0807c26"></a><br>　諸天女眾皆敬愛，　　天女莊嚴戲園林，<a 
name="0807c27" id="0807c27"></a><br>　諸方天香皆來熏，　　耳聞一切妙音聲，<a 
name="0807c28" id="0807c28"></a><br>　是天隨所遊行處，　　恒得<span class="gaiji">&#x89A9;<!--gaiji,睹,1[者*見],2&#x89A9;,3--></span>見上妙色。<a 
name="0807c29" id="0807c29"></a><br>　所可見色皆可愛，　　彼常不<span class="gaiji">&#x89A9;<!--gaiji,睹,1[者*見],2&#x89A9;,3--></span>諸惡色，<a 
name="0808a01" id="0808a01"></a><br>　亦復常得勝妙觸，　　皆由持燈施支提。<a 
name="0808a02" id="0808a02"></a><br>　從彼沒已生人道，　　正念處於父母胎，<a 
name="0808a03" id="0808a03"></a><br>　生已憶彼天中事，　　智慧之力不退失。<a 
name="0808a04" id="0808a04"></a><br>　彼人造作如是業，　　得於大力轉輪王，<a 
name="0808a05" id="0808a05"></a><br>　其王形貌極端嚴，　　施燈獲得如是報。<a 
name="0808a06" id="0808a06"></a><br>　由彼業故得命長，　　一向清淨安樂器，<a 
name="0808a07" id="0808a07"></a><br>　其身無有諸患痛，　　然燈獲得如是果。<a 
name="0808a08" id="0808a08"></a><br>　無有王難怨賊難，　　他人不敢侵其妻，<a 
name="0808a09" id="0808a09"></a><br>　不為惡人之所惱，　　由持燈明施佛故。<a 
name="0808a10" id="0808a10"></a><br>　安隱豐足無所畏，　　豪富自在饒財寶，<a 
name="0808a11" id="0808a11"></a><br>　得勝瓔珞及園林，　　斯由然燈奉施佛。<a 
name="0808a12" id="0808a12"></a><br>　當得<span class="gaiji">&#x89A9;<!--gaiji,睹,1[者*見],2&#x89A9;,3--></span>見佛世尊，　　見已心便生敬信，<a 
name="0808a13" id="0808a13"></a><br>　以欣喜心供養佛，　　棄捨王位而出家。<a 
name="0808a14" id="0808a14"></a><br>　佛無量智究竟智，　　具可歎德能化人，<a 
name="0808a15" id="0808a15"></a><br>　於此佛塔施燈已，　　其人身光如燈照。<a 
name="0808a16" id="0808a16"></a><br>　牟尼牛王清淨眼，　　以好燈明照彼塔，<a 
name="0808a17" id="0808a17"></a><br>　得於無漏無上道，　　其身光明照十方。<a 
name="0808a18" id="0808a18"></a><br>　見四真諦具十力，　　不共之法亦究竟，<a 
name="0808a19" id="0808a19"></a><br>　得遍見眼成善逝，　　此果皆由布施燈。<a 
name="0808a20" id="0808a20"></a><br>　設令一切諸眾生，　　昔曾供養無量佛，<a 
name="0808a21" id="0808a21"></a><br>　具大威德見實義，　　億劫來成緣覺道。<a 
name="0808a22" id="0808a22"></a><br>　十方所有諸世界，　　悉布燈鬘無有餘，<a 
name="0808a23" id="0808a23"></a><br>　以是世界諸燈鬘，　　若人信心供養彼。<a 
name="0808a24" id="0808a24"></a><br>　是人如是修供養，　　於無量劫常不斷，<a 
name="0808a25" id="0808a25"></a><br>　若人一燈奉施佛，　　得福過前無有量。<a 
name="0808a26" id="0808a26"></a><br>　燈油譬如大海水，　　其炷猶如須彌山，<a 
name="0808a27" id="0808a27"></a><br>　有人能然如是燈，　　遍照一切諸世界。<a 
name="0808a28" id="0808a28"></a><br>　是人深心懷敬信，　　其志惟求緣覺道，<a 
name="0808a29" id="0808a29"></a><br>　十方遍置如是燈，　　一心恭敬而供養。<a 
name="0808b01" id="0808b01"></a><br>　若人發於菩提心，　　手執草炬暫奉佛，<a 
name="0808b02" id="0808b02"></a><br>　是人得福過於彼，　　我見實義作是說。<a 
name="0808b03" id="0808b03"></a><br>　十方一切諸眾生，　　一一供具皆如上，<a 
name="0808b04" id="0808b04"></a><br>　然經無量恒沙劫，　　其心唯求緣覺道。<a 
name="0808b05" id="0808b05"></a><br>　若有人於佛塔廟，　　然於一燈或一禮，<a 
name="0808b06" id="0808b06"></a><br>　求無上道為眾生，　　此福過前無有量。<a 
name="0808b07" id="0808b07"></a><br>　難見難思佛境界，　　智者聞即生欣喜，<a 
name="0808b08" id="0808b08"></a><br>　無信心者聞不樂，　　彼愚癡魔壞正法。<a 
name="0808b09" id="0808b09"></a><br>　證淨法界甚為難，　　一切世間獨善逝，<a 
name="0808b10" id="0808b10"></a><br>　是故汝等應欣喜，　　於佛功德當願求。」</span></p><a 
name="0808b11" id="0808b11"></a><p style="text-indent: 0em; margin-left: 0em"><span class="linehead"></span>爾時世尊說此法已，慧命舍利弗等，無量天、<a 
name="0808b12" id="0808b12"></a>人、阿修羅、乾闥婆、緊那羅、摩<span class="gaiji">&#x777A;<!--gaiji,,1[目*侯],2&#x777A;,3--></span>羅伽，人非人等，<a 
name="0808b13" id="0808b13"></a>聞佛所說，皆發無上菩提之心，欣喜無量，作<a 
name="0808b14" id="0808b14"></a>禮而去。</p><a 
name="0808b15" id="0808b15"></a><p><span class="juanname">佛說施燈功德經</span></p>
<hr>【經文資訊】大正藏第 16 冊 No. 0702 佛說施燈功德經<br>【版本記錄】CBETA 電子佛典 Rev. 1.12 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，三寶弟子提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8942.html?index=T16n0702" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T16n0702_001 by HTTrack Website Copier/3.x [XR&CO'2008], Mon, 02 Jun 2014 22:38:59 GMT -->
</html>
