<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1929_004 by HTTrack Website Copier/3.x [XR&CO'2008], Mon, 02 Jun 2014 23:42:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga755b.gif?utmac=MO-30696269-4&amp;utmn=1413842577&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46&amp;utmp=%2Fmobile%2Findex.php%3Findex%3DT46n1929_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9ab5.html?index=T46n1929_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第46冊<br/>No.1929 四教義 (12卷)<br/>【隋 智顗撰】<br/>第 4 卷</p>
	<a href="index6901.html?index=T46n1929_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1929" sutra_name="四教義" sutra_juan="[卷4]">　
<a 
name="0731c15" id="0731c15"></a><a 
name="0731c16" id="0731c16"></a><a 
name="0731c17" id="0731c17"></a><p><span class="juanname">四教義卷第四</span></p><a 
name="0731c18" id="0731c18"></a><a 
name="0731c19" id="0731c19"></a><p style="margin-left: 4em"><span class="byline">天台山修禪寺智顗禪師撰</span></p><a 
name="0731c20" id="0731c20"></a><p style="text-indent: 0em; margin-left: 0em"><span class="linehead"></span>大門第四約四教位。分別淨無垢稱義者。即<a 
name="0731c21" id="0731c21"></a>為六意。一約三藏教位。明淨無垢稱義。二約<a 
name="0731c22" id="0731c22"></a>通教位。明淨無垢稱義。三約別教位。明淨無<a 
name="0731c23" id="0731c23"></a>垢稱義。四約圓教位。明淨無垢稱義。五約五<a 
name="0731c24" id="0731c24"></a>味以結成。六明約經論辨位多少。第一約<a 
name="0731c25" id="0731c25"></a>三藏教位明。釋淨無垢稱義者。尋佛三藏<a 
name="0731c26" id="0731c26"></a>夫趣緣多種。最尋其正要不出四門入道。<a 
name="0731c27" id="0731c27"></a>其四門者。一者有門。二者空門。三亦有<a 
name="0731c28" id="0731c28"></a>亦空門。四非有非空門。但四教各明四門。<a 
name="0731c29" id="0731c29"></a>雖俱得入道隨教立義。必須遂便。若是三<a 
name="0732a01" id="0732a01"></a>藏教四門。雖俱得入道。而諸經論多用有門。<a 
name="0732a02" id="0732a02"></a>通教四門雖俱得入道。而諸經論多用空門。<a 
name="0732a03" id="0732a03"></a>別教四門雖俱得入道。而諸經論多用亦<a 
name="0732a04" id="0732a04"></a>有亦空門。圓教四門雖俱得入道。而諸經論<a 
name="0732a05" id="0732a05"></a>多用非有非空門也。今明三藏教四門入道。<a 
name="0732a06" id="0732a06"></a>正用毘曇有門。以判位也。若論逗機化物。<a 
name="0732a07" id="0732a07"></a>赴緣而說四門。豈可偏用明義。隨便事須如<a 
name="0732a08" id="0732a08"></a>此四門義。至下辨體中當略解釋。今就三<a 
name="0732a09" id="0732a09"></a>藏教有門。明入道階位。即是毘曇論主之所<a 
name="0732a10" id="0732a10"></a>申也。約此有門明位。釋淨無垢稱義。即為<a 
name="0732a11" id="0732a11"></a>三意。一略開三乘。二明三藏教。三乘位不<a 
name="0732a12" id="0732a12"></a>同。三釋淨無垢稱義。一略開三乘者。佛於生<a 
name="0732a13" id="0732a13"></a>生不可說非三之理用四悉檀。約苦集滅道。<a 
name="0732a14" id="0732a14"></a>開三乘教門。赴三種行人之根緣。令同得滅<a 
name="0732a15" id="0732a15"></a>諦涅槃也。故法華經云。為求聲聞者。說應四<a 
name="0732a16" id="0732a16"></a>諦法。度生老病死究竟涅槃。為求辟支佛者。<a 
name="0732a17" id="0732a17"></a>說應十二因緣法。為求菩薩者。說應六波羅<a 
name="0732a18" id="0732a18"></a>蜜法。令得三菩提成一切種智。若聲聞小<a 
name="0732a19" id="0732a19"></a>乘教門。苦諦為初。觀四諦入道發真無漏。斷<a 
name="0732a20" id="0732a20"></a>正使盡位證羅漢。具足三明及八解脫。既無<a 
name="0732a21" id="0732a21"></a>慈悲而不能度物現身而入涅槃。故大智論<a 
name="0732a22" id="0732a22"></a>云。如<span class="gaiji">&#x9E9E;<!--gaiji,獐,1[鹿/章],2&#x9E9E;,3--></span>在獵圍驚怖跳出都不顧群。今不約<a 
name="0732a23" id="0732a23"></a>此判淨名位也。若緣覺中乘教門。集諦為初。<a 
name="0732a24" id="0732a24"></a>觀十二因緣發真無漏。斷三界結盡侵除習<a 
name="0732a25" id="0732a25"></a>氣。具足三明及八解脫。雖有小慈悲不能<a 
name="0732a26" id="0732a26"></a>度物。亦於一世即入涅槃。故大智論云。如鹿<a 
name="0732a27" id="0732a27"></a>在獵圍驚跳自出。雖顧盻群怖不停待。今亦<a 
name="0732a28" id="0732a28"></a>不就此判淨名位。若菩薩大乘慈悲弘誓。不<a 
name="0732a29" id="0732a29"></a>捨眾生。為物心大。教門以道諦為初。修行六<a 
name="0732b01" id="0732b01"></a>度化一切眾生。共出三界至成佛果。利益功<a 
name="0732b02" id="0732b02"></a>圓方入涅槃。故大智論云。如大香象在獵<a 
name="0732b03" id="0732b03"></a>圍。雖遭刀箭擁待群共出。此是大士位懷<a 
name="0732b04" id="0732b04"></a>物故。須約此判淨名位也。問曰。此說不思<a 
name="0732b05" id="0732b05"></a>議大乘瞻蔔之教。何須說小乘除糞器乎。答<a 
name="0732b06" id="0732b06"></a>曰。今欲明小乘法。遠因以明除糞之器者。不<a 
name="0732b07" id="0732b07"></a>無諸所為。今略出十意。一為用故。如維摩大<a 
name="0732b08" id="0732b08"></a>士為諸國王長者。說無常不淨苦空之法。二<a 
name="0732b09" id="0732b09"></a>為破故。如破十大弟子五百羅漢。如先有砧<a 
name="0732b10" id="0732b10"></a>方可用鎚。三為攝受故。如室內所明說身有<a 
name="0732b11" id="0732b11"></a>苦。而不樂求涅槃。又云。亦不可與聲聞支<a 
name="0732b12" id="0732b12"></a>佛。而相違背。四為會通故。如大品經廣乘品<a 
name="0732b13" id="0732b13"></a>會宗品所明。五為開密故。法華經云。決<a 
name="0732b14" id="0732b14"></a>了聲聞法是諸經之王。涅槃經云。為諸聲聞<a 
name="0732b15" id="0732b15"></a>開發慧眼。故六為末代世聽學小乘經論<a 
name="0732b16" id="0732b16"></a>觀行之人。未善通達。若為外人邪見人內邪<a 
name="0732b17" id="0732b17"></a>見人所破即便退沒。七為破末世僻說。小<a 
name="0732b18" id="0732b18"></a>乘大乘教人。壞亂佛半滿正教。所以者何。如<a 
name="0732b19" id="0732b19"></a>有人言。毘曇見有得道。成實見空入道。道非<a 
name="0732b20" id="0732b20"></a>有無何得言見有見空得道也。是則兩論申<a 
name="0732b21" id="0732b21"></a>佛小乘有空教門。便成無用。中論何故。言欲<a 
name="0732b22" id="0732b22"></a>聞聲聞入第一義也。是則翳佛四枯之教。八<a 
name="0732b23" id="0732b23"></a>為破末世坐禪。內證豁虛解慧開發。或同尼<a 
name="0732b24" id="0732b24"></a>揵破戒行惡。食糞裸形。謂是大乘。或復持<a 
name="0732b25" id="0732b25"></a>戒坐禪。同彼<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>頭藍弗。是且空修梵行也。<a 
name="0732b26" id="0732b26"></a>九為令今一家義學。善別內外猛浪之說。<a 
name="0732b27" id="0732b27"></a>明識大聖枯榮教門。十為令一家坐禪學。別<a 
name="0732b28" id="0732b28"></a>識一切內外邪非。精通大小乘觀。取捨得真<a 
name="0732b29" id="0732b29"></a>正入佛道也。二明三藏教三乘位不同者。即<a 
name="0732c01" id="0732c01"></a>為三意。一明聲聞乘位。二明緣覺乘位。三<a 
name="0732c02" id="0732c02"></a>明菩薩乘位。一明三藏教聲聞乘位者。但三<a 
name="0732c03" id="0732c03"></a>藏教具有四門。今正約毘曇有門解釋。次<a 
name="0732c04" id="0732c04"></a>下別略明空門辨位。就有門明位即為二意。<a 
name="0732c05" id="0732c05"></a>一明七賢位。二明七聖位。一明七賢位者。一<a 
name="0732c06" id="0732c06"></a>者五停心觀。二別想四念處。三總想四<a 
name="0732c07" id="0732c07"></a>念處。四<span class="gaiji">&#x7157;<!--gaiji,煖,1[火*耎],2&#x7157;,3--></span>法。五頂法。六忍法。七世第一法。是<a 
name="0732c08" id="0732c08"></a>為七賢位也。通言賢者。<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>聖曰賢。此七位<a 
name="0732c09" id="0732c09"></a>者。皆是非學非無學等智似解。能伏見惑。<a 
name="0732c10" id="0732c10"></a>因此似解能發苦忍真明。故云<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>聖曰賢。今<a 
name="0732c11" id="0732c11"></a>解賢者名直善也。一切天魔眷屬及諸凡夫。<a 
name="0732c12" id="0732c12"></a>皆以愛著之心修善。一切外道皆以邪見心<a 
name="0732c13" id="0732c13"></a>修善。此等雖復修善。虛偽邪曲不名為直。今<a 
name="0732c14" id="0732c14"></a>佛弟子七種行人。皆明識生滅四諦理。知<a 
name="0732c15" id="0732c15"></a>愛論見論皆邪曲。伏此愛見邪曲之心。用正<a 
name="0732c16" id="0732c16"></a>信直心修諸善法。故名直善也。復次一切愛<a 
name="0732c17" id="0732c17"></a>論所詮。皆有生滅之理。天魔眷屬及諸凡<a 
name="0732c18" id="0732c18"></a>夫。所不能見。是故流轉生死猶若輪環。又一<a 
name="0732c19" id="0732c19"></a>切見論所詮。皆有生滅四諦之理。六師外道<a 
name="0732c20" id="0732c20"></a>悉不能見。是故流轉生死猶若輪環。故涅<a 
name="0732c21" id="0732c21"></a>槃經云。我昔與汝等不見四真諦。是故久流<a 
name="0732c22" id="0732c22"></a>轉生死大苦海。今佛法七種行人。從聞生解<a 
name="0732c23" id="0732c23"></a>解明識此二種生滅四諦。故得信心正直。以<a 
name="0732c24" id="0732c24"></a>此直心修諸善法。即是直善故通名賢也。問<a 
name="0733a01" id="0733a01"></a>曰。云何名為屬愛生滅四諦之理。答曰。行<a 
name="0733a02" id="0733a02"></a>人一期果報。即是屬愛之果。具有三苦故名<a 
name="0733a03" id="0733a03"></a>為苦。苦理審實不虛名之為諦。若於此苦<a 
name="0733a04" id="0733a04"></a>果。無明不了愛著此果。起諸惡業。能招聚三<a 
name="0733a05" id="0733a05"></a>途劇苦之報。又愛著此果起諸善業。能招聚<a 
name="0733a06" id="0733a06"></a>修羅人天生死之報。此二結業。能招六道二<a 
name="0733a07" id="0733a07"></a>十五有生死苦報。通名為集。集理審實不虛<a 
name="0733a08" id="0733a08"></a>名之為諦。若能觀此報身。修戒定慧四念處<a 
name="0733a09" id="0733a09"></a>三十七品。通至涅槃名之為道。道理審實名<a 
name="0733a10" id="0733a10"></a>之為諦。屬愛煩惱善不善業。三界二十五有<a 
name="0733a11" id="0733a11"></a>因滅名子縛滅。捨此報身。永更不受三界二<a 
name="0733a12" id="0733a12"></a>十五有苦果。名果縛滅。此二種滅名之為滅。<a 
name="0733a13" id="0733a13"></a>滅之理審實名之為諦。問曰。云何名為屬<a 
name="0733a14" id="0733a14"></a>見生滅四諦之理。答曰。眾生一期報身。具有<a 
name="0733a15" id="0733a15"></a>三苦名之為苦。苦理審實不虛名之為諦。迷<a 
name="0733a16" id="0733a16"></a>此報身。起身邊二見四見六十二見。即是無<a 
name="0733a17" id="0733a17"></a>明愛取。因此若起惡業。則能招聚三途苦報。<a 
name="0733a18" id="0733a18"></a>又因此若起善業。則能招聚修羅人天生死<a 
name="0733a19" id="0733a19"></a>報果。此二種結業。能招聚六道三界二十五<a 
name="0733a20" id="0733a20"></a>有生死苦果。故通名集。集理審實不虛名之<a 
name="0733a21" id="0733a21"></a>為諦。若能觀此諸見污穢。善不善五陰。修戒<a 
name="0733a22" id="0733a22"></a>定慧四念處三十七品。則能通至涅槃名之<a 
name="0733a23" id="0733a23"></a>為道。道理審實不虛名之為諦。若身邊二<a 
name="0733a24" id="0733a24"></a>見滅。則一切八十八使煩惱業滅。得須陀洹<a 
name="0733a25" id="0733a25"></a>果。超過之人三界思惟十使滅。則九十八<a 
name="0733a26" id="0733a26"></a>使業煩惱滅。是則三界二十五有因滅名子<a 
name="0733a27" id="0733a27"></a>縛滅。捨此等業報。畢竟不生三界二十五<a 
name="0733a28" id="0733a28"></a>有名果縛滅。此二種滅名之為滅。滅理審實<a 
name="0733a29" id="0733a29"></a>名之為諦。今明此諸見四諦。並長爪所迷末<a 
name="0733b01" id="0733b01"></a>代講說。橫釋四諦名義審實為委悉。<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>而<a 
name="0733b02" id="0733b02"></a>明之未必深見此意。故以邪為正。以正為邪。<a 
name="0733b03" id="0733b03"></a>以淺為深。以深為淺。世出世法混濫無分別。<a 
name="0733b04" id="0733b04"></a>聽講坐禪。若明識此意。即於佛法得正信分<a 
name="0733b05" id="0733b05"></a>明。歸依三寶。道心自然而發。專求離苦涅<a 
name="0733b06" id="0733b06"></a>槃。終不染著文字語言無益諍論。貪世名利<a 
name="0733b07" id="0733b07"></a>眷屬果報也。此之七賢。三是外凡名乾慧地。<a 
name="0733b08" id="0733b08"></a>四是內凡則是性地。若外凡已前未必能<a 
name="0733b09" id="0733b09"></a>歸心三寶。豈識愛見四諦修五停心耶。皆名<a 
name="0733b10" id="0733b10"></a>為邪定聚眾生也。若乾慧地名不定聚眾生。<a 
name="0733b11" id="0733b11"></a>若性地名正定聚眾生也。一明初賢五停心<a 
name="0733b12" id="0733b12"></a>觀者。一阿那般那觀。二不淨觀。三慈心觀。四<a 
name="0733b13" id="0733b13"></a>因緣觀。五界方便觀。此五通言停心者。停以<a 
name="0733b14" id="0733b14"></a>停止為義。亦名五度門觀。若人歸依三寶受<a 
name="0733b15" id="0733b15"></a>佛戒法。名佛四眾弟子。若聞生滅四諦之教。<a 
name="0733b16" id="0733b16"></a>因此發聲聞心。欲觀四諦離生死苦求涅槃<a 
name="0733b17" id="0733b17"></a>樂。但此以五種煩惱散動不定如風中燈。當<a 
name="0733b18" id="0733b18"></a>修五種觀法。五種觀法者。一數息觀。二不淨<a 
name="0733b19" id="0733b19"></a>觀。三慈心觀。四因緣觀。五界方便觀。問曰。<a 
name="0733b20" id="0733b20"></a>何不依數人說不淨觀為先。答曰。今依禪門<a 
name="0733b21" id="0733b21"></a>辨次第也。以病增先後隨人。不須定執前<a 
name="0733b22" id="0733b22"></a>後次第也。問曰。此五種觀法。為對五人為對<a 
name="0733b23" id="0733b23"></a>一人。答曰。橫對五人<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>對一人。一人隨病<a 
name="0733b24" id="0733b24"></a>多少對不定也。此五種觀法。對治五不善。<a 
name="0733b25" id="0733b25"></a>即有五意。一對治二轉治。三不不轉治。四<a 
name="0733b26" id="0733b26"></a>兼治。五亦對亦轉。亦不轉亦兼治。一對治<a 
name="0733b27" id="0733b27"></a>者。若覺觀多者。對治數息。二貪欲多者。對<a 
name="0733b28" id="0733b28"></a>治不淨。三瞋恚多者。對治修慈。四愚癡多<a 
name="0733b29" id="0733b29"></a>者。對治修因緣觀。五者著我多者。對治修<a 
name="0733c01" id="0733c01"></a>界方便觀。若行者覺觀等分煩惱偏重攀緣<a 
name="0733c02" id="0733c02"></a>不住。當修數息。隨息觀息對治。相應則三<a 
name="0733c03" id="0733c03"></a>種覺觀煩惱止息。心不動散發諸禪定。定法<a 
name="0733c04" id="0733c04"></a>持定心入出安穩。故名停心也。所以者何。<a 
name="0733c05" id="0733c05"></a>修安般念定有三種。一名始習行。二名已習<a 
name="0733c06" id="0733c06"></a>行。三名思惟已度。一數即是始習。行二隨<a 
name="0733c07" id="0733c07"></a>即已習行。三觀即已度。復次數隨觀皆名始<a 
name="0733c08" id="0733c08"></a>習。行得三種欲界未到地定。名已習行。發<a 
name="0733c09" id="0733c09"></a>諸初禪定名已度。餘不淨觀等四停心法。亦<a 
name="0733c10" id="0733c10"></a>當如是分別。心既調停乃可習觀。猶如密室<a 
name="0733c11" id="0733c11"></a>之燈。入道根本無過此五法也。若心不住。或<a 
name="0733c12" id="0733c12"></a>須轉治不轉治等及發諸禪功德。具如次第<a 
name="0733c13" id="0733c13"></a>禪門內方便明也。行人隨成一觀心得停<a 
name="0733c14" id="0733c14"></a>住。即入初賢位也。問曰。此處何故。不說念<a 
name="0733c15" id="0733c15"></a>佛三昧為五種耶。答曰。開因緣觀。生界方<a 
name="0733c16" id="0733c16"></a>便代也。界方便與小乘念諸佛相同。亦破境<a 
name="0733c17" id="0733c17"></a>界逼迫障也。有人言。若作五度門無念佛名。<a 
name="0733c18" id="0733c18"></a>若作六度門。即明念佛度。治等分障道也。問<a 
name="0733c19" id="0733c19"></a>曰。若以數息不淨等心得停住。為初賢者。今<a 
name="0733c20" id="0733c20"></a>世人修數息不淨等觀。非但心住。乃發種種<a 
name="0733c21" id="0733c21"></a>禪門境界。是初賢位否。答曰。若以愛見之<a 
name="0733c22" id="0733c22"></a>心修初禪。乃至非想。尚非初賢。何況數息<a 
name="0733c23" id="0733c23"></a>不淨等心不得停住。乃發淺近諸禪而名賢<a 
name="0733c24" id="0733c24"></a>也。所以者何。如經所說。多修福德禪定不<a 
name="0733c25" id="0733c25"></a>修智慧。名之為愚。多修智慧不修福德禪定。<a 
name="0733c26" id="0733c26"></a>名之為狂。豈可說狂愚人為初賢也。今明賢<a 
name="0733c27" id="0733c27"></a>者本是直善人耳。問曰。何等名直善人相。答<a 
name="0733c28" id="0733c28"></a>曰。此應四義簡別。一者若人隨愛見破戒。此<a 
name="0733c29" id="0733c29"></a>非直非善故非賢人。如無目無足之人。不能<a 
name="0734a01" id="0734a01"></a>到清涼池也。二者持戒禪定而生邪見。此善<a 
name="0734a02" id="0734a02"></a>而不直亦此不名賢。如有足而無目。亦不<a 
name="0734a03" id="0734a03"></a>能到清涼池也。三者生信心正見而破戒心<a 
name="0734a04" id="0734a04"></a>亂。此直不善。亦不名賢。如有目而無足。亦<a 
name="0734a05" id="0734a05"></a>不能到清涼池。四者若人信解直正得佛教<a 
name="0734a06" id="0734a06"></a>意。持戒清淨修阿那般那不淨觀等。得心停<a 
name="0734a07" id="0734a07"></a>住。乃名直善初賢之位。如人目足備。故入<a 
name="0734a08" id="0734a08"></a>清涼池。問曰。云何名為信解直正。得佛教<a 
name="0734a09" id="0734a09"></a>意分別之相。答曰。如中論說。佛去世後後<a 
name="0734a10" id="0734a10"></a>五百歲。像法之中人。根轉鈍深著諸法。求<a 
name="0734a11" id="0734a11"></a>十二因緣五陰十二入十八界等決定相。不<a 
name="0734a12" id="0734a12"></a>知佛意但著文字。今謂不知佛意者。佛知生<a 
name="0734a13" id="0734a13"></a>生不可說有因緣。故亦可得說也。佛說生<a 
name="0734a14" id="0734a14"></a>因緣生滅教門。赴緣化物者。意欲令眾生<a 
name="0734a15" id="0734a15"></a>離生死苦得涅槃樂也。若著文字分別諍競。<a 
name="0734a16" id="0734a16"></a>則為三界火宅所燒。此不得佛意也。今明欲<a 
name="0734a17" id="0734a17"></a>知佛意者。若知三藏教門十意分明。必定出<a 
name="0734a18" id="0734a18"></a>生死苦。得涅槃樂也。十意者。即是十法。名<a 
name="0734a19" id="0734a19"></a>目具如前三觀中辨。今略就此三藏教門解<a 
name="0734a20" id="0734a20"></a>釋。一信解正因緣法者。即是知不可說說<a 
name="0734a21" id="0734a21"></a>無明因緣。出生一切法。破外人說無因緣生<a 
name="0734a22" id="0734a22"></a>一切法。破外人說邪因緣生一切法。種種顛<a 
name="0734a23" id="0734a23"></a>倒妄計邪僻也。二真正發心者。驚覺無常<a 
name="0734a24" id="0734a24"></a>之火燒諸世間。一心樂求涅槃。不念世間名<a 
name="0734a25" id="0734a25"></a>聞利養。如<span class="gaiji">&#x9E9E;<!--gaiji,獐,1[鹿/章],2&#x9E9E;,3--></span>在獵圍欲跳出也。三巧修止觀。<a 
name="0734a26" id="0734a26"></a>出世之行者。如人乘馬亦愛策也。四破諸<a 
name="0734a27" id="0734a27"></a>法遍者。觀因緣生滅。破一切愛見戲論諸法<a 
name="0734a28" id="0734a28"></a>遍也。五善知通塞者。知一切愛見之法。皆<a 
name="0734a29" id="0734a29"></a>有道滅之理名之為通。悉有苦集名之為塞<a 
name="0734b01" id="0734b01"></a>也。六善修三十七品調適者。於諸愛見不動。<a 
name="0734b02" id="0734b02"></a>而修性念處及八正道也。七善修助道法<a 
name="0734b03" id="0734b03"></a>者。即是修五信。入十二門禪九想八背捨。<a 
name="0734b04" id="0734b04"></a>深入共念處緣念處等諸善對治助道觀<a 
name="0734b05" id="0734b05"></a>法也。八善知次位者。善識七賢之位心不<a 
name="0734b06" id="0734b06"></a>混濫。破增上慢成慚愧有羞僧也。九安忍<a 
name="0734b07" id="0734b07"></a>成就者。能忍內外強軟二賊三障四魔也。十<a 
name="0734b08" id="0734b08"></a>順道法愛不生者發外凡內凡種種之順道<a 
name="0734b09" id="0734b09"></a>善法。心不愛著也。末代求聲聞乘行人。知<a 
name="0734b10" id="0734b10"></a>此十法信解分明。不著一切文字戲論。為求<a 
name="0734b11" id="0734b11"></a>實慧修五停心。入初賢位。即是善知佛教意。<a 
name="0734b12" id="0734b12"></a>二明別想四念處位者。即為七意。一明念<a 
name="0734b13" id="0734b13"></a>處。是佛法入道要門。二略釋四念處名。三<a 
name="0734b14" id="0734b14"></a>分別三種念處不同。四明為破三種六師。五<a 
name="0734b15" id="0734b15"></a>明為成三種羅漢。六明念處觀法。七正明念<a 
name="0734b16" id="0734b16"></a>處位。一明念處是佛法入道要門者。如佛在<a 
name="0734b17" id="0734b17"></a>雙樹間將般涅槃。阿難請問。佛去世後諸比<a 
name="0734b18" id="0734b18"></a>丘。依何而住依何修道。佛答阿難。若我在世<a 
name="0734b19" id="0734b19"></a>及滅度後。諸比丘依波羅提木叉。住念處修<a 
name="0734b20" id="0734b20"></a>道。當知五停心觀成得入初賢。即是依尸羅<a 
name="0734b21" id="0734b21"></a>清淨。名攝根之戒也。是故數人說欲界定。為<a 
name="0734b22" id="0734b22"></a>十善相應心。若依未到地。發初禪即是定共<a 
name="0734b23" id="0734b23"></a>戒也。佛法雖有種種法門。而佛遺言。但屬<a 
name="0734b24" id="0734b24"></a>依念處以修道也。若離念處。觀雖復布施<a 
name="0734b25" id="0734b25"></a>持戒忍辱精進。誦經行道頭陀坐禪。聽讀<a 
name="0734b26" id="0734b26"></a>多聞講說教化。皆不得入正道。故佛勸令依<a 
name="0734b27" id="0734b27"></a>念處修道也。二略釋四念處名者。四念處亦<a 
name="0734b28" id="0734b28"></a>名如意止。即是觀五陰十二入十八界一切<a 
name="0734b29" id="0734b29"></a>諸法中。各觀身受心法真實智慧。真實智慧<a 
name="0734c01" id="0734c01"></a>者。破四法四倒四食四識四住四魔之智慧<a 
name="0734c02" id="0734c02"></a>也。一身念處。二受念處。三心念處。四法念<a 
name="0734c03" id="0734c03"></a>處。一身念處者。一切內外色陰名之為身。觀<a 
name="0734c04" id="0734c04"></a>身智慧名之為念。明見不淨破淨顛倒。名之<a 
name="0734c05" id="0734c05"></a>為處。是為身念處。二受念處者。一切內外<a 
name="0734c06" id="0734c06"></a>受陰名之為受。觀受智慧名之為念。知受悉<a 
name="0734c07" id="0734c07"></a>苦破樂顛倒。名之為處。是名受念處。者。<a 
name="0734c08" id="0734c08"></a>一切內外識陰名之為心。觀心智慧名之為<a 
name="0734c09" id="0734c09"></a>念。見一切心無常破常顛倒。名之為處。是<a 
name="0734c10" id="0734c10"></a>名心念處。四法念處者。一切內外想行二陰。<a 
name="0734c11" id="0734c11"></a>及有為法名之為法。智慧名之為念。見法<a 
name="0734c12" id="0734c12"></a>無我破我顛倒名之為處。是為法念處。是<a 
name="0734c13" id="0734c13"></a>四念處。有十二種觀。所謂內四外四內外四<a 
name="0734c14" id="0734c14"></a>也。問曰。四念處是慧。云何返從念受名。答<a 
name="0734c15" id="0734c15"></a>曰。為初學用念持慧。不妄受異緣念為之<a 
name="0734c16" id="0734c16"></a>增上。從念受名也。三明分別三種念處不<a 
name="0734c17" id="0734c17"></a>同者。一性念處。二共念處。三緣念處。所言<a 
name="0734c18" id="0734c18"></a>自性念處者。說諸不顛倒慧也如佛說修身<a 
name="0734c19" id="0734c19"></a>觀身觀者是慧。念處者。所作事不妄受緣。故<a 
name="0734c20" id="0734c20"></a>除自性過。故說念處。南嶽師云。亦名慧行。<a 
name="0734c21" id="0734c21"></a>亦名實觀。緣理斷結之正要也。所言共念處<a 
name="0734c22" id="0734c22"></a>者。定與慧相共法。如佛說比丘善法積聚。<a 
name="0734c23" id="0734c23"></a>謂四念處是為正說。南嶽師云。亦名行行。亦<a 
name="0734c24" id="0734c24"></a>名得解觀。是對治事中善法。共正道斷結色<a 
name="0734c25" id="0734c25"></a>及諸數也。又能發諸神通也。所言緣念處<a 
name="0734c26" id="0734c26"></a>者。一切諸法。如佛所說比丘一切法四念<a 
name="0734c27" id="0734c27"></a>處。是為正攝受具足故。乃略緣故。南嶽師<a 
name="0734c28" id="0734c28"></a>云。還是性共二種念處。能觀之智所觀之境。<a 
name="0734c29" id="0734c29"></a>合辨具一切法義也。若能分別觀察。即發<a 
name="0735a01" id="0735a01"></a>四無礙辨也。問曰。如雜心說。共念處斷煩<a 
name="0735a02" id="0735a02"></a>惱。非餘自性念處。雖有略境界。彼不具足<a 
name="0735a03" id="0735a03"></a>不能斷結也。答曰。眾生根有利鈍。鈍根結厚<a 
name="0735a04" id="0735a04"></a>彼不具足不能斷結。利根結薄雖彼不具<a 
name="0735a05" id="0735a05"></a>足助道。性念處慧即能斷結。復次如雜心明<a 
name="0735a06" id="0735a06"></a>四念處。法念處斷結。非前三念處。今明如禪<a 
name="0735a07" id="0735a07"></a>經說。摩訶迦絺那修身念處。觀成即得初果。<a 
name="0735a08" id="0735a08"></a>何必定至法念處也。問曰性念處。但說慧數<a 
name="0735a09" id="0735a09"></a>羸弱。云何能斷結。答曰慧數不獨起。豈不能<a 
name="0735a10" id="0735a10"></a>斷結也。問曰。若諸數隨起。即是共義也。答<a 
name="0735a11" id="0735a11"></a>曰。諸數隨起有二種。一但是緣理之慧。諸<a 
name="0735a12" id="0735a12"></a>數任運隨起。此說性念處。二修諸數作助道<a 
name="0735a13" id="0735a13"></a>善法。故說共念處斷結。故佛說善法積聚。屬<a 
name="0735a14" id="0735a14"></a>共念處。助正道共斷結使故。雜心偏說共念<a 
name="0735a15" id="0735a15"></a>處斷結。然利根人用性念處非不斷結也。四<a 
name="0735a16" id="0735a16"></a>明為破三種六師故。佛說四念處者此念處<a 
name="0735a17" id="0735a17"></a>教出過三種六師之說。故能破一切外道也。<a 
name="0735a18" id="0735a18"></a>若三乘行人。修三種念處得成就者。亦能破<a 
name="0735a19" id="0735a19"></a>一切外人也。何等名為三種六師外道。一者<a 
name="0735a20" id="0735a20"></a>一切智六師。二者神通六師。三韋陀六師。<a 
name="0735a21" id="0735a21"></a>一切智六師者。邪心見理發於邪智辨財無<a 
name="0735a22" id="0735a22"></a>礙也。神通六師者。得世間禪定發五神通。亦<a 
name="0735a23" id="0735a23"></a>有慈悲忍力。刀割香塗心無憎愛。皆是根本<a 
name="0735a24" id="0735a24"></a>十二門禪定力用也。韋陀六師者。即是博<a 
name="0735a25" id="0735a25"></a>學多聞。通四韋陀十八大經。世間吉凶天文<a 
name="0735a26" id="0735a26"></a>地理醫方卜相無所不知。故名韋陀六師也。<a 
name="0735a27" id="0735a27"></a>若此六師。內有邪一切智慧。外能神通轉變。<a 
name="0735a28" id="0735a28"></a>知世間吉凶通四韋陀。及十八大經無不知<a 
name="0735a29" id="0735a29"></a>曉。是則各有智慧神通解。十六大國敬之<a 
name="0735b01" id="0735b01"></a>如佛。為欲破此三種六師。故說此三種四念<a 
name="0735b02" id="0735b02"></a>處也。一性念處。即破一切智六師。所以者<a 
name="0735b03" id="0735b03"></a>何。外人皆依身邊二見發一切智。謂得涅槃<a 
name="0735b04" id="0735b04"></a>常樂我淨。此即蟲食木偶得成字。蟲亦不<a 
name="0735b05" id="0735b05"></a>知是字非字也。今佛說性念處觀。即破此<a 
name="0735b06" id="0735b06"></a>身邊二見。不生四見六十二見顛倒。是故破<a 
name="0735b07" id="0735b07"></a>一切智六師也。次明共念處。破神通六師者。<a 
name="0735b08" id="0735b08"></a>外人但於根本四禪。發五神通。禪定既淺<a 
name="0735b09" id="0735b09"></a>兼無理事觀。故神力轉變蓋不足言。今佛<a 
name="0735b10" id="0735b10"></a>說共念處。即能發背捨勝處一切處九次第<a 
name="0735b11" id="0735b11"></a>定師子奮迅超越三昧發諸神通禪定。既深<a 
name="0735b12" id="0735b12"></a>行力大所發神通無礙自在。變化無方摧諸<a 
name="0735b13" id="0735b13"></a>外道。事如指掌。是以身子降伏勞度。差目<a 
name="0735b14" id="0735b14"></a>連化河溺諸外道。皆是共念處觀所成神通<a 
name="0735b15" id="0735b15"></a>也。次明緣念處觀。破韋陀外道者。四韋陀<a 
name="0735b16" id="0735b16"></a>十八大經。皆明世間人天愛論見論淺近之<a 
name="0735b17" id="0735b17"></a>事。佛說出世三藏。若名若義而彼經書所<a 
name="0735b18" id="0735b18"></a>不記載。佛說緣念處觀。緣佛所說三藏教門。<a 
name="0735b19" id="0735b19"></a>出世名義法門道理。若相對比並豈外人<a 
name="0735b20" id="0735b20"></a>之所見聞。故緣念處觀破韋陀外道也。</p>◎<a 
name="0735b21" id="0735b21"></a><p><span class="juanname">四教義卷第四</span></p>
<hr>【經文資訊】大正藏第 46 冊 No. 1929 四教義<br>【版本記錄】CBETA 電子佛典 Rev. 1.20 (UTF8)，完成日期：2009/04/29<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf14a.html?index=T46n1929" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1929_004 by HTTrack Website Copier/3.x [XR&CO'2008], Mon, 02 Jun 2014 23:42:34 GMT -->
</html>
