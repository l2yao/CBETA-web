<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T25n1512_006 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4f5b.gif?utmac=MO-30696269-4&amp;utmn=226355490&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT25&amp;utmp=%2Fmobile%2Findex.php%3Findex%3DT25n1512_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd6d6-2.html?index=T25n1512_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第25冊<br/>No.1512 金剛仙論 (10卷)<br/>【世親菩薩造  金剛仙論師釋  元魏 菩提流支譯】<br/>第 6 卷</p>
	<a href="index6ca5.html?index=T25n1512_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T25">
<div class="root" id="1512" sutra_name="金剛仙論" sutra_juan="[卷6]">　
<a 
name="0836b09" id="0836b09"></a><a 
name="0836b10" id="0836b10"></a><a 
name="0836b11" id="0836b11"></a><a 
name="0836b12" id="0836b12"></a><a 
name="0836b13" id="0836b13"></a><p><span class="juanname">金剛仙論卷第六</span></p><a 
name="0836b14" id="0836b14"></a><a 
name="0836b15" id="0836b15"></a><p style="margin-left: 4em"><span class="byline">魏天平二年菩提流支三藏於洛陽譯</span></p><a 
name="0836b16" id="0836b16"></a><p style="text-indent: 0em; margin-left: 0em"><span class="linehead"></span>須菩提如來說忍辱波羅蜜者。此挍量分中<a 
name="0836b17" id="0836b17"></a>第八經文。此所以來者。前段經。明以恒沙身<a 
name="0836b18" id="0836b18"></a>命布施不如受持此經一四句偈為人演說其<a 
name="0836b19" id="0836b19"></a>福不可教。應云彼人取初心中捨身命布施。<a 
name="0836b20" id="0836b20"></a>是有漏之因故。所以不及持經之福。論主應<a 
name="0836b21" id="0836b21"></a>如是釋。而所以云彼捨身命苦身心故者。為<a 
name="0836b22" id="0836b22"></a>欲生起此經故。作是說。序疑者意。云何疑者。<a 
name="0836b23" id="0836b23"></a>彼人捨恒沙身命。是取相心故。因不清淨。所<a 
name="0836b24" id="0836b24"></a>得果報不出三界。亦不清淨故。得福少者。諸<a 
name="0836b25" id="0836b25"></a>菩薩等。依此經修行。捨身命者。因亦應不清<a 
name="0836b26" id="0836b26"></a>淨。若因不清淨。所感果報亦不清淨。同於苦<a 
name="0836b27" id="0836b27"></a>果。如似忍辱仙人。為歌利王割截身體。爾時<a 
name="0836b28" id="0836b28"></a>身心苦惱。引此為難。故以經答。明前捨恒沙<a 
name="0836b29" id="0836b29"></a>身者。在於地前。是凡夫人。未得無我之解。未<a 
name="0836c01" id="0836c01"></a>斷身見等或。故有取相心。無忍波羅蜜。當<a 
name="0836c02" id="0836c02"></a>捨身時。情生苦性。以此捨身難。以為法故。<a 
name="0836c03" id="0836c03"></a>雖難能捨。復謂無為法身。因於人天有為果<a 
name="0836c04" id="0836c04"></a>報。有此分別故。所得因果。俱不清淨。今明忍<a 
name="0836c05" id="0836c05"></a>辱仙人乃是初地菩薩。解法身是為。已得<a 
name="0836c06" id="0836c06"></a>無生忍度。成就離取相心。捨身命時。心無煩<a 
name="0836c07" id="0836c07"></a>惱。故不以為難。以是義故。因是清淨。果亦<a 
name="0836c08" id="0836c08"></a>清淨。此之二人。既凡聖位殊。何得以凡夫捨<a 
name="0836c09" id="0836c09"></a>身有苦。難於聖人。依經修行捨身者。亦使有<a 
name="0836c10" id="0836c10"></a>苦。為除此疑故。故次明也。</p><a 
name="0836c11" id="0836c11"></a><p style="text-indent: 0em; margin-left: 0em"><span class="linehead"></span>如來說忍辱波羅蜜者。明如來說依經修行。<a 
name="0836c12" id="0836c12"></a>謂菩薩等已證初地。出生忍波羅蜜故。無<a 
name="0836c13" id="0836c13"></a>有取相之心。捨身之時無故。言如來說忍<a 
name="0836c14" id="0836c14"></a>辱波羅蜜也。即非忍辱波羅蜜者。明此初地<a 
name="0836c15" id="0836c15"></a>所得忍波羅蜜。非地前凡夫二乘所境界。<a 
name="0836c16" id="0836c16"></a>故言即悲忍辱波羅蜜。此明地前凡夫未得<a 
name="0836c17" id="0836c17"></a>初地忍波羅蜜真無我解。猶有取相之捨。<a 
name="0836c18" id="0836c18"></a>身有苦。不得以此比類引之為難也。何以故<a 
name="0836c19" id="0836c19"></a>知。如我往昔為歌利王割截身體。應生瞋恨。<a 
name="0836c20" id="0836c20"></a>明忍辱仙人得初地無生。會真無我解。離二<a 
name="0836c21" id="0836c21"></a>種煩惱。何者為二。一者無始妄想我見俱生<a 
name="0836c22" id="0836c22"></a>煩惱。既有此我見故。便成就三不善根及三<a 
name="0836c23" id="0836c23"></a>善根性。後時遇緣則起也。二者瞋恨等墮煩<a 
name="0836c24" id="0836c24"></a>惱也。此言何以故　　釋上何以得知。我<a 
name="0836c25" id="0836c25"></a>於爾時。已證初地忍波羅蜜。波<span class="gaiji">圻<!--gaiji,圻,1[垢-口+ㄒ],2,3--></span>功德。非<a 
name="0836c26" id="0836c26"></a>是地前凡夫。故言何以故也。故引如我昔為<a 
name="0836c27" id="0836c27"></a>歌利王。以答之。歌利王者。此幡惡王也。明<a 
name="0836c28" id="0836c28"></a>如來因地時曾現作外通仙人。在山學通。<a 
name="0836c29" id="0836c29"></a>為王射獵問鹿因緣。仙人說語答。王不正<a 
name="0837a01" id="0837a01"></a>敬。即為割截身體。節節分解。不生瞋恨者。<a 
name="0837a02" id="0837a02"></a>以得初地無生真無我解一體平等心。不見<a 
name="0837a03" id="0837a03"></a>彼是惡王我為能忍。故不生瞋恨。以是故知。<a 
name="0837a04" id="0837a04"></a>忍波羅蜜唯在初地上法也。不得以地前捨<a 
name="0837a05" id="0837a05"></a>身有苦是其不如。難於忍波羅蜜亦使<a 
name="0837a06" id="0837a06"></a>是劣也。我於爾時無我相等者。明仙人離於<a 
name="0837a07" id="0837a07"></a>我見俱生煩惱也。此我相等四句釋不異上<a 
name="0837a08" id="0837a08"></a>第六段中。故不更釋也。無相者。明此菩薩既<a 
name="0837a09" id="0837a09"></a>證初地真如無我一體心成故。不見彼是惡<a 
name="0837a10" id="0837a10"></a>人能割之者我為菩薩是受割之人。彼此隹<a 
name="0837a11" id="0837a11"></a>夷氓然平觀。故言無相也。得云無相者。何但<a 
name="0837a12" id="0837a12"></a>無有我相。乃至亦無無我相也。又復解云。以<a 
name="0837a13" id="0837a13"></a>此菩薩既道證初地。得一體悲心成故。冥然<a 
name="0837a14" id="0837a14"></a>無分別。不見有彼以。義異惡人惡人異我。<a 
name="0837a15" id="0837a15"></a>故言無相也。乘此復生疑難。此云菩薩不見<a 
name="0837a16" id="0837a16"></a>能割所割二乘之異名無相者。為有心故言<a 
name="0837a17" id="0837a17"></a>不見。為無心故不見。若無心故不見者。菩薩<a 
name="0837a18" id="0837a18"></a>云何而得修行利益眾生故。答亦非無相。<a 
name="0837a19" id="0837a19"></a>明此菩薩解彼此無二時非是念無心。正是<a 
name="0837a20" id="0837a20"></a>初地以上轉勝真解無漏之心。既此解。<a 
name="0837a21" id="0837a21"></a>難不見眾生與己身有異。而能以慈悲心。廣<a 
name="0837a22" id="0837a22"></a>度眾生。但利眾生。不自利益也。如十地經說。<a 
name="0837a23" id="0837a23"></a>一切動心憶想皆悉盡滅者。無有障法想。非<a 
name="0837a24" id="0837a24"></a>無治法想。此亦如是。無有障想。故言無想。非<a 
name="0837a25" id="0837a25"></a>無治想故。言亦非無相也。故不應難言菩薩<a 
name="0837a26" id="0837a26"></a>得一體平等解無心修行度眾生也。</p><a 
name="0837a27" id="0837a27"></a><p style="text-indent: 0em; margin-left: 0em"><span class="linehead"></span>何以故我於往昔節節支解時。若有我等相。<a 
name="0837a28" id="0837a28"></a>應生瞋恨者。釋無我人一。何以得知。我於<a 
name="0837a29" id="0837a29"></a>往昔。彼歌利生割截身時。離我等根本煩惱<a 
name="0837b01" id="0837b01"></a>也。即釋云。我於爾時。若有我等者。應生<a 
name="0837b02" id="0837b02"></a>瞋恨故。以離我見之惑。得無我解。此以離瞋<a 
name="0837b03" id="0837b03"></a>恨。故證無我見根本或也。又念遇者五百<a 
name="0837b04" id="0837b04"></a>世作忍辱仙人至無壽者相。何故復引此來<a 
name="0837b05" id="0837b05"></a>也。欲明忍波羅蜜有二種。一者地前。二者地<a 
name="0837b06" id="0837b06"></a>上。非但今者初地中得忍波羅蜜成就能離<a 
name="0837b07" id="0837b07"></a>二種障煩惱。於往昔五世作忍辱仙人。<a 
name="0837b08" id="0837b08"></a>在於地前性地中時。此以得相似忍。深伏煩<a 
name="0837b09" id="0837b09"></a>惱。為王割截身體已。不生瞋恨。況復今日在<a 
name="0837b10" id="0837b10"></a>初地中。得真無我。忍行成就。而復生於瞋恨。<a 
name="0837b11" id="0837b11"></a>故引此仙人為證也。</p><a 
name="0837b12" id="0837b12"></a><p style="text-indent: 0em; margin-left: 0em"><span class="linehead"></span>是故須菩提菩薩離一切相發菩提心。此<a 
name="0837b13" id="0837b13"></a>文所以復來。明是故者。以是初地以上得真<a 
name="0837b14" id="0837b14"></a>如實智平等無我之解。忍波羅蜜成就。能忍<a 
name="0837b15" id="0837b15"></a>苦行。於天上菩提。不生退轉故。以是地前<a 
name="0837b16" id="0837b16"></a>未得無生忍波羅蜜成就。見苦行若。於無<a 
name="0837b17" id="0837b17"></a>上菩提。喜生退轉故。是故勸勵地前諸小菩<a 
name="0837b18" id="0837b18"></a>薩。應當離一切法中所相之菩發三菩提心<a 
name="0837b19" id="0837b19"></a>也。言發三菩提心者。勸地前人。發初地以上<a 
name="0837b20" id="0837b20"></a>三菩提也也。</p><a 
name="0837b21" id="0837b21"></a><p style="text-indent: 0em; margin-left: 0em"><span class="linehead"></span>何以故者。問何以故。勸地前人。發初地不取<a 
name="0837b22" id="0837b22"></a>相真無我解三菩提心。故答若心有住則為<a 
name="0837b23" id="0837b23"></a>非住。明若心於色等有為五欲法中。有取相<a 
name="0837b24" id="0837b24"></a>心。住者之倒者。則住世間有為法中。非住出<a 
name="0837b25" id="0837b25"></a>世間無為法中也。則為非住者。明既住世間<a 
name="0837b26" id="0837b26"></a>法中。則為非住於初地不住道真無漏解出世<a 
name="0837b27" id="0837b27"></a>間法也。不應住色等生心者。不著果報。應生<a 
name="0837b28" id="0837b28"></a>無所住心者。不應報恩闕不論。不著自身<a 
name="0837b29" id="0837b29"></a>也。是故佛說菩薩心不住色布施者。是故懷<a 
name="0837c01" id="0837c01"></a>取相心者。住於世間。不能住於出世不住道<a 
name="0837c02" id="0837c02"></a>中。故上第四如實修行分中。佛說不著三事<a 
name="0837c03" id="0837c03"></a>行於布施。故云心不住色布施也。</p><a 
name="0837c04" id="0837c04"></a><p style="text-indent: 0em; margin-left: 0em"><span class="linehead"></span>因前不住世間不見三事。乘生疑難。若菩薩<a 
name="0837c05" id="0837c05"></a>得出世無我平等解故。不住三事。復不見施<a 
name="0837c06" id="0837c06"></a>者等三。若爾菩薩出於世間。眾生沒在世間。<a 
name="0837c07" id="0837c07"></a>復言不見眾生。若爾菩薩云何有施能利益<a 
name="0837c08" id="0837c08"></a>眾生也。故答云。菩薩為利益一切眾生故。應<a 
name="0837c09" id="0837c09"></a>如是布施。明若取相心施。尚不能自利。況能<a 
name="0837c10" id="0837c10"></a>利他也。安以不取相心行施。故能利益一切<a 
name="0837c11" id="0837c11"></a>眾生。如我上說。如是不取相心而行布施。得<a 
name="0837c12" id="0837c12"></a>福德無量也。</p><a 
name="0837c13" id="0837c13"></a><p style="text-indent: 0em; margin-left: 0em"><span class="linehead"></span>覆生疑難。若言為利益眾生行布施者。則還<a 
name="0837c14" id="0837c14"></a>是取眾生相。云何上言菩薩於平等理中。不<a 
name="0837c15" id="0837c15"></a>見我為菩薩彼是眾生相也。故答世尊一切<a 
name="0837c16" id="0837c16"></a>眾生相即是非相。此明一切眾生相者五陰<a 
name="0837c17" id="0837c17"></a>所成假名名字虛妄眾生但有名用也。即是<a 
name="0837c18" id="0837c18"></a>非相者。明此虛妄眾生及以五陰中本來空<a 
name="0837c19" id="0837c19"></a>寂。求定實神我眾生及以定實我所不可得。<a 
name="0837c20" id="0837c20"></a>故言即是非相。此明人無我空也。</p><a 
name="0837c21" id="0837c21"></a><p style="text-indent: 0em; margin-left: 0em"><span class="linehead"></span>乘復有疑。若一切眾生。本來無我我所。空故<a 
name="0837c22" id="0837c22"></a>不可得。即是非相者。如來。何故於處處經中。<a 
name="0837c23" id="0837c23"></a>說有眾生。如此經中說卯生等眾生。以此來<a 
name="0837c24" id="0837c24"></a>驗。故知實有眾生。那得道言眾生即非眾生<a 
name="0837c25" id="0837c25"></a>也。若爾正可無定實神我眾生可度。故言一<a 
name="0837c26" id="0837c26"></a>切眾生即是非相。然非無五陰所成虛假眾<a 
name="0837c27" id="0837c27"></a>生。何故不度也。故答如來說一切眾生即非<a 
name="0837c28" id="0837c28"></a>眾生。明如來依世諦道中說有眾生。非謂有<a 
name="0837c29" id="0837c29"></a>定實眾生。此正以五陰法來成彼虛假眾生。<a 
name="0838a01" id="0838a01"></a>此五陰法。自體本來空寂故。此五陰所成假<a 
name="0838a02" id="0838a02"></a>名眾生亦空。故云即非眾生也。此明五陰因<a 
name="0838a03" id="0838a03"></a>緣法體空乃至假名亦無也。故亦無虛假眾<a 
name="0838a04" id="0838a04"></a>生可度也。</p><a 
name="0838a05" id="0838a05"></a><p style="text-indent: 0em; margin-left: 0em"><span class="linehead"></span>此一段經。凡以五偈釋。能忍於苦行一偈。作<a 
name="0838a06" id="0838a06"></a>上問答意釋疑也。能忍於苦行者。初二句釋<a 
name="0838a07" id="0838a07"></a>經中忍辱波羅蜜。此明初地菩薩忍有二種。<a 
name="0838a08" id="0838a08"></a>一能忍打罵割截之惱。二得無生忍。能忍說<a 
name="0838a09" id="0838a09"></a>法生滅之患。故云能忍於苦行也。何故能忍。<a 
name="0838a10" id="0838a10"></a>故下句云。以苦行有善。有善者。得忍波羅蜜<a 
name="0838a11" id="0838a11"></a>等無漏功德真如證智理之解。故言以苦<a 
name="0838a12" id="0838a12"></a>行有善也。彼福不可量者。釋經即非波羅蜜。<a 
name="0838a13" id="0838a13"></a>明初地所得忍波羅蜜非二乘凡夫之所惻<a 
name="0838a14" id="0838a14"></a>度。故云不可量也。如是最勝義者。成上不可<a 
name="0838a15" id="0838a15"></a>量。明初地菩薩得忍波羅蜜會二無我第一<a 
name="0838a16" id="0838a16"></a>之法。於住前凡夫二乘所不能及。故言最勝<a 
name="0838a17" id="0838a17"></a>義也。</p><a 
name="0838a18" id="0838a18"></a><p style="text-indent: 0em; margin-left: 0em"><span class="linehead"></span>第二偈釋經仙人為歌利王所割無二種煩惱<a 
name="0838a19" id="0838a19"></a>忍不生瞋也。離我及急相者。此一句明菩薩<a 
name="0838a20" id="0838a20"></a>昔曾為仙人被歌利王割截身體雖二種煩<a 
name="0838a21" id="0838a21"></a>惱。一離我見俱生煩惱。二離瞋恨等容塵煩<a 
name="0838a22" id="0838a22"></a>惱。離我者。離我人見等根本惑也。及恚相者。<a 
name="0838a23" id="0838a23"></a>離瞋恨等容塵煩惱惑也。此明初地菩薩永<a 
name="0838a24" id="0838a24"></a>斷四住及習氣皆盡也。實無於苦惱者。釋經<a 
name="0838a25" id="0838a25"></a>中無相。苦本由於著我我所。菩薩既離我我<a 
name="0838a26" id="0838a26"></a>所。何惱之有。故云實無於苦惱也。苦樂有<a 
name="0838a27" id="0838a27"></a>慈悲悲者。釋經中亦非無相。共樂者此明<a 
name="0838a28" id="0838a28"></a>菩薩從發心以來。恒在心念。我何時當得慈<a 
name="0838a29" id="0838a29"></a>悲成就。身如地水火風。能實益眾生。是故菩<a 
name="0838b01" id="0838b01"></a>薩既會初地無生。得一體心成。故能以慈悲<a 
name="0838b02" id="0838b02"></a>實益稱本願心。故共樂也。明何故無苦。以有<a 
name="0838b03" id="0838b03"></a>忍波羅蜜第一之樂。何故得此第一之樂。以<a 
name="0838b04" id="0838b04"></a>得一體慈悲心相應故也。如是苦行果者。如<a 
name="0838b05" id="0838b05"></a>是慈悲第一之樂。是初地所得。苦行果者。不<a 
name="0838b06" id="0838b06"></a>因地前故。成上持經之福勝也。此二行偈說<a 
name="0838b07" id="0838b07"></a>何義以下。此一段長行論中有。二從初至慈<a 
name="0838b08" id="0838b08"></a>悲心相應故如是說。釋前二偈也。雖此苦行<a 
name="0838b09" id="0838b09"></a>同於苦果。而此苦行不疲惓者。論主將正答<a 
name="0838b10" id="0838b10"></a>疑家所引捨身無苦。先略領疑意故。言雖此<a 
name="0838b11" id="0838b11"></a>苦行同於苦果也。明忍辱仙人為歌利王割<a 
name="0838b12" id="0838b12"></a>截身時。此苦行雖似同前捨身。而此苦行不<a 
name="0838b13" id="0838b13"></a>疲惓。以仙人被割截時不以苦行為苦故。於<a 
name="0838b14" id="0838b14"></a>此捨身苦行。情無厭惓。於無上菩提。心不退<a 
name="0838b15" id="0838b15"></a>轉也。以有羼提波羅蜜名為第一者。明仙人<a 
name="0838b16" id="0838b16"></a>所以能於捨身無惓。於菩提不退者。以得此<a 
name="0838b17" id="0838b17"></a>初地羼提波羅蜜成就故。不生苦惱。不同地<a 
name="0838b18" id="0838b18"></a>前人捨身生苦。那得之為難。此釋偈中初句<a 
name="0838b19" id="0838b19"></a>也。彼<span class="gaiji">圻<!--gaiji,圻,1[垢-口+ㄒ],2,3--></span>有二種義者。釋偈中第二句以苦行<a 
name="0838b20" id="0838b20"></a>有善。解經中波羅蜜義。一者波羅蜜清淨善<a 
name="0838b21" id="0838b21"></a>根體者。初地真如證智清淨善根萬德之體。<a 
name="0838b22" id="0838b22"></a>二者彼<span class="gaiji">圻<!--gaiji,圻,1[垢-口+ㄒ],2,3--></span>功德不可量者。明即此證智體上<a 
name="0838b23" id="0838b23"></a>有萬功德之用也。此萬德用非二乘凡夫惻<a 
name="0838b24" id="0838b24"></a>量境界。故言不可量也。此句解波羅蜜義竟。<a 
name="0838b25" id="0838b25"></a>乘作非波羅蜜義也。如經即非波羅蜜者。即<a 
name="0838b26" id="0838b26"></a>乘舉第二句經來結。然後解作非波羅蜜義<a 
name="0838b27" id="0838b27"></a>也。是故為得第一法者。是初地忍辱波羅蜜。<a 
name="0838b28" id="0838b28"></a>非地前凡夫二乘惻量境界義故。說地前人<a 
name="0838b29" id="0838b29"></a>未得無我之解。但為得初地忍波羅蜜第一<a 
name="0838c01" id="0838c01"></a>法故。此苦行尚勝彼捨身。何況仙人已證初<a 
name="0838c02" id="0838c02"></a>地。離於我相及瞋恚相。而當不勝前捨身也。<a 
name="0838c03" id="0838c03"></a>此句結勝前捨身。即釋第二偈上句離我及<a 
name="0838c04" id="0838c04"></a>瞋恚相也。又此行無苦者。釋偈中實無於苦<a 
name="0838c05" id="0838c05"></a>惱也。不但無苦。及有樂以有慈悲故者。釋偈<a 
name="0838c06" id="0838c06"></a>中其樂有慈悲也。如經結也。此明慈悲心相<a 
name="0838c07" id="0838c07"></a>應故如是說者。論主自言。我何故作偈云實<a 
name="0838c08" id="0838c08"></a>無於苦惱共樂有慈悲。釋此經中無相亦非<a 
name="0838c09" id="0838c09"></a>無相也。以得一體慈悲相應故。捨身時無苦<a 
name="0838c10" id="0838c10"></a>而有樂故。得說偈中二句為釋故。云如是說<a 
name="0838c11" id="0838c11"></a>也。</p><a 
name="0838c12" id="0838c12"></a><p style="text-indent: 0em; margin-left: 0em"><span class="linehead"></span>若有菩薩不離我相等者。此長行論中第二<a 
name="0838c13" id="0838c13"></a>將欲作第三偈。釋經中菩薩應離一切相主<a 
name="0838c14" id="0838c14"></a>心不住色有施故。先玄舉凡夫菩薩未得無<a 
name="0838c15" id="0838c15"></a>我解於苦行生厭。復欲退菩提心。為勸此人。<a 
name="0838c16" id="0838c16"></a>令修不取相不退之行。故作此生起。如經等。<a 
name="0838c17" id="0838c17"></a>舉所勸經結也。此明何義者。此問向論主生<a 
name="0838c18" id="0838c18"></a>起舉經結中為明何義也。即釋云。未生第一<a 
name="0838c19" id="0838c19"></a>菩提心者有如是過。明未證初地第一菩提<a 
name="0838c20" id="0838c20"></a>心者。喜見苦行若有退菩提心過也。為防此<a 
name="0838c21" id="0838c21"></a>過者。為防退轉過故。即作第三偈。釋經中防<a 
name="0838c22" id="0838c22"></a>過之意云。為不捨心起。此第三偈。明為初地<a 
name="0838c23" id="0838c23"></a>不捨菩提心故。起地前不取相行。釋經中是<a 
name="0838c24" id="0838c24"></a>故菩薩應離一切相發阿耨菩提心等。不捨<a 
name="0838c25" id="0838c25"></a>心者。謂初地不捨菩提心也。明地前菩薩未<a 
name="0838c26" id="0838c26"></a>發初地無我心者。見苦行苦。苦有退失。今<a 
name="0838c27" id="0838c27"></a>言為者。教地前菩薩為初地不捨菩提心故。<a 
name="0838c28" id="0838c28"></a>起地前方便不取相行。趣於地上真無生忍<a 
name="0838c29" id="0838c29"></a>堅固解故。之為不捨心起也。修行及堅固<a 
name="0839a01" id="0839a01"></a>者。上句云起。此言修也。明初地無生之解永<a 
name="0839a02" id="0839a02"></a>不退轉不可組壞。名為堅固。所以修地前方<a 
name="0839a03" id="0839a03"></a>便行者。為證初地無生堅固之解。故云修行<a 
name="0839a04" id="0839a04"></a>及堅固。上句云為不捨心起。此言修行及堅<a 
name="0839a05" id="0839a05"></a>固。義一名也。為忍波羅蜜者。釋前二句。然<a 
name="0839a06" id="0839a06"></a>前二句。釋義已盡。所以有此四句綩轉相釋<a 
name="0839a07" id="0839a07"></a>名為成偈故也。此第三句還釋成初句明初<a 
name="0839a08" id="0839a08"></a>地所以得不捨菩提心者。以其得忍波羅蜜<a 
name="0839a09" id="0839a09"></a>成就故。不見苦行苦。不捨菩提心也。忍波羅<a 
name="0839a10" id="0839a10"></a>蜜猶是初地無生之解也。習彼能學心者。此<a 
name="0839a11" id="0839a11"></a>第四句。釋上第二句。習者修習也。彼著。彼<a 
name="0839a12" id="0839a12"></a>於初地無生堅固解也。能學心者。是初地前<a 
name="0839a13" id="0839a13"></a>方便行也。明為彼初地平等無上堅固解故。<a 
name="0839a14" id="0839a14"></a>習地前方便能學心也。此能學心即是修行<a 
name="0839a15" id="0839a15"></a>故。言習彼能學心也。此義云何等。一段長行<a 
name="0839a16" id="0839a16"></a>論。略有二意。從初至攝六波羅蜜故。此釋前<a 
name="0839a17" id="0839a17"></a>偈也。為何等心起行相而修行者。問偈中第<a 
name="0839a18" id="0839a18"></a>二句也。為何等心不捨相者。問偈中初句也。<a 
name="0839a19" id="0839a19"></a>若作次第。從初句問亦得。此作二問竟。以下<a 
name="0839a20" id="0839a20"></a>半偈答云。為忍波羅蜜習彼能學心也。又第<a 
name="0839a21" id="0839a21"></a>一義心者。提偈前生起中第一心來也。已入<a 
name="0839a22" id="0839a22"></a>初地得羼提波羅蜜者。屬當下半偈中忍波<a 
name="0839a23" id="0839a23"></a>羅蜜。以為已入初地第一義心也。答向二問<a 
name="0839a24" id="0839a24"></a>竟也。此名不住心者。此忍波羅蜜。是初地不<a 
name="0839a25" id="0839a25"></a>住道心也。如經以下。重舉經結也。何以故者。<a 
name="0839a26" id="0839a26"></a>問此經中何故云應離一切相發三菩提心。<a 
name="0839a27" id="0839a27"></a>故言何以故也。即釋云。亦不住生心義故。示<a 
name="0839a28" id="0839a28"></a>於色等法中不取著者。能證初地菩提心義<a 
name="0839a29" id="0839a29"></a>故。此釋經中何以故若心有住則為非住也。<a 
name="0839b01" id="0839b01"></a>若心住於色等法彼心不住佛菩提者。此明<a 
name="0839b02" id="0839b02"></a>於色等法中取著者。不能證初地菩提心也。<a 
name="0839b03" id="0839b03"></a>此釋經中不住色生心乃至心不住色布施<a 
name="0839b04" id="0839b04"></a>也。此明不住心行於布施者。此結次前所釋<a 
name="0839b05" id="0839b05"></a>二句經也。此經文說不住心起行方便者。此<a 
name="0839b06" id="0839b06"></a>向來經文明若能起此不著心者。便得與初<a 
name="0839b07" id="0839b07"></a>地為方便因也。以揎波羅蜜攝六故者。如上<a 
name="0839b08" id="0839b08"></a>第四如實修行分中以一攝六。義可知也。</p><a 
name="0839b09" id="0839b09"></a><p style="text-indent: 0em; margin-left: 0em"><span class="linehead"></span>云何為利益眾生而不名住於眾生者。此<a 
name="0839b10" id="0839b10"></a>是偈中第二意。論主將作第四偈釋經故。先<a 
name="0839b11" id="0839b11"></a>作生疑之意。即舉斷疑經來結。後方以偈釋<a 
name="0839b12" id="0839b12"></a>之也。此第四偈。明離眾生相及五陰事也。釋<a 
name="0839b13" id="0839b13"></a>經中菩薩為利益一切眾生應如是布施等一<a 
name="0839b14" id="0839b14"></a>段經。修行利眾生者。此一句偏釋為利益一<a 
name="0839b15" id="0839b15"></a>切眾生應如是布施。此中有疑。若不見三事。<a 
name="0839b16" id="0839b16"></a>不取眾生相。云何行施。因義得成也。故答云。<a 
name="0839b17" id="0839b17"></a>修行利眾生。明菩薩雖不見三事不取眾生<a 
name="0839b18" id="0839b18"></a>相。然非不為利益眾生行於布施。因義得成<a 
name="0839b19" id="0839b19"></a>故。下句云。如是因當識。如是因者。初地檀波<a 
name="0839b20" id="0839b20"></a>羅蜜即走了因行也。因義既成。勸人識知<a 
name="0839b21" id="0839b21"></a>也。</p><a 
name="0839b22" id="0839b22"></a><p style="text-indent: 0em; margin-left: 0em"><span class="linehead"></span>乘復生疑者。為利益眾生行布施者。即走取<a 
name="0839b23" id="0839b23"></a>眾生相。故下半偈答云。眾生及事相遠離亦<a 
name="0839b24" id="0839b24"></a>應知。此釋經中一切眾生相即是非相。遠離<a 
name="0839b25" id="0839b25"></a>者不取眾生相也。亦應知者。明非但離眾生。<a 
name="0839b26" id="0839b26"></a>亦遠離五陰事相也。以此即知。初地菩薩利<a 
name="0839b27" id="0839b27"></a>眾生行諸度者。非取相行也。利益是因體<a 
name="0839b28" id="0839b28"></a>者。釋上半偈。彼修行利眾生非取眾生相事<a 
name="0839b29" id="0839b29"></a>者。釋下半偈。何者是眾生事者。作問生起第<a 
name="0839c01" id="0839c01"></a>五偈。此第五偈還成前第四偈。釋經中何以<a 
name="0839c02" id="0839c02"></a>故如來說一切眾生即非眾生。云何成第四<a 
name="0839c03" id="0839c03"></a>偈。上直云遠離眾生及事定實之相。未知此<a 
name="0839c04" id="0839c04"></a>眾生五陰何故無有定實所以而離。故此偈<a 
name="0839c05" id="0839c05"></a>正出也。假名者。假名名字眾生也。及陰事者。<a 
name="0839c06" id="0839c06"></a>五陰相事也。</p><a 
name="0839c07" id="0839c07"></a><p style="text-indent: 0em; margin-left: 0em"><span class="linehead"></span>又復生疑。上云離眾生相者。正可無定實眾<a 
name="0839c08" id="0839c08"></a>生可度。非無虛妄眾生。何故不度。故答云。如<a 
name="0839c09" id="0839c09"></a>來離彼相。此五陰所成眾生。其性不實猶如<a 
name="0839c10" id="0839c10"></a>幻炎。本來寂靜故。亦無五陰所成虛妄眾生<a 
name="0839c11" id="0839c11"></a>而可度也。諸佛無彼二者。不異前第二句。然<a 
name="0839c12" id="0839c12"></a>闡陀論法。一句兩句乃至三句。釋義雖盡。要<a 
name="0839c13" id="0839c13"></a>須成偈。故重舉來也。以見實法故者。明如來<a 
name="0839c14" id="0839c14"></a>何故離假實二種相者。以見真如實法第一<a 
name="0839c15" id="0839c15"></a>義諦證於佛果。無此二相。故知眾生及與五<a 
name="0839c16" id="0839c16"></a>陰。體是虛妄。本來寂靜。以不實故。如來遠<a 
name="0839c17" id="0839c17"></a>離。若是實者諸佛應取也。</p><a 
name="0839c18" id="0839c18"></a><p style="text-indent: 0em; margin-left: 0em"><span class="linehead"></span>此說何義等。一段長行論。從初至人無我。<a 
name="0839c19" id="0839c19"></a>釋偈中初句。成前第四偈也。名相眾生及<a 
name="0839c20" id="0839c20"></a>彼事者。謂初句中假名五陰事也。云何彼<a 
name="0839c21" id="0839c21"></a>修行離眾生事相者。問前第四偈中言菩薩<a 
name="0839c22" id="0839c22"></a>修行利益眾生時云遠離眾生相及五陰事相<a 
name="0839c23" id="0839c23"></a>之義竟云何也。故釋云。即彼名相想非相。<a 
name="0839c24" id="0839c24"></a>明假名眾生即體虛妄。故云非相也。以無彼<a 
name="0839c25" id="0839c25"></a>實體故者。此假名眾生所以空者。明假名<a 
name="0839c26" id="0839c26"></a>法中求實眾生體不可得也。以是義故眾生<a 
name="0839c27" id="0839c27"></a>即非眾生者。舉經來結也。以何等法者。以何<a 
name="0839c28" id="0839c28"></a>等法來成此眾生。而言眾生體空也。即答謂<a 
name="0839c29" id="0839c29"></a>五陰法名眾生。明以五陰和合即此法上假<a 
name="0840a01" id="0840a01"></a>得眾生名也。若五陰和合得眾生名者。便有<a 
name="0840a02" id="0840a02"></a>眾生。何故言空也。釋云。彼五陰無眾生體。明<a 
name="0840a03" id="0840a03"></a>此眾生雖為五陰眾生。而此五陰中從本以<a 
name="0840a04" id="0840a04"></a>來無實眾生可得也。自前論釋人無我空也。<a 
name="0840a05" id="0840a05"></a>以無實故者。明因緣法無我也。所以五陰中<a 
name="0840a06" id="0840a06"></a>無眾生體者。以此五陰如幼如化即體自空。<a 
name="0840a07" id="0840a07"></a>此明能成五陰體空故所成眾生亦不實也。<a 
name="0840a08" id="0840a08"></a>如是明法無我人無我者。結二無我名也。何<a 
name="0840a09" id="0840a09"></a>以故者。何以得知此眾生五陰體空不實也。<a 
name="0840a10" id="0840a10"></a>釋云。一切諸佛離一切相等。明諸佛離故證<a 
name="0840a11" id="0840a11"></a>眾生五陰體空也。此句明彼二相不實者。此<a 
name="0840a12" id="0840a12"></a>句論向語佛所離二句。明以二相不實故如<a 
name="0840a13" id="0840a13"></a>來離也。即以偈中下三句結成也。此說何義<a 
name="0840a14" id="0840a14"></a>者。問此偈下三句說何等義也。即釋云。若彼<a 
name="0840a15" id="0840a15"></a>二實有者。諸佛如來應有彼二相。明若彼眾<a 
name="0840a16" id="0840a16"></a>生五陰實有不空者即是第一義諦諸佛如來<a 
name="0840a17" id="0840a17"></a>應有此二相。而諸佛離故。明知此二不實也。<a 
name="0840a18" id="0840a18"></a>復精釋何以故若此二是實便如來萬德中應<a 
name="0840a19" id="0840a19"></a>有。以諸佛如來是見真如實諦之人。而不見<a 
name="0840a20" id="0840a20"></a>此二人。又復離之。故證眾生五陰假實俱空<a 
name="0840a21" id="0840a21"></a>也。</p><a 
name="0840a22" id="0840a22"></a><p style="text-indent: 0em; margin-left: 0em"><span class="linehead"></span>須菩提。如來是真語者等。此一段經。是校量<a 
name="0840a23" id="0840a23"></a>分中第九經文。此所以來者。猶遠釋第六段<a 
name="0840a24" id="0840a24"></a>聖人無為法得名。是法不可取說者。受持此<a 
name="0840a25" id="0840a25"></a>經言教。則無福德中疑也。然挍量分初以來<a 
name="0840a26" id="0840a26"></a>已廣釋云。假令三千恒沙七寶及捨身命施<a 
name="0840a27" id="0840a27"></a>人福德雖多。猶不如受持此經一偈之福。雖<a 
name="0840a28" id="0840a28"></a>復如是挍量如是廣釋。大眾生疑心猶故未<a 
name="0840a29" id="0840a29"></a>盡。復因前捨恒沙身命不如受持一四句偈。<a 
name="0840b01" id="0840b01"></a>更復生疑。如是上雖廣解所證法身之體絕<a 
name="0840b02" id="0840b02"></a>於名相言詮所不及。又云十二部經言教法<a 
name="0840b03" id="0840b03"></a>中無所詮證法。若然此能詮之教猶與所詮<a 
name="0840b04" id="0840b04"></a>法身。條然有別。而此言教則還為非法。何得<a 
name="0840b05" id="0840b05"></a>受持一偈言教能得法身。勝於捨無量身命<a 
name="0840b06" id="0840b06"></a>之福。直爾生疑不信也。既有此疑。如來亦應<a 
name="0840b07" id="0840b07"></a>更引喻挍量。而所以不更挍量者。因此言上。<a 
name="0840b08" id="0840b08"></a>恐復生疑。疑終不盡。然假使如來無量劫住。<a 
name="0840b09" id="0840b09"></a>廣引捨內外身財挍量。亦復不及持一偈之<a 
name="0840b10" id="0840b10"></a>福。故如來置答。直勸其言。但信我語。勿復生<a 
name="0840b11" id="0840b11"></a>疑。我是一切智人。終不誑汝。故經答云如來<a 
name="0840b12" id="0840b12"></a>是真語者乃至不異語者。明讚如來說四法<a 
name="0840b13" id="0840b13"></a>等。皆悉不虛。勸人信我誠言。故次明也。須菩<a 
name="0840b14" id="0840b14"></a>提如來是真語者。明如來是一切智人。證得<a 
name="0840b15" id="0840b15"></a>果頭十力無畏諸功德等。如已所證。還為人<a 
name="0840b16" id="0840b16"></a>說。如實不虛。故云真語者也。如來為小乘<a 
name="0840b17" id="0840b17"></a>人。說四諦法。此聲聞人。觀四諦理。斷三界<a 
name="0840b18" id="0840b18"></a>結。得小乘果證。然雖非究竟之實。當其分有<a 
name="0840b19" id="0840b19"></a>觀境除得不謬。故云實語也。如語者。明如來<a 
name="0840b20" id="0840b20"></a>為諸菩薩。設真如佛性。是其大乘自說而<a 
name="0840b21" id="0840b21"></a>說如理不謬。故名如語也。不異語者。明如來<a 
name="0840b22" id="0840b22"></a>說三世之事。稱法虛實。終無差錯。故云不異<a 
name="0840b23" id="0840b23"></a>語也。</p><a 
name="0840b24" id="0840b24"></a><p style="text-indent: 0em; margin-left: 0em"><span class="linehead"></span>須菩提如來所得法所說法者。如來自說。我<a 
name="0840b25" id="0840b25"></a>亦因受持此經言教法故。證果頭無為法身。<a 
name="0840b26" id="0840b26"></a>既證還為人說。終不虛妄。汝等應當生信。<a 
name="0840b27" id="0840b27"></a>句復疑也。所得法者。謂證法也。所說法者。<a 
name="0840b28" id="0840b28"></a>謂言教法也。既聞此說。復乘生疑難。若如來<a 
name="0840b29" id="0840b29"></a>言我證得此法。還為人說。勸我生信者。此所<a 
name="0840c01" id="0840c01"></a>證法即是可取可說。因於名相。若爾還後同<a 
name="0840c02" id="0840c02"></a>我前疑。上言證法無名相不可取說者。此言<a 
name="0840c03" id="0840c03"></a>則壞也。有如此疑難。以答言無實。明今言<a 
name="0840c04" id="0840c04"></a>所得所說者。依世諦名相道中。言有得有說。<a 
name="0840c05" id="0840c05"></a>非真如理中有名相故可說也。然真如之理。<a 
name="0840c06" id="0840c06"></a>從本以來。言語道斷。心行處滅。故無得無說<a 
name="0840c07" id="0840c07"></a>也。何得聞言有得有說便使證法同於名相<a 
name="0840c08" id="0840c08"></a>可取說也。證法既非名相。若謂證法同於名<a 
name="0840c09" id="0840c09"></a>相可得可說者。此則不實也。覆生疑難。若證<a 
name="0840c10" id="0840c10"></a>法一向無名相。何故如來前言。我是真語實<a 
name="0840c11" id="0840c11"></a>語者等。勸使受持能詮經教。今復云。前說無<a 
name="0840c12" id="0840c12"></a>實。此二言相違。若爾還同前第二疑。條然離<a 
name="0840c13" id="0840c13"></a>於證法。有能詮言教。此言教則是非法。設受<a 
name="0840c14" id="0840c14"></a>持讀誦。無所利益。上云言教是法有其因義。<a 
name="0840c15" id="0840c15"></a>此語則壞也。故云無妄語。明如來實證真如。<a 
name="0840c16" id="0840c16"></a>還說真如法。此言教從證法中來。是彼一分<a 
name="0840c17" id="0840c17"></a>故。不云一向非法。而此言教既說真如。故受<a 
name="0840c18" id="0840c18"></a>持此經教。還能證真如。有此大利益事。故不<a 
name="0840c19" id="0840c19"></a>妄語也。論曰此中有疑等。論主將作偈釋經。<a 
name="0840c20" id="0840c20"></a>先略序生疑之意。復舉經略申斷疑之義也。<a 
name="0840c21" id="0840c21"></a>凡有三行偈。釋此一段經。初偈作問答意。釋<a 
name="0840c22" id="0840c22"></a>疑。總舉四語。以勸信。上二句釋前疑問。下二<a 
name="0840c23" id="0840c23"></a>句釋。舉四語來。勸信之意也。果雖不住道。而<a 
name="0840c24" id="0840c24"></a>道能為因者。果謂證法果。道者言教道也。此<a 
name="0840c25" id="0840c25"></a>一句應云言教之道不住證法果中也。而此<a 
name="0840c26" id="0840c26"></a>教道。還能與證法作因。言教顯出證果。故為<a 
name="0840c27" id="0840c27"></a>因也。上難云。證法無名相。言教是名相。此名<a 
name="0840c28" id="0840c28"></a>相法。云何能與無名相法作因邪。故答以諸<a 
name="0840c29" id="0840c29"></a>佛實語。此明諸佛是一切智人具四種實語。<a 
name="0841a01" id="0841a01"></a>說心當理。但信勿疑也。</p><a 
name="0841a02" id="0841a02"></a><p style="text-indent: 0em; margin-left: 0em"><span class="linehead"></span>有人乘生疑難。如來所智境界。有無量無邊。<a 
name="0841a03" id="0841a03"></a>何故唯說四語。故答彼智有四種。此明依於<a 
name="0841a04" id="0841a04"></a>四境但云四語。然此四境雖名狹。而義廣論。<a 
name="0841a05" id="0841a05"></a>法雖無量。不出佛果小乘大乘及三世有為<a 
name="0841a06" id="0841a06"></a>法等。以此四名。攝法皆盡故。略明斯四也。此<a 
name="0841a07" id="0841a07"></a>本偈兩句。與下第二偈。為章門別釋。備文在<a 
name="0841a08" id="0841a08"></a>於下偈也。此義云何至有四種實但。釋下本<a 
name="0841a09" id="0841a09"></a>偈為乘生第二偈也。第二偈正釋四種智境<a 
name="0841a10" id="0841a10"></a>也。實智及小乘者。此一句合釋二語。實智者<a 
name="0841a11" id="0841a11"></a>釋經真語也。小乘者。釋經實語也。說摩訶衍<a 
name="0841a12" id="0841a12"></a>法者。此是胡音。漢翻名大乘。釋經如經也。及<a 
name="0841a13" id="0841a13"></a>一切授記者。釋經不異語也。以不虛說故者。<a 
name="0841a14" id="0841a14"></a>是疾轉義。遍上四句之下。皆言以不虛說故<a 
name="0841a15" id="0841a15"></a>也。明如來既有四種實語。凡有所說。皆不虛<a 
name="0841a16" id="0841a16"></a>妄海。汝等大眾於我言不說持經功德。但生<a 
name="0841a17" id="0841a17"></a>深信。勿是懷疑。故明四種語是實以成不虛<a 
name="0841a18" id="0841a18"></a>也說。</p><a 
name="0841a19" id="0841a19"></a><p style="text-indent: 0em; margin-left: 0em"><span class="linehead"></span>此明何業等。一段長行論。大意有二。從初<a 
name="0841a20" id="0841a20"></a>至不顛倒。次第釋偈。以經結之。復言設難已。<a 
name="0841a21" id="0841a21"></a>又次第廣解具難也。以如來實智不妄說佛<a 
name="0841a22" id="0841a22"></a>菩提至次第說四語。并解偈中四偈也。如經<a 
name="0841a23" id="0841a23"></a>以下。并以經來結四語也。不妄說小乘等者。<a 
name="0841a24" id="0841a24"></a>所以提此句來。論主假設難云。如來所說大<a 
name="0841a25" id="0841a25"></a>乘。理是真實。果是究竟。可名實語。為小乘<a 
name="0841a26" id="0841a26"></a>人。說於四諦。理非究竟。雖證羅漢。果未滿<a 
name="0841a27" id="0841a27"></a>足。然諸大乘經中復廣破小乘云非是真實。<a 
name="0841a28" id="0841a28"></a>云何而言。說於四諦。名為實語也。釋云。說小<a 
name="0841a29" id="0841a29"></a>乘苦諦等唯是諦故。明如來說四諦等法。小<a 
name="0841b01" id="0841b01"></a>乘人依教修行。得性空人無我解。斷四住煩<a 
name="0841b02" id="0841b02"></a>惱。證羅漢果。但於小乘為實。故言唯是諦故<a 
name="0841b03" id="0841b03"></a>也。不妄說授記者。復假設一難云。此三世之<a 
name="0841b04" id="0841b04"></a>法。流動不實。體是虛妄。云何言。說三世事<a 
name="0841b05" id="0841b05"></a>者。名不異語也。釋云。一切過去未來現在授<a 
name="0841b06" id="0841b06"></a>記故如彼義如是說不顛倒故。如彼義者。如<a 
name="0841b07" id="0841b07"></a>彼三世法。虛則如虛而說。實則依實而記。故<a 
name="0841b08" id="0841b08"></a>不顛倒也。</p><a 
name="0841b09" id="0841b09"></a><p style="text-indent: 0em; margin-left: 0em"><span class="linehead"></span>經復言須菩提如來所得法所說法等者。此是<a 
name="0841b10" id="0841b10"></a>長行論中第二意。將欲作下第三偈釋故。先<a 
name="0841b11" id="0841b11"></a>舉此經來。作問生起云何。故如是說也。第三<a 
name="0841b12" id="0841b12"></a>偈隨須彼實智說不實不虛者。釋經中所得<a 
name="0841b13" id="0841b13"></a>法所得說法無實也。隨須彼實智者。釋經中<a 
name="0841b14" id="0841b14"></a>如來所得法所說法無妄語。明如來難以音<a 
name="0841b15" id="0841b15"></a>聲言教。說於證法。而證法恒無名。故能詮言<a 
name="0841b16" id="0841b16"></a>教非即證法。然言教雖非證法。非不因證有<a 
name="0841b17" id="0841b17"></a>說假教得證。以此言教能與證法作因故。言<a 
name="0841b18" id="0841b18"></a>隨須彼實智也。既不實不虛者。釋經中無實<a 
name="0841b19" id="0841b19"></a>無妄語也。明真如證法絕於名相。若取音聲<a 
name="0841b20" id="0841b20"></a>名相。同於證法。此言虛妄。故云說不實也。然<a 
name="0841b21" id="0841b21"></a>雖聲教非證。非不同。證有說。還假教會理。言<a 
name="0841b22" id="0841b22"></a>教是法。故言說不虛也。如聞聲取證對治如<a 
name="0841b23" id="0841b23"></a>是說者。問前經中如來自言。我是真語者等<a 
name="0841b24" id="0841b24"></a>四種實語。復言取得法所說法無實無妄語。<a 
name="0841b25" id="0841b25"></a>此之二經何故相違。故即以下半偈答。如聞<a 
name="0841b26" id="0841b26"></a>聲取證對治如是說也。答意恐畏眾生尋聲<a 
name="0841b27" id="0841b27"></a>取證。謂真如法即同聲教。是其名相。作如此<a 
name="0841b28" id="0841b28"></a>意。對治此取著。故教言莫如所聞聲取證法<a 
name="0841b29" id="0841b29"></a>也。對治如是說者。對治如聲取證故。或是<a 
name="0841c01" id="0841c01"></a>不實。或說不虛也。</p><a 
name="0841c02" id="0841c02"></a><p style="text-indent: 0em; margin-left: 0em"><span class="linehead"></span>此義云何等。一段長行論釋有二意。從初至<a 
name="0841c03" id="0841c03"></a>依字句說故。釋上半偈。解經中所得法以下<a 
name="0841c04" id="0841c04"></a>經文也。諸佛所說法乃至不能得彼證法。釋<a 
name="0841c05" id="0841c05"></a>偈中初句也。何以故至是故無妄語。釋偈第<a 
name="0841c06" id="0841c06"></a>二句也。若爾何故說如來所得法所說法者。<a 
name="0841c07" id="0841c07"></a>作難。若如所聞聲取於證智。是不實者則證<a 
name="0841c08" id="0841c08"></a>法一句不可說。何故如來自云我所得法所<a 
name="0841c09" id="0841c09"></a>說法也。即釋云。以依字句說故。明證法無名<a 
name="0841c10" id="0841c10"></a>相。不可得說。然非不依於言教玄談前理也。<a 
name="0841c11" id="0841c11"></a>何故如來前說是真語者。復言所說法無實<a 
name="0841c12" id="0841c12"></a>無虛妄語者此是長行論中第二意難。執如<a 
name="0841c13" id="0841c13"></a>來經中相違之言。設難。舉下半偈來。釋解問<a 
name="0841c14" id="0841c14"></a>答意。不異偈中也。</p><a 
name="0841c15" id="0841c15"></a><p style="text-indent: 0em; margin-left: 0em"><span class="linehead"></span>須菩提譬如有人入闇則無所見等。有二段<a 
name="0841c16" id="0841c16"></a>經文。此是大段中第八分。明一切眾生有真<a 
name="0841c17" id="0841c17"></a>如佛性。此段中明一切眾生有真如性。即因<a 
name="0841c18" id="0841c18"></a>以為名也。以何次第起。因上第六段中一切<a 
name="0841c19" id="0841c19"></a>聖人皆以真如無為法得名。生第八疑。乃至<a 
name="0841c20" id="0841c20"></a>第七段中廣釋一切聖人皆以無為法得名。<a 
name="0841c21" id="0841c21"></a>疑者云。應言一切眾生皆以真如無為法得<a 
name="0841c22" id="0841c22"></a>名。何故但言一切聖人以無為法得名也。所<a 
name="0841c23" id="0841c23"></a>以應然者。如上第三段經常心中言。者菩薩<a 
name="0841c24" id="0841c24"></a>有眾生想。即非菩薩。明者菩薩於一切眾生<a 
name="0841c25" id="0841c25"></a>不起我心者。不名解真如菩薩。要解一切眾<a 
name="0841c26" id="0841c26"></a>生平等有真如佛性我者。乃名菩薩。然此菩<a 
name="0841c27" id="0841c27"></a>薩證初地時。解一切眾生如我身。以一切眾<a 
name="0841c28" id="0841c28"></a>生真如佛性。我身所有真如佛性。平等無二<a 
name="0841c29" id="0841c29"></a>無差別故。取眾生如我身。又處處經中道。一<a 
name="0842a01" id="0842a01"></a>切眾生皆有佛性。若一切眾生與聖人真如<a 
name="0842a02" id="0842a02"></a>理同者。何故一切眾生有取著心者。不以真<a 
name="0842a03" id="0842a03"></a>如清淨得名。獨諸佛菩薩無取著心者。以真<a 
name="0842a04" id="0842a04"></a>如清淨得名也。故知聖人以真如法得名者。<a 
name="0842a05" id="0842a05"></a>可有佛性。一切眾生不以真如得名。則無佛<a 
name="0842a06" id="0842a06"></a>性。若眾生本無佛性。聖人修行因緣。後時始<a 
name="0842a07" id="0842a07"></a>得。無佛性則是本無今有便是無常。</p><a 
name="0842a08" id="0842a08"></a><p style="text-indent: 0em; margin-left: 0em"><span class="linehead"></span>又復若真如佛性一切眾生平等有之。何故<a 
name="0842a09" id="0842a09"></a>有人得見。有人不見也。有如此疑故。引入闇<a 
name="0842a10" id="0842a10"></a>等喻來答。答意云。真如佛性雖復一切眾生<a 
name="0842a11" id="0842a11"></a>有之平等。明諸佛菩薩修行斷惑故能見性。<a 
name="0842a12" id="0842a12"></a>一切眾生未能修行斷惑故。所以不見也。然<a 
name="0842a13" id="0842a13"></a>見惟斷惑者。以真如清淨得名。若不見性未<a 
name="0842a14" id="0842a14"></a>斷惑者。以不真如清淨得名也。明凡聖二人<a 
name="0842a15" id="0842a15"></a>雖復有之平等。以見不見差故。不應以一切<a 
name="0842a16" id="0842a16"></a>眾生等共有之。設使皆以真如清淨得名。為<a 
name="0842a17" id="0842a17"></a>除此疑。故次明也。如人入闇則無所見。此一<a 
name="0842a18" id="0842a18"></a>故經有二種喻。喻愚智二人。明有修行斷惑<a 
name="0842a19" id="0842a19"></a>者。能見佛性。以無為法得名。不修行未斷惑<a 
name="0842a20" id="0842a20"></a>者。則不能見性。以不能見性故。不以無為法<a 
name="0842a21" id="0842a21"></a>得名也。譬如人入闇則無所見者。作喻也。若<a 
name="0842a22" id="0842a22"></a>菩薩心住於事。亦復如是等者。合喻也。喻凡<a 
name="0842a23" id="0842a23"></a>夫二乘諸小菩薩。有四住習氣無明之闇。行<a 
name="0842a24" id="0842a24"></a>取相之行。不能見真如佛性也。二乘人既證<a 
name="0842a25" id="0842a25"></a>真無漏解。所以亦名取相者。然二乘人雖不<a 
name="0842a26" id="0842a26"></a>取有為法相。而取無為涅槃相也。如人有目<a 
name="0842a27" id="0842a27"></a>見諸色等者。作喻也。若菩薩不住於事亦復<a 
name="0842a28" id="0842a28"></a>如是等。今喻也。譬初地以上。斷四住習氣。<a 
name="0842a29" id="0842a29"></a>稍遣無明。行不取相。明智得真無漏。能見佛<a 
name="0842b01" id="0842b01"></a>性等常無常理也。論曰復有疑等。此中論<a 
name="0842b02" id="0842b02"></a>主將欲偈釋於此經。略書疑者之意。生起下<a 
name="0842b03" id="0842b03"></a>偈也。者聖人以無為法得名者。提前第六段<a 
name="0842b04" id="0842b04"></a>中生疑處經也。彼真如一切時一切處有者。<a 
name="0842b05" id="0842b05"></a>執第三段經為難也。並舉此兩經。然後下設<a 
name="0842b06" id="0842b06"></a>二難。云何不住心得佛菩提。則非不住者。<a 
name="0842b07" id="0842b07"></a>君三世眾生等有真如佛性者。一切眾生應<a 
name="0842b08" id="0842b08"></a>皆以無為法得名。云何唯諸佛菩薩有不住<a 
name="0842b09" id="0842b09"></a>心者得佛菩提。有不住心者。得佛菩提。以無<a 
name="0842b10" id="0842b10"></a>為法得名。而一切眾生有住者心無不住心<a 
name="0842b11" id="0842b11"></a>者。不得佛菩提。不以無為法得名也。</p><a 
name="0842b12" id="0842b12"></a><p style="text-indent: 0em; margin-left: 0em"><span class="linehead"></span>若一切時一切處有真如。何故有人能得有<a 
name="0842b13" id="0842b13"></a>不得者。此重牒經故。設第二得見不見難。依<a 
name="0842b14" id="0842b14"></a>下論可知也。為斷此二疑難故。略引入闇喻<a 
name="0842b15" id="0842b15"></a>經。申斷疑意。下作偈釋也。凡此二偈釋斯一<a 
name="0842b16" id="0842b16"></a>段經。初一偈作問答意釋疑。上既有疑問於<a 
name="0842b17" id="0842b17"></a>前。故偈答言。時及處實有。時者。謂三世時。<a 
name="0842b18" id="0842b18"></a>佛性之體乃無三世。眾生有三世。故逐眾生。<a 
name="0842b19" id="0842b19"></a>云三世也。處者。三世中一切眾生處。此表異<a 
name="0842b20" id="0842b20"></a>木石無情物也。實有者。此三世眾生實有此<a 
name="0842b21" id="0842b21"></a>佛性。如疑者意不異也。而不得真如者。明疑<a 
name="0842b22" id="0842b22"></a>難云若時處眾生實有真佛性者。何故不得<a 
name="0842b23" id="0842b23"></a>也。故第三句云。無智以住法。無智者明二乘<a 
name="0842b24" id="0842b24"></a>凡夫未得初地無漏智也。何故無智。以心住<a 
name="0842b25" id="0842b25"></a>法故。住法者。明地前凡夫二障在懷。故有取<a 
name="0842b26" id="0842b26"></a>著之心也。以凡夫二乘取著行故。不能<a 
name="0842b27" id="0842b27"></a>見真如佛性也。餘者有智得者。明入地以上<a 
name="0842b28" id="0842b28"></a>菩薩及諸佛如來得出世勝解。能見此佛性<a 
name="0842b29" id="0842b29"></a>也。</p><a 
name="0842c01" id="0842c01"></a><p style="text-indent: 0em; margin-left: 0em"><span class="linehead"></span>長行論云。此義云何以下至是故能得。論主<a 
name="0842c02" id="0842c02"></a>此中凡作三問答。釋前一偈。依論可知也。以<a 
name="0842c03" id="0842c03"></a>是義故。諸佛如來清淨得名。是故住心不得<a 
name="0842c04" id="0842c04"></a>佛菩提者。並詰得名不得名之由也。第二偈<a 
name="0842c05" id="0842c05"></a>通釋經中闇明二喻并。合也。</p><a 
name="0842c06" id="0842c06"></a><p style="text-indent: 0em; margin-left: 0em"><span class="linehead"></span>闇明愚無智者。闇明兩字。雙舉二喻。以為章<a 
name="0842c07" id="0842c07"></a>門。下次第合喻。愚者單合上闇字。即釋何故<a 
name="0842c08" id="0842c08"></a>名愚。以其無智故。此一句中。下三字釋。合闇<a 
name="0842c09" id="0842c09"></a>喻竟。明者如有智者。明者。還牒上句中明字<a 
name="0842c10" id="0842c10"></a>喻。合有智者故。言如有智也。對法及對治等。<a 
name="0842c11" id="0842c11"></a>自下半偈。釋第二喻經。對法者。舉初入闇法。<a 
name="0842c12" id="0842c12"></a>喻所治法也。及對治者。舉喻中明合中智法<a 
name="0842c13" id="0842c13"></a>喻二也。得滅法如是者。得者。得明智能治法。<a 
name="0842c14" id="0842c14"></a>滅者。滅愚闇所治法。如有日光明對治能滅<a 
name="0842c15" id="0842c15"></a>於闇也。以不取相布施之解。對治心住於事<a 
name="0842c16" id="0842c16"></a>取相愚心故。言對治法及對治得滅法如是<a 
name="0842c17" id="0842c17"></a>也。</p><a 
name="0842c18" id="0842c18"></a><p style="text-indent: 0em; margin-left: 0em"><span class="linehead"></span>此義云何彼闇明喻者相似法故者。闇明愚<a 
name="0842c19" id="0842c19"></a>智法喻義有相似。故以況也。闇者示現無智。<a 
name="0842c20" id="0842c20"></a>日光明者示現有智等。一一別合二喻。此釋<a 
name="0842c21" id="0842c21"></a>上半偈也。有目者。明何義者。向雖通解闇明<a 
name="0842c22" id="0842c22"></a>二喻。猶未出喻來之意。今將以下半偈。釋第<a 
name="0842c23" id="0842c23"></a>二喻經。結作能治取治之義。故提經來。問<a 
name="0842c24" id="0842c24"></a>曰有目者明何義也。即答得言對治及對治<a 
name="0842c25" id="0842c25"></a>得滅法如是也。如是次第者。光明對法及後<a 
name="0842c26" id="0842c26"></a>明對治也。又有目者以下。次第提經。解脫<a 
name="0842c27" id="0842c27"></a>治。後以經結也。</p><a 
name="0842c28" id="0842c28"></a><p style="text-indent: 0em; margin-left: 0em"><span class="linehead"></span>復次須菩提若有善男子善女人能於此法門<a 
name="0842c29" id="0842c29"></a>受持讀誦修行者。此是第八段中第二經文。<a 
name="0843a01" id="0843a01"></a>此經所以來者。前段經。明一切眾生皆有真<a 
name="0843a02" id="0843a02"></a>如佛性。引闇明二喻。譬修行者見不修行者<a 
name="0843a03" id="0843a03"></a>則不能見。難云。修行者見。未知依何等法門<a 
name="0843a04" id="0843a04"></a>修行。以何方便。以何為因。而得見真如佛性<a 
name="0843a05" id="0843a05"></a>也。有如此問。故引經答。明依此金剛般若及<a 
name="0843a06" id="0843a06"></a>諸大乘經受持讀誦三種修行成就勝業。以<a 
name="0843a07" id="0843a07"></a>此方便萬行為因。能見佛性。故次明也。</p><a 
name="0843a08" id="0843a08"></a><p style="text-indent: 0em; margin-left: 0em"><span class="linehead"></span>就此一段經中有二。一明三種修行。二明校<a 
name="0843a09" id="0843a09"></a>量功德復拘鎖入下第九利益段中。何者三<a 
name="0843a10" id="0843a10"></a>種修行。一者受修行。謂從他邊受也。二者持<a 
name="0843a11" id="0843a11"></a>修行。內自誦持不令妄失。三讀誦修行。更<a 
name="0843a12" id="0843a12"></a>廣讀眾經。亦名修行。此三種修行皆攝在聞<a 
name="0843a13" id="0843a13"></a>慧。不通思修二慧。故經言若善男子善女人<a 
name="0843a14" id="0843a14"></a>能於此法門受持讀誦修行也。</p><a 
name="0843a15" id="0843a15"></a><p style="text-indent: 0em; margin-left: 0em"><span class="linehead"></span>因前三種修行。乘復生疑。如來雖說受持讀<a 
name="0843a16" id="0843a16"></a>誦修行能見佛性。未知此依經修行人。為決<a 
name="0843a17" id="0843a17"></a>定能見。為當不見也。故答則為如來悉知悉<a 
name="0843a18" id="0843a18"></a>見悉覺是人也。悉知者。以佛智知。悉見者。以<a 
name="0843a19" id="0843a19"></a>佛眼見。悉覺者。以一切種智了了覺也。明如<a 
name="0843a20" id="0843a20"></a>來自云。我是一切智人了了知見。依此法門<a 
name="0843a21" id="0843a21"></a>三種修行。得見佛性。決定無疑也。因此復生<a 
name="0843a22" id="0843a22"></a>疑。上雖明三種修行者能見佛性。未知見此<a 
name="0843a23" id="0843a23"></a>性時。得幾許功德。為多為少。有如此疑問。故<a 
name="0843a24" id="0843a24"></a>答言。皆成就無量無邊功德聚。明修行見性<a 
name="0843a25" id="0843a25"></a>成道證無為法身時。果頭所得功德不可限<a 
name="0843a26" id="0843a26"></a>量。非算數所知。何得疑云得幾許功德為多<a 
name="0843a27" id="0843a27"></a>為少也。此是因中說果也。</p><a 
name="0843a28" id="0843a28"></a><p style="text-indent: 0em; margin-left: 0em"><span class="linehead"></span>須菩提若善男子善女人初日分以恒河沙等<a 
name="0843a29" id="0843a29"></a>身布施主為人廣說。舉此捨身喻來。挍量持<a 
name="0843b01" id="0843b01"></a>經功德。上第七段中。以廣明挍量功德。所以<a 
name="0843b02" id="0843b02"></a>此中復明挍量功德者。上疑云。受持讀誦修<a 
name="0843b03" id="0843b03"></a>行此經。能見佛性。未知見佛性時所得功德。<a 
name="0843b04" id="0843b04"></a>為多為少。前以法說。明得無量無邊功德聚。<a 
name="0843b05" id="0843b05"></a>雖有此答。猶未顯多福之義。故復引世間少<a 
name="0843b06" id="0843b06"></a>分譬喻。挍量以答此義。明依經修行見性功<a 
name="0843b07" id="0843b07"></a>德。非算數法。不可限量。捨身福德是有為取<a 
name="0843b08" id="0843b08"></a>相數量法故。雖多不如。此明多分無量。非少<a 
name="0843b09" id="0843b09"></a>分經。</p><a 
name="0843b10" id="0843b10"></a><p style="text-indent: 0em; margin-left: 0em"><span class="linehead"></span>前挍量分中。以明捨身譬喻。有何勝。故此中<a 
name="0843b11" id="0843b11"></a>復明。凡有二種勝。一以所捨身。二時劫長遠。<a 
name="0843b12" id="0843b12"></a>有此二勝故重明也。若復有人。聞此法門。信<a 
name="0843b13" id="0843b13"></a>心不謗等。明直爾聞經信心不謗。尚勝捨身<a 
name="0843b14" id="0843b14"></a>福德。無量阿僧祇。何況有能書寫讀誦如說<a 
name="0843b15" id="0843b15"></a>修行為他演說者。其福轉多無量阿僧祇也。<a 
name="0843b16" id="0843b16"></a>此一段經。凡以三偈論釋。初一偈與前後二<a 
name="0843b17" id="0843b17"></a>段經論中五偈為本。上一句生此一段中第<a 
name="0843b18" id="0843b18"></a>二偈。第二句生中此一段。第三句義生下利<a 
name="0843b19" id="0843b19"></a>益分經。正與下利益分論中三偈為本。第四<a 
name="0843b20" id="0843b20"></a>句通結上三句二本以為修行也。於何法修<a 
name="0843b21" id="0843b21"></a>行者。問依何法門修行。能見佛性也。覆問修<a 
name="0843b22" id="0843b22"></a>行見性得何等福德也。復成就何等者。又問<a 
name="0843b23" id="0843b23"></a>為直以受持此經故能見佛性。復成就何等<a 
name="0843b24" id="0843b24"></a>勝行。能斷惑見性也。如是說修行者。上問。云<a 
name="0843b25" id="0843b25"></a>何修行能見佛性。名為修行。故云如是說修<a 
name="0843b26" id="0843b26"></a>行也。</p><a 
name="0843b27" id="0843b27"></a><p style="text-indent: 0em; margin-left: 0em"><span class="linehead"></span>此初一偈。總生兩段經。與五偈為本也。於何<a 
name="0843b28" id="0843b28"></a>法修行者。提偈中初句問來也。示現修行者。<a 
name="0843b29" id="0843b29"></a>答上問。明示現依此經教受持讀誦三種修<a 
name="0843c01" id="0843c01"></a>行。生下第二偈也。此第二偈。答前偈上句於<a 
name="0843c02" id="0843c02"></a>何法修行。正釋經中三種修行受持讀誦等<a 
name="0843c03" id="0843c03"></a>經文也。名字三種法者。猶是經中三種修行。<a 
name="0843c04" id="0843c04"></a>故第二句指出其事。謂受持讀聞廣說。即是<a 
name="0843c05" id="0843c05"></a>名字中三種聞慧也。上雖云三種聞慧體。未<a 
name="0843c06" id="0843c06"></a>知修之方法竟復云何。故下半偈云。修從他<a 
name="0843c07" id="0843c07"></a>及內得聞是修智。修從他者。從他諸佛菩薩<a 
name="0843c08" id="0843c08"></a>善知識邊聞法。即受修行也。及內者。既受他<a 
name="0843c09" id="0843c09"></a>受得內自誦持不令妄失。即是持修行也。依<a 
name="0843c10" id="0843c10"></a>西國。誦法有三種。一大聲。二小聲。三默誦<a 
name="0843c11" id="0843c11"></a>也。得聞者。明聞不但受誦。名為聞慧。但能轉<a 
name="0843c12" id="0843c12"></a>讀眾經。亦名聞慧。此是讀誦修行也。是修智<a 
name="0843c13" id="0843c13"></a>者。以此三種聞慧智通。結為三種修行聞慧<a 
name="0843c14" id="0843c14"></a>智也。此說何義至受持讀誦故。釋上半偈。以<a 
name="0843c15" id="0843c15"></a>也結也。彼修行云何得以下至為得修行故。<a 
name="0843c16" id="0843c16"></a>作問生起以下半偈來答。然後次第解釋也。<a 
name="0843c17" id="0843c17"></a>向說名字及以修行等。牒前生後偈也。第三<a 
name="0843c18" id="0843c18"></a>偈答初偈第二句得何等福德。釋經中挍量<a 
name="0843c19" id="0843c19"></a>經文。此為自淳熟者。此牒前三種修行。明三<a 
name="0843c20" id="0843c20"></a>種聞慧成已自行之德也。餘者化眾生者。明<a 
name="0843c21" id="0843c21"></a>廣為他說成利他之行也。前已明。此何故復<a 
name="0843c22" id="0843c22"></a>重舉來也。將欲以喻挍量故舉。前自行外化<a 
name="0843c23" id="0843c23"></a>持經見性之時得幾許福也。今明見性會無<a 
name="0843c24" id="0843c24"></a>為法身時。得無量無邊功德。不可限量。雖不<a 
name="0843c25" id="0843c25"></a>可限量。且引三時捨恒沙身。比持經功德。猶<a 
name="0843c26" id="0843c26"></a>不及少分。故重來也。以事及事大者。事謂所<a 
name="0843c27" id="0843c27"></a>捨身事也。時謂劫數多也。明於多時中捨無<a 
name="0843c28" id="0843c28"></a>量身故。云以事及時大也。福中勝福德者。明<a 
name="0843c29" id="0843c29"></a>捨身持經二種福德也。此二種福中。持經之<a 
name="0844a01" id="0844a01"></a>福勝捨身之福劣。故云福中勝福德也。此義<a 
name="0844a02" id="0844a02"></a>云何至廣說法故。上半偈也。得何等福德以<a 
name="0844a03" id="0844a03"></a>下說未問挍量義。以下半偈答次第解釋。然<a 
name="0844a04" id="0844a04"></a>後以經結之。依論可知也。</p><a 
name="0844a05" id="0844a05"></a><p><span class="juanname">金剛仙論卷第六</span></p>
<hr>【經文資訊】大正藏第 25 冊 No. 1512 金剛仙論<br>【版本記錄】CBETA 電子佛典 Rev. 1.18 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6589.html?index=T25n1512" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T25n1512_006 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
</html>
