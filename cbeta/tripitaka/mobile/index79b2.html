<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB220_008 by HTTrack Website Copier/3.x [XR&CO'2008], Tue, 03 Jun 2014 00:38:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gac78d.gif?utmac=MO-30696269-4&amp;utmn=2004463246&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB220_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexad3f.html?index=J28nB220_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B220 法璽印禪師語錄 (12卷)<br/>【清 印說　性圓等編】<br/>第 8 卷</p>
	<a href="index30ee-2.html?index=J28nB220_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B220" sutra_name="法璽印禪師語錄" sutra_juan="[卷8]">　
<a 
name="0804b01" id="0804b01"></a><p><span class="juanname">法璽印禪師語錄卷第八</span></p><a 
name="0804b02" id="0804b02"></a><p style="margin-left: 4em"><span class="byline">嗣法門人性圓旋璣旋哲旋賢等編次</span></p><a 
name="0804b03" id="0804b03"></a><p style="margin-left: 2em"><span class="headname">書</span></p><a 
name="0804b04" id="0804b04"></a><p style="margin-left: 3em"><span class="headname">復眉居宋侍御</span></p><a 
name="0804b05" id="0804b05"></a><p style="text-indent: 0em; margin-left: 0em"><span class="linehead"></span>居士來諭云亟求開示見我本來此語是權耶實耶<a 
name="0804b06" id="0804b06"></a>想居士以末季庸流之為愍念故乃舉此語耳果然<a 
name="0804b07" id="0804b07"></a>如是貧道曾記得雪巖問高峰云日間浩浩時作得<a 
name="0804b08" id="0804b08"></a>主麼峰云作得巖云有夢有想時作得主麼峰云作<a 
name="0804b09" id="0804b09"></a>得巖云正睡著時無夢無想無見無聞主人公畢竟<a 
name="0804b10" id="0804b10"></a>在什麼處峰於此不會若是轉問貧道無夢想見聞<a 
name="0804b11" id="0804b11"></a>時主人公在什麼處只向道鼻息大如雷天明不覺<a 
name="0804b12" id="0804b12"></a>曉居士於此瞥地翻身徹見本來眉目不妨向塵勞<a 
name="0804b13" id="0804b13"></a>堆裏指引迷人冠冕場中點開正眼何藉一瓢一杖<a 
name="0804b14" id="0804b14"></a>埋沒於雲山煙水間也謹復不盡。</p><a 
name="0804b15" id="0804b15"></a><p style="margin-left: 3em"><span class="headname">復蕭大有居士</span></p><a 
name="0804b16" id="0804b16"></a><p style="text-indent: 0em; margin-left: 0em"><span class="linehead"></span>疇昔之日接居士手教中言非不知即心即佛<span class="note">(云云)</span>。</p><a 
name="0804b17" id="0804b17"></a><p style="text-indent: 0em; margin-left: 0em"><span class="linehead"></span>即心即佛昔馬大師接人令人剷盡道理法執相忘<a 
name="0804b18" id="0804b18"></a>方脫盡汗衫全體獨露今時學道人多向意識中卜<a 
name="0804b19" id="0804b19"></a>度所以宿習旋滅旋生居士若明此事不須別求旨<a 
name="0804b20" id="0804b20"></a>訣秖要把玄妙知見去得乾淨之乎者也去得乾淨<a 
name="0804b21" id="0804b21"></a>只將一個話頭於二六時中挨拶不去必要挨拶發<a 
name="0804b22" id="0804b22"></a>不得疑必要發疑然後到水窮山盡地步忽撞著無<a 
name="0804b23" id="0804b23"></a>面目主人方得呵呵大笑云元來鼻頭下垂眉橫眼<a 
name="0804b24" id="0804b24"></a>上到那時方見貧道只是者個模樣并焉師即心即<a 
name="0804b25" id="0804b25"></a>佛非心非佛亦了然也居士當黽勉之復謝。</p><a 
name="0804b26" id="0804b26"></a><p style="margin-left: 3em"><span class="headname">復汝鍾閔老居士</span></p><a 
name="0804b27" id="0804b27"></a><p style="text-indent: 0em; margin-left: 0em"><span class="linehead"></span>暇與二三子趺坐道及居士賢喬梓久為法門金湯<a 
name="0804b28" id="0804b28"></a>正讚服間忽翰下捧讀如雲佈中天都在覆蔭之下<a 
name="0804b29" id="0804b29"></a>可見聲同耳門氣同鼻孔皆從無意而意到也承云<a 
name="0804b30" id="0804b30"></a>每念大力開山先師一席儼然未散至曷勝汗下之<a 
name="0804c01" id="0804c01"></a>語是大居士不忘先師南浦道中說法之時視與越<a 
name="0804c02" id="0804c02"></a>山為不別矣然貧道鄙人也終日抱守孤峰目視雲<a 
name="0804c03" id="0804c03"></a>漢不能為此山作一事又不能為先師接一人有居<a 
name="0804c04" id="0804c04"></a>山之名而無居山之實雖賴護獎不知將來得不辜<a 
name="0804c05" id="0804c05"></a>負否準擬旋山奉迎兩相傾倒忝在同門諒不我卻<a 
name="0804c06" id="0804c06"></a>是復。</p><a 
name="0804c07" id="0804c07"></a><p style="margin-left: 3em"><span class="headname">謝文宗博庵黎居士撰十方碑文</span></p><a 
name="0804c08" id="0804c08"></a><p style="text-indent: 0em; margin-left: 0em"><span class="linehead"></span>昨晚舟中得大護法所撰龍門碑文挑燈三讀真百<a 
name="0804c09" id="0804c09"></a>世祖席之鐵案不特為龍門十方遠計亦更為發起<a 
name="0804c10" id="0804c10"></a>雲居寶峰兩剎之淵源非大護法如椽之筆曷能如<a 
name="0804c11" id="0804c11"></a>斯也贈大雲詩可謂絕暢非為山僧床頭楖栗亦是<a 
name="0804c12" id="0804c12"></a>大護法殺活縱奪之機此子得之一生受用舟中搖<a 
name="0804c13" id="0804c13"></a>蕩暫復不盡并謝。</p><a 
name="0804c14" id="0804c14"></a><p style="text-indent: 0em; margin-left: 0em"><span class="headname">　　　　又</span></p><a 
name="0804c15" id="0804c15"></a><p style="text-indent: 0em; margin-left: 0em"><span class="linehead"></span>客歲趨謁秖聆大教即知居士不獨覷破孔老面目<a 
name="0804c16" id="0804c16"></a>而達磨直指之意亦有超越處矣貧道叨嗣祖位道<a 
name="0804c17" id="0804c17"></a>德荒疏宜雲壑中棲耕博飯不敢效諸方是非隊裏<a 
name="0804c18" id="0804c18"></a>接物利生望光密覆令湖海參歸是大護法不忘懸<a 
name="0804c19" id="0804c19"></a>記共開選佛之場也伏惟慈照不宣。</p><a 
name="0804c20" id="0804c20"></a><p style="margin-left: 3em"><span class="headname">謝渭綸屠翁邑主立僧戶</span></p><a 
name="0804c21" id="0804c21"></a><p style="text-indent: 0em; margin-left: 0em"><span class="linehead"></span>承立僧戶貧道歸山不啻祖庭感賴抑且僧俗兩分<a 
name="0804c22" id="0804c22"></a>非大護法垂手參贊何以得機緣湊合之於此雖叨<a 
name="0804c23" id="0804c23"></a>馬祖之靈實賴大護法之力也然今莊蒞於堂堂萬<a 
name="0804c24" id="0804c24"></a>民之上巍巍靖邑之中萬機頓赴而不撓其神千難<a 
name="0804c25" id="0804c25"></a>殊對而不干其慮非得杏壇之真趣靈山之宗猷安<a 
name="0804c26" id="0804c26"></a>能如斯耶適聞大護法已旋貴治敬遣二侍者代候<a 
name="0804c27" id="0804c27"></a>并呈歸戶四柱冊二本乞印照歸戶一案況此案亦<a 
name="0804c28" id="0804c28"></a>當大護法之主宰亦是極美一事如力行即感聲無<a 
name="0804c29" id="0804c29"></a>盡方外之交甚釋道懷耳欽謝。</p><a 
name="0804c30" id="0804c30"></a><p style="margin-left: 3em"><span class="headname">答孝廉晉公閔居士</span></p><a 
name="0805a01" id="0805a01"></a><p style="text-indent: 0em; margin-left: 0em"><span class="linehead"></span>山中寂寞兀坐懸巖目視雲霄神情虛闊接教細讀<a 
name="0805a02" id="0805a02"></a>末法中得居士深於宗門用心可謂有力之士不然<a 
name="0805a03" id="0805a03"></a>何能全身擔荷來諭云日在寶雲閱宗鏡諸錄心中<a 
name="0805a04" id="0805a04"></a>稍有明亮如人在蘆溝望皇殿只見紅與金色日光<a 
name="0805a05" id="0805a05"></a>映成一片至其中千門萬戶不敢自欺此是真實譬<a 
name="0805a06" id="0805a06"></a>喻居士於諸經錄中得見此段境界山僧實未曾見<a 
name="0805a07" id="0805a07"></a>但見古人有云我幾十年看經教是運糞出諸人看<a 
name="0805a08" id="0805a08"></a>的是運糞入如古人受用只要剷得乾乾淨淨居士<a 
name="0805a09" id="0805a09"></a>雖看起許多物事涌在虛空不過喻言而已胸中必<a 
name="0805a10" id="0805a10"></a>無是物所以山僧常示眾云諸仁者到者裏來了明<a 
name="0805a11" id="0805a11"></a>大事要將從前記的三教九流諸子百家吐得盡盡<a 
name="0805a12" id="0805a12"></a>無餘方與越山相見設若不然也須吐卻始得此是<a 
name="0805a13" id="0805a13"></a>山僧垂語昔有僧問古德曰學人不識佛乞師指示<a 
name="0805a14" id="0805a14"></a>德云我言恐你不信僧曰和尚垂言焉敢不信德曰<a 
name="0805a15" id="0805a15"></a>即你便是僧曰如何保任德曰一翳在眼空花亂墜<a 
name="0805a16" id="0805a16"></a>後有尊宿判云古德答此僧所問如百二十斤重擔<a 
name="0805a17" id="0805a17"></a>此僧一肩荷負驀直便去更不回頭可謂有力者也<a 
name="0805a18" id="0805a18"></a>居士在越山一言之下擔荷佛祖慧命亦可謂是有<a 
name="0805a19" id="0805a19"></a>力之士也直復不宣。</p><a 
name="0805a20" id="0805a20"></a><p style="margin-left: 3em"><span class="headname">復管翁舒居士</span></p><a 
name="0805a21" id="0805a21"></a><p style="text-indent: 0em; margin-left: 0em"><span class="linehead"></span>未出匡廬已知居士才傾蘇黃詞壓班馬虛心內典<a 
name="0805a22" id="0805a22"></a>存誠外護貧道欲見無由馳神久矣何幸曩辱魚箋<a 
name="0805a23" id="0805a23"></a>嘉譽過當意居士誤信虛聲儻入山親見只相視一<a 
name="0805a24" id="0805a24"></a>笑耳即龍門請言一案昔年棄雲居登越嶺已向無<a 
name="0805a25" id="0805a25"></a>煙火處把茅蓋頭不蓄一粒米不栽一莖菜以塞饑<a 
name="0805a26" id="0805a26"></a>瘡詎知居士及諸大護法并諸山耆宿本寺眾僧三<a 
name="0805a27" id="0805a27"></a>請貧道入院原為復理祖席其餘田山瑣瑣悉是第<a 
name="0805a28" id="0805a28"></a>二頭非今之急務也所謂急務者人心匪古世道滔<a 
name="0805a29" id="0805a29"></a>滔不於砥柱中救人心術而營營他求者豈真為生<a 
name="0805a30" id="0805a30"></a>死者所為耶此復。</p><a 
name="0805b01" id="0805b01"></a><p style="margin-left: 3em"><span class="headname">與仲遷葉文學</span></p><a 
name="0805b02" id="0805b02"></a><p style="text-indent: 0em; margin-left: 0em"><span class="linehead"></span>正月賀新禪人持居士後來一書雖未得此事清楚<a 
name="0805b03" id="0805b03"></a>實有進步穩當非摹寫得的貧道隨讀隨喜與牧座<a 
name="0805b04" id="0805b04"></a>元相視笑云待他面來貧道再與一拶始不負幾回<a 
name="0805b05" id="0805b05"></a>曲引也牧云和尚賣弄不少待他作麼即揮案一下<a 
name="0805b06" id="0805b06"></a>便行貧道視侍者云不將漁父引怎得見波濤一并<a 
name="0805b07" id="0805b07"></a>書上居士勿以半塗坐住必要到家方是自由處何<a 
name="0805b08" id="0805b08"></a>如。</p><a 
name="0805b09" id="0805b09"></a><p style="margin-left: 3em"><span class="headname">與方伯斗所余護法</span></p><a 
name="0805b10" id="0805b10"></a><p style="text-indent: 0em; margin-left: 0em"><span class="linehead"></span>山僧自行道二十年來每晤宰官居士留心於法門<a 
name="0805b11" id="0805b11"></a>中者頗多而耑求立證者初見有博庵雪堂二居士<a 
name="0805b12" id="0805b12"></a>也今睹大護法秉心堅固問道真誠一聞舉揚便信<a 
name="0805b13" id="0805b13"></a>知有此段大事直下生疑即欲立證佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>不求<a 
name="0805b14" id="0805b14"></a>伴侶如此學般若之勇猛則不異於古人之勇猛也<a 
name="0805b15" id="0805b15"></a>然佛祖大道本無言說不立功勳貴乎直下承當不<a 
name="0805b16" id="0805b16"></a>容絲毫擬議若有絲毫擬議與道相殊故曰人人本<a 
name="0805b17" id="0805b17"></a>具個個不無皆因妄想執著不能現前以致沉滯輪<a 
name="0805b18" id="0805b18"></a>迴迷淪三界故山僧初於法雲律堂一會輒知大護<a 
name="0805b19" id="0805b19"></a>法乃祖願重來終不以有為功行住腳所以山僧覿<a 
name="0805b20" id="0805b20"></a>面提持發明生死大事亟欲以言下知歸一了百當<a 
name="0805b21" id="0805b21"></a>直不得<span class="corr" title='[巳&gt;已]'>已</span>曲引正睡著話頭作一敲門瓦礫大護法<a 
name="0805b22" id="0805b22"></a>亦便穩於胸中力有朝參暮請之決志也雖然若向<a 
name="0805b23" id="0805b23"></a>百尺竿頭進步鋒鋩矢上加尖朝夕不相離閒忙打<a 
name="0805b24" id="0805b24"></a>不失單提一念直到水窮山盡無下手處方可如枕<a 
name="0805b25" id="0805b25"></a>子墮地頓息塵情得大慶快親證佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>別無伴<a 
name="0805b26" id="0805b26"></a>侶此即不惟出一頭地且續傳燈於萬古自可期矣<a 
name="0805b27" id="0805b27"></a>是以山僧先將三代祖像拄杖一條授與大護法懸<a 
name="0805b28" id="0805b28"></a>記末後因緣始不負龐老之遺風靈山之骨肉也近<a 
name="0805b29" id="0805b29"></a>有新得幸通一二以慰道懷北望五雲臨池翹首。</p><a 
name="0805b30" id="0805b30"></a><p style="text-indent: 0em; margin-left: 0em"><span class="headname">　　　　又</span></p><a 
name="0805c01" id="0805c01"></a><p style="text-indent: 0em; margin-left: 0em"><span class="linehead"></span>蒙賜鐘資感佩不盡然此段公案幽明兩利頓證圓<a 
name="0805c02" id="0805c02"></a>通永鎮祖庭之物也中興碑記詞章簡備字句精妍<a 
name="0805c03" id="0805c03"></a>真乃佛心祖意不惟起祖庭之湮沒而且有深惜天<a 
name="0805c04" id="0805c04"></a>下黎民之重困切切也將來謀石與博翁之記並刻<a 
name="0805c05" id="0805c05"></a>以垂萬古不朽之案也謝謝。</p><a 
name="0805c06" id="0805c06"></a><p style="text-indent: 0em; margin-left: 0em"><span class="headname">　　　　又</span></p><a 
name="0805c07" id="0805c07"></a><p style="text-indent: 0em; margin-left: 0em"><span class="linehead"></span>承貴役遠送碑石座不到山僧詢得來路甚遠且無<a 
name="0805c08" id="0805c08"></a>損壞及細觀文色光潤其體堅固山僧不覺眉尖鼓<a 
name="0805c09" id="0805c09"></a>舞可以傳二大手筆也此不惟祖庭增輝誠千萬古<a 
name="0805c10" id="0805c10"></a>不磨之蹟若非大護法全體妙用安能成就其速乎<a 
name="0805c11" id="0805c11"></a>不盡餘情謹此附謝。</p><a 
name="0805c12" id="0805c12"></a><p style="text-indent: 0em; margin-left: 0em"><span class="headname">　　　　又</span></p><a 
name="0805c13" id="0805c13"></a><p style="text-indent: 0em; margin-left: 0em"><span class="linehead"></span>昨領盛饌至今齒頰猶津也但座中承問女子出定<a 
name="0805c14" id="0805c14"></a>公案一眾知識舉皆默然者何也正是滿盤托出大<a 
name="0805c15" id="0805c15"></a>用全彰故山僧又恐大護法全在定中著腳不得本<a 
name="0805c16" id="0805c16"></a>分相應故返問一動一靜是出耶是入耶若向此中<a 
name="0805c17" id="0805c17"></a>見得則知釋迦老子文殊罔明皆弄精魂舉該喫棒<a 
name="0805c18" id="0805c18"></a>然雖如是也要重徵不妨將昨日問頭今朝還我。</p><a 
name="0805c19" id="0805c19"></a><p style="text-indent: 0em; margin-left: 0em"><span class="headname">　　　　又</span></p><a 
name="0805c20" id="0805c20"></a><p style="text-indent: 0em; margin-left: 0em"><span class="linehead"></span>出定公案答以白箋機用甚是但不知尊意落處還<a 
name="0805c21" id="0805c21"></a>作甚麼邊會若作有言點畫未見若作無言白紙猶<a 
name="0805c22" id="0805c22"></a>存有無不作終難決斷故山僧即碎其箋請大護法<a 
name="0805c23" id="0805c23"></a>再向其中下一轉語。</p><a 
name="0805c24" id="0805c24"></a><p style="text-indent: 0em; margin-left: 0em"><span class="headname">　　　　又</span></p><a 
name="0805c25" id="0805c25"></a><p style="text-indent: 0em; margin-left: 0em"><span class="linehead"></span>向讀來教知大護法造道精勤已到活潑潑地物物<a 
name="0805c26" id="0805c26"></a>頭頭舉皆是道不被理之所轉但不被事之所轉有<a 
name="0805c27" id="0805c27"></a>道可道猶未是大解脫的境界要到自如如地物物<a 
name="0805c28" id="0805c28"></a>頭頭舉非是道不被理之所轉若不被理之所轉而<a 
name="0805c29" id="0805c29"></a>無道可道亦非大解脫境界然大解脫境界言語形<a 
name="0805c30" id="0805c30"></a>容不到師資受授不能只貴自家親證不落規模如<a 
name="0806a01" id="0806a01"></a>人飲水冷暖自知古云毫釐有差天地懸隔矣餘不<a 
name="0806a02" id="0806a02"></a>盡筆諒之諒之。</p><a 
name="0806a03" id="0806a03"></a><p style="text-indent: 0em; margin-left: 0em"><span class="headname">　　　　又</span></p><a 
name="0806a04" id="0806a04"></a><p style="text-indent: 0em; margin-left: 0em"><span class="linehead"></span>近來法門當盛魔異多端聞大護法見道親切作用<a 
name="0806a05" id="0806a05"></a>愈奇誠言道無難易總在當人擔荷為重嘗聞弘道<a 
name="0806a06" id="0806a06"></a>為難非難也護法為難非難也然得正知見具擇法<a 
name="0806a07" id="0806a07"></a>眼分皂白識是非誠為難也如大護法初未明佛法<a 
name="0806a08" id="0806a08"></a>之時能信然參究及至<span class="corr" title='[已&gt;己]'>己</span>明之後又能確爾行持砥<a 
name="0806a09" id="0806a09"></a>柱法門搖掇不動不被他人籠罩不肯自<span class="corr" title='[已&gt;己]'>己</span>瞞頇不<a 
name="0806a10" id="0806a10"></a>以忙閒為隔直得透頂窮源深入閫奧即無盡大年<a 
name="0806a11" id="0806a11"></a>輩又何獨善其聲哉然以此觀大護法亦可謂難行<a 
name="0806a12" id="0806a12"></a>能行若體若用若放若收舉皆兼得之矣欽服欽服<a 
name="0806a13" id="0806a13"></a>今因薰風南來涼生鳳嶺特脩尺素問候起居伏冀<a 
name="0806a14" id="0806a14"></a>順時自玉。</p><a 
name="0806a15" id="0806a15"></a><p style="margin-left: 3em"><span class="headname">與制臺玉翁張護法</span></p><a 
name="0806a16" id="0806a16"></a><p style="text-indent: 0em; margin-left: 0em"><span class="linehead"></span>前法雲寓杖蒙大護法下顧津津隆施疊疊惟恃福<a 
name="0806a17" id="0806a17"></a>果所歸不敢嘵嘵言謝也別歸鳳嶺而神情無時不<a 
name="0806a18" id="0806a18"></a>馳況炎威正熾恨不能常依檀樾大樹而分餘蔭耳<a 
name="0806a19" id="0806a19"></a>蒙垂扁額已挂中堂華嚴經十五啟諷此不惟林泉<a 
name="0806a20" id="0806a20"></a>增色祖剎重輝即福果所歸亦可以恩覃九有矣儻<a 
name="0806a21" id="0806a21"></a>非鈞座作佛祖金湯群生庇蔭安可得哉驅穎遣人<a 
name="0806a22" id="0806a22"></a>代躬鳴謝臨楮翹首。</p><a 
name="0806a23" id="0806a23"></a><p style="margin-left: 3em"><span class="headname">與糧憲允升程護法</span></p><a 
name="0806a24" id="0806a24"></a><p style="text-indent: 0em; margin-left: 0em"><span class="linehead"></span>久慕高聲未遑接教前一識荊恍如舊契詢非過量<a 
name="0806a25" id="0806a25"></a>人不能以一莖草建立梵剎將世諦而為佛法就宦<a 
name="0806a26" id="0806a26"></a>海以作金湯得如是一段孤高自不被物累之所牽<a 
name="0806a27" id="0806a27"></a>制矣然大護法素窮聖道自與佛道相應不妨更向<a 
name="0806a28" id="0806a28"></a>紅塵堆裏別出一頭則自然頭頭合轍物物同源便<a 
name="0806a29" id="0806a29"></a>與蘇黃續其舊案也嘗聞好善者不棄于芻蕘樂成<a 
name="0806a30" id="0806a30"></a>者能加功于終簣山僧故敢走筆伏惟大護法向日<a 
name="0806b01" id="0806b01"></a>用中究竟何物果然親見一回即是塵寰中別出一<a 
name="0806b02" id="0806b02"></a>路也承惠所修藏閣今擇八月朔三上梁望賜尊銜<a 
name="0806b03" id="0806b03"></a>登上俾得垂鎮萬古又本月望日已啟華嚴法寶仗<a 
name="0806b04" id="0806b04"></a>佛力而佇見玉燕投懷崇高爵位謹此奉聞乞為垂<a 
name="0806b05" id="0806b05"></a>鑑。</p><a 
name="0806b06" id="0806b06"></a><p style="margin-left: 3em"><span class="headname">與文宗印周王護法</span></p><a 
name="0806b07" id="0806b07"></a><p style="text-indent: 0em; margin-left: 0em"><span class="linehead"></span>同安殿堂少叨就緒初擬方丈猶隱荊棘叢中即若<a 
name="0806b08" id="0806b08"></a>銅鉈之于荒草忽蒙大護法垂惠一旦鼎新不惟山<a 
name="0806b09" id="0806b09"></a>僧有所依止即十方雲水亦得拶入使將來知識奕<a 
name="0806b10" id="0806b10"></a>葉相傳名為法窟此段因緣謂非千秋不朽之公案<a 
name="0806b11" id="0806b11"></a>乎向聞大駕高遷故山僧特走灌城以作陽關話會<a 
name="0806b12" id="0806b12"></a>不期值公冗蝟臨未敢頻聆咳唾又且山中修造催<a 
name="0806b13" id="0806b13"></a>忙不能久居客舍以致匆別歸山未得候送于南浦<a 
name="0806b14" id="0806b14"></a>也又前聞法旆肯降鳳棲增輝泉石今特遣侍者奉<a 
name="0806b15" id="0806b15"></a>迎萬惟撥冗拱俟不宣。</p><a 
name="0806b16" id="0806b16"></a><p style="margin-left: 3em"><span class="headname">與靖安邑侯陳護法</span></p><a 
name="0806b17" id="0806b17"></a><p style="text-indent: 0em; margin-left: 0em"><span class="linehead"></span>大護法陽春布德民賡褲襦之歌山僧雖處鳳棲僻<a 
name="0806b18" id="0806b18"></a>谷遠承樾蔭久矣欲走雙溪竊領唾咳奈時當聖制<a 
name="0806b19" id="0806b19"></a>不能造謁琴堂歉也何甚茲啟有貴治龍門寺山僧<a 
name="0806b20" id="0806b20"></a>開法有年有數畝山糧為資僧恆產因圓頂方袍不<a 
name="0806b21" id="0806b21"></a>便公門出入故有僧戶之立承前任屠公倡之于先<a 
name="0806b22" id="0806b22"></a>牛公繼之于後法門金湯永垂不朽近聞大護法軫<a 
name="0806b23" id="0806b23"></a>念窮黎不均之嘆慨然平圖此種功德萬民感誦龍<a 
name="0806b24" id="0806b24"></a>門僧戶想自固圉不令四海禪流違公混俗禪席藉<a 
name="0806b25" id="0806b25"></a>振國賦可足是所望耳伏望留神餘容再布。</p><a 
name="0806b26" id="0806b26"></a><p style="margin-left: 3em"><span class="headname">與少宰雪堂熊居士</span></p><a 
name="0806b27" id="0806b27"></a><p style="text-indent: 0em; margin-left: 0em"><span class="linehead"></span>山僧幾番策杖南州眠雲飲月侶鳳儔麟若于同安<a 
name="0806b28" id="0806b28"></a>無深補浴獨大護法有格外之提撕向先師塔銘中<a 
name="0806b29" id="0806b29"></a>極力揄揚今古賴以不朽斯一奇也蒲月入省又得<a 
name="0806b30" id="0806b30"></a>盤桓從上佛祖未了公案擔荷傳燈于千古斯再奇<a 
name="0806c01" id="0806c01"></a>也同安鼎建大殿實出意外余翁發心尤仗弘文接<a 
name="0806c02" id="0806c02"></a>引忽然頓破無相三昧此亦罕覯之緣斯三奇也是<a 
name="0806c03" id="0806c03"></a>三奇非昔靈山付囑不能為之倡更非破慳囊者不<a 
name="0806c04" id="0806c04"></a>能為之和不惟山僧得申出世之懷即後代之瞻仰<a 
name="0806c05" id="0806c05"></a>者如穆清風矣承賜厚貺雖已拜登感愧交集同安<a 
name="0806c06" id="0806c06"></a>大殿中秋後一日豎柱十八日上梁特遣侍者恭迎<a 
name="0806c07" id="0806c07"></a>大駕相約方伯余翁諸位上憲同降鳳棲則土面彌<a 
name="0806c08" id="0806c08"></a>陀重添金色也恭候不宣。</p><a 
name="0806c09" id="0806c09"></a><p style="margin-left: 3em"><span class="headname">與文宗博菴黎居士</span></p><a 
name="0806c10" id="0806c10"></a><p style="text-indent: 0em; margin-left: 0em"><span class="linehead"></span>素荷格外垂青真我法門中了元坡翁一派兼承屢<a 
name="0806c11" id="0806c11"></a>屢留心於上藍祖席知山僧馬師腳下兒孫當奉命<a 
name="0806c12" id="0806c12"></a>唯唯愧山僧道德荒疏難以入廛垂手矧江右之名<a 
name="0806c13" id="0806c13"></a>藍惟此一剎為最又蒙張制臺護法煥然一新必將<a 
name="0806c14" id="0806c14"></a>來之知識有在山僧未敢擅斯念也蒲月出山原為<a 
name="0806c15" id="0806c15"></a>先師塔頭未了之案不覺機緣時至偶值余公儵有<a 
name="0806c16" id="0806c16"></a>鼎建同安之命此非大護法平日久相讚助奚能有<a 
name="0806c17" id="0806c17"></a>斯之奇遇也大殿擬本月望日上梁特請文輿入山<a 
name="0806c18" id="0806c18"></a>盟證則山靈增色雲水騰懽望杏瞻蒲掃榻以俟。</p><a 
name="0806c19" id="0806c19"></a><p style="text-indent: 0em; margin-left: 0em"><span class="headname">　　　　又</span></p><a 
name="0806c20" id="0806c20"></a><p style="text-indent: 0em; margin-left: 0em"><span class="linehead"></span>春承德飽牛屋齒頰至今猶香也謝謝別時正當公<a 
name="0806c21" id="0806c21"></a>冗未敢罄露心悰山僧原出龍門入鳳嶺欲為先師<a 
name="0806c22" id="0806c22"></a>雪屈大轉法輪見其階級成坎坷法堂為草莽自愧<a 
name="0806c23" id="0806c23"></a>才疏行薄不能廣結法緣止擬一瓶一缽坐草眠雲<a 
name="0806c24" id="0806c24"></a>以度餘生之日夕耳不期前歲杖抵灌城祖光忽現<a 
name="0806c25" id="0806c25"></a>得方伯余翁與法相契鍼芥投機慨有復興之念續<a 
name="0806c26" id="0806c26"></a>得制臺張翁司馬熊翁二文接引故得遠近檀那都<a 
name="0806c27" id="0806c27"></a>聲樂助業已殿室告成又得藏經垂鎮儘可聚眾安<a 
name="0806c28" id="0806c28"></a>禪得無餘欠矣但思家有遺譜國有傳文無是則不<a 
name="0806c29" id="0806c29"></a>足以繼遠啟後茲同安祖庭乃廿五祖之遺蹟當斯<a 
name="0806c30" id="0806c30"></a>百廢既舉之時宜有中興碑文方能懸記末後是備<a 
name="0807a01" id="0807a01"></a>沼毛敢乞大方流布俾得佛日長輝名藍再振想大<a 
name="0807a02" id="0807a02"></a>護法以佛祖為心必不以金玉而靳筆也臨風翹企。</p><a 
name="0807a03" id="0807a03"></a><p style="margin-left: 3em"><span class="headname">與給諫約生熊翁居士</span></p><a 
name="0807a04" id="0807a04"></a><p style="text-indent: 0em; margin-left: 0em"><span class="linehead"></span>向叨飛穎命主同安數載以來目視雲霄冰霜自守<a 
name="0807a05" id="0807a05"></a>山僧每愧才疏行淺不能繼述先風援拔祖庭淹沒<a 
name="0807a06" id="0807a06"></a>今幸方伯余翁與山僧有夙生契合發心捐俸起造<a 
name="0807a07" id="0807a07"></a>大雄寶殿并諸堂閣稍以荊棘之場復為龍象之地<a 
name="0807a08" id="0807a08"></a>此非大護法首帥之名烏得有如是之機緣乎近聞<a 
name="0807a09" id="0807a09"></a>門下樂隱林泉倦為世法單于內典留心是以山僧<a 
name="0807a10" id="0807a10"></a>特遣侍者持箋請駕入山度歲不妨與西來祖結出<a 
name="0807a11" id="0807a11"></a>世之盟又是一番奇特也再求顓先師雲居塔院緣<a 
name="0807a12" id="0807a12"></a>起待面詳白臨楮不勝掃室拱候。</p><a 
name="0807a13" id="0807a13"></a><p style="margin-left: 3em"><span class="headname">與旅菴曾居士</span></p><a 
name="0807a14" id="0807a14"></a><p style="text-indent: 0em; margin-left: 0em"><span class="linehead"></span>向入洪都深叨厚惠謝謝山僧自別歸山為了雲水<a 
name="0807a15" id="0807a15"></a>之債不暇隻字問安有疏道愛多矣值前薰風南來<a 
name="0807a16" id="0807a16"></a>聞法體貴恙未甚大寧山僧每于寤寐思維不遑安<a 
name="0807a17" id="0807a17"></a>處但幸大護法嘗炙曹溪憨祖入道甚深必以煩惱<a 
name="0807a18" id="0807a18"></a>場為休歇處是非成壞皆能看破如幻縱使身有老<a 
name="0807a19" id="0807a19"></a>病知必有安閒之法得無妨礙耳昔聞憨祖居諸阨<a 
name="0807a20" id="0807a20"></a>難猶若尋常此蓋轉苦為樂轉有為無苦樂雙泯有<a 
name="0807a21" id="0807a21"></a>無不立誠謂住煩惱而不亂居禪定而不寂此非以<a 
name="0807a22" id="0807a22"></a>大地為身心三界為解脫者耶今大護法誠能以病<a 
name="0807a23" id="0807a23"></a>苦為樂緣又以身心世界渾然一體則有進于先人<a 
name="0807a24" id="0807a24"></a>遠矣今遣訊候台禧伏冀自玉。</p><a 
name="0807a25" id="0807a25"></a><p style="margin-left: 3em"><span class="headname">與埽庵譚先生</span></p><a 
name="0807a26" id="0807a26"></a><p style="text-indent: 0em; margin-left: 0em"><span class="linehead"></span>久聞門下法門砥柱象教金湯海內一麟古今之奇<a 
name="0807a27" id="0807a27"></a>特也印恨緣疏未得親領大教嘗于龍門惆悵中忽<a 
name="0807a28" id="0807a28"></a>得雪老人道行碑續得曹溪憨翁肉祖年譜沐誦之<a 
name="0807a29" id="0807a29"></a>餘倍舒眉宇不啻唇吻荔枝親炙門下之左右耳且<a 
name="0807a30" id="0807a30"></a>集成我祖法道更知尊見超庸赤身擔荷祖佛家私<a 
name="0807b01" id="0807b01"></a>若非天龍特降乘願而來何由得先祖之腹心行狀<a 
name="0807b02" id="0807b02"></a>也時即合爪朝南稱謝不盡印雖侍師有年根性微<a 
name="0807b03" id="0807b03"></a>弱識見靡長數年間濫主宗門伴隨龍象自越山龍<a 
name="0807b04" id="0807b04"></a>門同安各剎略撐祖父門庭未能大舒法約幾思買<a 
name="0807b05" id="0807b05"></a>棹高門聽述先風聊增鈍置因建同安祖剎土木工<a 
name="0807b06" id="0807b06"></a>興行　不果今幸獅聲道兄來謁隨遣侍者持箋代<a 
name="0807b07" id="0807b07"></a>候併附刻俚言伏冀垂青斧正率瀆尊嚴臨風翹首。</p><a 
name="0807b08" id="0807b08"></a><p style="margin-left: 3em"><span class="headname">與御六張居士</span></p><a 
name="0807b09" id="0807b09"></a><p style="text-indent: 0em; margin-left: 0em"><span class="linehead"></span>章門一別忽見星週然山川雖異道契即鄰此心無<a 
name="0807b10" id="0807b10"></a>時而不在浮雲落日間共相委悉誠謂千里同風真<a 
name="0807b11" id="0807b11"></a>俗不二也想居士邇來德業與日俱升浩氣必以彌<a 
name="0807b12" id="0807b12"></a>天誠心定能貫日坐斷十方三際踏翻窠臼透脫羅<a 
name="0807b13" id="0807b13"></a>籠隨方得妙任意優游放去收來無不合乎古人之<a 
name="0807b14" id="0807b14"></a>途轍也但能向無凡聖處不善惡中豁開頂門正眼<a 
name="0807b15" id="0807b15"></a>弘舒腦後眉紋將佛祖之真趣旨歸一齊仆落更有<a 
name="0807b16" id="0807b16"></a>一番令人不可測度不可勝數之受用耳令親翁建<a 
name="0807b17" id="0807b17"></a>立同安祖席擔荷佛祖慧命轉荊棘以作菩提灑醍<a 
name="0807b18" id="0807b18"></a>醐而蘇枯槁不惟鳳棲土石得放光動地即天下知<a 
name="0807b19" id="0807b19"></a>識亦有吐舌驚懷此誠世出世間無不<span class="corr" title='[羡&gt;羨]'>羨</span>奇特也昨<a 
name="0807b20" id="0807b20"></a>聞法旆南旋本應親瞻台祉又恐煩動興居是遣管<a 
name="0807b21" id="0807b21"></a>墨問安兼請車騎入山過夏商量祖父風規始不負<a 
name="0807b22" id="0807b22"></a>昔入同安之室也掃庭以俟。</p><a 
name="0807b23" id="0807b23"></a><p style="margin-left: 3em"><span class="headname">請慧山元白尊宿歸寶峰</span></p><a 
name="0807b24" id="0807b24"></a><p style="text-indent: 0em; margin-left: 0em"><span class="linehead"></span>客歲冬曾奉一書想蒙披照寶峰雲居兩剎已得其<a 
name="0807b25" id="0807b25"></a>詳矣但寶峰方丈自吾兄去江南之後誠為法堂前<a 
name="0807b26" id="0807b26"></a>草深一丈弟每遠眺珠峰涌翠爭榮似有待其新令<a 
name="0807b27" id="0807b27"></a>又兼江楚衲子靖邑檀那聞風望影如渴鹿覓瀛步<a 
name="0807b28" id="0807b28"></a>之久矣望吾兄棒喝重振於泐潭照用覆彰於法座<a 
name="0807b29" id="0807b29"></a>令合邑檀那合寺大眾護守祖庭之有功也臨楮神<a 
name="0807b30" id="0807b30"></a>馳不勝翹企。</p><a 
name="0807c01" id="0807c01"></a><p style="text-indent: 0em; margin-left: 0em"><span class="headname">　　　　又</span></p><a 
name="0807c02" id="0807c02"></a><p style="text-indent: 0em; margin-left: 0em"><span class="linehead"></span>寒梅綻玉枯木回春正老法兄和尚闡宗風之際開<a 
name="0807c03" id="0807c03"></a>壽域之時某應親臨法座禮祝長年奈為同安祖席<a 
name="0807c04" id="0807c04"></a>業識縈纏力難從願今備微儀耑使代賀以表寸私<a 
name="0807c05" id="0807c05"></a>容俟誕辰合自遙空稽首某乃法門鈍置有負先人<a 
name="0807c06" id="0807c06"></a>若非法兄道德芳榮聲名洋溢不能起振先風規模<a 
name="0807c07" id="0807c07"></a>後裔老人塔院二案功程尚未全完明夏二十週期<a 
name="0807c08" id="0807c08"></a>煩仗錫降歐峰指點大成想以道統為心不辭倦耳<a 
name="0807c09" id="0807c09"></a>餘盡晦弟口宣臨楮不勝神馳。</p><a 
name="0807c10" id="0807c10"></a><p style="margin-left: 3em"><span class="headname">復慧峰山牧恆首座</span></p><a 
name="0807c11" id="0807c11"></a><p style="text-indent: 0em; margin-left: 0em"><span class="linehead"></span>讀來書并陞座法語知位任堂頭其宗旨猶有來矣<a 
name="0807c12" id="0807c12"></a>然雲居先師一脈至我門庭孤峻非過量人不能肩<a 
name="0807c13" id="0807c13"></a>荷汝能以一肩擔荷真不忘越山龍門一點血脈既<a 
name="0807c14" id="0807c14"></a>為一方瞻望宜道德成人祖令成物益宜空乏其身<a 
name="0807c15" id="0807c15"></a>綱維梵剎始可以宗門光顯四眾雲來不負笑巖纘<a 
name="0807c16" id="0807c16"></a>續拈花之舊服憨翁繼承柳巷之單傳明月堂中彈<a 
name="0807c17" id="0807c17"></a>古調始稱聲聲不墜空王殿裏傳知音方言曲曲轉<a 
name="0807c18" id="0807c18"></a>新此是汝之應作亦是山僧眉下之所致望也珍重<a 
name="0807c19" id="0807c19"></a>是復。</p><a 
name="0807c20" id="0807c20"></a><p style="margin-left: 3em"><span class="headname">與匡山獅聲大師</span></p><a 
name="0807c21" id="0807c21"></a><p style="text-indent: 0em; margin-left: 0em"><span class="linehead"></span>未接教時先請當事之目云我法門之波無甚大波<a 
name="0807c22" id="0807c22"></a>也此是訛言終歸寢息及讀佳句云頓使癡頑陷此<a 
name="0807c23" id="0807c23"></a>機令人深服其策然非大人先見萬不能符合至此<a 
name="0807c24" id="0807c24"></a>矣鳳棲祖剎湮沒多秋今承合省宰官護法共展初<a 
name="0807c25" id="0807c25"></a>心一旦捐金鼎復方得土面彌陀灰頭羅漢煥然一<a 
name="0807c26" id="0807c26"></a>新歷代祖師少伸悲屈此非老法兄智力遙加慈光<a 
name="0807c27" id="0807c27"></a>遠庇何得有是速乎昨聞江陵遠行之速弟恨不能<a 
name="0807c28" id="0807c28"></a>拜送江干冬日隆寒伏冀途中自玉。</p><a 
name="0807c29" id="0807c29"></a><p style="margin-left: 3em"><span class="headname">與紫竹林妙明和尚</span></p><a 
name="0807c30" id="0807c30"></a><p style="text-indent: 0em; margin-left: 0em"><span class="linehead"></span>相別愈久相隔益遙第老法兄光明日照我土區區<a 
name="0808a01" id="0808a01"></a>千里在眉睫間矣每一念及能無悵然蒙愛不忘遠<a 
name="0808a02" id="0808a02"></a>惠德音兼賜先師頂像俾得瓣香瞻禮儼然如在感<a 
name="0808a03" id="0808a03"></a>謝感謝弟恨薄劣有愧先人塔上因緣與眾兄弟勉<a 
name="0808a04" id="0808a04"></a>強數載尚未拮据今幸大護法余翁助其餘力儘冬<a 
name="0808a05" id="0808a05"></a>或得告完但石工浩繁難為收拾想老兄亦不無心<a 
name="0808a06" id="0808a06"></a>處此矣弟因修葺祖庭日興夜寐搬運土木之勞沐<a 
name="0808a07" id="0808a07"></a>雨櫛風無暫停息因是病中膏<span class="corr" title='[盲&gt;肓]'>肓</span>盧扁束手恨不負<a 
name="0808a08" id="0808a08"></a>荊親聆慈誨今幸風便聊附寸柬代躬問訊俟明春<a 
name="0808a09" id="0808a09"></a>大誕耑賀華筵幸惟慈照不宣。</p><a 
name="0808a10" id="0808a10"></a><p style="margin-left: 3em"><span class="headname">與聲隱和尚</span></p><a 
name="0808a11" id="0808a11"></a><p style="text-indent: 0em; margin-left: 0em"><span class="linehead"></span>久仰座下道風大振猊座之傍人天圍繞足見老人<a 
name="0808a12" id="0808a12"></a>後昆稱兄獨步幾欲買棹走候稍伸渴懷因妄膺法<a 
name="0808a13" id="0808a13"></a>席修復同安祖庭荊棘瓦礫之場多端累聚茲雖少<a 
name="0808a14" id="0808a14"></a>有就緒猶多未竣之羈是以有懷而足不前也雲居<a 
name="0808a15" id="0808a15"></a>老人之塔向蒙協力贊襄十有八九然尚未稱圓滿<a 
name="0808a16" id="0808a16"></a>今必須二百餘金方可如意茲以慈晦二大師為此<a 
name="0808a17" id="0808a17"></a>來楚想老法兄追憶老人必須共出手眼使得早合<a 
name="0808a18" id="0808a18"></a>其尖足見始終之誼矣便中附詢道履不贅。</p><a 
name="0808a19" id="0808a19"></a><p style="margin-left: 3em"><span class="headname">與超宗和尚</span></p><a 
name="0808a20" id="0808a20"></a><p style="text-indent: 0em; margin-left: 0em"><span class="linehead"></span>自壬寅春蒙法駕為先老人塔事遠來足見水源木<a 
name="0808a21" id="0808a21"></a>本之思矣第同安一別六易星霜懷老法兄秖有神<a 
name="0808a22" id="0808a22"></a>馳楚江耳幸今秋慈公到山得以細詢起居少舒渴<a 
name="0808a23" id="0808a23"></a>懷且聞以萬松常住竟付高門自得退居靜室可謂<a 
name="0808a24" id="0808a24"></a>有大作用矣況此時年高德長正好弘法利生與其<a 
name="0808a25" id="0808a25"></a>屏息于深山何若闡宗風于五臺耳且此地原係老<a 
name="0808a26" id="0808a26"></a>人先開之叢席豈忍其冰冷草深乎弟數年濫廁老<a 
name="0808a27" id="0808a27"></a>人之門多受同安之苦今雖藉庇將及告成而尚未<a 
name="0808a28" id="0808a28"></a>能全畢以致塔工未竣不及分身承老兄雅意諄諄<a 
name="0808a29" id="0808a29"></a>愧難從命也若欲塔功圓滿煩望大力指揮匡襄結<a 
name="0808a30" id="0808a30"></a>案語云九級浮屠必合其尖老兄又豈肯以末後一<a 
name="0808b01" id="0808b01"></a>著讓與他人乎餘衷不盡幸諒之。</p><a 
name="0808b02" id="0808b02"></a><p style="margin-left: 2em"><span class="headname">啟</span></p><a 
name="0808b03" id="0808b03"></a><p style="margin-left: 3em"><span class="headname">請新任邑侯藿思李護法遊山</span></p><a 
name="0808b04" id="0808b04"></a><p style="text-indent: 0em; margin-left: 0em"><span class="linehead"></span>伏以天將良令帝命人龍善政剛敷歌褲之聲已遍<a 
name="0808b05" id="0808b05"></a>雄才特用伐荊之譽先揚宓琴靜聽於嵒阿王舄遠<a 
name="0808b06" id="0808b06"></a>飛於郊外象龍俛仰雲水懽騰恭惟閣下有生柱石<a 
name="0808b07" id="0808b07"></a>象教金湯名遊李杜之班學入蘇黃之列三台遠映<a 
name="0808b08" id="0808b08"></a>陰陽燮理已司百里方從秉賦循良既露公門若水<a 
name="0808b09" id="0808b09"></a>唯觀鸞鳳之翔曠野如霜不見雞豚之擾四境如蔭<a 
name="0808b10" id="0808b10"></a>拂翠兩岐麥蕙垂青風披玉尺以加隆月映冰壺而<a 
name="0808b11" id="0808b11"></a>益暢切思政成化洽必為問俗觀風唯茲同安古剎<a 
name="0808b12" id="0808b12"></a>稽時開創唐朝歷代祖師以相傳合郡公侯而再建<a 
name="0808b13" id="0808b13"></a>屆茲春光明媚黃鸝鳴向缽盂峰當斯日色和融白<a 
name="0808b14" id="0808b14"></a>鶴棲歸錫杖嶺印也世外愚僧山中幻質三際斷而<a 
name="0808b15" id="0808b15"></a>秖可供衲子之道僕五蘊空而不足為學士之禪床<a 
name="0808b16" id="0808b16"></a>雅慕緇衣每思授璨於適館心懷明德恒竊飲醇於<a 
name="0808b17" id="0808b17"></a>內交敬挑野菜以當嘉殽敢煮洞泉而充美醞用扳<a 
name="0808b18" id="0808b18"></a>盛駕重賡解帶之機虔迓榮旌復聽秤僧之話俾草<a 
name="0808b19" id="0808b19"></a>木賴光而榮茂庶山川借色以光輝伏冀命駕于公<a 
name="0808b20" id="0808b20"></a>餘乞賜寵臨于何日平蹊俯俟炳燭翹瞻謹啟。</p><a 
name="0808b21" id="0808b21"></a><p style="margin-left: 3em"><span class="headname">請舊任邑侯馬護法遊山</span></p><a 
name="0808b22" id="0808b22"></a><p style="text-indent: 0em; margin-left: 0em"><span class="linehead"></span>伏以淳風既播甘棠之蔽芾常青雅化高臻霜柏之<a 
name="0808b23" id="0808b23"></a>悠長耐操旌旗遄行於幽谷益切欽衷餘光過照於<a 
name="0808b24" id="0808b24"></a>遐陬倍叨盛庇恭惟臺下生民雅望名世高儀誠徼<a 
name="0808b25" id="0808b25"></a>三異之奇歌至感二邦之愛頌推心赤子慈仁久布<a 
name="0808b26" id="0808b26"></a>於荒郊加意青衿文彩廣留於花縣桑麻遍野允稱<a 
name="0808b27" id="0808b27"></a>杜父之雲仍桃李成蹊信譽岑君之風韻威鳳屈栖<a 
name="0808b28" id="0808b28"></a>於黃棘驪龍偶借於滄江預卜豸史屏開佇看烏臺<a 
name="0808b29" id="0808b29"></a>日轉衲荒郊薄德末法微流頻蒙護法之干城每荷<a 
name="0808b30" id="0808b30"></a>回春之玉律知酬有自望駕無從是蔡某日敬潔薄<a 
name="0808c01" id="0808c01"></a>蔬少伸不腆顧茲一器之寡非報二天之虔自忘飲<a 
name="0808c02" id="0808c02"></a>食之微欲睹浚明之範伏冀少舒尊重初遊鳳嶺以<a 
name="0808c03" id="0808c03"></a>無辭特賜寵臨即踏佛峰而弗倦俾依台側而賡解<a 
name="0808c04" id="0808c04"></a>慍之章叨立下風以貢昇平之兆掃逕焚香睠焉鵠<a 
name="0808c05" id="0808c05"></a>俟僧等不勝忭忻之至。</p><a 
name="0808c06" id="0808c06"></a><p style="margin-left: 3em"><span class="headname">請糧廳許護法</span></p><a 
name="0808c07" id="0808c07"></a><p style="text-indent: 0em; margin-left: 0em"><span class="linehead"></span>恭惟臺下天榜題名朕宮擇牧自富五車於學海人<a 
name="0808c08" id="0808c08"></a>歌萬丈於文峰先翥蓬蒿知是搏鵬而示鷃旨栖荊<a 
name="0808c09" id="0808c09"></a>棘識為威鳳以指鸇弼憲才猷大經綸於國裕司儲<a 
name="0808c10" id="0808c10"></a>德政懋會計於持衡上應天倉下裨地部聲傳蓮社<a 
name="0808c11" id="0808c11"></a>澤及文林持國典以聽載功勳執燈傳而俟徼名姓<a 
name="0808c12" id="0808c12"></a>計期豸史指日烏臺印鳳嶺微軀獅峰末品寡識生<a 
name="0808c13" id="0808c13"></a>前著子徒輕今世門頭意望高賢把臂談心消永日<a 
name="0808c14" id="0808c14"></a>誠思達士指空畫月作禪宗由是特採山芹用烹嵒<a 
name="0808c15" id="0808c15"></a>水淨掃有痕之古路潔拭無染之案臺謹卜某日之<a 
name="0808c16" id="0808c16"></a>佳辰虔迓命來之盛駕伏冀統同新令福星一路以<a 
name="0808c17" id="0808c17"></a>迂臨會集舊侯多士同時而出震庶僧聆教尤得萃<a 
name="0808c18" id="0808c18"></a>拔夫山林俾佛瞻光益得類出乎僧相雲水翹瞻無<a 
name="0808c19" id="0808c19"></a>任瞻仰。</p><a 
name="0808c20" id="0808c20"></a><p style="margin-left: 3em"><span class="headname">補祝方伯李護法</span></p><a 
name="0808c21" id="0808c21"></a><p style="text-indent: 0em; margin-left: 0em"><span class="linehead"></span>伏以涵養蒼生應是靈山有願光騰萬里定因帝闕<a 
name="0808c22" id="0808c22"></a>流恩德許頻依心容再借恭惟護法儲精紫閣毓秀<a 
name="0808c23" id="0808c23"></a>洪都拯淪溺於僧門屆今天開壽域救瘡痍於民體<a 
name="0808c24" id="0808c24"></a>時當神裨福疆野老歡謳華封快祝寒巖僻谷盡逢<a 
name="0808c25" id="0808c25"></a>和煦之光塞北江南總賴氤氳之氣樂收桃核來譜<a 
name="0808c26" id="0808c26"></a>大椿之年喜貢霞盃往唱冥靈之歲印乃宗門鈍置<a 
name="0808c27" id="0808c27"></a>慧種蕉芽濫維祖席糞箕敢效龍牌焚祝缽囊懸磬<a 
name="0808c28" id="0808c28"></a>無效殷勤少備芹儀聊申曝敬萬冀麾存足施光寵。</p><a 
name="0808c29" id="0808c29"></a><p style="margin-left: 3em"><span class="headname">復眾鄉紳護法</span></p><a 
name="0808c30" id="0808c30"></a><p style="text-indent: 0em; margin-left: 0em"><span class="linehead"></span>伏以東山日麗孤光皎潔映修江南國風清古氣優<a 
name="0809a01" id="0809a01"></a>游騰鳳嶺名寄千秋之外真俗咸歡心存兩間之中<a 
name="0809a02" id="0809a02"></a>高低並美園林傲骨泉石馳神野鶴知歸山雞解舞<a 
name="0809a03" id="0809a03"></a>恭唯眾大護法閣下朝廷榜樣社稷規模遙瞻氣概<a 
name="0809a04" id="0809a04"></a>若彌天直睹精誠如貫日嘗掛金絛輝里巷大啟家<a 
name="0809a05" id="0809a05"></a>聲久留玉帶振山門弘揚祖道玉衡平舉知衲子之<a 
name="0809a06" id="0809a06"></a>重輕寶鏡高懸識世人之憂戚文光遠引信哉世外<a 
name="0809a07" id="0809a07"></a>階梯翰墨遙頒允矣塵中號令雲水欽崇象龍俛仰<a 
name="0809a08" id="0809a08"></a>某也僧中鈍置法內遺流自慚薄德不守山林自愧<a 
name="0809a09" id="0809a09"></a>緣疏難圓梵宇寧甘險隘遠從浪裏浮沉寧受辛酸<a 
name="0809a10" id="0809a10"></a>固向塵中奔走都城雖有住處就裏還同無住之時<a 
name="0809a11" id="0809a11"></a>旅底雖無歸思個中已定有歸之日偶得瑤函展讀<a 
name="0809a12" id="0809a12"></a>意欲拽杖忙行無奈春景迷途敢待秋風薦爽回南<a 
name="0809a13" id="0809a13"></a>促膝藉明月以致謝尊前望北談空假寒霜而曲躬<a 
name="0809a14" id="0809a14"></a>座側先對來者略附報章伏冀照原無滋遠慮。</p><a 
name="0809a15" id="0809a15"></a><p style="margin-left: 3em"><span class="headname">復孝廉文學</span></p><a 
name="0809a16" id="0809a16"></a><p style="text-indent: 0em; margin-left: 0em"><span class="linehead"></span>恭惟臺下廟廊儲幹社稷英材待時為盛世經綸指<a 
name="0809a17" id="0809a17"></a>日作中流柱石身居學海猶存偏愛於僧門志決文<a 
name="0809a18" id="0809a18"></a>林尚布餘光於法社筆花與山花齊燦佛祖增光劍<a 
name="0809a19" id="0809a19"></a>氣等雲氣同生象龍啟色護叢林如眼目泉石驩騰<a 
name="0809a20" id="0809a20"></a>保僧眾若身心雲流會合頌緇衣而時宜梓里披彩<a 
name="0809a21" id="0809a21"></a>服以日映楓宸金玉聲高璇璣韻美鄉鄰注念遐邇<a 
name="0809a22" id="0809a22"></a>知歸山僧法門樗櫟蓮社愚頑不能耐守山林妄欲<a 
name="0809a23" id="0809a23"></a>奔波城市泥沾杖缽真為識者所嘲穢染袈裟更被<a 
name="0809a24" id="0809a24"></a>愚人所笑忽接高賢華札讀之即欲南行奈因金佛<a 
name="0809a25" id="0809a25"></a>工殘思之不能北脫只得先遣來人復命預上報章<a 
name="0809a26" id="0809a26"></a>以便秋後野衲還山恭宣謝忱同安祖席煩賴維持<a 
name="0809a27" id="0809a27"></a>始終樂有恃怙清化禪林自能解脫首尾不致奄留<a 
name="0809a28" id="0809a28"></a>遙對修江可勝翹企。</p><a 
name="0809a29" id="0809a29"></a><a 
name="0809a30" id="0809a30"></a><p><span class="juanname">法璽印禪師語錄卷第八</span></p>
<hr>【經文資訊】嘉興藏第 28 冊 No. B220 法璽印禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8ed0.html?index=J28nB220" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB220_008 by HTTrack Website Copier/3.x [XR&CO'2008], Tue, 03 Jun 2014 00:38:39 GMT -->
</html>
