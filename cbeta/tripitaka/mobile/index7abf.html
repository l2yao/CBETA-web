<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_030 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab1eb.gif?utmac=MO-30696269-4&amp;utmn=1429758881&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB202_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4d01.html?index=J28nB202_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 30 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷30]">　
<a 
name="0158b01" id="0158b01"></a><p><span class="juanname">百癡禪師語錄卷第三十</span></p><a 
name="0158b02" id="0158b02"></a><p style="margin-left: 4em"><span class="byline">嗣法門人超宣等編</span></p><a 
name="0158b03" id="0158b03"></a><p style="margin-left: 2em"><span class="headname">雜詠</span></p><a 
name="0158b04" id="0158b04"></a><p style="margin-left: 3em"><span class="headname">輓海鹽徐長善令室朱節烈孺人</span></p><a 
name="0158b05" id="0158b05"></a><p><span class="lg">節義鬚眉若箇知況復香閨簪珥兒居恒無事見猶<a 
name="0158b06" id="0158b06"></a>少況值干戈騷動時乙酉之年秋八月孺人避難豐<a 
name="0158b07" id="0158b07"></a>山窟忽然旗鼓疾喧天士女豐山相枕歿孺人匿草<a 
name="0158b08" id="0158b08"></a>偶遭擒盡擲腰間所佩金若輩弗義欲凌逼自誓生<a 
name="0158b09" id="0158b09"></a>來秪此心厲齒惡言當面罵頭挨白刃沒驚怕冰肝<a 
name="0158b10" id="0158b10"></a>雪操凜松筠血染羅襦魂已化金風蕭瑟雨淒淒古<a 
name="0158b11" id="0158b11"></a>木慈烏徹夜啼雖似為伊▆灑淚烈光直與日光齊<a 
name="0158b12" id="0158b12"></a>因思昔日斷臂女一種堅貞差足伍又思昔日張睢<a 
name="0158b13" id="0158b13"></a>陽臨危不變威如虎死忠死節無兩般為婦為臣孰<a 
name="0158b14" id="0158b14"></a>易難大抵時窮節乃見丹青炳蔚任人看</span></p><a 
name="0158b15" id="0158b15"></a><p style="margin-left: 3em"><span class="headname">偕諸子遊覲周居士南園次韻</span></p><a 
name="0158b16" id="0158b16"></a><p><span class="lg">小圃交南郭搘筇亦可觀荷分兩沼秀戶挹一天寬<a 
name="0158b17" id="0158b17"></a>坐久香生袂神清夢不寒主人知我也相對有餘歡</span></p><a 
name="0158b18" id="0158b18"></a><p style="margin-left: 3em"><span class="headname">詠蟬</span></p><a 
name="0158b19" id="0158b19"></a><p><span class="lg">先天鐘介性托隱最高枝飲食無求世行藏各待時<a 
name="0158b20" id="0158b20"></a>風吟千古韻冠制萬人師嗟彼螳螂者委身徒爾為</span></p><a 
name="0158b21" id="0158b21"></a><p style="margin-left: 3em"><span class="headname">瓶梅</span></p><a 
name="0158b22" id="0158b22"></a><p><span class="lg">呵折一枝古垂瓶冷挂窗暗香浮玉案疏影戰銀缸<a 
name="0158b23" id="0158b23"></a>入夢羅僊近傳音驛使降雪茶烹數碗坐飲卻成雙</span></p><a 
name="0158b24" id="0158b24"></a><p style="margin-left: 3em"><span class="headname">題子陵釣臺</span></p><a 
name="0158b25" id="0158b25"></a><p><span class="lg">身世浮雲勘破了富春臺上獨垂綸清風凜凜今猶<a 
name="0158b26" id="0158b26"></a>在不見南宮畫裏人</span></p><a 
name="0158b27" id="0158b27"></a><p style="margin-left: 3em"><span class="headname">邸中即事</span></p><a 
name="0158b28" id="0158b28"></a><p><span class="lg">斷雲縷縷送歸鴉影入平池捲落花理策思量何處<a 
name="0158b29" id="0158b29"></a>好須知乘興即為家</span></p><a 
name="0158b30" id="0158b30"></a><p style="margin-left: 3em"><span class="headname">慧上人山居</span></p><a 
name="0158c01" id="0158c01"></a><p><span class="lg">芒履錢償盡歸來老此山無求能自樂不慍可長閒<a 
name="0158c02" id="0158c02"></a>縱筆疏簾捲依蒲小戶閞相看超語默細刷鷓鴣斑</span></p><a 
name="0158c03" id="0158c03"></a><p style="margin-left: 3em"><span class="headname">題八駿圖</span></p><a 
name="0158c04" id="0158c04"></a><p><span class="lg">骨相原非凡丹青妙入神遠看疑欲驟近睨覺生瞋<a 
name="0158c05" id="0158c05"></a>幸免鹽車泣休將玉勒陳堂前憑賞鑑具眼是何人</span></p><a 
name="0158c06" id="0158c06"></a><p style="margin-left: 3em"><span class="headname">山居八首</span></p><a 
name="0158c07" id="0158c07"></a><p><span class="lg">我生疏散百無能秪愛螺青髻萬層拂石倚藤成坐<a 
name="0158c08" id="0158c08"></a>睡隔溪猿叫後山應</span></p><a 
name="0158c09" id="0158c09"></a><p><span class="lg">巖泉渴飲十分甜何用譁街滋味添淨盡肺腸如有<a 
name="0158c10" id="0158c10"></a>得竿竿嫩玉色侵簾</span></p><a 
name="0158c11" id="0158c11"></a><p><span class="lg">數筆晴峰翻舌本半鉤曉月抵詩媒句成寫罷憑誰<a 
name="0158c12" id="0158c12"></a>和多謝花禽特意來</span></p><a 
name="0158c13" id="0158c13"></a><p><span class="lg">布衲多年破嬾補紙衾新摺薄還溫良朋遠訊甘分<a 
name="0158c14" id="0158c14"></a>讓獨擁寒爐燎木根</span></p><a 
name="0158c15" id="0158c15"></a><p><span class="lg">也知迂闊世難愜猶幸清皚我不貧栗芋熱煨常飽<a 
name="0158c16" id="0158c16"></a>足負暄摩腹待何人</span></p><a 
name="0158c17" id="0158c17"></a><p><span class="lg">紫燕巢成春腳遠流鶯韻老日頭長庵居但得隨緣<a 
name="0158c18" id="0158c18"></a>遇消遣爐中數穗香</span></p><a 
name="0158c19" id="0158c19"></a><p><span class="lg">相逢盡道住山好不見幾人解住山胸次塵多眼力<a 
name="0158c20" id="0158c20"></a>朽縱閒閒也未閒閒</span></p><a 
name="0158c21" id="0158c21"></a><p><span class="lg">百歲韶光如電閃堪憐炎世聚蠅糝到頭不及野僧<a 
name="0158c22" id="0158c22"></a>閑家在白雲殊勝崦</span></p><a 
name="0158c23" id="0158c23"></a><p style="margin-left: 3em"><span class="headname">雙髻峰</span></p><a 
name="0158c24" id="0158c24"></a><p><span class="lg">側立巍巍逼太虛彤雲翠玉想衣裾山靈也愛嬌姿<a 
name="0158c25" id="0158c25"></a>好綰起雙鬟待月梳</span></p><a 
name="0158c26" id="0158c26"></a><p style="margin-left: 3em"><span class="headname">船居和韻三首</span></p><a 
name="0158c27" id="0158c27"></a><p><span class="lg">年來得趣迥人間一葉為家到處閒順水停橈疑止<a 
name="0158c28" id="0158c28"></a>岸回瀾急棹恍移山魚吞纜影忘香餌荻舞波光映<a 
name="0158c29" id="0158c29"></a>病顏莫道舟中無所事隨時撥著上頭關</span></p><a 
name="0158c30" id="0158c30"></a><p><span class="lg">不憂歲月長和短但放輕舟水上行野渡雲收層閣<a 
name="0159a01" id="0159a01"></a>現荒村路斷小橋橫自眠自醒頻搖弄無住無拘絕<a 
name="0159a02" id="0159a02"></a>送迎可怪華亭蓑笠叟賤將佛法作人情</span></p><a 
name="0159a03" id="0159a03"></a><p><span class="lg">世路營求各有時船居原不假媒梯烏輪櫂擊江心<a 
name="0159a04" id="0159a04"></a>涌雨線蓬牽岳面齊取水為羹宜左右逢津宿岸任<a 
name="0159a05" id="0159a05"></a>東西悠然兀坐更深處一曲漁歌了悟迷</span></p><a 
name="0159a06" id="0159a06"></a><p style="margin-left: 3em"><span class="headname">閒行</span></p><a 
name="0159a07" id="0159a07"></a><p><span class="lg">寒庭半夜雨臨曉起晴風突兀山流翠婆娑花噴紅<a 
name="0159a08" id="0159a08"></a>支筇欣獨賞琢句苦難工忽聽催鯨吼抬頭日已中</span></p><a 
name="0159a09" id="0159a09"></a><p style="margin-left: 3em"><span class="headname">懷金浦舊友</span></p><a 
name="0159a10" id="0159a10"></a><p><span class="lg">不見梁峰友因循十五秋常為吟古賦獨自倚危樓<a 
name="0159a11" id="0159a11"></a>鴈字排空遠楓丹趁水流何時陪夜話令我此心休</span></p><a 
name="0159a12" id="0159a12"></a><p style="margin-left: 3em"><span class="headname">壽雲庵居士六旬<span class="note">(其尊翁逝世月日時俱同)</span></span></p><a 
name="0159a13" id="0159a13"></a><p><span class="lg">十笏軒中一鑑明寶書半摺篆香清不停歲月週花<a 
name="0159a14" id="0159a14"></a>甲無限風光動德庚母難父艱恩已報時同日洽願<a 
name="0159a15" id="0159a15"></a>彌貞函關老叟遐圖在敢借雲庵作頌聲</span></p><a 
name="0159a16" id="0159a16"></a><p style="margin-left: 3em"><span class="headname">送資福靈機禪師回漳葬親兼附家信</span></p><a 
name="0159a17" id="0159a17"></a><p><span class="lg">霞漳此去三千里況值炎蒸五月時為痛華堂親骨<a 
name="0159a18" id="0159a18"></a>冷故將雲舍杖頭移鶴齡嵒畔青楓茂烏石城中紫<a 
name="0159a19" id="0159a19"></a>荔垂愧我欲歸歸未得空餘半幅慰鄉思</span></p><a 
name="0159a20" id="0159a20"></a><p style="margin-left: 3em"><span class="headname">集唐句題畫</span></p><a 
name="0159a21" id="0159a21"></a><p><span class="lg">秋染棠梨葉半紅山山倒影石屏空蕭然門巷無人<a 
name="0159a22" id="0159a22"></a>過誰肯休心老此中</span></p><a 
name="0159a23" id="0159a23"></a><p style="margin-left: 3em"><span class="headname">矮雞冠花</span></p><a 
name="0159a24" id="0159a24"></a><p><span class="lg">巨頂凝丹莎草齊和風鬥唱碧窗西可憐賞翫人無<a 
name="0159a25" id="0159a25"></a>耳口口道伊不解啼</span></p><a 
name="0159a26" id="0159a26"></a><p style="margin-left: 3em"><span class="headname">夢遊明聖湖</span></p><a 
name="0159a27" id="0159a27"></a><p><span class="lg">我愛西湖景垂楊泛扁舟昔年秋裏到今日夢中遊<a 
name="0159a28" id="0159a28"></a>岳廟英魂動蘇堤紫氣浮誰為驚枕覺翅鳥一聲幽</span></p><a 
name="0159a29" id="0159a29"></a><p style="margin-left: 3em"><span class="headname">長慶化螺池</span></p><a 
name="0159a30" id="0159a30"></a><p><span class="lg">古聖垂慈巧人間丐熟螺池靈軀復活草邃育偏多<a 
name="0159b01" id="0159b01"></a>斷尾刀痕現昂頭石砌摩往來聞見者誰識舊恩波</span></p><a 
name="0159b02" id="0159b02"></a><p style="margin-left: 3em"><span class="headname">因山中亂寄黃爾珍居士</span></p><a 
name="0159b03" id="0159b03"></a><p><span class="lg">世亂攜群入遠山山中又亂擬何還拂藤常憶無身<a 
name="0159b04" id="0159b04"></a>話閉口深談不二關月桂飄香秋況好溪蘋吐白鳥<a 
name="0159b05" id="0159b05"></a>聲閒殷勤寄訊龐眉佛且各隨時展笑顏</span></p><a 
name="0159b06" id="0159b06"></a><p style="margin-left: 3em"><span class="headname">竹蝦蟆</span></p><a 
name="0159b07" id="0159b07"></a><p><span class="lg">綠玉根邊已露形更加雕畫示全生逢人欲跳清波<a 
name="0159b08" id="0159b08"></a>上猶自低回努眼睛</span></p><a 
name="0159b09" id="0159b09"></a><p style="margin-left: 3em"><span class="headname">題遠塵禪人茅庵</span></p><a 
name="0159b10" id="0159b10"></a><p><span class="lg">結茅煙靄裏一衲了平生路僻塵來遠身閒夢入清<a 
name="0159b11" id="0159b11"></a>修篁侵戶綠曲澗挂簾明借榻高談笑腸肝徹底傾</span></p><a 
name="0159b12" id="0159b12"></a><p style="margin-left: 3em"><span class="headname">贈海鹽余明府</span></p><a 
name="0159b13" id="0159b13"></a><p><span class="lg">靈鷲山中記<span class="gaiji">&#x8382;<!--gaiji,,1[卄/別],2&#x8382;,3--></span>人今來示現宰官身花迎墨綬仁風<a 
name="0159b14" id="0159b14"></a>普月印琴堂德政淳竹馬孩童知姓字射鵰將士羨<a 
name="0159b15" id="0159b15"></a>威神吞舟豈久容涔足佇看烏臺響畫輪</span></p><a 
name="0159b16" id="0159b16"></a><p style="margin-left: 3em"><span class="headname">寄金吾徐伯玄</span></p><a 
name="0159b17" id="0159b17"></a><p><span class="lg">生來壯骨自摩霄萬里乘風駕碧潮未遇蚤如雷灌<a 
name="0159b18" id="0159b18"></a>耳相逢恰似玉纏腰瓶鵝翅展君懷切篆鴨香浮野<a 
name="0159b19" id="0159b19"></a>興饒別後晝長聊假寐時吹好夢到山椒</span></p><a 
name="0159b20" id="0159b20"></a><p style="margin-left: 3em"><span class="headname">寄胞兄楷榕并弟梓二首</span></p><a 
name="0159b21" id="0159b21"></a><p><span class="lg">最苦同根生時來各路行廿春魚信冷萬里棣風清<a 
name="0159b22" id="0159b22"></a>毛鬢知非舊語音想已輕對床何日可雨夜亂蕉聲<a 
name="0159b23" id="0159b23"></a>幾度荊花下惓惓望遠峰雲飛思甚邇路阻去奚從<a 
name="0159b24" id="0159b24"></a>黃卷消殘晝青燈夾梵鐘相酬聊藉此免使墨箋濃</span></p><a 
name="0159b25" id="0159b25"></a><p style="margin-left: 3em"><span class="headname">題扇中畫蘭送平湖含虛師</span></p><a 
name="0159b26" id="0159b26"></a><p><span class="lg">懸崖花數朵風葉自翩翩秀色不難繪真香未易傳<a 
name="0159b27" id="0159b27"></a>騷遊半醉夢卑弱盡攀緣掌握君能否相隨莫棄捐</span></p><a 
name="0159b28" id="0159b28"></a><p style="margin-left: 3em"><span class="headname">覲周居士園中鐵幹海棠六月重開請題</span></p><a 
name="0159b29" id="0159b29"></a><p><span class="lg">維摩願力自頻頻再現金山砥柱身<span class="gaiji">&#x564F;<!--gaiji,,1[口*翕],2&#x564F;,3--></span>筩時當三伏<a 
name="0159b30" id="0159b30"></a>暑故園花發數枝春粧成老幹非無意睡足香腮更<a 
name="0159c01" id="0159c01"></a>快人物象冥搜真罕有應君家出石麒麟</span></p><a 
name="0159c02" id="0159c02"></a><p style="margin-left: 3em"><span class="headname">和雲渡秋亭吟三首</span></p><a 
name="0159c03" id="0159c03"></a><p><span class="lg">一帶溪光碧映亭呼移瓦鼓傍疏櫺只因竹裏秋聲<a 
name="0159c04" id="0159c04"></a>好偏愛留人仔細聽</span></p><a 
name="0159c05" id="0159c05"></a><p><span class="lg">何處颼颼入我亭驚飛亂葉拂窗櫺篆畦未冷依蒲<a 
name="0159c06" id="0159c06"></a>坐耳畔雖多不厭聽</span></p><a 
name="0159c07" id="0159c07"></a><p><span class="lg">乾坤何似一空亭證得空時任倚櫺無限秋聲收拾<a 
name="0159c08" id="0159c08"></a>盡勞人未許此中聽</span></p><a 
name="0159c09" id="0159c09"></a><p style="margin-left: 3em"><span class="headname">因僧戲象棋將棋子下火口占一律</span></p><a 
name="0159c10" id="0159c10"></a><p><span class="lg">不識娘生第一籌爭先決勝幾時休兵車已犯田單<a 
name="0159c11" id="0159c11"></a>策象馬難逃赤帝愁砲響數聲輪燄火士行無路爛<a 
name="0159c12" id="0159c12"></a>焦頭將軍借問今何在笑汝諸人折勁矛</span></p><a 
name="0159c13" id="0159c13"></a><p style="margin-left: 3em"><span class="headname">送定修上人化菱</span></p><a 
name="0159c14" id="0159c14"></a><p><span class="lg">碧溪秋映小菱鮮采采人歸載滿船可是無錢能買<a 
name="0159c15" id="0159c15"></a>否一番風信任君傳</span></p><a 
name="0159c16" id="0159c16"></a><p style="margin-left: 3em"><span class="headname">遣懷六首</span></p><a 
name="0159c17" id="0159c17"></a><p><span class="lg">無事憨僧野興添客來不語口如箝萬般度日惟清<a 
name="0159c18" id="0159c18"></a>淡一枕涼風愛黑甜任性已將鷗鳥狎通方何礙俗<a 
name="0159c19" id="0159c19"></a>流嫌是誰委悉月中意且莫區區認指尖</span></p><a 
name="0159c20" id="0159c20"></a><p><span class="lg">綠陰濃護夏無炎兀坐閒房養靜恬火芋熱煨思嬾<a 
name="0159c21" id="0159c21"></a>瓚筆華空夢愧江淹絲懸祖命奚堪問虺毒人心不<a 
name="0159c22" id="0159c22"></a>待占但得小園秋色好任他宿雨夜侵簾</span></p><a 
name="0159c23" id="0159c23"></a><p><span class="lg">交多締廣是非添寂寂柴門謹自箝嚼盡黃連須耐<a 
name="0159c24" id="0159c24"></a>苦逢他白蜜莫戀甜煙汀弄笛子常分月渚橫絲汝<a 
name="0159c25" id="0159c25"></a>不嫌此境現成如解會淨瓶趯出一峰尖</span></p><a 
name="0159c26" id="0159c26"></a><p><span class="lg">禪家近日好趨炎爭似渠儂況味恬石臼有泉新米<a 
name="0159c27" id="0159c27"></a>搗山廚無菜淡虀淹知音難得子期調直道徒煩太<a 
name="0159c28" id="0159c28"></a>卜占最是關情雙紫燕朝朝暮暮覷疏簾</span></p><a 
name="0159c29" id="0159c29"></a><p><span class="lg">碧天映水畫圖添水色天光不用箝倚杖細看忘我<a 
name="0159c30" id="0159c30"></a>我憑欄妙悟意甜甜目前是道非干謗法外無心謾<a 
name="0160a01" id="0160a01"></a>比嫌為報參玄諸上士中途照管草鞋尖</span></p><a 
name="0160a02" id="0160a02"></a><p><span class="lg">新秋一雨洗威炎小隱便宜事事恬曾見鼎鐘隨日<a 
name="0160a03" id="0160a03"></a>盡未聞石嶼被潮淹荷衣橡食池為鑑紙帳芸窗瓦<a 
name="0160a04" id="0160a04"></a>作占卻笑兒童善戲謔飛螢輕撲點吾簾</span></p><a 
name="0160a05" id="0160a05"></a><p style="margin-left: 3em"><span class="headname">金粟八詠</span></p><a 
name="0160a06" id="0160a06"></a><p style="margin-left: 4em"><span class="headname">角里樵歌</span></p><a 
name="0160a07" id="0160a07"></a><p><span class="lg">蒼杉萬本石嵌空日有樵人弄曉風柯爛不知天地<a 
name="0160a08" id="0160a08"></a>老歌喉一轉振林中</span></p><a 
name="0160a09" id="0160a09"></a><p style="margin-left: 4em"><span class="headname">鷗灘雨棹</span></p><a 
name="0160a10" id="0160a10"></a><p><span class="lg">剩雨殘雲過碧灘咿啞響擊水光寒遙驚兩岸鷗無<a 
name="0160a11" id="0160a11"></a>數飛入蘆花雪一團</span></p><a 
name="0160a12" id="0160a12"></a><p style="margin-left: 4em"><span class="headname">康橋步月</span></p><a 
name="0160a13" id="0160a13"></a><p><span class="lg">波心瀲灩月華明禪倦何妨橋上行清影隨人來復<a 
name="0160a14" id="0160a14"></a>去踏翻銀漢寂無聲</span></p><a 
name="0160a15" id="0160a15"></a><p style="margin-left: 4em"><span class="headname">茶鎮晴嵐</span></p><a 
name="0160a16" id="0160a16"></a><p><span class="lg">濃堆霧氣潑人衣午近陽和一帶晞最好前岡新似<a 
name="0160a17" id="0160a17"></a>畫橋邊漠漠酒旗飛</span></p><a 
name="0160a18" id="0160a18"></a><p style="margin-left: 4em"><span class="headname">寶閣松風</span></p><a 
name="0160a19" id="0160a19"></a><p><span class="lg">層閣玲瓏勢倚霞篆煙繚繞軸三車松濤入耳來何<a 
name="0160a20" id="0160a20"></a>處疑是天宮散寶花</span></p><a 
name="0160a21" id="0160a21"></a><p style="margin-left: 4em"><span class="headname">金山踏翠</span></p><a 
name="0160a22" id="0160a22"></a><p><span class="lg">九九螺峰拖髻長金巒掠翠峙中央瘦筇幾度緣雲<a 
name="0160a23" id="0160a23"></a>上秀色侵衫亦自香</span></p><a 
name="0160a24" id="0160a24"></a><p style="margin-left: 4em"><span class="headname">車亭晚眺</span></p><a 
name="0160a25" id="0160a25"></a><p><span class="lg">閒來策立小空亭四顧桑畦疊亂青夕照光斜簷影<a 
name="0160a26" id="0160a26"></a>動隔溪吠犬入疏櫺</span></p><a 
name="0160a27" id="0160a27"></a><p style="margin-left: 4em"><span class="headname">塔院疏鐘</span></p><a 
name="0160a28" id="0160a28"></a><p><span class="lg">留雲石塔近芳郊夜靜華鐘緩緩敲驚盡夢回無著<a 
name="0160a29" id="0160a29"></a>莫起看曙色上松稍</span></p><a 
name="0160a30" id="0160a30"></a><p style="margin-left: 4em"><span class="headname">送俊生羅居士</span></p><a 
name="0160b01" id="0160b01"></a><p><span class="lg">一貫儒門旨趣奇毛搜膚索豈能知良哉尼父當陽<a 
name="0160b02" id="0160b02"></a>句快矣蘿▆上月時國器從來難隱覆筆花猶幸已<a 
name="0160b03" id="0160b03"></a>離披金風▆▆▆<span class="gaiji">[柅-匕+辛]<!--gaiji,,1[柅-匕+辛],2,3--></span>陣奪取鰲頭更是誰</span></p><a 
name="0160b04" id="0160b04"></a><p style="margin-left: 4em"><span class="headname">能仁即事</span></p><a 
name="0160b05" id="0160b05"></a><p><span class="lg">新城鎮口唐朝寺我愛春光倚杖來梵閣高臨溪水<a 
name="0160b06" id="0160b06"></a>秀僊橋遠望杏花開期人不至情何已待月相隨笑<a 
name="0160b07" id="0160b07"></a>幾回昨夜風聲更迅惡床頭夢斷曉鐘催</span></p><a 
name="0160b08" id="0160b08"></a><p style="margin-left: 3em"><span class="headname">賦得雨中春樹萬人家</span></p><a 
name="0160b09" id="0160b09"></a><p><span class="lg">高絲累日潑天昏偶步林東窈窕門噀霧新條爭滴<a 
name="0160b10" id="0160b10"></a>翠思晴弱鳥釀啼痕屐聲雜沓江邊路帘影疏濛竹<a 
name="0160b11" id="0160b11"></a>外村看罷詩成風馭急低回猶自把鬚捫</span></p><a 
name="0160b12" id="0160b12"></a><p style="margin-left: 3em"><span class="headname">中秋前夜雨有感</span></p><a 
name="0160b13" id="0160b13"></a><p><span class="lg">準擬中秋翫月明天工巧吝可憐生無情最苦芭蕉<a 
name="0160b14" id="0160b14"></a>雨一枕瀟瀟夢不成</span></p><a 
name="0160b15" id="0160b15"></a><p><span class="lg">素娥何事嬾窺人累我連宵語似嗔清興不來雲影<a 
name="0160b16" id="0160b16"></a>濕挑燈空刷雨前春</span></p><a 
name="0160b17" id="0160b17"></a><p><span class="lg">桂輪高隱覓無蹤敢借他郎一笛風吹盡陰霾光彩<a 
name="0160b18" id="0160b18"></a>露人人踏入廣寒宮</span></p><a 
name="0160b19" id="0160b19"></a><p style="margin-left: 3em"><span class="headname">晴山晚眺和觀中居士韻</span></p><a 
name="0160b20" id="0160b20"></a><p><span class="lg">古木陰中雲影絕夕陽洞裏梵音歇扶筇獨自倚崚<a 
name="0160b21" id="0160b21"></a>嶒遠望鷗灘飛一葉</span></p><a 
name="0160b22" id="0160b22"></a><p><span class="lg">亦見伊人喜步陵長吟短詠意更殷爭如我曲合松<a 
name="0160b23" id="0160b23"></a>風不落平平仄仄韻</span></p><a 
name="0160b24" id="0160b24"></a><p style="margin-left: 3em"><span class="headname">清響庵</span></p><a 
name="0160b25" id="0160b25"></a><p><span class="lg">小舍僅容膝予寬動所思衛篁聲墜露莊蝶影翻池<a 
name="0160b26" id="0160b26"></a>操比冰尤潔名如鏡不移貪懦聞可起何必畏人知</span></p><a 
name="0160b27" id="0160b27"></a><p style="margin-left: 3em"><span class="headname">白荷軒</span></p><a 
name="0160b28" id="0160b28"></a><p><span class="lg">地僻荷光澹一軒有令名姿為甘自素品乃聖之清<a 
name="0160b29" id="0160b29"></a>香膩隨風遠危盤向日擎非真君子至未敢許相迎</span></p><a 
name="0160b30" id="0160b30"></a><p style="margin-left: 3em"><span class="headname">萬為居士以予退居梵勝贈詩四章次韻酬之</span></p><a 
name="0160c01" id="0160c01"></a><p><span class="lg">自入庵來無別事豁開夢眼笑虛空麤拳熱喝渾拋<a 
name="0160c02" id="0160c02"></a>卻不識阿誰繼祖蹤</span></p><a 
name="0160c03" id="0160c03"></a><p><span class="lg">幾樹冰梅隔塢開暗香浮動寶華臺箇中真樂知惟<a 
name="0160c04" id="0160c04"></a>我也有行行賺入來</span></p><a 
name="0160c05" id="0160c05"></a><p><span class="lg">挂笠鷗灘近六年一條白棒顯單傳是真是假人應<a 
name="0160c06" id="0160c06"></a>辨淺壑何曾沒釣船</span></p><a 
name="0160c07" id="0160c07"></a><p><span class="lg">此身權閣綠蘿庵春月秋花映碧潭寄語城中高隱<a 
name="0160c08" id="0160c08"></a>者莫忘餘夢在東南</span></p><a 
name="0160c09" id="0160c09"></a><p style="margin-left: 3em"><span class="headname">依前韻酬雲公許居士</span></p><a 
name="0160c10" id="0160c10"></a><p><span class="lg">已謝浮名來學嬾不將咄字強書空睡餘一策桑門<a 
name="0160c11" id="0160c11"></a>外好趁飛花覓鳥蹤</span></p><a 
name="0160c12" id="0160c12"></a><p><span class="lg">綠玉垂陰掃不開結跏坐也石為臺癡僧果有真癡<a 
name="0160c13" id="0160c13"></a>趣惟識真癡肯到來</span></p><a 
name="0160c14" id="0160c14"></a><p><span class="lg">支撐道法已多年究竟原無道可傳堪笑五湖雲水<a 
name="0160c15" id="0160c15"></a>客偏從陸地問漁船</span></p><a 
name="0160c16" id="0160c16"></a><p><span class="lg">梵勝清幽是此庵芙蕖香散滿澄潭維摩有意來相<a 
name="0160c17" id="0160c17"></a>訪一榻翛然聽指南</span></p><a 
name="0160c18" id="0160c18"></a><p style="margin-left: 3em"><span class="headname">復依前韻酬覲周居士</span></p><a 
name="0160c19" id="0160c19"></a><p><span class="lg">鑠金銷骨因多日薄霧濃雲不礙空幸有擎天過量<a 
name="0160c20" id="0160c20"></a>漢等閒吹去滅無蹤</span></p><a 
name="0160c21" id="0160c21"></a><p><span class="lg">門接秦山兩片開疏簾日暖倚香臺不知何處風聲<a 
name="0160c22" id="0160c22"></a>鬧浩浩潮音入耳來</span></p><a 
name="0160c23" id="0160c23"></a><p><span class="lg">希圖院子買多年此輩機關早已傳憶昔玄沙名冠<a 
name="0160c24" id="0160c24"></a>世如何只在釣魚船</span></p><a 
name="0160c25" id="0160c25"></a><p><span class="lg">大地撮來只一庵一庵明白印空潭撩鉤搭索予無<a 
name="0160c26" id="0160c26"></a>用坐北隨他喚作南</span></p><a 
name="0160c27" id="0160c27"></a><p style="margin-left: 3em"><span class="headname">蓮上座寄還湯婆戲成一律</span></p><a 
name="0160c28" id="0160c28"></a><p><span class="lg">別去知無恨歸來任所親仍將新熱意憐取舊愁人<a 
name="0160c29" id="0160c29"></a>雪凍連衾臥更殘入夢春老禪清淨供端的是伊真</span></p><a 
name="0160c30" id="0160c30"></a><p style="margin-left: 3em"><span class="headname">謝觀之師惠竹</span></p><a 
name="0161a01" id="0161a01"></a><p><span class="lg">不可居無竹就君乞數竿移來籠日暮種去帶雲寒<a 
name="0161a02" id="0161a02"></a>入座聲猶細成林勢易看根由胡敢昧一曲望中彈</span></p><a 
name="0161a03" id="0161a03"></a><p style="margin-left: 3em"><span class="headname">題畫二絕</span></p><a 
name="0161a04" id="0161a04"></a><p><span class="lg">重重茅舍屬君家坐倚秋空日未斜遠岫深巖人不<a 
name="0161a05" id="0161a05"></a>到楓丹亂點賽桃花</span></p><a 
name="0161a06" id="0161a06"></a><p><span class="lg">獨掩柴扉忘歲月一腔心緒向誰說嵒前瀑布是知<a 
name="0161a07" id="0161a07"></a>音終古流鳴無間歇</span></p><a 
name="0161a08" id="0161a08"></a><p style="margin-left: 3em"><span class="headname">賦得有約不來過夜半</span></p><a 
name="0161a09" id="0161a09"></a><p><span class="lg">相期今夕至握手話平生竹響疑敲戶蟲吟轉繫情<a 
name="0161a10" id="0161a10"></a>樓頭憑萬疊戍角徹三更負我知何事無聊寐不成</span></p><a 
name="0161a11" id="0161a11"></a><p style="margin-left: 3em"><span class="headname">晝寢</span></p><a 
name="0161a12" id="0161a12"></a><p><span class="lg">一枕南窗靜陶然入睡鄉桑麻民自老雞犬路攸長<a 
name="0161a13" id="0161a13"></a>已得虛中趣能於世外忘生今但爾爾何必傲羲皇</span></p><a 
name="0161a14" id="0161a14"></a><p style="margin-left: 3em"><span class="headname">送糧船善友</span></p><a 
name="0161a15" id="0161a15"></a><p><span class="lg">綠柳垂煙兩岸橫片帆高挂碧波平帝都咫尺人來<a 
name="0161a16" id="0161a16"></a>也且聽歡天動地聲</span></p><a 
name="0161a17" id="0161a17"></a><p style="margin-left: 3em"><span class="headname">寄懷道安禪師<span class="note">(誤傳入閩)</span></span></p><a 
name="0161a18" id="0161a18"></a><p><span class="lg">一日三秋久三秋又若何戀君慧眼正締我道情多<a 
name="0161a19" id="0161a19"></a>秦水卜云吉閩山擾莫過歸來應有望倚檻醉青荷</span></p><a 
name="0161a20" id="0161a20"></a><p style="margin-left: 3em"><span class="headname">月蝕有感</span></p><a 
name="0161a21" id="0161a21"></a><p><span class="lg">一天朗碧四無聲何物潛來噬月明玉鏡藏輝遊子<a 
name="0161a22" id="0161a22"></a>散金波失艷小魚驚居高必忌原常理道大難容合<a 
name="0161a23" id="0161a23"></a>世情究竟云邪不勝正本光仍舊自縱橫</span></p><a 
name="0161a24" id="0161a24"></a><p style="margin-left: 3em"><span class="headname">到海鹽同友人齋於覲翁大業堂吳萬老作詩<a 
name="0161a25" id="0161a25"></a>相贈次韻酬之</span></p><a 
name="0161a26" id="0161a26"></a><p><span class="lg">我生亦自性疏慵移近華亭第九峰落葉堆雲太古<a 
name="0161a27" id="0161a27"></a>意啼鴉遶樹少林宗偶垂綸釣前溪過可有塤箎合<a 
name="0161a28" id="0161a28"></a>調逢握手坐談忘夜寐眉尖勃勃露春容</span></p><a 
name="0161a29" id="0161a29"></a><p style="margin-left: 3em"><span class="headname">寄爾成董善友</span></p><a 
name="0161a30" id="0161a30"></a><p><span class="lg">乾坤老我數年春亂髮飛飛半似銀棹入華亭路不<a 
name="0161b01" id="0161b01"></a>遠知誰肯憶舊時人</span></p><a 
name="0161b02" id="0161b02"></a><p style="margin-left: 3em"><span class="headname">朗發十詠</span></p><a 
name="0161b03" id="0161b03"></a><p style="margin-left: 4em"><span class="headname">晴樓野望</span></p><a 
name="0161b04" id="0161b04"></a><p><span class="lg">小構危樓鄰百尺飛簷畫棟涵虛碧風和日暖四無<a 
name="0161b05" id="0161b05"></a>雲不禁登臨呼嘖嘖登臨自是有奇觀溢目青黃天<a 
name="0161b06" id="0161b06"></a>地寬為問何人扶老興橫吹短玉拂波瀾</span></p><a 
name="0161b07" id="0161b07"></a><p style="margin-left: 4em"><span class="headname">幽篁聳翠</span></p><a 
name="0161b08" id="0161b08"></a><p><span class="lg">我愛繁陰栽鳳尾數竿拖綠蘸川渚亭亭也有勢干<a 
name="0161b09" id="0161b09"></a>霄搖曳窗前如解語語非所語語轉深焚香坐對思<a 
name="0161b10" id="0161b10"></a>沉沉耳根拶入無遺漏千古堅貞續正音</span></p><a 
name="0161b11" id="0161b11"></a><p style="margin-left: 4em"><span class="headname">澄潭魚泳</span></p><a 
name="0161b12" id="0161b12"></a><p><span class="lg">散盡迷霾玉宇淨橫塘一帶清如鏡就中育得錦鱗<a 
name="0161b13" id="0161b13"></a>多或現或潛依自性新荷密藻不隨流適意忘機春<a 
name="0161b14" id="0161b14"></a>又秋分付漁翁休擲釣相邀濠上問莊周</span></p><a 
name="0161b15" id="0161b15"></a><p style="margin-left: 4em"><span class="headname">堤柳朝煙</span></p><a 
name="0161b16" id="0161b16"></a><p><span class="lg">爛熳春光二月節金絲裊裊枝頭泄千條萬緒綰行<a 
name="0161b17" id="0161b17"></a>人莫待行人輕拗折朝來滴翠鎖寒煙黯淡猶如欲<a 
name="0161b18" id="0161b18"></a>暮天羌笛一聲歸去好流鶯空訴繡堤前</span></p><a 
name="0161b19" id="0161b19"></a><p style="margin-left: 4em"><span class="headname">古橋夜月</span></p><a 
name="0161b20" id="0161b20"></a><p><span class="lg">誰架長虹晴臥影碧天夜靜蟾光冷光交映處兩無<a 
name="0161b21" id="0161b21"></a>心影互呈時宜自省上南下北草萋萋過者不將石<a 
name="0161b22" id="0161b22"></a>柱題但見橋環流水急年年催送月沉西</span></p><a 
name="0161b23" id="0161b23"></a><p style="margin-left: 4em"><span class="headname">菱塘秋雨</span></p><a 
name="0161b24" id="0161b24"></a><p><span class="lg">秋入長涇清且<span class="gaiji">[泳-永+皛]<!--gaiji,,1[泳-永+皛],2&#x3D7F;,3--></span>紫苞菱熟白花少忽然天際餞濃<a 
name="0161b25" id="0161b25"></a>雲一枕瀟瀟驚破曉柴門犬吠客船過稚子風流戴<a 
name="0161b26" id="0161b26"></a>綠蓑欲採未終斜雨疾菱歌罷唱復如何</span></p><a 
name="0161b27" id="0161b27"></a><p style="margin-left: 4em"><span class="headname">斜陽斷碑</span></p><a 
name="0161b28" id="0161b28"></a><p><span class="lg">兩片殘碑橫古道龍章鳥篆埋荒草九原人去不歸<a 
name="0161b29" id="0161b29"></a>來哭九原人今已老西山日斂半邊紅返照苔痕剝<a 
name="0161b30" id="0161b30"></a>落空幾度摩挲閒寫恨色絲句失數行中</span></p><a 
name="0161c01" id="0161c01"></a><p style="margin-left: 4em"><span class="headname">葵圃春雲</span></p><a 
name="0161c02" id="0161c02"></a><p><span class="lg">春葵雨後聯畦綠一葉兩莖風味足素澹雖非肉食<a 
name="0161c03" id="0161c03"></a>謀清幽只許嬾翁獨嬾翁倒钁招白雲白雲飛映自<a 
name="0161c04" id="0161c04"></a>繽紛繽紛謾逐他山去留伴東園護菜根</span></p><a 
name="0161c05" id="0161c05"></a><p style="margin-left: 4em"><span class="headname">十里鐘聲</span></p><a 
name="0161c06" id="0161c06"></a><p><span class="lg">千鈞重器繫禪剎晨暮輪敲一百八聲出因風韻愈<a 
name="0161c07" id="0161c07"></a>長聞者似向耳邊發是耳非耳辨得親妙性圓明現<a 
name="0161c08" id="0161c08"></a>本人堪笑奔忙名利客更於醉夢起貪嗔</span></p><a 
name="0161c09" id="0161c09"></a><p style="margin-left: 4em"><span class="headname">叢桂飄香</span></p><a 
name="0161c10" id="0161c10"></a><p><span class="lg">五株僊友中庭立玉葉婆娑珠露濕秋半競開金粟<a 
name="0161c11" id="0161c11"></a>花芬芳何處可收拾因憶當年老晦堂機先一撥旨<a 
name="0161c12" id="0161c12"></a>全彰而今此道寥寥甚那管天宮噴麝香</span></p><a 
name="0161c13" id="0161c13"></a><p style="margin-left: 3em"><span class="headname">雞冠花一枝二色者</span></p><a 
name="0161c14" id="0161c14"></a><p><span class="lg">空階卓立鬥西風艷色清姿迥不同疑是珊瑚銀線<a 
name="0161c15" id="0161c15"></a>結還如珠幰彩霞籠無聲解起逖君舞具德何關渻<a 
name="0161c16" id="0161c16"></a>子功為問此時誰共賽蘆花白對蓼花紅</span></p><a 
name="0161c17" id="0161c17"></a><p style="margin-left: 3em"><span class="headname">舟中九日</span></p><a 
name="0161c18" id="0161c18"></a><p><span class="lg">九日堯山別舊游孤筇相伴寄行舟茱萸帆外斜風<a 
name="0161c19" id="0161c19"></a>插黃菊檣邊蘸水流人事雖非遐古意天時猶似去<a 
name="0161c20" id="0161c20"></a>年秋扣舷一曲停飛鴈也勝傳杯落帽儔</span></p><a 
name="0161c21" id="0161c21"></a><p style="margin-left: 3em"><span class="headname">水居八首</span></p><a 
name="0161c22" id="0161c22"></a><p><span class="lg">庵居已卜水之濱風月寥寥足四鄰閒是閒非渾不<a 
name="0161c23" id="0161c23"></a>管自由自在一輕身</span></p><a 
name="0161c24" id="0161c24"></a><p><span class="lg">一帶晴霞紅掠水千竿勁節翠扶墻飯餘散步無多<a 
name="0161c25" id="0161c25"></a>事笑指歸鴉送晚涼</span></p><a 
name="0161c26" id="0161c26"></a><p><span class="lg">丁東玉馬迎風響活潑金魚戲藻來眼見耳聞如了<a 
name="0161c27" id="0161c27"></a>徹不須黃檗問三回</span></p><a 
name="0161c28" id="0161c28"></a><p><span class="lg">茭蒲不剪沿河繞菜麥饒收得地肥老我生涯如是<a 
name="0161c29" id="0161c29"></a>去日移短策拄斜暉</span></p><a 
name="0161c30" id="0161c30"></a><p><span class="lg">風行遠渚文章富春入平原錦繡多取用便宜誰解<a 
name="0162a01" id="0162a01"></a>會村童合調唱山歌</span></p><a 
name="0162a02" id="0162a02"></a><p><span class="lg">自愧胸無千畝竹且添手種一池菱人來問道在何<a 
name="0162a03" id="0162a03"></a>處舉似區區瞥未曾</span></p><a 
name="0162a04" id="0162a04"></a><p><span class="lg">餵魚索飯非干喜逐鳥拋磚豈是嗔道者隨時取適<a 
name="0162a05" id="0162a05"></a>意毫無嗔喜累他人</span></p><a 
name="0162a06" id="0162a06"></a><p><span class="lg">兩岸垂楊夾小舟春來秋去任優游時人要識水居<a 
name="0162a07" id="0162a07"></a>樂謾把他居繫念頭</span></p><a 
name="0162a08" id="0162a08"></a><p style="margin-left: 3em"><span class="headname">復超果眾檀護</span></p><a 
name="0162a09" id="0162a09"></a><p><span class="lg">不知三泖闊移杖度茸城蚊負憐無力龍吟歉未精<a 
name="0162a10" id="0162a10"></a>矞雲幸入幬法苑有餘榮何日重攀軾遙承花雨傾</span></p><a 
name="0162a11" id="0162a11"></a><p style="margin-left: 3em"><span class="headname">與博也徐居士</span></p><a 
name="0162a12" id="0162a12"></a><p><span class="lg">生平未識今相見風度溫然似故交應世無心同倦<a 
name="0162a13" id="0162a13"></a>鳥隨方得妙笑懸匏樓高百尺晴天闊月轉初更閒<a 
name="0162a14" id="0162a14"></a>夢拋起坐思量情不禁一篇先寄倩君敲</span></p><a 
name="0162a15" id="0162a15"></a><p style="margin-left: 3em"><span class="headname">鴛鴦殿</span></p><a 
name="0162a16" id="0162a16"></a><p><span class="lg">雙飛不泛小銀塘殿角盤迴刷羽光傳是道人履化<a 
name="0162a17" id="0162a17"></a>後至今遺樣作鴛鴦</span></p><a 
name="0162a18" id="0162a18"></a><p style="margin-left: 3em"><span class="headname">遊雨花堂似佛雨上人<span class="note">(堂係霜竹所建)</span></span></p><a 
name="0162a19" id="0162a19"></a><p><span class="lg">禪餘無一事策杖過西廊霜竹連雲翠雨花匝地香<a 
name="0162a20" id="0162a20"></a>清虛理自得吟對興偏長何羨空生坐釋天布異光</span></p><a 
name="0162a21" id="0162a21"></a><p style="margin-left: 3em"><span class="headname">祖能張廣文閱前作和韻入寺再晤酬之</span></p><a 
name="0162a22" id="0162a22"></a><p><span class="lg">偶憶九齡度低回獨倚廊清風扶杖至白雪滿筵香<a 
name="0162a23" id="0162a23"></a>學以工夫進妙因悟入長收藏傳不朽笥篋有餘光</span></p><a 
name="0162a24" id="0162a24"></a><p style="margin-left: 3em"><span class="headname">上林子受李居士亦和前韻入寺相訪酬之</span></p><a 
name="0162a25" id="0162a25"></a><p><span class="lg">燕山行不到喜晤雨花廊坐憶如相識言談有異香<a 
name="0162a26" id="0162a26"></a>謫仙衣缽在坡老韻風長莫問杯舟渡此光是汝光</span></p><a 
name="0162a27" id="0162a27"></a><p style="margin-left: 3em"><span class="headname">和酬季寅姚居士</span></p><a 
name="0162a28" id="0162a28"></a><p><span class="lg">天涯踏遍覓知音僅有仁翁意氣深三載道交不我<a 
name="0162a29" id="0162a29"></a>棄一朝話別覺多欽茸城入後拖肩重傑閣登時展<a 
name="0162a30" id="0162a30"></a>卷吟最苦清風明月夜夢魂常繞綠楊陰</span></p><a 
name="0162b01" id="0162b01"></a><p style="margin-left: 3em"><span class="headname">次韻復吳旭如居士</span></p><a 
name="0162b02" id="0162b02"></a><p><span class="lg">柴門儘日挂煙蘿嬾向街前布袋拖豈意業風隨杖<a 
name="0162b03" id="0162b03"></a>至來看花雨落庭多亭橋瀉影千家近碑鏡舒光萬<a 
name="0162b04" id="0162b04"></a>指摩慚愧耆山成舊隱事忙不及撥舲過</span></p><a 
name="0162b05" id="0162b05"></a><p style="margin-left: 3em"><span class="headname">次韻復姚敏旃居士</span></p><a 
name="0162b06" id="0162b06"></a><p><span class="lg">斜涇帶水類曹谿我愛清幽結侶栖忽地頓驚身似<a 
name="0162b07" id="0162b07"></a>客隔天仍怪路多迷雨餘無伴鋤荒草午際誰人聽<a 
name="0162b08" id="0162b08"></a>粟鸝寄語英賢休負我時來扶策繞長堤</span></p><a 
name="0162b09" id="0162b09"></a><p style="margin-left: 3em"><span class="headname">送祗園師之金陵</span></p><a 
name="0162b10" id="0162b10"></a><p><span class="lg">一帆春色動行舟君去金陵覓舊遊臨別不須歌折<a 
name="0162b11" id="0162b11"></a>柳丈夫風骨自悠悠</span></p><a 
name="0162b12" id="0162b12"></a><p style="margin-left: 3em"><span class="headname">與貝多庵雲幢禪德</span></p><a 
name="0162b13" id="0162b13"></a><p><span class="lg">問君日用事如何玉几香清貝葉多收盡泖峰供筆<a 
name="0162b14" id="0162b14"></a>料繡幢垂帶影婆娑</span></p><a 
name="0162b15" id="0162b15"></a><p><span class="lg">槿籬竹屋道人家雲去雲來似串花飯罷經行無限<a 
name="0162b16" id="0162b16"></a>思枯筇閒倚夕陽斜</span></p><a 
name="0162b17" id="0162b17"></a><p style="margin-left: 3em"><span class="headname">鍔須臣哉二居士次姚季翁前韻二章見贈答<a 
name="0162b18" id="0162b18"></a>之</span></p><a 
name="0162b19" id="0162b19"></a><p><span class="lg">三三兩兩盡同音想亦多生宿契深話到極時機自<a 
name="0162b20" id="0162b20"></a>透詩由悟後價增欽雲階月窟無纖滯翠竹黃花供<a 
name="0162b21" id="0162b21"></a>嘯吟從古達人皆證此浮名未必礙清陰</span></p><a 
name="0162b22" id="0162b22"></a><p style="margin-left: 3em"><span class="headname">和酬雲將徐居士</span></p><a 
name="0162b23" id="0162b23"></a><p><span class="lg">偶來挂錫古之堂總是維摩淨妙光突兀九峰增眼<a 
name="0162b24" id="0162b24"></a>翠迴環三泖滌心涼自慚無力呈獅吼還愛將身作<a 
name="0162b25" id="0162b25"></a>蠖降莫大檀恩何以報婆伽座爇乳沉香</span></p><a 
name="0162b26" id="0162b26"></a><p style="margin-left: 3em"><span class="headname">次前韻復祇六趙居士</span></p><a 
name="0162b27" id="0162b27"></a><p><span class="lg">繇來入室與登堂不離當人本有光杏苑琴鳴談性<a 
name="0162b28" id="0162b28"></a>道梅溪水灑自清涼君期奧義從頭剖我愛多生宿<a 
name="0162b29" id="0162b29"></a>習降因憶古賢無隱句分明秋到木樨香</span></p><a 
name="0162b30" id="0162b30"></a><p style="margin-left: 3em"><span class="headname">復敏旃居士次來韻</span></p><a 
name="0162c01" id="0162c01"></a><p><span class="lg">襪線拆來無寸長那堪承喻妙蓮香風清倚檻看題<a 
name="0162c02" id="0162c02"></a>壁午倦拋書入夢鄉消渴有由君不遠好音忽慰水<a 
name="0162c03" id="0162c03"></a>之陽何時再理茸城棹坐到鐘敲月滿床</span></p><a 
name="0162c04" id="0162c04"></a><p style="margin-left: 3em"><span class="headname">倩玉善友精墨蘭似之</span></p><a 
name="0162c05" id="0162c05"></a><p><span class="lg">不向深林覓化工筆尖分出兩三叢知君別有生機<a 
name="0162c06" id="0162c06"></a>巧清影長垂紉佩中</span></p><a 
name="0162c07" id="0162c07"></a><p style="margin-left: 3em"><span class="headname">九日遇雨有感</span></p><a 
name="0162c08" id="0162c08"></a><p><span class="lg">暫有登高興同於石上吟豈期終日雨滴瀝滿山陰<a 
name="0162c09" id="0162c09"></a>菊酒誰攜至萸茶空自斟天時不可問人事亦傷心<a 
name="0162c10" id="0162c10"></a>嗟彼浮生者胡為營慮深隨緣消白晝飲水勝黃金</span></p><a 
name="0162c11" id="0162c11"></a><p style="margin-left: 3em"><span class="headname"><span class="corr" title='[巳&gt;己]'>己</span>亥夏送徐覲周居士入京會試</span></p><a 
name="0162c12" id="0162c12"></a><p><span class="lg">君恩如海闊新例策賢良莫憚風塵苦且隨姓字彰<a 
name="0162c13" id="0162c13"></a>宦情雖久淡壯志豈尋常鵬化扶搖日靈筇賜上方</span></p><a 
name="0162c14" id="0162c14"></a><p style="margin-left: 3em"><span class="headname">俗兄明吾居士分手二十八春矣秋抄擬入閩<a 
name="0162c15" id="0162c15"></a>會晤適接位上座書云已去世三載也哭之</span></p><a 
name="0162c16" id="0162c16"></a><p><span class="lg">萬里戎旗信不聞幾回拭淚嘆離分衾連雨夜卜今<a 
name="0162c17" id="0162c17"></a>歲夢阻春塘入逝雲手足情孤誰似我妻兒影孑慘<a 
name="0162c18" id="0162c18"></a>思君雖然生死人難避未免區區供水芹</span></p><a 
name="0162c19" id="0162c19"></a><p style="margin-left: 3em"><span class="headname">桂花盛開口占二句請眾續</span></p><a 
name="0162c20" id="0162c20"></a><p><span class="lg">天香老桂放秋時不許傍人折半枝<span class="note">(自續云)</span>若解連<a 
name="0162c21" id="0162c21"></a>根倒拔去洞簫最好月宮吹</span></p><a 
name="0162c22" id="0162c22"></a><p style="margin-left: 3em"><span class="headname">次韻酬子覃盛居士</span></p><a 
name="0162c23" id="0162c23"></a><p><span class="lg">高參僅隔小蘆城未到遙如萬里泓昨日扁舟輕汎<a 
name="0162c24" id="0162c24"></a>汎欣逢學海綠波生</span></p><a 
name="0162c25" id="0162c25"></a><p><span class="lg">苔徑無人路自通縱觀飛鳥寫晴空銀鉤銕畫行行<a 
name="0162c26" id="0162c26"></a>露一塵玄言衍此中</span></p><a 
name="0162c27" id="0162c27"></a><p><span class="lg">千竿翠玉<span class="corr" title='[巳&gt;已]'>已</span>成林不效徽之向外尋有客到門同嘯<a 
name="0162c28" id="0162c28"></a>詠白雲流水意深深</span></p><a 
name="0162c29" id="0162c29"></a><p><span class="lg">愛涼夜坐入眠遲瓦鼓團團移復移得句忽題三兩<a 
name="0162c30" id="0162c30"></a>首疏鐘初度月明時</span></p><a 
name="0163a01" id="0163a01"></a><p style="margin-left: 3em"><span class="headname">中秋無月并泖川有警紀懷</span></p><a 
name="0163a02" id="0163a02"></a><p><span class="lg">幾番待月強登樓待得中秋卻負秋絃管音銷空萬<a 
name="0163a03" id="0163a03"></a>戶旌旗色暗迅千流有懷莫寄渾如病無興蕭然半<a 
name="0163a04" id="0163a04"></a>似愁曲枕假眠成獨問誰人覺悟此生浮</span></p><a 
name="0163a05" id="0163a05"></a><p style="margin-left: 3em"><span class="headname">普明寺落成和<span class="gaiji">[車*度]<!--gaiji,,1[車*度],2&#x2834F;,3--></span>轢嚴居士韻</span></p><a 
name="0163a06" id="0163a06"></a><p><span class="lg">蕭條古寺久無僧此日逢君快復興金碧交輝狐兔<a 
name="0163a07" id="0163a07"></a>遁花香四布象龍增人言緣就隨時轉我道功高自<a 
name="0163a08" id="0163a08"></a>願弘不朽業傳秀水地何如倚杖笑同登</span></p><a 
name="0163a09" id="0163a09"></a><p style="margin-left: 3em"><span class="headname">募修造</span></p><a 
name="0163a10" id="0163a10"></a><p><span class="lg">水淺不藏魚林疏不宿鷺如何疏淺居獅子可容步<a 
name="0163a11" id="0163a11"></a>深必濬其源密須嚴為護同風自有人寧惜祗金布</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 Rev. 1.14 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_030 by HTTrack Website Copier/3.x [XR&CO'2008], Tue, 03 Jun 2014 00:35:11 GMT -->
</html>
