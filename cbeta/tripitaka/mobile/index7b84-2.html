<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T54n2123_011 by HTTrack Website Copier/3.x [XR&CO'2008], Mon, 02 Jun 2014 23:52:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga01c2-2.gif?utmac=MO-30696269-4&amp;utmn=751892410&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT54&amp;utmp=%2Fmobile%2Findex.php%3Findex%3DT54n2123_011&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5173.html?index=T54n2123_010" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第54冊<br/>No.2123 諸經要集 (20卷)<br/>【唐 道世集】<br/>第 11 卷</p>
	<a href="index5a65.html?index=T54n2123_012" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T54">
<div class="root" id="2123" sutra_name="諸經要集" sutra_juan="[卷11]">　
<a 
name="0103a01" id="0103a01"></a><a 
name="0103a02" id="0103a02"></a><p><span class="juanname">諸經要集卷第十一</span></p><a 
name="0103a03" id="0103a03"></a><a 
name="0103a04" id="0103a04"></a><p style="margin-left: 4em"><span class="byline">西明寺沙門釋道世集</span></p><a 
name="0103a05" id="0103a05"></a><p style="margin-left: 2em"><span class="headname">業因部第十九<span class="note">(此有五緣)</span></span></p><a 
name="0103a06" id="0103a06"></a><ul><li>述意緣</li><li>發業緣</li><li>罪行緣</li><li>福行緣</li><a 
name="0103a07" id="0103a07"></a><li>雜業緣</li></ul><a 
name="0103a08" id="0103a08"></a><p style="margin-left: 3em"><span class="headname">述意緣第一</span></p><a 
name="0103a09" id="0103a09"></a><p style="text-indent: 0em; margin-left: 0em"><span class="linehead"></span>悲夫。迷徒障重。棄三車而弗御。漂淪苦海。任<a 
name="0103a10" id="0103a10"></a>燋爛而不疲。若<span class="gaiji">&#x87A5;<!--gaiji,,1[虫*倉],2&#x87A5;,3--></span>蠅之樂臭屍。似飛蛾之投<a 
name="0103a11" id="0103a11"></a>火聚。良由迷因謬果不識善惡。所以樂造苦<a 
name="0103a12" id="0103a12"></a>因。隨緣起業。備歷艱辛。具受塗炭。迄今燒煮<a 
name="0103a13" id="0103a13"></a>莫知休息。如來大悲不忍永棄。示其苦樂。<a 
name="0103a14" id="0103a14"></a>令其欣厭也。</p><a 
name="0103a15" id="0103a15"></a><p style="margin-left: 3em"><span class="headname">發業緣第二</span></p><a 
name="0103a16" id="0103a16"></a><p style="text-indent: 0em; margin-left: 0em"><span class="linehead"></span>問曰。云何名業道義。答曰。身口七業。即自體<a 
name="0103a17" id="0103a17"></a>相為名業道。餘三者意相應心。又即彼業能<a 
name="0103a18" id="0103a18"></a>作道果。名為業道。問曰。若即業名道。皆能趣<a 
name="0103a19" id="0103a19"></a>地獄等者。何故餘三非是業道。答曰。如彼七<a 
name="0103a20" id="0103a20"></a>業。此三能作彼根本故。以相應故。不能如彼<a 
name="0103a21" id="0103a21"></a>業。故不名業道如對法論云。復次有四種諸<a 
name="0103a22" id="0103a22"></a>業差別。謂黑黑異熟業。白白異熟業。黑白黑<a 
name="0103a23" id="0103a23"></a>白異熟業。非黑白無異熟業能盡諸業。黑黑<a 
name="0103a24" id="0103a24"></a>異熟業者。謂不善業。由染污故。不可愛異熟<a 
name="0103a25" id="0103a25"></a>故。白白異熟業者。謂三界善業。不染污故。可<a 
name="0103a26" id="0103a26"></a>愛異熟故。黑白黑白異熟業者。謂欲界雜業。<a 
name="0103a27" id="0103a27"></a>善不善雜故。非黑白無異熟業能盡諸業者。<a 
name="0103a28" id="0103a28"></a>謂於方便無間道中。諸無漏業。以方便道無<a 
name="0103a29" id="0103a29"></a>間道是彼諸業對治故。非黑者。離煩惱垢故。<a 
name="0103b01" id="0103b01"></a>白者。一向清淨故。無異熟者。生死相違故。能<a 
name="0103b02" id="0103b02"></a>盡諸業者。由無漏業。為永拔得黑等三有漏<a 
name="0103b03" id="0103b03"></a>業與異熟習氣故。又優婆塞戒經云。若善男<a 
name="0103b04" id="0103b04"></a>子。有人不解如是業緣。無量世中流轉生死。<a 
name="0103b05" id="0103b05"></a>雖生非想非非想處壽八萬劫。福盡還墮三<a 
name="0103b06" id="0103b06"></a>惡道。故佛告善男子。一切模畫無勝於意。意<a 
name="0103b07" id="0103b07"></a>畫煩惱。煩惱畫業。業則畫身。</p><a 
name="0103b08" id="0103b08"></a><p style="text-indent: 0em; margin-left: 0em"><span class="linehead"></span>又阿毘曇雜心業品偈云。</p><a 
name="0103b09" id="0103b09"></a><p>　<span class="lg">業能莊飾世　　趣趣各處處<a 
name="0103b10" id="0103b10"></a><br>　是以當思業　　求離世解脫<a 
name="0103b11" id="0103b11"></a><br>　身口意集業　　在於有有中<a 
name="0103b12" id="0103b12"></a><br>　彼業為諸行　　嚴飾種種身<a 
name="0103b13" id="0103b13"></a><br>　身業當知二　　謂作及無作<a 
name="0103b14" id="0103b14"></a><br>　口業亦如是　　意業當知思</span></p><a 
name="0103b15" id="0103b15"></a><p style="text-indent: 0em; margin-left: 0em"><span class="linehead"></span>又彌勒菩薩所問經論云。此十不善業道。一<a 
name="0103b16" id="0103b16"></a>切惡法。皆從貪瞋癡起。如依三毒起殺生者。<a 
name="0103b17" id="0103b17"></a>若依貪心起者。或為皮肉錢財故。斷生命等。<a 
name="0103b18" id="0103b18"></a>是名依貪起。若依瞋心起者。或以瞋心殺害<a 
name="0103b19" id="0103b19"></a>怨家等。是名依瞋起。若依癡心起者。或有人<a 
name="0103b20" id="0103b20"></a>言。殺蛇蠍等。以生眾生苦惱故。雖殺無罪。<a 
name="0103b21" id="0103b21"></a>或言。波羅斯等。言殺<span class="gaiji">&#x5374;<!--gaiji,卻,1[去*ㄗ],2&#x5374;,3--></span>老父母及重病者。則<a 
name="0103b22" id="0103b22"></a>無罪報。是名依癡起。如依三毒起偷盜者。若<a 
name="0103b23" id="0103b23"></a>依貪心起者。或為自身。或為他身。或為飲食<a 
name="0103b24" id="0103b24"></a>等。是名依貪起。若依瞋心起者。或於瞋人邊。<a 
name="0103b25" id="0103b25"></a>及瞋人所愛。偷盜彼物等。是名依瞋起。若依<a 
name="0103b26" id="0103b26"></a>癡心起者。如有婆羅門言。一切大地諸所有<a 
name="0103b27" id="0103b27"></a>物。唯是我有。何以故。以彼國王先施我故。以<a 
name="0103b28" id="0103b28"></a>我無力故。為餘姓奪我受用。是故我取即是<a 
name="0103b29" id="0103b29"></a>自物。不名偷盜。是名依癡心起。</p><a 
name="0103c01" id="0103c01"></a><p style="text-indent: 0em; margin-left: 0em"><span class="linehead"></span>如依三毒起邪婬者。若依貪心起者。或於眾<a 
name="0103c02" id="0103c02"></a>生起貪染心。不如實修行等。是名依貪起。若<a 
name="0103c03" id="0103c03"></a>依瞋心起者。或依他守護資生。依瞋心故起。<a 
name="0103c04" id="0103c04"></a>或婬怨家妻妾。或婬怨家所愛之人等。是名<a 
name="0103c05" id="0103c05"></a>依瞋起。若依癡心起者。或有人言。譬如碓臼。<a 
name="0103c06" id="0103c06"></a>熟花熟果。飲食河水及道路等。女人行婬無<a 
name="0103c07" id="0103c07"></a>罪。或如波羅斯等邪婬母等是名依癡起。如<a 
name="0103c08" id="0103c08"></a>依三毒起妄語者<span class="note">(此三可解)</span>如是兩舌惡口綺語<span class="note">(皆亦如是)</span><a 
name="0103c09" id="0103c09"></a>依貪心起者。依貪結生。次第二心現前。如是<a 
name="0103c10" id="0103c10"></a>名為依貪起。依瞋結生者。名為依瞋起。依癡<a 
name="0103c11" id="0103c11"></a>結生者。名為依癡結起。如貪瞋與邪見。皆亦<a 
name="0103c12" id="0103c12"></a>如是應知。</p><a 
name="0103c13" id="0103c13"></a><p style="text-indent: 0em; margin-left: 0em"><span class="linehead"></span>問曰。於業道中何者是前眷屬。何者是後眷<a 
name="0103c14" id="0103c14"></a>屬。答曰。若起殺生方便。如屠兒牧羊。或以物<a 
name="0103c15" id="0103c15"></a>買將詣屠所。始下一刀。或二三刀。羊命未斷。<a 
name="0103c16" id="0103c16"></a>所有惡業。名前眷屬。隨下何刀。斷其命根。<a 
name="0103c17" id="0103c17"></a>即彼念時。所有作業及無作業。是等皆名根<a 
name="0103c18" id="0103c18"></a>本業道。次後所作身行作業。是名殺生後眷<a 
name="0103c19" id="0103c19"></a>屬業。乃至綺語皆亦如是。應知自餘貪瞋邪<a 
name="0103c20" id="0103c20"></a>見業中。無前眷屬以初起心即時成就根本<a 
name="0103c21" id="0103c21"></a>業道。</p><a 
name="0103c22" id="0103c22"></a><p style="text-indent: 0em; margin-left: 0em"><span class="linehead"></span>又身口意。十不善業道。一切皆有前後眷屬。<a 
name="0103c23" id="0103c23"></a>此義云何。如人起心。欲斷此眾生命。因復更<a 
name="0103c24" id="0103c24"></a>斷餘眾生命。如欲祭天殺害眾生。即奪他物。<a 
name="0103c25" id="0103c25"></a>欲殺彼人復婬其妻。生如是心。還使彼妻自<a 
name="0103c26" id="0103c26"></a>殺夫主。復以種種<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>亂言說。破彼親屬。無時<a 
name="0103c27" id="0103c27"></a>非實。於彼物中生於貪心。即於彼人復生瞋<a 
name="0103c28" id="0103c28"></a>心。為殺彼人故。生如是邪見。增長邪見以斷<a 
name="0103c29" id="0103c29"></a>彼命。復欲殺其妻男女等。如是次第。具足十<a 
name="0104a01" id="0104a01"></a>種不善業道。如是等業。名前眷屬。一切十不<a 
name="0104a02" id="0104a02"></a>善業道。皆亦如是應知。</p><a 
name="0104a03" id="0104a03"></a><p style="text-indent: 0em; margin-left: 0em"><span class="linehead"></span>又離善道非方便。修行善業道是方便。以遠<a 
name="0104a04" id="0104a04"></a>離根本故。及遠離方便故。言方便者。如彼沙<a 
name="0104a05" id="0104a05"></a>彌。欲受大戒。將詣戒場。禮眾僧足。即請和<a 
name="0104a06" id="0104a06"></a>尚。受持三衣。始作一白。作第二白時。如是悉<a 
name="0104a07" id="0104a07"></a>皆名前眷屬。從第三白至羯磨竟。所起作業<a 
name="0104a08" id="0104a08"></a>及彼念起無作業。是等皆名根本業道。次說<a 
name="0104a09" id="0104a09"></a>四依。乃至不捨所受善行。身口作業及無作<a 
name="0104a10" id="0104a10"></a>業。如是等悉皆名後眷屬。</p><a 
name="0104a11" id="0104a11"></a><p style="text-indent: 0em; margin-left: 0em"><span class="linehead"></span>述曰。上來雖引經論明業因多種。至時斷罪<a 
name="0104a12" id="0104a12"></a>未明輕重。故別引優婆塞戒經。辨業不同。別<a 
name="0104a13" id="0104a13"></a>有四例。一將物對意有四。二輕重不同有八。<a 
name="0104a14" id="0104a14"></a>三上中下不同復八。四依薩婆多論。有心無<a 
name="0104a15" id="0104a15"></a>心不同復八。臨時判罪並皆攝盡。故經第一<a 
name="0104a16" id="0104a16"></a>云。有物重意輕。有物輕意重。有物重意重。有<a 
name="0104a17" id="0104a17"></a>物輕意輕。第一有物重意輕者。如無惡心殺<a 
name="0104a18" id="0104a18"></a>於父母者是。第二物輕意重者。如以惡心殺<a 
name="0104a19" id="0104a19"></a>於畜生者是。第三物重意重者。如以極惡心<a 
name="0104a20" id="0104a20"></a>殺所生父母者是。第四物輕意輕者。如以輕<a 
name="0104a21" id="0104a21"></a>心殺於畜生者是。</p><a 
name="0104a22" id="0104a22"></a><p style="text-indent: 0em; margin-left: 0em"><span class="linehead"></span>第二如是惡業。復有八種輕重不同。何等為<a 
name="0104a23" id="0104a23"></a>八。一有方便重根本成已輕。二有根本重方<a 
name="0104a24" id="0104a24"></a>便成已輕。三有成已重方便根本輕。四有方<a 
name="0104a25" id="0104a25"></a>便根本重成已輕。五有方便成已重根本輕。<a 
name="0104a26" id="0104a26"></a>六有根本成已重方便輕。七有方便根本成<a 
name="0104a27" id="0104a27"></a>已重。八有方便根本成已輕。物是一種。以心<a 
name="0104a28" id="0104a28"></a>力故得輕重果。如十善業道。有其三事。一方<a 
name="0104a29" id="0104a29"></a>便。二根本。三成已。若復有人。能勤禮拜供養<a 
name="0104b01" id="0104b01"></a>父母師長和尚有德之人。先意問訊。言則柔<a 
name="0104b02" id="0104b02"></a>軟。是名方便。若作已竟。能修念心。歡喜不<a 
name="0104b03" id="0104b03"></a>悔。是名成已。作時專著。是名根本。十善既<a 
name="0104b04" id="0104b04"></a>爾。十惡亦然。</p><a 
name="0104b05" id="0104b05"></a><p style="text-indent: 0em; margin-left: 0em"><span class="linehead"></span>第三是十業道。復有三種。謂上中下。或方便<a 
name="0104b06" id="0104b06"></a>上根本中成已下。或方便中根本上成已下。<a 
name="0104b07" id="0104b07"></a>或方便下根本上成已中<span class="note">(綺互作八准前可知)</span>。</p><a 
name="0104b08" id="0104b08"></a><p style="text-indent: 0em; margin-left: 0em"><span class="linehead"></span>第四依薩婆多論。方便根本成已。有心無心<a 
name="0104b09" id="0104b09"></a>作<span class="note">(綺互作八准前可知)</span>自下依三界六道。發業多少有異。<a 
name="0104b10" id="0104b10"></a>第一就地獄明起不善。依毘曇論云。有五業<a 
name="0104b11" id="0104b11"></a>道。一惡口。二綺語。三貪。四瞋。五邪見。於中<a 
name="0104b12" id="0104b12"></a>惡口綺語及瞋。彼受苦時。三種現行。惡罵獄<a 
name="0104b13" id="0104b13"></a>卒故。惡口現行。即此惡口語不應時。違法非<a 
name="0104b14" id="0104b14"></a>正。即落綺語。爾時忿怒。即是瞋恚。此三不<a 
name="0104b15" id="0104b15"></a>善。地獄現行。若論貪業及與邪見。成就在心<a 
name="0104b16" id="0104b16"></a>而不現行。以彼<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>凡未斷煩惱。故貪邪見成<a 
name="0104b17" id="0104b17"></a>就在心。彼處男女各恒受苦。無有男女共行<a 
name="0104b18" id="0104b18"></a>邪事。是故無此貪心現行。以常受苦心識暗<a 
name="0104b19" id="0104b19"></a>鈍。不能推求因果有無。是故亦無邪見現行。<a 
name="0104b20" id="0104b20"></a>自餘殺盜妄語兩舌。彼處不行一向是無。問<a 
name="0104b21" id="0104b21"></a>若地獄不有現行貪及邪見業道者。云何說<a 
name="0104b22" id="0104b22"></a>彼成就。此二若煩惱心法未斷已來。雖不現<a 
name="0104b23" id="0104b23"></a>行。性恒成就。不同身口七支色業。是<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>作法。<a 
name="0104b24" id="0104b24"></a>發動方成。無造作處則不說成。故雜心論云。<a 
name="0104b25" id="0104b25"></a>地獄之中。無相殺故無殺業道。無受財故無<a 
name="0104b26" id="0104b26"></a>盜業道。無執受女人故。無邪婬業道。異想說<a 
name="0104b27" id="0104b27"></a>故名妄語。彼無異想故無妄語。常樂離故無<a 
name="0104b28" id="0104b28"></a>兩舌。為苦所逼故有惡口。不時說故。故有綺<a 
name="0104b29" id="0104b29"></a>語。貪及邪見。成就不行。第二第三。明鬼畜道<a 
name="0104c01" id="0104c01"></a>中。十惡具有。而無身口七支惡律儀也。問今<a 
name="0104c02" id="0104c02"></a>畜生中不知。言者。雖有音聲成口業不。答彼<a 
name="0104c03" id="0104c03"></a>起瞋時。發聲則別。雖非言辯亦成口業。故成<a 
name="0104c04" id="0104c04"></a>實論云。畜生音聲是口業不。答雖無言說之<a 
name="0104c05" id="0104c05"></a>別。從心起故。亦名為業。亦可言具十者。多是<a 
name="0104c06" id="0104c06"></a>龍王。辯人意志故。具十業道。自餘癡鈍畜生。<a 
name="0104c07" id="0104c07"></a>但可具身三意三六種。餘四不具。以口不解<a 
name="0104c08" id="0104c08"></a>語故。若據劫初畜生解人語者。此亦可具十<a 
name="0104c09" id="0104c09"></a>惡。</p><a 
name="0104c10" id="0104c10"></a><p style="text-indent: 0em; margin-left: 0em"><span class="linehead"></span>第四就人中起罪行者。人中即有四天下。南<a 
name="0104c11" id="0104c11"></a>閻東弗西耶此三方人。起惡多故皆具十惡。<a 
name="0104c12" id="0104c12"></a>然東西則輕。南方最重。以有受惡律儀故。若<a 
name="0104c13" id="0104c13"></a>就北單以論罪者。彼方唯有四不善業。一綺<a 
name="0104c14" id="0104c14"></a>語。二貪。三瞋。四邪見。由有歌詠故有綺語。<a 
name="0104c15" id="0104c15"></a>貪瞋邪見成而不行。問北方有行欲事。云何<a 
name="0104c16" id="0104c16"></a>言無邪婬業道。答彼方無夫妻共相配匹。雖<a 
name="0104c17" id="0104c17"></a>有婬事無相陵奪。故。無邪婬。問既有行婬。即<a 
name="0104c18" id="0104c18"></a>貪欲現行。云何而言但成不行。答彼起婬貪。<a 
name="0104c19" id="0104c19"></a>非俗能裁。雖數現行。聖說無罪。但此貪心所<a 
name="0104c20" id="0104c20"></a>起之婬。尚非罪業。不牽苦報。何況內心能起<a 
name="0104c21" id="0104c21"></a>之貪。如世夫妻。貪愛非制。問北方之人。既有<a 
name="0104c22" id="0104c22"></a>歌詠等。此不應法。即是妄語。云何不說有妄<a 
name="0104c23" id="0104c23"></a>語業。答彼人淳直不行姦偽。無誑他心。故非<a 
name="0104c24" id="0104c24"></a>妄語。彼定千歲故無殺命。彼方衣食地有粳<a 
name="0104c25" id="0104c25"></a>米樹有寶衣。自然而出。無有守掌。故無偷盜。<a 
name="0104c26" id="0104c26"></a>彼人和柔。故無兩舌惡口等業。故雜心論云。<a 
name="0104c27" id="0104c27"></a><span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>單有四不善業道。壽命定故無殺生。無愛<a 
name="0104c28" id="0104c28"></a>財故無盜。無雜愛女人故無邪婬。無欺他故<a 
name="0104c29" id="0104c29"></a>無妄語。常和合故無兩舌。以柔軟故無<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>言。<a 
name="0105a01" id="0105a01"></a>有歌歎故有綺語。若論意業道。雖成就而不<a 
name="0105a02" id="0105a02"></a>現行。</p><a 
name="0105a03" id="0105a03"></a><p style="text-indent: 0em; margin-left: 0em"><span class="linehead"></span>第五就天起罪行者。此欲界六天。有殺盜等。<a 
name="0105a04" id="0105a04"></a>於中雖有十不善業。而無身口七種惡律儀。<a 
name="0105a05" id="0105a05"></a>故雜心論云。欲界六天。有十業道。離不律儀。<a 
name="0105a06" id="0105a06"></a>雖不害天。而害餘趣。如害修羅。亦有截手足<a 
name="0105a07" id="0105a07"></a>斷而復還生。若斬首則死。展轉相奪。乃至十<a 
name="0105a08" id="0105a08"></a>業道一切皆有。亦有薄福諸天。乏少資緣。更<a 
name="0105a09" id="0105a09"></a>相攬竊。故有盜業。或有諸天。自薄所受婬<a 
name="0105a10" id="0105a10"></a>他美天。故有邪婬。自餘七業。文顯可知。</p><a 
name="0105a11" id="0105a11"></a><p style="text-indent: 0em; margin-left: 0em"><span class="linehead"></span>依十善分別者。如毘曇論說。於彼地獄趣中。<a 
name="0105a12" id="0105a12"></a>唯有意地三善業道。然但成就而不現行。北<a 
name="0105a13" id="0105a13"></a>方亦同。自餘一切皆具十善。文顯可知。</p><a 
name="0105a14" id="0105a14"></a><p style="text-indent: 0em; margin-left: 0em"><span class="linehead"></span>若論色無色天。依阿毘曇則無不善。據理而<a 
name="0105a15" id="0105a15"></a>言。亦有輕微三業不善。謂彼意地有邪慢等。<a 
name="0105a16" id="0105a16"></a>身口業過。如初禪中。婆伽梵王。語諸梵眾。汝<a 
name="0105a17" id="0105a17"></a>得住此。我能令汝盡老死邊。汝等不須詣瞿<a 
name="0105a18" id="0105a18"></a>曇所。黑齒比丘往彼問言。初禪三昧。依何三<a 
name="0105a19" id="0105a19"></a>昧生。從何三昧滅。梵王答言。我是諸梵中尊<a 
name="0105a20" id="0105a20"></a>者。黑齒比丘言。我不問梵王尊卑。但問。初禪<a 
name="0105a21" id="0105a21"></a>三昧。依何三昧生。從何三昧滅。彼不能答。即<a 
name="0105a22" id="0105a22"></a>捉尊者。牽出眾外。語尊者言。我不能知初禪<a 
name="0105a23" id="0105a23"></a>三昧。從何三昧生。從何三昧滅。汝何忍在梵<a 
name="0105a24" id="0105a24"></a>中損辱我也。此是諂詐不善煩惱。言佛不能<a 
name="0105a25" id="0105a25"></a>令汝解脫。即是謗佛綺語惡口。上界唯有此<a 
name="0105a26" id="0105a26"></a>諂詐。發動身口微不善業。然不於他人起<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0105a27" id="0105a27"></a>違損。以生上者曾修得定。盡離欲界<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>貪瞋<a 
name="0105a28" id="0105a28"></a>等。故得彼報。還能修定。雖有煩惱。唯是癡<a 
name="0105a29" id="0105a29"></a>心。以迷道故。起愛慢等。樂修善行法。望得勝<a 
name="0105b01" id="0105b01"></a>他。此等煩惱為定所壞。故不損物。不相違<a 
name="0105b02" id="0105b02"></a>害。若依毘曇。上界煩惱非是不善。說為無記。<a 
name="0105b03" id="0105b03"></a>此細貪等能污淨心。雖是無記體是染污。不<a 
name="0105b04" id="0105b04"></a>同報生色心苦樂及威儀等。白淨無記故。論<a 
name="0105b05" id="0105b05"></a>說為穢污無記。是污穢故。潤業受生。若此煩<a 
name="0105b06" id="0105b06"></a>惱不潤業者。業種則燋永不牽報。上界眾生<a 
name="0105b07" id="0105b07"></a>不應更生。由能潤業故得更生。問上界煩惱。<a 
name="0105b08" id="0105b08"></a>既能潤業潤生得報。何故非記。答上界煩惱<a 
name="0105b09" id="0105b09"></a>雖復潤業。唯得總報受生而已。不由此惑正<a 
name="0105b10" id="0105b10"></a>感樂果。亦不招苦。故是無記。不同下界不善<a 
name="0105b11" id="0105b11"></a>煩惱感得總報及別報苦。</p><a 
name="0105b12" id="0105b12"></a><p style="text-indent: 0em; margin-left: 0em"><span class="linehead"></span>若依成實論。上二界中所起邪見。皆名不善。<a 
name="0105b13" id="0105b13"></a>如彼論說。人在色無色界謂是涅槃。臨命盡<a 
name="0105b14" id="0105b14"></a>時。見欲色中陰即生邪見謂無涅槃。謗無上<a 
name="0105b15" id="0105b15"></a>法。當知彼中有不善業。又論說。彼上界邪見<a 
name="0105b16" id="0105b16"></a>是苦因緣。道理上界據其位判。眾生心細。所<a 
name="0105b17" id="0105b17"></a>起惑微。多不成業。故名無記。若據通論。不妨<a 
name="0105b18" id="0105b18"></a>於中有起<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>邪。成不善者。毘曇所說義當前<a 
name="0105b19" id="0105b19"></a>判。成實所論義當後通。又據望理。彼細煩惱。<a 
name="0105b20" id="0105b20"></a>皆違理起。悉是不善。准依成實。不善惡業三<a 
name="0105b21" id="0105b21"></a>界通起。唯有多少增微為異。</p><a 
name="0105b22" id="0105b22"></a><p style="text-indent: 0em; margin-left: 0em"><span class="linehead"></span>述曰。向來就凡。明諸罪障依身口發業竟。若<a 
name="0105b23" id="0105b23"></a>論聖人。如須陀洹等。出觀失念。容有起意輕<a 
name="0105b24" id="0105b24"></a>微不善。生惡願等。具欲結者。貪瞋雖強。片<a 
name="0105b25" id="0105b25"></a>似餘凡。唯可直起。貪欲瞋慢。不更思審。起<a 
name="0105b26" id="0105b26"></a>邪見心。亦不起殺盜等心。如依毘曇。得有眷<a 
name="0105b27" id="0105b27"></a>屬。加拳等事輕不善業。若依成論有意不善。<a 
name="0105b28" id="0105b28"></a>設動身口不成業報。如滴水熱<span class="gaiji">鏊<!--gaiji,鏊,1[金*敖],2&#x28AFC;,3--></span>。雖濕還<a 
name="0105b29" id="0105b29"></a>乾。</p><a 
name="0105c01" id="0105c01"></a><p style="margin-left: 3em"><span class="headname">罪行緣第三</span></p><a 
name="0105c02" id="0105c02"></a><p style="text-indent: 0em; margin-left: 0em"><span class="linehead"></span>述曰。此明聖者。就後福行。說有罪行者。但此<a 
name="0105c03" id="0105c03"></a>罪行。妄見境染。執定我人。取著違順。便令自<a 
name="0105c04" id="0105c04"></a>他皆成惡業。是以經云。貪欲不生滅。不能令<a 
name="0105c05" id="0105c05"></a>心惱。若人有我心。及有得見者。是人為貪欲。<a 
name="0105c06" id="0105c06"></a>將入於地獄。是故心外雖無別境。稱彼迷情<a 
name="0105c07" id="0105c07"></a>強見起染。如夢見境起諸貪瞋。稱彼夢者謂<a 
name="0105c08" id="0105c08"></a>實不虛。理實無境唯情妄見。故智度論說。如<a 
name="0105c09" id="0105c09"></a>夢中無善事而善。無瞋事而瞋。無怖事而<a 
name="0105c10" id="0105c10"></a>怖。三界眾生亦復如是。無明眠故。不應瞋而<a 
name="0105c11" id="0105c11"></a>瞋等。故知心外雖無別境。稱彼迷情妄見起<a 
name="0105c12" id="0105c12"></a>染。心外雖無地獄等相。惡業成時妄見受苦。<a 
name="0105c13" id="0105c13"></a>如正法念經云。閻魔羅人非是眾生罪人見<a 
name="0105c14" id="0105c14"></a>之謂是眾生。手中執持焰然鐵鉗。彼地獄人。<a 
name="0105c15" id="0105c15"></a>惡業既盡。命終之後。不復見於閻羅獄卒。何<a 
name="0105c16" id="0105c16"></a>以故。以彼非是眾生數故。如油炷盡則無有<a 
name="0105c17" id="0105c17"></a>燈。業盡亦爾。不復見於閻羅獄卒。如閻浮提<a 
name="0105c18" id="0105c18"></a>日光既現則無暗冥。惡業盡時。閻羅獄卒亦<a 
name="0105c19" id="0105c19"></a>復如是。惡眼惡口。如眾生相可畏之色。皆悉<a 
name="0105c20" id="0105c20"></a>磨滅。如破畫壁畫亦隨滅。惡業畫壁亦復如<a 
name="0105c21" id="0105c21"></a>是。不復見於閻羅獄卒可畏之色。以此文證。<a 
name="0105c22" id="0105c22"></a>眾生惡業應受苦者。自然無中妄見地獄問<a 
name="0105c23" id="0105c23"></a>曰。見地獄者。所見獄卒及虎狼等。可使妄<a 
name="0105c24" id="0105c24"></a>見。彼地獄處。閻羅在中判諸罪人。則有此境。<a 
name="0105c25" id="0105c25"></a>云何言無。答曰。彼見獄主亦是妄見。直是罪<a 
name="0105c26" id="0105c26"></a>人惡業熏心。令心變異無中妄見。實無地獄<a 
name="0105c27" id="0105c27"></a>閻羅在中。故唯識論云。如地獄中。無地獄主。<a 
name="0105c28" id="0105c28"></a>而地獄眾生。依自然業。見地獄主與種種苦。<a 
name="0105c29" id="0105c29"></a>而起心見。此是地獄處。此是夜時。此是晝時。<a 
name="0106a01" id="0106a01"></a>我以惡業故。見狗見烏。或見山壓。以此文<a 
name="0106a02" id="0106a02"></a>證。善惡熏心令心異見。實無地獄。是故心外<a 
name="0106a03" id="0106a03"></a>雖無地獄。惡業成時強自妄見。問曰。此苦業<a 
name="0106a04" id="0106a04"></a>報既非善事。寧不直爾說善令習。何須稱情<a 
name="0106a05" id="0106a05"></a>說苦業耶。答曰。善惡因果。法須相對。若不說<a 
name="0106a06" id="0106a06"></a>其貪等是過。何由得顯施等是善。若不宣說<a 
name="0106a07" id="0106a07"></a>三塗是苦。無由得顯人天等樂。是故須說凡<a 
name="0106a08" id="0106a08"></a>夫罪行。令人識知厭離歸善。若鈍根者。聞此<a 
name="0106a09" id="0106a09"></a>苦業。生厭離時。即求世樂。因此轉心修諸福<a 
name="0106a10" id="0106a10"></a>業。若利根者。聞此苦業。生厭離時。即求解<a 
name="0106a11" id="0106a11"></a>脫。因此轉心能修道觀。便於惑中得起出世<a 
name="0106a12" id="0106a12"></a>因。故經說言。一切煩惱皆是佛種。故知苦業<a 
name="0106a13" id="0106a13"></a>厭離之本。起善之緣。是故須說。若不說此惡<a 
name="0106a14" id="0106a14"></a>業罪行。眾生不識。常行不斷。雖稱情見說諸<a 
name="0106a15" id="0106a15"></a>過惡。然實心外無別業苦。唯識無境心體恒<a 
name="0106a16" id="0106a16"></a>淨。故經說言。雖說貪欲之過。而不見法有<a 
name="0106a17" id="0106a17"></a>可貪者。雖說瞋恚之過。而不見法有可瞋者。<a 
name="0106a18" id="0106a18"></a>雖說愚癡之過而知諸法不癡無礙。雖示眾<a 
name="0106a19" id="0106a19"></a>生墮三惡道怖畏之苦。而不得地獄餓鬼畜<a 
name="0106a20" id="0106a20"></a>生之相。以此文證知罪行因果唯心無外。凡<a 
name="0106a21" id="0106a21"></a>愚不解。稱情方便。須說業苦向來兩門。就其<a 
name="0106a22" id="0106a22"></a>實教說罪體真無別可破。以愚未解須定說<a 
name="0106a23" id="0106a23"></a>罪。此是別明愚人迷真妄解故須定說罪行<a 
name="0106a24" id="0106a24"></a>意也。</p><a 
name="0106a25" id="0106a25"></a><p style="margin-left: 3em"><span class="headname">福行緣第四</span></p><a 
name="0106a26" id="0106a26"></a><p style="text-indent: 0em; margin-left: 0em"><span class="linehead"></span>述曰。此明福行者。對前罪行說此福行。先明<a 
name="0106a27" id="0106a27"></a>凡夫修欲界善者。但使亂心修諸事福。而生<a 
name="0106a28" id="0106a28"></a>下界。名欲界業。五道之中。皆悉得起。先就地<a 
name="0106a29" id="0106a29"></a>獄述者。依毘曇說。地獄之人。亦有三善業。即<a 
name="0106b01" id="0106b01"></a>是意地三善根。此唯成就非是現行。以是難<a 
name="0106b02" id="0106b02"></a>處多不聞法思量趣道。故無現行。若論生得<a 
name="0106b03" id="0106b03"></a>善根。地獄亦有。如仙譽國王。殺五百婆羅<a 
name="0106b04" id="0106b04"></a>門。生地獄中。發生信心。生甘露國。故知現<a 
name="0106b05" id="0106b05"></a>行。若依成論。亦說地獄有善現行。雖無力勵<a 
name="0106b06" id="0106b06"></a>方便起善修獲聖道。然有生得善根起善。謂<a 
name="0106b07" id="0106b07"></a>諸眾生無始已來。曾修世間信進念等。未起<a 
name="0106b08" id="0106b08"></a>邪見謗無因果。此善不滅。生便得之。名為生<a 
name="0106b09" id="0106b09"></a>得善。依此善根得起善心。若有宿業感緣強<a 
name="0106b10" id="0106b10"></a>者。大聖現化令苦止息。為說道法。得修方便。<a 
name="0106b11" id="0106b11"></a>第二畜生龍等。亦有修善。如涅槃經。佛說義<a 
name="0106b12" id="0106b12"></a>時。無量鳥獸發菩提心。生於天上。若依毘曇。<a 
name="0106b13" id="0106b13"></a>鬼畜十善非律儀攝。以其身口七善律儀。普<a 
name="0106b14" id="0106b14"></a>於一切眾生處起。以鬼神不能受故。故薩婆<a 
name="0106b15" id="0106b15"></a>多論。畜生以癡鈍故。不發律儀。若依成論。鬼<a 
name="0106b16" id="0106b16"></a>神畜等亦有得戒。</p><a 
name="0106b17" id="0106b17"></a><p style="text-indent: 0em; margin-left: 0em"><span class="linehead"></span>若就人中。北單越人。唯成意地。三善業道而<a 
name="0106b18" id="0106b18"></a>不現行。不斷善故。至劫盡時人皆修禪。彼獨<a 
name="0106b19" id="0106b19"></a>不能離欲非分。自餘三方皆有十善。有不具<a 
name="0106b20" id="0106b20"></a>者。</p><a 
name="0106b21" id="0106b21"></a><p style="text-indent: 0em; margin-left: 0em"><span class="linehead"></span>若就欲界六天以論。即無出家別解脫戒。但<a 
name="0106b22" id="0106b22"></a>有十善及在家戒。故成論云。如天帝釋多受<a 
name="0106b23" id="0106b23"></a>八戒。龍等亦受。不局在人。若論色界諸天。以<a 
name="0106b24" id="0106b24"></a>論依毘曇。生上失下。上界不起下界善業。以<a 
name="0106b25" id="0106b25"></a>其界地因果斷故。身生上界。下地法斷。此據<a 
name="0106b26" id="0106b26"></a>有漏。在下成上。生上失下。便不修起。若依成<a 
name="0106b27" id="0106b27"></a>論。上得成下。亦得寄起下界善業。如諸梵天。<a 
name="0106b28" id="0106b28"></a>見佛禮拜。發言讚歎。即是散善。此是寄起欲<a 
name="0106b29" id="0106b29"></a>界善業。若依毘曇毘婆沙論等。梵天禮讚非<a 
name="0106c01" id="0106c01"></a>欲界善。是其初禪威儀心起。據此所依無記<a 
name="0106c02" id="0106c02"></a>非善。據外身口。是上色業。此明欲界亂善福<a 
name="0106c03" id="0106c03"></a>業依身起處竟。</p><a 
name="0106c04" id="0106c04"></a><p style="text-indent: 0em; margin-left: 0em"><span class="linehead"></span>第二明色界四禪定業。依身起處。若鬼畜中。<a 
name="0106c05" id="0106c05"></a>值聖強緣能悟道者。亦得修起。以其無漏依<a 
name="0106c06" id="0106c06"></a>禪起故。縱無根本深定正體。必有<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>淺未來<a 
name="0106c07" id="0106c07"></a>禪心。此未來禪是色界業。依此未來斷欲結<a 
name="0106c08" id="0106c08"></a>時。此業則招初禪梵果。若就人天以論。修色<a 
name="0106c09" id="0106c09"></a>界業。除北單越無修禪者。自餘三方及欲界<a 
name="0106c10" id="0106c10"></a>天。皆得修起色界十善。謂得禪者。意地有三<a 
name="0106c11" id="0106c11"></a>所。謂無貪無瞋正見。若論身口七善業者。謂<a 
name="0106c12" id="0106c12"></a>依定心發得禪戒。禪戒則是身口七善。故得<a 
name="0106c13" id="0106c13"></a>禪時有色十善。若就無色諸天以論。依毘曇。<a 
name="0106c14" id="0106c14"></a>無色界天不得修起色界定業。生上捨下界<a 
name="0106c15" id="0106c15"></a>地斷故。若依成論。凡生無色。亦得起下色界<a 
name="0106c16" id="0106c16"></a>中業。此明色界禪定福業十善業道依身起<a 
name="0106c17" id="0106c17"></a>處。若論無色四空定業依身起處。三界人天<a 
name="0106c18" id="0106c18"></a>皆得修起。上來明諸福行依身起處竟。若論<a 
name="0106c19" id="0106c19"></a>聖人起福。非關凡夫希故不述。</p><a 
name="0106c20" id="0106c20"></a><p style="margin-left: 3em"><span class="headname">雜業緣第五</span></p><a 
name="0106c21" id="0106c21"></a><p style="text-indent: 0em; margin-left: 0em"><span class="linehead"></span>述曰。此行名聖說不定。所謂罪行。諸經或<a 
name="0106c22" id="0106c22"></a>說名黑黑業及不善業。凡夫福行。諸經或說<a 
name="0106c23" id="0106c23"></a>名黑白業及以善業。名雖種種行體無殊。行<a 
name="0106c24" id="0106c24"></a>體云何。如智論說。殺害等是不善業。布施等<a 
name="0106c25" id="0106c25"></a>是善業。此則是說罪福二行。言殺等者。等取<a 
name="0106c26" id="0106c26"></a>十惡齊名罪行。言施等者。等取事中戒定等<a 
name="0106c27" id="0106c27"></a>業。同是世善。俱名福行。此世善中。八禪定<a 
name="0106c28" id="0106c28"></a>者。望欲界亂善。名不動行。若望出世理觀智<a 
name="0106c29" id="0106c29"></a>慧。此緣事住。則名福行。如說六度前五度中<a 
name="0107a01" id="0107a01"></a>所有禪定。通亦名福。但諸罪福人行不同。或<a 
name="0107a02" id="0107a02"></a>專修福。或唯造罪。或復有人。罪福俱行。專修<a 
name="0107a03" id="0107a03"></a>福者。所謂淨心。為益他人行施戒等。唯造罪<a 
name="0107a04" id="0107a04"></a>者。謂無慈潤。動身口意皆為損他。罪福俱者。<a 
name="0107a05" id="0107a05"></a>謂修福時內心不淨。或兼損物。此則是其欲<a 
name="0107a06" id="0107a06"></a>界雜業。非純淨故。亦名不淨。若論罪行。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>顯<a 
name="0107a07" id="0107a07"></a>可知。若論雜業。與淨福行有同有異。稍隱難<a 
name="0107a08" id="0107a08"></a>知。謂諸修福據其外相。事中信樂所作皆同。<a 
name="0107a09" id="0107a09"></a>若據內心。為自為他所求各別。精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>不等。以<a 
name="0107a10" id="0107a10"></a>諸修福外同內異故。有純雜二業不同。若能<a 
name="0107a11" id="0107a11"></a>調心慈悲愍物。隨所施為皆成大善。若不守<a 
name="0107a12" id="0107a12"></a>念。視相修福。內<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>外細。唯成雜業。稱彼愚<a 
name="0107a13" id="0107a13"></a>情雖謂過世理實違道。亦非淨福。以修福時<a 
name="0107a14" id="0107a14"></a>不觀生空。我倒常行遍通三性。所有作業與<a 
name="0107a15" id="0107a15"></a>倒相應。是假取性。是故迷道。以不著心多求<a 
name="0107a16" id="0107a16"></a>世報。又多求名。故非淨福。以此純雜世俗多<a 
name="0107a17" id="0107a17"></a>迷。今略偏論令人識行。先論雜業後明淨福。<a 
name="0107a18" id="0107a18"></a>但諸雜業自有<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>細。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>者為惡兼損他人。細<a 
name="0107a19" id="0107a19"></a>者自為唯求世報。先論<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>雜。若就施論。或有<a 
name="0107a20" id="0107a20"></a>非法取財施者。如盜他物以用布施。此感來<a 
name="0107a21" id="0107a21"></a>報還常衰耗。施已生悔得果亦然。故優婆塞<a 
name="0107a22" id="0107a22"></a>經云。若人施已生於悔心。若劫他財持以布<a 
name="0107a23" id="0107a23"></a>施。是人未來雖得財物。常耗不集。或有為施<a 
name="0107a24" id="0107a24"></a>兼損他者。謂若施時不正念善。或生瞋恚。或<a 
name="0107a25" id="0107a25"></a>起高慢。當墮惡道。雖得福報畜中別受。不感<a 
name="0107a26" id="0107a26"></a>人天。故分別業報經偈云。</p><a 
name="0107a27" id="0107a27"></a><p>　<span class="lg">修行大布施　　急性多瞋怒<a 
name="0107a28" id="0107a28"></a><br>　不依正憶念　　後作大龍身<a 
name="0107a29" id="0107a29"></a><br>　能修大布施　　高心陵蔑人<a 
name="0107b01" id="0107b01"></a><br>　由斯業行生　　大力金翅鳥</span></p><a 
name="0107b02" id="0107b02"></a><p style="text-indent: 0em; margin-left: 0em"><span class="linehead"></span>若為修福求世報者。如捨財時自求來報。或<a 
name="0107b03" id="0107b03"></a>恐身財無常故捨。或為名聞專求自益。此非<a 
name="0107b04" id="0107b04"></a>慈悲為濟貧苦。猶如市易。非純淨業。是以經<a 
name="0107b05" id="0107b05"></a>中名不淨施。如百論說。為報施者。是名不淨<a 
name="0107b06" id="0107b06"></a>施。如市易故。報有二種。現報者。名稱敬愛<a 
name="0107b07" id="0107b07"></a>等。後報者。後世富貴等。名不淨施。譬賈客遠<a 
name="0107b08" id="0107b08"></a>到他方。雖持雜物多所饒益。然非憐愍眾生。<a 
name="0107b09" id="0107b09"></a>以自求利故。是業不淨。布施求報亦復如是。<a 
name="0107b10" id="0107b10"></a>以此證知。無實慈愍自求名稱。或為來報。縱<a 
name="0107b11" id="0107b11"></a>雖廣施皆非淨業。業非淨故得報不精。故分<a 
name="0107b12" id="0107b12"></a>別業報經云。若為生天施。或復求名聞酬恩。<a 
name="0107b13" id="0107b13"></a>及望報恐怖故行施。獲果不清淨。所受多<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0107b14" id="0107b14"></a><span class="gaiji">&#x6F81;<!--gaiji,澀,1[澀-(刃*刃)+止],2&#x6F81;,3--></span>。施行既爾。戒等諸善不淨同此。故百論<a 
name="0107b15" id="0107b15"></a>云。不淨持戒者自求樂報。若持戒求天上與<a 
name="0107b16" id="0107b16"></a>天女娛樂。若人中富貴受五欲樂。為婬欲故。<a 
name="0107b17" id="0107b17"></a>如覆相者。內欲他色。外作親善。是名不淨。此<a 
name="0107b18" id="0107b18"></a>外細心不淨持戒。如阿難語難陀。說偈云。</p><a 
name="0107b19" id="0107b19"></a><p>　<span class="lg">如羝羊相觸　　將前而更<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0107b20" id="0107b20"></a><br>　汝為欲持戒　　其事亦如是</span></p><a 
name="0107b21" id="0107b21"></a><p style="text-indent: 0em; margin-left: 0em"><span class="linehead"></span>開心專為益他。得福則多。又於施境有貧有<a 
name="0107b22" id="0107b22"></a>病。或有知法而乏所須。若施令彼得益長善。<a 
name="0107b23" id="0107b23"></a>所施有宜獲福則多。故賢愚經云。佛讚五施<a 
name="0107b24" id="0107b24"></a>得福無量。所謂施遠來者。遠去者。病瘦者。於<a 
name="0107b25" id="0107b25"></a>飢餓時施於飲食。施知法人。如是五施。現世<a 
name="0107b26" id="0107b26"></a>獲福。此施有宜現獲多福。不同求名。施非要<a 
name="0107b27" id="0107b27"></a>處。雖多割捨不得淨報。又隨喜他施者。若望<a 
name="0107b28" id="0107b28"></a>諸極<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>造不善者。是其細罪。亦得名善。若望<a 
name="0107b29" id="0107b29"></a>離欲及專為他。此之雜業則是其罪。故智度<a 
name="0107c01" id="0107c01"></a>論云。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>人有<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>罪。細人有細罪。故此雜業罪<a 
name="0107c02" id="0107c02"></a>福俱行。望心非純。是不淨業。上來明其罪福<a 
name="0107c03" id="0107c03"></a>俱行是其欲界不淨雜業竟。若論淨業。翻前<a 
name="0107c04" id="0107c04"></a>可知。故百論云。淨施者。若人愛敬利益。得福<a 
name="0107c05" id="0107c05"></a>亦多故因果經偈云。</p><a 
name="0107c06" id="0107c06"></a><p>　<span class="lg">若有貧窮人　　無財可布施<a 
name="0107c07" id="0107c07"></a><br>　見他修施時　　而生隨喜心<a 
name="0107c08" id="0107c08"></a><br>　隨喜之福報　　與施等無異</span></p><a 
name="0107c09" id="0107c09"></a><p style="text-indent: 0em; margin-left: 0em"><span class="linehead"></span>又大丈夫論偈云。</p><a 
name="0107c10" id="0107c10"></a><p>　<span class="lg">悲心施一人　　功德大如地<a 
name="0107c11" id="0107c11"></a><br>　為己施一切　　得報如芥子<a 
name="0107c12" id="0107c12"></a><br>　救一厄難人　　勝餘一切施<a 
name="0107c13" id="0107c13"></a><br>　眾星雖有光　　不如一月明</span></p><a 
name="0107c14" id="0107c14"></a><p style="text-indent: 0em; margin-left: 0em"><span class="linehead"></span>若諸凡夫造其罪福。不解因果善惡無性。是<a 
name="0107c15" id="0107c15"></a>為迷事。取性常繫三有故。智度論云。譬如蠅<a 
name="0107c16" id="0107c16"></a>無處不著。唯不著火焰。眾生愛著亦復如是。<a 
name="0107c17" id="0107c17"></a>是善不善法中皆著。乃至非想亦著。唯不著<a 
name="0107c18" id="0107c18"></a>般若波羅蜜性空大火。以此證知。無善惡性<a 
name="0107c19" id="0107c19"></a>常輪五道。即當無佛性眾生也。此略明凡夫<a 
name="0107c20" id="0107c20"></a>罪福二行迷事取性所依經論竟。</p><a 
name="0107c21" id="0107c21"></a><p style="text-indent: 0em; margin-left: 0em"><span class="linehead"></span>又雜寶藏經云。昔佛在世時。波斯匿王有其<a 
name="0107c22" id="0107c22"></a>一女。名曰善光。聰明端正。父母憐愍舉宮愛<a 
name="0107c23" id="0107c23"></a>敬。父語女言。汝因我力舉宮愛敬。女答父言。<a 
name="0107c24" id="0107c24"></a>我自有業。不因父王。王聞瞋忿而語之<a 
name="0107c25" id="0107c25"></a>言。今當試汝有自業力。即遣左右。覓一最<a 
name="0107c26" id="0107c26"></a>下貧窮乞人。以女付之。王語女言。汝自有業<a 
name="0107c27" id="0107c27"></a>不假我者。從今可驗。女猶答言。我有業力。即<a 
name="0107c28" id="0107c28"></a>共窮人相將出去。婦問夫言。有父母不。夫答<a 
name="0107c29" id="0107c29"></a>婦言。我父母先此舍衛城中第一長者。父母<a 
name="0108a01" id="0108a01"></a>居家都已死盡。無所依怙。是以窮乞。婦復問<a 
name="0108a02" id="0108a02"></a>言。汝今頗知故宅處不。答言知處。但宅毀壞<a 
name="0108a03" id="0108a03"></a>遂有空地。夫婦相將往至故舍。周歷安行。<a 
name="0108a04" id="0108a04"></a>隨其行處伏藏自出。即以珍寶雇人造宅。未<a 
name="0108a05" id="0108a05"></a>盈一月宮宅悉成。宮人伎女奴婢僕使。不可<a 
name="0108a06" id="0108a06"></a>稱計。王卒憶念。我女善光。云何生活。有人<a 
name="0108a07" id="0108a07"></a>答王。善光女郎。宮室錢財不減於王。王女即<a 
name="0108a08" id="0108a08"></a>日遣其夫主。往請於王。王即受請。見其家<a 
name="0108a09" id="0108a09"></a>內宮宅莊嚴。歎未曾有。王往問佛。此女先世<a 
name="0108a10" id="0108a10"></a>作何福業。得生王家。身有光明。佛答王言。乃<a 
name="0108a11" id="0108a11"></a>往過去九十一劫。毘婆尸佛入涅槃後。有槃<a 
name="0108a12" id="0108a12"></a>頭王以佛舍利起七寶塔。王大夫人。見即便<a 
name="0108a13" id="0108a13"></a>以天冠拂飾。著像頂上。以天冠中如意寶珠。<a 
name="0108a14" id="0108a14"></a>著塔棖頭。因發願言。使我將來身有光明。紫<a 
name="0108a15" id="0108a15"></a>磨金色尊榮豪貴。莫墮三惡八難之處。昔夫<a 
name="0108a16" id="0108a16"></a>人者今善光是。後於過去迦葉佛時。復以餚<a 
name="0108a17" id="0108a17"></a><span class="gaiji">&#x994D;<!--gaiji,膳,1[飢-几+善],2&#x994D;,3--></span>供養佛僧。而夫遮斷。婦即勸請。我今已請<a 
name="0108a18" id="0108a18"></a>使得充足。夫還聽婦。爾時婦者今善光是。爾<a 
name="0108a19" id="0108a19"></a>時夫者今日夫是。由昔遮婦。恒常貧賤。以還<a 
name="0108a20" id="0108a20"></a>聽故。要因其婦得大富貴。無其婦時後還貧<a 
name="0108a21" id="0108a21"></a>賤。以是因緣。善惡之業逐身受報。未曾違<a 
name="0108a22" id="0108a22"></a>失。</p><a 
name="0108a23" id="0108a23"></a><p style="text-indent: 0em; margin-left: 0em"><span class="linehead"></span>又雜寶藏經云。佛在世時波斯匿王。時於眠<a 
name="0108a24" id="0108a24"></a>中聞二內官共諍道理。一人說言。我依王活。<a 
name="0108a25" id="0108a25"></a>一人答言。我自依業。不依王也。王聞可彼依<a 
name="0108a26" id="0108a26"></a>王活者。而欲賞之。即遣直人。語夫人言。我今<a 
name="0108a27" id="0108a27"></a>當使一人往者。重與財物。尋即遣。彼依王活<a 
name="0108a28" id="0108a28"></a>者。持所飲酒送與夫人。此人出戶。鼻中血出<a 
name="0108a29" id="0108a29"></a>不得前進。尋即倩彼依業者送。夫人見已。<a 
name="0108b01" id="0108b01"></a>重賜錢財衣服瓔珞。來到王前。王見深怪。即<a 
name="0108b02" id="0108b02"></a>便喚彼依王活者。而問之言。我使汝去。云何<a 
name="0108b03" id="0108b03"></a>不去。彼即向王具白情事。王聞歎言。佛語真<a 
name="0108b04" id="0108b04"></a>實。自作其業還自受報。不可奪也。由是觀善<a 
name="0108b05" id="0108b05"></a>惡報應自業所引。非天非王之所能與。要須<a 
name="0108b06" id="0108b06"></a>自作自得。起於正見。言業果報。近獲人天。遠<a 
name="0108b07" id="0108b07"></a>招佛果。若違聖教具受前苦。頌曰。</p><a 
name="0108b08" id="0108b08"></a><p>　<span class="lg">尋因途乃異　　及捨趣猶并<a 
name="0108b09" id="0108b09"></a><br>　苦極思歸樂　　樂極苦還生<a 
name="0108b10" id="0108b10"></a><br>　豈非罪福別　　皆由封著情<a 
name="0108b11" id="0108b11"></a><br>　若斷有漏業　　常見法身寧</span></p><a 
name="0108b12" id="0108b12"></a><p><span class="juanname">諸經要集卷第十一</span></p>
<hr>【經文資訊】大正藏第 54 冊 No. 2123 諸經要集<br>【版本記錄】CBETA 電子佛典 Rev. 1.46 (UTF8)，完成日期：2010/11/05<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6d2d.html?index=T54n2123" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T54n2123_011 by HTTrack Website Copier/3.x [XR&CO'2008], Mon, 02 Jun 2014 23:52:37 GMT -->
</html>
