<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB313_003 by HTTrack Website Copier/3.x [XR&CO'2008], Tue, 03 Jun 2014 00:52:06 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5be7.gif?utmac=MO-30696269-4&amp;utmn=725467318&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34&amp;utmp=%2Fmobile%2Findex.php%3Findex%3DJ34nB313_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexff66-2.html?index=J34nB313_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B313 青原愚者智禪師語錄 (4卷)<br/>【清 智說　興磬．興斧編】<br/>第 3 卷</p>
	<a href="index5495.html?index=J34nB313_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B313" sutra_name="青原愚者智禪師語錄" sutra_juan="[卷3]">　
<a 
name="0828c01" id="0828c01"></a><p><span class="juanname">青原愚者智禪師語錄卷三</span></p><a 
name="0828c02" id="0828c02"></a><p style="margin-left: 4em"><span class="byline">侍子興磬同門人興斧編</span></p><a 
name="0828c03" id="0828c03"></a><p style="margin-left: 2em"><span class="headname">法語</span></p><a 
name="0828c04" id="0828c04"></a><p style="margin-left: 3em"><span class="headname">室中正訓</span></p><a 
name="0828c05" id="0828c05"></a><p style="text-indent: 0em; margin-left: 0em"><span class="linehead"></span>佛有一語三昧正語三昧愛語三昧學者先從正語<a 
name="0828c06" id="0828c06"></a>入將世味道味劈作兩開只要作得主不為外物轉<a 
name="0828c07" id="0828c07"></a>立志既定根基堅固始有信入參究分起信論曰眾<a 
name="0828c08" id="0828c08"></a>生有自力廣聞取解者或自力少聞多解者或無自<a 
name="0828c09" id="0828c09"></a>力因廣論得解者或樂總持少聞攝多義取解者雖<a 
name="0828c10" id="0828c10"></a>以無思契同必從聞解信入靈源曰法門有樂說者<a 
name="0828c11" id="0828c11"></a>以無言為非有尚默者以多語為過皆據一知一見<a 
name="0828c12" id="0828c12"></a>為局量而不知無量之量為通途也具正見建圓機<a 
name="0828c13" id="0828c13"></a>人忽倦普慈如天澤無心物均獲利白樂天舉佛經<a 
name="0828c14" id="0828c14"></a>同異問濟公覺範代云方便智三言而<span class="corr" title='[巳&gt;已]'>已</span>一代時教<a 
name="0828c15" id="0828c15"></a>以法相宗破相宗法性宗攝之法之所本要本于理<a 
name="0828c16" id="0828c16"></a>而當于義不必守名句以自滯至于言謂之不及而<a 
name="0828c17" id="0828c17"></a>可以模鑄佛魔了辨同異者又未可遽言也永明壽<a 
name="0828c18" id="0828c18"></a>曰解但為遣情耳說但為破執耳情消執謝則說解<a 
name="0828c19" id="0828c19"></a>何存真性了然寂無存泯一菴曰物各還其物之則<a 
name="0828c20" id="0828c20"></a>即是物不遷稱權無我斤兩不爽是則方便智乃本<a 
name="0828c21" id="0828c21"></a>自現成者也特人不能死盡偷心而享此善用耳。</p><a 
name="0828c22" id="0828c22"></a><p style="text-indent: 0em; margin-left: 0em"><span class="linehead"></span>靈源謂圓悟曰學者雖有見道之資若不深蓄厚養<a 
name="0828c23" id="0828c23"></a>發用必峻暴非特無補於教門將恐有招禍辱圓悟<a 
name="0828c24" id="0828c24"></a>告大慧曰須防自<span class="corr" title='[巳&gt;己]'>己</span>三業忽起此語最切單方顯勝<a 
name="0828c25" id="0828c25"></a>撮弄筒子氣急殺人誤而可乎。</p><a 
name="0828c26" id="0828c26"></a><p style="text-indent: 0em; margin-left: 0em"><span class="linehead"></span>古人道德學問藏於腦後不露圭角事不得<span class="corr" title='[巳&gt;已]'>已</span>吐出<a 
name="0828c27" id="0828c27"></a>還吞今人出一叢林入一保社纔見一隅不能三反<a 
name="0828c28" id="0828c28"></a>竊得語錄上奇言玅句機鋒知解便逞口頭惟恐人<a 
name="0828c29" id="0828c29"></a>不知我之長處是則參禪一回止成得一肚皮我慢<a 
name="0828c30" id="0828c30"></a>貢高而<span class="corr" title='[巳&gt;已]'>已</span>不知於生死上有何相干嗟乎末世凡夫<a 
name="0829a01" id="0829a01"></a>根器頑鈍識見偏淺立行不遠操心非寔中此邪毒<a 
name="0829a02" id="0829a02"></a>道聽塗說永嘉所歎莽蕩招殃安能不齰舌耶惟有<a 
name="0829a03" id="0829a03"></a>當下知非便許立地成佛。</p><a 
name="0829a04" id="0829a04"></a><p style="text-indent: 0em; margin-left: 0em"><span class="linehead"></span>溈山禪師曰事理不二即如如佛圓覺經言事障理<a 
name="0829a05" id="0829a05"></a>障何也事本無障以貪欲昏蔽而障之也理安有障<a 
name="0829a06" id="0829a06"></a>以黠智偏執而障之也銷鎔情識全體自露然自無<a 
name="0829a07" id="0829a07"></a>始以來習氣流轉便欲一刀兩斷豈容易哉故須以<a 
name="0829a08" id="0829a08"></a>參究為事提起此事則一切自然放下久久自得。</p><a 
name="0829a09" id="0829a09"></a><p style="text-indent: 0em; margin-left: 0em"><span class="linehead"></span>古人道愛之則是愛礦棄之則是棄金此處指出甚<a 
name="0829a10" id="0829a10"></a>難一番烹煉何故蹉過依舊半青半黃菽麥不分安<a 
name="0829a11" id="0829a11"></a>得不去自欺欺人也耶即能遮掩得來作偽心勞日<a 
name="0829a12" id="0829a12"></a>拙大可憐憫言至乎此皮下有血能不猛省回心自<a 
name="0829a13" id="0829a13"></a>照一掌翻轉慶快有分。</p><a 
name="0829a14" id="0829a14"></a><p style="text-indent: 0em; margin-left: 0em"><span class="linehead"></span>昔之高人浮雲富貴淡於勢利者不自名其高故往<a 
name="0829a15" id="0829a15"></a>往自寓曰懶今學者入門未得一角如何飾詞藉口<a 
name="0829a16" id="0829a16"></a>放逸切須警敏盡職參學自勉若是正人開眼自然<a 
name="0829a17" id="0829a17"></a>行起解滅笑和尚曰人生下地皆有職職盡方能無<a 
name="0829a18" id="0829a18"></a>媿色衰年本欲討閒身不是百忙閒不得。</p><a 
name="0829a19" id="0829a19"></a><p style="text-indent: 0em; margin-left: 0em"><span class="linehead"></span>覺範禪師曰為學日益百川浸灌也為道日損水落<a 
name="0829a20" id="0829a20"></a>石出也苟非為學日益又安知為道之日損哉正氣<a 
name="0829a21" id="0829a21"></a>曰損是損其情慾益是益其正知故曰學事以成務<a 
name="0829a22" id="0829a22"></a>致用也學道者自反至誠而<span class="corr" title='[巳&gt;已]'>已</span>果然徹上徹下由此<a 
name="0829a23" id="0829a23"></a>中行則學事猶茶飯也本茂則末自榮不見道本末<a 
name="0829a24" id="0829a24"></a>盡歸宗。</p><a 
name="0829a25" id="0829a25"></a><p style="text-indent: 0em; margin-left: 0em"><span class="linehead"></span>或問曰理雖可以頓悟習氣難以卒除須盡今時一<a 
name="0829a26" id="0829a26"></a>等倚混沌無記空者便云誰見有習氣可盡是否曰<a 
name="0829a27" id="0829a27"></a>習氣不可盡而可化故以學問為茶飯若以差別言<a 
name="0829a28" id="0829a28"></a>之有必不免之習氣饑必食寒必衣倦必眠之類節<a 
name="0829a29" id="0829a29"></a>之而<span class="corr" title='[巳&gt;已]'>已</span>有必當化之習氣驕妒鄙倍之類是也當仁<a 
name="0829a30" id="0829a30"></a>不讓見義不避堅志不移好學不厭是亦謂之習氣<a 
name="0829b01" id="0829b01"></a>乎是不可以總殺總赦而混之也上根大人超一切<a 
name="0829b02" id="0829b02"></a>法之外而遊一切法之中正用時宜彼不喚做習氣<a 
name="0829b03" id="0829b03"></a>樵夫十字街何問中書堂事且去擔柴保不誤汝。</p><a 
name="0829b04" id="0829b04"></a><p style="margin-left: 3em"><span class="headname">示蕭小翮居士</span></p><a 
name="0829b05" id="0829b05"></a><p style="text-indent: 0em; margin-left: 0em"><span class="linehead"></span>高峰玅禪師曰紅塵堆裏學山居寂莫身心道有餘<a 
name="0829b06" id="0829b06"></a>但得胸中憎愛盡不參禪也是工夫秪為眾生情膠<a 
name="0829b07" id="0829b07"></a>識錮佛以種種方便如剝芭蕉紅塵中汩汩茫茫無<a 
name="0829b08" id="0829b08"></a>本可據枯木崖前差路多誤中執著其病愈深故學<a 
name="0829b09" id="0829b09"></a>道人必須開眼必須參究從專門深入不能專深故<a 
name="0829b10" id="0829b10"></a>令從疑處入沒奈何提箇話頭大慧杲教人提狗子<a 
name="0829b11" id="0829b11"></a>無佛性博山教人提一口氣不來畢竟向何處去提<a 
name="0829b12" id="0829b12"></a>此一句即金剛刀一切截斷人人自有迸破時節紙<a 
name="0829b13" id="0829b13"></a>盡且住。</p><a 
name="0829b14" id="0829b14"></a><p style="margin-left: 3em"><span class="headname">示蕭虎符學易</span></p><a 
name="0829b15" id="0829b15"></a><p style="text-indent: 0em; margin-left: 0em"><span class="linehead"></span>逐今時之後但覺動頤紛紜推空劫以前便覽杳冥<a 
name="0829b16" id="0829b16"></a>寂感智者互換舉之新建云鐘未嗚時轟天赫地鐘<a 
name="0829b17" id="0829b17"></a>既嗚時寂天寞地尚疑此耶大小長短虛實一切代<a 
name="0829b18" id="0829b18"></a>錯惠秉琦辨豈逃此乎程迥曰太極者大中也禮記<a 
name="0829b19" id="0829b19"></a>提為大本易言成位乎中中何物乎宗鏡言三種權<a 
name="0829b20" id="0829b20"></a>中三種實中又言五中道又曰中不定中又曰無中<a 
name="0829b21" id="0829b21"></a>無邊曾疑此耶此中之秩序條理隨在畢具隨物可<a 
name="0829b22" id="0829b22"></a>徵聖人表之變變不變神無方物有則全符如是故<a 
name="0829b23" id="0829b23"></a>知一不可言言則是二易以象數為端幾而至精至<a 
name="0829b24" id="0829b24"></a>變至神在其中研極者知之物格無物知致無知又<a 
name="0829b25" id="0829b25"></a>何言哉儒者人事處分株守常格至于俯仰遠近<span class="note">(曆律)</span>。</p><a 
name="0829b26" id="0829b26"></a><p style="text-indent: 0em; margin-left: 0em"><span class="linehead"></span>醫占會通神明多半茫然夫物物一太極即物物一<a 
name="0829b27" id="0829b27"></a>河洛而信不及乎宗門止提了心方便而一切實法<a 
name="0829b28" id="0829b28"></a>置為不屑夫法住法位五明一實原自玅協時人得<a 
name="0829b29" id="0829b29"></a>少為足耳惟易統之以費知隱以隱行費即無費隱<a 
name="0829b30" id="0829b30"></a>矣逆幾于先順理於後即無先後矣格物之則即天<a 
name="0829c01" id="0829c01"></a>之則即心之則繼之以法因物用物是真無我大我<a 
name="0829c02" id="0829c02"></a>至尊深幾神哉予行天下鮮見有好學不厭者高明<a 
name="0829c03" id="0829c03"></a>既肯研極邇靜正而遠不禦神明默成請從此入。</p><a 
name="0829c04" id="0829c04"></a><p style="margin-left: 3em"><span class="headname">示侍子中通興<span class="gaiji">[聲-耳+召]<!--gaiji,,1[聲-耳+召],2&#x3C88;,3--></span></span></p><a 
name="0829c05" id="0829c05"></a><p style="text-indent: 0em; margin-left: 0em"><span class="linehead"></span>深幾之中忽有悟入此其一長當一切以方圓圖通<a 
name="0829c06" id="0829c06"></a>之其綱宗曰秩敘變化同時即華嚴之行布不礙圓<a 
name="0829c07" id="0829c07"></a>融圓融不礙行布即費即隱三教玅協矣汝復于象<a 
name="0829c08" id="0829c08"></a>數有入處正所以享其不墮諸數者也公因反因藏<a 
name="0829c09" id="0829c09"></a>于此矣天地人物皆器也皆道也有法則而無情識<a 
name="0829c10" id="0829c10"></a>故曰格物之則即天之則即心之則故倚此秩序變<a 
name="0829c11" id="0829c11"></a>化寂歷同時之符處處皆然慾忿一平發皆中節矣<a 
name="0829c12" id="0829c12"></a>易其可不學哉所以破有無之說曰天無先後中有<a 
name="0829c13" id="0829c13"></a>條理舍後窮先所以引人入勝地而變化之也。</p><a 
name="0829c14" id="0829c14"></a><p style="margin-left: 3em"><span class="headname">示趙眉魯興翱字藥雲</span></p><a 
name="0829c15" id="0829c15"></a><p style="text-indent: 0em; margin-left: 0em"><span class="linehead"></span>李翱為鼎州<span class="corr" title='[剌&gt;刺]'>刺</span>史躬謁藥山山執經卷不顧侍者曰<a 
name="0829c16" id="0829c16"></a>太守在此守性急曰見面不如聞名拂袖便出山曰<a 
name="0829c17" id="0829c17"></a>太守何得貴耳賤目守回拱謝問曰如何是道山以<a 
name="0829c18" id="0829c18"></a>手指上下曰會麼守曰不會山曰雲在青天水在瓶<a 
name="0829c19" id="0829c19"></a>守忻愜作禮述偈曰鍊得身形似鶴形千株松下兩<a 
name="0829c20" id="0829c20"></a>函經我來問道無餘說雲在青天水在瓶<span class="note">(云云)</span>。</p><a 
name="0829c21" id="0829c21"></a><p style="margin-left: 3em"><span class="headname">示魯兩吉興準</span></p><a 
name="0829c22" id="0829c22"></a><p style="text-indent: 0em; margin-left: 0em"><span class="linehead"></span>兩吉居士名哲一日入青原求更其字愚者引抑之<a 
name="0829c23" id="0829c23"></a>什字曰辰告此謝安石所舉蔽三百之一言也辰時<a 
name="0829c24" id="0829c24"></a>也時義大矣哉兩吉寂然感通因禮而求取法名愚<a 
name="0829c25" id="0829c25"></a>者曰不見準提心印之為佛母乎易以天地準變變<a 
name="0829c26" id="0829c26"></a>不變損益時行證惟心者我即天地然其深入必在<a 
name="0829c27" id="0829c27"></a>研參支公曰世可說兩入三則亂信耶疑耶即從此<a 
name="0829c28" id="0829c28"></a>研研以專真用以會通是真所謂兩吉乎因名曰興<a 
name="0829c29" id="0829c29"></a>準字研參題辰告軒願與天下時損益而言之。</p><a 
name="0829c30" id="0829c30"></a><p style="margin-left: 3em"><span class="headname">示即幾興偉</span></p><a 
name="0830a01" id="0830a01"></a><p style="text-indent: 0em; margin-left: 0em"><span class="linehead"></span>惟深也故通天下之志惟幾也故能成天下之務惟<a 
name="0830a02" id="0830a02"></a>神也故不疾而速不行而至此易所以極深研幾而<a 
name="0830a03" id="0830a03"></a>昌格適綸也天下之理得而成位乎中中何物乎時<a 
name="0830a04" id="0830a04"></a>出措宜而惡動頤又何物乎今人聞甚深則怖豈悟<a 
name="0830a05" id="0830a05"></a>深無深淺而止實哉聖人立象以盡意繫詞以盡情<a 
name="0830a06" id="0830a06"></a>偽佛祖表法以最神而因幾以盡情偽楞嚴雙非非<a 
name="0830a07" id="0830a07"></a>而曰非即非離又曰是即非即何故多此一句猶疑<a 
name="0830a08" id="0830a08"></a>此即否向上不傳向下文長折攝離微此中難言惟<a 
name="0830a09" id="0830a09"></a>端幾可研耳以不自欺入豁然一即一切一切即一<a 
name="0830a10" id="0830a10"></a>猶嫌匝匝之波即務養神事同理舉猶嫌屑屑之勞<a 
name="0830a11" id="0830a11"></a>歟幾失神明欺則不能享矣真疑即此立參脫桶即<a 
name="0830a12" id="0830a12"></a>此茶飯能逃不能逃汝自驗之非干他事。</p><a 
name="0830a13" id="0830a13"></a><p style="margin-left: 3em"><span class="headname">示山足興斧</span></p><a 
name="0830a14" id="0830a14"></a><p style="text-indent: 0em; margin-left: 0em"><span class="linehead"></span>靜住禪人舊事祖堂石谿大師有年還里又炙西生<a 
name="0830a15" id="0830a15"></a>大師教乘滋茂回互宗趣今來青原訊其本分不昧<a 
name="0830a16" id="0830a16"></a>疑關以山足字更其名愚者曰青原垂一足住山唯<a 
name="0830a17" id="0830a17"></a><span class="gaiji">&#x922F;<!--gaiji,,1[金*出],2&#x922F;,3--></span>斧且劈古今薪冷灶自燒煮因命之曰興斧且問<a 
name="0830a18" id="0830a18"></a>揮八極碎一切者是何斧耶不犯大軱當門露刃用<a 
name="0830a19" id="0830a19"></a>了急磨四顧善藏者<span class="gaiji">&#x922F;<!--gaiji,,1[金*出],2&#x922F;,3--></span>何<span class="gaiji">&#x922F;<!--gaiji,,1[金*出],2&#x922F;,3--></span>耶無上兩足尊與一足<a 
name="0830a20" id="0830a20"></a>行千古有同別耶此處砉然無滯則盡六合是青山<a 
name="0830a21" id="0830a21"></a>一切森羅供我之磨藏矣深入一門猶專煉通擔荷<a 
name="0830a22" id="0830a22"></a>保任豈屬空言乎勉之勉之。</p><a 
name="0830a23" id="0830a23"></a><p style="margin-left: 3em"><span class="headname">示中千賢監院</span></p><a 
name="0830a24" id="0830a24"></a><p style="text-indent: 0em; margin-left: 0em"><span class="linehead"></span>忠禪師云悟道易明道難明道如禁蛇人信其藥力<a 
name="0830a25" id="0830a25"></a>咒力以蛇綰弄揣懷袖中無難未知藥咒等力者怖<a 
name="0830a26" id="0830a26"></a>駭棄去但諦見自心情見便破此無他知其故而不<a 
name="0830a27" id="0830a27"></a>惑耳楞伽曰諸法無法體而說惟是心不見于自心<a 
name="0830a28" id="0830a28"></a>而起于分別或舉以問雲居齊曰見自心遂分別乎<a 
name="0830a29" id="0830a29"></a>齊曰非然也譬如調馬馬自見其影而不驚何以故<a 
name="0830a30" id="0830a30"></a>以自知其影從自身出故吾是以知不斷分別亦捨<a 
name="0830b01" id="0830b01"></a>心相此無他智度論所謂善用其心者博山曰毫釐<a 
name="0830b02" id="0830b02"></a>繫念三途業因瞥爾情生萬劫枷鎖將以有念為有<a 
name="0830b03" id="0830b03"></a>念有情為有情耶將以無念為無念無情為無情耶<a 
name="0830b04" id="0830b04"></a>一菴曰兩末三窮遇緣即宗用中猶不豁乎紫柏曰<a 
name="0830b05" id="0830b05"></a>以四大觀身而無身相所謂無身有事之雙超也以<a 
name="0830b06" id="0830b06"></a>前境觀心有心用而無我執所謂因物付物之本空<a 
name="0830b07" id="0830b07"></a>也法外無心即是心外無法而法中之秩序物則之<a 
name="0830b08" id="0830b08"></a>差別其可茫然混用乎心本無體神自無方何更空<a 
name="0830b09" id="0830b09"></a>勞穿鑿乎銷礦成金必資知識此事盡時乃享現量<a 
name="0830b10" id="0830b10"></a>安得絕甦發願與定綱宗。</p><a 
name="0830b11" id="0830b11"></a><p style="margin-left: 3em"><span class="headname">示非渠會書記</span></p><a 
name="0830b12" id="0830b12"></a><p style="text-indent: 0em; margin-left: 0em"><span class="linehead"></span>常念汝胃脘氣痛須靜攝乃愈今兼室安居過夏事<a 
name="0830b13" id="0830b13"></a>亦不煩母論痛不痛不可坐在無事甲裏古人謂一<a 
name="0830b14" id="0830b14"></a>日不空過者何故叮嚀耶大抵一半自調養一半自<a 
name="0830b15" id="0830b15"></a>煉本分自試薪火偷心歇天機活比現更何計較古<a 
name="0830b16" id="0830b16"></a>人云心本無體正用即得尚疑此耶切忌靠著放憨<a 
name="0830b17" id="0830b17"></a>語錯認最是誤事。</p><a 
name="0830b18" id="0830b18"></a><p style="margin-left: 3em"><span class="headname">示即幾偉侍者</span></p><a 
name="0830b19" id="0830b19"></a><p style="text-indent: 0em; margin-left: 0em"><span class="linehead"></span>薪火調御動靜不失其時法住法位比量皆現量也<a 
name="0830b20" id="0830b20"></a>天機自活偷心自亡古今總是我底真擔當即真解<a 
name="0830b21" id="0830b21"></a>脫如或未然十二時中管帶切不可忽處處回光消<a 
name="0830b22" id="0830b22"></a>歸自<span class="corr" title='[巳&gt;己]'>己</span>即是管帶必有事行無事何用更言管帶乎<a 
name="0830b23" id="0830b23"></a>善自調御病亦不生。</p><a 
name="0830b24" id="0830b24"></a><p style="text-indent: 0em; margin-left: 0em"><span class="headname">　　　　又</span></p><a 
name="0830b25" id="0830b25"></a><p style="text-indent: 0em; margin-left: 0em"><span class="linehead"></span>體道集虛處事平實為貴不可認著慌忽一切便流<a 
name="0830b26" id="0830b26"></a>入莽蕩矣及盡今時惟在知有而奉重自<span class="corr" title='[巳&gt;己]'>己</span>閒居鼓<a 
name="0830b27" id="0830b27"></a>舞只以學問為茶飯故曰戒懼是一刻之樂事此超<a 
name="0830b28" id="0830b28"></a>無學者之飛躍也學而不厭是大聖人之隨緣放曠<a 
name="0830b29" id="0830b29"></a>也。</p><a 
name="0830b30" id="0830b30"></a><p style="text-indent: 0em; margin-left: 0em"><span class="headname">　　　　又</span></p><a 
name="0830c01" id="0830c01"></a><p style="text-indent: 0em; margin-left: 0em"><span class="linehead"></span>偉子且住靜不見潛道十年之青膺乎臨濟曰諸方<a 
name="0830c02" id="0830c02"></a>火葬我這裏活埋此時親受用著不徒說鑊湯爐炭<a 
name="0830c03" id="0830c03"></a>眾苦不能到也氈蒲團與汝。</p><a 
name="0830c04" id="0830c04"></a><p style="margin-left: 3em"><span class="headname">跋宙輪宇矩說示山足斧</span></p><a 
name="0830c05" id="0830c05"></a><p style="text-indent: 0em; margin-left: 0em"><span class="linehead"></span>宙逝宇素彌範綸圍而無中無邊享此條理中矣歷<a 
name="0830c06" id="0830c06"></a>盡理法界煉事法界乃享此無礙信解行證火候豈<a 
name="0830c07" id="0830c07"></a>可欺哉末流竊一句荒委寧不唶唶宇宙本一際也<a 
name="0830c08" id="0830c08"></a>真空玅有玅協兼中非窮盡者烏可以言到乎真心<a 
name="0830c09" id="0830c09"></a>細心即行布是圓成混不得也偶然簡出舊紙正好<a 
name="0830c10" id="0830c10"></a>吹毛用磨斧子勉之。</p><a 
name="0830c11" id="0830c11"></a><p style="margin-left: 3em"><span class="headname">命山足斧為浮山監院</span></p><a 
name="0830c12" id="0830c12"></a><p style="text-indent: 0em; margin-left: 0em"><span class="linehead"></span>浮渡為遠祖道場兩宗一脈杖人所最存注者今吳<a 
name="0830c13" id="0830c13"></a>山主一家同合邑來請愚者以青原祖堂未畢面依<a 
name="0830c14" id="0830c14"></a>山主約先發執事人今命山足斧往監理其事古人<a 
name="0830c15" id="0830c15"></a>叮嚀悟心識法止有一事實行起解滅豈復容一念<a 
name="0830c16" id="0830c16"></a>離岐靈源叟曰悟道守道惟求諸<span class="corr" title='[巳&gt;己]'>己</span>而行道之時一<a 
name="0830c17" id="0830c17"></a>味捨<span class="corr" title='[巳&gt;己]'>己</span>從人自非等心死誓則不能擔此擔子末流<a 
name="0830c18" id="0830c18"></a>發願不真輕浮淺躁襲虛凌傲動見眉目又安望其<a 
name="0830c19" id="0830c19"></a>和眾辦行而成徑大傳遠之務乎常住當家公心為<a 
name="0830c20" id="0830c20"></a>法反躬先眾不辭勞苦所謂一行三昧行之不變自<a 
name="0830c21" id="0830c21"></a>然感孚十方則祖翁田地庶幾有賴矣努力努力。</p><a 
name="0830c22" id="0830c22"></a><p style="text-indent: 0em; margin-left: 0em"><span class="headname">　　　　又</span></p><a 
name="0830c23" id="0830c23"></a><p style="text-indent: 0em; margin-left: 0em"><span class="linehead"></span>悟道明道只在一番打徹根本差別而<span class="corr" title='[巳&gt;已]'>已</span>行道難者<a 
name="0830c24" id="0830c24"></a>全在放下自<span class="corr" title='[巳&gt;己]'>己</span>與眾生一般隨順中接引而針錐變<a 
name="0830c25" id="0830c25"></a>化之故曰佛不住佛而用大菩薩行。</p><a 
name="0830c26" id="0830c26"></a><p style="margin-left: 3em"><span class="headname">示當人鑒副寺</span></p><a 
name="0830c27" id="0830c27"></a><p style="text-indent: 0em; margin-left: 0em"><span class="linehead"></span>不自欺為種以學問為茶飯而神化則豈筆舌所可<a 
name="0830c28" id="0830c28"></a>言乎南泉所送一敘亦言混沌與開闢為反因但發<a 
name="0830c29" id="0830c29"></a>至誠公願統之而日用隨薪泯火自享深造隨其更<a 
name="0830c30" id="0830c30"></a>端我皆得其所宜而不為所惑蓋有貫乎混沌開闢<a 
name="0831a01" id="0831a01"></a>之中而隨時中節者忽為其波瀾所紛也牧潛為天<a 
name="0831a02" id="0831a02"></a>隱子元時禪師其手筆乃覺範以後之一人將來穿<a 
name="0831a03" id="0831a03"></a>出不可被混抹也。</p><a 
name="0831a04" id="0831a04"></a><p style="margin-left: 3em"><span class="headname">示瑞如</span></p><a 
name="0831a05" id="0831a05"></a><p style="text-indent: 0em; margin-left: 0em"><span class="linehead"></span>廩山源遠流長我杖人夢寐為此一事竺菴笑峰二<a 
name="0831a06" id="0831a06"></a>和尚相繼注神而未遑得遂今幸時節開端樹起梁<a 
name="0831a07" id="0831a07"></a>柱舊山田地次第自然渠水我今出門瑞如老成監<a 
name="0831a08" id="0831a08"></a>事料理自有壽昌主之寶坊又近但礪鐵脊又何憂<a 
name="0831a09" id="0831a09"></a>焉古人化米化炭桶箍自脫破屋縮項唱雪珍珠看<a 
name="0831a10" id="0831a10"></a>是何等家風豈使兩橛固知三斤钁頭斷然不相負<a 
name="0831a11" id="0831a11"></a>耳勉之勉之。</p><a 
name="0831a12" id="0831a12"></a><p style="margin-left: 3em"><span class="headname">示喪偶老宿</span></p><a 
name="0831a13" id="0831a13"></a><p style="text-indent: 0em; margin-left: 0em"><span class="linehead"></span>永豐程天修過訪陶菴見喪偶老宿在葉聲閣上禮<a 
name="0831a14" id="0831a14"></a>大悲熟視之乃豐橋德幢主人也愚詢之天修曰二<a 
name="0831a15" id="0831a15"></a>十年前修吾邑石橋成四萬金功德邑侯方旌禮謝<a 
name="0831a16" id="0831a16"></a>之彼必不受又強之遂夜不知所往合邑作德幢菴<a 
name="0831a17" id="0831a17"></a>塑師像其中後十年師回知之自推其像而去今何<a 
name="0831a18" id="0831a18"></a>在此愚者曰此多生藥樹之蔭乎天修請書之遂占<a 
name="0831a19" id="0831a19"></a>數語曰陽豐橋起德幢不居敝屣遠遊天下吾廬恰<a 
name="0831a20" id="0831a20"></a>遇故人為君道破稽首大士一葉聲墮南郭嗒然東<a 
name="0831a21" id="0831a21"></a>方眉先莫住龍老請安眠。</p><a 
name="0831a22" id="0831a22"></a><p style="margin-left: 3em"><span class="headname">示侍子中履</span></p><a 
name="0831a23" id="0831a23"></a><p style="text-indent: 0em; margin-left: 0em"><span class="linehead"></span>物惡其棄于地也不必為<span class="corr" title='[巳&gt;己]'>己</span>有力惡其不出于<span class="corr" title='[巳&gt;己]'>己</span>也<a 
name="0831a24" id="0831a24"></a>不必為<span class="corr" title='[巳&gt;己]'>己</span>此物理小識之隨人集證也託人問人皆<a 
name="0831a25" id="0831a25"></a>不犯其鋒芒而以通幾護質測之窮何所礙乎時論<a 
name="0831a26" id="0831a26"></a>以秩序變化寂歷同時為宗方圓同時奇恒之府即<a 
name="0831a27" id="0831a27"></a>多是一皆統類於此矣神無方準不亂宗門多言神<a 
name="0831a28" id="0831a28"></a>無方而準不亂則以象數為端幾而信倫理之為固<a 
name="0831a29" id="0831a29"></a>然者也但用之則在乎推行化裁耳大凡推之于先<a 
name="0831a30" id="0831a30"></a>多屬洸洋任之于後則動頤而迷兩頭俱抹過者剔<a 
name="0831b01" id="0831b01"></a>中乎中不定中也正明其時也此中之秩序條理本<a 
name="0831b02" id="0831b02"></a>自現成特因幾務而顯耳格物之則即天之則即心<a 
name="0831b03" id="0831b03"></a>之則豈患執有則膠執無則荒哉若空窮其心則倏<a 
name="0831b04" id="0831b04"></a>忽如幻故吾以莊子談虛無而乃曰極物而止以有<a 
name="0831b05" id="0831b05"></a>形象無形者而定矣佛亦是以費知隱乃能以行隱<a 
name="0831b06" id="0831b06"></a>費但不露其金針耳炮莊是遣放之書消心最玅者<a 
name="0831b07" id="0831b07"></a>不執也不計也玅于藏鋒無所不具可細心看之。</p><a 
name="0831b08" id="0831b08"></a><p style="margin-left: 3em"><span class="headname">與西峰蠡測澥靜主</span></p><a 
name="0831b09" id="0831b09"></a><p style="text-indent: 0em; margin-left: 0em"><span class="linehead"></span>古人所謂能超一切法能入一切法應病予藥恰當<a 
name="0831b10" id="0831b10"></a>竅<span class="gaiji">[啟-口+月]<!--gaiji,,1[啟-口+月],2&#x43FF;,3--></span>鏡照谷響開門落臼俱享眼明<span class="corr" title='[巳&gt;己]'>己</span>正為大自在<a 
name="0831b11" id="0831b11"></a>非傍水按葫盧而以苟且唐捐也叢林依止以蓮池<a 
name="0831b12" id="0831b12"></a>意整理接待正是我壽昌不二家風遇其人來手眼<a 
name="0831b13" id="0831b13"></a>不失雲居行履話寶鏡收場句塵塵三昧不動絲毫<a 
name="0831b14" id="0831b14"></a>詎容造作推諉耶在事依法管帶更享天然火柴頭<a 
name="0831b15" id="0831b15"></a>三斤鐵截卻玄玅不讓人躲跟明矣即以此院鉗鎚<a 
name="0831b16" id="0831b16"></a>可也勉之勉之。</p><a 
name="0831b17" id="0831b17"></a><a 
name="0831b18" id="0831b18"></a><a 
name="0831b19" id="0831b19"></a><a 
name="0831b20" id="0831b20"></a><a 
name="0831b21" id="0831b21"></a><p style="margin-left: 2em"><span class="headname">偈</span></p><a 
name="0831b22" id="0831b22"></a><p style="margin-left: 3em"><span class="headname">示劉若孩居士<span class="note">(并序)</span></span></p><a 
name="0831b23" id="0831b23"></a><p style="text-indent: 0em; margin-left: 3em"><span class="linehead"></span>知止是以夜而通晝夜者格物是以晝而通<a 
name="0831b24" id="0831b24"></a>晝夜者也三反晝夜尚有疑乎既曰潛龍勿<a 
name="0831b25" id="0831b25"></a>用又曰無所不用其極亦晝夜也定乃能格<a 
name="0831b26" id="0831b26"></a>致格致是謂大定以不用善其用以用善其<a 
name="0831b27" id="0831b27"></a>不用用之中皆不用者也尚有疑乎如其舉<a 
name="0831b28" id="0831b28"></a>一不能悱三且從一門深入。</p><a 
name="0831b29" id="0831b29"></a><p><span class="lg">谷王非下頂門無上虀粉中間誰卓拄杖蓏理相齒<a 
name="0831b30" id="0831b30"></a>物則知天其神無方別傳不傳既以易證就路履旋<a 
name="0831c01" id="0831c01"></a>一句畫前須破重玄止一事實畢卻後先三反晝夜<a 
name="0831c02" id="0831c02"></a>通因乎專生成裁成時宜乘權日午三更歷然寂然</span></p><a 
name="0831c03" id="0831c03"></a><p style="margin-left: 3em"><span class="headname">示王若先居士<span class="note">(并引)</span></span></p><a 
name="0831c04" id="0831c04"></a><p style="text-indent: 0em; margin-left: 3em"><span class="linehead"></span>萬物皆備于我萬我皆備于物轉山河大地<a 
name="0831c05" id="0831c05"></a>歸自<span class="corr" title='[巳&gt;己]'>己</span>則易轉自<span class="corr" title='[巳&gt;己]'>己</span>歸山河大地則難適來<a 
name="0831c06" id="0831c06"></a>舉此然疑作耶且從下二句看。</p><a 
name="0831c07" id="0831c07"></a><p><span class="lg">一飲一蔭思我然疑公因反因從來未提幬覆代錯<a 
name="0831c08" id="0831c08"></a>掌不可欺無我備物中旁先迷生死發藥來處唯唯<a 
name="0831c09" id="0831c09"></a>分心分識紗縠難窺甕外運甕治正兵奇縣崖絕甦<a 
name="0831c10" id="0831c10"></a>大願綸彌午會中天消息偕時核仁全樹且請研幾</span></p><a 
name="0831c11" id="0831c11"></a><p style="margin-left: 3em"><span class="headname">示梁懿孫居士</span></p><a 
name="0831c12" id="0831c12"></a><p><span class="lg">見見之時見不及物物不物休氣急三科七大何郎<a 
name="0831c13" id="0831c13"></a>當薪火交蘆誰主張圓滿菩提歸無所得且問一切<a 
name="0831c14" id="0831c14"></a>事究竟堅固那箇著力噥噥空累優陀南一嚏自不<a 
name="0831c15" id="0831c15"></a>欺消息</span></p><a 
name="0831c16" id="0831c16"></a><p style="margin-left: 3em"><span class="headname">示廖生公居士</span></p><a 
name="0831c17" id="0831c17"></a><p><span class="lg">宇觀人間宙觀世山谷狼藉三藏秘是誰點燧照一<a 
name="0831c18" id="0831c18"></a>際不攀斷貫索凡例柷敔訛傳疑啞鐘韶舞拍板定<a 
name="0831c19" id="0831c19"></a>不易穿過千生未生前桑弧蓬矢一<span class="gaiji">[囗@力]<!--gaiji,,1[囗@力],2&#x361E;,3--></span>地方圓亦是<a 
name="0831c20" id="0831c20"></a>栗棘圈欣逢許劍真法器跳出三籠隨類示可破五<a 
name="0831c21" id="0831c21"></a>雲書卍字</span></p><a 
name="0831c22" id="0831c22"></a><p style="margin-left: 3em"><span class="headname">示陳高也居士</span></p><a 
name="0831c23" id="0831c23"></a><p><span class="lg">無作無受報不忘維摩經中<span class="corr" title='[巳&gt;己]'>己</span>露布蓮花法位三如<a 
name="0831c24" id="0831c24"></a>是窮子何乃復驚懼四邊火起誰上車虛空消殞歸<a 
name="0831c25" id="0831c25"></a>何處若疑且過趙州關問事即得禮拜去</span></p><a 
name="0831c26" id="0831c26"></a><p style="margin-left: 3em"><span class="headname">示梁山甫居士</span></p><a 
name="0831c27" id="0831c27"></a><p><span class="lg">一切法無我得成於忍莫贏其瓶呼出井應無所住<a 
name="0831c28" id="0831c28"></a>而生其心八角磨盤休沉吟不取於相亦不取非相<a 
name="0831c29" id="0831c29"></a>子午雙破紅輪光放金剛如是降伏住書懋緩筋請<a 
name="0831c30" id="0831c30"></a>平步豁然大笑歸去來簷下雙扉不誤主顧</span></p><a 
name="0832a01" id="0832a01"></a><p style="margin-left: 3em"><span class="headname">示非渠會</span></p><a 
name="0832a02" id="0832a02"></a><p><span class="lg">渠今正是我我今不是渠以驢覷井井覷驢從上直<a 
name="0832a03" id="0832a03"></a>須破紗縠曹山四禁非糊塗</span></p><a 
name="0832a04" id="0832a04"></a><p style="text-indent: 0em; margin-left: 0em"><span class="headname">　　　　又</span></p><a 
name="0832a05" id="0832a05"></a><p><span class="lg">首楞珍重盡今時寶所蓮花不負伊磨淬金剛揮紫<a 
name="0832a06" id="0832a06"></a>電轉輪擊節是誰知</span></p><a 
name="0832a07" id="0832a07"></a><p style="margin-left: 3em"><span class="headname">示即幾偉</span></p><a 
name="0832a08" id="0832a08"></a><p><span class="lg">偉哉造化笑棲苴不負其材乃丈夫大屈大伸天煆<a 
name="0832a09" id="0832a09"></a>煉藏刀淬火看回途</span></p><a 
name="0832a10" id="0832a10"></a><p style="margin-left: 3em"><span class="headname">示山足斧<span class="note">(時<span class="corr" title='[巳&gt;己]'>己</span>酉臘八日)</span></span></p><a 
name="0832a11" id="0832a11"></a><p><span class="lg">青原垂一足住山唯<span class="gaiji">&#x922F;<!--gaiji,,1[金*出],2&#x922F;,3--></span>斧且劈古今薪冷灶自燒煮</span></p><a 
name="0832a12" id="0832a12"></a><p style="margin-left: 3em"><span class="headname">又命斧住浮山</span></p><a 
name="0832a13" id="0832a13"></a><p><span class="lg">浮渡棋聲在眼前通天陌路讓誰先石頭壁立常伸<a 
name="0832a14" id="0832a14"></a>指一斧供薪足煮泉</span></p><a 
name="0832a15" id="0832a15"></a><p style="margin-left: 3em"><span class="headname">為蠡測澥維那更字</span></p><a 
name="0832a16" id="0832a16"></a><p><span class="lg">傳澥<span class="note">(只在一滴)</span>吸上須彌背脊鐵鞋踏乾重溟莫教人笑<a 
name="0832a17" id="0832a17"></a>蠡測</span></p><a 
name="0832a18" id="0832a18"></a><p style="margin-left: 3em"><span class="headname">除夕示中子興<span class="gaiji">[聲-耳+召]<!--gaiji,,1[聲-耳+召],2&#x3C88;,3--></span></span></p><a 
name="0832a19" id="0832a19"></a><p><span class="lg">念汝隨予學環中竟左旋冬春看兩度頭尾筭三年<a 
name="0832a20" id="0832a20"></a>風送新花雨詩將舊夢圓沖之傳曆意誰與問青天</span></p><a 
name="0832a21" id="0832a21"></a><p style="margin-left: 3em"><span class="headname">示當仁鑑副寺</span></p><a 
name="0832a22" id="0832a22"></a><p><span class="lg">岱堂三年瓦生角淨居三年扶木杓泥豬癩狗了尊<a 
name="0832a23" id="0832a23"></a>貴雪爐霜刃鋪禮樂獨喜石頭裂出真肝腸潛道青<a 
name="0832a24" id="0832a24"></a>鷹展血覺</span></p><a 
name="0832a25" id="0832a25"></a><p style="margin-left: 3em"><span class="headname">示焦泉澄知客</span></p><a 
name="0832a26" id="0832a26"></a><p><span class="lg">真金本以火為恩不閡無門四出門久祝沃焦泉上<a 
name="0832a27" id="0832a27"></a>頂針鋒眼裏造乾坤</span></p><a 
name="0832a28" id="0832a28"></a><p style="margin-left: 3em"><span class="headname">示洞先山侍者</span></p><a 
name="0832a29" id="0832a29"></a><p><span class="lg">過水不是渠覿面不是水曹山當門劍孝滿者善使<a 
name="0832a30" id="0832a30"></a>如何為洞先將來慎牙齒</span></p><a 
name="0832b01" id="0832b01"></a><p style="margin-left: 3em"><span class="headname">示還子徵侍者</span></p><a 
name="0832b02" id="0832b02"></a><p><span class="lg">八還卻向無還者虛空流汗天地啞正淬金剛磨處<a 
name="0832b03" id="0832b03"></a>藏豈怕打殺四天下</span></p><a 
name="0832b04" id="0832b04"></a><p style="margin-left: 3em"><span class="headname">寄芥菴璨并杖人全錄</span></p><a 
name="0832b05" id="0832b05"></a><p><span class="lg">還鄉曲調露旛竿納盡須彌<span class="corr" title='[巳&gt;已]'>已</span>轉九唯有杖門莖草<a 
name="0832b06" id="0832b06"></a>在待伊招手與人看</span></p><a 
name="0832b07" id="0832b07"></a><p style="margin-left: 3em"><span class="headname">示襄藏蘊侍者</span></p><a 
name="0832b08" id="0832b08"></a><p><span class="lg">石頭引汝吸西江日用吾諧何處藏看破漉籬還可<a 
name="0832b09" id="0832b09"></a>賣超宗亦不數襄陽</span></p><p><span class="lg">十年劈出血肝腸今日新硎<a 
name="0832b10" id="0832b10"></a>何處藏正顯罩籬神變化一雙赤手舞風霜</span></p><a 
name="0832b11" id="0832b11"></a><p style="margin-left: 3em"><span class="headname">示王青蓮法名興詢字南指</span></p><a 
name="0832b12" id="0832b12"></a><p><span class="lg">福城東際見文殊須許南詢道不孤樓閣指頭開復<a 
name="0832b13" id="0832b13"></a>閉急須穿過莫黏塗</span></p><a 
name="0832b14" id="0832b14"></a><p style="margin-left: 3em"><span class="headname">示林祖涵法名興雷字蟄協</span></p><a 
name="0832b15" id="0832b15"></a><p><span class="lg">冬雪藏雷春莫驚八風圖上自何生此中見得無先<a 
name="0832b16" id="0832b16"></a>在九野重霄總帝京</span></p><a 
name="0832b17" id="0832b17"></a><p style="margin-left: 3em"><span class="headname">示魯維參法名興參字靈注</span></p><a 
name="0832b18" id="0832b18"></a><p><span class="lg">靈源流注問參同明暗回機莫倚空主中相續須親<a 
name="0832b19" id="0832b19"></a>見母擲光陰四境風</span></p><a 
name="0832b20" id="0832b20"></a><p style="margin-left: 3em"><span class="headname">示劉兆公法名興奉字曉藏</span></p><a 
name="0832b21" id="0832b21"></a><p><span class="lg">黃閣簾前奉者誰三更天曉甚東西多生鑄此當空<a 
name="0832b22" id="0832b22"></a>鏡藏在森羅十二時</span></p><a 
name="0832b23" id="0832b23"></a><p style="margin-left: 3em"><span class="headname">為劉寒竹孫取法名法周字華始</span></p><a 
name="0832b24" id="0832b24"></a><p><span class="lg">縱橫卍字本周天立地揆方統大圓無首履旋何內<a 
name="0832b25" id="0832b25"></a>外此中包決在龍淵</span></p><a 
name="0832b26" id="0832b26"></a><p style="margin-left: 3em"><span class="headname">溪示</span></p><a 
name="0832b27" id="0832b27"></a><p><span class="lg">翠屏把住水雷奔收入茶爐蟹眼吞噴雪軒中肝膽<a 
name="0832b28" id="0832b28"></a>句西風為我掃蓬門</span></p><a 
name="0832b29" id="0832b29"></a><p style="margin-left: 3em"><span class="headname">示學者</span></p><a 
name="0832b30" id="0832b30"></a><p><span class="lg">一句話頭如鐵橛百層水釜烹丹雪冬關埋出一聲<a 
name="0832c01" id="0832c01"></a>雷驚風又涉花枝血</span></p><a 
name="0832c02" id="0832c02"></a><p><span class="lg">一句話頭如鐵橛壁立銀山四面絕從中起一陣風<a 
name="0832c03" id="0832c03"></a>雷丹枕三更為汝說</span></p><a 
name="0832c04" id="0832c04"></a><p><span class="lg">一句話頭如鐵橛當風掃帚無車轍誰能一躍上縣<a 
name="0832c05" id="0832c05"></a>崖舍命乘雲<span class="gaiji">[囗@力]<!--gaiji,,1[囗@力],2&#x361E;,3--></span>地絕</span></p><a 
name="0832c06" id="0832c06"></a><p style="margin-left: 3em"><span class="headname">棲霞和尚新定天開巖遣僧展拜兼禮笑大師<a 
name="0832c07" id="0832c07"></a>龕</span></p><a 
name="0832c08" id="0832c08"></a><p><span class="lg">天開巖下合龍文生死同條石火焚今在西江流片<a 
name="0832c09" id="0832c09"></a>紙一爐燒作故山雲</span></p><a 
name="0832c10" id="0832c10"></a><p style="margin-left: 3em"><span class="headname">禮遠公塔</span></p><a 
name="0832c11" id="0832c11"></a><p><span class="lg">劍鋩山頭慣放腳雙關一帶同殺活殘枰敲破通天<a 
name="0832c12" id="0832c12"></a>眼那問黑白落不落</span></p><a 
name="0832c13" id="0832c13"></a><p style="margin-left: 3em"><span class="headname">寄孫魯山居士</span></p><a 
name="0832c14" id="0832c14"></a><p><span class="lg">須彌頂上種青玉縮作方壺供金栗且引襄陽舞袍<a 
name="0832c15" id="0832c15"></a>笏愚公自笑移香谷</span></p><a 
name="0832c16" id="0832c16"></a><p style="margin-left: 3em"><span class="headname">寄吳湯日居士<span class="note">(時命山足斧住華嚴)</span></span></p><a 
name="0832c17" id="0832c17"></a><p><span class="lg">三一齋中白眼青通晝夜灑甘露餅憂患憂孟與塗<a 
name="0832c18" id="0832c18"></a>炭輐斷謑髁者何限洗出浮渡一片石三十六巖聽<a 
name="0832c19" id="0832c19"></a>揮斤白雲老挂先著堂坐隱遠公棋道場卻拓<span class="gaiji">&#x922F;<!--gaiji,,1[金*出],2&#x922F;,3--></span>斧<a 
name="0832c20" id="0832c20"></a>期爛柯從今沒奈旁觀何</span></p><a 
name="0832c21" id="0832c21"></a><p style="margin-left: 2em"><span class="headname">自讚</span></p><a 
name="0832c22" id="0832c22"></a><p style="margin-left: 3em"><span class="headname">首山賢監院請</span></p><a 
name="0832c23" id="0832c23"></a><p><span class="lg">濯熱蓮花消永晝笑煞觀河眉不皺摩羅果拋擲掌<a 
name="0832c24" id="0832c24"></a>中拄杖放在背後無所可用乾坤消瘦後來人切忌<a 
name="0832c25" id="0832c25"></a>從壁上看料定虛空看不透</span></p><a 
name="0832c26" id="0832c26"></a><p style="margin-left: 3em"><span class="headname">雙嶺淵西堂請</span></p><a 
name="0832c27" id="0832c27"></a><p><span class="lg">蒼天過水看三墮右袂自嗤肩臂左怪殺禮樂鋪在<a 
name="0832c28" id="0832c28"></a>紅爐<span class="gaiji">[竺-二+欺]<!--gaiji,,1[竺-二+欺],2&#x25CFD;,3--></span>漫說當堂不正坐多少人論量敝垢丹青誰<a 
name="0832c29" id="0832c29"></a>知它解衣盤礡贏</span></p><a 
name="0832c30" id="0832c30"></a><p style="margin-left: 3em"><span class="headname">蠡測海維那請</span></p><a 
name="0833a01" id="0833a01"></a><p><span class="lg">一張紙雲遮海樹一拂子劈破鐵圍忽然在西峰壁<a 
name="0833a02" id="0833a02"></a>上不覺垂此霜眉換卻眼睛初不知滾滾聽人隔岸<a 
name="0833a03" id="0833a03"></a>揮朱紫敝垢皆支離不可便道是青原老古錐</span></p><a 
name="0833a04" id="0833a04"></a><p style="margin-left: 3em"><span class="headname">非渠會書記請</span></p><a 
name="0833a05" id="0833a05"></a><p><span class="lg">南北東西無所住為甚走入芥子煙中去木葉三毛<a 
name="0833a06" id="0833a06"></a>勞顧虎迸破面門誰得而相汝</span></p><a 
name="0833a07" id="0833a07"></a><p style="margin-left: 3em"><span class="headname">即幾偉書記請</span></p><a 
name="0833a08" id="0833a08"></a><p><span class="lg">白刃舞毫端紅爐書卍字世出世間要且不識三十<a 
name="0833a09" id="0833a09"></a>年後呿一口氣虛空特地費丹青且莫嫌寒山一帚<a 
name="0833a10" id="0833a10"></a>敝</span></p><a 
name="0833a11" id="0833a11"></a><p style="margin-left: 3em"><span class="headname">浮山斧監院請</span></p><a 
name="0833a12" id="0833a12"></a><p><span class="lg">一杯浮渡黑白未分前<span class="corr" title='[巳&gt;已]'>已</span>露須知袖手滿盤先谷口<a 
name="0833a13" id="0833a13"></a>傳聲是誰常住將以華嚴樓閣為毘目故處依然此<a 
name="0833a14" id="0833a14"></a>藏軒裏一指隨寓聊且懸崖背後讓煙熏休管萬世<a 
name="0833a15" id="0833a15"></a>旦暮遇遇則遇還看席卷竿頭步</span></p><a 
name="0833a16" id="0833a16"></a><p style="margin-left: 3em"><span class="headname">當仁鑑副寺請</span></p><a 
name="0833a17" id="0833a17"></a><p><span class="lg">六合中間擲一拂依然豎起殘榾柮且問這個東西<a 
name="0833a18" id="0833a18"></a>是何物擊節一下答不出雖許三拜掩灰塵畢竟以<a 
name="0833a19" id="0833a19"></a>何為它雪屈</span></p><a 
name="0833a20" id="0833a20"></a><a 
name="0833a21" id="0833a21"></a><a 
name="0833a22" id="0833a22"></a><a 
name="0833a23" id="0833a23"></a><a 
name="0833a24" id="0833a24"></a><a 
name="0833a25" id="0833a25"></a><a 
name="0833a26" id="0833a26"></a><a 
name="0833a27" id="0833a27"></a><a 
name="0833a28" id="0833a28"></a><a 
name="0833a29" id="0833a29"></a><a 
name="0833a30" id="0833a30"></a><a 
name="0833b01" id="0833b01"></a><p style="margin-left: 2em"><span class="headname">像讚</span></p><a 
name="0833b02" id="0833b02"></a><p style="margin-left: 3em"><span class="headname">血畫接引佛</span></p><a 
name="0833b03" id="0833b03"></a><p><span class="lg">今古漫天都是血無端浸破衣裳折一雙窮相手長<a 
name="0833b04" id="0833b04"></a>伸腳下蓮花望誰接</span></p><a 
name="0833b05" id="0833b05"></a><p style="margin-left: 3em"><span class="headname">彌勒佛</span></p><a 
name="0833b06" id="0833b06"></a><p><span class="lg">雲頭墮在街頭掛一幅包此人間大樓開閣閉指尖<a 
name="0833b07" id="0833b07"></a>閒撞倒背後拍一下滿布袋是甚東西百雜碎無人<a 
name="0833b08" id="0833b08"></a>著價待問他時有理難伸但消得一個嗄嗄</span></p><a 
name="0833b09" id="0833b09"></a><p style="margin-left: 3em"><span class="headname">達摩</span></p><a 
name="0833b10" id="0833b10"></a><p><span class="lg">杖人常有些兒藥留待他年毒達摩衹為折蘆面壁<a 
name="0833b11" id="0833b11"></a>太煞捏怪隻履歸去一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>忽遇點睛者如何崑<a 
name="0833b12" id="0833b12"></a>崙粉碎揚秋波</span></p><a 
name="0833b13" id="0833b13"></a><p style="margin-left: 3em"><span class="headname">觀音大士</span></p><a 
name="0833b14" id="0833b14"></a><p><span class="lg">此一筆當頭劈蘭葉太軟鐵線太直衲衣下事從來<a 
name="0833b15" id="0833b15"></a>讚嘆不及爭似泥塑木雕換飯喫</span></p><a 
name="0833b16" id="0833b16"></a><p style="text-indent: 0em; margin-left: 0em"><span class="headname">　　　　又</span></p><a 
name="0833b17" id="0833b17"></a><p><span class="lg">第二筆蒙頭屈膝看他不出不妨數九不可打七腳<a 
name="0833b18" id="0833b18"></a>酸且坐斷虛空冷風卻笑人獨立</span></p><a 
name="0833b19" id="0833b19"></a><p style="text-indent: 0em; margin-left: 0em"><span class="headname">　　　　又</span></p><a 
name="0833b20" id="0833b20"></a><p><span class="lg">第三筆通身濕乾卻洛伽波平地擲楖栗千手千眼<a 
name="0833b21" id="0833b21"></a>在那裏依舊眉橫鼻直</span></p><a 
name="0833b22" id="0833b22"></a><p style="margin-left: 3em"><span class="headname">蒲團像</span></p><a 
name="0833b23" id="0833b23"></a><p><span class="lg">粉碎崑崙不問津春風冷眼笑紅塵漫勞雲裏金剛<a 
name="0833b24" id="0833b24"></a>杵一個蒲團到處尊</span></p><a 
name="0833b25" id="0833b25"></a><p style="margin-left: 3em"><span class="headname">送子像</span></p><a 
name="0833b26" id="0833b26"></a><p><span class="lg">楊柳灑水呼麒麟寶髻放光如車輪是誰蒿筆成五<a 
name="0833b27" id="0833b27"></a>色蓮花瓣裏乾坤新</span></p><a 
name="0833b28" id="0833b28"></a><p style="margin-left: 3em"><span class="headname">壽亭侯</span></p><a 
name="0833b29" id="0833b29"></a><p><span class="lg">金剛刀挂兩眉前燈下春秋聽世傳莫問本來何面<a 
name="0833b30" id="0833b30"></a>目且看血色濺蒼天</span></p><a 
name="0833c01" id="0833c01"></a><p style="margin-left: 3em"><span class="headname">鼓山永覺老和尚</span></p><a 
name="0833c02" id="0833c02"></a><p><span class="lg">不跨石門三十年捧腹垂涕看蒼天早知不肯打這<a 
name="0833c03" id="0833c03"></a>破鼓且樂得在沸鼎裏安眠</span></p><a 
name="0833c04" id="0833c04"></a><p style="margin-left: 3em"><span class="headname">天界浪老和尚</span></p><a 
name="0833c05" id="0833c05"></a><p><span class="lg">一張白紙放毫光莫認紅衣與面黃返擲依然在坐<a 
name="0833c06" id="0833c06"></a>下且認手中如意子可是金剛王</span></p><a 
name="0833c07" id="0833c07"></a><p style="text-indent: 0em; margin-left: 0em"><span class="headname">　　　　又</span></p><a 
name="0833c08" id="0833c08"></a><p><span class="lg">三五縱橫只一畫千花萬石夢中抹佛祖位裏留不<a 
name="0833c09" id="0833c09"></a>住白刃紅爐鋪禮樂縫起來雙袖托孤可怪是兩頭<a 
name="0833c10" id="0833c10"></a>一腳且道今日以何報答震聲一喝</span></p>
<hr>【經文資訊】嘉興藏第 34 冊 No. B313 青原愚者智禪師語錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexaf4c.html?index=J34nB313" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB313_003 by HTTrack Website Copier/3.x [XR&CO'2008], Tue, 03 Jun 2014 00:52:06 GMT -->
</html>
