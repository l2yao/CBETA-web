<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB212_008 by HTTrack Website Copier/3.x [XR&CO'2008], Tue, 03 Jun 2014 00:38:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga569b.gif?utmac=MO-30696269-4&amp;utmn=313664055&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB212_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index72a3.html?index=J28nB212_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B212 二隱謐禪師語錄 (10卷)<br/>【清 謐說　超巨．超秀等編】<br/>第 8 卷</p>
	<a href="indexcb0c.html?index=J28nB212_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B212" sutra_name="二隱謐禪師語錄" sutra_juan="[卷8]">　
<a 
name="0497c01" id="0497c01"></a><p><span class="juanname">二隱謐禪師語錄卷第八</span></p><a 
name="0497c02" id="0497c02"></a><a 
name="0497c03" id="0497c03"></a><p style="margin-left: 4em"><span class="byline">江南揚州高沙天王禪寺　湖廣荊州江陵水月禪院　嗣法門人　超巨　超秀　等編</span></p><a 
name="0497c04" id="0497c04"></a><p style="margin-left: 2em"><span class="headname">拈古</span></p><a 
name="0497c05" id="0497c05"></a><p style="text-indent: 0em; margin-left: 1em"><span class="linehead"></span>世尊昔在靈山會上拈花示眾，眾皆默然，惟迦葉<a 
name="0497c06" id="0497c06"></a>破顏微笑。世尊云：「吾有正法眼藏、涅槃妙心，付與<a 
name="0497c07" id="0497c07"></a>摩訶迦葉。」</p><a 
name="0497c08" id="0497c08"></a><p style="text-indent: 0em; margin-left: 0em"><span class="linehead"></span>「世尊拈花，雖是入草求人，大似望空著楔。迦葉破顏，<a 
name="0497c09" id="0497c09"></a>縱使出人頭地，無端眼裏添沙。諸禪德還識二老落<a 
name="0497c10" id="0497c10"></a>處麼？選佛若無如是眼，縱饒千載亦奚為？」</p><a 
name="0497c11" id="0497c11"></a><p style="text-indent: 0em; margin-left: 1em"><span class="linehead"></span>臨濟會下，有同學二人相問，一云：「離卻中下二機，<a 
name="0497c12" id="0497c12"></a>請兄道一句子。」一云：「擬問即失。」一云：「與麼則禮拜<a 
name="0497c13" id="0497c13"></a>老兄去也。」一云：「者賊！」師聞，乃陞堂云：「要會臨濟賓<a 
name="0497c14" id="0497c14"></a>主句，問取堂中二禪客。」便下座。</p><a 
name="0497c15" id="0497c15"></a><p style="text-indent: 0em; margin-left: 0em"><span class="linehead"></span>「二禪德互轉真機，也甚奇怪。雖然，不過因風吹水，偶<a 
name="0497c16" id="0497c16"></a>爾成文，怎奈白拈賊不識，好惡便乃播揚家醜、虛張<a 
name="0497c17" id="0497c17"></a>聲勢？且道衲僧門下又當如何？直饒果是真金子，須<a 
name="0497c18" id="0497c18"></a>向紅爐再煆看。」</p><a 
name="0497c19" id="0497c19"></a><p style="text-indent: 0em; margin-left: 1em"><span class="linehead"></span>睦州示眾：「裂開也在我，捏聚也在我。」時有僧問：「如<a 
name="0497c20" id="0497c20"></a>何是裂開？」師云：「三九二十七，菩提涅槃，真如解脫，<a 
name="0497c21" id="0497c21"></a>即心是佛。我且與麼道，你又作麼生？」僧云：「某甲不<a 
name="0497c22" id="0497c22"></a>與麼道。」師云：「盞子撲落地，楪子成七片。」</p><a 
name="0497c23" id="0497c23"></a><p style="text-indent: 0em; margin-left: 0em"><span class="linehead"></span>「賣寶遇著瞎波斯！」</p><a 
name="0497c24" id="0497c24"></a><p style="text-indent: 0em; margin-left: 1em"><span class="linehead"></span>佛果禪師上堂：「迥無依倚，超宗越格，非佛非心。萬<a 
name="0497c25" id="0497c25"></a>仞壁立桑樹上，著箭柳樹上出汁。」</p><a 
name="0497c26" id="0497c26"></a><p style="text-indent: 0em; margin-left: 0em"><span class="linehead"></span>「佛果道底且道是個甚麼得？與麼奇怪？」顧視左右云：<a 
name="0497c27" id="0497c27"></a>「會麼？要會直下便會，不會切莫妄生穿鑿！」</p><a 
name="0497c28" id="0497c28"></a><p style="text-indent: 0em; margin-left: 1em"><span class="linehead"></span>晉州霍山大禪佛景通禪師因到仰山前乃翹一<a 
name="0497c29" id="0497c29"></a>足云：「西天二十八祖亦如是，唐土六祖亦如是，和<a 
name="0497c30" id="0497c30"></a>尚亦如是，某甲亦如是。」仰山下禪床，打四藤條。</p><a 
name="0498a01" id="0498a01"></a><p style="text-indent: 0em; margin-left: 0em"><span class="linehead"></span>「霍山翹一足，竭露風規。集雲四藤條，難禁忍俊。然雖<a 
name="0498a02" id="0498a02"></a>如是，猶未作家。當時若待伊纔向前來，便與攔胸一<a 
name="0498a03" id="0498a03"></a>踏，非惟截斷話頭，亦免塗污諸聖。何故？鑑在機先。」</p><a 
name="0498a04" id="0498a04"></a><p style="text-indent: 0em; margin-left: 1em"><span class="linehead"></span>天童密師翁上堂：「盤山道：向上一路，千聖不傳。慈<a 
name="0498a05" id="0498a05"></a>明道：向上一路，千聖不然。徑山道：向上一路，熱碗<a 
name="0498a06" id="0498a06"></a>鳴聲。老僧道：向上一路，踏破草鞋。」</p><a 
name="0498a07" id="0498a07"></a><p style="text-indent: 0em; margin-left: 0em"><span class="linehead"></span>「四大老雖則同行不同步，要且縱奪全彰、殺活自在。<a 
name="0498a08" id="0498a08"></a>山僧今日亦道：向上一路，錢串井索。且道與諸大老<a 
name="0498a09" id="0498a09"></a>是同是別？」</p><a 
name="0498a10" id="0498a10"></a><p style="text-indent: 0em; margin-left: 1em"><span class="linehead"></span>汾陽昭禪師示眾：「識得拄杖子，行腳事畢。」笑巖祖<a 
name="0498a11" id="0498a11"></a>翁別云：「識得拄杖子，正好緊俏草鞋。」</p><a 
name="0498a12" id="0498a12"></a><p style="text-indent: 0em; margin-left: 0em"><span class="linehead"></span>「一人孤峰獨宿，常在市廛。一人撥草瞻風，不離家舍。<a 
name="0498a13" id="0498a13"></a>二老雖則各善機權，要識拄杖子，總未夢見在。畢竟<a 
name="0498a14" id="0498a14"></a>作麼生？舒卷從來不借力，拈來放去更山誰？」</p><a 
name="0498a15" id="0498a15"></a><p style="text-indent: 0em; margin-left: 1em"><span class="linehead"></span>僧問仰山：「法身還解說法也無？」山云：「我說不得，別<a 
name="0498a16" id="0498a16"></a>有一人說得。」僧云：「說得底人在甚麼處？」山乃推出<a 
name="0498a17" id="0498a17"></a>枕子。溈山聞之，乃云：「寂子用劍刃上事。」</p><a 
name="0498a18" id="0498a18"></a><p style="text-indent: 0em; margin-left: 0em"><span class="linehead"></span>「說得說不得且置，只如仰山推枕子，端的還是甚麼<a 
name="0498a19" id="0498a19"></a>身？若道是法身，溈山道是劍刃上事。若道不是法身，<a 
name="0498a20" id="0498a20"></a>仰山推出枕子。且道畢竟如何？具眼者辨。」</p><a 
name="0498a21" id="0498a21"></a><p style="text-indent: 0em; margin-left: 1em"><span class="linehead"></span>馬祖見南泉行食過，便問：「桶裏是甚麼？」泉云：「合取<a 
name="0498a22" id="0498a22"></a>狗口。」</p><a 
name="0498a23" id="0498a23"></a><p style="text-indent: 0em; margin-left: 0em"><span class="linehead"></span>「馬駒兒，氣吞宇宙，眼蓋乾坤。因甚桶裏的卻識不得？<a 
name="0498a24" id="0498a24"></a>王老師恁麼荅話，且道還識得也未？只許老胡會，不<a 
name="0498a25" id="0498a25"></a>許老胡知。」</p><a 
name="0498a26" id="0498a26"></a><p style="text-indent: 0em; margin-left: 1em"><span class="linehead"></span>洛浦一日辭臨濟，濟問：「甚處去？」浦云：「南方去。」濟以<a 
name="0498a27" id="0498a27"></a>杖畫一畫云：「過得這裏，便去！」浦乃喝，濟便打，浦禮<a 
name="0498a28" id="0498a28"></a>拜而去。次日陞堂，云：「臨濟門下有一赤稍鯉魚，搖<a 
name="0498a29" id="0498a29"></a>頭擺尾向南方去，不知向誰家虀甕裏淹殺。」</p><a 
name="0498a30" id="0498a30"></a><p style="text-indent: 0em; margin-left: 0em"><span class="linehead"></span>「臨濟具白拈手段，洛浦有袖裏金鎚，當面一擲，致令<a 
name="0498b01" id="0498b01"></a>末後追思。雖然，也是賊過後張弓。當時待伊辭時，便<a 
name="0498b02" id="0498b02"></a>與當頭一踏，只教出門不得，非惟不使污他虀甕，亦<a 
name="0498b03" id="0498b03"></a>免鈍置家風。」</p><a 
name="0498b04" id="0498b04"></a><p style="text-indent: 0em; margin-left: 1em"><span class="linehead"></span>芭蕉示眾云：「你有拄杖子，與你拄杖子。你無拄杖<a 
name="0498b05" id="0498b05"></a>子，奪卻你拄杖子。」</p><a 
name="0498b06" id="0498b06"></a><p style="text-indent: 0em; margin-left: 0em"><span class="linehead"></span>「趁空打劫，就手還拳，還他芭蕉老漢，我這裏又且不<a 
name="0498b07" id="0498b07"></a>然。有也不與，無也不奪，亦任橫來豎去，管教個個飽<a 
name="0498b08" id="0498b08"></a>齁齁地。且道與芭蕉是同是別？」</p><a 
name="0498b09" id="0498b09"></a><p style="text-indent: 0em; margin-left: 1em"><span class="linehead"></span>香嚴初開堂，溈山令人送書併拄杖到，嚴接得，云：<a 
name="0498b10" id="0498b10"></a>「蒼天！蒼天！」僧便問：「和尚為甚如此？」嚴云：「只為春行<a 
name="0498b11" id="0498b11"></a>冬令。」</p><a 
name="0498b12" id="0498b12"></a><p style="text-indent: 0em; margin-left: 0em"><span class="linehead"></span>「溈山杖子不移步，而千里同風。這僧送到走千山，而<a 
name="0498b13" id="0498b13"></a>對面千里。且道淆訛在甚處？甜瓜徹蒂甜，苦瓜連根<a 
name="0498b14" id="0498b14"></a>苦。」</p><a 
name="0498b15" id="0498b15"></a><p style="text-indent: 0em; margin-left: 1em"><span class="linehead"></span>臨濟半夏上黃蘗，問訊，見蘗看經，次，乃云：「我將謂<a 
name="0498b16" id="0498b16"></a>是個人，元來是個唵黑豆老和尚。」住數日，辭去，蘗<a 
name="0498b17" id="0498b17"></a>云：「汝破夏來，不終夏了去？」濟云：「某甲暫來禮拜和<a 
name="0498b18" id="0498b18"></a>尚。」蘗遂打趁令去，濟行數里，疑此事，卻回，終夏。</p><a 
name="0498b19" id="0498b19"></a><p style="text-indent: 0em; margin-left: 0em"><span class="linehead"></span>「黃蘗打趁令去，直不藏曲。臨濟去而復返，曲不藏直。<a 
name="0498b20" id="0498b20"></a>還知麼？親遭痛棒全機墮，九夏風清徹體涼。」</p><a 
name="0498b21" id="0498b21"></a><p style="text-indent: 0em; margin-left: 1em"><span class="linehead"></span>長沙一夕同仰山玩月次，仰云：「人人盡有這個，秪<a 
name="0498b22" id="0498b22"></a>是用不得。」沙云：「恰是倩，汝用去。」仰云：「你作麼生用？」<a 
name="0498b23" id="0498b23"></a>沙與一踏踏倒，仰起來云：「你直下是個大蟲！」</p><a 
name="0498b24" id="0498b24"></a><p style="text-indent: 0em; margin-left: 0em"><span class="linehead"></span>「諸方盡道小釋迦被岑大蟲一捺捺倒，竟不知岑大<a 
name="0498b25" id="0498b25"></a>蟲卻被小釋迦一坐坐地，至今起不得。即今莫有起<a 
name="0498b26" id="0498b26"></a>得者麼？還我大蟲來！」</p><a 
name="0498b27" id="0498b27"></a><p style="text-indent: 0em; margin-left: 1em"><span class="linehead"></span>石霜冬日，榜示僧堂前，作此相：</p><a 
name="0498b28" id="0498b28"></a><p style="text-indent: 0em; margin-left: 1em"><span class="linehead"></span><img src="cb_tripitaka_web/figures/J/J28p0498_01.html" alt="J28p0498_01.gif"/>「若人識得，<a 
name="0498b29" id="0498b29"></a>不離四威儀中。」首座一見，乃謂眾曰：「和尚今日放<a 
name="0498b30" id="0498b30"></a>參。」</p><a 
name="0498c01" id="0498c01"></a><p style="text-indent: 0em; margin-left: 0em"><span class="linehead"></span>「當時可惜山僧不在石霜會裏，若在，一見便與一腳<a 
name="0498c02" id="0498c02"></a>抹卻，更說甚麼識得識不得？且道與麼道與首座道<a 
name="0498c03" id="0498c03"></a>的相去多少？」</p><a 
name="0498c04" id="0498c04"></a><p style="text-indent: 0em; margin-left: 1em"><span class="linehead"></span>南院陞堂云：「諸方只具啐啄同時眼，不具啐啄同<a 
name="0498c05" id="0498c05"></a>時用。」時有僧問：「如何是啐啄同時用？」院云：「作家不<a 
name="0498c06" id="0498c06"></a>啐啄，啐啄同時失。」僧云：「此猶未是某甲問處。」院云：<a 
name="0498c07" id="0498c07"></a>「汝問處作麼生？」僧云：「失。」院乃打，僧不肯。後於雲門<a 
name="0498c08" id="0498c08"></a>會下聞二僧舉此話，一僧云：「當時南院棒折，那其<a 
name="0498c09" id="0498c09"></a>僧忽契悟，遂回省覲，值院<span class="corr" title='[巳&gt;已]'>已</span>圓寂，乃謁風穴，穴一<a 
name="0498c10" id="0498c10"></a>見便問：『上座便是當時問先師啐啄同時話底麼？』<a 
name="0498c11" id="0498c11"></a>僧云：『是。』穴云：『你當時作麼生？』僧云：『我當時如在燈<a 
name="0498c12" id="0498c12"></a>影裏行相似。』穴云：『汝會也。』」</p><a 
name="0498c13" id="0498c13"></a><p style="text-indent: 0em; margin-left: 0em"><span class="linehead"></span>「南院高提祖令，風穴平地陷人。這僧雖然窺得一班，<a 
name="0498c14" id="0498c14"></a>可惜穴老放過一著。若待伊道：『我當時如在燈影裏<a 
name="0498c15" id="0498c15"></a>行。』便與一頓，非惟勦絕命根，一致門風壁立千丈。」</p><a 
name="0498c16" id="0498c16"></a><p style="text-indent: 0em; margin-left: 1em"><span class="linehead"></span>溈山因劉鐵磨來，乃云：「老牸牛，汝來也！」磨云：「來日<a 
name="0498c17" id="0498c17"></a>臺山大會齋，和尚還去麼？」山放身作臥勢，磨便出<a 
name="0498c18" id="0498c18"></a>去。</p><a 
name="0498c19" id="0498c19"></a><p style="text-indent: 0em; margin-left: 0em"><span class="linehead"></span>「溈山具擒兕捉虎之手，鐵磨轉翻天覆地之機。雖然<a 
name="0498c20" id="0498c20"></a>互換可觀，要且鋒鋩不犯。如何是不犯處？針鋒頭上<a 
name="0498c21" id="0498c21"></a>翻筋斗，蟭螟眼裏打鞦韆。」</p><a 
name="0498c22" id="0498c22"></a><p style="text-indent: 0em; margin-left: 1em"><span class="linehead"></span>疏山因僧造壽塔畢，謂僧曰：「汝將多少錢與匠人？」<a 
name="0498c23" id="0498c23"></a>僧云：「一切在和尚。」山云：「為將三文錢與伊？為將兩<a 
name="0498c24" id="0498c24"></a>文錢與伊？為將一文錢與伊？汝若道得，許汝親造<a 
name="0498c25" id="0498c25"></a>塔。」僧無對。</p><a 
name="0498c26" id="0498c26"></a><p style="text-indent: 0em; margin-left: 0em"><span class="linehead"></span>「匠人造塔，大似圖畫虛空。疏山問價，亦是依模填彩。<a 
name="0498c27" id="0498c27"></a>若也於此會得，二人功不浪施。其或未然，切莫當面<a 
name="0498c28" id="0498c28"></a>蹉過。」</p><a 
name="0498c29" id="0498c29"></a><p style="text-indent: 0em; margin-left: 1em"><span class="linehead"></span>佛國白禪師上堂：「山僧住來半個月，未曾拈動者<a 
name="0498c30" id="0498c30"></a>個。而今不免現些少神通，供養諸人去也。」便下座。</p><a 
name="0499a01" id="0499a01"></a><p style="text-indent: 0em; margin-left: 0em"><span class="linehead"></span>「恁麼舉揚，縱使神用齊天，腳跟早<span class="corr" title='[巳&gt;已]'>已</span>著地。神通且置，<a 
name="0499a02" id="0499a02"></a>喚甚麼作這個？」</p><a 
name="0499a03" id="0499a03"></a><p style="text-indent: 0em; margin-left: 1em"><span class="linehead"></span>黃蘗因百丈問：「甚處來？」蘗云：「大雄山下採菌子來。」<a 
name="0499a04" id="0499a04"></a>丈云：「還見大蟲麼？」蘗便作虎聲，丈拈斧作斫勢，蘗<a 
name="0499a05" id="0499a05"></a>遂與一摑，丈吟吟而笑，便歸，陞堂謂眾曰：「大雄山<a 
name="0499a06" id="0499a06"></a>下有一大蟲，汝等諸人也須好看，百丈老漢今日<a 
name="0499a07" id="0499a07"></a>親遭一口。」</p><a 
name="0499a08" id="0499a08"></a><p style="text-indent: 0em; margin-left: 0em"><span class="linehead"></span>「看他父子拳來拳應、踢來踢應，大似虎驟龍驤，令人<a 
name="0499a09" id="0499a09"></a>不可捉摹。復乃陞堂告眾是甚好心？檢點將來，也是<a 
name="0499a10" id="0499a10"></a>有頭無尾漢。」</p><a 
name="0499a11" id="0499a11"></a><p style="text-indent: 0em; margin-left: 1em"><span class="linehead"></span>乾峰示眾：「舉一不得舉二，放過一著落在第二。」雲<a 
name="0499a12" id="0499a12"></a>門出眾，云：「昨日有人從天台來，卻往徑山去。」峰云：<a 
name="0499a13" id="0499a13"></a>「來日不得普請。」便下座。</p><a 
name="0499a14" id="0499a14"></a><p style="text-indent: 0em; margin-left: 0em"><span class="linehead"></span>「兩個乞兒，共弄一條蛇，一個弄死像活，一個弄活像<a 
name="0499a15" id="0499a15"></a>死。雖然死活不同，要且無二鱉鼻。諸人直下如何看<a 
name="0499a16" id="0499a16"></a>取？山月如銀，牽老興閒行，不覺過峰西。」</p><a 
name="0499a17" id="0499a17"></a><p style="text-indent: 0em; margin-left: 1em"><span class="linehead"></span>大覺臨終謂眾曰：「我有一隻箭要付與人。」時有一<a 
name="0499a18" id="0499a18"></a>僧云：「請和尚箭？」師曰：「汝喚甚麼作箭？」僧喝，師打數<a 
name="0499a19" id="0499a19"></a>下，歸方丈，卻喚其僧，問云：「汝適來會麼？」僧云：「不會。」<a 
name="0499a20" id="0499a20"></a>師又打數下，擲卻拄杖，云：「<span class="corr" title='[巳&gt;已]'>已</span>後遇明眼人，分明舉<a 
name="0499a21" id="0499a21"></a>似。」乃告寂。</p><a 
name="0499a22" id="0499a22"></a><p style="text-indent: 0em; margin-left: 0em"><span class="linehead"></span>「臨末稍頭，擬將一隻箭穿卻諸人鼻孔，幾被這僧就<a 
name="0499a23" id="0499a23"></a>手折卻。若非兩頭痛棒，大似勞而無功。」</p><a 
name="0499a24" id="0499a24"></a><p style="text-indent: 0em; margin-left: 1em"><span class="linehead"></span>臨濟一日同黃蘗應普請，黃蘗回頭見師空手，問：<a 
name="0499a25" id="0499a25"></a>「钁頭在甚麼處？」師云：「有人將去了也。」蘗云：「近前來，<a 
name="0499a26" id="0499a26"></a>共汝商量。」師近前，蘗將钁，钁地，云：「我這個，天下人<a 
name="0499a27" id="0499a27"></a>拈掇不起。」師就手掣得豎起，云：「為什麼卻在某甲<a 
name="0499a28" id="0499a28"></a>手裏？」蘗云：「今日自有人普請。」便歸院。</p><a 
name="0499a29" id="0499a29"></a><p style="text-indent: 0em; margin-left: 0em"><span class="linehead"></span>「將钁钁地，大似獅子教兒謎子訣，就手掣得便解，返<a 
name="0499a30" id="0499a30"></a>躑翻錦毬。正所謂獅子窟中獅子，旃檀林裏旃檀！」</p><a 
name="0499b01" id="0499b01"></a><p style="text-indent: 0em; margin-left: 1em"><span class="linehead"></span>天童密雲老和尚上堂云：「十方無壁，八面無門，中<a 
name="0499b02" id="0499b02"></a>有一寶，任運縱橫。」</p><a 
name="0499b03" id="0499b03"></a><p style="text-indent: 0em; margin-left: 0em"><span class="linehead"></span>「落處不停誰解看？」</p><a 
name="0499b04" id="0499b04"></a><p style="text-indent: 0em; margin-left: 1em"><span class="linehead"></span>茱萸因趙州上法堂來東覷西覷，萸乃問：「作什麼？」<a 
name="0499b05" id="0499b05"></a>州云：「探水。」萸云：「我這裏一滴也無，探個甚麼？」州遂<a 
name="0499b06" id="0499b06"></a>將拄杖靠壁而出。</p><a 
name="0499b07" id="0499b07"></a><p style="text-indent: 0em; margin-left: 0em"><span class="linehead"></span>「趙州探水，涉狂瀾而不犯涓滴；茱萸無一滴，浪接天<a 
name="0499b08" id="0499b08"></a>而禁流不住。」</p><a 
name="0499b09" id="0499b09"></a><p style="text-indent: 0em; margin-left: 1em"><span class="linehead"></span>趙州到黃蘗，蘗見來便閉卻方丈門，州乃於法堂<a 
name="0499b10" id="0499b10"></a>上叫：「救火，救火！」蘗開門捉住，云：「道，道！」州云：「賊過後<a 
name="0499b11" id="0499b11"></a>張弓。」</p><a 
name="0499b12" id="0499b12"></a><p style="text-indent: 0em; margin-left: 0em"><span class="linehead"></span>「黃蘗難近而易悅，趙州易悅而難近。」</p><a 
name="0499b13" id="0499b13"></a><p style="text-indent: 0em; margin-left: 1em"><span class="linehead"></span>三聖問僧：「近離甚處？」僧便喝，聖亦喝，僧又喝，聖又<a 
name="0499b14" id="0499b14"></a>喝，僧云：「行棒即瞎！」又喝，聖拈棒，僧轉身作受棒勢，<a 
name="0499b15" id="0499b15"></a>聖云：「下坡不走，快便難逢！」便打，僧云：「這賊！」便出。次<a 
name="0499b16" id="0499b16"></a>有僧問：「適來爭容得者僧？」聖云：「是伊曾見先師來。」</p><a 
name="0499b17" id="0499b17"></a><p style="text-indent: 0em; margin-left: 0em"><span class="linehead"></span>「這僧具超方手眼，三聖展格外威權。雖然縱奪可觀，<a 
name="0499b18" id="0499b18"></a>未免傍觀者哂。且道誰是傍觀？」</p><a 
name="0499b19" id="0499b19"></a><p style="text-indent: 0em; margin-left: 1em"><span class="linehead"></span>洞山初參雪門，門云：「近離甚處？」山云：「查渡。」門云：「夏<a 
name="0499b20" id="0499b20"></a>在甚處？」山云：「湖南報慈。」門云：「幾時離彼？」山云：「八月<a 
name="0499b21" id="0499b21"></a>二十五。」門云：「放汝三頓棒！」山至來日，問：「昨蒙和尚<a 
name="0499b22" id="0499b22"></a>賜棒，不知過在甚處？」門云：「飯袋子！江西、湖南便恁<a 
name="0499b23" id="0499b23"></a>麼去也！」山乃大悟。</p><a 
name="0499b24" id="0499b24"></a><p style="text-indent: 0em; margin-left: 0em"><span class="linehead"></span>「洞山若非末後慇懃，墮在爛泥坑裏永拔不出。」又云：<a 
name="0499b25" id="0499b25"></a>「只為末後慇懃，墮在爛泥坑裏永拔不出！」</p><a 
name="0499b26" id="0499b26"></a><p style="text-indent: 0em; margin-left: 1em"><span class="linehead"></span>福朗上座因僧問雲門：「如何是透法身句？」門云：「北<a 
name="0499b27" id="0499b27"></a>斗裏藏身。」朗罔測，遂問門，門把住，云：「道，道！」朗擬議，<a 
name="0499b28" id="0499b28"></a>門托開，復示偈云：「雲門聳剔白雲低，水急遊魚不<a 
name="0499b29" id="0499b29"></a>敢栖。入戶<span class="corr" title='[巳&gt;已]'>已</span>知來見解，何勞更舉轢中泥？」朗大悟。</p><a 
name="0499b30" id="0499b30"></a><p style="text-indent: 0em; margin-left: 0em"><span class="linehead"></span>「把住，托開，渾身草裏輥。重說偈言，舌頭咸拖地。福朗<a 
name="0499c01" id="0499c01"></a>上座雖向這裏開得隻眼，也只是個漆桶。」</p><a 
name="0499c02" id="0499c02"></a><p style="text-indent: 0em; margin-left: 1em"><span class="linehead"></span>趙州到一菴主處云：「有麼？有麼？」主豎起拳頭，州云：<a 
name="0499c03" id="0499c03"></a>「水淺不是泊船處。」便行。又到一庵主處，云：「有麼？有<a 
name="0499c04" id="0499c04"></a>麼？」主亦豎起拳頭，州云：「能縱能奪，能殺能活。」便作<a 
name="0499c05" id="0499c05"></a>禮而去。</p><a 
name="0499c06" id="0499c06"></a><p style="text-indent: 0em; margin-left: 0em"><span class="linehead"></span>「一等豎拳，因甚趙州肯一不肯一？若緇素不出，瞎卻<a 
name="0499c07" id="0499c07"></a>一隻眼。若緇素得出，瞎卻一隻眼。」</p><a 
name="0499c08" id="0499c08"></a><p style="text-indent: 0em; margin-left: 1em"><span class="linehead"></span>保福問：「長慶盤山道：光境俱忘，復是何物？」洞山道：<a 
name="0499c09" id="0499c09"></a>「光境未忘，復是何物？據二老總未得勦絕。作麼生<a 
name="0499c10" id="0499c10"></a>道得勦絕去？」慶良久，福云：「情知你向鬼窟裏作活<a 
name="0499c11" id="0499c11"></a>計。」慶云：「汝作麼生？」福云：「兩手扶犁水過膝。」</p><a 
name="0499c12" id="0499c12"></a><p style="text-indent: 0em; margin-left: 0em"><span class="linehead"></span>「盤山、洞山固是<span class="gaiji">[糸*廉]<!--gaiji,,1[糸*廉],2&#x26186;,3--></span>纖，保福、長慶未見勦絕。若在衲僧<a 
name="0499c13" id="0499c13"></a>門下，又當如何？到頭霜夜月，任運落前溪。」</p><a 
name="0499c14" id="0499c14"></a><p style="text-indent: 0em; margin-left: 1em"><span class="linehead"></span>龍冊道怤禪師因僧問：「學人未達其源，乞師方便。」<a 
name="0499c15" id="0499c15"></a>師云：「是甚麼源？」僧云：「其源。」師云：「若是其源，爭受方<a 
name="0499c16" id="0499c16"></a>便？」尋有侍者問：「適來成褫伊？」師云：「無。」者云：「不成褫<a 
name="0499c17" id="0499c17"></a>伊？」師云：「無。」者云：「師意如何？」師云：「一點水墨，兩處成<a 
name="0499c18" id="0499c18"></a>龍。」</p><a 
name="0499c19" id="0499c19"></a><p style="text-indent: 0em; margin-left: 0em"><span class="linehead"></span>「這僧太不唧溜，返累龍冊亦沉死水。若不遇侍者傍<a 
name="0499c20" id="0499c20"></a>敲，則鏡清一點活水，終成滯貨。雖然，也是憐兒不覺<a 
name="0499c21" id="0499c21"></a>醜。」</p><a 
name="0499c22" id="0499c22"></a><p style="text-indent: 0em; margin-left: 1em"><span class="linehead"></span>羅山道閒禪師問石霜：「起滅不停時如何？」霜云：「直<a 
name="0499c23" id="0499c23"></a>須寒灰枯木去，一念萬年去，函蓋相應去，全清絕<a 
name="0499c24" id="0499c24"></a>點去。」師不契，卻往巖頭處，如前問，巖喝云：「是誰起<a 
name="0499c25" id="0499c25"></a>滅？」師於此有省。</p><a 
name="0499c26" id="0499c26"></a><p style="text-indent: 0em; margin-left: 0em"><span class="linehead"></span>「一人有殺人刀，無活人劍。一人有活人劍，無殺人刀。<a 
name="0499c27" id="0499c27"></a>眾中莫有辨得者麼？若辨得出，亦能殺人，亦能活人。」</p><a 
name="0499c28" id="0499c28"></a><p style="text-indent: 0em; margin-left: 1em"><span class="linehead"></span>翠巖示眾：「一夏以來，為兄弟東話西語，看我眉毛<a 
name="0499c29" id="0499c29"></a>在也無？」</p><a 
name="0499c30" id="0499c30"></a><p style="text-indent: 0em; margin-left: 0em"><span class="linehead"></span>「恁麼說話，大似鼠狗偷竊。」</p><a 
name="0500a01" id="0500a01"></a><p style="text-indent: 0em; margin-left: 1em"><span class="linehead"></span>法眼禪師示眾：「這裏聚集少時為上座僧堂裏，這<a 
name="0500a02" id="0500a02"></a>裏聚集少時為上座三門頭，這裏聚集少時為上<a 
name="0500a03" id="0500a03"></a>座寮舍裏。」為復說上座過，別有道理。會下有數尊<a 
name="0500a04" id="0500a04"></a>宿對，一人道：「諸佛出世也有這個方便？」一人云：「今<a 
name="0500a05" id="0500a05"></a>日離章義。」一人云：「你道伊為什麼處？」一人云：「點燈<a 
name="0500a06" id="0500a06"></a>等上座來多時也。」一人云：「甚麼處聚集來？」</p><a 
name="0500a07" id="0500a07"></a><p style="text-indent: 0em; margin-left: 0em"><span class="linehead"></span>「法眼拈提最切，且無些子道理。若直下會得，則途中<a 
name="0500a08" id="0500a08"></a>受用。如其不會，則世諦流布。可惜當時一眾，顛三倒<a 
name="0500a09" id="0500a09"></a>四，盡是嚼屎塊的漢。而今莫有領略者麼？」良久，云：「這<a 
name="0500a10" id="0500a10"></a>裏是甚麼所在？」</p><a 
name="0500a11" id="0500a11"></a><p style="text-indent: 0em; margin-left: 1em"><span class="linehead"></span>金州操禪師因請米和尚齋，不排坐位。米纔到，乃<a 
name="0500a12" id="0500a12"></a>展坐且作禮，操下禪床，米遂就操位而坐，操卻席<a 
name="0500a13" id="0500a13"></a>地而坐。齋罷，米便去。侍者云：「和尚受一切人欽仰，<a 
name="0500a14" id="0500a14"></a>今日坐位卻被人奪卻。」操云：「三日後若來，即受救<a 
name="0500a15" id="0500a15"></a>在。」米果三日後來，云：「前來遭賊。」</p><a 
name="0500a16" id="0500a16"></a><p style="text-indent: 0em; margin-left: 0em"><span class="linehead"></span>「且道作麼生得不遭賊去？人不傷虎心，虎不傷人意。<a 
name="0500a17" id="0500a17"></a>雖然，三日後來，更是腦後添錐。且道受救在甚麼處？」</p><a 
name="0500a18" id="0500a18"></a><p style="text-indent: 0em; margin-left: 1em"><span class="linehead"></span>大慈寰中禪師示眾：「山僧不解荅話，只是識病。」時<a 
name="0500a19" id="0500a19"></a>有僧出，寰便歸方丈。</p><a 
name="0500a20" id="0500a20"></a><p style="text-indent: 0em; margin-left: 0em"><span class="linehead"></span>「大慈道：不解荅話，只是識病。這僧纔出，大慈便歸方<a 
name="0500a21" id="0500a21"></a>丈。且道伊識得這僧是甚麼病？」</p><a 
name="0500a22" id="0500a22"></a><p style="text-indent: 0em; margin-left: 1em"><span class="linehead"></span>太原孚上座參雪峰，纔至法堂上顧視，雪峰便下，<a 
name="0500a23" id="0500a23"></a>看知事。至明日，入方丈，作禮，云：「昨日觸忤和尚。」峰<a 
name="0500a24" id="0500a24"></a>云：「知是般事。」便休。</p><a 
name="0500a25" id="0500a25"></a><p style="text-indent: 0em; margin-left: 0em"><span class="linehead"></span>「孚上座上法堂，纔過視便下看知事。那的是他觸忤<a 
name="0500a26" id="0500a26"></a>處。雪峰道知事這般，便休。且道伊知甚麼事？具眼者<a 
name="0500a27" id="0500a27"></a>辨取。」</p><a 
name="0500a28" id="0500a28"></a><p style="text-indent: 0em; margin-left: 1em"><span class="linehead"></span>臨濟示眾：「但有問訊不虧欠伊，總識得伊來處。與<a 
name="0500a29" id="0500a29"></a>麼來者恰似失卻，不與麼來者無繩自縛。一切陵<a 
name="0500a30" id="0500a30"></a>中莫亂斟酌，會與不會都來是錯，分明與麼道，一<a 
name="0500b01" id="0500b01"></a>任天下人貶剝。」</p><a 
name="0500b02" id="0500b02"></a><p style="text-indent: 0em; margin-left: 0em"><span class="linehead"></span>「臨濟與麼道，也是直中有曲、曲中有直。且作麼生貶<a 
name="0500b03" id="0500b03"></a>剝得伊？」</p><a 
name="0500b04" id="0500b04"></a><p style="text-indent: 0em; margin-left: 1em"><span class="linehead"></span>寶壽初開堂，三聖推出一僧，壽便打聖云：「與麼為<a 
name="0500b05" id="0500b05"></a>人非？但瞎卻鎮州一城人眼去在！」壽擲下拄杖，便<a 
name="0500b06" id="0500b06"></a>歸方丈。</p><a 
name="0500b07" id="0500b07"></a><p style="text-indent: 0em; margin-left: 0em"><span class="linehead"></span>「寶壽若非三聖，誰辨真機？三聖若非寶壽，罔衒<span class="corr" title='[巳&gt;已]'>已</span>長。<a 
name="0500b08" id="0500b08"></a>且道互相激揚一句作麼生道？水平兩岸闊，雲散一<a 
name="0500b09" id="0500b09"></a>山孤。」</p><a 
name="0500b10" id="0500b10"></a><p style="text-indent: 0em; margin-left: 1em"><span class="linehead"></span>興化道：「此一炷香，擬欲承嗣三聖，三聖與我太孤；<a 
name="0500b11" id="0500b11"></a>擬欲承嗣大覺，太覺與我太賒。此一炷香不如承<a 
name="0500b12" id="0500b12"></a>嗣臨濟先師。」</p><a 
name="0500b13" id="0500b13"></a><p style="text-indent: 0em; margin-left: 0em"><span class="linehead"></span>「一處太孤，一處太賒，但不得承嗣。且道畢竟因甚承<a 
name="0500b14" id="0500b14"></a>嗣臨濟？毒恨難忘。」</p><a 
name="0500b15" id="0500b15"></a><p style="text-indent: 0em; margin-left: 1em"><span class="linehead"></span>臨濟上堂：「赤肉團上有一無位真人，嘗從汝等面<a 
name="0500b16" id="0500b16"></a>門出入。未證據者看看。」時有僧問：「如何是無位真<a 
name="0500b17" id="0500b17"></a>人？」臨濟下禪床搊住其僧，擬議，濟乃托開，云：「無位<a 
name="0500b18" id="0500b18"></a>真人是什麼？乾屎橛！」便歸方丈。</p><a 
name="0500b19" id="0500b19"></a><p style="text-indent: 0em; margin-left: 0em"><span class="linehead"></span>「者僧雖會直撞，可惜不解轉身吐氣。臨濟當面換人<a 
name="0500b20" id="0500b20"></a>眼睛，太殺欺瞞。且道為甚如此？殺人刀，活人劍。」</p><a 
name="0500b21" id="0500b21"></a><p style="text-indent: 0em; margin-left: 1em"><span class="linehead"></span>睦州因僧問：「高揖釋迦，不拜彌勒時如何？」州云：「昨<a 
name="0500b22" id="0500b22"></a>日有人問，趁出了也。」僧云：「和尚恐某甲不實？」州云：<a 
name="0500b23" id="0500b23"></a>「拄杖不在，苕帚柄聊與三十。」雪竇云：「睦州只有受<a 
name="0500b24" id="0500b24"></a>璧之心，且無割城之意。」</p><a 
name="0500b25" id="0500b25"></a><p style="text-indent: 0em; margin-left: 0em"><span class="linehead"></span>「這僧投獻，秪是瓦礫子。幸喜睦州高鑑精明，據實酬<a 
name="0500b26" id="0500b26"></a>價。且道還相當也無？試辨看。」</p><a 
name="0500b27" id="0500b27"></a><p style="text-indent: 0em; margin-left: 1em"><span class="linehead"></span>舉雪峰一日見獼猴乃云：「這獼猴，各各背一面古<a 
name="0500b28" id="0500b28"></a>鏡。」三聖便問：「歷劫無名，何以彰為古鏡？」峰云：「瑕生<a 
name="0500b29" id="0500b29"></a>也。」聖云：「一千五百人，善知識話頭也不識。」峰云：「老<a 
name="0500b30" id="0500b30"></a>僧住持事繁。」雪竇云：「好與二十棒！者棒放過也好，<a 
name="0500c01" id="0500c01"></a>免見將錯就錯。」</p><a 
name="0500c02" id="0500c02"></a><p style="text-indent: 0em; margin-left: 0em"><span class="linehead"></span>「三聖道：『一千五百人善知識話頭也不識。』未審三聖<a 
name="0500c03" id="0500c03"></a>還識話頭也未？雪竇道：『好與二十棒！』一棒也少不得，<a 
name="0500c04" id="0500c04"></a>何故？放過則不可。放過不放過且止，雪峰道『老僧住<a 
name="0500c05" id="0500c05"></a>持事繁』又作麼生？」</p><a 
name="0500c06" id="0500c06"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(信善鄭守禮同緣明璽婿龍略同緣實裔<br><a 
name="0500c07" id="0500c07"></a>　　助刊<br><a 
name="0500c08" id="0500c08"></a>　　二隱禪師語錄祈求夫妻諧老貴子早生<br><a 
name="0500c09" id="0500c09"></a>　　康熙戊午夏荊南水月禪院識)</span></p></div></div><a 
name="0500c10" id="0500c10"></a><p><span class="juanname">二隱謐禪師語錄卷第八</span></p>
<hr>【經文資訊】嘉興藏第 28 冊 No. B212 二隱謐禪師語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa5fd.html?index=J28nB212" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB212_008 by HTTrack Website Copier/3.x [XR&CO'2008], Tue, 03 Jun 2014 00:38:18 GMT -->
</html>
