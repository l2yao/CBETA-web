<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T33n1699_003 by HTTrack Website Copier/3.x [XR&CO'2008], Mon, 02 Jun 2014 23:20:49 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaa8a0.gif?utmac=MO-30696269-4&amp;utmn=1811230078&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT33&amp;utmp=%2Fmobile%2Findex.php%3Findex%3DT33n1699_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index6f02.html?index=T33n1699_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第33冊<br/>No.1699 金剛般若疏 (4卷)<br/>【隋 吉藏撰】<br/>第 3 卷</p>
	<a href="index07b5.html?index=T33n1699_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T33">
<div class="root" id="1699" sutra_name="金剛般若疏" sutra_juan="[卷3]">　
<a 
name="0105a01" id="0105a01"></a><a 
name="0105a02" id="0105a02"></a><p><span class="juanname">金剛般若經義疏卷第三</span></p><a 
name="0105a03" id="0105a03"></a><a 
name="0105a04" id="0105a04"></a><p style="margin-left: 4em"><span class="byline">胡吉藏法師撰</span></p><a 
name="0105a05" id="0105a05"></a><p style="text-indent: 0em; margin-left: 0em"><span class="linehead"></span>須菩提白佛言頗有眾生者。此下第二段明<a 
name="0105a06" id="0105a06"></a>信受波若義。所以明信受者。上說波若即是<a 
name="0105a07" id="0105a07"></a>能被之教。今明信受即是所被之緣。此即是<a 
name="0105a08" id="0105a08"></a>緣教相稱。若緣非教緣此教則不稱緣。若教<a 
name="0105a09" id="0105a09"></a>非緣教此緣則不稟教。以今緣是教緣故此緣<a 
name="0105a10" id="0105a10"></a>稟教得益。以教是緣教故此則不空說。為此<a 
name="0105a11" id="0105a11"></a>因緣故緣教相稱也。又佛種種門說於波若。<a 
name="0105a12" id="0105a12"></a>上已因果門說波若竟。今就信受門說於般<a 
name="0105a13" id="0105a13"></a>若。所以了悟無依無得。故名信受。說此無依<a 
name="0105a14" id="0105a14"></a>無得之信。即是說般若義也。就此門中問答<a 
name="0105a15" id="0105a15"></a>為二。初即是善吉發問。所以問者。上明因辨<a 
name="0105a16" id="0105a16"></a>果義已周滿。是故今問信受之人。然因是無<a 
name="0105a17" id="0105a17"></a>所得因。果是無所得果。因是無所得因雖行<a 
name="0105a18" id="0105a18"></a>萬行而實無所行。果是無所得果雖得菩提而<a 
name="0105a19" id="0105a19"></a>實無所得。此事難信。若實有萬行可行實有<a 
name="0105a20" id="0105a20"></a>佛果可得。信之則易。若實無萬行可行實無<a 
name="0105a21" id="0105a21"></a>佛果可得。信之了亦易。若言俗諦自有因果<a 
name="0105a22" id="0105a22"></a>真諦自無因果。有無各轍信之亦易。今<span class="gaiji">&#x7ADD;<!--gaiji,並,1[立*立],2&#x7ADD;,3--></span>不<a 
name="0105a23" id="0105a23"></a>然。雖修萬行而不見菩薩能行。不見萬行可<a 
name="0105a24" id="0105a24"></a>行。無所依止而修萬行濟度眾生。此事希有。<a 
name="0105a25" id="0105a25"></a>是以難信。如空中種樹不依於地而溉灌修<a 
name="0105a26" id="0105a26"></a>治有於華實。此事為難是。故今問明有信者。<a 
name="0105a27" id="0105a27"></a>若言佛身同於二乘是生滅法。亦易信。若言<a 
name="0105a28" id="0105a28"></a>佛身是常住法凝然在金剛後心。此亦易信。<a 
name="0105a29" id="0105a29"></a>若言應身自無常。法身自是常。此亦易信。今<a 
name="0105b01" id="0105b01"></a>明如來雖生畢竟不生。雖滅畢竟不滅。雖無<a 
name="0105b02" id="0105b02"></a>生無滅而生滅方便利益眾生。此事希有。是<a 
name="0105b03" id="0105b03"></a>故難信。所以問也。問曰。此為問現在信。為問<a 
name="0105b04" id="0105b04"></a>未來信耶。答曰。現在眾生福慧深厚三多具<a 
name="0105b05" id="0105b05"></a>足。在祇洹受道聞必生信。故不問現在。但佛<a 
name="0105b06" id="0105b06"></a>滅度後後五百歲入像法中。此時眾生薄福<a 
name="0105b07" id="0105b07"></a>鈍根。雖尋經文不能通了。故聞不生信。大智<a 
name="0105b08" id="0105b08"></a>論解信毀品文云。佛滅度後五百歲後有五百<a 
name="0105b09" id="0105b09"></a>部。皆執佛語不知佛意為解脫。故聞畢竟空<a 
name="0105b10" id="0105b10"></a>如刀傷心。故知未來能信人少。故知問未來<a 
name="0105b11" id="0105b11"></a>世也。又此舉未來有信以況現在。未來是惡<a 
name="0105b12" id="0105b12"></a>世。外不值佛內薄福鈍根。尚信波若。況現世<a 
name="0105b13" id="0105b13"></a>之人聞不生信。佛告須菩提下。此第二章明<a 
name="0105b14" id="0105b14"></a>如來答。就文為二。一者遮無答。二者明有信<a 
name="0105b15" id="0105b15"></a>答。莫作是說者。即是遮無答也。汝勿謂現在<a 
name="0105b16" id="0105b16"></a>有信受之人。言未來起信受也。故云莫作是<a 
name="0105b17" id="0105b17"></a>說也。如來滅後後五百歲下。此第二明有信<a 
name="0105b18" id="0105b18"></a>答。就文大開七別。第一明信之時節。第二明<a 
name="0105b19" id="0105b19"></a>能信之人。第三明所信之法。第四正出信心。<a 
name="0105b20" id="0105b20"></a>第五明信之所由。第六明信之利益。第七廣<a 
name="0105b21" id="0105b21"></a>釋信義。此即第一。言後五百歲者。有人言。正<a 
name="0105b22" id="0105b22"></a>法五百年為初五百。次像法五百年為中五<a 
name="0105b23" id="0105b23"></a>百。次像法後五百年名後五百。今舉最後五<a 
name="0105b24" id="0105b24"></a>百。此是像法將滅衰弊之時。亦有信般若者。<a 
name="0105b25" id="0105b25"></a>況前兩五百無信人耶。今謂不然。言後五百<a 
name="0105b26" id="0105b26"></a>歲者。如大智論明五百歲已後也。前五百年<a 
name="0105b27" id="0105b27"></a>得道者多不得者少。故名正法。次五百年得<a 
name="0105b28" id="0105b28"></a>道者少不得者多。名為像法。既正法滅已次<a 
name="0105b29" id="0105b29"></a>入像法名後五百歲。此中雖多不信。如五百<a 
name="0105c01" id="0105c01"></a>部之例然亦有信受之人。故大品云。是波若<a 
name="0105c02" id="0105c02"></a>波羅蜜佛滅度後南方轉至北方。是中四眾<a 
name="0105c03" id="0105c03"></a>要有信持乃至供養也。又解云。佛滅後千年。<a 
name="0105c04" id="0105c04"></a>為斷疑云前五百是正法故聞有信。後五百<a 
name="0105c05" id="0105c05"></a>是像法故聞不信。若爾後五百年無信波若。<a 
name="0105c06" id="0105c06"></a>故佛今答云。後五百亦有信者。不應言無信<a 
name="0105c07" id="0105c07"></a>者也。此時亦有信持乃至供養也。有持戒修<a 
name="0105c08" id="0105c08"></a>福者下。此第二明有能信之人。什師翻經但<a 
name="0105c09" id="0105c09"></a>明二人。一者持戒人。二者修福人。持戒人多<a 
name="0105c10" id="0105c10"></a>是出家菩薩。修福多是在家菩薩。大智論云。<a 
name="0105c11" id="0105c11"></a>出家菩薩以尸羅為首。在家菩薩以檀為首。<a 
name="0105c12" id="0105c12"></a>是故今文但明二人。然此二人具通大小。若<a 
name="0105c13" id="0105c13"></a>有所得小乘二人則不信波若。故下文云若樂<a 
name="0105c14" id="0105c14"></a>小法者則於此經不能聽受讀誦。若大乘二人<a 
name="0105c15" id="0105c15"></a>樂無所得乃信是法。故下文云此經為大乘<a 
name="0105c16" id="0105c16"></a>者說為最上乘者說。若是論經便有三人。論<a 
name="0105c17" id="0105c17"></a>云不空以有實菩薩三德備。第三即是智慧<a 
name="0105c18" id="0105c18"></a>人也。前之二人名為聞信。若智慧人此是證<a 
name="0105c19" id="0105c19"></a>信也。又言。能信之人既是勝人。故舉止行二<a 
name="0105c20" id="0105c20"></a>善物情所貴。以褒歎之令得信受。持戒是止<a 
name="0105c21" id="0105c21"></a>善。修福是行蓋。此二攝一切善盡。則諸惡莫<a 
name="0105c22" id="0105c22"></a>作諸善奉行故舉此二攝一切人也。於此章<a 
name="0105c23" id="0105c23"></a>句下。第三明所信之法。即上因果法門名為<a 
name="0105c24" id="0105c24"></a>章句也。能生信心下。此第四正辨於經生信。<a 
name="0105c25" id="0105c25"></a>以此為實者。即是無所得實信。若有所得信<a 
name="0105c26" id="0105c26"></a>雖異小乘不信。若望無所得信還成不信。故<a 
name="0105c27" id="0105c27"></a>大品有信毀之品。欲明有所得信此即成毀。<a 
name="0105c28" id="0105c28"></a>今此是無所得實相正信。故言以此為實。亦<a 
name="0105c29" id="0105c29"></a>信波若是法之實相。故云以此為實也。當知<a 
name="0106a01" id="0106a01"></a>是人下。此第五明信之所由。所以聞經決能<a 
name="0106a02" id="0106a02"></a>信者。良以殖因積久故能信受。故涅槃云。熙<a 
name="0106a03" id="0106a03"></a>連河沙諸如來所發菩提心。然後乃能於惡<a 
name="0106a04" id="0106a04"></a>世中不謗是經。今亦爾。三多久殖故能信而<a 
name="0106a05" id="0106a05"></a>不謗。文有二句。前句明非值少佛。以於下。第<a 
name="0106a06" id="0106a06"></a>二句明值於多佛也。聞是章句乃至一念生<a 
name="0106a07" id="0106a07"></a>淨信者下。第六章明信得利益。凡有二益。一<a 
name="0106a08" id="0106a08"></a>者外為諸佛知見。二者內得無邊功德。然信<a 
name="0106a09" id="0106a09"></a>波若之利難可稱量。今舉一念之信尚獲無<a 
name="0106a10" id="0106a10"></a>邊功德。始終之信故復難言。如來懸鑒信謗<a 
name="0106a11" id="0106a11"></a>皆知。而今偏舉信人者。略有三義。一者此經<a 
name="0106a12" id="0106a12"></a>是諸佛之母為佛守護故。若生希向則為佛<a 
name="0106a13" id="0106a13"></a>所記錄。故大品云。佛常以佛眼觀此經卷。若<a 
name="0106a14" id="0106a14"></a>受持者則為佛護念。為如來之所齒錄。直置<a 
name="0106a15" id="0106a15"></a>世間為天王貴勝知友。尚自歡喜。況為如來<a 
name="0106a16" id="0106a16"></a>之所親愛耶。二者此福與虛空等。豈下地所<a 
name="0106a17" id="0106a17"></a>能知。唯佛窮其邊底。三者佛無二言。言必可<a 
name="0106a18" id="0106a18"></a>信。今明信得多福。故其福必知多。問何因緣<a 
name="0106a19" id="0106a19"></a>故名為知見。答論云。如來願智力知非是比<a 
name="0106a20" id="0106a20"></a>智知。佛眼所見非肉眼見。又佛知此人行菩<a 
name="0106a21" id="0106a21"></a>提因。見此人得菩提果。故言知見。何以故下。<a 
name="0106a22" id="0106a22"></a>此是第七廣釋淨信之義。若依論師釋。上來<a 
name="0106a23" id="0106a23"></a>通明三種人信。此的辨第三智慧人信。今明<a 
name="0106a24" id="0106a24"></a>此言即通。上釋於信得德福無邊。今釋無邊<a 
name="0106a25" id="0106a25"></a>所以。良由得無生信故其福無邊。但無生信<a 
name="0106a26" id="0106a26"></a>自具二種。一者聞信。二者證信。就此釋中有<a 
name="0106a27" id="0106a27"></a>三何以。故大開三別。第一明得。第二明失。第<a 
name="0106a28" id="0106a28"></a>三勸捨失從得。此是初。自有兩句。初句明眾<a 
name="0106a29" id="0106a29"></a>生空。次句明諸法空。所以明此二空釋信義<a 
name="0106b01" id="0106b01"></a>者。大智論云。知眾生及法不生故名無生法<a 
name="0106b02" id="0106b02"></a>忍。雖渡眾生。眾生畢竟不可得即是無眾生。<a 
name="0106b03" id="0106b03"></a>雖行萬行。諸法畢竟不可得此即無生法忍。<a 
name="0106b04" id="0106b04"></a>是故今辨此二空為無生淨信。又眾生空故<a 
name="0106b05" id="0106b05"></a>是無果患。諸法空故即無因患。所以者何。會<a 
name="0106b06" id="0106b06"></a>法已成人故。法因而人果。因果兩患雙離故<a 
name="0106b07" id="0106b07"></a>其福無邊。又無人見故超凡夫地。凡夫著我<a 
name="0106b08" id="0106b08"></a>不知無我。今辨無我即離凡夫地。又知法空<a 
name="0106b09" id="0106b09"></a>故離二乘地。二乘之人但得人無我不得法<a 
name="0106b10" id="0106b10"></a>無我。又以無人故離煩惱障。已無法故離於<a 
name="0106b11" id="0106b11"></a>智障。超凡越聖兼二障俱盡。是故其福無邊。<a 
name="0106b12" id="0106b12"></a>離人見中具無十六。今但略故止言無四。五<a 
name="0106b13" id="0106b13"></a>陰中起我我所心。故名為我。不斷不絕相續<a 
name="0106b14" id="0106b14"></a>住世。名為眾生。計有一根之命不斷猶有我。<a 
name="0106b15" id="0106b15"></a>故稱為命者。亦名為人。外道計有神我死此<a 
name="0106b16" id="0106b16"></a>生彼經遊六道。故名壽者也。無法相無非法<a 
name="0106b17" id="0106b17"></a>相者。第二句明法空。雖不見我猶見有五<a 
name="0106b18" id="0106b18"></a>陰之法。故今明亦無法相。五陰之法既無。<a 
name="0106b19" id="0106b19"></a>五陰本無名為非法。空病亦空故云無非法<a 
name="0106b20" id="0106b20"></a>相。此應如淨名三種次第。初不見我為眾生<a 
name="0106b21" id="0106b21"></a>空。次不見法名為法空。不見非法亦名空病<a 
name="0106b22" id="0106b22"></a>亦空。所以明此三空者。我見是眾結之根本。<a 
name="0106b23" id="0106b23"></a>故明我見。次有見無見又是斷常之本乖道<a 
name="0106b24" id="0106b24"></a>事深。故明有無見也。有人言。修善離惡。以善<a 
name="0106b25" id="0106b25"></a>為法惡為非法。又有人言。以空遣有。以空為<a 
name="0106b26" id="0106b26"></a>法有為非法。若依論經。人空之中有於四句。<a 
name="0106b27" id="0106b27"></a>法空之中亦有四句。故論偈云依八八義別。<a 
name="0106b28" id="0106b28"></a>言八八義者。人四法四名為一八破人四破<a 
name="0106b29" id="0106b29"></a>法四。不此八病復為一八。故云八八。言法四<a 
name="0106c01" id="0106c01"></a>者。一者法相。二者非法相。三者相。四者非相。<a 
name="0106c02" id="0106c02"></a>此四是病也。問外道計我可是病。今見法生<a 
name="0106c03" id="0106c03"></a>時是有。滅時是無。何故言病耶。答作此問者。<a 
name="0106c04" id="0106c04"></a>未讀大乘經論也。破第一句法相言非法相<a 
name="0106c05" id="0106c05"></a>者。陰界入等法不可得故言無法相。破第二<a 
name="0106c06" id="0106c06"></a>句者言非無法相者。惑者聞陰入界虛誑故<a 
name="0106c07" id="0106c07"></a>空便謂。諸法實相亦空。如大經云。既聞生死<a 
name="0106c08" id="0106c08"></a>虛誑謂涅槃亦虛誑。為破此執生死自虛誑<a 
name="0106c09" id="0106c09"></a>空。實相涅槃此非是空。故云空者二十五有。<a 
name="0106c10" id="0106c10"></a>不空者大般涅槃。破第三句者云無相者。惑<a 
name="0106c11" id="0106c11"></a>者云。涅槃實相若不可空便還同有。若不可<a 
name="0106c12" id="0106c12"></a>有還應是空。是故今云不可謂涅槃還是有<a 
name="0106c13" id="0106c13"></a>無相也。涅槃實相不可說有無相。破第四句<a 
name="0106c14" id="0106c14"></a>者。惑者既聞實相不可有無。便應不可得說。<a 
name="0106c15" id="0106c15"></a>是故今明雖絕有無為眾生故無說而說。云<a 
name="0106c16" id="0106c16"></a>何言不可說。但舊經文略。但云無非法相也。<a 
name="0106c17" id="0106c17"></a>何以故若心取相下。此第二對得明失。亦是<a 
name="0106c18" id="0106c18"></a>舉失顯得。就此為二。初明計人為失。次明計<a 
name="0106c19" id="0106c19"></a>法為失。今失即是初。若心取相即取眾生相。<a 
name="0106c20" id="0106c20"></a>則同外道計有我人。是故為失也。若取法相<a 
name="0106c21" id="0106c21"></a>下。此第二明計法為失。就中有兩。前明見法<a 
name="0106c22" id="0106c22"></a>為失。次明見非法為失。問曰。若計法為失。應<a 
name="0106c23" id="0106c23"></a>云著於法相。何因緣故計法為失著我相也。<a 
name="0106c24" id="0106c24"></a>答理實應然。計人故著人。計法故著法。今明<a 
name="0106c25" id="0106c25"></a>欲顯其失患之甚。計法之人非但起於法見。<a 
name="0106c26" id="0106c26"></a>計法之人還起我見。以法是我因緣故也。成<a 
name="0106c27" id="0106c27"></a>實論云。灰炭不盡樹想還生。又數論取一切<a 
name="0106c28" id="0106c28"></a>有相非病。取我相為病。成實論云。有二諦則<a 
name="0106c29" id="0106c29"></a>非病。取我人故是病耳。今明不然。但使生心<a 
name="0107a01" id="0107a01"></a>動念則過同我人。何以故若取非法相下。此<a 
name="0107a02" id="0107a02"></a>第二明著於非法此亦為失。既聞計法為失。<a 
name="0107a03" id="0107a03"></a>或者便謂無法為得。是故今云若計非法是亦<a 
name="0107a04" id="0107a04"></a>為失。所以者何。計有非法必起法見。若有法<a 
name="0107a05" id="0107a05"></a>見則有我見。又若無有我則無所計。以有所<a 
name="0107a06" id="0107a06"></a>計故知有我。所以計於非法亦復著我。是故<a 
name="0107a07" id="0107a07"></a>不應取非法下。此第三章勸捨失從得。此文<a 
name="0107a08" id="0107a08"></a>有二。一者正勸捨失。二者引證。此即是初勸<a 
name="0107a09" id="0107a09"></a>捨失。然法與非法尚自須捨。我人之見去何<a 
name="0107a10" id="0107a10"></a>不捨。是故舉法況人。但勸捨法不勸捨人。以<a 
name="0107a11" id="0107a11"></a>是義故如來常說下。第二引證。阿含經中佛<a 
name="0107a12" id="0107a12"></a>為比丘作於筏喻。譬如有人為賊所逐。取草<a 
name="0107a13" id="0107a13"></a>為<span class="gaiji">&#x6830;<!--gaiji,,1[木*伐],2&#x6830;,3--></span>度於彼岸。既至彼岸則便捨筏。初則取<a 
name="0107a14" id="0107a14"></a>筏度河。既至彼岸則河筏兩捨矣。譬意初則<a 
name="0107a15" id="0107a15"></a>以善捨惡。後則善惡雙捨。初則以法捨人以<a 
name="0107a16" id="0107a16"></a>空捨有。次則人法兩除空有雙淨。如是生死<a 
name="0107a17" id="0107a17"></a>涅槃萬善類然。若依論經。大意略同其文小<a 
name="0107a18" id="0107a18"></a>異。論經亦有三何以故。與舊經意同。第三何<a 
name="0107a19" id="0107a19"></a>以故云不應取法非不取法。此明理教之義。<a 
name="0107a20" id="0107a20"></a>以得理忘教得月捨指故。故云不應取法。而<a 
name="0107a21" id="0107a21"></a>藉教悟理因指得月故非不取法。如到岸捨<a 
name="0107a22" id="0107a22"></a><span class="gaiji">&#x6830;<!--gaiji,,1[木*伐],2&#x6830;,3--></span>故不應取<span class="gaiji">&#x6830;<!--gaiji,,1[木*伐],2&#x6830;,3--></span>。為欲度河故非不取<span class="gaiji">&#x6830;<!--gaiji,,1[木*伐],2&#x6830;,3--></span>也。問<a 
name="0107a23" id="0107a23"></a>筏喻是小乘經。云何證大乘耶。答筏在小名<a 
name="0107a24" id="0107a24"></a>小在大名大也。又舉小況大。於小乘法中尚<a 
name="0107a25" id="0107a25"></a>明兩捨。況於大乘耶。如中論引迦旃延論。是<a 
name="0107a26" id="0107a26"></a>小乘尚捨有無況大乘耶。法尚應捨。何況非<a 
name="0107a27" id="0107a27"></a>法。明有是物情所安尚應須捨。無非六情所<a 
name="0107a28" id="0107a28"></a>對豈可執也。須菩提於意云何下。此文所以<a 
name="0107a29" id="0107a29"></a>來者凡有二義。一者證信故來。上辨無依無<a 
name="0107b01" id="0107b01"></a>得之信乃至法非法皆捨。今明一切賢聖同<a 
name="0107b02" id="0107b02"></a>作此悟。故知此法可信受也。二者依論釋疑<a 
name="0107b03" id="0107b03"></a>故來。論主至此章凡釋三疑。初舉法身非有<a 
name="0107b04" id="0107b04"></a>為釋以果徵因疑。次信者章雙釋因果之疑。<a 
name="0107b05" id="0107b05"></a>謂說因果法門便無信者。上明有信者。即釋<a 
name="0107b06" id="0107b06"></a>此疑。今此一章經釋以果徵果疑。上法身非<a 
name="0107b07" id="0107b07"></a>有為章云生住滅相非是無為法身故。不可<a 
name="0107b08" id="0107b08"></a>以此三相見如來法身。疑者云。若言三相非<a 
name="0107b09" id="0107b09"></a>是佛者。應亦釋迦不得菩提。不為物說法。而<a 
name="0107b10" id="0107b10"></a>今釋迦樹王下實證得菩提。趣於鹿苑為物<a 
name="0107b11" id="0107b11"></a>說法。若爾則應王宮實生。雙樹實滅。不應言<a 
name="0107b12" id="0107b12"></a>三相非佛。今正破此疑。就文為二。一者佛騰<a 
name="0107b13" id="0107b13"></a>眾疑以問善吉。二者善吉奉對以破眾疑。今<a 
name="0107b14" id="0107b14"></a>即是初。佛問意云。於意云何下。汝言佛於樹<a 
name="0107b15" id="0107b15"></a>王下實得菩提耶。五十年住世實為說法耶。<a 
name="0107b16" id="0107b16"></a>善吉答中大開二別。第一正破實證實說之<a 
name="0107b17" id="0107b17"></a>疑。第二更破異疑。此即是初。善吉云。無有<a 
name="0107b18" id="0107b18"></a>實得菩提。無有實說法。論偈云。應化非真佛<a 
name="0107b19" id="0107b19"></a>亦非說法者。明佛有三種。一者法身佛。即以<a 
name="0107b20" id="0107b20"></a>正法為身。二者報身佛。即是脩因已滿果起<a 
name="0107b21" id="0107b21"></a>酬因名為報佛。三者化身佛。今言無有實證<a 
name="0107b22" id="0107b22"></a>無有實說者。釋迦即是化身佛。非是真佛。即<a 
name="0107b23" id="0107b23"></a>是化證化說非是實證實說。以此例前。釋迦<a 
name="0107b24" id="0107b24"></a>即是化生化滅非實生實滅。是故如來身是<a 
name="0107b25" id="0107b25"></a>無為。故云無有定法名菩提。亦無有定法如<a 
name="0107b26" id="0107b26"></a>來可說也。何以故如來所說法者。此下第二<a 
name="0107b27" id="0107b27"></a>破無說之疑。惑者聞上釋迦是化佛無有實<a 
name="0107b28" id="0107b28"></a>證無有實說。便謂無有化說無有化證。是故<a 
name="0107b29" id="0107b29"></a>今明雖無實證而有化證。雖無實說而有化<a 
name="0107c01" id="0107c01"></a>說。故云如來所說法即是化說。前即破實說<a 
name="0107c02" id="0107c02"></a>之疑。今則破無化說之疑也。不可取不可說<a 
name="0107c03" id="0107c03"></a>者。此句更復破疑。惑者既聞有於化說便謂<a 
name="0107c04" id="0107c04"></a>有法可說。佛若有說聽者便應有取。以有說<a 
name="0107c05" id="0107c05"></a>故則言語不斷。聽者有取故則心行不滅。今<a 
name="0107c06" id="0107c06"></a>以言語滅故不可說。以心行滅故不可取。大<a 
name="0107c07" id="0107c07"></a>智論云。波若波羅蜜實法不顛倒念相觀。已<a 
name="0107c08" id="0107c08"></a>除言語法亦滅。即是此意也。非法非非法者。<a 
name="0107c09" id="0107c09"></a>此句成上不可取不可說意。諸法實相非有<a 
name="0107c10" id="0107c10"></a>非無。非有故非法。非無故非非法。既離有離<a 
name="0107c11" id="0107c11"></a>無。云何可說。既離有離無。云何可取。即此如<a 
name="0107c12" id="0107c12"></a>淨名仁王所辨。其說法者無說無示。其聽者<a 
name="0107c13" id="0107c13"></a>無聞無得。一切賢聖皆以無為法而有差別<a 
name="0107c14" id="0107c14"></a>者。所以有此文來者。成上非法非非法非有<a 
name="0107c15" id="0107c15"></a>非無義也。以一切賢聖皆體悟無為。無為無<a 
name="0107c16" id="0107c16"></a>有無無。是故當知諸法實相非有非無。豈可<a 
name="0107c17" id="0107c17"></a>取說。論文云。佛所以能說實相無為法者。由<a 
name="0107c18" id="0107c18"></a>體悟無為法故耳。故無為是說因也。又一切<a 
name="0107c19" id="0107c19"></a>聖人所證尚不可說。聽者豈可取也。此中不<a 
name="0107c20" id="0107c20"></a>獨舉佛乃至廣引眾聖者。此意欲證一切賢<a 
name="0107c21" id="0107c21"></a>聖同悟此法。當知此法必可信受。問何故言<a 
name="0107c22" id="0107c22"></a>一切賢聖無為而有差別。答復為釋疑。既言<a 
name="0107c23" id="0107c23"></a>同悟無為則眾聖無異。便無十地階級四果<a 
name="0107c24" id="0107c24"></a>淺深。是故今明雖同悟無為所悟不同。故有<a 
name="0107c25" id="0107c25"></a>三聖為異。三鳥出網三獸度河而昇空有近<a 
name="0107c26" id="0107c26"></a>遠。涉水有淺深。即是其事。問三佛乃是地論<a 
name="0107c27" id="0107c27"></a>師說。汝今何故乃用斯義。答作此問者非。是<a 
name="0107c28" id="0107c28"></a>通方之論。今一師辨無一豪可得一切皆是<a 
name="0107c29" id="0107c29"></a>義。如思益云一切法正一切法邪。若有所得<a 
name="0108a01" id="0108a01"></a>心非唯三佛不可得。一佛二佛悉是戲論。若<a 
name="0108a02" id="0108a02"></a>以無所得了悟之心。隨緣所說一佛二佛<a 
name="0108a03" id="0108a03"></a>三佛十佛至無量佛並皆無礙。云何苟存二<a 
name="0108a04" id="0108a04"></a>身疑於三佛。問何故須立三佛。答義要有三。<a 
name="0108a05" id="0108a05"></a>由有法佛故有報佛。由有報佛故有化佛。法<a 
name="0108a06" id="0108a06"></a>佛是佛性。要由佛性故修因滿成報身。此<a 
name="0108a07" id="0108a07"></a>二即是自德。然後化眾生即是化他德。故<a 
name="0108a08" id="0108a08"></a>有化佛也。須菩提於意云何若人滿三千大<a 
name="0108a09" id="0108a09"></a>千世界七寶布施下。此是第三格量顯勝稱<a 
name="0108a10" id="0108a10"></a>嘆勸修門。若以福慧而判。上來就智慧門<a 
name="0108a11" id="0108a11"></a>說般若已。今以功德門說般若。般若未曾<a 
name="0108a12" id="0108a12"></a>福慧。為眾生故作福慧名說也。又上來就無<a 
name="0108a13" id="0108a13"></a>依無得說波若。今就稱歎門說波若。又上來<a 
name="0108a14" id="0108a14"></a>明波若體。今明波若用。以能受持生無邊功<a 
name="0108a15" id="0108a15"></a>德是故用也。就此門中開為三別。第一舉外<a 
name="0108a16" id="0108a16"></a>施格量。第二舉內施格量。第三舉釋迦往因<a 
name="0108a17" id="0108a17"></a>格量。就舉外施格量中更開為二。第一正舉<a 
name="0108a18" id="0108a18"></a>外施格量。第二釋成格量優劣之意。就正格<a 
name="0108a19" id="0108a19"></a>量中復開為二。第一正舉二種財施格量稱<a 
name="0108a20" id="0108a20"></a>嘆。第二辨於經名。就初亦開為二。第一正舉<a 
name="0108a21" id="0108a21"></a>二施格量受持波若一四句偈。第二稱歎波<a 
name="0108a22" id="0108a22"></a>若。在處處貴在人人尊。就第一舉二施格量<a 
name="0108a23" id="0108a23"></a>四句開為二別。第一舉三千世界七寶布施<a 
name="0108a24" id="0108a24"></a>格量四句。第二舉恒沙界七寶布施格量四<a 
name="0108a25" id="0108a25"></a>句就初章中復開二別。第一正舉財施格量。<a 
name="0108a26" id="0108a26"></a>第二釋成格量之義。今即是初。問何因緣故<a 
name="0108a27" id="0108a27"></a>有此文來。答此文來意凡有近遠。所言遠者<a 
name="0108a28" id="0108a28"></a>如向數義。所言近者論生起云。若諸法實相<a 
name="0108a29" id="0108a29"></a>不可取說。文字則是可取可說。受持應無功<a 
name="0108b01" id="0108b01"></a>德。為釋此疑。明文字雖是可取可說因此文<a 
name="0108b02" id="0108b02"></a>字得悟波若。則是因說悟無說。是以受持者<a 
name="0108b03" id="0108b03"></a>其福無邊。故格量也。就文為二。第一正舉財<a 
name="0108b04" id="0108b04"></a>施。第二格量波若。舉財施中自開為二。第一<a 
name="0108b05" id="0108b05"></a>佛問。第二善吉答。開為二別。初正答。次簡擇<a 
name="0108b06" id="0108b06"></a>答。正答如文。阿泥樓馱以一食施九十一劫<a 
name="0108b07" id="0108b07"></a>常受安樂況今大千妙寶以用布施。其福不<a 
name="0108b08" id="0108b08"></a>多。問實有以大千妙寶布施以不。答亦得言<a 
name="0108b09" id="0108b09"></a>實有亦得言假說。言實有者。轉輪聖王領四<a 
name="0108b10" id="0108b10"></a>天下。能以四天下滿中妙寶以用布施。大梵<a 
name="0108b11" id="0108b11"></a>天王主領大千世界。能以大千妙寶布施。故<a 
name="0108b12" id="0108b12"></a>知得是實有。言假設者。若無此事假說言有。<a 
name="0108b13" id="0108b13"></a>亦不及受持波若。佛欲令人尊重波若故。雖<a 
name="0108b14" id="0108b14"></a>無事假說明也。何以故是福德即非福德者。<a 
name="0108b15" id="0108b15"></a>此下第二簡擇答。有人言。福德即是世諦。即<a 
name="0108b16" id="0108b16"></a>非福德即真諦。明此福德虛假即真。是名福<a 
name="0108b17" id="0108b17"></a>德。多者世諦故說多也。一切諸法不出二諦。<a 
name="0108b18" id="0108b18"></a>故就二諦明之。今謂此釋似無次第。今乃是<a 
name="0108b19" id="0108b19"></a>釋福德多之義。何因緣故明二諦也。復有人<a 
name="0108b20" id="0108b20"></a>言。此是福德非福德。非福德福德。此是波若<a 
name="0108b21" id="0108b21"></a>福德。但波若中有財施法施。波若財施法施<a 
name="0108b22" id="0108b22"></a>實無優劣。但受財施人一生富樂。未能未來<a 
name="0108b23" id="0108b23"></a>滅惡道之苦。受法施人能滅三惡道報。未來<a 
name="0108b24" id="0108b24"></a>生天人好家乃至作佛。是故財施不及法施。<a 
name="0108b25" id="0108b25"></a>今謂約受人其實如此。但此中約能施人格<a 
name="0108b26" id="0108b26"></a>之耳。不約受人格之。故不同此釋也。但施不<a 
name="0108b27" id="0108b27"></a>同。有得財施不及無得法施。此是互對自有<a 
name="0108b28" id="0108b28"></a>無得財施勝有得法施。自有無得財法勝有<a 
name="0108b29" id="0108b29"></a>得財法。問無得財施何如無得法施。有得財<a 
name="0108c01" id="0108c01"></a>施亦作此問。答財法不二則無得財施與無<a 
name="0108c02" id="0108c02"></a>得法施無有優劣。但無優劣優劣義則法施<a 
name="0108c03" id="0108c03"></a>為勝財施為劣也。有得法施亦勝有得財施。<a 
name="0108c04" id="0108c04"></a>大格如此也。今依論釋。論云福不趣菩提。此<a 
name="0108c05" id="0108c05"></a>簡布施之福雖多此是有漏福德。即非福德<a 
name="0108c06" id="0108c06"></a>者非無漏無所得福德也。是名福德者。論經<a 
name="0108c07" id="0108c07"></a>重言福德福德。此意略判福德凡有二種。一<a 
name="0108c08" id="0108c08"></a>者有漏福德。二者無漏福德。是故重言福德<a 
name="0108c09" id="0108c09"></a>福德。問善吉但應答佛明布施福多。何因緣<a 
name="0108c10" id="0108c10"></a>故忽簡福德漏與無漏。答善吉領解佛意。佛<a 
name="0108c11" id="0108c11"></a>意欲明布施之福雖多而是有漏。是故答佛如<a 
name="0108c12" id="0108c12"></a>我所解。布施福多者。此是有漏之福多耳非<a 
name="0108c13" id="0108c13"></a>無漏也。佛言下。第二正舉財施格量法施。就<a 
name="0108c14" id="0108c14"></a>中有二。初明持經勝於布施。第二釋勝所以。<a 
name="0108c15" id="0108c15"></a>今即是初。問云。何名為四句偈耶。有人言。此<a 
name="0108c16" id="0108c16"></a>經下文兩四句偈。即是其事。今謂此人得經<a 
name="0108c17" id="0108c17"></a>語不得經意。若取下偈為四句偈者。自經初<a 
name="0108c18" id="0108c18"></a>已來便應非偈。受持之者便無功德。又當佛<a 
name="0108c19" id="0108c19"></a>說經時至此中未有後兩偈。云何逆格量耶。<a 
name="0108c20" id="0108c20"></a>有人言。一切大乘經四句要偈。如雪山之四<a 
name="0108c21" id="0108c21"></a>句等。即是其事。是亦不然。今正論波若不涉<a 
name="0108c22" id="0108c22"></a>餘經。有人言。凡是言說成就一義者此即是<a 
name="0108c23" id="0108c23"></a>偈。故偈名為竭義。取其竭盡則名為偈。今謂<a 
name="0108c24" id="0108c24"></a>亦不然。經乃明四句偈。今云其義竭盡何必<a 
name="0108c25" id="0108c25"></a>的論四句。自有一句於義亦盡。若是別偈則句<a 
name="0108c26" id="0108c26"></a>定言不定。若是通偈則言定句不定。別偈句<a 
name="0108c27" id="0108c27"></a>定言不定者。要須四句故句定。或五言四七<a 
name="0108c28" id="0108c28"></a>六等故言不定也。通偈言定者。要滿三十二<a 
name="0108c29" id="0108c29"></a>字也。句不定者。三十二字或一三四句不定<a 
name="0109a01" id="0109a01"></a>也。今既云四句則是別偈。云何以通釋耶。有<a 
name="0109a02" id="0109a02"></a>人言。三十二字名為一偈。是亦不然。乃是外<a 
name="0109a03" id="0109a03"></a>國數經法耳。非關四句偈也。有人言。凡是經<a 
name="0109a04" id="0109a04"></a>論能顯道者。悉名為偈。此亦不然。今的云四<a 
name="0109a05" id="0109a05"></a>句偈。云何乃通取顯道之言。顯道何必四句<a 
name="0109a06" id="0109a06"></a>耶。有人言。假名四句。如一假有。不可定有定<a 
name="0109a07" id="0109a07"></a>無亦有亦無非有非無。亦得言假有。即不有<a 
name="0109a08" id="0109a08"></a>乃至假有未曾有無。故此假四句即名為偈。<a 
name="0109a09" id="0109a09"></a>今謂上來亦無此說。乃是通方之論耳。有人<a 
name="0109a10" id="0109a10"></a>言。上不可取不可說非法非非法即是一四<a 
name="0109a11" id="0109a11"></a>句偈。今謂是亦不然。若唯此是偈餘應非偈。<a 
name="0109a12" id="0109a12"></a>有人言。前答善吉四句問。即是四句偈也。是<a 
name="0109a13" id="0109a13"></a>亦不然。前乃是答於四句。豈關偈耶。今世俗<a 
name="0109a14" id="0109a14"></a>中以四句為一偈。佛隨世俗亦以四句為一<a 
name="0109a15" id="0109a15"></a>偈。明此乃是舉少況多之言耳。然一四句斯<a 
name="0109a16" id="0109a16"></a>言最少。若能受持一四句其福無邊。況復一<a 
name="0109a17" id="0109a17"></a>段一章一品一部耶。故須得經意勿著語言<a 
name="0109a18" id="0109a18"></a>也。何以故下。此第二釋勝所以。至人極法從<a 
name="0109a19" id="0109a19"></a>是經生。是故持經其福為勝。論云二能趣菩<a 
name="0109a20" id="0109a20"></a>提。即是受持四句及演說四句也。所謂佛法<a 
name="0109a21" id="0109a21"></a>即非佛法者。有人言。此是遣執。向明出生極<a 
name="0109a22" id="0109a22"></a>果人法。恐物著故須遣即空。今謂不然。前明<a 
name="0109a23" id="0109a23"></a>即非福德。亦應恐生物著故須遣也。有人言。<a 
name="0109a24" id="0109a24"></a>佛法非佛法如中假之流。是亦不然。恐是玉<a 
name="0109a25" id="0109a25"></a><span class="gaiji">&#x5DF5;<!--gaiji,卮,1[梔-木],2&#x5DF5;,3--></span>無璫也。今依論釋。成上持經福多之義。偈<a 
name="0109a26" id="0109a26"></a>云唯獨諸佛法福成第一體。所言佛法者。唯<a 
name="0109a27" id="0109a27"></a>佛是無上菩提之法也。即非佛法者。自佛以<a 
name="0109a28" id="0109a28"></a>外二乘菩薩無有此法。故云即非佛法也。以<a 
name="0109a29" id="0109a29"></a>佛獨有故此法第一。今持經福能生第一之<a 
name="0109b01" id="0109b01"></a>法。是故持經之福其福最勝。須菩提於意云<a 
name="0109b02" id="0109b02"></a>何須陀洹能作是念下。此第二釋成格量之<a 
name="0109b03" id="0109b03"></a>義。就此章中大開二別。第一舉小乘因果釋<a 
name="0109b04" id="0109b04"></a>成格量之義。第二舉大乘因果釋格量之義。<a 
name="0109b05" id="0109b05"></a>就此二章各開兩別。初段兩者。第一舉小乘<a 
name="0109b06" id="0109b06"></a>因成格量義。第二舉小乘果成格量義。今即<a 
name="0109b07" id="0109b07"></a>是初。問曰。云何舉大小乘義成格量耶。答前<a 
name="0109b08" id="0109b08"></a>章云如來所說皆不可取不可說。乃至一切<a 
name="0109b09" id="0109b09"></a>賢聖皆體悟實相無為而有差別。然此語意<a 
name="0109b10" id="0109b10"></a>即是明悟實相無依無得之義。以悟無依無<a 
name="0109b11" id="0109b11"></a>得故。須有大小乘賢聖不同疑者云。若言諸<a 
name="0109b12" id="0109b12"></a>法不可取不可說無依無得者。云何小乘取<a 
name="0109b13" id="0109b13"></a>得四果。乃至大乘證得佛耶。以大小乘皆有<a 
name="0109b14" id="0109b14"></a>證得故。知非是無依無得。以大小乘皆說有<a 
name="0109b15" id="0109b15"></a>證得故知。非是不可說義。今為釋此疑故。明<a 
name="0109b16" id="0109b16"></a>大小乘雖有證得而實無所得。雖有所說實<a 
name="0109b17" id="0109b17"></a>無所說。是故當知無取無說無依無得。是以<a 
name="0109b18" id="0109b18"></a>舉大小乘。釋成上不可取不可說乃至皆以<a 
name="0109b19" id="0109b19"></a>無為法而有差別也。問曰。云何成上格量。答<a 
name="0109b20" id="0109b20"></a>諸法若是可取可說有依有得者。受持則無<a 
name="0109b21" id="0109b21"></a>功德。良由波若無取無說。是以受持其福無<a 
name="0109b22" id="0109b22"></a>邊。問曰。此經下文云。為大乘者說。若樂小法<a 
name="0109b23" id="0109b23"></a>者不能聽受。大品云。波若是菩薩法不屬二<a 
name="0109b24" id="0109b24"></a>乘。今云何乃引小乘為證成。答此舉小況大。<a 
name="0109b25" id="0109b25"></a>明小乘人尚悟無依無得無取無說。云何菩<a 
name="0109b26" id="0109b26"></a>薩而不信無所得法耶。如大品引先尼為證。<a 
name="0109b27" id="0109b27"></a>聽者聞諸法畢竟空不信受故引先尼。小乘<a 
name="0109b28" id="0109b28"></a>人尚信法空。今大乘人無相法中豈不信空<a 
name="0109b29" id="0109b29"></a>耶。又今是無所得三乘。是波若善巧方便用。<a 
name="0109c01" id="0109c01"></a>此是大小非有所得小也。又欲引學小乘人<a 
name="0109c02" id="0109c02"></a>令入大法。欲為小乘亦須學此法。如大品云<a 
name="0109c03" id="0109c03"></a>諸天子汝欲住須陀洹果亦不離是忍也。問<a 
name="0109c04" id="0109c04"></a>若爾此法便是通三乘法。答如觀中道者有<a 
name="0109c05" id="0109c05"></a>三品。下智觀故得聲聞菩提。中智觀故得緣<a 
name="0109c06" id="0109c06"></a>覺菩提。上智觀故得佛菩提也。問何故聲聞<a 
name="0109c07" id="0109c07"></a>法中立於四果。菩薩法中開於十地。師云。今<a 
name="0109c08" id="0109c08"></a>須開此一路。此一路擁塞來久。今明無礙通<a 
name="0109c09" id="0109c09"></a>方悉得。聖人善巧為欲出處眾生隨其根性<a 
name="0109c10" id="0109c10"></a>故開大小。然至論道門未曾大小。今作大小<a 
name="0109c11" id="0109c11"></a>者。並是赴根緣故開大小方便。然大小不同。<a 
name="0109c12" id="0109c12"></a>由有其通別。若通而為論。大小皆得名地。大<a 
name="0109c13" id="0109c13"></a>小悉得稱果故。如三乘共十地。八人地見地<a 
name="0109c14" id="0109c14"></a>即須陀洹果。薄地即斯陀含果。離欲地即阿<a 
name="0109c15" id="0109c15"></a>那含果。已辦地即阿羅漢果。菩薩法中已辦<a 
name="0109c16" id="0109c16"></a>地屬佛地。是知大小皆得名地。然大小皆名<a 
name="0109c17" id="0109c17"></a>果者。小乘既名四果。菩薩十地亦名十果。故<a 
name="0109c18" id="0109c18"></a>大品云。有法是菩薩道。無法是菩薩果也。若<a 
name="0109c19" id="0109c19"></a>就別為論。開大小不同則果地為異。小乘則<a 
name="0109c20" id="0109c20"></a>名因果。菩薩稱為十地。所以菩薩名地。是勝<a 
name="0109c21" id="0109c21"></a>持廣普能生能成。有此眾義故與其地名。聲<a 
name="0109c22" id="0109c22"></a>聞無此諸義。故不名為地。聲聞之人厭老病<a 
name="0109c23" id="0109c23"></a>死欲入無餘。故斷除煩惱數辨蘇息。遂其心<a 
name="0109c24" id="0109c24"></a>期。故與其果稱。菩薩無此諸事。故不名為果。<a 
name="0109c25" id="0109c25"></a>然復有互舉之義。其事常通。何以知之。如三<a 
name="0109c26" id="0109c26"></a>種皆乘三種皆道三種皆地三種皆聖人。然<a 
name="0109c27" id="0109c27"></a>地豈不通耶。故知隨舉一義耳。問依小乘義<a 
name="0109c28" id="0109c28"></a>明惑唯有見諦思惟。斷三界見諦惑既立初<a 
name="0109c29" id="0109c29"></a>果。斷思惟亦立一果。若爾唯應有二果。何得<a 
name="0110a01" id="0110a01"></a>有四果耶。若斷三界思惟既立三果。三界見<a 
name="0110a02" id="0110a02"></a>諦亦應立三果。又若約界而判既有三界。斷<a 
name="0110a03" id="0110a03"></a>三界惑應有三果。何故斷欲界惑立於二果。<a 
name="0110a04" id="0110a04"></a>斷上二界惑立一果耶。若依靜散而判。欲界<a 
name="0110a05" id="0110a05"></a>已為散地。斷欲界惑應立一果。上二界已為<a 
name="0110a06" id="0110a06"></a>靜地。斷二界惑亦應立一果。今何因緣故不<a 
name="0110a07" id="0110a07"></a>依此諸義立因果耶。答此是如來善巧假名<a 
name="0110a08" id="0110a08"></a>制立。無有定相。通而為論具如問也。而今不<a 
name="0110a09" id="0110a09"></a>爾者。斷三界見諦出三塗之表為聖人。故<a 
name="0110a10" id="0110a10"></a>立初果人。見惡道塵散八十八頭蛇死就斷<a 
name="0110a11" id="0110a11"></a>三界思惟更立三果。斷欲界思惟立於二果。<a 
name="0110a12" id="0110a12"></a>斷上二界思惟立羅漢。所以然者。欲界是苦<a 
name="0110a13" id="0110a13"></a>難地。此既難可過度。是以斷欲界惑立於<a 
name="0110a14" id="0110a14"></a>二果上二界非苦難地。<span class="corr" title='[巳&gt;已]'>已</span>有解基惑則易斷。<a 
name="0110a15" id="0110a15"></a>是以斷上二界惑立阿羅漢果。言斷欲界惑<a 
name="0110a16" id="0110a16"></a>立二果者。欲界思惟有九品。斷前六品名斯<a 
name="0110a17" id="0110a17"></a>陀含果。具斷後三品立阿那含果。所以斷前<a 
name="0110a18" id="0110a18"></a>六品立斯陀含果者。毘婆娑中和須密論師<a 
name="0110a19" id="0110a19"></a>云。前六品煩惱能發無作潤於三塗。是故斷<a 
name="0110a20" id="0110a20"></a>此六品制於一果。又且既開惑以為九品。是<a 
name="0110a21" id="0110a21"></a>則上中二三品其惑則重。是以斷之立於一<a 
name="0110a22" id="0110a22"></a>果。後三品既輕。故斷之而立阿那含果。莊嚴<a 
name="0110a23" id="0110a23"></a>師云。欲界思惟九品煩惱潤業不同。前之三<a 
name="0110a24" id="0110a24"></a>品潤邊地貧窮。次有三品潤邊地富貴。問曰。<a 
name="0110a25" id="0110a25"></a>立此四果出何處文。答毘婆娑以五義故立。<a 
name="0110a26" id="0110a26"></a>一者捨於曾道。二者得未曾道。三者得一味<a 
name="0110a27" id="0110a27"></a>解脫。四者具修十六行。五者修得八智。今以<a 
name="0110a28" id="0110a28"></a>五義具立初果。下三果者可具三義。謂捨於<a 
name="0110a29" id="0110a29"></a>曾道得未曾道及一味解脫也。如此等義數<a 
name="0110b01" id="0110b01"></a>論中廣釋。但知是假名方便。不如數論有所<a 
name="0110b02" id="0110b02"></a>得解。數論但得名字不知佛意也。就初果文<a 
name="0110b03" id="0110b03"></a>前問。次答。就答中有三。一正答明悟初果時<a 
name="0110b04" id="0110b04"></a>不見得與不得證與不證。即成上不可取不<a 
name="0110b05" id="0110b05"></a>可說義也。何以故下。第二句釋於上義。須陀<a 
name="0110b06" id="0110b06"></a>洹者。此言修習無漏。亦名逆生死流。流有二<a 
name="0110b07" id="0110b07"></a>種。一生死流即是煩惱。二者道流名為正觀。<a 
name="0110b08" id="0110b08"></a>今此中具明二流。名為入流即是入於道流。<a 
name="0110b09" id="0110b09"></a>不入色聲香味觸法即是逆生死流。由入道<a 
name="0110b10" id="0110b10"></a>流故逆生死流。故入道流。然入道流而實<a 
name="0110b11" id="0110b11"></a>無所入。亦逆生死流實無所逆。第三句是<a 
name="0110b12" id="0110b12"></a>名須陀洹者。結名也。餘經云得須陀。名為<a 
name="0110b13" id="0110b13"></a>溝巷斷結。前觀欲界苦斷欲界苦下煩惱。次<a 
name="0110b14" id="0110b14"></a>觀上界苦斷上界苦下煩惱。還觀欲界集。次<a 
name="0110b15" id="0110b15"></a>觀上界集。如是上下屈曲似於溝巷。故云<a 
name="0110b16" id="0110b16"></a>溝巷斷結。三藏師云。得須陀洹者。此云至<a 
name="0110b17" id="0110b17"></a>流。如煩惱引人至生死流。八正道引人至<a 
name="0110b18" id="0110b18"></a>涅槃流也。問何故但云不入六塵。答既不<a 
name="0110b19" id="0110b19"></a>入六塵亦不入六情六識。即明於法空。不<a 
name="0110b20" id="0110b20"></a>見須陀洹故即是人空。入道流無所入故則<a 
name="0110b21" id="0110b21"></a>涅槃不可得。逆生死流無所逆故生死不可<a 
name="0110b22" id="0110b22"></a>得。故不人不法不生死。不涅槃乃名波若<a 
name="0110b23" id="0110b23"></a>須陀洹也。第二果亦有問答。文來可知。斯<a 
name="0110b24" id="0110b24"></a>陀含者。此云薄婬怒癡。亦名一往來。此人<a 
name="0110b25" id="0110b25"></a>猶感欲界兩生。一生天上一生人中。便成羅<a 
name="0110b26" id="0110b26"></a>漢。故名一往來。亦名頻來。以頻受兩生故<a 
name="0110b27" id="0110b27"></a>名曰頻來。第三阿那含者。此云不還。亦云不<a 
name="0110b28" id="0110b28"></a>來。斷欲界結盡不生欲界故名不來也。而實<a 
name="0110b29" id="0110b29"></a>無來者。問阿那含名不來既云實不來。斯陀<a 
name="0110c01" id="0110c01"></a>含名一往來應云實往來。上云一往來實無<a 
name="0110c02" id="0110c02"></a>往來。時阿那含名不來。應云無不來。答其實<a 
name="0110c03" id="0110c03"></a>應爾。但互文現意。而不爾者。那含名不來而<a 
name="0110c04" id="0110c04"></a>云實無來者。此不來之名而無得之語其義<a 
name="0110c05" id="0110c05"></a>相稱。故以無來之語還釋不生之名。上二果<a 
name="0110c06" id="0110c06"></a>名不同此。所以非類也。又意實應言而無不<a 
name="0110c07" id="0110c07"></a>來。今少不字但云無來者。無即兼不故省煩<a 
name="0110c08" id="0110c08"></a>言也。問四果十智中具有幾智。答初二果十<a 
name="0110c09" id="0110c09"></a>智中除盡無生及他心。問凡夫外道尚得他<a 
name="0110c10" id="0110c10"></a>心。二果聖人何故不得。答聖人非不能得。若<a 
name="0110c11" id="0110c11"></a>得他心即得四禪斷欲界非復初二果也。第<a 
name="0110c12" id="0110c12"></a>三果人八智。加他心。第四果具十智也。從第<a 
name="0110c13" id="0110c13"></a>四果去。即是第二舉小乘果以成格量之義。<a 
name="0110c14" id="0110c14"></a>上來三種雖並稱果。若望羅漢並皆是因。就<a 
name="0110c15" id="0110c15"></a>此文中復開為二。一者通舉羅漢。二者別明<a 
name="0110c16" id="0110c16"></a>善吉。初亦有問答。答中有三。一直答。二順釋<a 
name="0110c17" id="0110c17"></a>答。三反釋答。問四人並皆稱果。何故前三云<a 
name="0110c18" id="0110c18"></a>果羅漢稱道。答果道之名皆通四人。但羅漢<a 
name="0110c19" id="0110c19"></a>既其德極。簡異上三偏云道也。所以然者。大<a 
name="0110c20" id="0110c20"></a>經云。菩提名盡智無生智。菩提此稱為道。羅<a 
name="0110c21" id="0110c21"></a>漢既得此二智與其道名。上之三果未得二<a 
name="0110c22" id="0110c22"></a>智不名與道也。第二偏據善吉悟解勝為證<a 
name="0110c23" id="0110c23"></a>者。善吉猶是羅漢。但今是對揚之主。又復別<a 
name="0110c24" id="0110c24"></a>得勝定異於餘人。又自引為證。欲使於義明<a 
name="0110c25" id="0110c25"></a>顯也。就文有四。一明佛就其得上果。二明其<a 
name="0110c26" id="0110c26"></a>果不作得意。三明若有得意則不為佛所印<a 
name="0110c27" id="0110c27"></a>可。四明以無著故為佛所歎。人中最為第一<a 
name="0110c28" id="0110c28"></a>者凡有三種第一。一者人第一。二者離第一。<a 
name="0110c29" id="0110c29"></a>謂離二種障。一離煩惱障。二離定障也。三者<a 
name="0111a01" id="0111a01"></a>德第一。即得無諍定及斷煩惱障智斷定障<a 
name="0111a02" id="0111a02"></a>智。問何因緣修無諍三昧。答凡有三義。一<a 
name="0111a03" id="0111a03"></a>者昔聞佛說此三昧有種種功德。心信願得。<a 
name="0111a04" id="0111a04"></a>今成羅漢故修此定。由昔因故便習得也。二<a 
name="0111a05" id="0111a05"></a>者在凡夫時於多眾生起諍故受苦報。今得<a 
name="0111a06" id="0111a06"></a>無學還憶昔憂悔故修此定。三者欲令多人<a 
name="0111a07" id="0111a07"></a>得現果報故復修之。得此定已前作方便守<a 
name="0111a08" id="0111a08"></a>護他心。無一眾生於我起諍。然後現身故名<a 
name="0111a09" id="0111a09"></a>無諍。問以何方便法修此定耶。答前散心中<a 
name="0111a10" id="0111a10"></a>發願。隨其心願要期近遠。或一土一村人物<a 
name="0111a11" id="0111a11"></a>處所。悉願見其形相姓族名字及知其心所<a 
name="0111a12" id="0111a12"></a>趣向。發此願已入達分三昧。如昔所願皆悉<a 
name="0111a13" id="0111a13"></a>分明。此事已還出散心。憶念定中所見如夢<a 
name="0111a14" id="0111a14"></a>中所見覺已還憶。以是義故能遮惡生善不<a 
name="0111a15" id="0111a15"></a>煩惱他。故名無諍。無諍與願智相成如前說<a 
name="0111a16" id="0111a16"></a>也。問云。何名為無諍。答有人言。以慈心為<a 
name="0111a17" id="0111a17"></a>無諍。以慈心故不與物諍。有人言。第四禪<a 
name="0111a18" id="0111a18"></a>名無諍。以此定離三災免四受故也。有人言。<a 
name="0111a19" id="0111a19"></a>空解為無諍定。有人言。即以無諍智為無諍<a 
name="0111a20" id="0111a20"></a>定。今依論釋。論云。依彼善吉者遠離二種障。<a 
name="0111a21" id="0111a21"></a>斷煩惱故得羅漢。斷三昧鄣得無諍定。故知<a 
name="0111a22" id="0111a22"></a>此別是方法定。非是空解亦非四禪亦非慈<a 
name="0111a23" id="0111a23"></a>心也。問文云離欲羅漢。離何欲耶。答非是離<a 
name="0111a24" id="0111a24"></a>煩惱之欲。乃是善吉好修阿蘭若行遠離五<a 
name="0111a25" id="0111a25"></a>欲五塵之境名為離欲。阿蘭若者此云無事。<a 
name="0111a26" id="0111a26"></a>即是優遊任放不為塵累所拘。四段文處易<a 
name="0111a27" id="0111a27"></a>知不須出也。佛告須菩提如來昔在然燈佛<a 
name="0111a28" id="0111a28"></a>所下。是第二章舉大乘因果釋成上義。就文<a 
name="0111a29" id="0111a29"></a>為兩。第一舉大乘因釋成前義。第二舉大乘<a 
name="0111b01" id="0111b01"></a>果釋成前義。就舉大乘因中開為二別。第一<a 
name="0111b02" id="0111b02"></a>舉受記。第二明嚴土。今即初。所以有此文來<a 
name="0111b03" id="0111b03"></a>者。從上如來所說法不可取不可說文生。若<a 
name="0111b04" id="0111b04"></a>言諸法不可取者。昔為儒童菩薩應不得記。<a 
name="0111b05" id="0111b05"></a>若昔為儒童菩薩遂得記者。則諸法可取。若<a 
name="0111b06" id="0111b06"></a>言諸法不可說者。然燈佛不應為其授記。既<a 
name="0111b07" id="0111b07"></a>為釋迦授記汝於來世當得作佛。則是可說。<a 
name="0111b08" id="0111b08"></a>以時會有於此疑故。佛騰眾疑問於善吉。故<a 
name="0111b09" id="0111b09"></a>云如來於然燈佛所有法得菩提不。善吉答<a 
name="0111b10" id="0111b10"></a>云。於然燈佛所實無所得。此意明不見人是<a 
name="0111b11" id="0111b11"></a>能得無有記之可得。具如淨名彌勒章記。如<a 
name="0111b12" id="0111b12"></a>是無得無不得。乃名得受記。此得實無所得<a 
name="0111b13" id="0111b13"></a>也。北人云。凡有四時受記。一是習種性不現<a 
name="0111b14" id="0111b14"></a>前受記。二是道種性亦不現前受記。三是初<a 
name="0111b15" id="0111b15"></a>地現前受記。四是八地大無生忍現前受記。<a 
name="0111b16" id="0111b16"></a>此中文明釋迦由是習種性菩薩。未得初地<a 
name="0111b17" id="0111b17"></a>已上無生法忍記。今佛問善吉云。我於爾時<a 
name="0111b18" id="0111b18"></a>已證初地無生法忍三菩提耶。乃至金剛已<a 
name="0111b19" id="0111b19"></a>後常住現果證三菩提耶。善吉答云。如來爾<a 
name="0111b20" id="0111b20"></a>時未得初地無生法忍三菩提。亦未得金剛<a 
name="0111b21" id="0111b21"></a>後常住三菩提。今謂論無此義。又未見經說。<a 
name="0111b22" id="0111b22"></a>若就義推。於理不可。此中乃明無依無得之<a 
name="0111b23" id="0111b23"></a>義。破有依有得之疑。成上不可取不可說意。<a 
name="0111b24" id="0111b24"></a>云何乃作行位淺深解釋。故於義不然。但經<a 
name="0111b25" id="0111b25"></a>中不無三賢十聖之說。首楞嚴經亦有四種<a 
name="0111b26" id="0111b26"></a>受記之文。非此中正意也。於意云何莊嚴佛<a 
name="0111b27" id="0111b27"></a>土不下。此第二次辨嚴土釋成上義。來意同<a 
name="0111b28" id="0111b28"></a>前。若言諸法不可取不可說。云何菩薩取淨<a 
name="0111b29" id="0111b29"></a>佛土行。為釋此疑故有此文來也。問因行無<a 
name="0111c01" id="0111c01"></a>量。何故前辨受記今明嚴土。答受記是菩薩<a 
name="0111c02" id="0111c02"></a>自行。嚴土是化他行。自悟無生故佛授記是<a 
name="0111c03" id="0111c03"></a>自行。眾生之類是菩薩佛土故嚴土之行。則<a 
name="0111c04" id="0111c04"></a>是化他行。行門雖多不出此二。是故明也。又<a 
name="0111c05" id="0111c05"></a>前論得記則是正果。今論嚴土則依果。又菩<a 
name="0111c06" id="0111c06"></a>薩得無生已後更無餘事。唯成就眾生淨佛<a 
name="0111c07" id="0111c07"></a>國土。故次第二句來。文亦有二。一問二答。問<a 
name="0111c08" id="0111c08"></a>意可知。就答中有二。第一正明嚴土之真偽。<a 
name="0111c09" id="0111c09"></a>第二勸修淨土因。今即是初。若依大品經說。<a 
name="0111c10" id="0111c10"></a>此中始終圓成一意。即是菩薩無大莊嚴為<a 
name="0111c11" id="0111c11"></a>大莊嚴。雖大莊嚴實無莊嚴。然依論釋。此中<a 
name="0111c12" id="0111c12"></a>文云須菩提言不也世尊者。此明如來法身<a 
name="0111c13" id="0111c13"></a>實無七寶形相莊嚴。故不應言菩薩有七寶<a 
name="0111c14" id="0111c14"></a>淨土之可取也。如來說莊嚴佛土者。疑者云。<a 
name="0111c15" id="0111c15"></a>若形相莊嚴非真土者。佛何故說七寶等為<a 
name="0111c16" id="0111c16"></a>淨土。令菩薩修淨土因取淨土果耶。故今釋<a 
name="0111c17" id="0111c17"></a>云。如來以正法為身無身非身。是故無土。今<a 
name="0111c18" id="0111c18"></a>說形相為淨土者。此為始行之人令棄土沙<a 
name="0111c19" id="0111c19"></a>之穢取寶玉之淨耳。非是第一義真淨土也。<a 
name="0111c20" id="0111c20"></a>故言如來莊嚴佛土則非莊嚴也。是名莊嚴<a 
name="0111c21" id="0111c21"></a>者。此是第一義真實莊嚴。正以諸法實相無<a 
name="0111c22" id="0111c22"></a>德不備無累不淨故名莊嚴。為至人之所栖<a 
name="0111c23" id="0111c23"></a>止故名之為土。應如是生清淨心下。此第二<a 
name="0111c24" id="0111c24"></a>明淨土因。然上明土果。破別相世俗之土。明<a 
name="0111c25" id="0111c25"></a>第一義真淨佛土。故明二土真偽不同。此中<a 
name="0111c26" id="0111c26"></a>辨因有得失之異。就文開為三別。第一正勸<a 
name="0111c27" id="0111c27"></a>修得。二者勸捨失。三者重勸修得。應如是生<a 
name="0111c28" id="0111c28"></a>清淨信心。此即是勸修得也。不應住聲香味<a 
name="0111c29" id="0111c29"></a>觸法生心者。此第二句勸失捨。應無所住下。<a 
name="0112a01" id="0112a01"></a>第三句勸修得。須菩提譬如有人身如須彌<a 
name="0112a02" id="0112a02"></a>山王下。第二明大乘果證前無取無說。成格<a 
name="0112a03" id="0112a03"></a>量之義。就文為二。前佛問。次善吉答。今即初。<a 
name="0112a04" id="0112a04"></a>問成論人釋云。山王廣大譬無相理廣大也。<a 
name="0112a05" id="0112a05"></a>今謂不然。非但義無次第。亦是文無所出。今<a 
name="0112a06" id="0112a06"></a>依論生起猶為釋疑。疑云。若無取無說者。云<a 
name="0112a07" id="0112a07"></a>何諸佛取得菩提而為他說得菩提耶。所以<a 
name="0112a08" id="0112a08"></a>舉須彌山者。明須彌於十寶山中最大。譬佛<a 
name="0112a09" id="0112a09"></a>於十地中最大。須彌此云妙高山。亦云安明<a 
name="0112a10" id="0112a10"></a>山也。釋意云。如須彌山雖於十寶山中之大<a 
name="0112a11" id="0112a11"></a>亦無心言大。佛亦爾。雖於眾聖中大亦云無<a 
name="0112a12" id="0112a12"></a>心言大。雖得菩提亦無心言得也。佛說非身<a 
name="0112a13" id="0112a13"></a>是名大身者。又釋疑。疑云。聞須彌無心言大。<a 
name="0112a14" id="0112a14"></a>謂與佛齊須彌既是有為有漏。言佛亦是有<a 
name="0112a15" id="0112a15"></a>為有漏。故今釋云佛說非身者。明佛不同須<a 
name="0112a16" id="0112a16"></a>彌非是有為有漏身。故云非身是名大身。即<a 
name="0112a17" id="0112a17"></a>是無為無漏身也。故云是名大身也。問此舉<a 
name="0112a18" id="0112a18"></a>三佛中何佛耶。答正舉報佛。所以然者。報佛<a 
name="0112a19" id="0112a19"></a>正是修因滿故得菩提。法佛是佛性未得菩<a 
name="0112a20" id="0112a20"></a>提。故不說法佛。得報佛竟方起應化。故化佛<a 
name="0112a21" id="0112a21"></a>亦非得菩提。故但舉報佛也。須菩提於意云<a 
name="0112a22" id="0112a22"></a>何如恒河中所有沙數下。此第二舉諸恒河沙<a 
name="0112a23" id="0112a23"></a>珍寶布施。格量持說四句偈也。所以有此文<a 
name="0112a24" id="0112a24"></a>來者。凡有二義。一者上明布施少正是三千<a 
name="0112a25" id="0112a25"></a>世界珍寶故不及持經。今明布施多謂諸恒<a 
name="0112a26" id="0112a26"></a>沙世界珍寶應及持經。又上大千珍寶但施<a 
name="0112a27" id="0112a27"></a>眾生故是福田劣。今恒沙珍寶供養諸佛此<a 
name="0112a28" id="0112a28"></a>是福田勝。應及持經。今明雖施多田勝由是<a 
name="0112a29" id="0112a29"></a>有所得施亦不及持經也。問先說大千格量<a 
name="0112b01" id="0112b01"></a>既不及持經。何故不即說恒沙珍寶以格量<a 
name="0112b02" id="0112b02"></a>持經耶。答增數明義。從小至多實應相次。但<a 
name="0112b03" id="0112b03"></a>上聞大千格量不及持經。時會或未了不及<a 
name="0112b04" id="0112b04"></a>之所以。謂波若猶是可取可說。云何受持四<a 
name="0112b05" id="0112b05"></a>句及勝大千珍寶。是以上廣釋疑。明波若非<a 
name="0112b06" id="0112b06"></a>可取可說故四句雖少若持若說其福則多。<a 
name="0112b07" id="0112b07"></a>布施雖多是可取可說故其福則少。所以釋<a 
name="0112b08" id="0112b08"></a>前疑竟方顯勝之所由。故方更格量也。就此<a 
name="0112b09" id="0112b09"></a>文中為二。一明財施福多。二明法施格量。就<a 
name="0112b10" id="0112b10"></a>初有兩問答即為二意。初一番明沙數多。後<a 
name="0112b11" id="0112b11"></a>一番明福德多。今以問答相承直為四別。一<a 
name="0112b12" id="0112b12"></a>舉沙數為問。二稱事而答。三舉財施為問。四<a 
name="0112b13" id="0112b13"></a>明施福多也。初問中有三意。前舉一恒沙為<a 
name="0112b14" id="0112b14"></a>本。二以沙數河。三以彼沙數河中之沙為問。<a 
name="0112b15" id="0112b15"></a>第二答中有兩意。初直答多。從後德。但諸恒<a 
name="0112b16" id="0112b16"></a>河下顯多之義。明諸河顯數尚以無邊。況河<a 
name="0112b17" id="0112b17"></a>中之沙云何可數。問何因緣故佛經之中多<a 
name="0112b18" id="0112b18"></a>舉恒河為喻。答於四河中恒河最大其沙又<a 
name="0112b19" id="0112b19"></a>多故舉為喻。二者外道云。此是吉河。入中洗<a 
name="0112b20" id="0112b20"></a>者罪垢清淨故舉為喻。三者餘河名字數轉。<a 
name="0112b21" id="0112b21"></a>此河世世名字不轉也。又五天竺國在此河<a 
name="0112b22" id="0112b22"></a>邊住。佛弟子眼見故舉為喻。香山頂有阿耨<a 
name="0112b23" id="0112b23"></a>達池流出四河。恒河即是四河中一也。有人<a 
name="0112b24" id="0112b24"></a>言。此河長八千里。廣處四十里狹處十里。此<a 
name="0112b25" id="0112b25"></a>中沙極細如<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>麵。水作白色如乳。極深象馬<a 
name="0112b26" id="0112b26"></a>度皆沒。次舉經格量。其文可見。財施不及法<a 
name="0112b27" id="0112b27"></a>施者具有多義。一者明法施之時能施之人<a 
name="0112b28" id="0112b28"></a>多是聖人智人。若使財施能施之者則不爾。<a 
name="0112b29" id="0112b29"></a>愚人無能行施。所以財施則劣法施則勝也。<a 
name="0112c01" id="0112c01"></a>二明受法施之人亦必是智人方能領受。愚者<a 
name="0112c02" id="0112c02"></a>之與畜生不能受。此故明法施為勝。三者明<a 
name="0112c03" id="0112c03"></a>得福為勝。財施則但明能施之者得福受施<a 
name="0112c04" id="0112c04"></a>之者則不得。若使法施則能所二人<span class="gaiji">&#x7ADD;<!--gaiji,並,1[立*立],2&#x7ADD;,3--></span>皆得<a 
name="0112c05" id="0112c05"></a>福。是故為勝也。四者法施則能施所施皆得<a 
name="0112c06" id="0112c06"></a>而不失。若使財施則受施之人得五事果能<a 
name="0112c07" id="0112c07"></a>施則失也。五者財施則但益肉身。法施則益<a 
name="0112c08" id="0112c08"></a>法身。六者則法施能斷惑。財施正是伏慳。七<a 
name="0112c09" id="0112c09"></a>者法施則出有法。財施則是有流。八者財施<a 
name="0112c10" id="0112c10"></a>果有盡。法施果無盡。九者財施不一時得。法<a 
name="0112c11" id="0112c11"></a>施則一時而得。十者明法施具四攝。財施但<a 
name="0112c12" id="0112c12"></a>一攝。是故法施勝於財施也。復次隨說是經<a 
name="0112c13" id="0112c13"></a>下。上來舉二財施格量四句經竟。此下第二<a 
name="0112c14" id="0112c14"></a>歎經之處及美受持之人。明經在處則處貴。<a 
name="0112c15" id="0112c15"></a>在人則人尊。就文有四。一明經在處則處重。<a 
name="0112c16" id="0112c16"></a>二明在人則人尊。三釋人尊。四釋處重。如塔<a 
name="0112c17" id="0112c17"></a>者。塔婆外國語。亦云支提。此云方墳。然為<a 
name="0112c18" id="0112c18"></a>尊法身是故敬塔。為重此經故供養所在處。<a 
name="0112c19" id="0112c19"></a>問大品云。滿十方舍利作一分。波若經卷為<a 
name="0112c20" id="0112c20"></a>一分。佛問天主。二分之中意取何所分。天主<a 
name="0112c21" id="0112c21"></a>答。寧取波若經卷。以能生舍利及一切佛法<a 
name="0112c22" id="0112c22"></a>故。若爾經既勝於舍利。則應經所在處過於<a 
name="0112c23" id="0112c23"></a>塔廟。今云何言如塔。經處若言如塔。則波若<a 
name="0112c24" id="0112c24"></a>經卷應如塔舍利。以理言之。實應過塔。但世<a 
name="0112c25" id="0112c25"></a>間敬塔以為尊極。是故今借以喻耳。何況有<a 
name="0112c26" id="0112c26"></a>人下。第二明在人則人尊。當知是人下。第三<a 
name="0112c27" id="0112c27"></a>釋人尊。若是經典下。第四釋處貴。此經諸佛<a 
name="0112c28" id="0112c28"></a>之母。能生諸佛及三乘十地。大品云。波若所<a 
name="0112c29" id="0112c29"></a>在之處十方諸佛常在其中。故欲供養佛當<a 
name="0113a01" id="0113a01"></a>知供養波若。波若與佛無二無別故云則為<a 
name="0113a02" id="0113a02"></a>有佛也。及尊重弟子者。此處乃有文殊普賢。<a 
name="0113a03" id="0113a03"></a>非止目連身子。大品云。諸天日作三時禮敬。<a 
name="0113a04" id="0113a04"></a>六齋日彌多。故經所在處四面皆令清淨也。<a 
name="0113a05" id="0113a05"></a>當何名此經下。若依開善。從上已來並是說<a 
name="0113a06" id="0113a06"></a>波若體。此之一章明波若名。即是名說也。今<a 
name="0113a07" id="0113a07"></a>明名說體說非無此義。但此文猶屬格量段<a 
name="0113a08" id="0113a08"></a>也。前格量中開為二別。第一正舉二種財施<a 
name="0113a09" id="0113a09"></a>格量稱嘆。第二章辨於經名。所以辨經者。<a 
name="0113a10" id="0113a10"></a>上舉二施格量及稱歎。經在處則處貴。居人<a 
name="0113a11" id="0113a11"></a>則人尊。時眾聞經有斯勝德咸欲受持。但未<a 
name="0113a12" id="0113a12"></a>識名字。是故此中辨名也。就文為二。初問。次<a 
name="0113a13" id="0113a13"></a>答。問中有二。一問經名。二問受持也。佛告須<a 
name="0113a14" id="0113a14"></a>菩提是經名為金剛波若下。第二答經名。前<a 
name="0113a15" id="0113a15"></a>問有二。一問經名。二問受持。今具答二問。開<a 
name="0113a16" id="0113a16"></a>為二別。第一正答二問。第二釋成答問意。今<a 
name="0113a17" id="0113a17"></a>前答二問即為二。初答名。二答受持。今前答<a 
name="0113a18" id="0113a18"></a>名。金剛般若者。波若未曾法譬。非譬不譬假<a 
name="0113a19" id="0113a19"></a>設譬名。非法不法強作法名。非名不名強為<a 
name="0113a20" id="0113a20"></a>立名名金剛波若耳。以是名字下。第二答持<a 
name="0113a21" id="0113a21"></a>經問。所以者何下。第二釋成答問意。他云。答<a 
name="0113a22" id="0113a22"></a>名中三段。一標金剛之名即辨堅利之義。第<a 
name="0113a23" id="0113a23"></a>二遣於體堅。第三遣其用利。上答名即標堅<a 
name="0113a24" id="0113a24"></a>利義竟。此下即是遣其體堅。就遣體堅中二<a 
name="0113a25" id="0113a25"></a>句。初明佛說波若即非般若。明心行斷也。下<a 
name="0113a26" id="0113a26"></a>如來無所說。明絕言語也。今問上不可取不<a 
name="0113a27" id="0113a27"></a>可說已明心行斷語言絕。今何因緣更復明<a 
name="0113a28" id="0113a28"></a>絕。今依論判此二句。初句明下有所異。次句<a 
name="0113a29" id="0113a29"></a>明上有所同。問何故明下有所異上有所同<a 
name="0113b01" id="0113b01"></a>耶。答下同二乘上異諸佛。則波若不足可尊<a 
name="0113b02" id="0113b02"></a>敬受持。良由下異二乘上同諸佛故可尊敬。<a 
name="0113b03" id="0113b03"></a>以勸物之意故作此說也。下有異者。上標此<a 
name="0113b04" id="0113b04"></a>經名為金剛。但二乘斷惑之智亦名金剛。未<a 
name="0113b05" id="0113b05"></a>知此經。名金剛者是何金剛耶。故釋云。佛說<a 
name="0113b06" id="0113b06"></a>波若者。此是佛波若佛金剛也則非般若者。<a 
name="0113b07" id="0113b07"></a>非是二乘智慧。非二乘金剛也。須菩提於意<a 
name="0113b08" id="0113b08"></a>云何下。他云。前明斷心行。今辨絕語言。今依<a 
name="0113b09" id="0113b09"></a>論意不然。前文明下有異。今句明上有所同。<a 
name="0113b10" id="0113b10"></a>時會疑云。但釋迦作此說般若。餘佛亦作此<a 
name="0113b11" id="0113b11"></a>說耶。故佛牒時眾疑問善吉。如來有所說不。<a 
name="0113b12" id="0113b12"></a>此問意明釋迦獨有此說。餘佛不作此說耶。<a 
name="0113b13" id="0113b13"></a>須菩提云如來無所說者。此明釋迦無別有<a 
name="0113b14" id="0113b14"></a>說。還同十方三世佛說。離三世佛說外無別<a 
name="0113b15" id="0113b15"></a>有說也。故大品無作品云。說是波若時。十方<a 
name="0113b16" id="0113b16"></a>各千佛現同說是波若經。難問者皆號釋提桓<a 
name="0113b17" id="0113b17"></a>因。解釋波若者皆名須菩提。天主更問。但現<a 
name="0113b18" id="0113b18"></a>在十方佛作此說。未來諸佛亦作此說。佛答<a 
name="0113b19" id="0113b19"></a>當來彌勒亦作如是說。故知十方三世佛同<a 
name="0113b20" id="0113b20"></a>作此說。大品廣故廣明同。今文略故略明同。<a 
name="0113b21" id="0113b21"></a>所以同者。明波若只是一正觀。正道豈當有<a 
name="0113b22" id="0113b22"></a>異耶。須菩提於意云何下。他云。此是第三遣<a 
name="0113b23" id="0113b23"></a>於用利。波若能斷假實二惑。得假實二解故<a 
name="0113b24" id="0113b24"></a>是波若之用。今此中明假實兩境皆空。豈有<a 
name="0113b25" id="0113b25"></a>兩惑可斷二解能斷。故是遣其用利也。他就<a 
name="0113b26" id="0113b26"></a>此中為二。初明依果空。次身相下明正果空。<a 
name="0113b27" id="0113b27"></a>初中又兩。一者舉微塵明實法空。二者舉世<a 
name="0113b28" id="0113b28"></a>界辨假名空也。今依論第二釋成格量優劣。<a 
name="0113b29" id="0113b29"></a>所以時眾疑。何故持經小而福多。布施多而<a 
name="0113c01" id="0113c01"></a>福少耶。故今釋云。布施雖多是煩惱塵染因。<a 
name="0113c02" id="0113c02"></a>還得顛倒生死果。譬如大千世界微塵雖多。<a 
name="0113c03" id="0113c03"></a>還成世界塵土之果。明四句雖小此是不顛倒<a 
name="0113c04" id="0113c04"></a>因。還得不顛倒果故。持經雖少而得福多。布<a 
name="0113c05" id="0113c05"></a>施雖多而福小也。文云諸微塵者。明微塵有<a 
name="0113c06" id="0113c06"></a>兩種。一者塵染之塵。二者成世界無記之塵。<a 
name="0113c07" id="0113c07"></a>以兩塵相濫故今簡之。諸微塵者是成地微<a 
name="0113c08" id="0113c08"></a>塵也。非微塵者非塵染微塵也。是名微塵者<a 
name="0113c09" id="0113c09"></a>結是成地微塵也。如來說世界下。前明因今<a 
name="0113c10" id="0113c10"></a>辨果。如文。次舉三十二相者。他云。前明依果<a 
name="0113c11" id="0113c11"></a>空。今明正果空。依果空中有假實。今正果空<a 
name="0113c12" id="0113c12"></a>有問答。今明前云不可以身相見如來。已明<a 
name="0113c13" id="0113c13"></a>正果空。此中何因緣復明耶。故不同常說。依<a 
name="0113c14" id="0113c14"></a>論猶是釋成上格量意。明何但布施塵染之<a 
name="0113c15" id="0113c15"></a>福不及持經。只相好之業亦不及持經。又持<a 
name="0113c16" id="0113c16"></a>經之福尚勝相好之業。豈不勝布施耶。故有<a 
name="0113c17" id="0113c17"></a>此文來。此中直明二果優劣。即顯二因優劣<a 
name="0113c18" id="0113c18"></a>也。何者法身之果勝相好之果。顯法身因勝<a 
name="0113c19" id="0113c19"></a>相好因。以持經是法身法故。持經福勝相好<a 
name="0113c20" id="0113c20"></a>業也。於意云何可以身相見如來不者。可以<a 
name="0113c21" id="0113c21"></a>相好身見法身以不。作此問也。須菩提答云<a 
name="0113c22" id="0113c22"></a>不可以身相見如來者。不可以相好見法身<a 
name="0113c23" id="0113c23"></a>也。如來所說身相則非身相者。此明所說身<a 
name="0113c24" id="0113c24"></a>相非法身也。是名身相。是相好身也。須菩提<a 
name="0113c25" id="0113c25"></a>以恒河沙身命下。第二明內施格量。上外施<a 
name="0113c26" id="0113c26"></a>格量中有二。初捨三千世界七寶。次捨恒沙<a 
name="0113c27" id="0113c27"></a>世界七寶。今內施格量中亦二。初捨恒沙身<a 
name="0113c28" id="0113c28"></a>命。次舉日三時捨恒沙身命布施。今初。所以<a 
name="0113c29" id="0113c29"></a>有此文來者。上明外施格量。此未足稱易。今<a 
name="0114a01" id="0114a01"></a>捨內身命。方乃為重也。又上明外施是下施<a 
name="0114a02" id="0114a02"></a>格量。今明內施是中施格量。何以知之。大論<a 
name="0114a03" id="0114a03"></a>呵迦旃延以內施為上。若是財施此明名下<a 
name="0114a04" id="0114a04"></a>施。內施名中施。若無依無得施方是上施。汝<a 
name="0114a05" id="0114a05"></a>何得以中為上耶。故知內施是中施。故從下<a 
name="0114a06" id="0114a06"></a>施格次至中施格也。此文為二。初正明格。第<a 
name="0114a07" id="0114a07"></a>二領解釋疑。初復為二。初正明捨恒沙身。第<a 
name="0114a08" id="0114a08"></a>二正格。今初云捨恒沙身者。今生捨一身命<a 
name="0114a09" id="0114a09"></a>施。次生復捨一身命布施。如是捨恒沙身命<a 
name="0114a10" id="0114a10"></a>布施也。就受施中具有三句。一須身不須命。<a 
name="0114a11" id="0114a11"></a>如止須食肉。二須命不須身。如怨家止欲得<a 
name="0114a12" id="0114a12"></a>命。三身命俱須。通上二句也。若復有人下。第<a 
name="0114a13" id="0114a13"></a>二正格量。然持說俱得功德如文。</p><a 
name="0114a14" id="0114a14"></a><p><span class="juanname">金剛波若經義疏卷第三畢</span></p>
<hr>【經文資訊】大正藏第 33 冊 No. 1699 金剛般若疏<br>【版本記錄】CBETA 電子佛典 Rev. 1.13 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index41fa.html?index=T33n1699" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T33n1699_003 by HTTrack Website Copier/3.x [XR&CO'2008], Mon, 02 Jun 2014 23:20:49 GMT -->
</html>
