<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T26n1522_002 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaad45.gif?utmac=MO-30696269-4&amp;utmn=1117826427&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT26&amp;utmp=%2Fmobile%2Findex.php%3Findex%3DT26n1522_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index10e3.html?index=T26n1522_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第26冊<br/>No.1522 十地經論 (12卷)<br/>【天親菩薩造  後魏 菩提流支等譯】<br/>第 2 卷</p>
	<a href="index386c.html?index=T26n1522_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T26">
<div class="root" id="1522" sutra_name="十地經論" sutra_juan="[卷2]">　
<a 
name="0130c11" id="0130c11"></a><a 
name="0130c12" id="0130c12"></a><a 
name="0130c13" id="0130c13"></a><p><span class="juanname">十地經論初歡喜地卷之二</span></p><a 
name="0130c14" id="0130c14"></a><a 
name="0130c15" id="0130c15"></a><p style="margin-left: 4em"><span class="byline">天親菩薩造</span></p><a 
name="0130c16" id="0130c16"></a><p style="margin-left: 4em"><span class="byline">後魏北印度三藏菩提流支譯</span></p><a 
name="0130c17" id="0130c17"></a><p style="text-indent: 0em; margin-left: 0em"><span class="linehead"></span>論曰。此菩薩前同生眾上首請。次大眾請。復<a 
name="0130c18" id="0130c18"></a>待諸佛法王加請。何以故。為增敬重法<a 
name="0130c19" id="0130c19"></a>故。</p><a 
name="0130c20" id="0130c20"></a><p style="text-indent: 0em; margin-left: 0em"><span class="linehead"></span>經曰。爾時釋迦牟尼佛。從眉間白毫放菩<a 
name="0130c21" id="0130c21"></a>薩力明光焰阿僧祇阿僧祇光以為眷屬。放<a 
name="0130c22" id="0130c22"></a>斯光已。普照十方諸佛世界靡不周遍。照<a 
name="0130c23" id="0130c23"></a>已還住本處。三惡道苦皆得休息。一切魔宮<a 
name="0130c24" id="0130c24"></a>隱蔽不現。悉照十方諸佛眾會。顯現如來<a 
name="0130c25" id="0130c25"></a>境界不思議力。是光遍照十方世界。加一切<a 
name="0130c26" id="0130c26"></a>如來所。加說法者及諸菩薩眾。於上虛空<a 
name="0130c27" id="0130c27"></a>中成大光明雲網臺而住。彼十方諸佛亦復<a 
name="0130c28" id="0130c28"></a>如是。從眉間白毫相放菩薩力明光焰阿<a 
name="0130c29" id="0130c29"></a>僧祇阿僧祇光以為眷屬。放斯光已。普照<a 
name="0131a01" id="0131a01"></a>十方諸佛世界靡不周遍。照已還住本處。<a 
name="0131a02" id="0131a02"></a>三惡道苦皆得休息。一切魔宮隱蔽不現。<a 
name="0131a03" id="0131a03"></a>悉照十方諸佛眾會。顯現如來境界不思議<a 
name="0131a04" id="0131a04"></a>力。是光遍照十方世界加一切如來所。加<a 
name="0131a05" id="0131a05"></a>說法者及諸菩薩眾。顯現如來境界不思議<a 
name="0131a06" id="0131a06"></a>力。并照釋迦牟尼佛大會之眾。及金剛藏菩<a 
name="0131a07" id="0131a07"></a>薩身。於上虛空中亦復成大光明雲網臺<a 
name="0131a08" id="0131a08"></a>而住。爾時釋迦牟尼佛從眉間放白毫光<a 
name="0131a09" id="0131a09"></a>明。照彼十方世界諸佛大會諸菩薩身及師<a 
name="0131a10" id="0131a10"></a>子座。此諸大眾皆悉現。見彼十方世界諸佛<a 
name="0131a11" id="0131a11"></a>從眉間放白毫光明。照此三千大千娑婆<a 
name="0131a12" id="0131a12"></a>世界釋迦牟尼佛大會。并金剛藏菩薩身及<a 
name="0131a13" id="0131a13"></a>師子座。彼諸大眾皆悉現見。時大光明雲網<a 
name="0131a14" id="0131a14"></a>臺中諸佛神力故。而說頌曰。</p><a 
name="0131a15" id="0131a15"></a><p style="text-indent: 0em; margin-left: 0em"><span class="linehead"></span>論曰。何故如來現神通力放光同請。是如<a 
name="0131a16" id="0131a16"></a>來前已意加未身口加異於餘佛。是故今欲<a 
name="0131a17" id="0131a17"></a>具身口加。何故不以常口常身加。為<a 
name="0131a18" id="0131a18"></a>重法故。不輕自身故。此光有八種業二種<a 
name="0131a19" id="0131a19"></a>身。云何八種業。一者覺業。是光照諸菩薩<a 
name="0131a20" id="0131a20"></a>身已。自覺如來力加。如經放菩薩力明光<a 
name="0131a21" id="0131a21"></a>焰故。二者因業。阿僧祇光皆有無量光明眷<a 
name="0131a22" id="0131a22"></a>屬。如經阿僧祇阿僧祇光以為眷屬故。三<a 
name="0131a23" id="0131a23"></a>者卷舒業。舒則遍至阿僧祇世界。卷則還入<a 
name="0131a24" id="0131a24"></a>常光。如經放斯光已普照十方諸佛世界<a 
name="0131a25" id="0131a25"></a>靡不周遍。照已還住本處故。四者止業。除<a 
name="0131a26" id="0131a26"></a>滅一切惡道種種苦惱。如經三惡道苦皆得<a 
name="0131a27" id="0131a27"></a>休息故。五者降伏業。令一切魔宮威光不現<a 
name="0131a28" id="0131a28"></a>驚怖恐懼不能壞亂可化眾生。如經一切<a 
name="0131a29" id="0131a29"></a>魔宮隱蔽不現故。六者敬業。現不思議佛神<a 
name="0131b01" id="0131b01"></a>力故。如經悉照十方諸佛眾會顯現如來<a 
name="0131b02" id="0131b02"></a>境界不思議力故。七者示現業。加十方世界<a 
name="0131b03" id="0131b03"></a>諸佛所加菩薩大會令此眾見。如經是光遍<a 
name="0131b04" id="0131b04"></a>照十方世界加一切如來所加說法者及<a 
name="0131b05" id="0131b05"></a>諸菩薩眾故。八者請業。發聲說偈。如經時<a 
name="0131b06" id="0131b06"></a>大光明雲網臺中諸佛神力而說頌曰故。云<a 
name="0131b07" id="0131b07"></a>何二身。一如流星身往他方世界故。二如日<a 
name="0131b08" id="0131b08"></a>身處於虛空。如經於上虛空中成大光明<a 
name="0131b09" id="0131b09"></a>雲網臺而住故。於一切處一時遍照故。如<a 
name="0131b10" id="0131b10"></a>是彼此諸眾生迭互相見。猶如一會聽說亦<a 
name="0131b11" id="0131b11"></a>爾。是名身加。何者口加。偈曰。</p><a 
name="0131b12" id="0131b12"></a><p>　<span class="lg">諸佛無等等　　功德如虛空<a 
name="0131b13" id="0131b13"></a><br>　十力無畏等　　無量諸眾首<a 
name="0131b14" id="0131b14"></a><br>　釋迦姓法生　　天人上作加<a 
name="0131b15" id="0131b15"></a><br>　承諸佛神力　　為開法王藏<a 
name="0131b16" id="0131b16"></a><br>　諸地上妙行　　分別智地義<a 
name="0131b17" id="0131b17"></a><br>　是諸如來加　　護於諸菩薩<a 
name="0131b18" id="0131b18"></a><br>　此人能聞持　　如是微妙法<a 
name="0131b19" id="0131b19"></a><br>　諸地淨無垢　　漸次而滿足<a 
name="0131b20" id="0131b20"></a><br>　證佛十種力　　成無上菩提<a 
name="0131b21" id="0131b21"></a><br>　雖在於大海　　及劫盡火中<a 
name="0131b22" id="0131b22"></a><br>　決定信無疑　　必得聞此經<a 
name="0131b23" id="0131b23"></a><br>　諸地勝智道　　入地住展轉<a 
name="0131b24" id="0131b24"></a><br>　漸次而演說　　無量行境界</span></p><a 
name="0131b25" id="0131b25"></a><p style="text-indent: 0em; margin-left: 0em"><span class="linehead"></span>論曰。是初二偈半顯能加者及加所為。此<a 
name="0131b26" id="0131b26"></a>二加示現何義故加。若請非尊者法非殊<a 
name="0131b27" id="0131b27"></a>勝聖者則不說。云何初偈顯能加者。偈言<a 
name="0131b28" id="0131b28"></a>天人上作加故。何者天人上。謂諸佛如來。此<a 
name="0131b29" id="0131b29"></a>有何義。法王義故。云何知彼是法王。成就<a 
name="0131c01" id="0131c01"></a>四種勝故。一自在勝。二力勝。三眷屬勝。四種<a 
name="0131c02" id="0131c02"></a>姓勝。何者諸佛自在勝。於煩惱障智障得<a 
name="0131c03" id="0131c03"></a>解脫自在。彼於此處心智無礙隨意所受<a 
name="0131c04" id="0131c04"></a>無上樂故。此云何知。偈言諸佛無等等故。<a 
name="0131c05" id="0131c05"></a>謂一切智故。復如虛空世間法不能染。無<a 
name="0131c06" id="0131c06"></a>明煩惱習氣滅故。無等者。諸佛比餘眾生彼<a 
name="0131c07" id="0131c07"></a>非等故。等者此彼法身等故。何故不但說<a 
name="0131c08" id="0131c08"></a>無等。示現等正覺故。何者諸佛力勝。具足<a 
name="0131c09" id="0131c09"></a>十力故。能伏一切邪智壞魔怨故。此云何<a 
name="0131c10" id="0131c10"></a>知。偈言十力無畏等故。何者諸佛眷屬勝。<a 
name="0131c11" id="0131c11"></a>具攝菩薩聲聞諸眾故。此云何知。偈言無<a 
name="0131c12" id="0131c12"></a>量諸眾首故。彼菩薩是初眾故。無量者阿僧<a 
name="0131c13" id="0131c13"></a>祇故。諸眾首者。佛於世間最勝上故。何者<a 
name="0131c14" id="0131c14"></a>佛種姓勝。謂家姓勝故。此云何知。偈言釋迦<a 
name="0131c15" id="0131c15"></a>姓法生故。何故唯歎此佛種姓。以現見故。<a 
name="0131c16" id="0131c16"></a>復以法為家非但生家。法家者如法中住<a 
name="0131c17" id="0131c17"></a>故。作加者是總相。加有二種。一具身加。依<a 
name="0131c18" id="0131c18"></a>法身故。二具果加。證佛果故。天人上者亦<a 
name="0131c19" id="0131c19"></a>總亦別。餘者唯別。云何第二偈顯加所為。此<a 
name="0131c20" id="0131c20"></a>菩薩彼諸佛法王。為開現法藏義故加。偈<a 
name="0131c21" id="0131c21"></a>言。</p><a 
name="0131c22" id="0131c22"></a><p>　<span class="lg">承諸佛神力　　為開法王藏<a 
name="0131c23" id="0131c23"></a><br>　諸地上妙行　　分別智地義</span></p><a 
name="0131c24" id="0131c24"></a><p style="text-indent: 0em; margin-left: 0em"><span class="linehead"></span>歎此法藏有二種。一義藏成就。二字藏成<a 
name="0131c25" id="0131c25"></a>就。云何義藏。偈言諸地上妙行。行者諸菩薩<a 
name="0131c26" id="0131c26"></a>行。所謂助道法故。妙者真實智故。上者神力<a 
name="0131c27" id="0131c27"></a>勝故。如是顯示深妙勝上故。云何字藏。偈<a 
name="0131c28" id="0131c28"></a>言分別智地義。分別者說十地差別故。此<a 
name="0131c29" id="0131c29"></a>偈中何故顯承佛神力說。或有眾生於如<a 
name="0132a01" id="0132a01"></a>來所生輕慢想已。自不能請他而說。為遮<a 
name="0132a02" id="0132a02"></a>此故。如是請說法已。次顯說法利他有三<a 
name="0132a03" id="0132a03"></a>時益。於中有三偈。三時益者。一聞時益。二<a 
name="0132a04" id="0132a04"></a>修行時益。三轉生時益。何者聞時益。偈言。</p><a 
name="0132a05" id="0132a05"></a><p>　<span class="lg">是諸如來加　　護於諸菩薩<a 
name="0132a06" id="0132a06"></a><br>　此人能聞持　　如是微妙法</span></p><a 
name="0132a07" id="0132a07"></a><p style="text-indent: 0em; margin-left: 0em"><span class="linehead"></span>菩薩聞持者佛力加故。是名聞時益。何者修<a 
name="0132a08" id="0132a08"></a>行時益。偈言。</p><a 
name="0132a09" id="0132a09"></a><p>　<span class="lg">諸地淨無垢　　漸次而滿足<a 
name="0132a10" id="0132a10"></a><br>　證佛十種力　　成無上菩提</span></p><a 
name="0132a11" id="0132a11"></a><p style="text-indent: 0em; margin-left: 0em"><span class="linehead"></span>漸次滿十地自身得十力成無上菩提故。<a 
name="0132a12" id="0132a12"></a>是名修行時益。何者轉生時益。偈言。</p><a 
name="0132a13" id="0132a13"></a><p>　<span class="lg">雖在於大海　　及劫盡火中<a 
name="0132a14" id="0132a14"></a><br>　決定信無疑　　必得聞此經</span></p><a 
name="0132a15" id="0132a15"></a><p style="text-indent: 0em; margin-left: 0em"><span class="linehead"></span>惡道善道難處生必得聞此法。龍世界長壽<a 
name="0132a16" id="0132a16"></a>亦得聞此經。偈言雖在於大海故。雖在色<a 
name="0132a17" id="0132a17"></a>界光音天等亦得聞此經。偈言及劫盡火<a 
name="0132a18" id="0132a18"></a>中故。聞此法者為皆得利益有不得者<a 
name="0132a19" id="0132a19"></a>不也。何者能得決定不疑。信此法者是人<a 
name="0132a20" id="0132a20"></a>能得。偈言決定信無疑必得聞此經故。如<a 
name="0132a21" id="0132a21"></a>是顯示請說利益已。上言分別智地義者。<a 
name="0132a22" id="0132a22"></a>此所說法有三種漸次。第六偈教分別此事。<a 
name="0132a23" id="0132a23"></a>偈言。</p><a 
name="0132a24" id="0132a24"></a><p>　<span class="lg">諸地勝智道　　入地住展轉<a 
name="0132a25" id="0132a25"></a><br>　漸次而演說　　無量行境界</span></p><a 
name="0132a26" id="0132a26"></a><p style="text-indent: 0em; margin-left: 0em"><span class="linehead"></span>何者三漸次。一觀漸次。二證漸次。三修行漸<a 
name="0132a27" id="0132a27"></a>次。第一第二第四句皆說漸次。勝智道者。謂<a 
name="0132a28" id="0132a28"></a>十地勝智道。說此十地若觀若依止能生<a 
name="0132a29" id="0132a29"></a>諸地智故。入者入地故。住者未轉向餘地<a 
name="0132b01" id="0132b01"></a>故。展轉者地地轉所住處故。行者謂入住展<a 
name="0132b02" id="0132b02"></a>轉成就故。境界者此行種種異行境界故。漸<a 
name="0132b03" id="0132b03"></a>者次第故。說者授與故。如是教說何義故<a 
name="0132b04" id="0132b04"></a>顯一切因如來能有所說生後正信義故。</p><a 
name="0132b05" id="0132b05"></a><p style="text-indent: 0em; margin-left: 0em"><span class="linehead"></span>經曰。爾時金剛藏菩薩摩訶薩觀察十方。欲<a 
name="0132b06" id="0132b06"></a>令大眾重增踊悅生正信故。以偈頌曰。</p><a 
name="0132b07" id="0132b07"></a><p>　<span class="lg">微難知聖道　　非分別離念<a 
name="0132b08" id="0132b08"></a><br>　難得無垢濁　　智者智行處<a 
name="0132b09" id="0132b09"></a><br>　自性常寂滅　　不滅亦不生<a 
name="0132b10" id="0132b10"></a><br>　自體本來空　　有不二不盡<a 
name="0132b11" id="0132b11"></a><br>　遠離於諸趣　　等同涅槃相<a 
name="0132b12" id="0132b12"></a><br>　非初非中後　　非言辭所說<a 
name="0132b13" id="0132b13"></a><br>　出過於三世　　其相如虛空<a 
name="0132b14" id="0132b14"></a><br>　定滅佛所行　　言說不能及<a 
name="0132b15" id="0132b15"></a><br>　地行亦如是　　難說復難聞<a 
name="0132b16" id="0132b16"></a><br>　離念及心道　　智起佛境界<a 
name="0132b17" id="0132b17"></a><br>　非陰界入說　　心意所不及<a 
name="0132b18" id="0132b18"></a><br>　如空中鳥跡　　難說不可見<a 
name="0132b19" id="0132b19"></a><br>　十地義如是　　不可得說聞<a 
name="0132b20" id="0132b20"></a><br>　我但說一分　　慈悲及願力<a 
name="0132b21" id="0132b21"></a><br>　漸次非心境　　智滿如淨心<a 
name="0132b22" id="0132b22"></a><br>　是境界難見　　難說自心知<a 
name="0132b23" id="0132b23"></a><br>　我承佛力說　　咸共恭敬聽<a 
name="0132b24" id="0132b24"></a><br>　如是智入行　　億劫說不盡<a 
name="0132b25" id="0132b25"></a><br>　今如是略說　　如實滿足住<a 
name="0132b26" id="0132b26"></a><br>　一心恭敬待　　承佛力善說<a 
name="0132b27" id="0132b27"></a><br>　說上法妙音　　喻相應善字<a 
name="0132b28" id="0132b28"></a><br>　是言說甚難　　無量佛神力<a 
name="0132b29" id="0132b29"></a><br>　光焰入我身　　是力我能說</span></p><a 
name="0132c01" id="0132c01"></a><p style="text-indent: 0em; margin-left: 0em"><span class="linehead"></span>論曰。何故觀察十方。示無我慢無偏心故。<a 
name="0132c02" id="0132c02"></a>欲令大眾重增踊悅深生正信。是故說偈<a 
name="0132c03" id="0132c03"></a>示說正地。增益聞者堪受義故。踊悅<a 
name="0132c04" id="0132c04"></a>者心清不濁故。踊悅有二種。一義大踊悅<a 
name="0132c05" id="0132c05"></a>為得義故。二說大踊悅因此說大能得彼<a 
name="0132c06" id="0132c06"></a>義故。是中前五偈顯義大踊悅。云何義大。<a 
name="0132c07" id="0132c07"></a>彼義深故。何者深義。偈言。</p><a 
name="0132c08" id="0132c08"></a><p>　<span class="lg">微難知聖道　　非分別離念</span></p><a 
name="0132c09" id="0132c09"></a><p style="text-indent: 0em; margin-left: 0em"><span class="linehead"></span>此偈依何義說。依智地故。云何知依智<a 
name="0132c10" id="0132c10"></a>地。上來所說皆依智地。後復所說亦依智<a 
name="0132c11" id="0132c11"></a>地。第四偈言智起佛境界故。微者云何微。<a 
name="0132c12" id="0132c12"></a>偈言難知聖道故。云何難知謂說時難知。<a 
name="0132c13" id="0132c13"></a>復云何難知。大聖道難知。大聖者所謂諸佛。<a 
name="0132c14" id="0132c14"></a>是故言微。道者是因。修行此道能到聖處<a 
name="0132c15" id="0132c15"></a>故。言難知聖道。此微有二種。一說時甚微。<a 
name="0132c16" id="0132c16"></a>二證時甚微。如是次第何故復難知。偈言<a 
name="0132c17" id="0132c17"></a>非分別離念故。非分別者離分別境界故。<a 
name="0132c18" id="0132c18"></a>離念者自體無念故。如是聖道名為甚微。<a 
name="0132c19" id="0132c19"></a>何故甚難得。難得者難證故。是名甚微。何<a 
name="0132c20" id="0132c20"></a>故復甚難得。偈言。</p><a 
name="0132c21" id="0132c21"></a><p>　<span class="lg">難得無垢濁　　智者智行處<a 
name="0132c22" id="0132c22"></a><br>　自性常寂滅　　不滅亦不生</span></p><a 
name="0132c23" id="0132c23"></a><p style="text-indent: 0em; margin-left: 0em"><span class="linehead"></span>無垢濁者。智中無無明故。有無明雜智是<a 
name="0132c24" id="0132c24"></a>名為濁。智者智行處者。自證知故。自證知<a 
name="0132c25" id="0132c25"></a>者依彼生故。於中智者見實諦義故。復增<a 
name="0132c26" id="0132c26"></a>上善解法故。增上善寂滅故。復有世間智隨<a 
name="0132c27" id="0132c27"></a>聞明了知故。自性常寂滅者。自性離煩惱<a 
name="0132c28" id="0132c28"></a>故。非先有染後時離故。不滅者非一往滅<a 
name="0132c29" id="0132c29"></a>為不捨利益眾生故。不生者出世間故。如<a 
name="0133a01" id="0133a01"></a>是此智不住涅槃世間中故。如是觀行甚<a 
name="0133a02" id="0133a02"></a>微依止甚微清淨甚微功德甚微故。言甚難<a 
name="0133a03" id="0133a03"></a>得。於中第一甚微不同世間三昧故。第二<a 
name="0133a04" id="0133a04"></a>第三不同外道自言尊者故。第四不同聲<a 
name="0133a05" id="0133a05"></a>聞辟支佛故。於此偈中微者是總。二種微<a 
name="0133a06" id="0133a06"></a>是別。復顯難得得時甚微是總。餘四種甚微<a 
name="0133a07" id="0133a07"></a>是別。此甚微智復有何相。偈言。</p><a 
name="0133a08" id="0133a08"></a><p>　<span class="lg">自體本來空　　有不二不盡<a 
name="0133a09" id="0133a09"></a><br>　遠離於諸趣　　等同涅槃相<a 
name="0133a10" id="0133a10"></a><br>　非初非中後　　非言詞所說<a 
name="0133a11" id="0133a11"></a><br>　出過於三世　　其相如虛空</span></p><a 
name="0133a12" id="0133a12"></a><p style="text-indent: 0em; margin-left: 0em"><span class="linehead"></span>是智相有二種。所謂同相不同相。是中同相<a 
name="0133a13" id="0133a13"></a>者。云何相彼智相故。偈言自體本來空智自<a 
name="0133a14" id="0133a14"></a>空故。云何同相一切諸法如說自體空。自體<a 
name="0133a15" id="0133a15"></a>空者可如是取如兔角耶不也。可如是<a 
name="0133a16" id="0133a16"></a>取異此空智更有異空耶不也。可如是<a 
name="0133a17" id="0133a17"></a>取有彼此自體彼此轉滅耶不也。云何取<a 
name="0133a18" id="0133a18"></a>此自體空。有不二不盡如是取。此句顯離<a 
name="0133a19" id="0133a19"></a>三種空攝。一離謗攝。二離異攝。三離盡滅<a 
name="0133a20" id="0133a20"></a>攝。有二種頌。一有不二不盡。二定不二不<a 
name="0133a21" id="0133a21"></a>盡。此頌雖異。同明實有。若非實有不得<a 
name="0133a22" id="0133a22"></a>言定。此云何定。此定能滅諸煩惱故是名<a 
name="0133a23" id="0133a23"></a>同相。何者不同相。謂淨相解脫。此復有二<a 
name="0133a24" id="0133a24"></a>種。一何處得解脫。二云何解脫。何處得解<a 
name="0133a25" id="0133a25"></a>脫者。偈言遠離於諸趣。此顯諸道解脫遠<a 
name="0133a26" id="0133a26"></a>離煩惱業生故。云何解脫者。偈言等同涅槃<a 
name="0133a27" id="0133a27"></a>相。世間涅槃平等攝取故。非如聲聞一向<a 
name="0133a28" id="0133a28"></a>背世間故。此智盡漏為初智斷為中為<a 
name="0133a29" id="0133a29"></a>後。非初智斷亦非中後。偈言非初非中後<a 
name="0133b01" id="0133b01"></a>故。云何斷如燈焰非唯初中後。前中後取<a 
name="0133b02" id="0133b02"></a>故。如是解脫可同他音聲觀耶不也。云何<a 
name="0133b03" id="0133b03"></a>觀。偈言非言辭所說離語言故。可同世間<a 
name="0133b04" id="0133b04"></a>智依世間耶不也。云何依。偈言出過於三<a 
name="0133b05" id="0133b05"></a>世。轉依止依止常身故。非如無常意識<a 
name="0133b06" id="0133b06"></a>智依止無常因緣法。如修多羅中決定說此<a 
name="0133b07" id="0133b07"></a>解脫可同聲聞緣覺智有障解脫得解脫<a 
name="0133b08" id="0133b08"></a>耶不也。云何解脫。偈言其相如虛空無一<a 
name="0133b09" id="0133b09"></a>切煩惱障礙故。如是觀智如是斷煩惱如<a 
name="0133b10" id="0133b10"></a>是觀觀如是依止。依止如是解脫得解脫。<a 
name="0133b11" id="0133b11"></a>如是說已。於中自體空是總。三種空是別。<a 
name="0133b12" id="0133b12"></a>解脫是總。五種解脫是別。偈言。</p><a 
name="0133b13" id="0133b13"></a><p>　<span class="lg">定滅佛所行　　言說不能及<a 
name="0133b14" id="0133b14"></a><br>　地行亦如是　　難說復難聞</span></p><a 
name="0133b15" id="0133b15"></a><p style="text-indent: 0em; margin-left: 0em"><span class="linehead"></span>此偈云何彼智已顯方便壞涅槃。復示性<a 
name="0133b16" id="0133b16"></a>淨涅槃。偈言定滅故。定者成同相涅槃自<a 
name="0133b17" id="0133b17"></a>性寂滅故。滅者成不同相方便壞涅槃。示現<a 
name="0133b18" id="0133b18"></a>智緣滅故。此智是誰證。偈言佛所行故。誰<a 
name="0133b19" id="0133b19"></a>說誰聽無說無聽。偈言言說不能及故。言<a 
name="0133b20" id="0133b20"></a>說者。以音言導。謂名句字身。何故不但說<a 
name="0133b21" id="0133b21"></a>無言。示現依言求解故。彼智既如是。地<a 
name="0133b22" id="0133b22"></a>行復何相。偈言地行亦如是難說復難聞。地<a 
name="0133b23" id="0133b23"></a>者境界。觀行者智眷屬。智眷屬者謂同行。同<a 
name="0133b24" id="0133b24"></a>行者謂檀等諸波羅蜜。何故復難說難聞。<a 
name="0133b25" id="0133b25"></a>偈言。</p><a 
name="0133b26" id="0133b26"></a><p>　<span class="lg">離念及心道　　智起佛境界<a 
name="0133b27" id="0133b27"></a><br>　非陰界入說　　心意所不及</span></p><a 
name="0133b28" id="0133b28"></a><p style="text-indent: 0em; margin-left: 0em"><span class="linehead"></span>此偈示現思慧及報生識智是則可說。此智<a 
name="0133b29" id="0133b29"></a>非彼境界以不同故。偈言智起佛境界故。<a 
name="0133c01" id="0133c01"></a>如陰界入可說。此智不爾。離文字故。是故<a 
name="0133c02" id="0133c02"></a>不可說。偈言非陰界入說故。非耳識所知<a 
name="0133c03" id="0133c03"></a>非意識思量是故不可聞。偈言心意所不<a 
name="0133c04" id="0133c04"></a>及故。智者是地。智起者以何觀以何同行<a 
name="0133c05" id="0133c05"></a>能起此智。云何可證而不可說而不可<a 
name="0133c06" id="0133c06"></a>聞。今復以喻證成此義。偈言。</p><a 
name="0133c07" id="0133c07"></a><p>　<span class="lg">如空中鳥跡　　難說不可見<a 
name="0133c08" id="0133c08"></a><br>　十地義如是　　不可得說聞</span></p><a 
name="0133c09" id="0133c09"></a><p style="text-indent: 0em; margin-left: 0em"><span class="linehead"></span>此偈示何義。如鳥行空中。跡處不可說。<a 
name="0133c10" id="0133c10"></a>相亦不可見。何以故。虛空處鳥跡相不可<a 
name="0133c11" id="0133c11"></a>分別故。非無虛空行跡。如是鳥跡住處名<a 
name="0133c12" id="0133c12"></a>句字身住處。菩薩地證智所攝。不可得說<a 
name="0133c13" id="0133c13"></a>不可得聞。何以故。非如聲性故。非無地<a 
name="0133c14" id="0133c14"></a>智名句字身。此中深故。示義大踊悅。何故我<a 
name="0133c15" id="0133c15"></a>復說此。汝等不應如聲取義。隨聲取義<a 
name="0133c16" id="0133c16"></a>有五種過。一不正信。二退勇猛。三誑他。四謗<a 
name="0133c17" id="0133c17"></a>佛。五輕法。大眾自知無此五過已說深義。<a 
name="0133c18" id="0133c18"></a>復顯說大令生正信。次說五偈。</p><a 
name="0133c19" id="0133c19"></a><p>　<span class="lg">我但說一分　　慈悲及願力<a 
name="0133c20" id="0133c20"></a><br>　漸次非心境　　智滿如淨心<a 
name="0133c21" id="0133c21"></a><br>　是境界難見　　難說自心知<a 
name="0133c22" id="0133c22"></a><br>　我承佛力說　　咸共恭敬聽<a 
name="0133c23" id="0133c23"></a><br>　如是智入行　　億劫說不盡<a 
name="0133c24" id="0133c24"></a><br>　今如是略說　　如實滿足住<a 
name="0133c25" id="0133c25"></a><br>　一心恭敬待　　承佛力善說<a 
name="0133c26" id="0133c26"></a><br>　說上法妙音　　喻相應善字<a 
name="0133c27" id="0133c27"></a><br>　是言說甚難　　無量佛神力<a 
name="0133c28" id="0133c28"></a><br>　光焰入我身　　是力我能說</span></p><a 
name="0133c29" id="0133c29"></a><p style="text-indent: 0em; margin-left: 0em"><span class="linehead"></span>前言十地義。如是不可得說聞。今言我但<a 
name="0134a01" id="0134a01"></a>說一分。此言有何義。是地所攝有二種。一<a 
name="0134a02" id="0134a02"></a>因分二果分。說者謂解釋。一分者是因分於<a 
name="0134a03" id="0134a03"></a>果分為一分故。言我但說一分。此說大有<a 
name="0134a04" id="0134a04"></a>三種。一因成就大。二因漸成就大。三教說修<a 
name="0134a05" id="0134a05"></a>成就大。何者因成就大。偈言慈悲及願力<a 
name="0134a06" id="0134a06"></a>故。慈者同與喜樂因果故。悲者同拔憂苦<a 
name="0134a07" id="0134a07"></a>因果故。願者發心期大菩提故。此慈悲願<a 
name="0134a08" id="0134a08"></a>長夜熏修不同二乘故。何者因漸成就大。<a 
name="0134a09" id="0134a09"></a>偈言漸次故。漸者說聞思慧等次第乃至能<a 
name="0134a10" id="0134a10"></a>生出世間智因故。何者教說修成就大。有<a 
name="0134a11" id="0134a11"></a>二種。一滿足修。二觀修。滿足修者偈言非<a 
name="0134a12" id="0134a12"></a>心境故。非心境者。此句示現聞思慧等心<a 
name="0134a13" id="0134a13"></a>境界處。唯是智因能生出世間智。而此不能<a 
name="0134a14" id="0134a14"></a>滿彼出世間智地。偈言智滿如淨心故。如<a 
name="0134a15" id="0134a15"></a>淨心者。如出世間清淨心。能滿彼地智故。<a 
name="0134a16" id="0134a16"></a>觀修者偈言。</p><a 
name="0134a17" id="0134a17"></a><p>　<span class="lg">是境界難見　　難說自心知<a 
name="0134a18" id="0134a18"></a><br>　我承佛力說　　咸共恭敬聽</span></p><a 
name="0134a19" id="0134a19"></a><p style="text-indent: 0em; margin-left: 0em"><span class="linehead"></span>此偈顯何義。是境界難見。自心清淨可見。<a 
name="0134a20" id="0134a20"></a>此境界不可說。如是教說修成就已。於說<a 
name="0134a21" id="0134a21"></a>法中有二種過。不能得證。一說者過二聽<a 
name="0134a22" id="0134a22"></a>者過。說者過有二種。一佛不隨喜說。二不<a 
name="0134a23" id="0134a23"></a>平等說。聽者亦有二種過。一見諍過。我法是<a 
name="0134a24" id="0134a24"></a>彼法非如是執著種種諸見。二於說法者<a 
name="0134a25" id="0134a25"></a>不生恭敬。於中示現說者自身無過。我<a 
name="0134a26" id="0134a26"></a>非諸佛不隨喜說。偈言。我承佛力說咸聽故。<a 
name="0134a27" id="0134a27"></a>次教聽者防二種過。偈言。共恭敬聽故。如<a 
name="0134a28" id="0134a28"></a>是次第如是許說。而眾未知廣說略說。不<a 
name="0134a29" id="0134a29"></a>可廣說唯許略說。地義滿足。如第三偈說。</p><a 
name="0134b01" id="0134b01"></a><p>　<span class="lg">如是智入行　　億劫說不盡<a 
name="0134b02" id="0134b02"></a><br>　今如是略說　　如實滿足住</span></p><a 
name="0134b03" id="0134b03"></a><p style="text-indent: 0em; margin-left: 0em"><span class="linehead"></span>智入者。此所說地法眾生以智入。云何入如<a 
name="0134b04" id="0134b04"></a>實滿足攝取。入如行修故。如行修滿足故。示<a 
name="0134b05" id="0134b05"></a>彼廣說義攝取故。住者如來家決定住故。我<a 
name="0134b06" id="0134b06"></a>如是說前言恭敬聽不說云何恭敬是故<a 
name="0134b07" id="0134b07"></a>示現。偈言。</p><a 
name="0134b08" id="0134b08"></a><p>　<span class="lg">一心恭敬待　　承佛力善說<a 
name="0134b09" id="0134b09"></a><br>　說上法妙音　　喻相應善字</span></p><a 
name="0134b10" id="0134b10"></a><p style="text-indent: 0em; margin-left: 0em"><span class="linehead"></span>一心恭敬待者有二種。一身正恭敬待。如威<a 
name="0134b11" id="0134b11"></a>儀住堪受說法故。二心正恭敬待。如心決<a 
name="0134b12" id="0134b12"></a>定堪能憶持故。此句勸誡二種恭敬待。所<a 
name="0134b13" id="0134b13"></a>謂身心故。善說者示己無諂無有憍慢故。<a 
name="0134b14" id="0134b14"></a>承佛力者示己無增上慢故。下半偈說上法<a 
name="0134b15" id="0134b15"></a>妙音喻相應善字。示現何事以何事云何<a 
name="0134b16" id="0134b16"></a>事依止何事。示現何事者所謂上法。以何<a 
name="0134b17" id="0134b17"></a>事者謂妙音聲。云何事者譬喻相應。依止何<a 
name="0134b18" id="0134b18"></a>事者謂依止善字。我一切善說。又相應者譬<a 
name="0134b19" id="0134b19"></a>喻共相應。善字者有二種相。一隨方言音善<a 
name="0134b20" id="0134b20"></a>隨順故。二字句圓滿。不增不減與理相應故<a 
name="0134b21" id="0134b21"></a>言善字。前言承佛神力。未說云何力。第五<a 
name="0134b22" id="0134b22"></a>偈示現佛神力事。偈言。</p><a 
name="0134b23" id="0134b23"></a><p>　<span class="lg">是言說甚難　　無量佛神力<a 
name="0134b24" id="0134b24"></a><br>　光焰入我身　　是力我能說</span></p><a 
name="0134b25" id="0134b25"></a><p style="text-indent: 0em; margin-left: 0em"><span class="linehead"></span>已說請分。自此以後正說初地。此說分中<a 
name="0134b26" id="0134b26"></a>說何等事。分別有三。一住二釋名三安住。<a 
name="0134b27" id="0134b27"></a>住中有四種。依何身為何義以何因有何<a 
name="0134b28" id="0134b28"></a>相。彼心生時即住初地。是名為住。於中諸<a 
name="0134b29" id="0134b29"></a>佛子善集善根故。如是等四十句說此住<a 
name="0134c01" id="0134c01"></a>事。初說依何身生如是心。</p><a 
name="0134c02" id="0134c02"></a><p style="text-indent: 0em; margin-left: 0em"><span class="linehead"></span>經曰。諸佛子若有眾生厚集善根故。善集<a 
name="0134c03" id="0134c03"></a>諸善行故。善集諸三昧行故。善供養諸佛<a 
name="0134c04" id="0134c04"></a>故。善集清白法故。善知識善護故。善清淨<a 
name="0134c05" id="0134c05"></a>心故。入深廣心故。信樂大法好求佛智<a 
name="0134c06" id="0134c06"></a>慧故。現大慈悲故。如是眾生乃能發阿耨<a 
name="0134c07" id="0134c07"></a>多羅三藐三菩提心。</p><a 
name="0134c08" id="0134c08"></a><p style="text-indent: 0em; margin-left: 0em"><span class="linehead"></span>論曰。如是十句說依何身。此集有九種。一者<a 
name="0134c09" id="0134c09"></a>行集善作眷屬持戒。如經善集諸善行故。<a 
name="0134c10" id="0134c10"></a>二者定集善作眷屬三昧。如經善集諸三昧<a 
name="0134c11" id="0134c11"></a>行故。三昧行者觀行增上故。三者親近集善<a 
name="0134c12" id="0134c12"></a>習聞慧智。如經善供養諸佛故。四者聚集思<a 
name="0134c13" id="0134c13"></a>慧智善思量波羅蜜等諸善法。如經善集清<a 
name="0134c14" id="0134c14"></a>白法故。五者護集修行實證善得教授。如經<a 
name="0134c15" id="0134c15"></a>善知識善護故。六者淨心集得出世間正智。<a 
name="0134c16" id="0134c16"></a>如經善清淨心故。七者廣集深心作利益一<a 
name="0134c17" id="0134c17"></a>切眾生。如經入深廣心故。八者信心集求一<a 
name="0134c18" id="0134c18"></a>切智智。如經信樂大法好求佛智慧故。九者<a 
name="0134c19" id="0134c19"></a>現集多行慈悲。如經現大慈悲故。於中慈<a 
name="0134c20" id="0134c20"></a>念依苦苦壞苦悲依行苦。是中初二種集<a 
name="0134c21" id="0134c21"></a>顯增上戒學增上定學。行集善作眷屬持戒<a 
name="0134c22" id="0134c22"></a>故。定集善作眷屬三昧故。次有四集顯增<a 
name="0134c23" id="0134c23"></a>上慧學。親近集善習聞慧智故。聚集思慧智<a 
name="0134c24" id="0134c24"></a>善思量波羅蜜等諸善法故。護集修行實證<a 
name="0134c25" id="0134c25"></a>善得教授故。淨心集得出世間正智故。後<a 
name="0134c26" id="0134c26"></a>三集顯勝聲聞辟支佛等故。廣集深心作<a 
name="0134c27" id="0134c27"></a>利益一切眾生故。信心集求一切智智故。<a 
name="0134c28" id="0134c28"></a>現集多行慈悲故。此十句中厚集善根是總。<a 
name="0134c29" id="0134c29"></a>餘九種是別。集者是同相。別者是異相。成者<a 
name="0135a01" id="0135a01"></a>略說故。壞者廣說故。已說依何身生如是<a 
name="0135a02" id="0135a02"></a>心。次說為何義故生如是心。</p><a 
name="0135a03" id="0135a03"></a><p style="text-indent: 0em; margin-left: 0em"><span class="linehead"></span>經曰。為得佛智故。為得十力力故。為得<a 
name="0135a04" id="0135a04"></a>大無畏故。為得佛平等法故。為救一切世<a 
name="0135a05" id="0135a05"></a>間故。為淨大慈悲故。為得十方無餘智<a 
name="0135a06" id="0135a06"></a>故。為得一切世界無障淨智故。為得一<a 
name="0135a07" id="0135a07"></a>念中覺三世事故。為得轉大法輪無所畏<a 
name="0135a08" id="0135a08"></a>故。菩薩摩訶薩生如是心。</p><a 
name="0135a09" id="0135a09"></a><p style="text-indent: 0em; margin-left: 0em"><span class="linehead"></span>論曰。於中佛智者。謂無上智知斷證修故。此<a 
name="0135a10" id="0135a10"></a>佛智有九種業差別。為求彼故生如是心。<a 
name="0135a11" id="0135a11"></a>一者力佛智問記業。此如來是處非處智力<a 
name="0135a12" id="0135a12"></a>問記故。如修多羅中說。如經為得十力力<a 
name="0135a13" id="0135a13"></a>故。二者無畏佛智破邪說業。如經為得大<a 
name="0135a14" id="0135a14"></a>無畏故。三者平等佛智得人法無我教授眾<a 
name="0135a15" id="0135a15"></a>生證入業。如經為得佛平等法故。四者救<a 
name="0135a16" id="0135a16"></a>佛智以四攝法化眾生業。如經為救一切<a 
name="0135a17" id="0135a17"></a>世間故。五者淨佛智是淨為救攝因業。如<a 
name="0135a18" id="0135a18"></a>經為淨大慈悲故。六者無餘智佛智常以佛<a 
name="0135a19" id="0135a19"></a>眼觀世間眾生業。如經為得十方無餘智<a 
name="0135a20" id="0135a20"></a>故。七者無染佛智一切世界無障無染自然<a 
name="0135a21" id="0135a21"></a>應化令信作業。智心無礙。如經為得一切<a 
name="0135a22" id="0135a22"></a>世界無障淨智故。八者覺佛智於一念中知<a 
name="0135a23" id="0135a23"></a>三世眾生心心數法業。如經為得一念中覺<a 
name="0135a24" id="0135a24"></a>三世事故。九者轉法輪佛智解脫方便善巧<a 
name="0135a25" id="0135a25"></a>業故。於百億閻浮提同時轉大法輪。如經<a 
name="0135a26" id="0135a26"></a>為得轉大法輪無所畏故。生如是心者。<a 
name="0135a27" id="0135a27"></a>即是本分中說諸佛子是菩薩願善決定故。<a 
name="0135a28" id="0135a28"></a>何故唯言生心不言生智及餘心數法。心<a 
name="0135a29" id="0135a29"></a>中即攝知斷證修一切助道法故。已說為何<a 
name="0135b01" id="0135b01"></a>義故生如是心。次說以何因生如是心。</p><a 
name="0135b02" id="0135b02"></a><p style="text-indent: 0em; margin-left: 0em"><span class="linehead"></span>經曰。是心以大悲為首。智慧增上方便善<a 
name="0135b03" id="0135b03"></a>巧所攝。直心深心淳至。如來力無量。善決定<a 
name="0135b04" id="0135b04"></a>眾生力智力。隨順自然智能受一切佛法。<a 
name="0135b05" id="0135b05"></a>以智慧教化。廣大如法界。究竟如虛空盡<a 
name="0135b06" id="0135b06"></a>未來際。</p><a 
name="0135b07" id="0135b07"></a><p style="text-indent: 0em; margin-left: 0em"><span class="linehead"></span>論曰。此大悲為首。於中悲大有九種。一者<a 
name="0135b08" id="0135b08"></a>增上大細苦智增上生故。如經智慧增上故。<a 
name="0135b09" id="0135b09"></a>智者因果逆順染淨觀故。慧者自相同相差<a 
name="0135b10" id="0135b10"></a>別觀故。二者攝大救苦眾生方便善巧所攝。<a 
name="0135b11" id="0135b11"></a>如經方便善巧所攝故。三者淳至大向時許<a 
name="0135b12" id="0135b12"></a>乃至盡眾生界作利益眾生悲心增上。如<a 
name="0135b13" id="0135b13"></a>經直心深心淳至故。四者無量大攝取如來<a 
name="0135b14" id="0135b14"></a>無量力。如經如來力無量故。五者決定大上<a 
name="0135b15" id="0135b15"></a>妙決定信深智勝對治。如經善決定眾生力<a 
name="0135b16" id="0135b16"></a>智力故。六者隨順大隨順菩提正覺。如經隨<a 
name="0135b17" id="0135b17"></a>順自然智故。七者正受大能取大勝法教授<a 
name="0135b18" id="0135b18"></a>眾生。如經能受一切佛法以智慧教化故。<a 
name="0135b19" id="0135b19"></a>八者最妙大攝受勝妙功德。如經廣大如法<a 
name="0135b20" id="0135b20"></a>界故。九者住盡大無量愛果因盡涅槃際。如<a 
name="0135b21" id="0135b21"></a>經究竟如虛空盡未來際故。已說以何<a 
name="0135b22" id="0135b22"></a>因生如是心。次說是心生時有何等相。</p><a 
name="0135b23" id="0135b23"></a><p style="text-indent: 0em; margin-left: 0em"><span class="linehead"></span>經曰。菩薩生如是心。即時過凡夫地入菩<a 
name="0135b24" id="0135b24"></a>薩位生在佛家。種姓尊貴無可譏嫌。過一<a 
name="0135b25" id="0135b25"></a>切世間道入出世間道。住菩薩法中住在<a 
name="0135b26" id="0135b26"></a>菩薩正處。入三世真如法中。如來種中。畢定<a 
name="0135b27" id="0135b27"></a>究竟阿耨多羅三藐三菩提。菩薩住如是<a 
name="0135b28" id="0135b28"></a>法名住菩薩歡喜地。以不動法故。</p><a 
name="0135b29" id="0135b29"></a><p style="text-indent: 0em; margin-left: 0em"><span class="linehead"></span>論曰。過凡夫地者以過凡夫地故。示現得<a 
name="0135c01" id="0135c01"></a>出世間聖道。此過有八種。一者入位過初成<a 
name="0135c02" id="0135c02"></a>出世間心。如始住胎相似法故。如經入菩<a 
name="0135c03" id="0135c03"></a>薩位故。二者家過家生相似法故。如經生在<a 
name="0135c04" id="0135c04"></a>佛家故。三者種姓過子相似法大乘行生故。<a 
name="0135c05" id="0135c05"></a>如經種姓尊貴無可譏嫌故。四者道過世間<a 
name="0135c06" id="0135c06"></a>出世間道不攝攝故。異道生相似法故。如經<a 
name="0135c07" id="0135c07"></a>過一切世間道入出世間道故。五者法體過<a 
name="0135c08" id="0135c08"></a>以大悲為體於作他事即是己事自身體<a 
name="0135c09" id="0135c09"></a>相似法故。如經住菩薩法中故。六者處過<a 
name="0135c10" id="0135c10"></a>不捨世間方便不染善巧住故。住處相似法<a 
name="0135c11" id="0135c11"></a>故。如經住在菩薩正處故。七者業過順空<a 
name="0135c12" id="0135c12"></a>聖智生命相似法故。如經入三世真如法中<a 
name="0135c13" id="0135c13"></a>故。八者畢定過佛種不斷究竟涅槃道成就<a 
name="0135c14" id="0135c14"></a>相似法故。如經如來種中畢定究竟阿耨多<a 
name="0135c15" id="0135c15"></a>羅三藐三菩提故。如是示現凡夫生菩薩生。<a 
name="0135c16" id="0135c16"></a>入胎不相似。有煩惱無煩惱故。如是次第家<a 
name="0135c17" id="0135c17"></a>不相似種姓不相似道不相似體不相似<a 
name="0135c18" id="0135c18"></a>處不相似生業不相似成就不相似如是<a 
name="0135c19" id="0135c19"></a>說住此地中是名為住。如經菩薩住如是<a 
name="0135c20" id="0135c20"></a>法名住菩薩歡喜地。以不動法故。已說住<a 
name="0135c21" id="0135c21"></a>義次說釋名。云何說多歡喜故示名歡喜。<a 
name="0135c22" id="0135c22"></a>以何歡喜。此地中菩薩歡喜復以何念。初<a 
name="0135c23" id="0135c23"></a>說十句後說二十句。</p><a 
name="0135c24" id="0135c24"></a><p style="text-indent: 0em; margin-left: 0em"><span class="linehead"></span>經曰。諸佛子。是菩薩住菩薩歡喜地中。成就<a 
name="0135c25" id="0135c25"></a>多歡喜多信敬多愛念多慶悅多調柔多踊躍<a 
name="0135c26" id="0135c26"></a>多堪受多不壞他意多不惱眾生多不瞋恨。</p><a 
name="0135c27" id="0135c27"></a><p style="text-indent: 0em; margin-left: 0em"><span class="linehead"></span>論曰。歡喜者名為心喜體喜根喜。是歡喜有<a 
name="0135c28" id="0135c28"></a>九種。一者敬歡喜於三寶中恭敬故。如經多<a 
name="0135c29" id="0135c29"></a>信敬故。二者愛歡喜。樂觀真如法。如經多愛<a 
name="0136a01" id="0136a01"></a>念故。三者慶歡喜。自覺所證挍量勝。如經<a 
name="0136a02" id="0136a02"></a>多慶悅故。四者調柔歡喜。自身心遍益成就。<a 
name="0136a03" id="0136a03"></a>如經多調柔故。五者踊躍歡喜。自身心遍益<a 
name="0136a04" id="0136a04"></a>增上滿足。如經多踊躍故。六者堪受歡喜。自<a 
name="0136a05" id="0136a05"></a>見至菩提近。如經多堪受故。七者不壞歡<a 
name="0136a06" id="0136a06"></a>喜。自心調伏論義解說時心不擾動。如經<a 
name="0136a07" id="0136a07"></a>多不壞他意故。八者不惱歡喜。教化他攝<a 
name="0136a08" id="0136a08"></a>取眾生時慈悲調柔。如經多不惱眾生故。九<a 
name="0136a09" id="0136a09"></a>者不瞋歡喜。見諸眾生不如說修行威儀<a 
name="0136a10" id="0136a10"></a>不正時忍不瞋故。如經多不瞋恨故。已說<a 
name="0136a11" id="0136a11"></a>多歡喜。次說以何念故歡喜成是第二十<a 
name="0136a12" id="0136a12"></a>句第三十句說。是念有二種。一念當得二<a 
name="0136a13" id="0136a13"></a>念現得。何者念當得。</p><a 
name="0136a14" id="0136a14"></a><p style="text-indent: 0em; margin-left: 0em"><span class="linehead"></span>經曰。諸佛子菩薩住是歡喜地中。念諸佛<a 
name="0136a15" id="0136a15"></a>故生歡喜心。念諸佛法故生歡喜心。念諸<a 
name="0136a16" id="0136a16"></a>菩薩摩訶薩故生歡喜心。念諸菩薩所行<a 
name="0136a17" id="0136a17"></a>故生歡喜心。念諸波羅蜜清淨相故生歡<a 
name="0136a18" id="0136a18"></a>喜心。念諸菩薩地挍量勝故生歡喜心。念<a 
name="0136a19" id="0136a19"></a>諸菩薩力不退故生歡喜心。念諸如來教化<a 
name="0136a20" id="0136a20"></a>法故生歡喜心。念能利益眾生故生歡喜<a 
name="0136a21" id="0136a21"></a>心。念入一切如來智行故生歡喜心。</p><a 
name="0136a22" id="0136a22"></a><p style="text-indent: 0em; margin-left: 0em"><span class="linehead"></span>論曰。云何念。如佛所得我亦當得。如是念。<a 
name="0136a23" id="0136a23"></a>此念佛有九種。一者念佛法。如經念諸佛<a 
name="0136a24" id="0136a24"></a>法故生歡喜心。二者念佛菩薩。如經念諸<a 
name="0136a25" id="0136a25"></a>菩薩摩訶薩故生歡喜心。三者念佛行。如<a 
name="0136a26" id="0136a26"></a>經念諸菩薩所行故生歡喜心。四者念佛<a 
name="0136a27" id="0136a27"></a>淨。如經念諸波羅蜜清淨相故生歡喜心。<a 
name="0136a28" id="0136a28"></a>五者念佛勝。如經念諸菩薩地挍量勝故<a 
name="0136a29" id="0136a29"></a>生歡喜心。六者念佛不退。如經念諸菩薩<a 
name="0136b01" id="0136b01"></a>力不退故生歡喜心。七者念佛教化。如經<a 
name="0136b02" id="0136b02"></a>念諸如來教化法故生歡喜心。八者念佛利<a 
name="0136b03" id="0136b03"></a>益。如經念能利益眾生故生歡喜心。九者<a 
name="0136b04" id="0136b04"></a>念佛入如經念入一切如來智行故生歡喜<a 
name="0136b05" id="0136b05"></a>心。於中初二念共念佛。如佛所得我亦當<a 
name="0136b06" id="0136b06"></a>得故。念佛法念諸佛法故。佛佛法二故。念<a 
name="0136b07" id="0136b07"></a>佛菩薩二念諸菩薩故。念佛行念諸菩薩<a 
name="0136b08" id="0136b08"></a>行故。如是次第餘有六句。念佛淨念諸波<a 
name="0136b09" id="0136b09"></a>羅蜜清淨相故。念佛勝念諸菩薩地挍量<a 
name="0136b10" id="0136b10"></a>勝故。念佛不退念諸菩薩力不退故。念佛<a 
name="0136b11" id="0136b11"></a>教化念諸如來教化法故。念佛利益念能<a 
name="0136b12" id="0136b12"></a>利益眾生故。念佛入念入一切如來智行<a 
name="0136b13" id="0136b13"></a>故。隨所顯彼菩薩行。以何顯如是諸念應<a 
name="0136b14" id="0136b14"></a>知。復何顯彼波羅蜜淨。顯云何顯彼菩薩<a 
name="0136b15" id="0136b15"></a>行地挍量勝轉去故地盡去故。於中餘者<a 
name="0136b16" id="0136b16"></a>得教化法故。作利益眾生行不虛故。入如<a 
name="0136b17" id="0136b17"></a>來地行故。是中念佛行者亦總亦別。已說念<a 
name="0136b18" id="0136b18"></a>當得故生歡喜心。次說念現得故生歡喜<a 
name="0136b19" id="0136b19"></a>心。</p><a 
name="0136b20" id="0136b20"></a><p style="text-indent: 0em; margin-left: 0em"><span class="linehead"></span>經曰。諸佛子。菩薩復作是念。我轉離一切<a 
name="0136b21" id="0136b21"></a>世間境界故生歡喜心。近入如來所故生<a 
name="0136b22" id="0136b22"></a>歡喜心。遠離凡夫地故生歡喜心。近到智<a 
name="0136b23" id="0136b23"></a>慧地故生歡喜心。斷一切惡道故生歡喜<a 
name="0136b24" id="0136b24"></a>心。與一切眾生作依止故生歡喜心。近見<a 
name="0136b25" id="0136b25"></a>一切諸佛故生歡喜心。生諸佛境界故生<a 
name="0136b26" id="0136b26"></a>歡喜心。入一切菩薩真如法故生歡喜心。<a 
name="0136b27" id="0136b27"></a>我離一切怖畏毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>等事故生歡喜心。</p><a 
name="0136b28" id="0136b28"></a><p style="text-indent: 0em; margin-left: 0em"><span class="linehead"></span>論曰。我轉離一切世間境界者。轉離一切<a 
name="0136b29" id="0136b29"></a>凡夫取著事。此轉離有九種。一者入轉離。如<a 
name="0136c01" id="0136c01"></a>經近入如來所故生歡喜心。二者遠轉離。<a 
name="0136c02" id="0136c02"></a>如經遠離凡夫地故生歡喜心。三者近至<a 
name="0136c03" id="0136c03"></a>轉離。如經近到智慧地故生歡喜心。四者<a 
name="0136c04" id="0136c04"></a>斷轉離。如經斷一切惡道故生歡喜心。五<a 
name="0136c05" id="0136c05"></a>者依止轉離。如經與一切眾生作依止故<a 
name="0136c06" id="0136c06"></a>生歡喜心。六者近見轉離。如經近見一切諸<a 
name="0136c07" id="0136c07"></a>佛故生歡喜心。七者生轉離。如經生諸佛<a 
name="0136c08" id="0136c08"></a>境界故生歡喜心。八者平等轉離。如經入<a 
name="0136c09" id="0136c09"></a>一切菩薩真如法故生歡喜心。九者捨轉離。<a 
name="0136c10" id="0136c10"></a>如經我離一切怖畏毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>等事故生歡喜心。<a 
name="0136c11" id="0136c11"></a>於中入轉離者。顯事不相似故。遠轉離近<a 
name="0136c12" id="0136c12"></a>至轉離者。示自身不相似故。餘有六句。斷<a 
name="0136c13" id="0136c13"></a>轉離依止轉離近見轉離生轉離平等轉離捨<a 
name="0136c14" id="0136c14"></a>轉離。如是次第行不相似故。迭相依止不相<a 
name="0136c15" id="0136c15"></a>似故。他力不相似故。處不相似故。生業不相<a 
name="0136c16" id="0136c16"></a>似故。成就不相似故。怖畏者不愛疑慮憂想<a 
name="0136c17" id="0136c17"></a>共心相應故。復身相差別謂毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>等事。次說<a 
name="0136c18" id="0136c18"></a>何者是怖畏。云何怖畏因。遠離此因無怖<a 
name="0136c19" id="0136c19"></a>畏故。</p><a 
name="0136c20" id="0136c20"></a><p style="text-indent: 0em; margin-left: 0em"><span class="linehead"></span>經曰。所以者何。是菩薩摩訶薩得歡喜地已。<a 
name="0136c21" id="0136c21"></a>所有諸怖畏即皆遠離。所謂不活畏惡名畏<a 
name="0136c22" id="0136c22"></a>死畏墮惡道畏大眾威德畏。離如是等一切<a 
name="0136c23" id="0136c23"></a>諸畏。何以故。是菩薩離我想故尚不貪<a 
name="0136c24" id="0136c24"></a>身。何況所用之事。是故無有不活畏。心不<a 
name="0136c25" id="0136c25"></a>悕望供養恭敬。我應供養一切眾生供<a 
name="0136c26" id="0136c26"></a>給一切所須之具。是故無有惡名畏。遠離<a 
name="0136c27" id="0136c27"></a>我見無我想故無有死畏。又作是念。我<a 
name="0136c28" id="0136c28"></a>若死已生必不離諸佛菩薩。是故無有墮<a 
name="0136c29" id="0136c29"></a>惡道畏。我所志樂一切世間身心無與等<a 
name="0137a01" id="0137a01"></a>者何況有勝。是故無有大眾威德畏。諸佛<a 
name="0137a02" id="0137a02"></a>子菩薩如是離諸怖畏毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>等事。</p><a 
name="0137a03" id="0137a03"></a><p style="text-indent: 0em; margin-left: 0em"><span class="linehead"></span>論曰。此五怖畏是初地障。復說地利益勝。<a 
name="0137a04" id="0137a04"></a>是五怖畏第一第二第五依身口意。第三第<a 
name="0137a05" id="0137a05"></a>四依身。依身者愛憎善道惡道捨得依身故。<a 
name="0137a06" id="0137a06"></a>何故但說五怖畏。打縛等諸畏皆五所攝故。<a 
name="0137a07" id="0137a07"></a>此怖畏因略有二種。一邪智妄取想見愛著<a 
name="0137a08" id="0137a08"></a>故。二善根微少故。此對治如經離我想故。<a 
name="0137a09" id="0137a09"></a>尚不貪身乃至無有大眾威德畏故。怖畏<a 
name="0137a10" id="0137a10"></a>毛<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>等事。何故二處說。前說身怖畏。後說<a 
name="0137a11" id="0137a11"></a>異身怖畏故。</p><a 
name="0137a12" id="0137a12"></a><p style="text-indent: 0em; margin-left: 0em"><span class="linehead"></span>經曰。諸佛子。是菩薩以大悲為首。深大心<a 
name="0137a13" id="0137a13"></a>堅固轉復勤修一切善根成就故。</p><a 
name="0137a14" id="0137a14"></a><p style="text-indent: 0em; margin-left: 0em"><span class="linehead"></span>論曰。深大心堅固者。煩惱小乘不能壞此<a 
name="0137a15" id="0137a15"></a>觀故。轉復勤修一切善根成就者。諸所說善<a 
name="0137a16" id="0137a16"></a>根此地攝受故。云何勤修。於中有三種成<a 
name="0137a17" id="0137a17"></a>就。一信心成就二修行成就三迴向成就。有<a 
name="0137a18" id="0137a18"></a>三十句示現。初十句說信心成就。</p><a 
name="0137a19" id="0137a19"></a><p style="text-indent: 0em; margin-left: 0em"><span class="linehead"></span>經曰。所謂信心增上故。多恭敬故。信清淨故。<a 
name="0137a20" id="0137a20"></a>多以信分別故。起悲愍心故。成就大慈<a 
name="0137a21" id="0137a21"></a>故。心無疲懈故。以慚愧莊嚴故。成就忍辱<a 
name="0137a22" id="0137a22"></a>安樂故。敬順諸佛教法信重尊貴故。</p><a 
name="0137a23" id="0137a23"></a><p style="text-indent: 0em; margin-left: 0em"><span class="linehead"></span>論曰。信心增上者。隨所有事於中信增上<a 
name="0137a24" id="0137a24"></a>成就。此信增上有九種。一者敬信增上尊敬<a 
name="0137a25" id="0137a25"></a>三寶。如經多恭敬故。二者淨信增上自證真<a 
name="0137a26" id="0137a26"></a>淨智。如經信清淨故。三者分別信增上令他<a 
name="0137a27" id="0137a27"></a>證淨智。如經多以信分別故。四者悲信增<a 
name="0137a28" id="0137a28"></a>上。五者慈信增上教化眾生。如經起悲愍<a 
name="0137a29" id="0137a29"></a>心故。成就大慈故。悲者除苦相決定救<a 
name="0137b01" id="0137b01"></a>濟故。慈者與樂相永與無量樂故。起者轉<a 
name="0137b02" id="0137b02"></a>復現前故。六者不疲惓信增上。教化無量眾<a 
name="0137b03" id="0137b03"></a>生久處世間能利益故。如經心無疲懈故。<a 
name="0137b04" id="0137b04"></a>七者慚愧信增上不著世間故。於慳等波<a 
name="0137b05" id="0137b05"></a>羅蜜障法深慚愧故。如經以慚愧莊嚴故。<a 
name="0137b06" id="0137b06"></a>八者安樂信增上於同法者不惱亂故。如<a 
name="0137b07" id="0137b07"></a>經成就忍辱安樂故。九者敬法信增上增<a 
name="0137b08" id="0137b08"></a>益敬信殊勝心故。如經敬順諸佛教法信重<a 
name="0137b09" id="0137b09"></a>尊貴故。後三句示修何等行波羅蜜行故。<a 
name="0137b10" id="0137b10"></a>誰為等侶同事安樂故。入何法中謂諸佛<a 
name="0137b11" id="0137b11"></a>教法故。如是信心成就。云何修行成就。</p><a 
name="0137b12" id="0137b12"></a><p style="text-indent: 0em; margin-left: 0em"><span class="linehead"></span>經曰。日夜修集善根無厭足故。親近善知<a 
name="0137b13" id="0137b13"></a>識故。常愛樂法故。求多聞無厭故。如所<a 
name="0137b14" id="0137b14"></a>聞法正觀故。心不貪著故。不著利養名聞<a 
name="0137b15" id="0137b15"></a>恭敬故。不求一切資生之物故。常生如<a 
name="0137b16" id="0137b16"></a>寶心無厭足故。</p><a 
name="0137b17" id="0137b17"></a><p style="text-indent: 0em; margin-left: 0em"><span class="linehead"></span>論曰。此十句說修行成就。云何修行成就。<a 
name="0137b18" id="0137b18"></a>集諸善根無休息故。如經日夜修集善根<a 
name="0137b19" id="0137b19"></a>無厭足故。此集有八種。一者親近集不忘<a 
name="0137b20" id="0137b20"></a>諸法。如經親近善知識故。二者樂法集。於<a 
name="0137b21" id="0137b21"></a>問答中論義解釋心喜心樂故。如經常愛<a 
name="0137b22" id="0137b22"></a>樂法故。三者多聞集。如經求多聞無厭故。<a 
name="0137b23" id="0137b23"></a>四者正觀集。如經如所聞法正觀故。五者<a 
name="0137b24" id="0137b24"></a>不著集。如經心不貪著故。向說多聞集等<a 
name="0137b25" id="0137b25"></a>三句。是聞思修慧如是次第。不著者於三昧<a 
name="0137b26" id="0137b26"></a>中無愛著故。六者不貪集。七者不求集。於<a 
name="0137b27" id="0137b27"></a>已得利養不貪。未得利養不求。障菩薩戒<a 
name="0137b28" id="0137b28"></a>退菩薩戒。如經不著利養名聞恭敬故。不<a 
name="0137b29" id="0137b29"></a>求一切資生之物故。八者如寶心集。出世<a 
name="0137c01" id="0137c01"></a>間心念念現前。如經常生如寶心無厭足<a 
name="0137c02" id="0137c02"></a>故。如是修行成就。云何迴向成就。</p><a 
name="0137c03" id="0137c03"></a><p style="text-indent: 0em; margin-left: 0em"><span class="linehead"></span>經曰。求一切智地故。求諸佛力無畏不共<a 
name="0137c04" id="0137c04"></a>法故。求諸波羅蜜無著法故。離諸諂曲故。<a 
name="0137c05" id="0137c05"></a>如說能行故。常護實語故。不污諸佛家故。<a 
name="0137c06" id="0137c06"></a>不捨菩薩戒故。不動如大山王生薩婆若<a 
name="0137c07" id="0137c07"></a>心故。不捨一切世間事成就出世間道故。<a 
name="0137c08" id="0137c08"></a>集助菩提分法無厭足故。常求上上勝道<a 
name="0137c09" id="0137c09"></a>故。諸佛子菩薩摩訶薩成就如是淨治地法。<a 
name="0137c10" id="0137c10"></a>名為安住菩薩歡喜地。</p><a 
name="0137c11" id="0137c11"></a><p style="text-indent: 0em; margin-left: 0em"><span class="linehead"></span>論曰。求一切智地等說何等事示現迴向<a 
name="0137c12" id="0137c12"></a>成就故。求一切智地是總。求如來力等於<a 
name="0137c13" id="0137c13"></a>一切智地是別。一者觀求一切智地。二者無<a 
name="0137c14" id="0137c14"></a>障求一切智地。三者離求一切智地故。四者<a 
name="0137c15" id="0137c15"></a>如說能行求一切智地。五者護求一切智地。<a 
name="0137c16" id="0137c16"></a>六者不污求一切智地。七者不捨求一切智<a 
name="0137c17" id="0137c17"></a>地。八者不動求一切智地。九者不捨成就求<a 
name="0137c18" id="0137c18"></a>一切智地。十者集求一切智地。十一者常求<a 
name="0137c19" id="0137c19"></a>求一切智地。於中求何等事。求一切智地<a 
name="0137c20" id="0137c20"></a>故。以何觀求。觀諸佛力無畏不共法故。云<a 
name="0137c21" id="0137c21"></a>何求。求諸波羅蜜無著法故。此三求者是家<a 
name="0137c22" id="0137c22"></a>依家無障求故云何求求諸波羅蜜無著法<a 
name="0137c23" id="0137c23"></a>故此無障求差別異求於中檀波羅蜜有二<a 
name="0137c24" id="0137c24"></a>種垢。一者諂曲見乞求者。詐設方便無心<a 
name="0137c25" id="0137c25"></a>許與。二者不隨先言許而不與。對治是垢。<a 
name="0137c26" id="0137c26"></a>如經離諸諂曲故。如說能行故。尸波羅蜜<a 
name="0137c27" id="0137c27"></a>有一種垢。不護實語違本所受犯已覆藏。<a 
name="0137c28" id="0137c28"></a>對治是垢。如經常護實語故。羼提波羅蜜<a 
name="0137c29" id="0137c29"></a>有一種垢污如來家。云何菩薩污如來家。<a 
name="0138a01" id="0138a01"></a>惱亂他業故。利益他業即是如來家。是故<a 
name="0138a02" id="0138a02"></a>菩薩生此家者。惱亂他業非善事故。對<a 
name="0138a03" id="0138a03"></a>治是垢。如經不污諸佛家故。毘梨耶波羅<a 
name="0138a04" id="0138a04"></a>蜜有一種垢。菩薩戒無量劫數長遠難持難<a 
name="0138a05" id="0138a05"></a>行生退轉心。對治是垢。如經不捨菩薩戒<a 
name="0138a06" id="0138a06"></a>故。禪波羅蜜有二種垢。一者亂心。二不能<a 
name="0138a07" id="0138a07"></a>調伏憶想分別。對治是垢。如經不動如大<a 
name="0138a08" id="0138a08"></a>山王生薩婆若心故。般若波羅蜜有三種<a 
name="0138a09" id="0138a09"></a>垢。一無善巧方便。世間涅槃一向不現現故。<a 
name="0138a10" id="0138a10"></a>二不修集出出世間道故。三於勝上證法<a 
name="0138a11" id="0138a11"></a>中願欲心薄故。如是次第對治是垢。如經<a 
name="0138a12" id="0138a12"></a>不捨一切世間事成就出世間道故。集助<a 
name="0138a13" id="0138a13"></a>菩提分法無厭足故。常求上上勝道故。如<a 
name="0138a14" id="0138a14"></a>是迴向成就。是名勤行具足成就。是勤行<a 
name="0138a15" id="0138a15"></a>有四種。一信二欲三精進四方便。初十句示<a 
name="0138a16" id="0138a16"></a>現信增上成就。是信增上即攝受欲。第二十<a 
name="0138a17" id="0138a17"></a>句。日夜修集善根無厭示現精進。第三十<a 
name="0138a18" id="0138a18"></a>句。求一切智地示現方便故。是名此地說<a 
name="0138a19" id="0138a19"></a>中安住。何以故。如經諸佛子菩薩摩訶薩<a 
name="0138a20" id="0138a20"></a>成就如是淨治地法。名為安住菩薩歡喜<a 
name="0138a21" id="0138a21"></a>地故。如是說分訖。</p><a 
name="0138a22" id="0138a22"></a><p><span class="juanname">十地經論歡喜地卷之二</span></p>
<hr>【經文資訊】大正藏第 26 冊 No. 1522 十地經論<br>【版本記錄】CBETA 電子佛典 Rev. 1.14 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexca93.html?index=T26n1522" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T26n1522_002 by HTTrack Website Copier/3.x [XR&CO'2008], Mon, 02 Jun 2014 23:19:53 GMT -->
</html>
