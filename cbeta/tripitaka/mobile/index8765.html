<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1578_002 by HTTrack Website Copier/3.x [XR&CO'2008], Mon, 02 Jun 2014 23:20:30 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf945.gif?utmac=MO-30696269-4&amp;utmn=744361030&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30&amp;utmp=%2Fmobile%2Findex.php%3Findex%3DT30n1578_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index65f1.html?index=T30n1578_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1578 大乘掌珍論 (2卷)<br/>【清辯菩薩造  唐 玄奘譯】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1578" sutra_name="大乘掌珍論" sutra_juan="[卷2]">　
<a 
name="0273b22" id="0273b22"></a><a 
name="0273b23" id="0273b23"></a><a 
name="0273b24" id="0273b24"></a><p><span class="juanname">大乘掌珍論卷下</span></p><a 
name="0273b25" id="0273b25"></a><a 
name="0273b26" id="0273b26"></a><p style="margin-left: 4em"><span class="byline">清辯菩薩造</span></p><a 
name="0273b27" id="0273b27"></a><p style="margin-left: 4em"><span class="byline">大唐三藏法師玄奘奉　詔譯</span></p><a 
name="0273b28" id="0273b28"></a><p style="text-indent: 0em; margin-left: 0em"><span class="linehead"></span>如是已說修觀行者總相悟入。有為性空。而<a 
name="0273b29" id="0273b29"></a>未悟入無為性空。若不開示無由悟入。若不<a 
name="0273c01" id="0273c01"></a>悟入無分別慧。謂趣入行終不得成。為開示<a 
name="0273c02" id="0273c02"></a>故復說是言。無為無有實不起似空花。此中<a 
name="0273c03" id="0273c03"></a>簡別立宗言詞。即上真性須簡別意。如前應<a 
name="0273c04" id="0273c04"></a>知。就真性故立無為空。非就世俗。非有為故<a 
name="0273c05" id="0273c05"></a>說名無為。翻對有為是無為義。即是虛空擇<a 
name="0273c06" id="0273c06"></a>非擇滅及真如性。謂前所除法處一分先顯<a 
name="0273c07" id="0273c07"></a>悟入。虛空性空易開示故。唯就空無有質礙<a 
name="0273c08" id="0273c08"></a>物。世間共立名虛空故。由此為門悟入所餘<a 
name="0273c09" id="0273c09"></a>無為空性。即此世間所知虛空。就真性故空<a 
name="0273c10" id="0273c10"></a>無有實。是名立宗。即此所立就真性故無實<a 
name="0273c11" id="0273c11"></a>虛空。二宗皆許為不起故。或假立為不起法<a 
name="0273c12" id="0273c12"></a>故。說名為因。空花無實亦不起故。立為同喻。<a 
name="0273c13" id="0273c13"></a>不說遮止異品立為不同法喻。如前應知。云<a 
name="0273c14" id="0273c14"></a>何此中建立比量。謂就真性虛空無實以不<a 
name="0273c15" id="0273c15"></a>起故。諸不起者愚智同知。其性無實猶如空<a 
name="0273c16" id="0273c16"></a>花。此所立因不起故者。略舉名相。復有餘因。<a 
name="0273c17" id="0273c17"></a>非所作故。非能作故。無滅壞故。如是等因能<a 
name="0273c18" id="0273c18"></a>遮所說無為空性。是故如應皆得為因。如說<a 
name="0273c19" id="0273c19"></a>汝當守掌此酥勿令烏近。為令所守無損污<a 
name="0273c20" id="0273c20"></a>故。亦應遮彼<span class="gaiji">&#x732B;<!--gaiji,貓,1[狂-王+苗],2&#x732B;,3--></span>鼠等類。</p><a 
name="0273c21" id="0273c21"></a><p style="text-indent: 0em; margin-left: 0em"><span class="linehead"></span>毘婆沙師咸作是難。若所立宗無為無實。是<a 
name="0273c22" id="0273c22"></a>無有義。空處等至即無所緣。云何得有。然無<a 
name="0273c23" id="0273c23"></a>障礙是虛空相。此若方便立比量言。空處等<a 
name="0273c24" id="0273c24"></a>至實有所緣。或境實有。是等至故。如是等<a 
name="0273c25" id="0273c25"></a>至所緣境故。如餘等至。或如彼緣。其餘等至<a 
name="0273c26" id="0273c26"></a>及彼所緣。是有為故。已辯性空則無同喻。此<a 
name="0273c27" id="0273c27"></a>就勝義辯虛空相。若就世俗所立虛空亦非<a 
name="0273c28" id="0273c28"></a>實有。以不起故。猶如空花。由此比量彼所建<a 
name="0273c29" id="0273c29"></a>立實有不成。又即由此我所說因。汝言等至<a 
name="0274a01" id="0274a01"></a>所緣境故。因有決定相違過失。是故我先所<a 
name="0274a02" id="0274a02"></a>立義成無障難故。</p><a 
name="0274a03" id="0274a03"></a><p style="text-indent: 0em; margin-left: 0em"><span class="linehead"></span>自部他部有作是言。若就真性虛空無實。以<a 
name="0274a04" id="0274a04"></a>不起故。此言義准。起者皆實。若言起者。亦無<a 
name="0274a05" id="0274a05"></a>有實是則此因。不遍同品因性不成。此是義<a 
name="0274a06" id="0274a06"></a>准。相似過類似不成過。此審定言。諸不起者<a 
name="0274a07" id="0274a07"></a>皆無有實。非審定言。諸無實者悉皆不起。雖<a 
name="0274a08" id="0274a08"></a>復勤勇無間所發。不遍同品亦許為因。故此<a 
name="0274a09" id="0274a09"></a>無過。</p><a 
name="0274a10" id="0274a10"></a><p style="text-indent: 0em; margin-left: 0em"><span class="linehead"></span>有餘難言。虛空有性世共知故。花亦有性。嗢<a 
name="0274a11" id="0274a11"></a><span class="gaiji">&#x9262;<!--gaiji,缽,1[金*本],2&#x9262;,3--></span>羅等世現見故。空花二種雖不相應非無<a 
name="0274a12" id="0274a12"></a>自性。故空花喻所立不成。此難不然。此空花<a 
name="0274a13" id="0274a13"></a>喻就第六轉依士訓釋。空之花故說名空花。<a 
name="0274a14" id="0274a14"></a>此既非有故喻非無。</p><a 
name="0274a15" id="0274a15"></a><p style="text-indent: 0em; margin-left: 0em"><span class="linehead"></span>由此道理修觀行者應正悟入虛空性空。於<a 
name="0274a16" id="0274a16"></a>擇滅等三種無為性空道理亦當悟入。</p><a 
name="0274a17" id="0274a17"></a><p style="text-indent: 0em; margin-left: 0em"><span class="linehead"></span>毘婆沙師不忍遮破擇滅無為。復作是難。佛<a 
name="0274a18" id="0274a18"></a>說擇滅對治有為故名出離。若謗言無。汝等<a 
name="0274a19" id="0274a19"></a>便有違宗過失。又世尊說。喜貪俱行諸受盡<a 
name="0274a20" id="0274a20"></a>滅。名為涅槃寂靜微妙。云何言無。此中世尊<a 
name="0274a21" id="0274a21"></a>欲令所化於有為境勤修厭離於無為境隨順<a 
name="0274a22" id="0274a22"></a>欣樂故。就世俗說有擇滅出離涅槃寂靜微<a 
name="0274a23" id="0274a23"></a>妙。如佛說有化生有情。說有無為涅槃亦爾。<a 
name="0274a24" id="0274a24"></a>許此有故無違宗過。但就真性遮破擇滅。故<a 
name="0274a25" id="0274a25"></a>世尊言。諸有尋求涅槃有性。我說癡人外道<a 
name="0274a26" id="0274a26"></a>弟子。乃至廣說。又言。如來不見生死及以涅<a 
name="0274a27" id="0274a27"></a>槃。言涅槃者如來假立。此中都無涅槃自性。<a 
name="0274a28" id="0274a28"></a>乃至廣說。亦無誹謗聖諦過失。以就世俗說<a 
name="0274a29" id="0274a29"></a>有愛苦畢竟不生出離涅槃寂靜微妙無顛倒<a 
name="0274b01" id="0274b01"></a>故。非就勝義說有愛苦畢竟不生本性寂滅<a 
name="0274b02" id="0274b02"></a>名為滅諦。由此聖教及所說理。就真性故說<a 
name="0274b03" id="0274b03"></a>無擇滅無此過失。</p><a 
name="0274b04" id="0274b04"></a><p style="text-indent: 0em; margin-left: 0em"><span class="linehead"></span>有餘不善正理論者作如是難。所立宗言無<a 
name="0274b05" id="0274b05"></a>為無實。無為既無。所立不成。所依不成。空花<a 
name="0274b06" id="0274b06"></a>無故有法不成。立宗因喻皆有過失。此難不<a 
name="0274b07" id="0274b07"></a>然。想施設力於唯無有有質礙物。立為虛空。<a 
name="0274b08" id="0274b08"></a>由慧簡擇於唯無有煩惱生起。立為擇滅。由<a 
name="0274b09" id="0274b09"></a>闕眾緣於唯無有諸法生起。立非擇滅。於唯<a 
name="0274b10" id="0274b10"></a>無有一切所執。立為真如。想施設力許有假<a 
name="0274b11" id="0274b11"></a>立。虛空等故不顯差別。由共許力總立有法。<a 
name="0274b12" id="0274b12"></a>差別遮遣非所共知。立為宗法。彼不起等共<a 
name="0274b13" id="0274b13"></a>所了知。立為因法。是故無有立宗因過。所說<a 
name="0274b14" id="0274b14"></a>空花雖無有事。是不起等法之有法無性性<a 
name="0274b15" id="0274b15"></a>故。由是能成所成立義。故無有法不成過失。</p><a 
name="0274b16" id="0274b16"></a><p style="text-indent: 0em; margin-left: 0em"><span class="linehead"></span>毘婆沙師復作是說。此亦不然。擇滅實有。道<a 
name="0274b17" id="0274b17"></a>所緣故。違煩惱故。非無實法可有是事。此言<a 
name="0274b18" id="0274b18"></a>唯有遮異品故。如遮虛空實有性故。前已具<a 
name="0274b19" id="0274b19"></a>破不應重執。</p><a 
name="0274b20" id="0274b20"></a><p style="text-indent: 0em; margin-left: 0em"><span class="linehead"></span>經部諸師咸作是說。立虛空等皆非實有。如<a 
name="0274b21" id="0274b21"></a>是比量立已成過。若此義言。有礙色等無性<a 
name="0274b22" id="0274b22"></a>為體。非立已成辯彼無故。所立宗言。無為無<a 
name="0274b23" id="0274b23"></a>實。此言正遣執實有性。亦復傍遣執實無性。<a 
name="0274b24" id="0274b24"></a>銅鐷部師復作是說。諸間隙色說名虛空。我<a 
name="0274b25" id="0274b25"></a>宗立彼是有為故。汝遣無為立已成過。有為<a 
name="0274b26" id="0274b26"></a>自性如前已遣。故亦不然。毘婆沙師與犢子<a 
name="0274b27" id="0274b27"></a>部。所執多同。應如彼破。</p><a 
name="0274b28" id="0274b28"></a><p style="text-indent: 0em; margin-left: 0em"><span class="linehead"></span>相應論師有作是說。於勝義上更無勝義。真<a 
name="0274b29" id="0274b29"></a>如即是諸法勝義。故就勝義說真如空。此言<a 
name="0274c01" id="0274c01"></a>稱理。而言真如非實有者。此不稱理。云何出<a 
name="0274c02" id="0274c02"></a>世無分別智及此後得清淨世智。緣無為境<a 
name="0274c03" id="0274c03"></a>是應正理。實不應理。如說世智緣無為境。<a 
name="0274c04" id="0274c04"></a>不應正理。如是此智緣有為境亦不應理。非<a 
name="0274c05" id="0274c05"></a>執真如實有應理。此實有性難成立故。緣真<a 
name="0274c06" id="0274c06"></a>如智非真出世無分別智。有所緣故及有為<a 
name="0274c07" id="0274c07"></a>故。如世緣智。是故經言。曼殊室利。慧眼何<a 
name="0274c08" id="0274c08"></a>見。答言。慧眼都無所見。又說。云何名勝義<a 
name="0274c09" id="0274c09"></a>諦。答言。此中智尚不行。況諸名字。又說。梵<a 
name="0274c10" id="0274c10"></a>志。如來菩提非能現觀。又契經言。曼殊室利。<a 
name="0274c11" id="0274c11"></a>云何見諦。答言。此中無法可見憶持。此等諸<a 
name="0274c12" id="0274c12"></a>契經者。不應許此無分別智是能現觀及緣<a 
name="0274c13" id="0274c13"></a>真如。又彼真如非真勝義。是所緣故。猶如色<a 
name="0274c14" id="0274c14"></a>等。又汝所說於勝義上更無勝義。如是等言。<a 
name="0274c15" id="0274c15"></a>若於此上空無此故說名為空。諸衣絹上更<a 
name="0274c16" id="0274c16"></a>無衣絹。牧羊人等亦共了知。彼亦應名見真<a 
name="0274c17" id="0274c17"></a>理者。又為對治諸惡見故說如是空。於勝義<a 
name="0274c18" id="0274c18"></a>上更有勝義。此類惡見曾未有故。不應遮彼<a 
name="0274c19" id="0274c19"></a>說如是空。又彼真如非實有性。違如前說。比<a 
name="0274c20" id="0274c20"></a>量理故。如說如來不見生死及以涅槃。已正<a 
name="0274c21" id="0274c21"></a>了知。非有顛倒所起煩惱。本性畢竟無生自<a 
name="0274c22" id="0274c22"></a>性。如是正知本性畢竟。非是正知非不正知。<a 
name="0274c23" id="0274c23"></a>由此聖教應知真如唯是一切分別永滅。非<a 
name="0274c24" id="0274c24"></a>實有性非離非有。實性真如轉依為相。法身<a 
name="0274c25" id="0274c25"></a>成就。由得觀空真對治道。一切分別遍計所<a 
name="0274c26" id="0274c26"></a>執種子所依異熟識中分別等種無餘永斷。<a 
name="0274c27" id="0274c27"></a>因緣無故畢竟不生。本性無生本性常住。是<a 
name="0274c28" id="0274c28"></a>名如來轉依法身。如契經說。曼殊室利。言如<a 
name="0274c29" id="0274c29"></a>來者即是畢竟本無生句。常無生法是名如<a 
name="0275a01" id="0275a01"></a>來。乃至廣說。若言真如雖離言說而是實有。<a 
name="0275a02" id="0275a02"></a>即外道我名想差別說為真如。如彼真如雖<a 
name="0275a03" id="0275a03"></a>是實有。而就勝義有非有等分別不成。我亦<a 
name="0275a04" id="0275a04"></a>如是彼亦計我。雖是實有周遍常住。作者受<a 
name="0275a05" id="0275a05"></a>者而離分別。以非語言所行處故。分別覺慧<a 
name="0275a06" id="0275a06"></a>所不緣故名離分別。彼教中說。言說不行心<a 
name="0275a07" id="0275a07"></a>意不證。故名為我。我相既爾。而復說言。緣真<a 
name="0275a08" id="0275a08"></a>如智能得解脫。非緣我智。此有何別。並無言<a 
name="0275a09" id="0275a09"></a>說。有實性故。唯執朋黨。說如是言。故我不能<a 
name="0275a10" id="0275a10"></a>信受如是似我真如實有非有。且止廣諍諸<a 
name="0275a11" id="0275a11"></a>有厭怖。廣文義者難受持故。入真甘露已具<a 
name="0275a12" id="0275a12"></a>分別。復有同類乘劣乘者。作如是言。十二處<a 
name="0275a13" id="0275a13"></a>攝有為無為定有自性。以有苦等十六聖行<a 
name="0275a14" id="0275a14"></a>觀四聖諦。精勤修習見修二道。能滅見修所<a 
name="0275a15" id="0275a15"></a>斷一切三界所攝煩惱熾火。及令三界眾苦<a 
name="0275a16" id="0275a16"></a>息故。若不開示諸法性空。誰當能捨如是過<a 
name="0275a17" id="0275a17"></a>失。誰復能修如是功德。三乘雖有資糧根性<a 
name="0275a18" id="0275a18"></a>勝解差別。現觀聖道應無差別。如是一切我<a 
name="0275a19" id="0275a19"></a>皆信受。為欲斷除煩惱障故。依世俗理彼道<a 
name="0275a20" id="0275a20"></a>差別。若離證入法無我性。不能永斷所知障<a 
name="0275a21" id="0275a21"></a>故。大師應成少分解脫。為不說言解脫解脫<a 
name="0275a22" id="0275a22"></a>無差別耶。實有此說。皆同解脫煩惱障故。作<a 
name="0275a23" id="0275a23"></a>如是言。非一切種。譬如毛孔與其太虛空性<a 
name="0275a24" id="0275a24"></a>雖同非無差別。若不爾者。應不能發勝果作<a 
name="0275a25" id="0275a25"></a>用如意神通。所證應非真實究竟。且止傍論<a 
name="0275a26" id="0275a26"></a>應辯正論。</p><a 
name="0275a27" id="0275a27"></a><p style="text-indent: 0em; margin-left: 0em"><span class="linehead"></span>修觀行者。如已悟入自宗所計虛空等空。亦<a 
name="0275a28" id="0275a28"></a>當悟入他宗所計自性士夫極微自在時方命<a 
name="0275a29" id="0275a29"></a>等諸句義空。</p><a 
name="0275b01" id="0275b01"></a><p style="text-indent: 0em; margin-left: 0em"><span class="linehead"></span>此中自性士夫論者作是難言。我宗三界一<a 
name="0275b02" id="0275b02"></a>切皆似空花轉變非無空花。由彼是有同喻<a 
name="0275b03" id="0275b03"></a>不成違所立故。今應詰問。汝言三界一切皆<a 
name="0275b04" id="0275b04"></a>似空花轉變。如是三界為是空花為非空花。<a 
name="0275b05" id="0275b05"></a>若言三界皆是空花。違害自宗及共知故不<a 
name="0275b06" id="0275b06"></a>應道理。若言三界非是空花。是則為無同喻<a 
name="0275b07" id="0275b07"></a>成就失汝本宗。若言不失空花無聲所說三<a 
name="0275b08" id="0275b08"></a>界有性故者。且應審察。汝為謂我說空花無<a 
name="0275b09" id="0275b09"></a>為同法喻為說空花為同法喻。若汝謂我說<a 
name="0275b10" id="0275b10"></a>空花無為同法喻。是惡審察。我說空花為同<a 
name="0275b11" id="0275b11"></a>法喻故。若說空花為同法喻。即非三界。不<a 
name="0275b12" id="0275b12"></a>應說言。三界有故彼亦是有。此言顯汝自慧<a 
name="0275b13" id="0275b13"></a>輕微。又遮詮言。遮止為勝。遮所遮已。功能即<a 
name="0275b14" id="0275b14"></a>盡。無能更表所遮差別。如是難辭前已具釋。<a 
name="0275b15" id="0275b15"></a>故非智者心所信受。</p><a 
name="0275b16" id="0275b16"></a><p style="text-indent: 0em; margin-left: 0em"><span class="linehead"></span>諸數論師復作是說。我雖不能親現成立最<a 
name="0275b17" id="0275b17"></a>勝士夫。然就共知諸變異聚方便成立。彼體<a 
name="0275b18" id="0275b18"></a>實有。謂諸顯事。有性為因。有種類故。諸有種<a 
name="0275b19" id="0275b19"></a>類一切皆見。有性為因。如檀片等。顯事既是<a 
name="0275b20" id="0275b20"></a>有種類故。有性為因。如是顯事有能受者。所<a 
name="0275b21" id="0275b21"></a>受用故。諸所受用一切皆見有能受者。如婆<a 
name="0275b22" id="0275b22"></a>羅門所受飲食。顯事既是所受用故有能受<a 
name="0275b23" id="0275b23"></a>者。前說比量便為敵量之所違害。此就世俗。<a 
name="0275b24" id="0275b24"></a>若以總相立諸顯事。有性為因。不辯差別便<a 
name="0275b25" id="0275b25"></a>立已成。若立顯事樂等為因。即無同喻因亦<a 
name="0275b26" id="0275b26"></a>不成。樂等種類非共許故。若以比量成立因<a 
name="0275b27" id="0275b27"></a>言。四蘊皆是苦樂癡性。是蘊性故。如受蘊者<a 
name="0275b28" id="0275b28"></a>此所說癡。非受蘊攝。同喻不成。又汝士夫多<a 
name="0275b29" id="0275b29"></a>體相遍有積聚義。即是蘊義。由此士夫因成<a 
name="0275c01" id="0275c01"></a>不定。又汝樂等各別無能一一立宗。是蘊性<a 
name="0275c02" id="0275c02"></a>故因義不成。若就勝義有實檀片。有性為因。<a 
name="0275c03" id="0275c03"></a>非共許故同喻不成。又就世俗。若以總相立<a 
name="0275c04" id="0275c04"></a>諸顯事。有能受者。不辯差別。便立已成。世所<a 
name="0275c05" id="0275c05"></a>共知。受者有故。若立顯事有實受者常住周<a 
name="0275c06" id="0275c06"></a>遍。思為自性同喻不成。如是體相諸婆羅門<a 
name="0275c07" id="0275c07"></a>非共許故。若就勝義同喻不成。受者飲食皆<a 
name="0275c08" id="0275c08"></a>實有性。非共許故。前說比量。無有敵量能為<a 
name="0275c09" id="0275c09"></a>違害。</p><a 
name="0275c10" id="0275c10"></a><p style="text-indent: 0em; margin-left: 0em"><span class="linehead"></span>諸勝論師復作是說。諸入出息閉目開目。令<a 
name="0275c11" id="0275c11"></a>意行動。根變等相定有所相。是能相故。如見<a 
name="0275c12" id="0275c12"></a>煙等。此就世俗。若以總相立彼諸相定有所<a 
name="0275c13" id="0275c13"></a>相不辯差別便立已成。世俗共知我非無故。<a 
name="0275c14" id="0275c14"></a>若立彼相有所相我常住周遍。樂等所依便<a 
name="0275c15" id="0275c15"></a>無同喻。違所立故。若就勝義亦有如是喻不<a 
name="0275c16" id="0275c16"></a>成過。時方空等由此道理亦應遮破。</p><a 
name="0275c17" id="0275c17"></a><p style="text-indent: 0em; margin-left: 0em"><span class="linehead"></span>諸勝論師復作是難。極微與意我立無為成<a 
name="0275c18" id="0275c18"></a>立空因不起故者。自不成因。若謂此二是有<a 
name="0275c19" id="0275c19"></a>為攝成立空因緣生故者。他不成因。應成少<a 
name="0275c20" id="0275c20"></a>分悟入空性。若意極微世俗亦許是無為者。<a 
name="0275c21" id="0275c21"></a>可有此難。然所立意且非無為智生因故。猶<a 
name="0275c22" id="0275c22"></a>如色等。如是句義同異性故。念生因故。此<a 
name="0275c23" id="0275c23"></a>等餘因如應當說。又諸極微亦非無為。能成<a 
name="0275c24" id="0275c24"></a>因故。猶如縷等。如是其餘有合離數同異等<a 
name="0275c25" id="0275c25"></a>因。隨應當說。或二極微所成<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>物。非常為因。<a 
name="0275c26" id="0275c26"></a>是所成故。猶如瓶等。如是其餘是所作故。可<a 
name="0275c27" id="0275c27"></a>滅壞故。是有因故。此等諸因。隨應當說。由此<a 
name="0275c28" id="0275c28"></a>道理他所妄執。意與極微皆自性空。是故無<a 
name="0275c29" id="0275c29"></a>有如所說過。</p><a 
name="0276a01" id="0276a01"></a><p style="text-indent: 0em; margin-left: 0em"><span class="linehead"></span>如上所說遮破數論勝論句義種種道理。無<a 
name="0276a02" id="0276a02"></a>衣等論所執句義。亦隨所應當立為空。</p><a 
name="0276a03" id="0276a03"></a><p style="text-indent: 0em; margin-left: 0em"><span class="linehead"></span>如是遣除諸過難已。修觀行者。正比量力悟<a 
name="0276a04" id="0276a04"></a>入自他二宗所執無為性空。雖聞所成智階<a 
name="0276a05" id="0276a05"></a>梯力已入性空。闕勝修力未能永斷所應除<a 
name="0276a06" id="0276a06"></a>障。故復精勤習勝修力。若於此中隨有一種<a 
name="0276a07" id="0276a07"></a>為無為相有間無間。復現行時即應如理觀<a 
name="0276a08" id="0276a08"></a>彼性空。遣除彼相令不顯現悟入諸法。離自<a 
name="0276a09" id="0276a09"></a>性故。其性本空。由性空故相不成實。則是無<a 
name="0276a10" id="0276a10"></a>相。由無相故無所願求。則是無願。由離相垢<a 
name="0276a11" id="0276a11"></a>故成遠離。又離性故緣彼煩惱畢竟不生。故<a 
name="0276a12" id="0276a12"></a>成寂靜。自性無起故成無生。由無生故則無<a 
name="0276a13" id="0276a13"></a>無常。亦無有苦。亦無無我。又無生故則無有<a 
name="0276a14" id="0276a14"></a>相。由無相故能以無相一相之行。觀一切法<a 
name="0276a15" id="0276a15"></a>悟入無二。由此行相勤習勝修。增長如是勝<a 
name="0276a16" id="0276a16"></a>修力故。遣除<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>相令不顯現。由此令無所行<a 
name="0276a17" id="0276a17"></a>行相。謂取有為無為行相。如眩<span class="gaiji">&#x7796;<!--gaiji,,1[醫-酉+目],2&#x7796;,3--></span>者離<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>眩<a 
name="0276a18" id="0276a18"></a><span class="gaiji">&#x7796;<!--gaiji,,1[醫-酉+目],2&#x7796;,3--></span>眼得清淨。不見先來所取諸相。雖於此中<a 
name="0276a19" id="0276a19"></a>已得無住。然由空等分別現行。有功用心<a 
name="0276a20" id="0276a20"></a>猶相續住。未得無動了知空等分別現行。障<a 
name="0276a21" id="0276a21"></a>礙出世無分別慧。為欲棄捨勇猛正勤如是<a 
name="0276a22" id="0276a22"></a>觀察。就勝義故空性境上空等分別亦非實<a 
name="0276a23" id="0276a23"></a>有。從緣生故。猶如幻等。如是勤修復能除遣<a 
name="0276a24" id="0276a24"></a>空等分別。除遣彼故空不空等二邊遠離。不<a 
name="0276a25" id="0276a25"></a>更以其空等行相觀察諸法。如說般若波羅<a 
name="0276a26" id="0276a26"></a>蜜多。正現行時於其色上不觀為常不為無<a 
name="0276a27" id="0276a27"></a>常不觀為樂亦不為苦。不觀為我亦非無我。<a 
name="0276a28" id="0276a28"></a>不觀寂靜非不寂靜。不觀為空亦非不空。不<a 
name="0276a29" id="0276a29"></a>觀為相亦非無相。不觀為願亦非無願。不觀<a 
name="0276b01" id="0276b01"></a>遠離非不遠離。如是於其受想行識一切色<a 
name="0276b02" id="0276b02"></a>聲香味觸法所有眼耳鼻舌身意布施持戒忍<a 
name="0276b03" id="0276b03"></a>辱精進靜慮般若波羅蜜多念住正斷。神足<a 
name="0276b04" id="0276b04"></a>根力覺支道支靜慮無色等至神通十力無畏<a 
name="0276b05" id="0276b05"></a>諸無礙解不共佛法諸三摩地陀羅尼門一切<a 
name="0276b06" id="0276b06"></a>智上。不觀為常亦非無常。乃至廣說。</p><a 
name="0276b07" id="0276b07"></a><p style="text-indent: 0em; margin-left: 0em"><span class="linehead"></span>既能如是遠離二邊。即能生長處中妙行。此<a 
name="0276b08" id="0276b08"></a>離二邊處中道理。由如上說二種比量有為<a 
name="0276b09" id="0276b09"></a>無為色類無故說名無色。由無色故。亦無有<a 
name="0276b10" id="0276b10"></a>等諸分別故。無有少法可相表示。言彼既然<a 
name="0276b11" id="0276b11"></a>此亦如是。故名無示。由無性故所依能依皆<a 
name="0276b12" id="0276b12"></a>不成就。無有住持。故名無住。若有為相或無<a 
name="0276b13" id="0276b13"></a>為相。若所分別非所分別。若能分別非能分<a 
name="0276b14" id="0276b14"></a>別。如是等相覺慧不行。故名無現。遠離一切<a 
name="0276b15" id="0276b15"></a>有相無相。此境界識皆不生故。名無了別。由<a 
name="0276b16" id="0276b16"></a>無色故。無形質故。方維<span class="gaiji">&#x5E56;<!--gaiji,,1[巾*票],2&#x5E56;,3--></span>幟皆無有故。名無<a 
name="0276b17" id="0276b17"></a><span class="gaiji">&#x5E56;<!--gaiji,,1[巾*票],2&#x5E56;,3--></span>幟。如世尊告迦葉波言。常為一邊無常第<a 
name="0276b18" id="0276b18"></a>二。此二中間無色無示無住無現無所了別<a 
name="0276b19" id="0276b19"></a>無有<span class="gaiji">&#x5E56;<!--gaiji,,1[巾*票],2&#x5E56;,3--></span>幟。是則名為處中妙行。如實觀察一<a 
name="0276b20" id="0276b20"></a>切法性。廣說乃至有為一邊無為第二。乃至<a 
name="0276b21" id="0276b21"></a>廣說。又如佛告迦葉波言。明與無明皆無有<a 
name="0276b22" id="0276b22"></a>二無二差別。此中正智是則名為處中妙行。<a 
name="0276b23" id="0276b23"></a>既能如是遠離二邊。於能安住無二想上所<a 
name="0276b24" id="0276b24"></a>起分別無二之想。亦能了知障礙出世無分<a 
name="0276b25" id="0276b25"></a>別慧寂靜安住。如所說因速能永斷。永斷彼<a 
name="0276b26" id="0276b26"></a>故即無如是如是分別。語意二言並皆止息。<a 
name="0276b27" id="0276b27"></a>證得無動無現無相。離諸戲論。諸法實性於<a 
name="0276b28" id="0276b28"></a>其所緣無動證入。自相妙智相續安住。雖勤<a 
name="0276b29" id="0276b29"></a>修習無倒空觀。而於空性終不作證。如是名<a 
name="0276c01" id="0276c01"></a>為勝義靜慮。如世尊言。雖修靜慮然不依色<a 
name="0276c02" id="0276c02"></a>而修靜慮。如是不依受想行識而修靜慮。不<a 
name="0276c03" id="0276c03"></a>依眼耳鼻舌身意而修靜慮。不依色聲香味<a 
name="0276c04" id="0276c04"></a>觸法而修靜慮。不依於身分別安住而修靜<a 
name="0276c05" id="0276c05"></a>慮。不依於心分別安住而修靜慮。不依於地<a 
name="0276c06" id="0276c06"></a>水火與風而修靜慮。不依於空日月星宿而<a 
name="0276c07" id="0276c07"></a>修靜慮。不依帝釋梵王世主而修靜慮。不依<a 
name="0276c08" id="0276c08"></a>欲界色無色界而修靜慮。不依此世及以他<a 
name="0276c09" id="0276c09"></a>世而修靜慮。不高不下證住無動而修靜慮。<a 
name="0276c10" id="0276c10"></a>不依我見而修靜慮。如是不依有情命者養<a 
name="0276c11" id="0276c11"></a>育士夫補特伽羅及以意生摩納婆見而修靜<a 
name="0276c12" id="0276c12"></a>慮。不依斷常有無有見而修靜慮。不為漏盡<a 
name="0276c13" id="0276c13"></a>而修靜慮。不為趣入正性離生而修靜慮。不<a 
name="0276c14" id="0276c14"></a>為證果而修靜慮。不為畢竟無所造作而修<a 
name="0276c15" id="0276c15"></a>靜慮。雖為修習無倒空觀而修靜慮。然於空<a 
name="0276c16" id="0276c16"></a>性不為作證而修靜慮。</p><a 
name="0276c17" id="0276c17"></a><p style="text-indent: 0em; margin-left: 0em"><span class="linehead"></span>相應論者有定執言。一切所取能取分別悉<a 
name="0276c18" id="0276c18"></a>皆遠離是出世間無分別智。即於其中起堅<a 
name="0276c19" id="0276c19"></a>實想精勤修習。有餘於此正審察言如是智<a 
name="0276c20" id="0276c20"></a>生。雖無如上所說分別。而隨無相境相起故。<a 
name="0276c21" id="0276c21"></a>自性分別所隨逐故。是有為故。如餘現量有<a 
name="0276c22" id="0276c22"></a>分別覺。不成出世無分別智。又彼所計離相<a 
name="0276c23" id="0276c23"></a>離言真如勝義。是所緣故。如餘所緣不成勝<a 
name="0276c24" id="0276c24"></a>義。即由此因俱非最勝。如契經言。云何此中<a 
name="0276c25" id="0276c25"></a>名勝義諦。謂於其中智亦不行。又如問言曼<a 
name="0276c26" id="0276c26"></a>殊室利。言慧眼者當何所觀。答言。若有少所<a 
name="0276c27" id="0276c27"></a>觀者即非慧眼。由此慧眼無分別故不觀有<a 
name="0276c28" id="0276c28"></a>為。亦復不能觀於無為。以諸無為非此慧眼<a 
name="0276c29" id="0276c29"></a>所應行故。由此理教彼亦應斷於此定執。復<a 
name="0277a01" id="0277a01"></a>審察言。就勝義諦如是出世無分別智亦非<a 
name="0277a02" id="0277a02"></a>實有。從緣生故。猶如幻士。於有所有妨難過<a 
name="0277a03" id="0277a03"></a>失。如理觀見當正遣除。若智能斷如是定執。<a 
name="0277a04" id="0277a04"></a>此亦如彼有過失故。不復精勤審察開示。如<a 
name="0277a05" id="0277a05"></a>是等執既滅除已。於所應知無相境性亦無<a 
name="0277a06" id="0277a06"></a>行解。因緣闕故。餘智不生由無行解。是故說<a 
name="0277a07" id="0277a07"></a>名真實行解。如世尊言。云何名為真實行解。<a 
name="0277a08" id="0277a08"></a>謂於諸法都無行解。是則名為真實行解。又<a 
name="0277a09" id="0277a09"></a>如經言。如來菩提都無現觀。又如問言曼殊<a 
name="0277a10" id="0277a10"></a>室利。諸見諦者當何所見。答言。無有少法可<a 
name="0277a11" id="0277a11"></a>見。所以者何。凡有所見皆是虛妄。若無所見<a 
name="0277a12" id="0277a12"></a>乃名見諦。又如問言。云何精勤應修現觀。答<a 
name="0277a13" id="0277a13"></a>言。若知無有少法思惟分別。如是精勤應修<a 
name="0277a14" id="0277a14"></a>現觀。復問云何已證現觀。答言。若能觀一切<a 
name="0277a15" id="0277a15"></a>法皆平等性。復問。有能見一切法平等性耶。<a 
name="0277a16" id="0277a16"></a>答言。無能見平等性。若有所見是則應成不<a 
name="0277a17" id="0277a17"></a>平等見。真實行解見諦現觀皆同一義。修觀<a 
name="0277a18" id="0277a18"></a>行者。爾時心意識智不行。說名正行無分別<a 
name="0277a19" id="0277a19"></a>慧。若能如是行無所行。則得如來應正等覺<a 
name="0277a20" id="0277a20"></a>真實授記。如契經言。世尊。菩薩云何修行於<a 
name="0277a21" id="0277a21"></a>其無上正等菩提得諸如來應正等覺真實授<a 
name="0277a22" id="0277a22"></a>記。梵志。菩薩若於是時不行於生不行於滅。<a 
name="0277a23" id="0277a23"></a>不行於善不行不善。不行世間不行出世。不<a 
name="0277a24" id="0277a24"></a>行有漏。不行無漏。不行有罪不行無罪。不行<a 
name="0277a25" id="0277a25"></a>有為不行無為。不行相應及不相應。不行於<a 
name="0277a26" id="0277a26"></a>斷及以不斷。不行生死及以涅槃。不行於見<a 
name="0277a27" id="0277a27"></a>及聞覺知。不行於施及以棄捨。不行於戒及<a 
name="0277a28" id="0277a28"></a>以律儀。不行於忍不行精進。不行靜慮不行<a 
name="0277a29" id="0277a29"></a>等持。不行於慧不行於解。不行於智不行於<a 
name="0277b01" id="0277b01"></a>證。菩薩如是行無所行。於其無上正等菩提<a 
name="0277b02" id="0277b02"></a>得諸如來應正等覺真實授記。</p><a 
name="0277b03" id="0277b03"></a><p style="text-indent: 0em; margin-left: 0em"><span class="linehead"></span>如是慧行名聖默然。如契經言。於三十七菩<a 
name="0277b04" id="0277b04"></a>提分法。如佛所說如實開示。是名說法。復於<a 
name="0277b05" id="0277b05"></a>是法雖以身證而不觀察離身有法。亦不觀<a 
name="0277b06" id="0277b06"></a>察離法有身。如是觀察。謂觀無二亦無不<a 
name="0277b07" id="0277b07"></a>二。如是觀時不隨觀察現量智見。不觀察故<a 
name="0277b08" id="0277b08"></a>名聖默然。</p><a 
name="0277b09" id="0277b09"></a><p style="text-indent: 0em; margin-left: 0em"><span class="linehead"></span>由是理教審觀察時。一切有為無為自性。無<a 
name="0277b10" id="0277b10"></a>有能為若心若慧若有分別若無分別境界自<a 
name="0277b11" id="0277b11"></a>性。如是知已。明慧日光能除一切愚癡黑闇。</p><a 
name="0277b12" id="0277b12"></a><p>　<span class="lg">諸心慧境現　　智者由不取<a 
name="0277b13" id="0277b13"></a><br>　慧行無分別　　無所行而行</span></p><a 
name="0277b14" id="0277b14"></a><p style="text-indent: 0em; margin-left: 0em"><span class="linehead"></span>此中能集諸行種子。或為諸行種子所集。故<a 
name="0277b15" id="0277b15"></a>名為心。能持勝德或由彼持令不流散。故名<a 
name="0277b16" id="0277b16"></a>為慧。心慧所行名心慧境。境地所行是名差<a 
name="0277b17" id="0277b17"></a>別。心境即是有為無為所有諸相。慧境即是<a 
name="0277b18" id="0277b18"></a>有為無為所有空性。如契經言。無相分別慧<a 
name="0277b19" id="0277b19"></a>終不轉。現謂顯現。即似心慧。所行境界性相<a 
name="0277b20" id="0277b20"></a>現義。諸謂地等。隨其一類或總或別。如是眼<a 
name="0277b21" id="0277b21"></a>等及以色等。隨其一類或總或別。如是色受<a 
name="0277b22" id="0277b22"></a>想行與識。隨其一類或總或別。如是念住及<a 
name="0277b23" id="0277b23"></a>以正斷神足根力覺支道支。波羅蜜多一切<a 
name="0277b24" id="0277b24"></a>神通。十力無畏不共佛法。諸三摩地陀羅尼<a 
name="0277b25" id="0277b25"></a>門。預流一來及以不還。若阿羅漢所有道果。<a 
name="0277b26" id="0277b26"></a>隨其一類或總或別。廣說乃至一切智智。於<a 
name="0277b27" id="0277b27"></a>一切法能正了知無顛倒性。故名智者。由者<a 
name="0277b28" id="0277b28"></a>謂說捨相因緣。言不取者無執無見。即是覺<a 
name="0277b29" id="0277b29"></a>慧不計度義。由不取因為何所證。慧行無分<a 
name="0277c01" id="0277c01"></a>別。無所行而行慧者即是無分別智。雖復永<a 
name="0277c02" id="0277c02"></a>離一切分別覺慧增益。假名為智。以無影像<a 
name="0277c03" id="0277c03"></a>無相無言境界起相自性分別亦無有故名<a 
name="0277c04" id="0277c04"></a>無分別。雖無住者而就異位假名建立。如言<a 
name="0277c05" id="0277c05"></a>燈滅阿羅漢滅。覺慧增益依俗言。說於此相<a 
name="0277c06" id="0277c06"></a>續名無分別。如分別智名有分別。此中意取<a 
name="0277c07" id="0277c07"></a>智無生行。說名為行。由此智行自他法性一<a 
name="0277c08" id="0277c08"></a>切種相非所見故不名能見。即非能見說名<a 
name="0277c09" id="0277c09"></a>真見。如所證故。非非所見作所見相。或有分<a 
name="0277c10" id="0277c10"></a>別或無分別。真見得成。真如若是所見性者。<a 
name="0277c11" id="0277c11"></a>不應說為非可見性。雖依世俗有平等見說名<a 
name="0277c12" id="0277c12"></a>真見。不應執此不平等見。說名真見。諸可見<a 
name="0277c13" id="0277c13"></a>者皆非真實。起解因故。如陽焰水一切可見<a 
name="0277c14" id="0277c14"></a>皆非真實。真如若是可見性者。可見相取不<a 
name="0277c15" id="0277c15"></a>成真見。若非可見不應說言證見真如。見非<a 
name="0277c16" id="0277c16"></a>可見豈名平等。又智有為真如無為性不平<a 
name="0277c17" id="0277c17"></a>等。若見應成不平等見。又諸法性皆非能見。<a 
name="0277c18" id="0277c18"></a>見亦應爾。俱以無生為自性故。如是非見假<a 
name="0277c19" id="0277c19"></a>名為見。非不平等。又一剎那證一切法。皆無<a 
name="0277c20" id="0277c20"></a>現觀名真現觀。不應難言。返照自體難成立<a 
name="0277c21" id="0277c21"></a>故。智應不證智之實性。二種俱非可見境性。<a 
name="0277c22" id="0277c22"></a>無差別故同時俱證。若就勝義。似境相智。本<a 
name="0277c23" id="0277c23"></a>性無生。故無現觀亦無證得。如契經言。汝不<a 
name="0277c24" id="0277c24"></a>應以現觀證得。觀於如來體是無為。出過一<a 
name="0277c25" id="0277c25"></a>切眼所行故。如是梵志。如來安坐菩提座時。<a 
name="0277c26" id="0277c26"></a>證一切法皆無所得。永斷一切虛妄顛倒所<a 
name="0277c27" id="0277c27"></a>起煩惱。如是等經悉皆隨順。且止傍論應辯<a 
name="0277c28" id="0277c28"></a>正論。遊履名行。無遊履故名無所行。是無行<a 
name="0277c29" id="0277c29"></a>解無生起義無分別慧。以不行相而為行故。<a 
name="0278a01" id="0278a01"></a>即無所行說名為行。此則略說。如前正勤所<a 
name="0278a02" id="0278a02"></a>成立果。</p><a 
name="0278a03" id="0278a03"></a><p style="text-indent: 0em; margin-left: 0em"><span class="linehead"></span>修觀行者。如是慧行無分別故。不行而行行<a 
name="0278a04" id="0278a04"></a>即不行。遠離一切所緣作意。於一切法都無<a 
name="0278a05" id="0278a05"></a>所住。猶如虛空。棄捨一切遍計分別。淡泊寂<a 
name="0278a06" id="0278a06"></a>然如入滅定觀諸法性。諸佛法身不可思議<a 
name="0278a07" id="0278a07"></a>不可了別。無二無藏無相無見。不可表示。無<a 
name="0278a08" id="0278a08"></a>生無滅無有起盡。淡泊寂然無有差別。無相<a 
name="0278a09" id="0278a09"></a>無影離諸瑕穢。超過一切覺慧語言境界道<a 
name="0278a10" id="0278a10"></a>路。雖如是觀而無所見。不見而見見即不見。<a 
name="0278a11" id="0278a11"></a>如是妙見所攝受故。能正增長無量福聚。能<a 
name="0278a12" id="0278a12"></a>感無邊微妙樂果。清淨一味能滅他苦。如藥<a 
name="0278a13" id="0278a13"></a>樹王饒益一切正所求願。如是正觀如來法<a 
name="0278a14" id="0278a14"></a>身。不見諸法有無相故名為正見。以息一切<a 
name="0278a15" id="0278a15"></a>遍計分別名正思惟。由證諸法離諸戲論一<a 
name="0278a16" id="0278a16"></a>切語言悉皆靜息名為正語。由一切法非所<a 
name="0278a17" id="0278a17"></a>作性不造彼因身語意業名為正業。以一切<a 
name="0278a18" id="0278a18"></a>法皆是無增無減法性所有增減皆永不生名<a 
name="0278a19" id="0278a19"></a>為正命。以一切法皆無發起無有造作勇猛<a 
name="0278a20" id="0278a20"></a>方便名正精進。以於諸法畢竟不證境性有<a 
name="0278a21" id="0278a21"></a>無無有憶念無所思惟名為正念。以一切種<a 
name="0278a22" id="0278a22"></a>不取諸法無所依住名為正定。如是正觀能<a 
name="0278a23" id="0278a23"></a>修如此八支聖道。此義廣如菩薩藏中處處<a 
name="0278a24" id="0278a24"></a>宣說。</p><a 
name="0278a25" id="0278a25"></a><p style="text-indent: 0em; margin-left: 0em"><span class="linehead"></span>如是正觀非但能修八支聖道。亦能圓滿略<a 
name="0278a26" id="0278a26"></a>說六種波羅蜜多。雖無加行而有是事。其義<a 
name="0278a27" id="0278a27"></a>云何。謂能棄捨一切種相。及能棄捨一切煩<a 
name="0278a28" id="0278a28"></a>惱。是名為施波羅蜜多。能息一切所緣作意<a 
name="0278a29" id="0278a29"></a>修無所得。是名為戒波羅蜜多。於諸所緣能<a 
name="0278b01" id="0278b01"></a>不忍受。是名為忍波羅蜜多。無取無捨離一<a 
name="0278b02" id="0278b02"></a>切行。是名精進波羅蜜多。一切作意皆不現<a 
name="0278b03" id="0278b03"></a>行都無所作。是名靜慮波羅蜜多。於一切法<a 
name="0278b04" id="0278b04"></a>不起戲論遠離二相。是名般若波羅蜜多。此<a 
name="0278b05" id="0278b05"></a>義廣如梵問經等處處宣說。</p><a 
name="0278b06" id="0278b06"></a><p style="text-indent: 0em; margin-left: 0em"><span class="linehead"></span>如是妙住有無量門。無量經中世尊廣說。有<a 
name="0278b07" id="0278b07"></a>大義利多所饒益。諸有智者。應如實知離諸<a 
name="0278b08" id="0278b08"></a>放逸當勤修學。</p><a 
name="0278b09" id="0278b09"></a><p><span class="juanname">大乘掌珍論卷下</span></p>
<hr>【經文資訊】大正藏第 30 冊 No. 1578 大乘掌珍論<br>【版本記錄】CBETA 電子佛典 Rev. 1.9 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】維習安大德提供之高麗藏 CD 經文，維習安大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4317.html?index=T30n1578" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1578_002 by HTTrack Website Copier/3.x [XR&CO'2008], Mon, 02 Jun 2014 23:20:30 GMT -->
</html>
