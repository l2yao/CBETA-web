<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T40n1812_003 by HTTrack Website Copier/3.x [XR&CO'2008], Mon, 02 Jun 2014 23:34:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga2c5b.gif?utmac=MO-30696269-4&amp;utmn=855525321&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT40&amp;utmp=%2Fmobile%2Findex.php%3Findex%3DT40n1812_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index11bc.html?index=T40n1812_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第40冊<br/>No.1812 天台菩薩戒疏 (3卷)<br/>【唐 明曠刪補】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T40">
<div class="root" id="1812" sutra_name="天台菩薩戒疏" sutra_juan="[卷3]">　
<a 
name="0596b04" id="0596b04"></a><a 
name="0596b05" id="0596b05"></a><a 
name="0596b06" id="0596b06"></a><a 
name="0596b07" id="0596b07"></a><p><span class="juanname">天台菩薩戒疏下</span></p><a 
name="0596b08" id="0596b08"></a><a 
name="0596b09" id="0596b09"></a><p style="margin-left: 4em"><span class="byline">天台沙門明曠刪補</span></p><a 
name="0596b10" id="0596b10"></a><p style="text-indent: 0em; margin-left: 0em"><span class="linehead"></span>三十六對境無誓戒。前之十願勸令通發。今<a 
name="0596b11" id="0596b11"></a>對境起行。要制身心舉能作難事。而顯持令<a 
name="0596b12" id="0596b12"></a>識毀禁之陋。故別別於境對治楚毒之言遂<a 
name="0596b13" id="0596b13"></a>得此事。知非持心相續人情多怠無誓結犯。<a 
name="0596b14" id="0596b14"></a>別具三緣。一對治起過信施等境。二不興別<a 
name="0596b15" id="0596b15"></a>誓。三雖發速忘便犯。就文為三。初標名結前<a 
name="0596b16" id="0596b16"></a>生後。次作是下列出別誓。三而菩薩下違制<a 
name="0596b17" id="0596b17"></a>結犯。初結前。持佛禁戒者生後。次文自有一<a 
name="0596b18" id="0596b18"></a>十三文。初對色境立猛火刀山誓制於身業。<a 
name="0596b19" id="0596b19"></a>次五對信心供養境誓制身口業。次一對信<a 
name="0596b20" id="0596b20"></a>心禮敬珍寶境鐵鎚破身誓重制於身業。次<a 
name="0596b21" id="0596b21"></a>五對五塵制言於意業。後一總身口咸願成<a 
name="0596b22" id="0596b22"></a>佛道如文。次五對四事者。衣服為一。飲食湯<a 
name="0596b23" id="0596b23"></a>藥為二。房舍為三。臥具為四。一對施臥具臥<a 
name="0596b24" id="0596b24"></a>熱鐵地誓。四對施湯藥百鉾刺身誓。五對施<a 
name="0596b25" id="0596b25"></a>房舍投熱鐵鑊誓。次一如文。次五對五塵中<a 
name="0596b26" id="0596b26"></a>對見色心刀鉾挑目誓。二對聞聲心千錐攙耳<a 
name="0596b27" id="0596b27"></a>誓。三對嗅香心千刃割鼻誓。四對嘗味心千<a 
name="0596b28" id="0596b28"></a>刀斷舌誓。五對觸細滑心利斧斬身誓。故覺<a 
name="0596b29" id="0596b29"></a>意三昧內約六根對於六塵外約六作。謂行<a 
name="0596c01" id="0596c01"></a>住坐臥語默作作於此等心達即法界。六度具<a 
name="0596c02" id="0596c02"></a>足。法界無著即布施。不傷空有即持戒。忍於<a 
name="0596c03" id="0596c03"></a>二邊不辱中道即忍辱。不雜有無名精。念念<a 
name="0596c04" id="0596c04"></a>趣中名進即精進。法界體寂即禪定。寂常照<a 
name="0596c05" id="0596c05"></a>即智慧。六度互融即三十六。一念具足名曰<a 
name="0596c06" id="0596c06"></a>持心。即是今文不破戒義。次願一切皆成佛<a 
name="0596c07" id="0596c07"></a>道。即四弘之一一須三資即攝於四。何者不<a 
name="0596c08" id="0596c08"></a>斷煩惱焉能度他。經云若自有縛能解彼縛。<a 
name="0596c09" id="0596c09"></a>無有是處不學法門暗於藥病不願成佛度生<a 
name="0596c10" id="0596c10"></a>不盡。餘三互具准此作之。此是大士本懷對<a 
name="0596c11" id="0596c11"></a>治之最。故列居後冠前。</p><p style="text-indent: 0em; margin-left: 0em"><span class="linehead"></span>三十七故入難處戒。<a 
name="0596c12" id="0596c12"></a>身為道本藉以進修。既有難緣故入妨道招<a 
name="0596c13" id="0596c13"></a>世譏謗是以制犯。此有五行。一二時頭陀。二<a 
name="0596c14" id="0596c14"></a>遊方緣。三坐禪。四安居。五布薩。一一別具四<a 
name="0596c15" id="0596c15"></a>緣成犯。一是難處。二知有難。三為修行。四故<a 
name="0596c16" id="0596c16"></a>入便犯。就文為四。初明遊止所應。二若行下<a 
name="0596c17" id="0596c17"></a>列出難處。三一切下制不應入。四若見違制<a 
name="0596c18" id="0596c18"></a>結犯。初文又二。初略舉三行時節道具。不列<a 
name="0596c19" id="0596c19"></a>說戒遊方。次而菩薩下別釋五行夏居攝坐<a 
name="0596c20" id="0596c20"></a>禪也。初言二時頭陀者。二時不寒不熱頭陀<a 
name="0596c21" id="0596c21"></a>遊方無有妨損。冬寒夏熱但可坐禪。頭陀西<a 
name="0596c22" id="0596c22"></a>音此云抖藪。抖藪十二種過令成三德。四分<a 
name="0596c23" id="0596c23"></a>律中具列十二。衣二表成解脫德遮成惡故。<a 
name="0596c24" id="0596c24"></a>食四表成般若德資慧命故。住處六表成法<a 
name="0596c25" id="0596c25"></a>身德。是所依故。衣二者一但三衣二糞掃衣。<a 
name="0596c26" id="0596c26"></a>食四者常乞食不作餘食法一坐食一摶食。<a 
name="0596c27" id="0596c27"></a>處六者一蘭若此云寂靜。二塚間。三樹下坐。<a 
name="0596c28" id="0596c28"></a>四露地坐。五隨坐。六常坐並緣佛性之性。三<a 
name="0596c29" id="0596c29"></a>觀圓修等破三惑。空觀破見思即般若德成<a 
name="0597a01" id="0597a01"></a>報身。假觀破塵沙即解脫德成應身。中觀破<a 
name="0597a02" id="0597a02"></a>無明即法身德成法身。雖三而一即一而三。<a 
name="0597a03" id="0597a03"></a>十二頭陀理無異轍。言結夏安居者要期此<a 
name="0597a04" id="0597a04"></a>住也。多制出家菩薩。在家菩薩必無他緣安<a 
name="0597a05" id="0597a05"></a>居亦善。應云。菩薩大士一心念<span class="note">(女言大<span class="gaiji">&#x59C9;<!--gaiji,姊,1[女*市],2&#x59C9;,3--></span>)</span>。我假名<a 
name="0597a06" id="0597a06"></a>菩薩某甲今依僧伽藍乃至某甲宅前三月夏<a 
name="0597a07" id="0597a07"></a>安居。四月十六日已後應云後三月夏安居。<a 
name="0597a08" id="0597a08"></a>房舍破壞修治故<span class="note">(三說若在俗宅除此句也)</span>。對首人報言。依<a 
name="0597a09" id="0597a09"></a>誰持律者。答言<span class="note">(某甲)</span>。和上此見濫用法界安居者。<a 
name="0597a10" id="0597a10"></a>既乖真教。人法俱非。以法界為所安何須用<a 
name="0597a11" id="0597a11"></a>結。今文令安乃成徒設壞亂聖法。非魔何謂。<a 
name="0597a12" id="0597a12"></a>火燧者出火物也。古因燧人出火故名出火<a 
name="0597a13" id="0597a13"></a>之物為火燧也。故論云攢燧改火。次別釋中<a 
name="0597a14" id="0597a14"></a>言十八種物者。三衣為一。經律各為一。佛菩<a 
name="0597a15" id="0597a15"></a>薩像各為一。餘名可見。經律者得法華意開<a 
name="0597a16" id="0597a16"></a>權顯實妙理無殊。今從能開即大乘經律。言<a 
name="0597a17" id="0597a17"></a>布薩者此云淨住。不限多少故下至一人。不<a 
name="0597a18" id="0597a18"></a>同聲聞眾法<span class="gaiji">[戶@句]<!--gaiji,,1[戶@句],2&#x22A41;,3--></span>四。若對首心念亦同此文。聞<a 
name="0597a19" id="0597a19"></a>鍾入堂等說偈並同聲聞無乞歡喜。維那浴<a 
name="0597a20" id="0597a20"></a>籌時改羅漢為菩薩<span class="note">(浴籌竟打一下云云)</span>。敬白諸佛子等合<a 
name="0597a21" id="0597a21"></a>掌志心聽。此南閻浮提大唐國某州某縣某<a 
name="0597a22" id="0597a22"></a>寺僧伽藍所。我本師釋迦牟尼佛遺法弟子<a 
name="0597a23" id="0597a23"></a>出家在家菩薩二眾等。自惟生死長劫乃由<a 
name="0597a24" id="0597a24"></a>不遇無上慈尊。今生若不發出離之心恐還<a 
name="0597a25" id="0597a25"></a>流浪。故於是日同崇三寶渴仰大乘共宣傳<a 
name="0597a26" id="0597a26"></a>菩薩戒藏。以此功德資益天龍八部。唯願威<a 
name="0597a27" id="0597a27"></a>光自在皇帝聖化無窮。大子諸王福延萬葉。<a 
name="0597a28" id="0597a28"></a>師僧父母常保安樂見聞隨喜宿障雲消。惡<a 
name="0597a29" id="0597a29"></a>道三途災殃自殄。迴此功德誓出娑婆。上品<a 
name="0597b01" id="0597b01"></a>上生阿彌陀佛國<span class="note">(打一下)</span>。諸佛子等諦聽。此菩<a 
name="0597b02" id="0597b02"></a>薩戒藏三世諸佛同說三世菩薩同學。眾中<a 
name="0597b03" id="0597b03"></a>有未發菩提心未受諸佛大乘戒者出<span class="note">(三說打一下)</span>。<a 
name="0597b04" id="0597b04"></a>諸佛子等諦聽。眾中未發菩提心未受諸佛<a 
name="0597b05" id="0597b05"></a>大乘戒者已出。汝等從今身至佛身於其中<a 
name="0597b06" id="0597b06"></a>間。能捨邪歸正發菩提心斷惡修善持菩薩<a 
name="0597b07" id="0597b07"></a>戒行菩薩行不<span class="note">(答能打一下)</span>。諸佛子等諦聽。眾中誰<a 
name="0597b08" id="0597b08"></a>小小者收護<span class="note">(三說打一下)</span>。諸佛子等諦聽。外有清淨<a 
name="0597b09" id="0597b09"></a>大菩薩摩訶薩入<span class="note">(三說一下)</span>。諸佛子等諦聽眾中小<a 
name="0597b10" id="0597b10"></a>者已收護。外有清淨大菩薩摩訶薩已入。內<a 
name="0597b11" id="0597b11"></a>外寂靜無諸難事堪可行籌。廣為布薩。我假<a 
name="0597b12" id="0597b12"></a>名菩薩比丘某甲為眾行籌作布薩事。眾當<a 
name="0597b13" id="0597b13"></a>一心念作布薩。唯願上中下座各次第如法<a 
name="0597b14" id="0597b14"></a>受籌<span class="note">(三說行籌竟打一下)</span>。諸佛子等諦聽。次行在家菩薩<a 
name="0597b15" id="0597b15"></a>籌<span class="note">(三說打一下)</span>。諸佛子等諦聽。此一住處一布薩。出<a 
name="0597b16" id="0597b16"></a>家菩薩若干人在家菩薩若干人。各於佛法<a 
name="0597b17" id="0597b17"></a>中清淨出家和合布薩。上順佛教中報四恩<a 
name="0597b18" id="0597b18"></a>下為含識各念阿彌陀佛一切普誦<span class="note">(次請上座說戒同聲聞法<a 
name="0597b19" id="0597b19"></a>請)</span>。敬白大眾眾請比丘某甲為眾誦戒。某甲比<a 
name="0597b20" id="0597b20"></a>丘梵音戒師昇高座<span class="note">(誦戒人具儀禮三拜已互跪云)</span>。我假名菩薩<a 
name="0597b21" id="0597b21"></a>比丘某甲<span class="note">(詞同聲聞行香說偈)</span>。誦戒畢各說自慶偈云。諸<a 
name="0597b22" id="0597b22"></a>佛出世第一快聞法奉行歡喜快。大眾和合<a 
name="0597b23" id="0597b23"></a>寂滅快。眾生離苦安樂快。戒師禮謝云。我假<a 
name="0597b24" id="0597b24"></a>名菩薩比丘某甲稽首和南敬謝大眾。眾差誦<a 
name="0597b25" id="0597b25"></a>戒多不如法惱亂大眾。願眾知慈施以歡喜。<a 
name="0597b26" id="0597b26"></a>言各各披九條等<span class="note">(去聲呼)</span>。制令出家菩薩設不曾<a 
name="0597b27" id="0597b27"></a>受聲聞律儀。若受菩薩戒亦異辨三衣。加法<a 
name="0597b28" id="0597b28"></a>受持非制重著。三衣條品受法同聲聞。但云<a 
name="0597b29" id="0597b29"></a>菩薩一心念我假名菩薩比丘某甲為異<span class="note">(云云)</span>。<a 
name="0597c01" id="0597c01"></a>言一一如法者總結五行故云一一如法。謂<a 
name="0597c02" id="0597c02"></a>住處無細虫無梵命等難也。次列出難處中<a 
name="0597c03" id="0597c03"></a>總有十二。初惡國界者二國交戰也。二國王<a 
name="0597c04" id="0597c04"></a>者不信三寶也。三土地高下者出入危險也。<a 
name="0597c05" id="0597c05"></a>四草木深邃者為虫獸所依也。五師子六虎<a 
name="0597c06" id="0597c06"></a>七狼八水九火十風十一劫賊十二毒蛇。三<a 
name="0597c07" id="0597c07"></a>制不應入中言一切者略列如上廣不可盡。<a 
name="0597c08" id="0597c08"></a>凡能損害並名為難故云一切。言乃至者不<a 
name="0597c09" id="0597c09"></a>言遊方布薩坐禪。初舉頭陀越取夏坐故云<a 
name="0597c10" id="0597c10"></a>乃至。結犯如文。</p><a 
name="0597c11" id="0597c11"></a><p style="text-indent: 0em; margin-left: 0em"><span class="linehead"></span>三十八眾坐乖法戒。入道清眾時異邪徒不<a 
name="0597c12" id="0597c12"></a>以俗年為尊卑。但用戒法為前後。崇釋文之<a 
name="0597c13" id="0597c13"></a>義軌摧世流之慢幢。以受戒為真生。故先受<a 
name="0597c14" id="0597c14"></a>為長。別具三緣。一身在眾中。二知受時節。三<a 
name="0597c15" id="0597c15"></a>坐不依次便犯。就文為四。初標名總列。次莫<a 
name="0597c16" id="0597c16"></a>如下舉外人為誡。三我佛法中下重示所制<a 
name="0597c17" id="0597c17"></a>之法。四而菩薩下違制結犯。初言次第等者<a 
name="0597c18" id="0597c18"></a>若先小後大一切俱開。若先大後小在大則<a 
name="0597c19" id="0597c19"></a>大在小則小。又此方大小無分亦宜順於時<a 
name="0597c20" id="0597c20"></a>處。比丘等者此等不同。若其出家則內二眾<a 
name="0597c21" id="0597c21"></a>自分先後。故云王子出家與庶人同類。若其<a 
name="0597c22" id="0597c22"></a>在家於外二眾而為次第。王家男女在家亦<a 
name="0597c23" id="0597c23"></a>然。不分即真而俗。非謂男女依戒雜坐。餘三<a 
name="0597c24" id="0597c24"></a>如文。</p><a 
name="0597c25" id="0597c25"></a><p style="text-indent: 0em; margin-left: 0em"><span class="linehead"></span>三十九不勸修福講解利生戒。大乘威力難<a 
name="0597c26" id="0597c26"></a>可思議。非唯資益冥途。固能救現危難。不為<a 
name="0597c27" id="0597c27"></a>講解幽顯無聞。失利處深。是故聖制。別具五<a 
name="0597c28" id="0597c28"></a>緣。一解講大法。二無諸難緣。三遇安危境。四<a 
name="0597c29" id="0597c29"></a>無慈救心。五不為講解便犯。就文為三。初制<a 
name="0598a01" id="0598a01"></a>勸自他修於福業。次而菩薩下制利生修於<a 
name="0598a02" id="0598a02"></a>智業。三而新學下違制結犯。初文先列四事。<a 
name="0598a03" id="0598a03"></a>一建立僧房。二山林園田。三立作佛塔。塔謂<a 
name="0598a04" id="0598a04"></a>藏聖身骨之處。供者福多同不殿堂形貌安<a 
name="0598a05" id="0598a05"></a>處。故阿含經明。梵尼尸比丘毘婆尸佛時以<a 
name="0598a06" id="0598a06"></a>歡喜心執火照塔。後值釋迦身體光明二十<a 
name="0598a07" id="0598a07"></a>八天身光不及。又十二因緣經云。八人應起<a 
name="0598a08" id="0598a08"></a>塔謂佛菩薩支佛四果輪王。佛塔八層已下<a 
name="0598a09" id="0598a09"></a>漸減。乃至初果二層。後分云。輪王無級四果<a 
name="0598a10" id="0598a10"></a>四級支佛五級佛十三級。亦云支提即無舍<a 
name="0598a11" id="0598a11"></a>利者也。今從最勝藏佛舍利故云佛塔。四立<a 
name="0598a12" id="0598a12"></a>安居坐禪處所。一切等者總結示立處也。凡<a 
name="0598a13" id="0598a13"></a>是一切可行道處。皆應如上立僧房等四以<a 
name="0598a14" id="0598a14"></a>為道緣。是故制之。次制講利生中又二。初標<a 
name="0598a15" id="0598a15"></a>名總勸所見有情皆須利樂。故云應為一切<a 
name="0598a16" id="0598a16"></a>等。經詮定慧二學律即戒學。菩薩律儀既是<a 
name="0598a17" id="0598a17"></a>通途利生故舉三學令說三身三德。戒學即<a 
name="0598a18" id="0598a18"></a>法身定學即解脫慧學即般若。若疾病下別<a 
name="0598a19" id="0598a19"></a>列所講之境。於中為三。初對報障勸講所猶<a 
name="0598a20" id="0598a20"></a>通。通皆有故亦總舉經律。謂報身疾病王國<a 
name="0598a21" id="0598a21"></a>干弋寇賊競興。生緣喪死師長亡化。忌晨七<a 
name="0598a22" id="0598a22"></a>七若自若他皆應講說大乘。令觀報陰即法<a 
name="0598a23" id="0598a23"></a>身德。則用法身而為對治。次齊會下於利衰<a 
name="0598a24" id="0598a24"></a>境即對煩惱障勸講。凡是齊會永福之處行<a 
name="0598a25" id="0598a25"></a>人遠歸親賓相遇。治生經求及遭水火惡風<a 
name="0598a26" id="0598a26"></a>黑色所吹船舫無有的瘼。或在江河大海值<a 
name="0598a27" id="0598a27"></a>羅剎鬼。煩悶逼切唯專佛性之戒。開解義理<a 
name="0598a28" id="0598a28"></a>令觀煩惱即般若德。故云此經律也。即用報<a 
name="0598a29" id="0598a29"></a>身而為對治。乃至下第三對業障勸講。煩惱<a 
name="0598b01" id="0598b01"></a>既多不可說盡略列三五。續舉業障故云乃<a 
name="0598b02" id="0598b02"></a>至。一切等者總舉也。三業之因殺盜等別故<a 
name="0598b03" id="0598b03"></a>云一切。三報者一切之業並有三報。此身造<a 
name="0598b04" id="0598b04"></a>業即此身報名為現報。此身造業次生受報<a 
name="0598b05" id="0598b05"></a>名為生報。此世造業二三生後方受其報名<a 
name="0598b06" id="0598b06"></a>為後報。身在八難名八難業。犯於七逆名七<a 
name="0598b07" id="0598b07"></a>逆業。或在牢獄為他拘繫手足故云杻械等。<a 
name="0598b08" id="0598b08"></a>三業毒並多。若單若雙或約一人或約七人。<a 
name="0598b09" id="0598b09"></a>若疾病者即殺業也。此等不同並是業報無<a 
name="0598b10" id="0598b10"></a>逃避處。亦局講戒令觀結業即解脫德。故大<a 
name="0598b11" id="0598b11"></a>乘三藏並詮三身對治從別。故文所列有別<a 
name="0598b12" id="0598b12"></a>有通。若能順教利樂有情感聖冥加解脫眾<a 
name="0598b13" id="0598b13"></a>難。設未感聖但害肉身。自他臨終聞薰成種。<a 
name="0598b14" id="0598b14"></a>當當值佛莫不因茲。故制菩薩常令講說大<a 
name="0598b15" id="0598b15"></a>乘經律三德之義。而新覺下結犯行解未具<a 
name="0598b16" id="0598b16"></a>並名新。次如是下第二結勸。指廣中梵怛梵<a 
name="0598b17" id="0598b17"></a>壇聲相近此云默擯。惡口惱僧故加此罰。彼<a 
name="0598b18" id="0598b18"></a>品之中廣明斯是故指之。自下大段第五明<a 
name="0598b19" id="0598b19"></a>斯義。是故中又二。初正釋次結勸。</p><a 
name="0598b20" id="0598b20"></a><p style="text-indent: 0em; margin-left: 0em"><span class="linehead"></span>第四十為師簡擇戒。菩薩利生有緣便應。何<a 
name="0598b21" id="0598b21"></a>容千里求請反起嗔惡之心弘誓有乖。故制<a 
name="0598b22" id="0598b22"></a>犯也。別具五緣。一自解戒法。二前人求受。三<a 
name="0598b23" id="0598b23"></a>彼無七遮。四反起惡心五不即為受便犯。就<a 
name="0598b24" id="0598b24"></a>文為三。初標名立制列出不應簡擇之人。二<a 
name="0598b25" id="0598b25"></a>應教下制應簡擇業報衣服。三但解下舉是<a 
name="0598b26" id="0598b26"></a>顯非違制結犯。初如文。次文又三。初簡示衣<a 
name="0598b27" id="0598b27"></a>色。青謂空青石青等黃即黃褐赤謂乾陀色黑<a 
name="0598b28" id="0598b28"></a>謂屋塵黑色等紫土色。此等五色互相參染名<a 
name="0598b29" id="0598b29"></a>不正色。凡是所著皆令染壞故云一切。次若<a 
name="0598c01" id="0598c01"></a>欲下令簡業障。言七逆者於五逆上加殺和<a 
name="0598c02" id="0598c02"></a>上及阿闍梨。出佛身血者今末代雖無此事。<a 
name="0598c03" id="0598c03"></a>若毀塔壞寺焚燒經像亦是其類。破羯磨轉<a 
name="0598c04" id="0598c04"></a>法輪僧者。佛滅度後雖無別邪羯磨破正羯<a 
name="0598c05" id="0598c05"></a>磨及破初轉四諦之理。而為遮礙。亦此流類<a 
name="0598c06" id="0598c06"></a>耳。聖人者四果僧也。三出家下示於正法。大<a 
name="0598c07" id="0598c07"></a>小律儀並同斯制。若淨名經中時二比丘禮維<a 
name="0598c08" id="0598c08"></a>摩詰足乃是聞法致敬。法華經中不輕菩薩<a 
name="0598c09" id="0598c09"></a>禮拜四眾蓋是觀性平等表示法身。忘犯利<a 
name="0598c10" id="0598c10"></a>物非佛所制。此中乃是菩薩恒式不得妄引他<a 
name="0598c11" id="0598c11"></a>文言佛制禮俗。三舉是顯非違制結犯如文。</p><a 
name="0598c12" id="0598c12"></a><p style="text-indent: 0em; margin-left: 0em"><span class="linehead"></span>第四十一為利作師戒。自行若立方可化人。<a 
name="0598c13" id="0598c13"></a>今乃無所知詐言能解。志希名利不為益他<a 
name="0598c14" id="0598c14"></a>自墜陷他。是故制犯。別具四緣。一內實無知。<a 
name="0598c15" id="0598c15"></a>二外求他境。三為貪名利。四授菩薩戒便犯。<a 
name="0598c16" id="0598c16"></a>就文為三。初標名示其正解。次若不下出無<a 
name="0598c17" id="0598c17"></a>知相。三而菩薩下違制結犯。初犯。初言七遮<a 
name="0598c18" id="0598c18"></a>者七逆障戒故名為遮。言犯十戒等者教懺<a 
name="0598c19" id="0598c19"></a>悔法。十戒即十重也。言三世千佛者謂禮過<a 
name="0598c20" id="0598c20"></a>未及現在千佛。過去莊嚴劫中始自華光如<a 
name="0598c21" id="0598c21"></a>來終至毘婆尸佛。未來星宿劫中始自日光<a 
name="0598c22" id="0598c22"></a>如來終至須彌相佛。現在賢劫之中始自俱<a 
name="0598c23" id="0598c23"></a>留孫佛終至樓至如來。言種種異相者或聞<a 
name="0598c24" id="0598c24"></a>空中聲言毘尼藏。或得印臂作滅罪字等。便<a 
name="0598c25" id="0598c25"></a>得滅罪者遮性俱滅。若依小乘作法懺悔性<a 
name="0598c26" id="0598c26"></a>罪不滅。如婬盜殺妄等性本是惡名為性<a 
name="0598c27" id="0598c27"></a>罪。如飲酒等佛制令持違制故犯名為遮罪。<a 
name="0598c28" id="0598c28"></a>凡是性罪受與不受犯即獲罪持即得福。若<a 
name="0598c29" id="0598c29"></a>其遮戒不受犯無罪。故受戒之人於性戒上<a 
name="0599a01" id="0599a01"></a>各加一遮遮犯性罪。故遮戒上唯護一遮。持<a 
name="0599a02" id="0599a02"></a>則德遍虛空犯則遮性雙結。懺乃違制復本。<a 
name="0599a03" id="0599a03"></a>清淨負財負命果地仍酬。故知小乘性罪不<a 
name="0599a04" id="0599a04"></a>滅。問遮戒不受持得福不。答隨對一境持得<a 
name="0599a05" id="0599a05"></a>一福。不同於受起增上心羯磨言下遍法界<a 
name="0599a06" id="0599a06"></a>發。故經云寧可一時發一切戒<span class="note">(由羯磨故)</span>。不可一時<a 
name="0599a07" id="0599a07"></a>犯一切戒<span class="note">(無羯磨故)</span>。又瓔珞云有犯者名菩薩無犯<a 
name="0599a08" id="0599a08"></a>者名外道。今從大果觀相改往雙遣故令懺<a 
name="0599a09" id="0599a09"></a>滅。言若無好相乃至亦不得滅者。明曾受後<a 
name="0599a10" id="0599a10"></a>退菩提心及造增上十惡犯於十重。此二失<a 
name="0599a11" id="0599a11"></a>戒之人并中下心而犯十重。不失戒人懺不<a 
name="0599a12" id="0599a12"></a>見相罪亦不滅名為無益。既非七遮並許重<a 
name="0599a13" id="0599a13"></a>受。故云而得增受。天宮云撿梵網下卷云亦<a 
name="0599a14" id="0599a14"></a>不得滅。戒字誤耳。是故菩薩得重重受而無<a 
name="0599a15" id="0599a15"></a>捨法。言失戒者善戒經云有二因緣失菩薩<a 
name="0599a16" id="0599a16"></a>戒如上列。除此二緣乃至他世流轉四趣戒<a 
name="0599a17" id="0599a17"></a>體恒在<span class="note">(云云)</span>。言對首等者對菩薩僧可滅惡者<a 
name="0599a18" id="0599a18"></a>請為懺主云。菩薩專志我某甲今請菩薩為<a 
name="0599a19" id="0599a19"></a>犯輕垢懺悔主。願菩薩為我作懺悔慈愍故<a 
name="0599a20" id="0599a20"></a><span class="note">(三說)</span>。次正懺悔<span class="note">(<span class="gaiji">胡<!--gaiji,胡,1[跍*月],2&#x4812;,3-->跪<!--gaiji,跪,1跪,2&#x8DEA;,3--></span>合掌)</span>。菩薩專志。我某甲為故不聽<a 
name="0599a21" id="0599a21"></a>大乘法等犯輕垢罪。今向菩薩發露懺悔。懺<a 
name="0599a22" id="0599a22"></a>悔則安樂不懺悔不安樂。憶念發露知而不<a 
name="0599a23" id="0599a23"></a>敢覆藏。願長老憶我清淨戒身具足清淨布<a 
name="0599a24" id="0599a24"></a>薩<span class="note">(三說懺悔主云)</span>。自責汝心應生厭離<span class="note">(答云今此依唐三藏羯磨出之)</span>。</p><a 
name="0599a25" id="0599a25"></a><p style="text-indent: 0em; margin-left: 0em"><span class="linehead"></span>言一一好解者於前七遮十重四十八輕分別<a 
name="0599a26" id="0599a26"></a>解釋。故云一一等。若不下次示無知相。暗教<a 
name="0599a27" id="0599a27"></a>相大乘經律三學並昧故云不解大乘等。暗<a 
name="0599a28" id="0599a28"></a>於圓理故云不解第一義諦。不解二字通冠<a 
name="0599a29" id="0599a29"></a>於下。暗於大乘次位故云不解習種性等。言<a 
name="0599b01" id="0599b01"></a>習種性者習以成性即是發趣十住位也。二<a 
name="0599b02" id="0599b02"></a>長養性者分別藥病長養化導。梵網下卷有<a 
name="0599b03" id="0599b03"></a>性種性。因前習性以成此性云性種性。並十<a 
name="0599b04" id="0599b04"></a>行位。三不可壞性及道種性即十迴向位。此<a 
name="0599b05" id="0599b05"></a>位深極故喻金剛而不可壞。能見中道種性。<a 
name="0599b06" id="0599b06"></a>四正法性亦名聖種性。即十地中聖道現前<a 
name="0599b07" id="0599b07"></a>故名為正。此約行布歷別名目。若圓教位具<a 
name="0599b08" id="0599b08"></a>如華嚴。初發心住八相成道得法身本。名雖<a 
name="0599b09" id="0599b09"></a>同別義。並圓融四十二位皆破界外障理微<a 
name="0599b10" id="0599b10"></a>細無明。具如法華玄等解釋<span class="note">(云云)</span>。言其中多少<a 
name="0599b11" id="0599b11"></a>等者暗於觀法行相也。若別若圓智斷不同。<a 
name="0599b12" id="0599b12"></a>傳為多少。十住空觀為入十行假觀為出故<a 
name="0599b13" id="0599b13"></a>云出入。十禪支者根本四禪。三乘通修偏圓<a 
name="0599b14" id="0599b14"></a>無隔故須善解婆娑問云。禪支十八實體有<a 
name="0599b15" id="0599b15"></a>幾。答云但十。餘名同故。初禪五支一覺二觀<a 
name="0599b16" id="0599b16"></a>三喜四樂五一心。<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>心名覺細心分別名觀。<a 
name="0599b17" id="0599b17"></a>悅心名喜悅身名樂。能令心王專一名一心。<a 
name="0599b18" id="0599b18"></a>初二是對治喜樂是利益。一心支者為二所<a 
name="0599b19" id="0599b19"></a>依。二禪四支。一內淨二喜三樂四一心。無前<a 
name="0599b20" id="0599b20"></a>覺觀之根淨名內淨。是對治支餘三名同准<a 
name="0599b21" id="0599b21"></a>倒初禪。三禪五支一捨二念三慧四樂五一<a 
name="0599b22" id="0599b22"></a>心。離喜不悔名捨。愛念三禪名念。解知之心<a 
name="0599b23" id="0599b23"></a>名慧。此二對治。餘二名同例前可知。四禪四<a 
name="0599b24" id="0599b24"></a>支。一不苦不樂二捨三念四一心。捨心相應<a 
name="0599b25" id="0599b25"></a>內心中容。異於三禪名不苦不樂。此一利益。<a 
name="0599b26" id="0599b26"></a>餘三名同例前可見。今略標寶體故云十支。<a 
name="0599b27" id="0599b27"></a>謂初禪五支二禪一支三禪三支四禪一支。<a 
name="0599b28" id="0599b28"></a>觀法既多故云一切行法。此結行相也。一一<a 
name="0599b29" id="0599b29"></a>等者總結不解教理位行也。三違制結犯。</p><a 
name="0599c01" id="0599c01"></a><p style="text-indent: 0em; margin-left: 0em"><span class="linehead"></span>第四十二為惡人說菩薩律儀戒。戒律名祕<a 
name="0599c02" id="0599c02"></a>藏不妄授人。將恐邪外之徒見文昧旨。暗於<a 
name="0599c03" id="0599c03"></a>通塞謬生謗說無益自他。是故制犯。別具四<a 
name="0599c04" id="0599c04"></a>緣。一對邪惡人。二知是。三為利養。四隨說一<a 
name="0599c05" id="0599c05"></a>戒便犯。就文為三。初標名立制。次是惡人下<a 
name="0599c06" id="0599c06"></a>明不肯受戒之過。三而菩薩下違制結犯。初<a 
name="0599c07" id="0599c07"></a>言於未受等者。問既言未受菩薩戒者並不<a 
name="0599c08" id="0599c08"></a>得說。若俗其類蓋多今時誦說咸無甄簡斯<a 
name="0599c09" id="0599c09"></a>犯者眾。此義如何。答佛意多含今應從義。地<a 
name="0599c10" id="0599c10"></a>持既云欲受戒者先為說相。令預觀察能持<a 
name="0599c11" id="0599c11"></a>不能持。即是通為信心未受者說。又出家二<a 
name="0599c12" id="0599c12"></a>眾初稟四分律儀。若人若教咸皆勸發上品<a 
name="0599c13" id="0599c13"></a>之心。為無上菩提求三聚淨戒。三聚淨戒何<a 
name="0599c14" id="0599c14"></a>法不攝。小乘既無三聚義。咸已發圓菩提心<a 
name="0599c15" id="0599c15"></a>法乃隨人。五篇通于大小。涅槃菩薩聖行廣<a 
name="0599c16" id="0599c16"></a>列十戒五支。故知此土僧尼四分律儀並是<a 
name="0599c17" id="0599c17"></a>菩薩之戒。法華開顯人法咸圓。殊途同歸何<a 
name="0599c18" id="0599c18"></a>小之有。但無謗說誦說俱開。若爾不須互受。<a 
name="0599c19" id="0599c19"></a>答互受乃增其條品。心體義無重發。形俱無<a 
name="0599c20" id="0599c20"></a>作約世現行彼彼業體。道共之戒橫<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>一也。<a 
name="0599c21" id="0599c21"></a>遍法界發為橫。他世他不亡名<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>。言千佛大<a 
name="0599c22" id="0599c22"></a>戒者總舉賢劫之數也。邪見者外道惡人之<a 
name="0599c23" id="0599c23"></a>外平常不信名為邪。除國王者王設邪見亦<a 
name="0599c24" id="0599c24"></a>乃開之。恐疑誣說於法損害也。次明不肯受<a 
name="0599c25" id="0599c25"></a>戒之過。通舉邪外等名惡人。不信不受無慚<a 
name="0599c26" id="0599c26"></a>無愧如畜生也。雖有心而無識義同無心。故<a 
name="0599c27" id="0599c27"></a>譬木石。內法無分故名外道。無圓正見名為<a 
name="0599c28" id="0599c28"></a>邪人。三違制結犯。言七佛者一切諸佛同稟<a 
name="0599c29" id="0599c29"></a>此戒。從近略舉故言七佛。</p><a 
name="0600a01" id="0600a01"></a><p style="text-indent: 0em; margin-left: 0em"><span class="linehead"></span>第四十三故毀禁法戒。菩薩律儀乘戒兩具。<a 
name="0600a02" id="0600a02"></a>二死舟<span class="gaiji">&#x6A9D;<!--gaiji,楫,1[木*戢],2&#x6A9D;,3--></span>彼岸津梁。今反自犯加復毀之。或<a 
name="0600a03" id="0600a03"></a>云惡說空無持無犯。或云諸佛方便怖入。不<a 
name="0600a04" id="0600a04"></a>信冥扶戒神潛衛。此良田稊稗。戒海死屍。謗<a 
name="0600a05" id="0600a05"></a>方等收。愆逾七逆。隨所犯外別制斯戒。別具<a 
name="0600a06" id="0600a06"></a>四緣。一信心受戒。二有所對境。三故起毀心。<a 
name="0600a07" id="0600a07"></a>四隨毀一戒便犯。就文為二。初標名呵責。次<a 
name="0600a08" id="0600a08"></a>若毀下違制結犯。初又三。明不消世利。次五<a 
name="0600a09" id="0600a09"></a>千下明鬼神呵責。三一切世人下明舉世嫌<a 
name="0600a10" id="0600a10"></a>罵。初文二失。一失現信施。二盜王水土。為過<a 
name="0600a11" id="0600a11"></a>去國土所捨地水與持戒者。無戒輸稅不得<a 
name="0600a12" id="0600a12"></a>盜名。今戒稅俱盜行盜飲。故諸鬼神呼為大<a 
name="0600a13" id="0600a13"></a>賊。次鬼神呵責者戒全利物神護鬼敬。今既<a 
name="0600a14" id="0600a14"></a>毀犯神去鬼欺。故有五千遮前而罵賊。惡其<a 
name="0600a15" id="0600a15"></a>行來掃後而滅蹤殄其所止。三舉世嫌罵。次<a 
name="0600a16" id="0600a16"></a>違制結犯並如文。</p><a 
name="0600a17" id="0600a17"></a><p style="text-indent: 0em; margin-left: 0em"><span class="linehead"></span>第四十四不敬經律戒。解不孤然依教而得。<a 
name="0600a18" id="0600a18"></a>法身父母諸佛所師經卷所在之三寶具矣。<a 
name="0600a19" id="0600a19"></a>身有微解責彼私恭解從教生。於教輕忽自<a 
name="0600a20" id="0600a20"></a>他失敬。功福沈淪故制罪也。別罪也別具四<a 
name="0600a21" id="0600a21"></a>緣。一有佛經律。二不寫傳持。三不生尊重。四<a 
name="0600a22" id="0600a22"></a>安處卑微便犯。就文為四。初標名勸持。次剝<a 
name="0600a23" id="0600a23"></a>皮下示書寫法。三常以下勸盛持供養。四若<a 
name="0600a24" id="0600a24"></a>不違制結犯。初如文。剝皮等者先舉難行而<a 
name="0600a25" id="0600a25"></a>誡心。如大論云。樂法梵志於十二年遍閻浮<a 
name="0600a26" id="0600a26"></a>提求知聖法而不能得。時世無佛法佛法亦<a 
name="0600a27" id="0600a27"></a>盡。有婆羅門言我有佛偈。若實樂者當以與<a 
name="0600a28" id="0600a28"></a>汝。答言實樂。婆羅門言若實樂者。當以皮為<a 
name="0600a29" id="0600a29"></a>紙以骨為筆以髓為水以血為墨。即如其言<a 
name="0600b01" id="0600b01"></a>書得佛偈。偈云如法應修行非法不應行。今<a 
name="0600b02" id="0600b02"></a>世及後世行法者安穩。木皮下次舉易行以<a 
name="0600b03" id="0600b03"></a>勸寫。三勸盛持中言七寶者或七中之一或<a 
name="0600b04" id="0600b04"></a>具於七為經函等。無價香華者唯貴為珍乃<a 
name="0600b05" id="0600b05"></a>言無價。故法華云。此香六銖價直娑婆世界<a 
name="0600b06" id="0600b06"></a>等。四結犯如文。</p><a 
name="0600b07" id="0600b07"></a><p style="text-indent: 0em; margin-left: 0em"><span class="linehead"></span>第四十五不化眾生戒。菩薩弘願誓度無邊<a 
name="0600b08" id="0600b08"></a>隨所見聞勸發道意。故經云不說菩提名為<a 
name="0600b09" id="0600b09"></a>殺者。道牙損滅莫不因茲故制犯也。別具三<a 
name="0600b10" id="0600b10"></a>緣。一對所化境。二不起慈悲。三捨不勸導便<a 
name="0600b11" id="0600b11"></a>犯。就文為三。初標能化之心。遍拔眾苦故云<a 
name="0600b12" id="0600b12"></a>大悲。次入下對境立誓。三是菩薩下違制結<a 
name="0600b13" id="0600b13"></a>犯。初如文。次文又三。初示見人令受歸戒。次<a 
name="0600b14" id="0600b14"></a>若見下示見雜類令發道心。三而菩薩下示<a 
name="0600b15" id="0600b15"></a>令總勸凡是有情咸發道意。初言三歸者佛<a 
name="0600b16" id="0600b16"></a>法僧寶為世良田。若不歸之無由得脫。故法<a 
name="0600b17" id="0600b17"></a>句經。如佛在世時天帝釋知命將終應受驢<a 
name="0600b18" id="0600b18"></a>報歸依於佛。禮拜之頃其命便終。託彼驢陰<a 
name="0600b19" id="0600b19"></a>母驢鞚斷。踏破坏器被陶師打胎落。即還入<a 
name="0600b20" id="0600b20"></a>天帝身。未逾食頃天帝便活。殯命之而起歸<a 
name="0600b21" id="0600b21"></a>依尚脫斯報況復長時。故先勸示令授三歸<a 
name="0600b22" id="0600b22"></a>次授十戒。三歸是十戒之體故也。餘三如文。</p><a 
name="0600b23" id="0600b23"></a><p style="text-indent: 0em; margin-left: 0em"><span class="linehead"></span>第四十六說法乖式戒。說法利人意在弘益。<a 
name="0600b24" id="0600b24"></a>尊卑有軌彼此虔誠。今乃趣爾宣揚威儀失<a 
name="0600b25" id="0600b25"></a>緒。自他輕忽法水難停故制犯也。別具三緣。<a 
name="0600b26" id="0600b26"></a>一對聽者。二非床座。三隨說結犯。就文為三。<a 
name="0600b27" id="0600b27"></a>初標能說之心具如法華。大慈悲為室柔和<a 
name="0600b28" id="0600b28"></a>忍辱為衣諸法空為座。舉一攝三故云大慈<a 
name="0600b29" id="0600b29"></a>悲。若入下示說儀式。如希孝順父母者示令<a 
name="0600c01" id="0600c01"></a>勸他尊重說教之人。敬順師教者示令勸他<a 
name="0600c02" id="0600c02"></a>恭順師所說教。西國外道多事火神專注禮<a 
name="0600c03" id="0600c03"></a>敬念念相續。故舉此事比敬人法。三其說法<a 
name="0600c04" id="0600c04"></a>下違制結犯。</p><a 
name="0600c05" id="0600c05"></a><p style="text-indent: 0em; margin-left: 0em"><span class="linehead"></span>第四十七立制滅法戒。有力之人受佛付囑。<a 
name="0600c06" id="0600c06"></a>既能稟戒應護三寶。庶得佛法長存為五乘<a 
name="0600c07" id="0600c07"></a>之軌導。今乃恃勢立制非法違佛付囑。乖受<a 
name="0600c08" id="0600c08"></a>本心致令日隱舟沈蒼生眼滅。是故制犯。別<a 
name="0600c09" id="0600c09"></a>具四緣。一信心受戒。二自恃高威。三立非法<a 
name="0600c10" id="0600c10"></a>制。四損滅佛法便犯。就文為三。初標有戒之<a 
name="0600c11" id="0600c11"></a>人。言四部者比丘等四皆有力能滅法者。次<a 
name="0600c12" id="0600c12"></a>自恃下出非法制。制於如法比丘四拘繫帳<a 
name="0600c13" id="0600c13"></a>籍。闕於剃髮出家。已出家者不得習學決疑<a 
name="0600c14" id="0600c14"></a>修福。但為營理俗務故云不聽出家乃至非<a 
name="0600c15" id="0600c15"></a>法非律。三而菩薩下違制結犯。</p><a 
name="0600c16" id="0600c16"></a><p style="text-indent: 0em; margin-left: 0em"><span class="linehead"></span>第四十八自破內法戒。菩薩理應依於正法<a 
name="0600c17" id="0600c17"></a>諸有所作動合聖懷。今乃附傍勝人。苟求<a 
name="0600c18" id="0600c18"></a>名利妄說佛法。應制云聽所損尤甚故得罪<a 
name="0600c19" id="0600c19"></a>也。別具二緣。一自為名利。二於王等前妄說<a 
name="0600c20" id="0600c20"></a>佛法戒便犯。就文為三。初明能破人法。次若<a 
name="0600c21" id="0600c21"></a>受下舉是況非。三若故下違制結犯。初言橫<a 
name="0600c22" id="0600c22"></a>與等者。於王等前妄說佛戒曲順王心。云<a 
name="0600c23" id="0600c23"></a>佛聽許枷禁打縛僧尼故云橫與作繫縛事<a 
name="0600c24" id="0600c24"></a>等。如師子等者如師子蓮華面經云。佛告阿<a 
name="0600c25" id="0600c25"></a>難。譬如師子命終之後若空若水若陸所有<a 
name="0600c26" id="0600c26"></a>眾生不食彼師子肉。唯師子身自生諸虫自食<a 
name="0600c27" id="0600c27"></a>師子之肉。阿難我之佛法非餘能壞。是我法<a 
name="0600c28" id="0600c28"></a>中諸惡比丘之所破壞。外道天魔雖破佛法<a 
name="0600c29" id="0600c29"></a>人多□信是故云非。內眾毀破人多生信。譬<a 
name="0601a01" id="0601a01"></a>如自食。次舉是況非中。言如念一子者如母<a 
name="0601a02" id="0601a02"></a>念子。以命從之如事父母使無譏謗。父母能<a 
name="0601a03" id="0601a03"></a>生生身佛戒能生法身。惡謗傷心。痛之何及。<a 
name="0601a04" id="0601a04"></a>是故舉於三百鉾刺及入地獄百劫受苦。而<a 
name="0601a05" id="0601a05"></a>比聞毀一言。而況等者。自作教他他因破法。<a 
name="0601a06" id="0601a06"></a>以他望自自因他緣故云因緣。逆佛教法云<a 
name="0601a07" id="0601a07"></a>無孝順。結犯如文。次如是下第二結勸如文。<a 
name="0601a08" id="0601a08"></a>諸佛子下第三總結為三。初標數。汝等下等<a 
name="0601a09" id="0601a09"></a>第二勸持。過去下第二勸學。</p><a 
name="0601a10" id="0601a10"></a><p style="text-indent: 0em; margin-left: 0em"><span class="linehead"></span>諸佛子下第三大段流通為二。初流通一經。<a 
name="0601a11" id="0601a11"></a>次流通一品。初又四。初勸誦。次正流通。三明<a 
name="0601a12" id="0601a12"></a>利益。四各三。初勸誦三者。初標名數。三世<a 
name="0601a13" id="0601a13"></a>下第二舉三世諸佛皆誦。我今下第三舉釋<a 
name="0601a14" id="0601a14"></a>迦自誦。舉此二文為勸之由。汝等次正流通<a 
name="0601a15" id="0601a15"></a>三文者。初勸流通之人應受持下次明流通之<a 
name="0601a16" id="0601a16"></a>相。流通下第三約時對機明流通事。得見下<a 
name="0601a17" id="0601a17"></a>第三利益中三文者。初明值聖。次世世下明<a 
name="0601a18" id="0601a18"></a>離苦。三當生下明得樂。我今下第四大眾奉<a 
name="0601a19" id="0601a19"></a>持三文者。初舉自勸他。次如無相下指廣言<a 
name="0601a20" id="0601a20"></a>無相者。應是天王名為相從天目品也。此等<a 
name="0601a21" id="0601a21"></a>諸文連前九戒。是故至此方指廣耳。三三千<a 
name="0601a22" id="0601a22"></a>下大眾受持。言三千學者。謂三千界所學之<a 
name="0601a23" id="0601a23"></a>者有本言士天宮云。人誤改之。撿梵網者字<a 
name="0601a24" id="0601a24"></a>為正。略舉一化故云三千時坐聽者舉此南洲。<a 
name="0601a25" id="0601a25"></a>亦有戒本無此一段。文不周足。前勸奉後受<a 
name="0601a26" id="0601a26"></a>持故。爾時下第二流通一品四。初結說心地。<a 
name="0601a27" id="0601a27"></a>二總結十處。三明所明所說之法。四大眾奉<a 
name="0601a28" id="0601a28"></a>持。四文各二。初文二者初明此土釋迦說竟。<a 
name="0601a29" id="0601a29"></a>次舉千百億釋迦為例。從摩醯下第二總結<a 
name="0601b01" id="0601b01"></a>十處。二者初此釋迦所說十處。次千百億下<a 
name="0601b02" id="0601b02"></a>明千百億所說十處。略舉三種通收十也。言<a 
name="0601b03" id="0601b03"></a>十處者初坐金剛座說十世界海。二至帝釋<a 
name="0601b04" id="0601b04"></a>宮說十住。三至焰天說十行。四至兜率說十<a 
name="0601b05" id="0601b05"></a>向。五至化樂說十定。六至他化說十地。七至<a 
name="0601b06" id="0601b06"></a>初禪說十金剛。八至二禪說十忍。九至三禪<a 
name="0601b07" id="0601b07"></a>說十願。十至四禪中說我本源蓮華藏世界<a 
name="0601b08" id="0601b08"></a>心地法門品。一切下第三明所說之法。二者<a 
name="0601b09" id="0601b09"></a>初別列五藏。次如如下總結。初言一切佛心<a 
name="0601b10" id="0601b10"></a>藏者戒法即心。心眾生三無差別名為佛心。<a 
name="0601b11" id="0601b11"></a>佛心遍攝具如法華實相之心具百界千如故<a 
name="0601b12" id="0601b12"></a>名心藏。心喻如地能持萬物故云地藏。此<a 
name="0601b13" id="0601b13"></a>心即戒。戒具定慧含藏三德名為戒藏。依圓<a 
name="0601b14" id="0601b14"></a>菩提四弘十願於輕重戒。一一修行願願互<a 
name="0601b15" id="0601b15"></a>融戒戒相攝一切行願無不歸之。故大論云。<a 
name="0601b16" id="0601b16"></a>能以少施小戒出過聲聞辟支佛上故名無量<a 
name="0601b17" id="0601b17"></a>行願藏也。因果等者謂因中佛性常住藏也。<a 
name="0601b18" id="0601b18"></a>果上佛性常住藏也。所言因者因於戒法入<a 
name="0601b19" id="0601b19"></a>十發趣乃至等覺名之為因。妙覺為果。若因<a 
name="0601b20" id="0601b20"></a>若果佛性常住行願無減名因果佛性常住藏<a 
name="0601b21" id="0601b21"></a>也。何者緣理持戒佛性為心。依正一如色香<a 
name="0601b22" id="0601b22"></a>中道。中道法界不變名常。毘盧遮那遍一切<a 
name="0601b23" id="0601b23"></a>處豈非藏耶。法性僧性一體無殊並可言藏。<a 
name="0601b24" id="0601b24"></a>何者覺心名佛離染名法無諍名僧。故淨名<a 
name="0601b25" id="0601b25"></a>云。佛即是法法即是眾。故涅槃云。言佛性者<a 
name="0601b26" id="0601b26"></a>猶如虛空。非內非外。若內外者云何得名一<a 
name="0601b27" id="0601b27"></a>切處有其義。若是不得妄引大論佛法二性<a 
name="0601b28" id="0601b28"></a>分張有無。誤將涅槃權對迦葉除牆壁瓦礫<a 
name="0601b29" id="0601b29"></a>以之為難。具如金錍論中委述。次總結中言<a 
name="0601c01" id="0601c01"></a>如如者總結上文。咸歸一理理無差異故曰<a 
name="0601c02" id="0601c02"></a>如如。如如者結上之法。一切結能說之人即<a 
name="0601c03" id="0601c03"></a>釋迦及千百億釋迦也。問上列諸藏有五藏<a 
name="0601c04" id="0601c04"></a>何差別。答前三屬性德三因後二屬修得三<a 
name="0601c05" id="0601c05"></a>因。理性覺智名佛心藏。即是了因。如木中火<a 
name="0601c06" id="0601c06"></a>能照用之性。理性正因法身之體遍而不動<a 
name="0601c07" id="0601c07"></a>猶如大地。如木中火天然熱性。理性戒藏從<a 
name="0601c08" id="0601c08"></a>斷惑邊即解脫德。對於緣因如木中火熟食<a 
name="0601c09" id="0601c09"></a>之性。無量等者願即了因。願由智發故。行即<a 
name="0601c10" id="0601c10"></a>緣因萬行之緣。斷惑自在故。佛性常住常即<a 
name="0601c11" id="0601c11"></a>是正因。法體遍故。應知以修了性以性發修。<a 
name="0601c12" id="0601c12"></a>修性不二如木出火。內外無殊。對修未修不<a 
name="0601c13" id="0601c13"></a>分。而分各分三性。分而不分咸通初後。應約<a 
name="0601c14" id="0601c14"></a>六位方免濫疑。一切有性具理三因。解三不<a 
name="0601c15" id="0601c15"></a>昧名字三因。觀三無間入五品位。觀行三因。<a 
name="0601c16" id="0601c16"></a>獲淨六根入圓十信。相似三因。破界外惑入<a 
name="0601c17" id="0601c17"></a>圓初住乃至等覺四十一位。分證三因。妙覺<a 
name="0601c18" id="0601c18"></a>無上究竟三因。理如故通事異故六。初心理<a 
name="0601c19" id="0601c19"></a>是而無疑。究竟妙覺而無濫。千百億下第四<a 
name="0601c20" id="0601c20"></a>大眾奉行二者。初明千百億世界機緣受行。<a 
name="0601c21" id="0601c21"></a>次若廣下指廣。</p><a 
name="0601c22" id="0601c22"></a><a 
name="0601c23" id="0601c23"></a><p style="text-indent: 0em; margin-left: 0em"><span class="linehead"></span>敘曰。明曠生地洲屬天台。縣<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>章安。洲毘括<a 
name="0601c24" id="0601c24"></a>務。天台五葉繼踵三洲。豈無宿曾見聞。今方<a 
name="0601c25" id="0601c25"></a>忻遇者自幸。髯之歲問道東南。弱冠之年名<a 
name="0601c26" id="0601c26"></a>住剡邑。圓具纔畢北面於國清海冠。憑從<a 
name="0601c27" id="0601c27"></a>師常閏。既逾一紀施途故園。人處荒蕪悲傷<a 
name="0601c28" id="0601c28"></a>屬因。唯經唯戒答乎地恩。故以書之被當時<a 
name="0601c29" id="0601c29"></a>也。諸有闕略他疏委尋。同聲見聞推功有本。<a 
name="0602a01" id="0602a01"></a>願大師道眼遙鑒丹心。值佛聞經以為杖託<a 
name="0602a02" id="0602a02"></a>耳。大曆十二年二月初一日。於台洲黃嚴縣<a 
name="0602a03" id="0602a03"></a>三章寺記之。略釋十如義。相以據外。性以據<a 
name="0602a04" id="0602a04"></a>內。主質為體。功能為力。造作為作。習因為<a 
name="0602a05" id="0602a05"></a>因。助因為緣。習果為果。報果為報。初相為<a 
name="0602a06" id="0602a06"></a>本。後報為末。初後相在為究竟等。</p><a 
name="0602a07" id="0602a07"></a><p style="text-indent: 0em; margin-left: 0em"><span class="linehead"></span>天光王品者從菩薩名以目品也。問序列十<a 
name="0602a08" id="0602a08"></a>處多重者何。答初重總敘臺葉共列十處。次<a 
name="0602a09" id="0602a09"></a>爾時下至亦復如是示第一生八相十處。入<a 
name="0602a10" id="0602a10"></a>天宮即是昇兜率。十處所說即轉法輪。入胎<a 
name="0602a11" id="0602a11"></a>住胎出胎並下生攝。出家成道即七相耳。略<a 
name="0602a12" id="0602a12"></a>無涅槃。次吾今下至清淨略列餘生十處。正<a 
name="0602a13" id="0602a13"></a>明此世化方。故知番番示成正覺。並歷十處<a 
name="0602a14" id="0602a14"></a>攝諸有緣。至舍那所受菩薩藏。及為他上說<a 
name="0602a15" id="0602a15"></a>佛心地。乃至涅槃方名反。頓部在初故略四<a 
name="0602a16" id="0602a16"></a>味。問此結華嚴處會不等何耶。答經度不盡<a 
name="0602a17" id="0602a17"></a>廣略有殊。是以今文長彼化樂及初二三四<a 
name="0602a18" id="0602a18"></a>禪五處。華嚴云。不離本座。此云起說聖化難<a 
name="0602a19" id="0602a19"></a>測。隨機見述<span class="note">(云云)</span>。</p>
<hr>【經文資訊】大正藏第 40 冊 No. 1812 天台菩薩戒疏<br>【版本記錄】CBETA 電子佛典 Rev. 1.13 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，伽耶山基金會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index0cbd.html?index=T40n1812" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T40n1812_003 by HTTrack Website Copier/3.x [XR&CO'2008], Mon, 02 Jun 2014 23:34:59 GMT -->
</html>
