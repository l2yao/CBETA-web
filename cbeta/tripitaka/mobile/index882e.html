<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB390_001 by HTTrack Website Copier/3.x [XR&CO'2008], Tue, 03 Jun 2014 00:57:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gabf4f-3.gif?utmac=MO-30696269-4&amp;utmn=11565001&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB390_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第37冊<br/>No.B390 北京楚林禪師語錄 (6卷)<br/>【清 上睿說　照琮等錄（依駒本印）】<br/>第 1 卷</p>
	<a href="index26f8.html?index=J37nB390_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B390" sutra_name="北京楚林禪師語錄" sutra_juan="[卷1]">　
<a 
name="0531a01" id="0531a01"></a><div class="xu"><p style="margin-left: 2em"><span class="headname">楚林睿禪師語錄序</span></p><a 
name="0531a02" id="0531a02"></a><p style="text-indent: 0em; margin-left: 0em"><span class="linehead"></span>雪峰問德山曰從上宗乘中事學人還有分也無德<a 
name="0531a03" id="0531a03"></a>山打一棒曰道甚麼雪峰當時如桶底子脫巖頭卻<a 
name="0531a04" id="0531a04"></a>道從門人者不是家珍若欲播揚大教直須一一從<a 
name="0531a05" id="0531a05"></a>自<span class="corr" title='[巳&gt;己]'>己</span>胸襟流出方始蓋天蓋地今時人類多不能效<a 
name="0531a06" id="0531a06"></a>古真實悟明真實履踐參學日以深知解日以廣撞<a 
name="0531a07" id="0531a07"></a>著本分衲僧等閒痛與一劄則依然漆桶還盛漆尚<a 
name="0531a08" id="0531a08"></a>未到桶底子脫又安望其逢緣不借觸處皆通夜明<a 
name="0531a09" id="0531a09"></a>簾外擲影翻身荊棘林中闊行大步乎哉諸方三百<a 
name="0531a10" id="0531a10"></a>五百說禪浩浩闢倖門鑿徑竇詎止咒飼羽養插翅<a 
name="0531a11" id="0531a11"></a>灌瓜至有朝踵室庭暮傳衣缽沿街隊隊走更僕不<a 
name="0531a12" id="0531a12"></a>能悉數咸稱祖師門下客視七破蒲團三遭痛棒者<a 
name="0531a13" id="0531a13"></a>何遲速利鈍相懸之若是耶藉使黃面老子而在定<a 
name="0531a14" id="0531a14"></a>當脫珍著敝別轉機輪執除糞器語令勤作且將從<a 
name="0531a15" id="0531a15"></a>前糞穢狼籍淨盡打疊待渠自鄙先心成就大志方<a 
name="0531a16" id="0531a16"></a>可與語從上家業不然是栴檀與楔棘同焚珍寶其<a 
name="0531a17" id="0531a17"></a>泥沙等賤識者當頓足扼腕而深惜之矣法昌當日<a 
name="0531a18" id="0531a18"></a>要覓箇不會禪底做國師直至如今無人應選是不<a 
name="0531a19" id="0531a19"></a>屑趨承是人根下劣予嘗謂學黨曰一太藏教千七<a 
name="0531a20" id="0531a20"></a>百則佛祖的的為人只消得箇轉字能達此義即是<a 
name="0531a21" id="0531a21"></a>解人若膠柱調弦希<span class="corr" title='[[廖-(彰-章)+貝]&gt;賡]'>賡</span>古曲按圖索駿異拔良林大<a 
name="0531a22" id="0531a22"></a>非忘言得意者也楚林睿公予法門猶子也氣骨崚<a 
name="0531a23" id="0531a23"></a><span class="gaiji">[山*層]<!--gaiji,,1[山*層],2&#x21F93;,3--></span>胸襟倜儻剖樊籠于中歲頓捨世榮領記別于洪<a 
name="0531a24" id="0531a24"></a>山遂稱禪將刀途血海之中飲人以甘露金戈鐵馬<a 
name="0531a25" id="0531a25"></a>之內示人以康莊故得王公大人傾誠歸命接足承<a 
name="0531a26" id="0531a26"></a>顏迎之上都置之高座俾慈雲等覆令慧日重光公<a 
name="0531a27" id="0531a27"></a>固有以致之也門人裒集其自湖南興化至金臺翊<a 
name="0531a28" id="0531a28"></a>教前後五會語錄總若干卷檀越復共捐資鋟板以<a 
name="0531a29" id="0531a29"></a>廣流通問序于予予得卒讀見其不牽時習不蹈陳<a 
name="0531a30" id="0531a30"></a>言隨分拈提自然恰好一一展拓胸襟不借他人氣<a 
name="0531b01" id="0531b01"></a>力弗求合於古而適與古會弗事絕於今而特與今<a 
name="0531b02" id="0531b02"></a>殊嘯堂兄可謂有子矣或曰清淨眼中安用著屑予<a 
name="0531b03" id="0531b03"></a>應之曰盡大地是沙門一隻眼復何嫌此數紙譬如<a 
name="0531b04" id="0531b04"></a>眼光曉了前境其光圓滿得無愛憎若必欲拈卻山<a 
name="0531b05" id="0531b05"></a>河大地以放眼光闊綽則是執空花為有蒂而竭力<a 
name="0531b06" id="0531b06"></a>掃除異復蕩蕩之晴空子之愚愚踰愚公恐非計之<a 
name="0531b07" id="0531b07"></a>得也苟或勞青未亡即用此以為金鎞一刮未始不<a 
name="0531b08" id="0531b08"></a>可或者語塞遂書此以界之。</p><a 
name="0531b09" id="0531b09"></a><p style="text-indent: 2em; margin-left: 0em"><span class="linehead"></span>時<br><a 
name="0531b10" id="0531b10"></a>大清康熙二十五年歲次丙寅新秋下浣華山樵隱</p></div><a 
name="0531b11" id="0531b11"></a><p style="margin-left: 2em"><span class="headname">楚林禪師語錄目錄</span></p><a 
name="0531b12" id="0531b12"></a><ul><li>卷首<a 
name="0531b13" id="0531b13"></a><ul><li>序文</li><li>目錄</li></ul></li><a 
name="0531b14" id="0531b14"></a><li>一卷<a 
name="0531b15" id="0531b15"></a><ul><li>住潭州南雲興化禪林語錄</li><a 
name="0531b16" id="0531b16"></a><li>住梅城放光山毘盧禪寺語錄</li></ul></li><a 
name="0531b17" id="0531b17"></a><li>二卷<a 
name="0531b18" id="0531b18"></a><ul><li>住郢州桐泉山法興禪寺語錄</li></ul></li><a 
name="0531b19" id="0531b19"></a><li>三卷<a 
name="0531b20" id="0531b20"></a><ul><li>住郢州桐泉山法興禪寺語錄</li></ul></li><a 
name="0531b21" id="0531b21"></a><li>四卷<a 
name="0531b22" id="0531b22"></a><ul><li>住北京慈明寺語錄</li><a 
name="0531b23" id="0531b23"></a><li>住北京翊教寺語錄</li></ul></li><a 
name="0531b24" id="0531b24"></a><li>五卷<a 
name="0531b25" id="0531b25"></a><ul><li>頌古</li></ul></li><a 
name="0531b26" id="0531b26"></a><li>六卷<a 
name="0531b27" id="0531b27"></a><ul><li>頌古</li></ul></li></ul><a 
name="0531b28" id="0531b28"></a><a 
name="0531b29" id="0531b29"></a><a 
name="0531b30" id="0531b30"></a><p style="text-indent: 0em; margin-left: 0em"><span class="linehead"></span>目錄終</p><a 
name="0531c01" id="0531c01"></a><p><span class="juanname">楚林上睿禪師住潭州南雲興化禪林語錄卷之一</span></p><a 
name="0531c02" id="0531c02"></a><p style="margin-left: 4em"><span class="byline">小師照琮等記錄</span></p><a 
name="0531c03" id="0531c03"></a><p style="text-indent: 0em; margin-left: 0em"><span class="linehead"></span>師於壬子二月十三日潭州眾護法檀越請住南雲<a 
name="0531c04" id="0531c04"></a>興化禪林。</p><a 
name="0531c05" id="0531c05"></a><p style="text-indent: 0em; margin-left: 0em"><span class="linehead"></span>開鑪上堂師至法座以拂子指座云寶華王座巍巍<a 
name="0531c06" id="0531c06"></a>堂堂不煩作禮要上便上喝一喝遂陞拈香云此一<a 
name="0531c07" id="0531c07"></a>瓣香光騰八極普蔭萬方爇向爐中供養<br><a 
name="0531c08" id="0531c08"></a>始祖迦文歷代諸祖祝延今上<br><a 
name="0531c09" id="0531c09"></a>皇帝聖躬萬歲萬萬歲伏願統百億香水海為一福<a 
name="0531c10" id="0531c10"></a>海滔滔不竭聚百億須彌山為一壽山仰止無窮武<a 
name="0531c11" id="0531c11"></a>略文經智仁明辯末上拈香云此一瓣香不自西域<a 
name="0531c12" id="0531c12"></a>將來不從東土拈出立處孤危用處險絕覷著眼枯<a 
name="0531c13" id="0531c13"></a>嗅著腦裂爇向爐中供養現住東巖同真堂上沒意<a 
name="0531c14" id="0531c14"></a>味的嘯堂大和尚用酬法乳就座維那白槌云法筵<a 
name="0531c15" id="0531c15"></a>龍象眾當觀第一義師喝云早<span class="corr" title='[巳&gt;已]'>已</span>落七落八了也有<a 
name="0531c16" id="0531c16"></a>不落二三者出眾相見一僧出便喝師云好箇臨濟<a 
name="0531c17" id="0531c17"></a>兒孫僧又喝師作和南勢僧擬議師便打問師唱誰<a 
name="0531c18" id="0531c18"></a>家曲師云無人和得齊進云畢竟是何曲調師便喝<a 
name="0531c19" id="0531c19"></a>進云依稀似曲纔堪聽又被風吹別調中師云將謂<a 
name="0531c20" id="0531c20"></a>知音原來不是乃云瞿曇老子為一大事因緣故出<a 
name="0531c21" id="0531c21"></a>現於世欲令眾生等入佛之知見大眾且道那箇眾<a 
name="0531c22" id="0531c22"></a>生是無知見底若一切眾生既有知見因甚須待如<a 
name="0531c23" id="0531c23"></a>來出現然後得入且又作麼生說箇得入的道理驀<a 
name="0531c24" id="0531c24"></a>拈拄杖云於此通得一線方見白浪山頭起紅塵海<a 
name="0531c25" id="0531c25"></a>底生大用繁興自在無礙可以鉗槌佛祖號令人天<a 
name="0531c26" id="0531c26"></a>其或未然便擲下拄杖云坐斷十方猶點額密移一<a 
name="0531c27" id="0531c27"></a>步看飛龍上首結槌云諦觀法王法法王法如是。</p><a 
name="0531c28" id="0531c28"></a><p style="text-indent: 0em; margin-left: 0em"><span class="linehead"></span>大士像成開光眾會首請上堂圓通大啟萬善咸歸<a 
name="0531c29" id="0531c29"></a>百匝千重維新永固聞其聲則功超諸聖禮其像則<a 
name="0531c30" id="0531c30"></a>福等河沙入不思議解脫境界作不思議廣大佛事<a 
name="0532a01" id="0532a01"></a>度不思議根熟眾生成不思議勝妙功德揮拂子云<a 
name="0532a02" id="0532a02"></a>觀世音菩薩來也在拂子頭上轉大法輪頭頭無礙<a 
name="0532a03" id="0532a03"></a>法法圓融或以眼處作耳處佛事或以耳處作眼處<a 
name="0532a04" id="0532a04"></a>佛事或以鼻處作舌處佛事或以舌處作鼻處佛事<a 
name="0532a05" id="0532a05"></a>乃至風動林搖泉鳴谷應猿啼鳥語漁唱樵歌盡是<a 
name="0532a06" id="0532a06"></a>無作妙力助發觀音普門現前大眾各各從此獲本<a 
name="0532a07" id="0532a07"></a>妙心得大自在滅諸有苦善應無疲驀豎拂子云還<a 
name="0532a08" id="0532a08"></a>見觀音麼復喝一喝舉石頭問長髭云什處來髭云<a 
name="0532a09" id="0532a09"></a>嶺南來頭云大庾嶺頭一舖功德成就也未髭云成<a 
name="0532a10" id="0532a10"></a>就久矣只欠點眼頭云莫要點眼麼髭云便請頭垂<a 
name="0532a11" id="0532a11"></a>一足髭便禮拜頭云子見箇什麼道理便禮拜髭云<a 
name="0532a12" id="0532a12"></a>如紅爐上一片雪師云石頭雖善點眼未免費盡腕<a 
name="0532a13" id="0532a13"></a>頭氣力興化一堂功德成就久矣亦只欠點眼若云<a 
name="0532a14" id="0532a14"></a>便請山僧只向他道處處彌陀佛家家觀世音且道<a 
name="0532a15" id="0532a15"></a>與古人相去多少。</p><a 
name="0532a16" id="0532a16"></a><p style="text-indent: 0em; margin-left: 0em"><span class="linehead"></span>小參笠下清風胸次無塵始見杖頭明月頂門具眼<a 
name="0532a17" id="0532a17"></a>方窺汝等各各眼光爍破四天下還見興化老做處<a 
name="0532a18" id="0532a18"></a>麼眾無對師云一似瞎復舉盤山云向上一路千聖<a 
name="0532a19" id="0532a19"></a>不傳慈明云向上一路千聖不然大慧云向上一路<a 
name="0532a20" id="0532a20"></a>熱碗鳴聲師云三大老總只發明得向下一路若是<a 
name="0532a21" id="0532a21"></a>向上一路直是三生六十劫興化見處也要諸人共<a 
name="0532a22" id="0532a22"></a>知向上一路滑。</p><a 
name="0532a23" id="0532a23"></a><p style="text-indent: 0em; margin-left: 0em"><span class="linehead"></span>南雲眾居士入山設齋請上堂舉甘贄行者入南泉<a 
name="0532a24" id="0532a24"></a>設齋時黃檗為首座贄請施財檗曰財法二施等無<a 
name="0532a25" id="0532a25"></a>差別贄曰恁麼道爭消得某甲親便舁錢出去須臾<a 
name="0532a26" id="0532a26"></a>復入曰請施財檗曰財法二施等無差別贄乃行親<a 
name="0532a27" id="0532a27"></a>退翁師祖道首座固是熟處難忘未免執一不變行<a 
name="0532a28" id="0532a28"></a>者可謂予奪臨時太煞希功冀傚怎似梁谿五居士<a 
name="0532a29" id="0532a29"></a>設齋不矜不伐秪要諸人飽便休師云興化者裏又<a 
name="0532a30" id="0532a30"></a>且不然南雲眾居士入山設齋行親彼此俱無系毫<a 
name="0532b01" id="0532b01"></a>施受之心饅頭<span class="gaiji">[飢-几+追]<!--gaiji,,1[飢-几+追],2&#x4B54;,3--></span>子一任諸人橫咬豎咬飽了更須<a 
name="0532b02" id="0532b02"></a>吐卻始得。</p><a 
name="0532b03" id="0532b03"></a><p style="text-indent: 0em; margin-left: 0em"><span class="linehead"></span>清一璽子對靈小參諸法不自生亦不從他生不共<a 
name="0532b04" id="0532b04"></a>不無因是故說無生敢問大眾既是不自生又不從<a 
name="0532b05" id="0532b05"></a>他生不共不無因喚什麼作無生於斯薦得清一璽<a 
name="0532b06" id="0532b06"></a>子二十年前生本不曾生二十年後滅亦未嘗滅三<a 
name="0532b07" id="0532b07"></a>千里外把手共行正當恁麼時如何相見高聲云看<a 
name="0532b08" id="0532b08"></a>腳下。</p><a 
name="0532b09" id="0532b09"></a><p style="text-indent: 0em; margin-left: 0em"><span class="linehead"></span>小參興化不會禪道佛法只是穿衣喫飯閒坐倦眠<a 
name="0532b10" id="0532b10"></a>是則固是忽然枕子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天觸著帝釋鼻<a 
name="0532b11" id="0532b11"></a>孔東海鯉魚打一棒雨似盆傾又作麼生以拂子打<a 
name="0532b12" id="0532b12"></a>圓相云業識茫茫無本可據達磨大師急著眼覷。</p><a 
name="0532b13" id="0532b13"></a><p style="text-indent: 0em; margin-left: 0em"><span class="linehead"></span>上堂拈拄杖卓一下云於此須辨緇素良久云諸禪<a 
name="0532b14" id="0532b14"></a>德緇素作麼生辨杳杳冥冥恍恍忽忽達磨眼睛廣<a 
name="0532b15" id="0532b15"></a>州漆具縱饒辨得分明也是途中露布。</p><a 
name="0532b16" id="0532b16"></a><p style="text-indent: 0em; margin-left: 0em"><span class="linehead"></span>證果寺去六大師八旬誕辰請上堂坐一走六處處<a 
name="0532b17" id="0532b17"></a>花攢錦簇撥六用一著著風規壁立南嶽山青洞庭<a 
name="0532b18" id="0532b18"></a>水碧丹葉傳書天降來芙蕖捧香地湧出合山慶快<a 
name="0532b19" id="0532b19"></a>喜添籌趙州寶掌居其側興化慣自錦上鋪花更添<a 
name="0532b20" id="0532b20"></a>一分別處土宜祗是不堪出手親從威音王<span class="corr" title='[巳&gt;已]'>已</span>前收<a 
name="0532b21" id="0532b21"></a>下箇物名不得狀不得無與等最越格妙手畫難工<a 
name="0532b22" id="0532b22"></a>海口讚莫及佛眼覷不見祖師道不識囊之以錦繡<a 
name="0532b23" id="0532b23"></a>蘊之以玉帛秘而不傳直至今日壽法壽人方敢將<a 
name="0532b24" id="0532b24"></a>出喝一喝云是什麼攤向證果堂前問取南雲古佛。</p><a 
name="0532b25" id="0532b25"></a><p style="text-indent: 0em; margin-left: 0em"><span class="linehead"></span>晚參師問世尊不說說迦葉不聞聞<span class="corr" title='[巳&gt;已]'>已</span>前事如何眾<a 
name="0532b26" id="0532b26"></a>著語不契請師代語師曰八十翁翁輥繡毬眾曰請<a 
name="0532b27" id="0532b27"></a>師頌出師朗聲曰八十翁翁輥繡毬腰纏跨鶴上楊<a 
name="0532b28" id="0532b28"></a>州四五百條花柳巷二三千處管絃樓。</p><a 
name="0532b29" id="0532b29"></a><p style="text-indent: 0em; margin-left: 0em"><span class="linehead"></span>解三小參三日前三日後仔細看來全漏逗十字街<a 
name="0532b30" id="0532b30"></a>頭石敢當始終不解藏家醜報道達磨無心釋迦有<a 
name="0532c01" id="0532c01"></a>口說了四十九年狼藉八斛四斗賺得神光立雪深<a 
name="0532c02" id="0532c02"></a>一箇渾身盡分剖山僧無法施行總付糞箕苕帚。</p><a 
name="0532c03" id="0532c03"></a><p style="text-indent: 0em; margin-left: 0em"><span class="linehead"></span>胡桂生居士六十初度請上堂問答畢乃曰麋游巨<a 
name="0532c04" id="0532c04"></a>壑鶴立喬松古砌鳴玉管之蟬長空走冰盤之兔桂<a 
name="0532c05" id="0532c05"></a>樹香浮蓮房子實末釐惲露法身高下了無剩欠滿<a 
name="0532c06" id="0532c06"></a>眼滿耳全放全收拈拄杖顧左右曰且道無量壽如<a 
name="0532c07" id="0532c07"></a>來即今居何國土卓一下曰十成好曲無生調唱作<a 
name="0532c08" id="0532c08"></a>千秋白石歌拋杖下座。</p><a 
name="0532c09" id="0532c09"></a><p style="text-indent: 0em; margin-left: 0em"><span class="linehead"></span>晚參舉僧問智門如何是般若體門云蚌含明月如<a 
name="0532c10" id="0532c10"></a>何是般若用門云兔子懷胎師云古今盡謂奇特殊<a 
name="0532c11" id="0532c11"></a>不知雲門會裏閃爍生光臨濟家風更須別展如何<a 
name="0532c12" id="0532c12"></a>是般若體猿啼岳麓如何是般若用漁唱瀟湘眾中<a 
name="0532c13" id="0532c13"></a>設有隨他舌頭轉底撿點道老老大大話頭也不炤<a 
name="0532c14" id="0532c14"></a>顧我也知你是箇漆桶。</p><a 
name="0532c15" id="0532c15"></a><p style="text-indent: 0em; margin-left: 0em"><span class="linehead"></span>晚參僧問十方同聚會箇箇學無為此是選佛場心<a 
name="0532c16" id="0532c16"></a>空及第歸如何是心空及第歸底旨趣師默然僧曰<a 
name="0532c17" id="0532c17"></a>自從舞得三臺後拍拍原來總是歌師亦默然僧曰<a 
name="0532c18" id="0532c18"></a>而今不必重拈出大家齊唱太平歌師亦默然問一<a 
name="0532c19" id="0532c19"></a>言道盡時如何師曰死水不藏龍僧曰如何是活水<a 
name="0532c20" id="0532c20"></a>龍師便打。</p><a 
name="0532c21" id="0532c21"></a><p style="text-indent: 0em; margin-left: 0em"><span class="linehead"></span>結夏小參古者道一百日緊結布袋頭斷斷不容走<a 
name="0532c22" id="0532c22"></a>作仔細看來大似癩馬繫枯椿進退不得自由有甚<a 
name="0532c23" id="0532c23"></a>快活處興化者裏盡大地是箇禪堂一任諸人橫出<a 
name="0532c24" id="0532c24"></a>豎沒左之右之但不得作佛法商量亦不得作住禪<a 
name="0532c25" id="0532c25"></a>堂會離此二途速道速道。</p><a 
name="0532c26" id="0532c26"></a><p style="text-indent: 0em; margin-left: 0em"><span class="linehead"></span>上堂舉德山托缽公案畢師云者則公案古今批判<a 
name="0532c27" id="0532c27"></a>者甚多錯會者不少興化真實相告雪峰善用截流<a 
name="0532c28" id="0532c28"></a>之刃德山慣輸陷虎之機嵒頭知而故犯罪案彌天<a 
name="0532c29" id="0532c29"></a>唱教門中固不無德山父子若是末後句莫說三年<a 
name="0532c30" id="0532c30"></a>後示寂即使活到今日亦未許渠在。</p><a 
name="0533a01" id="0533a01"></a><p style="text-indent: 0em; margin-left: 0em"><span class="linehead"></span>小參良久顧左右云山僧有副屎腸一一為汝抖擻<a 
name="0533a02" id="0533a02"></a>臨濟莽鹵劈頭便喝德山粗暴落脊便摟趙州破家<a 
name="0533a03" id="0533a03"></a>只喚吃茶曹山孝滿一味顛酒象骨攔路輥三箇毬<a 
name="0533a04" id="0533a04"></a>紫湖當門縱一隻狗盡道誇勝爭強不知出乘露醜<a 
name="0533a05" id="0533a05"></a>引得嘉州石佛笑呵呵賺卻<span class="corr" title='[陜&gt;陝]'>陝</span>府鐵牛沿路走忽云<a 
name="0533a06" id="0533a06"></a>山僧今日說四眾過罪犯彌天將入拔舌地獄去也<a 
name="0533a07" id="0533a07"></a>大兄小弟還有相救者麼良久喝一喝云寧可永劫<a 
name="0533a08" id="0533a08"></a>受沉淪不從諸聖求解脫便下座。</p><a 
name="0533a09" id="0533a09"></a><p style="text-indent: 0em; margin-left: 0em"><span class="linehead"></span>解制上堂天無門地無戶亂走衲僧向什處去饒汝<a 
name="0533a10" id="0533a10"></a>道箇不是西天便歸東土也被興化拄杖子穿卻鼻<a 
name="0533a11" id="0533a11"></a>孔攛拄杖下座。</p><a 
name="0533a12" id="0533a12"></a><p style="text-indent: 0em; margin-left: 0em"><span class="linehead"></span>早參古人云佛者心清淨是法者心光明是道者處<a 
name="0533a13" id="0533a13"></a>處無礙淨光是喝一喝云三段不同可恕走殺無位<a 
name="0533a14" id="0533a14"></a>真人。</p><a 
name="0533a15" id="0533a15"></a><p style="text-indent: 0em; margin-left: 0em"><span class="linehead"></span>霖垓闍黎斷七小參今朝八月一七七事<span class="corr" title='[巳&gt;已]'>已</span>畢一幅<a 
name="0533a16" id="0533a16"></a>靈床化火中百草頭邊從出沒豎拂子云還拘繫得<a 
name="0533a17" id="0533a17"></a>麼便拋下云不可不快活也。</p><a 
name="0533a18" id="0533a18"></a><p style="text-indent: 0em; margin-left: 0em"><span class="linehead"></span>學士徐公總戎謝公等立法名請上堂喝一喝云此<a 
name="0533a19" id="0533a19"></a>箇門中排身而入純其忠達其孝廣其智漙其德君<a 
name="0533a20" id="0533a20"></a>以斯而致民以斯而澤一切智智清淨無二無二分<a 
name="0533a21" id="0533a21"></a>無別無斷故奉持此道真言更有何法不備復一喝<a 
name="0533a22" id="0533a22"></a>舉裴相國一日捧一尊佛像于黃檗前跪曰請師安<a 
name="0533a23" id="0533a23"></a>名檗喚裴休休應諾檗云與汝安名竟休云謝師安<a 
name="0533a24" id="0533a24"></a>名師云裴公跪請不是好心今日學士徐公等請山<a 
name="0533a25" id="0533a25"></a>僧陞座安名因名之曰照曇號之曰機宜各各為之<a 
name="0533a26" id="0533a26"></a>安名立字竟且道與黃檗安名是同是別驀揮拂子<a 
name="0533a27" id="0533a27"></a>云一寸筆頭三尺劍安邦定國是斯人。</p><a 
name="0533a28" id="0533a28"></a><p style="text-indent: 0em; margin-left: 0em"><span class="linehead"></span>上堂舉臨濟三度喫棒因緣畢乃曰有者道得黃檗<a 
name="0533a29" id="0533a29"></a>力有者道得大愚力有者道非但騎虎頭亦解收虎<a 
name="0533a30" id="0533a30"></a>尾有者道未出黃檗綱子在有者道金烹大冶玉出<a 
name="0533b01" id="0533b01"></a>藍田且喜總沒交涉驀拈拄杖卓一卓云會麼三汲<a 
name="0533b02" id="0533b02"></a>浪高魚化龍癡人猶戽夜塘水。</p><a 
name="0533b03" id="0533b03"></a><p style="text-indent: 0em; margin-left: 0em"><span class="linehead"></span>彌勒佛成開光兵部達護法同眾將軍請上堂久雨<a 
name="0533b04" id="0533b04"></a>不晴彌勒布袋未及曬<span class="gaiji">[日*良]<!--gaiji,,1[日*良],2&#x3AF0;,3--></span>今承諸大護法不昧靈山<a 
name="0533b05" id="0533b05"></a>咐囑隨處建立道場捧佛日於中天慈容儼降廕祥<a 
name="0533b06" id="0533b06"></a>雲於八極金碧騰輝顯奇特中之奇特展壯觀中之<a 
name="0533b07" id="0533b07"></a>壯觀三湘水面碧鄰皴七十二峰青突屼不須彈指<a 
name="0533b08" id="0533b08"></a>樓閣門開不用思惟全身直入於此明得彌勒真彌<a 
name="0533b09" id="0533b09"></a>勒分身千百億於此不明時時示時人時人自不識<a 
name="0533b10" id="0533b10"></a>遂喝云還會麼<span class="corr" title='[媱&gt;婬]'>婬</span>房酒肆無拘束柳巷花街自在游<a 
name="0533b11" id="0533b11"></a>兵部達公誕辰請上堂佛法至要非口所宣以是法<a 
name="0533b12" id="0533b12"></a>非思量分別之所能解故然則官不容鍼私通車馬<a 
name="0533b13" id="0533b13"></a>也要赴箇時節卓拄杖一下云二千年前釋迦老子<a 
name="0533b14" id="0533b14"></a>一手指天一手指地周行七步目顧四方云天上天<a 
name="0533b15" id="0533b15"></a>下惟吾獨尊於四月八日降生淨飯王家也不出者<a 
name="0533b16" id="0533b16"></a>箇時節又卓一下云四十六年前達公司馬於三月<a 
name="0533b17" id="0533b17"></a>七日誕生也不出者箇時節復卓一下云四生十類<a 
name="0533b18" id="0533b18"></a>情與無情一齊成等正覺也不出者箇時節正當恁<a 
name="0533b19" id="0533b19"></a>麼時釋迦老子達公司馬情與無情那箇在前那箇<a 
name="0533b20" id="0533b20"></a>在後喝一喝云且將補袞調羹手扶起如來正法輪<a 
name="0533b21" id="0533b21"></a>下座。</p><a 
name="0533b22" id="0533b22"></a><p style="text-indent: 0em; margin-left: 0em"><span class="linehead"></span>小參舉臨濟見僧來舉起拂子僧禮拜濟便打又僧<a 
name="0533b23" id="0533b23"></a>來濟舉起拂子僧不顧濟亦打又僧來濟舉起拂子<a 
name="0533b24" id="0533b24"></a>僧曰謝和尚指示濟亦打師曰一棒超佛越祖一棒<a 
name="0533b25" id="0533b25"></a>合水和泥一棒全無巴鼻若人辨得天下橫行。</p><a 
name="0533b26" id="0533b26"></a><p style="text-indent: 0em; margin-left: 0em"><span class="linehead"></span>沙彌戒期悅吾王護法偕男全斌設齋請上堂問答<a 
name="0533b27" id="0533b27"></a>畢乃云欲行千里一步為初踏得著穩坐家堂踏不<a 
name="0533b28" id="0533b28"></a>著伶俜辛苦拈拄杖云著與不著不離這箇卓一卓<a 
name="0533b29" id="0533b29"></a>云這一箇那一箇更一箇且放過不放過增話墮錯<a 
name="0533b30" id="0533b30"></a>錯牛解耕田驢便拽磨一味平常將人賺誤入作無<a 
name="0533c01" id="0533c01"></a>門拈拄杖卓一卓云且就這路顧左右云會麼豈不<a 
name="0533c02" id="0533c02"></a>見金翅鳥王當宇宙一絲纔掛便超倫復舉藥山謂<a 
name="0533c03" id="0533c03"></a>雲嵒曰與我喚沙彌來嵒云和尚喚他作甚麼山云<a 
name="0533c04" id="0533c04"></a>我有箇折腳鐺子要他提上挈下嵒云恁麼則與和<a 
name="0533c05" id="0533c05"></a>尚出隻手也師云師資會遇如水投水藥山雲嵒要<a 
name="0533c06" id="0533c06"></a>且無禮。</p><a 
name="0533c07" id="0533c07"></a><a 
name="0533c08" id="0533c08"></a><a 
name="0533c09" id="0533c09"></a><a 
name="0533c10" id="0533c10"></a><a 
name="0533c11" id="0533c11"></a><a 
name="0533c12" id="0533c12"></a><a 
name="0533c13" id="0533c13"></a><a 
name="0533c14" id="0533c14"></a><a 
name="0533c15" id="0533c15"></a><a 
name="0533c16" id="0533c16"></a><a 
name="0533c17" id="0533c17"></a><a 
name="0533c18" id="0533c18"></a><a 
name="0533c19" id="0533c19"></a><a 
name="0533c20" id="0533c20"></a><a 
name="0533c21" id="0533c21"></a><p style="margin-left: 2em"><span class="headname">楚林上睿禪師住南雲光山毘盧禪寺語錄</span></p><a 
name="0533c22" id="0533c22"></a><p style="margin-left: 4em"><span class="byline">侍者照瑛記錄</span></p><a 
name="0533c23" id="0533c23"></a><p style="text-indent: 0em; margin-left: 0em"><span class="linehead"></span>師於丙辰年七月廿六日入山誅茆初闢放光山鼎<a 
name="0533c24" id="0533c24"></a>建毘盧禪寺至八月十六日後閣升梁上堂舉世尊<a 
name="0533c25" id="0533c25"></a>因地布髮揜泥以待然燈燈見乃約眾退以手指地<a 
name="0533c26" id="0533c26"></a>曰此地宜建一梵剎時賢于長者遂拈莖草插地曰<a 
name="0533c27" id="0533c27"></a>建梵剎<span class="corr" title='[巳&gt;已]'>已</span>竟諸天雨華讚嘆云庶子有大智矣師云<a 
name="0533c28" id="0533c28"></a>長者全身擔荷諸天滿口讚揚總是口頭人事乎似<a 
name="0533c29" id="0533c29"></a>毘盧者裏現前檀越四海高流共出隻手同勷法社<a 
name="0533c30" id="0533c30"></a>為梁底為梁為棟底為棟甚生標格十成壯觀於此<a 
name="0534a01" id="0534a01"></a>見得全無蓋覆其或未然更聽一偈一莖標豎遍山<a 
name="0534a02" id="0534a02"></a>河玉殿瓊樓不較多金碧騰輝千古意萬年福廕祝<a 
name="0534a03" id="0534a03"></a>檀那。</p><a 
name="0534a04" id="0534a04"></a><p style="text-indent: 0em; margin-left: 0em"><span class="linehead"></span>入院上堂入門一句萬古徽猷四海吾廬孰分來去<a 
name="0534a05" id="0534a05"></a>住興化時則有興化境界門連城郭送往迎來旌旗<a 
name="0534a06" id="0534a06"></a>處處填眸金鼓時時入耳戎馬為儔推因話果住毘<a 
name="0534a07" id="0534a07"></a>盧時則有毘盧家風土而灰頭和泥合水樹樹松聲<a 
name="0534a08" id="0534a08"></a>似樂頭頭鳥語如簧鹿豕為群挐雲嘯月且道住城<a 
name="0534a09" id="0534a09"></a>郭是住深山是良久云有水皆含月無山不帶雲。</p><a 
name="0534a10" id="0534a10"></a><p style="text-indent: 0em; margin-left: 0em"><span class="linehead"></span>初樹毘盧佛像上堂久雨不晴惟恐爛卻法身雲收<a 
name="0534a11" id="0534a11"></a>日杲特為拈出曬眼有者道溪聲便是廣長舌山色<a 
name="0534a12" id="0534a12"></a>豈非清淨身正是迷<span class="corr" title='[巳&gt;己]'>己</span>逐物癡狂外走有者道口吞<a 
name="0534a13" id="0534a13"></a>佛祖眼蓋乾坤儱侗瞞頇無語話分有者道毘盧有<a 
name="0534a14" id="0534a14"></a>師法身有主頭上安頭嘴上加嘴有者道佛身充滿<a 
name="0534a15" id="0534a15"></a>於法界普現一切群生前浮逼逼地座主見解拈拄<a 
name="0534a16" id="0534a16"></a>杖卓一下云者四種人一齊按過了也畢竟如何是<a 
name="0534a17" id="0534a17"></a>清淨法身遂合掌云南無清淨法身如來應供正遍<a 
name="0534a18" id="0534a18"></a>知此是賓臺楊居士夫婦發心造的汝等諦觀仰瞻<a 
name="0534a19" id="0534a19"></a>切莫妄想。</p><a 
name="0534a20" id="0534a20"></a><p style="text-indent: 0em; margin-left: 0em"><span class="linehead"></span>學士徐公席珍入山相訪陞座桃花浪暖柳絮風和<a 
name="0534a21" id="0534a21"></a>魚龍變頭角之時鸞鳳換毛羽之日光山這裏溪深<a 
name="0534a22" id="0534a22"></a>路僻土曠人稀笑談罕遇高僧傾倒難逢<span class="corr" title='[隹&gt;佳]'>佳</span>客今者<a 
name="0534a23" id="0534a23"></a>仰荷學士臨筵輝騰蓬蓽不論選官選佛何分世出<a 
name="0534a24" id="0534a24"></a>世間大哉過量人能行過量事山僧自揣涼德無可<a 
name="0534a25" id="0534a25"></a>將呈搜盡枯腸了無半字只得捩轉達磨鼻頭且向<a 
name="0534a26" id="0534a26"></a>孔門出氣喜恕哀樂之未發謂之中敢問大眾喜恕<a 
name="0534a27" id="0534a27"></a>哀樂之未發<span class="corr" title='[巳&gt;已]'>已</span>前且道自<span class="corr" title='[巳&gt;己]'>己</span>在甚麼處遂顧左右云<a 
name="0534a28" id="0534a28"></a>以我為隱乎驀拋拂子云吾無隱乎爾便下座。</p><a 
name="0534a29" id="0534a29"></a><p style="text-indent: 0em; margin-left: 0em"><span class="linehead"></span>出隊歸上堂出隊兩箇月談玄口生澀打失主人公<a 
name="0534a30" id="0534a30"></a>走卻甕中鱉驀地入山來▆烏俱饒舌休饒舌山自<a 
name="0534b01" id="0534b01"></a>高兮水自闊。</p><a 
name="0534b02" id="0534b02"></a><p style="text-indent: 0em; margin-left: 0em"><span class="linehead"></span>解夏上堂布袋頭開了無拘束一任諸人橫肩拄杖<a 
name="0534b03" id="0534b03"></a>腰掛缽盂長者天然長短者天然短不用續鳧截鶴<a 
name="0534b04" id="0534b04"></a>任他各赴時宜管甚萬里無寸草出門便是草但恁<a 
name="0534b05" id="0534b05"></a>麼去正是業識忙忙無本可拘縱使心如皎月意似<a 
name="0534b06" id="0534b06"></a>寒潭直饒觸目光華未免墮在毒海去此二途如何<a 
name="0534b07" id="0534b07"></a>行履芍藥花開菩薩面棕櫚葉散夜叉頭。</p><a 
name="0534b08" id="0534b08"></a><p style="text-indent: 0em; margin-left: 0em"><span class="linehead"></span>結冬上堂機緣不錄乃云諸佛未出世祖師未西來<a 
name="0534b09" id="0534b09"></a>眾生各自開堂列聖何曾說法及乎諸佛出世祖師<a 
name="0534b10" id="0534b10"></a>西來隨緣有卷有舒把定無高無下若向諸佛未出<a 
name="0534b11" id="0534b11"></a>世<span class="corr" title='[巳&gt;已]'>已</span>前為人墮在劫外若向祖師西來後為人落在<a 
name="0534b12" id="0534b12"></a>今時若向總不恁麼處為人坐在淨潔地上以拂子<a 
name="0534b13" id="0534b13"></a>擊香案云會麼夾路桃花風雨後馬蹄無處避殘紅。</p><a 
name="0534b14" id="0534b14"></a><p style="text-indent: 0em; margin-left: 0em"><span class="linehead"></span>臘八日上堂釋迦老子二千年前臘月八日於正覺<a 
name="0534b15" id="0534b15"></a>山前夜睹明星忽然悟道便大驚小怪云奇哉一切<a 
name="0534b16" id="0534b16"></a>眾生皆有如來智慧德相蓋因妄想執著不能證得<a 
name="0534b17" id="0534b17"></a>光山要問黃面瞿曇喚什麼作智慧德相喚什麼作<a 
name="0534b18" id="0534b18"></a>妄想執著驀豎起拂子云者箇是妄想執著那箇是<a 
name="0534b19" id="0534b19"></a>智慧德相隨放下云者箇是智慧德相那箇是妄想<a 
name="0534b20" id="0534b20"></a>執著良久四顧云幸自可憐生汝等來者裏討什麼<a 
name="0534b21" id="0534b21"></a>碗以拄杖旋風打散。</p><a 
name="0534b22" id="0534b22"></a><p style="text-indent: 0em; margin-left: 0em"><span class="linehead"></span>知縣徐機宜州同吳天覺親師座下躬為春爨一日<a 
name="0534b23" id="0534b23"></a>索偈師衝口曰知縣春碓州同燒火大丈夫兒無可<a 
name="0534b24" id="0534b24"></a>不可又曰燒火春碓現前三昧文殊普賢成群作隊<a 
name="0534b25" id="0534b25"></a>兩序邈師像小參師云併卻咽喉唇吻道將一句來<a 
name="0534b26" id="0534b26"></a>僧云千尺寒潭清徹底師云浸煞你一僧云分明不<a 
name="0534b27" id="0534b27"></a>用道師云分明底事作麼生僧便喝師便打一僧云<a 
name="0534b28" id="0534b28"></a>清淨無瑕師云生也如如劉居士手舞足蹈云到這<a 
name="0534b29" id="0534b29"></a>裏自歌自舞去也師云盤山會裏不是你乃曰千尺<a 
name="0534b30" id="0534b30"></a>寒潭清徹底真箇清淨無瑕分明不用道聞名見而<a 
name="0534c01" id="0534c01"></a>一般題自歌自舞去也自起還自倒併卻咽喉唇吻<a 
name="0534c02" id="0534c02"></a>畢竟如何道打侍者一下云要道有甚難。</p><a 
name="0534c03" id="0534c03"></a><p style="text-indent: 0em; margin-left: 0em"><span class="linehead"></span>解制小參五蘊山頭一段空千紅萬紫艷芳叢鴉鳴<a 
name="0534c04" id="0534c04"></a>雀噪渾無定沙界乾坤芥粒中衲僧家動若行雲止<a 
name="0534c05" id="0534c05"></a>猶谷神行無行蹤住無住相東湧西沒南湧北沒中<a 
name="0534c06" id="0534c06"></a>湧邊沒淨裸裸赤洒洒沒可把逢場作戲隨緣即宗<a 
name="0534c07" id="0534c07"></a>水到渠成風行草偃且道承誰恩力良久云寧可截<a 
name="0534c08" id="0534c08"></a>舌不犯國諱。</p><a 
name="0534c09" id="0534c09"></a><p style="text-indent: 0em; margin-left: 0em"><span class="linehead"></span>姑蘇掃退翁祖塔歸兩序請上堂去去實不去吳門<a 
name="0534c10" id="0534c10"></a>至此三千里來來實不來歸到洪山笑眼開今朝再<a 
name="0534c11" id="0534c11"></a>集毘盧寺大地山河讚善哉良久曰好大眾且道讚<a 
name="0534c12" id="0534c12"></a>箇甚麼不是等閒切須薦取只如山僧往還七千里<a 
name="0534c13" id="0534c13"></a>離群十箇月是有去有來耶無去無來耶若道有去<a 
name="0534c14" id="0534c14"></a>有來眼中著楔若道無來無去腦後添釘畢竟如何<a 
name="0534c15" id="0534c15"></a>理會卓拄杖一下云萬古長空風月在一回相見一<a 
name="0534c16" id="0534c16"></a>回新。</p><a 
name="0534c17" id="0534c17"></a><p style="text-indent: 0em; margin-left: 0em"><span class="linehead"></span>臘八日上堂凡夫實謂之有聲聞析謂之無緣覺謂<a 
name="0534c18" id="0534c18"></a>之幻有菩薩當體即空且道世尊悟得箇甚麼一僧<a 
name="0534c19" id="0534c19"></a>云正是時師云是甚麼時進云謾和尚不得師打云<a 
name="0534c20" id="0534c20"></a>豈止差了一度一僧云有甚奇特師打云莫道不驚<a 
name="0534c21" id="0534c21"></a>華又一僧云時節若至其理自彰師云如何是自彰<a 
name="0534c22" id="0534c22"></a>底理僧擬議師打云花須連夜發莫待曉風催乃云<a 
name="0534c23" id="0534c23"></a>一九與二九相逢不出手三九與四九騎馬冰上走<a 
name="0534c24" id="0534c24"></a>正當今日又且如何釋迦老子一場沒興何故半夜<a 
name="0534c25" id="0534c25"></a>三更不點燈拈得鼻孔打失口。</p><a 
name="0534c26" id="0534c26"></a><p style="text-indent: 0em; margin-left: 0em"><span class="linehead"></span>仰山順弗和尚率兩序入山設齋請上堂僧問如何<a 
name="0534c27" id="0534c27"></a>是奪人不奪境師云雪下少人行如何是奪境不奪<a 
name="0534c28" id="0534c28"></a>人師云孤舟獨自橫如何是人境兩俱奪師打云識<a 
name="0534c29" id="0534c29"></a>得木上座也未如何是人境俱不奪師云賓主相逢<a 
name="0534c30" id="0534c30"></a>闔院忻乃云光山一路曲磴千尋溪深水急壑聳雲<a 
name="0535a01" id="0535a01"></a>凝風雷有時動蕩日月交互升沉燒榾柮火煮野菜<a 
name="0535a02" id="0535a02"></a>根終朝飽食<span class="gaiji">&#x5647;<!--gaiji,,1[口*童],2&#x5647;,3--></span>眠齒牙縫裏不曾咬著佛法兩字這<a 
name="0535a03" id="0535a03"></a>等無慚愧漢只好向無人煙處緊靠枯藤不意法兄<a 
name="0535a04" id="0535a04"></a>和尚降重荒山直得林泉起舞蓬蓽生輝正所謂大<a 
name="0535a05" id="0535a05"></a>人境界遇達者以恢揚格外機關待知音而顯露不<a 
name="0535a06" id="0535a06"></a>見谷泉訪慈明于福嚴云片雲橫谷口道人何處來<a 
name="0535a07" id="0535a07"></a>泉云夜來何處火燒出古人墳明云未在更道泉作<a 
name="0535a08" id="0535a08"></a>虎聲明打一坐具泉推明就坐明亦作虎聲泉云我<a 
name="0535a09" id="0535a09"></a>見七十餘員善知識惟師繼得臨濟宗風大眾二大<a 
name="0535a10" id="0535a10"></a>老恁麼相見雖則進以禮退以禮共扶臨濟綱宗仔<a 
name="0535a11" id="0535a11"></a>細看來未免忉怛某與仰山和尚相見握手一笑而<a 
name="0535a12" id="0535a12"></a><span class="corr" title='[巳&gt;已]'>已</span>且道與古人相去多少驀拈拄杖卓一卓云主賓<a 
name="0535a13" id="0535a13"></a>坐立無回互格外知音更有誰。</p><a 
name="0535a14" id="0535a14"></a><p style="text-indent: 0em; margin-left: 0em"><span class="linehead"></span>除夕示眾曰三百六十日年光忍浪擲新舊作何顏<a 
name="0535a15" id="0535a15"></a>請君為指出僧便問如何是不落新舊底面目師云<a 
name="0535a16" id="0535a16"></a>春來岩谷花千朵冬至乾坤玉一團乃曰一生參學<a 
name="0535a17" id="0535a17"></a>只看今日參要真參悟要實悟徒尚口頭終無利益<a 
name="0535a18" id="0535a18"></a>今時學者說不至此爾等切宜深慮及此正當今日<a 
name="0535a19" id="0535a19"></a>如何委悉嶺外聲聲鑼鼓鬧家家門首夜燒錢。</p><a 
name="0535a20" id="0535a20"></a><p style="text-indent: 0em; margin-left: 0em"><span class="linehead"></span>元旦陞座僧問昨日舊年尾今朝新年頭新舊即不<a 
name="0535a21" id="0535a21"></a>問頭尾是如何師打云拄杖子今日開封進云恁麼<a 
name="0535a22" id="0535a22"></a>則萬象回春也師又打云龍得水當添意氣虎逢山<a 
name="0535a23" id="0535a23"></a>合長威獰乃曰新年頭佛法有釋迦老子徒開口新<a 
name="0535a24" id="0535a24"></a>年頭佛法無維摩何必口盧都驀拈拄杖云惟有者<a 
name="0535a25" id="0535a25"></a>上座不屬新不屬舊不屬有不屬無不帶枝柯天然<a 
name="0535a26" id="0535a26"></a>條直雖存節目豈借名言只因新年頭人事冗煩於<a 
name="0535a27" id="0535a27"></a>半睡半醒之間人間天上東土西乾挈挈波波周行<a 
name="0535a28" id="0535a28"></a>一匝忽地撞著安樂山神伸手把住云汝與佛祖為<a 
name="0535a29" id="0535a29"></a>師要作人天標榜無端亂走圖箇甚麼是為佛法而<a 
name="0535a30" id="0535a30"></a>來耶是為世法而來耶若為佛法來一切諸法由汝<a 
name="0535b01" id="0535b01"></a>建立何必沿路之遶若為世法來是法住法位世間<a 
name="0535b02" id="0535b02"></a>相常住曷用又來至此拄杖子被這一問直得無言<a 
name="0535b03" id="0535b03"></a>可對無禮可伸滿而慚惶通身愧竦依然回到山僧<a 
name="0535b04" id="0535b04"></a>手裏穩貼貼地不敢則聲山僧今日朁他出氣遂卓<a 
name="0535b05" id="0535b05"></a>拄杖云宇宙撐來須汝力門庭扶起藉誰功拽拄杖<a 
name="0535b06" id="0535b06"></a>下座。</p><a 
name="0535b07" id="0535b07"></a><p style="text-indent: 0em; margin-left: 0em"><span class="linehead"></span>仰山頗弗和尚六旬誕辰請上堂僧擬出師以拂子<a 
name="0535b08" id="0535b08"></a>截住云住住既是家裏人那肯說客話縱饒問似普<a 
name="0535b09" id="0535b09"></a>慧雲興答如普賢瓶瀉亦未當諸人本分事在曹溪<a 
name="0535b10" id="0535b10"></a>路上二株嫩桂婆娑承其蔭者雖有多士天山門下<a 
name="0535b11" id="0535b11"></a>兩座靈峰峭拔造其巔者能得幾人血脈綿長兒孫<a 
name="0535b12" id="0535b12"></a>烜赫若論不才奚當是選蓋因客聽主裁遂致轉身<a 
name="0535b13" id="0535b13"></a>就位既到今日說箇甚麼即得菩提涅槃真如佛性<a 
name="0535b14" id="0535b14"></a>祖意教意是我從上諸祖颺在磕<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>堆頭底糞穢主<a 
name="0535b15" id="0535b15"></a>賓棒喝玄要綱宗是我祝聖和尚尋常煎過的藥渣<a 
name="0535b16" id="0535b16"></a>忽起身顧左右云大眾還會麼光山有箇倒數花甲<a 
name="0535b17" id="0535b17"></a>底句子奉祝長兄和尚良久卓拄杖一下云一歸不<a 
name="0535b18" id="0535b18"></a>須歸其法故不立便下座。</p><a 
name="0535b19" id="0535b19"></a><p style="text-indent: 0em; margin-left: 0em"><span class="linehead"></span>山主劉瑞甫居士轉般若藏經請上堂一信斯門證<a 
name="0535b20" id="0535b20"></a>入深無邊罪業悉水清頭頭法法皆營善火裏蓮花<a 
name="0535b21" id="0535b21"></a>色更新瑞翁居士與予素昧壬子仲春予自江南至<a 
name="0535b22" id="0535b22"></a>此一見便能信人至誠不息無善弗為至丙辰秋樂<a 
name="0535b23" id="0535b23"></a>施此山建立十方道場用嚴滿門福慧漸次營繕將<a 
name="0535b24" id="0535b24"></a>成寶坊仍就本山延請禪流轉般若經以作將來菩<a 
name="0535b25" id="0535b25"></a>提智種為千生不昧正因不聞經中云若有人聞此<a 
name="0535b26" id="0535b26"></a>章句能生信心以此為實當知是人不於一佛二佛<a 
name="0535b27" id="0535b27"></a>三四五佛而種善根<span class="corr" title='[巳&gt;已]'>已</span>於無量千萬佛所種諸善根<a 
name="0535b28" id="0535b28"></a>又云一切諸佛及諸佛阿耨多羅三藐三菩提法皆<a 
name="0535b29" id="0535b29"></a>從此經出遂擊案召眾云畢竟如何是此經釋迦老<a 
name="0535b30" id="0535b30"></a>子說到者裏瑞甫居士信到者裏山僧舉到者裏諸<a 
name="0535c01" id="0535c01"></a>人誦到者裏因甚只是不會其或根器未醇一時難<a 
name="0535c02" id="0535c02"></a>於領略卻請大眾從頭念過。</p><a 
name="0535c03" id="0535c03"></a><p style="text-indent: 0em; margin-left: 0em"><span class="linehead"></span>大殿上梁上堂這一片地其來久矣無高無下無黨<a 
name="0535c04" id="0535c04"></a>無偏三世諸佛於此出身歷代祖師于中建立大眾<a 
name="0535c05" id="0535c05"></a>切須薦取莫待蓋覆將來其或不然別架層空樓閣<a 
name="0535c06" id="0535c06"></a>去也驀拈拄杖卓一卓云為棟為梁為柱石當軒大<a 
name="0535c07" id="0535c07"></a>座喜抬眸法幢高豎毘盧頂自有千峰拜下頭。</p><a 
name="0535c08" id="0535c08"></a><p style="text-indent: 0em; margin-left: 0em"><span class="linehead"></span>師於丙辰春王六日居興化山房閉關高臥杜絕塵<a 
name="0535c09" id="0535c09"></a>緣時因風鶴眾皆驚散師若不聞僧俗不忍棄去至<a 
name="0535c10" id="0535c10"></a>七月十八日悅吾王居士子正劉居士子良謝居士<a 
name="0535c11" id="0535c11"></a>新景李居士暨合縣眾等排闥而入堅請出關且曰<a 
name="0535c12" id="0535c12"></a>佛祖大任靖退小節古人有語師豈忘之耶師不獲<a 
name="0535c13" id="0535c13"></a><span class="corr" title='[巳&gt;已]'>已</span>從其所請二十日瑞甫劉居士偕男起仲平山季<a 
name="0535c14" id="0535c14"></a>璇全施古菴基一支荒田數畝永為香火之貲用嚴<a 
name="0535c15" id="0535c15"></a>滿門福慧師欣然受之於本月廿六日入山誅茅在<a 
name="0535c16" id="0535c16"></a>南雲之東南隅去城三十里曰西水之煙竹隴群巒<a 
name="0535c17" id="0535c17"></a>疊翠景物無涯勢若毘盧特起列如千佛臨筵氣鍾<a 
name="0535c18" id="0535c18"></a>舜帝之九嶷脈續神農之舊地砂明水秀虎踞龍蟠<a 
name="0535c19" id="0535c19"></a>萬有承趺重重無盡師命名曰放光山毘盧寺并以<a 
name="0535c20" id="0535c20"></a>偈誌用垂不朽偈曰地脈來由鍾帝里天城環拱獻<a 
name="0535c21" id="0535c21"></a>優曇柴乾水便堪客錫徑僻人頑且放憨勢拔千峰<a 
name="0535c22" id="0535c22"></a>攀莫及昭回萬象僅同參綿綿化母承趺座法地清<a 
name="0535c23" id="0535c23"></a>寧眾物安。</p><a 
name="0535c24" id="0535c24"></a><a 
name="0535c25" id="0535c25"></a><a 
name="0535c26" id="0535c26"></a><a 
name="0535c27" id="0535c27"></a><a 
name="0535c28" id="0535c28"></a><a 
name="0535c29" id="0535c29"></a><a 
name="0535c30" id="0535c30"></a><p><span class="juanname">楚林禪師語錄卷之一<span class="note">(終)</span></span></p>
<hr>【經文資訊】嘉興藏第 37 冊 No. B390 北京楚林禪師語錄<br>【版本記錄】CBETA 電子佛典 Rev. 1.9 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexc598.html?index=J37nB390" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB390_001 by HTTrack Website Copier/3.x [XR&CO'2008], Tue, 03 Jun 2014 00:57:03 GMT -->
</html>
