<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T38n1777_006 by HTTrack Website Copier/3.x [XR&CO'2008], Mon, 02 Jun 2014 23:21:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga6d04.gif?utmac=MO-30696269-4&amp;utmn=649079917&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT38&amp;utmp=%2Fmobile%2Findex.php%3Findex%3DT38n1777_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4bca-2.html?index=T38n1777_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第38冊<br/>No.1777 維摩經玄疏 (6卷)<br/>【隋 智顗撰】<br/>第 6 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T38">
<div class="root" id="1777" sutra_name="維摩經玄疏" sutra_juan="[卷6]">　
<a 
name="0554b20" id="0554b20"></a><a 
name="0554b21" id="0554b21"></a><a 
name="0554b22" id="0554b22"></a><p><span class="juanname">維摩經玄疏卷第六</span></p><a 
name="0554b23" id="0554b23"></a><a 
name="0554b24" id="0554b24"></a><p style="margin-left: 4em"><span class="byline">天台山修禪寺沙門智顗撰</span></p><a 
name="0554b25" id="0554b25"></a><p style="text-indent: 0em; margin-left: 0em"><span class="linehead"></span>前明此經玄義大段開為五重。第一大段釋<a 
name="0554b26" id="0554b26"></a>名略竟。今次第二大段辨此經之正意。如國<a 
name="0554b27" id="0554b27"></a>必有王。教必有主也。就此略用七意解釋。</p><a 
name="0554b28" id="0554b28"></a><p style="text-indent: 0em; margin-left: 0em"><span class="linehead"></span>　第一正辨體　第二簡偽顯真<a 
name="0554b29" id="0554b29"></a>　第三入實相門　第四一法異門<a 
name="0554c01" id="0554c01"></a>　第五為眾經體　第六約觀心<a 
name="0554c02" id="0554c02"></a>　第七通釋此經</p><a 
name="0554c03" id="0554c03"></a><p style="text-indent: 0em; margin-left: 0em"><span class="linehead"></span>第一正辨經體者。此經以不思議真性解脫為<a 
name="0554c04" id="0554c04"></a>體也。真性解脫義如前廣辨。就此略為二意。<a 
name="0554c05" id="0554c05"></a>一者正辨此經體。二明須知經體。一正明不<a 
name="0554c06" id="0554c06"></a>思議真性為此經體者。若他明此經多用權<a 
name="0554c07" id="0554c07"></a>實為體。體即是宗。今但以不思議真性解脫<a 
name="0554c08" id="0554c08"></a>為體者。如天無二日國無兩主。若權實為體<a 
name="0554c09" id="0554c09"></a>者。權實既是二法。是則一教便有兩體。今但<a 
name="0554c10" id="0554c10"></a>用不思議真性解脫為體者。真性即是一實<a 
name="0554c11" id="0554c11"></a>之理。若用一實之理為體。即無兩體之過也。<a 
name="0554c12" id="0554c12"></a>所言真性解脫者。此經云淫怒癡性即是解<a 
name="0554c13" id="0554c13"></a>脫。今言淫怒癡性即是真性。真性即是實相<a 
name="0554c14" id="0554c14"></a>一實諦之異名也。大涅槃經明一實諦即是真<a 
name="0554c15" id="0554c15"></a>法。若法非真不名實諦。問曰。上說真諦即是<a 
name="0554c16" id="0554c16"></a>思議解脫之理。今何故說真實之性即是不<a 
name="0554c17" id="0554c17"></a>思議解脫之理。答曰。上是偏真之真。今依大<a 
name="0554c18" id="0554c18"></a>涅槃經以明實諦。實諦者即是不思議圓真。<a 
name="0554c19" id="0554c19"></a>圓真法性即是真性解脫。真性解脫即無八<a 
name="0554c20" id="0554c20"></a>倒。無八倒者即是真性解脫。真性解脫無<a 
name="0554c21" id="0554c21"></a>有虛妄。無虛妄者即是真性解脫。真性解<a 
name="0554c22" id="0554c22"></a>脫即是大乘。大乘即是真性解脫。真性解<a 
name="0554c23" id="0554c23"></a>脫即非八魔。非八魔即是真性解脫。真性<a 
name="0554c24" id="0554c24"></a>解脫即是一道清淨。一道清淨即是真性解<a 
name="0554c25" id="0554c25"></a>脫。真性解脫即是常樂我淨。常樂我淨即是<a 
name="0554c26" id="0554c26"></a>不可思議真性解脫。不可思議真性解脫即<a 
name="0554c27" id="0554c27"></a>是此經之正體也。如此真性豈同偏真哉。二<a 
name="0554c28" id="0554c28"></a>明須知經體者。若尋經失旨事同調達。雖讀<a 
name="0554c29" id="0554c29"></a>六萬法藏不免現身墮大地獄。槃特但誦一<a 
name="0555a01" id="0555a01"></a>偈成羅漢道。如大智論說聲聞經有三法印。<a 
name="0555a02" id="0555a02"></a>無常無我寂滅涅槃印。小乘經有此印。即是<a 
name="0555a03" id="0555a03"></a>小乘了義經。行人稟教能得道也。若無三法<a 
name="0555a04" id="0555a04"></a>印即是不了義經。聞者未必出離生死。一切<a 
name="0555a05" id="0555a05"></a>大乘經但有一法印。所謂諸法實相。若大乘<a 
name="0555a06" id="0555a06"></a>經有實相印。即是大乘了義經。聞者乃可得<a 
name="0555a07" id="0555a07"></a>菩薩道。若無諸法實相印即是不了義經。聞<a 
name="0555a08" id="0555a08"></a>者多墮二邊不能得無生忍也。復次若無實<a 
name="0555a09" id="0555a09"></a>相印。雖說種種願行猶濫魔之所說。所以者<a 
name="0555a10" id="0555a10"></a>何。魔王亦能說種種願行。但不能說諸法實<a 
name="0555a11" id="0555a11"></a>相。故大智論云。除諸法實相其餘一切皆是<a 
name="0555a12" id="0555a12"></a>魔事。諸法實相即是真性解脫之異名也。問<a 
name="0555a13" id="0555a13"></a>曰。聲聞經何故但用三法印。摩訶衍教何故<a 
name="0555a14" id="0555a14"></a>但用一實相印。答曰。聲聞根鈍著重故。須說<a 
name="0555a15" id="0555a15"></a>三法印令厭生死苦欣涅槃樂。菩薩大悲根利<a 
name="0555a16" id="0555a16"></a>易悟。生死即涅槃相能不捨生死不取涅槃<a 
name="0555a17" id="0555a17"></a>入不二法門。故佛但說諸法實相印也。問曰。<a 
name="0555a18" id="0555a18"></a>若言國無二主。大乘經但用一法體。聲聞經<a 
name="0555a19" id="0555a19"></a>遂以三為體。豈非三主之過。答曰。如君強不<a 
name="0555a20" id="0555a20"></a>須輔相。君弱則輔相共治國。聲聞經法相理<a 
name="0555a21" id="0555a21"></a>弱故須三印治。破愛觀無常。破見觀無我。若<a 
name="0555a22" id="0555a22"></a>入苦忍真明俱得寂滅也。第二明簡偽顯真<a 
name="0555a23" id="0555a23"></a>者即為三意。一者正明簡偽顯真。二約共不<a 
name="0555a24" id="0555a24"></a>共教簡別同異。三約諦明去取。一明簡偽顯真<a 
name="0555a25" id="0555a25"></a>者。實理幽微真偽難別。但凡夫所習若教若<a 
name="0555a26" id="0555a26"></a>行莫不各以為真。故尋學之徒必須自以智<a 
name="0555a27" id="0555a27"></a>力研覈真偽。就此即為二意。一簡非實相。二<a 
name="0555a28" id="0555a28"></a>顯正實相。一簡非實相者即為三。一世俗經<a 
name="0555a29" id="0555a29"></a>書所明非實相。二外人經書所明非實相。三<a 
name="0555b01" id="0555b01"></a>聲聞經教所明非實相。一世間經書所明非<a 
name="0555b02" id="0555b02"></a>實相者。世間經書所明但為安國治家賞善<a 
name="0555b03" id="0555b03"></a>罰惡。仁義禮智誠信孝敬養生養性之道。皆<a 
name="0555b04" id="0555b04"></a>是愛論。乃至釋提桓因種種善論。諸梵天王<a 
name="0555b05" id="0555b05"></a>說出欲論。五通之人神仙之論。亦皆是屬愛<a 
name="0555b06" id="0555b06"></a>之戲論。戲論破慧眼不見於真實。是故皆非<a 
name="0555b07" id="0555b07"></a>實相也。二明外人經書所明非實相者。外道<a 
name="0555b08" id="0555b08"></a>多起身邊邪見。或計神及世間常是事實餘<a 
name="0555b09" id="0555b09"></a>妄語。乃至或計神及世間非常非無常是事<a 
name="0555b10" id="0555b10"></a>實餘妄語。如是墮十四難生六十二見。雖各<a 
name="0555b11" id="0555b11"></a>謂是實非實相也。以其各各因見起諸煩惱<a 
name="0555b12" id="0555b12"></a>作種種行業流轉生死。是故諸有言教皆是<a 
name="0555b13" id="0555b13"></a>屬見戲論。戲論破慧眼不見於真實。故非諸<a 
name="0555b14" id="0555b14"></a>法實相也。三明聲聞經教非實相者。聲聞經<a 
name="0555b15" id="0555b15"></a>多明無常無我破壞諸法說盡苦涅槃。且聲<a 
name="0555b16" id="0555b16"></a>聞人厭畏生死觀無常。斷結即身欲入涅槃。<a 
name="0555b17" id="0555b17"></a>不能深求諸法實相。故不明實相也。二顯真<a 
name="0555b18" id="0555b18"></a>實相者。摩訶衍教所明為利根菩薩如法相<a 
name="0555b19" id="0555b19"></a>說。多明第一義悉檀。菩薩大悲為眾生故求<a 
name="0555b20" id="0555b20"></a>無上道。不計劫數深觀諸法。不滯二邊一心<a 
name="0555b21" id="0555b21"></a>常寂。如水澄清珠相自現。得諸法實相。故摩<a 
name="0555b22" id="0555b22"></a>訶衍經教所明有真諸法實相。真諸法實相<a 
name="0555b23" id="0555b23"></a>者即不思議真性解脫。此經之體也。二約共<a 
name="0555b24" id="0555b24"></a>不共教簡別同異者。就此即為二。一約共二<a 
name="0555b25" id="0555b25"></a>乘說般若。明法性實相有同有異。二約不共<a 
name="0555b26" id="0555b26"></a>二乘說般若。明法性實相但異非同。一約共<a 
name="0555b27" id="0555b27"></a>般若明法性實相為大乘經體有同有異者即<a 
name="0555b28" id="0555b28"></a>為三意。一約通教。二約別教。三約圓教。一<a 
name="0555b29" id="0555b29"></a>約通教明同異者。所言同者。即是同入偏真<a 
name="0555c01" id="0555c01"></a>之法性也。所言異者。三乘雖同入法性。而不<a 
name="0555c02" id="0555c02"></a>無深淺之異。但斷正使侵習習盡。如前通教<a 
name="0555c03" id="0555c03"></a>分別。聲聞入淺但斷正使。緣覺小深侵除習<a 
name="0555c04" id="0555c04"></a>氣。菩薩能窮法性之底習氣都盡也。譬如三<a 
name="0555c05" id="0555c05"></a>獸渡河。水雖是一兔馬象<span class="gaiji">&#x811A;<!--gaiji,腳,1[腳-谷+去],2&#x811A;,3--></span>有短長。故入水<a 
name="0555c06" id="0555c06"></a>不無淺深之別。水雖是一而深淺有異也。二約<a 
name="0555c07" id="0555c07"></a>共說般若別教明空不空辨法性同異者。涅<a 
name="0555c08" id="0555c08"></a>槃經云。第一義空名為智慧。智者見空及與<a 
name="0555c09" id="0555c09"></a>不空。聲聞辟支佛但見於空不見不空。聲聞<a 
name="0555c10" id="0555c10"></a>菩薩同見於空。是則法性理一名之為同。菩<a 
name="0555c11" id="0555c11"></a>薩能見不空。不空即是智慧之性名見佛性即<a 
name="0555c12" id="0555c12"></a>是異也。譬如三獸渡河。二獸浮渡但知水軟。<a 
name="0555c13" id="0555c13"></a>若象浮渡出沒到底。浮知水軟。到底著地知<a 
name="0555c14" id="0555c14"></a>非軟也。問曰。不空為當有故名見不空。為無<a 
name="0555c15" id="0555c15"></a>空故名不空也。答曰。具有二意。有故是不空<a 
name="0555c16" id="0555c16"></a>者。智慧性故非空也。無故說不空者。真諦法<a 
name="0555c17" id="0555c17"></a>性之理即是空。此空畢竟不可得故故言不<a 
name="0555c18" id="0555c18"></a>空。言不空者即是非真諦法性之空也。故大<a 
name="0555c19" id="0555c19"></a>智論云。空有二種。一者但空二者不可得空。<a 
name="0555c20" id="0555c20"></a>聲聞唯得但空。智慧猶如螢光。菩薩得但空<a 
name="0555c21" id="0555c21"></a>得不可得空。智慧猶如日光。二乘同得但空<a 
name="0555c22" id="0555c22"></a>故名為同。菩薩得不可得空名為異也。譬如<a 
name="0555c23" id="0555c23"></a>掘土。除土至泥。除泥若圓至水也。三約共說<a 
name="0555c24" id="0555c24"></a>般若教明不思議法性實相有同異者。聲聞<a 
name="0555c25" id="0555c25"></a>入法性唯見法性。如虛空無所有。菩薩諸佛<a 
name="0555c26" id="0555c26"></a>入法性實相亦見法性如虛空。能於如虛空<a 
name="0555c27" id="0555c27"></a>法性中開佛知見。圓照法界一切法也。同入<a 
name="0555c28" id="0555c28"></a>如虛空法性無所有故名之為同。諸佛菩薩<a 
name="0555c29" id="0555c29"></a>能於如虛空法性中圓照一切法界。即是不<a 
name="0556a01" id="0556a01"></a>思議法性故名為異也。故身子領解云。同共<a 
name="0556a02" id="0556a02"></a>一法中而不得此事。嗚呼深自責。云何而自<a 
name="0556a03" id="0556a03"></a>欺。是則略明共般若共二乘說。而上中下根<a 
name="0556a04" id="0556a04"></a>利鈍不同。故於一法性通別圓三種之異也。<a 
name="0556a05" id="0556a05"></a>譬如石有金性。有人破石得金。而不能作種<a 
name="0556a06" id="0556a06"></a>種<span class="gaiji">釵<!--gaiji,釵,1[金*又],2&#x28941;,3--></span>璫環釧。有人得金能用作種種<span class="gaiji">釵<!--gaiji,釵,1[金*又],2&#x28941;,3--></span>璫環<a 
name="0556a07" id="0556a07"></a>釧而不能變金為丹。有人能變金成丹。服之<a 
name="0556a08" id="0556a08"></a>得仙五通無閡也。金性是一。而得者三種不<a 
name="0556a09" id="0556a09"></a>同也。二約不共說般若明法性實相為大乘<a 
name="0556a10" id="0556a10"></a>經體一向異者。二乘所見偏真不得言同也。<a 
name="0556a11" id="0556a11"></a>就此為二意。一別教二圓教。一約不共般若<a 
name="0556a12" id="0556a12"></a>別教明法性實相。斷除二障離生死涅槃二<a 
name="0556a13" id="0556a13"></a>邊。別以不空之理自性清淨心如來藏理為<a 
name="0556a14" id="0556a14"></a>法性實相。是則聲聞在座如聾如<span class="gaiji">&#x7602;<!--gaiji,啞,1[病-丙+亞],2&#x7602;,3--></span>也。譬如<a 
name="0556a15" id="0556a15"></a>破<span class="gaiji">&#x945B;<!--gaiji,礦,1[金*廣],2&#x945B;,3--></span>得真金異頗梨也。真金不可破壞。隨意<a 
name="0556a16" id="0556a16"></a>作種種器。頗梨易破。不得迴轉作種種器也。<a 
name="0556a17" id="0556a17"></a>二約不共般若圓教明法性實相為大乘經體<a 
name="0556a18" id="0556a18"></a>者。一切諸法即是佛性涅槃如來藏也。是則<a 
name="0556a19" id="0556a19"></a>二乘在座如聾如<span class="gaiji">&#x7602;<!--gaiji,啞,1[病-丙+亞],2&#x7602;,3--></span>。譬若如意寶珠非頗梨<a 
name="0556a20" id="0556a20"></a>珠。豈可言同也。三約諦分別者。明法性實相<a 
name="0556a21" id="0556a21"></a>之理不出諦也。故須約諦分別。但諦有三種。<a 
name="0556a22" id="0556a22"></a>一者三諦。二者二諦。三者一諦。一約三諦分<a 
name="0556a23" id="0556a23"></a>別法性實相為此經體者即為二意。一略明<a 
name="0556a24" id="0556a24"></a>三諦。二明去取。一略明三諦者。一俗諦二真<a 
name="0556a25" id="0556a25"></a>諦三中道第一義諦。三諦義略如前四教所<a 
name="0556a26" id="0556a26"></a>詮分別。二去取者。俗諦但是凡人所見之理<a 
name="0556a27" id="0556a27"></a>故非此經體也。真諦即是二乘所見之理亦<a 
name="0556a28" id="0556a28"></a>非此經體也。中道第一義諦即是法性實相。<a 
name="0556a29" id="0556a29"></a>即此經之正體。二明約二諦分別法性實相<a 
name="0556b01" id="0556b01"></a>為此經之體者亦為二意。一者略明二諦相。<a 
name="0556b02" id="0556b02"></a>二者去取。一略明二諦相者。二諦有二種。一<a 
name="0556b03" id="0556b03"></a>者理外二諦。二者理內二諦。一理外二諦者。<a 
name="0556b04" id="0556b04"></a>不約佛性以明二諦也。即是猶處門外止宿<a 
name="0556b05" id="0556b05"></a>草菴。今明此理外二諦即有三種。一者隨情<a 
name="0556b06" id="0556b06"></a>二諦。二者情智二諦。三者隨智二諦。一明隨<a 
name="0556b07" id="0556b07"></a>情二諦者。如諸論師撰二諦義。集古今乃有<a 
name="0556b08" id="0556b08"></a>數十家明二諦義不同。又尋諸經論明二諦<a 
name="0556b09" id="0556b09"></a>之相。亦有種種不同也。但二諦既是審實之<a 
name="0556b10" id="0556b10"></a>理。何得異說不同。若一家為是。眾家併非。孰<a 
name="0556b11" id="0556b11"></a>能判其是也。今作三種二諦通釋眾家所明<a 
name="0556b12" id="0556b12"></a>二諦。若有文證則皆可用諸經論異說皆無<a 
name="0556b13" id="0556b13"></a>滯也。故云諸佛常依二諦說法。但二諦之理<a 
name="0556b14" id="0556b14"></a>不應有異。而諸師及眾經論異說不同者。皆<a 
name="0556b15" id="0556b15"></a>是隨情之二諦也。隨世界為人對治第一義<a 
name="0556b16" id="0556b16"></a>四悉檀所辨之根情也。眾生根情種種不同。<a 
name="0556b17" id="0556b17"></a>佛教所明二諦何止數十家之異。乃有無量<a 
name="0556b18" id="0556b18"></a>不同。故涅槃經云。分別二諦有無量相。我於<a 
name="0556b19" id="0556b19"></a>彼經竟不說之此何謂也。而末代各明一種<a 
name="0556b20" id="0556b20"></a>二諦不受眾家異說。將非大失乎。二明隨情<a 
name="0556b21" id="0556b21"></a>智二諦者。如上所明種種二諦。隨世界為人<a 
name="0556b22" id="0556b22"></a>對治之情。聞說未悟者。皆束為世諦。若種種<a 
name="0556b23" id="0556b23"></a>異說二諦為向道之人。聞說即悟發真慧眼<a 
name="0556b24" id="0556b24"></a>見第一義。即是隨智之真諦也。是則情智合<a 
name="0556b25" id="0556b25"></a>辨有二諦之殊。故涅槃經云。如世人心所見<a 
name="0556b26" id="0556b26"></a>者名為世諦。出世人心所見名為第一義諦。<a 
name="0556b27" id="0556b27"></a>三隨智二諦者。二乘聖人發真無漏。法眼慧<a 
name="0556b28" id="0556b28"></a>眼所見二諦之理也。若為凡說如示盲者白<a 
name="0556b29" id="0556b29"></a>相。故妙勝定經明。文殊釋迦因地諍二諦義<a 
name="0556c01" id="0556c01"></a>墮三惡道。見迦葉佛說二諦。即是顯隨智二<a 
name="0556c02" id="0556c02"></a>諦不可以情求也。若以情求執諍。則同釋迦<a 
name="0556c03" id="0556c03"></a>文殊因地執隨情二諦之過非也。問曰。二諦<a 
name="0556c04" id="0556c04"></a>為定是理為定是教。答曰。有師言並是理。有<a 
name="0556c05" id="0556c05"></a>師言二諦並是教。有師言俗諦是教真諦是<a 
name="0556c06" id="0556c06"></a>理。故經云。皆以世諦名字故說非第一義。今<a 
name="0556c07" id="0556c07"></a>詳此三家明義互有得失也。應四句分別。若<a 
name="0556c08" id="0556c08"></a>約隨情二諦。二諦並是教。是則二諦皆可說<a 
name="0556c09" id="0556c09"></a>也。故有種種二諦。諸師所用不同。經論所明<a 
name="0556c10" id="0556c10"></a>各別。若就隨情智二諦。即俗諦是教真諦是<a 
name="0556c11" id="0556c11"></a>理。是則俗是可說真不可說也。若就隨智二<a 
name="0556c12" id="0556c12"></a>諦。二諦皆是理。是則二諦皆不可說也。若約<a 
name="0556c13" id="0556c13"></a>隨智世諦。隨情真諦是則俗是不可說也。是<a 
name="0556c14" id="0556c14"></a>以迦葉如來之所證見尚非釋迦文殊因地情<a 
name="0556c15" id="0556c15"></a>之所知。況復末代凡夫之所能解。今略明此<a 
name="0556c16" id="0556c16"></a>三種二諦。言雖不多意則靡所不該。佛法義<a 
name="0556c17" id="0556c17"></a>學坐禪之人若不信此。疑諍豈息也。二次明<a 
name="0556c18" id="0556c18"></a>理內二諦者。約中道佛性以明二諦也。就此<a 
name="0556c19" id="0556c19"></a>得有三種。一者中道合真明二諦。二者真諦<a 
name="0556c20" id="0556c20"></a>合俗明二諦。三不思議二諦。此三種二諦亦<a 
name="0556c21" id="0556c21"></a>各有隨情情智隨智三種也。一中道佛性合<a 
name="0556c22" id="0556c22"></a>真諦為二諦者。猶是通教之二諦也。非祇通<a 
name="0556c23" id="0556c23"></a>二乘。亦通別通圓也。所言中道合真為第一<a 
name="0556c24" id="0556c24"></a>義諦者。涅槃經云。言佛性者即是第一義空。<a 
name="0556c25" id="0556c25"></a>第一義空名為智慧。智者見空及與不空。不<a 
name="0556c26" id="0556c26"></a>空即是中道。空即是真諦。故知中道佛性合<a 
name="0556c27" id="0556c27"></a>真諦為第一義諦也。亦有三種二諦。類前可<a 
name="0556c28" id="0556c28"></a>知。二明真諦合俗諦。但取中道為真諦。明此<a 
name="0556c29" id="0556c29"></a>真諦者。即是別教之二諦也。所言真諦合俗<a 
name="0557a01" id="0557a01"></a>諦為世諦者。大涅槃經云。我與彌勒共說俗<a 
name="0557a02" id="0557a02"></a>諦。五百聲聞皆謂說第一義諦。此即別教二<a 
name="0557a03" id="0557a03"></a>諦。亦得有三種二諦。類前可知也。三明理內<a 
name="0557a04" id="0557a04"></a>不思議二諦者。前明理內二種二諦。不二而<a 
name="0557a05" id="0557a05"></a>二是不思議圓教之二諦。亦有三種二諦。類<a 
name="0557a06" id="0557a06"></a>前可知也。二明去取者。若理外二諦但非世<a 
name="0557a07" id="0557a07"></a>諦非此經體真諦亦非也。若理內二諦三種<a 
name="0557a08" id="0557a08"></a>世諦亦皆不得為此經體也。理內三種真諦<a 
name="0557a09" id="0557a09"></a>即是法性實相。此經之正體也。問曰。祇應取<a 
name="0557a10" id="0557a10"></a>圓教不思議真諦為體。何得取理內通別真<a 
name="0557a11" id="0557a11"></a>諦為體也。答曰。若是法華經正直捨方便。可<a 
name="0557a12" id="0557a12"></a>得但用圓教一真諦為體。此經猶帶通別二<a 
name="0557a13" id="0557a13"></a>種方便。理內三種真諦皆得為此經體也。但<a 
name="0557a14" id="0557a14"></a>有傍正。不思議真諦為正也。三明約一實諦<a 
name="0557a15" id="0557a15"></a>為此經體者。一實諦義如前分別。但一實諦<a 
name="0557a16" id="0557a16"></a>即是不思議真性解脫實相之理。即是此經<a 
name="0557a17" id="0557a17"></a>之正體。事如初重引涅槃經解釋也。第三明<a 
name="0557a18" id="0557a18"></a>四門入體者。尋真性實相之體。幽微妙絕。一<a 
name="0557a19" id="0557a19"></a>切世間莫之能契。但以大聖明鑒通理之門<a 
name="0557a20" id="0557a20"></a>乃於無言之理赴緣起教。以教為門。是以稟<a 
name="0557a21" id="0557a21"></a>教之徒因門契理。故法華經云。以佛教門出<a 
name="0557a22" id="0557a22"></a>三界苦。又云。其智慧門難解難入。此經明諸<a 
name="0557a23" id="0557a23"></a>菩薩各說入不二法門。即其意也。今略以三<a 
name="0557a24" id="0557a24"></a>意解釋。一略辨四門相。二正明四門入體。三<a 
name="0557a25" id="0557a25"></a>明悉檀起四門教。第一略辨四門相者。門以<a 
name="0557a26" id="0557a26"></a>能通為義。佛教所詮正四句法能通行人至<a 
name="0557a27" id="0557a27"></a>真性實相之體。故名為門。若外人邪因緣無<a 
name="0557a28" id="0557a28"></a>因緣說四句。因此四句各見四種邪法之理。<a 
name="0557a29" id="0557a29"></a>因此生十四難六十二見。起諸結業沈輪生<a 
name="0557b01" id="0557b01"></a>死。此是邪道四門。今所不述。若佛法四門即<a 
name="0557b02" id="0557b02"></a>是正因緣四句法能通行人同入第一義涅槃<a 
name="0557b03" id="0557b03"></a>也。故大智論云。四門入清涼池。又譬般若如<a 
name="0557b04" id="0557b04"></a>大火炎。四邊不可取。又云。般若波羅蜜有四<a 
name="0557b05" id="0557b05"></a>種相即四門義。仰尋佛法既有四教不同。今<a 
name="0557b06" id="0557b06"></a>約教明門各有四別。一三藏四門。二通教四<a 
name="0557b07" id="0557b07"></a>門。三別教四門。四圓教四門。一明三藏教四<a 
name="0557b08" id="0557b08"></a>門即為四。一有門。二空門。三有空門。四非有<a 
name="0557b09" id="0557b09"></a>非空門。一有門者。即三藏教明正因緣生滅<a 
name="0557b10" id="0557b10"></a>之有。若稟此教能破十六知見。見陰界入一<a 
name="0557b11" id="0557b11"></a>切有為諸法皆悉無常苦空無我。得世第一<a 
name="0557b12" id="0557b12"></a>法發真無漏。因有見真有。即第一義諦之門<a 
name="0557b13" id="0557b13"></a>也。故大集經云。甚深之理不可說。第一實義<a 
name="0557b14" id="0557b14"></a>無聲字。陳如比丘於諸法獲得真實之知見。<a 
name="0557b15" id="0557b15"></a>如此即諸阿毘曇論之所申也。二明空門者。<a 
name="0557b16" id="0557b16"></a>即是三藏教明折正因緣假實法生滅入空。<a 
name="0557b17" id="0557b17"></a>若稟此教能破假實之惑。見假實空發真無<a 
name="0557b18" id="0557b18"></a>漏。因空見真空。即第一義之門也。故須菩提<a 
name="0557b19" id="0557b19"></a>在石室觀生滅無常入空。因空得道名見佛<a 
name="0557b20" id="0557b20"></a>法身。恐此是成實論之所申也。三明有空門<a 
name="0557b21" id="0557b21"></a>者。即三藏教明正因緣生滅之有空。若稟此<a 
name="0557b22" id="0557b22"></a>教能破偏執有無之惑。見因緣有空發真無<a 
name="0557b23" id="0557b23"></a>漏。因有空見真有空。即第一義之門也。此是<a 
name="0557b24" id="0557b24"></a>迦旃延因入道故作昆勒論還申此門也。四<a 
name="0557b25" id="0557b25"></a>非有非無門者。即三藏教明正因緣生滅非<a 
name="0557b26" id="0557b26"></a>有非空之理。若稟此教能破有無邊邪執。見<a 
name="0557b27" id="0557b27"></a>因緣非有非無發真無漏。因非有非無見真<a 
name="0557b28" id="0557b28"></a>非有非無。即第一義之門也。惡口車匿因此<a 
name="0557b29" id="0557b29"></a>入道。未見論度。有人言。犢子阿毘曇申此意<a 
name="0557c01" id="0557c01"></a>也。彼論明我在第五不可說藏中我非三世。<a 
name="0557c02" id="0557c02"></a>即是非有非無法即是非空也。此恐未可定<a 
name="0557c03" id="0557c03"></a>用。二明通教四門者。即是智度論明。一切實<a 
name="0557c04" id="0557c04"></a>一切不實。一切亦實亦不實。一切非實非不<a 
name="0557c05" id="0557c05"></a>實。佛於此四句廣說第一義悉檀。中論明此<a 
name="0557c06" id="0557c06"></a>四句皆名諸法之實相。即通教明正因緣法<a 
name="0557c07" id="0557c07"></a>如夢幻響化水月鏡像體法即空之四句也。<a 
name="0557c08" id="0557c08"></a>若三乘共稟此教。而根緣不同。各於一句入<a 
name="0557c09" id="0557c09"></a>第一義。故四句皆名門也。此具如青目注解。<a 
name="0557c10" id="0557c10"></a>又注云。諸法實相有三種。故知此四門即是<a 
name="0557c11" id="0557c11"></a>三乘同入此四門見第一義也。三明別教四<a 
name="0557c12" id="0557c12"></a>門者。若用中論亦名。</p><p style="text-indent: 0em; margin-left: 0em"><span class="linehead"></span>名而辨四門者。即別<a 
name="0557c13" id="0557c13"></a>教之四門。大智論四句亦得也。此別教四門<a 
name="0557c14" id="0557c14"></a>意正出大涅槃經。但多散說。約乳明四句譬<a 
name="0557c15" id="0557c15"></a>即是別教四門也。若明佛性如乳有酪性石<a 
name="0557c16" id="0557c16"></a>有金性力士額珠即有門。若明石無金性乳<a 
name="0557c17" id="0557c17"></a>無酪性眾生佛性猶如虛空大涅槃空迦毘羅<a 
name="0557c18" id="0557c18"></a>城空即是空門也。涅槃又云。佛性亦有亦無<a 
name="0557c19" id="0557c19"></a>者。云何為有。一切眾生悉皆有故。云何為無。<a 
name="0557c20" id="0557c20"></a>從善方便而得見故。又譬如乳中亦有酪性<a 
name="0557c21" id="0557c21"></a>亦無酪性。即是亦有亦無門。若明佛性即是<a 
name="0557c22" id="0557c22"></a>中道。百非雙遣。故經譬云。乳中非有酪性。非<a 
name="0557c23" id="0557c23"></a>無酪性。即是非空非有門也。別教菩薩別稟<a 
name="0557c24" id="0557c24"></a>此四門之教因見佛性住大涅槃。故此四句<a 
name="0557c25" id="0557c25"></a>之說即是別教之四門也。今一往約涅槃經<a 
name="0557c26" id="0557c26"></a>文分別別教四門之相。但此經文或可圓教<a 
name="0557c27" id="0557c27"></a>四門。至下圓教四門自當料簡同異也。問曰。<a 
name="0557c28" id="0557c28"></a>若別教四門但出涅槃。爾前諸摩訶衍經何<a 
name="0557c29" id="0557c29"></a>意無別教四門也。答曰。大涅槃經是解前經<a 
name="0558a01" id="0558a01"></a>教之經。此前諸摩訶衍豈無別教四門。具出<a 
name="0558a02" id="0558a02"></a>經文事成繁也。四明圓教四門者。四門明入<a 
name="0558a03" id="0558a03"></a>佛性第一義。一往與別教四門入第一義諦<a 
name="0558a04" id="0558a04"></a>見佛性得常住涅槃。名義是同。細尋意趣有<a 
name="0558a05" id="0558a05"></a>異。問曰。以何相知異。答曰。分別有異意乃多<a 
name="0558a06" id="0558a06"></a>塗。今略約圓教七義分別。即知別教四門與<a 
name="0558a07" id="0558a07"></a>圓教四門有殊也。七義者。一若明一切法即<a 
name="0558a08" id="0558a08"></a>真性實相佛性涅槃不可復滅而明四門者。<a 
name="0558a09" id="0558a09"></a>即是圓教四門也。二明初心即開佛知見圓<a 
name="0558a10" id="0558a10"></a>照而辨四門者。即圓教四門也。三若明不思<a 
name="0558a11" id="0558a11"></a>議不斷煩惱而入涅槃辨四門者。即是圓教<a 
name="0558a12" id="0558a12"></a>四門也。四若明圓行而辨四門者。即是圓教<a 
name="0558a13" id="0558a13"></a>四門也。五若明圓位而辨四門者。即是圓教<a 
name="0558a14" id="0558a14"></a>四門也。六若明圓體而辨四門者。即是圓教<a 
name="0558a15" id="0558a15"></a>明四門也。七若明圓用而辨四門者。即是圓<a 
name="0558a16" id="0558a16"></a>教明四門也。第二正明四門入體者。若外人<a 
name="0558a17" id="0558a17"></a>四門心行理外。諸顛倒想與顛倒相應。不得<a 
name="0558a18" id="0558a18"></a>入真性體。所以者何。隨門異故見理亦異。是<a 
name="0558a19" id="0558a19"></a>故各說謂得一究竟道起諍論也。今明佛法<a 
name="0558a20" id="0558a20"></a>四門皆得入一體。但有兩種不同。一者三藏<a 
name="0558a21" id="0558a21"></a>通教兩種四門同入偏真之理。二者別圓兩<a 
name="0558a22" id="0558a22"></a>教四門同入圓真之理。一明三藏四門通教<a 
name="0558a23" id="0558a23"></a>四門同入偏真之理者。各因四門同見第一<a 
name="0558a24" id="0558a24"></a>義得二種涅槃。是同也。理雖是一而門有異<a 
name="0558a25" id="0558a25"></a>者。既有巧拙兩度之殊故有兩種四門能通之<a 
name="0558a26" id="0558a26"></a>別也。真理無二故所通至體是一也。譬如州<a 
name="0558a27" id="0558a27"></a>城開四門使君是一。而從四門入者門雖有<a 
name="0558a28" id="0558a28"></a>殊而所見使君祇是一也。三藏教四門如從<a 
name="0558a29" id="0558a29"></a>州城四邊偏門而入。通教四門如從四正門<a 
name="0558b01" id="0558b01"></a>而入。偏正雖殊入見偏真第一義諦得二種<a 
name="0558b02" id="0558b02"></a>涅槃是一也。二明別教四門圓教四門入實<a 
name="0558b03" id="0558b03"></a>相真性體者。各因四門而入見實相佛性得<a 
name="0558b04" id="0558b04"></a>常住涅槃是一也。理雖是同而門有異者。教<a 
name="0558b05" id="0558b05"></a>門既有偏圓之殊故有兩種四門能通之異<a 
name="0558b06" id="0558b06"></a>也。佛性真理不二故。故所通至真性體是一<a 
name="0558b07" id="0558b07"></a>也。譬如臺城有四門門雖不同所見天子是<a 
name="0558b08" id="0558b08"></a>一也。別教四門如從臺城四邊偏門而入。圓<a 
name="0558b09" id="0558b09"></a>教四門如從四正門而入。偏正雖殊入見真<a 
name="0558b10" id="0558b10"></a>性解脫實相之體是一也。第三明用四悉檀<a 
name="0558b11" id="0558b11"></a>起四門之教者。若外道四門皆不見根緣。執<a 
name="0558b12" id="0558b12"></a>心取相定說。如舊醫常用乳藥治一切病。此<a 
name="0558b13" id="0558b13"></a>不依四悉檀而起四門也。今佛法四門皆因<a 
name="0558b14" id="0558b14"></a>四悉檀而起也。一明悉檀起三藏教四門。二<a 
name="0558b15" id="0558b15"></a>明悉檀起通教四門。三明悉檀起別教四門。<a 
name="0558b16" id="0558b16"></a>四明悉檀起圓教四門。一明四悉檀起三藏<a 
name="0558b17" id="0558b17"></a>教四門者。即是生生不可說有四悉檀因緣<a 
name="0558b18" id="0558b18"></a>亦可得說。一明用四悉檀起有門者。若眾<a 
name="0558b19" id="0558b19"></a>生心樂有法即用世界悉檀說毘曇有門。若<a 
name="0558b20" id="0558b20"></a>宜聞生善即用各各為人悉檀說於有門。若<a 
name="0558b21" id="0558b21"></a>執無因緣邪因緣或執空取著起諸結業即用<a 
name="0558b22" id="0558b22"></a>對治悉檀為說有門。若聞即悟見第一義即<a 
name="0558b23" id="0558b23"></a>用第一義悉檀為說有門。如拘<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>五人聞說<a 
name="0558b24" id="0558b24"></a>四諦即見第一義諦得須陀洹果。若不能用<a 
name="0558b25" id="0558b25"></a>四悉檀起緣而說者。即是差機說。法是眾生<a 
name="0558b26" id="0558b26"></a>怨天魔外道一手作諸勞侶。涅槃經云。說法<a 
name="0558b27" id="0558b27"></a>者諸佛境界非諸聲聞緣覺所知也。二明用<a 
name="0558b28" id="0558b28"></a>四悉檀起空門者。類前有門。用四悉檀起空<a 
name="0558b29" id="0558b29"></a>門義即成也。而諸成論師云。毘曇有門但是<a 
name="0558c01" id="0558c01"></a>調心不能得道。成實見空乃得道耳。諸數論<a 
name="0558c02" id="0558c02"></a>師云。我用小乘明義見有得道。汝探用大乘<a 
name="0558c03" id="0558c03"></a>明義故說見空得道。今謂此並不得三藏教<a 
name="0558c04" id="0558c04"></a>意。大集經云。常見之人說異念斷。斷見之人<a 
name="0558c05" id="0558c05"></a>說一念斷。二見雖殊得道無異。大智論云。聲<a 
name="0558c06" id="0558c06"></a>聞經中處處明法空義。豈得言見空得道探<a 
name="0558c07" id="0558c07"></a>明大乘。今約此四悉檀意作成壞義。數人四<a 
name="0558c08" id="0558c08"></a>義成成論四義壞。成論四義成數人四義<a 
name="0558c09" id="0558c09"></a>壞。是則成壞敵等。何者是成論成。何者是<a 
name="0558c10" id="0558c10"></a>數人壞。若解三藏教巧拙兩度。則成論空<a 
name="0558c11" id="0558c11"></a>門義成。數人有門義壞者也。三明用悉檀起<a 
name="0558c12" id="0558c12"></a>有無門。類前有門用四悉檀意。則有空門得<a 
name="0558c13" id="0558c13"></a>起。故為昆勒論所通也。四明用悉檀起非有<a 
name="0558c14" id="0558c14"></a>非無門者。用四悉檀。亦類前有門用四悉檀<a 
name="0558c15" id="0558c15"></a>意。可見也。二明用四悉檀起通教四門。類三<a 
name="0558c16" id="0558c16"></a>藏教可解。三明用四悉檀起別教四門。類三<a 
name="0558c17" id="0558c17"></a>藏教可知。四明用四悉檀起圓教四門。類三<a 
name="0558c18" id="0558c18"></a>藏教可知。具釋並在四教大本。第四一法異<a 
name="0558c19" id="0558c19"></a>名者。諸經異名說真性實相或言一實諦。或<a 
name="0558c20" id="0558c20"></a>言自性清淨心。或言如來藏。或言如如。或<a 
name="0558c21" id="0558c21"></a>言實際。或言實相般若。或言一乘。或言即是<a 
name="0558c22" id="0558c22"></a>首楞嚴。或言法性。或言法身。或言中道。或言<a 
name="0558c23" id="0558c23"></a>畢竟空。或言正因佛性性淨涅槃。如是等種<a 
name="0558c24" id="0558c24"></a>種異名此皆是實相之異稱。故大智論云。般<a 
name="0558c25" id="0558c25"></a>若是一法。佛說種種名。隨諸眾生類為之立<a 
name="0558c26" id="0558c26"></a>異字。大涅槃經云。如天帝釋有千種名。解脫<a 
name="0558c27" id="0558c27"></a>亦爾。多諸名字。又云。言佛性者有五種名。故<a 
name="0558c28" id="0558c28"></a>皆是赴機利物為立異名也。而法體是一未<a 
name="0558c29" id="0558c29"></a>曾有異。如帝釋千名名雖不同終是目於天<a 
name="0559a01" id="0559a01"></a>主。豈有聞異名故而言非實相理。如人供養<a 
name="0559a02" id="0559a02"></a>帝釋毀憍尸迦供養憍尸迦毀於帝釋。如此<a 
name="0559a03" id="0559a03"></a>供養未必得福。末代弘法者亦爾。或信黎耶<a 
name="0559a04" id="0559a04"></a>自性清淨心而毀畢竟空。或言畢竟空無所<a 
name="0559a05" id="0559a05"></a>有毀黎耶識自性清淨心。或言般若明實相<a 
name="0559a06" id="0559a06"></a>法花明一乘皆非佛性。此之求福豈若慮禍。<a 
name="0559a07" id="0559a07"></a>若知名異體一則隨喜之善遍於法界。何所<a 
name="0559a08" id="0559a08"></a>諍乎。第五為眾經體者。諸摩訶衍經皆用實<a 
name="0559a09" id="0559a09"></a>相不思議真性解脫為體也。問曰。諸經或有<a 
name="0559a10" id="0559a10"></a>無實相真性之名。何得備為眾經體乎。答曰。<a 
name="0559a11" id="0559a11"></a>如向所辨。一法異名。諸經雖不作實相名說。<a 
name="0559a12" id="0559a12"></a>若說中道法界如來藏正因佛性本有涅槃。<a 
name="0559a13" id="0559a13"></a>皆是實相異名即為眾經作體也。第六約觀<a 
name="0559a14" id="0559a14"></a>心者。若小乘行人持戒坐禪發背捨勝處一切<a 
name="0559a15" id="0559a15"></a>法門若不得無常無我寂滅之印入此觀中皆<a 
name="0559a16" id="0559a16"></a>成邪倒。不能悟理成無漏也。大乘觀法亦復<a 
name="0559a17" id="0559a17"></a>如是。若不得法性實相印者。多成魔業墮於<a 
name="0559a18" id="0559a18"></a>二邊。豈得入不二法門住不思議解脫也。問<a 
name="0559a19" id="0559a19"></a>曰。凡夫初心豈得即修。答曰。譬如人射的的<a 
name="0559a20" id="0559a20"></a>作著意。此至放箭已有丈尺之<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>。發軫奢漫<a 
name="0559a21" id="0559a21"></a>何能得著。學正觀心亦復如是。第七通此經<a 
name="0559a22" id="0559a22"></a>者。此經品品皆異名說真性解脫。其道機純<a 
name="0559a23" id="0559a23"></a>熟之者聞此得道也。大段第三明佛國因果<a 
name="0559a24" id="0559a24"></a>為宗者。宗即是一教之綱維。如有王處必有<a 
name="0559a25" id="0559a25"></a>輔臣共治。經既立體。必須明宗以成教也。今<a 
name="0559a26" id="0559a26"></a>明此義略為五重。</p><a 
name="0559a27" id="0559a27"></a><p style="text-indent: 0em; margin-left: 0em"><span class="linehead"></span>　第一分別宗體不同　第二正明因果辨宗<a 
name="0559a28" id="0559a28"></a>義　第三明因果成佛國義　第四約觀心<a 
name="0559a29" id="0559a29"></a>　第五通此經文</p><a 
name="0559b01" id="0559b01"></a><p style="text-indent: 0em; margin-left: 0em"><span class="linehead"></span>第一分別宗體不同者即為二意。一先覈宗<a 
name="0559b02" id="0559b02"></a>體不異。二正明宗體不同。</p><p style="text-indent: 0em; margin-left: 0em"><span class="linehead"></span>一先覈宗體不<a 
name="0559b03" id="0559b03"></a>異者。有師云。此經權實為宗。宗即是體。今<a 
name="0559b04" id="0559b04"></a>問。若宗體是一。體是此經主。是則此教唯有<a 
name="0559b05" id="0559b05"></a>二法無不二之理。則無諸法實相印。若無諸<a 
name="0559b06" id="0559b06"></a>法實相印教則無主。何得諸經皆云此經眾<a 
name="0559b07" id="0559b07"></a>經之王也。復次若以權實二法為體者。亦應<a 
name="0559b08" id="0559b08"></a>以二法為印也。是事已如前釋。譬如國但得<a 
name="0559b09" id="0559b09"></a>有一主不應立兩主也。若一經教有二體。亦<a 
name="0559b10" id="0559b10"></a>應國有二君也。二正明宗體異者。尋經論亦<a 
name="0559b11" id="0559b11"></a>不分別宗體之文此出弘法法師之性。但作<a 
name="0559b12" id="0559b12"></a>義巧便欲開發經教令學者見意故須爾也。<a 
name="0559b13" id="0559b13"></a>非因非果真性為體。因果為宗。約因果以顯<a 
name="0559b14" id="0559b14"></a>非因非果。舉因則攝於萬行。舉果則攝於萬<a 
name="0559b15" id="0559b15"></a>德。故以因果為宗。如提綱目動。又如君主是<a 
name="0559b16" id="0559b16"></a>一輔臣有二。二臣共輔一主能治天下。今非<a 
name="0559b17" id="0559b17"></a>因非果是一。因果是多。顯成一教利益有緣。<a 
name="0559b18" id="0559b18"></a>分宗體之別。以佛國因果為宗也。第二正明<a 
name="0559b19" id="0559b19"></a>因果辨此經宗者。以佛國因果當宗。今故以<a 
name="0559b20" id="0559b20"></a>佛國標名。就此即為二意。一正明因果為宗。<a 
name="0559b21" id="0559b21"></a>二料簡。一明因果為宗者。但非因非果既通<a 
name="0559b22" id="0559b22"></a>為眾經之體。而因而果亦通為眾經之宗。宗<a 
name="0559b23" id="0559b23"></a>則不定。或單用因為宗。或單用果為宗。或因<a 
name="0559b24" id="0559b24"></a>果合為宗。如涅槃明涅槃常住四德之果。文<a 
name="0559b25" id="0559b25"></a>內非不明五行十功德之因果。果正因傍。但<a 
name="0559b26" id="0559b26"></a>以果當宗。若是大品明般若智照之因。文中<a 
name="0559b27" id="0559b27"></a>非無種智涅槃之果。因正果傍。但以因為宗。<a 
name="0559b28" id="0559b28"></a>若法華明一乘因果。借蓮華為名。是則因果<a 
name="0559b29" id="0559b29"></a>俱為宗。此經從人法得名。人能行法。即是因<a 
name="0559c01" id="0559c01"></a>地行人。法名不思議解脫。解脫是斷德之果。<a 
name="0559c02" id="0559c02"></a>望果行因故以佛國因果為宗也。二料簡者。<a 
name="0559c03" id="0559c03"></a>問曰。若言非因非果而因而果。今涅槃何故<a 
name="0559c04" id="0559c04"></a>但果而不因。大品但因而不果。此經既是解<a 
name="0559c05" id="0559c05"></a>脫之名何不但果。答曰。若通論亦得此義。而<a 
name="0559c06" id="0559c06"></a>義有傍正。大涅槃果正因傍。大品因正果傍。<a 
name="0559c07" id="0559c07"></a>今經雙舉佛國因果。是故佛國因果以當宗<a 
name="0559c08" id="0559c08"></a>也。所以者何。如長者子獻蓋云。願聞得佛國<a 
name="0559c09" id="0559c09"></a>土清淨。即問果。唯願世尊說諸菩薩淨土之<a 
name="0559c10" id="0559c10"></a>行。即是問因。佛答云。直心是菩薩淨土。即是<a 
name="0559c11" id="0559c11"></a>答因。不諂眾生來生其國。即是答果。命宗之<a 
name="0559c12" id="0559c12"></a>始雙問因果。答亦俱答因果。且淨名輔佛弘<a 
name="0559c13" id="0559c13"></a>因果之教也。如室外勸國王長者令厭此身。<a 
name="0559c14" id="0559c14"></a>即是弘因。當樂佛身。即是弘果。乃至彈諸弟<a 
name="0559c15" id="0559c15"></a>子菩薩等。處處有明因果之文。又如室內明<a 
name="0559c16" id="0559c16"></a>十方佛土皆空。即是明果。有疾菩薩用三觀<a 
name="0559c17" id="0559c17"></a>調心。即是明因。不思議品是果。觀眾生品佛<a 
name="0559c18" id="0559c18"></a>道品入不二法門品香積品是因。出室掌擎<a 
name="0559c19" id="0559c19"></a>大眾向菴羅園。即表迴因向果。如來述成復<a 
name="0559c20" id="0559c20"></a>宗明義具辨菩薩之行。即是述因。明諸佛土<a 
name="0559c21" id="0559c21"></a>音聲為佛事寂滅為佛事等。即是述果。驗知一<a 
name="0559c22" id="0559c22"></a>教始終皆明因果以成佛國。故並用當宗也。<a 
name="0559c23" id="0559c23"></a>第三正明因果成佛國義者。就此即為三意。<a 
name="0559c24" id="0559c24"></a>一略辨因果相。二簡通別。三正成佛國。一略<a 
name="0559c25" id="0559c25"></a>辨因果相者。因是修行之法。行本約理理即<a 
name="0559c26" id="0559c26"></a>非因非果。行即因果。若離非因非果而辨因<a 
name="0559c27" id="0559c27"></a>果。是邪因果。今約此理而明因果。是正因果。<a 
name="0559c28" id="0559c28"></a>經云。隱名如來藏顯名為法身。菩薩修行顯<a 
name="0559c29" id="0559c29"></a>此藏理功用未圓故名為因。藏理圓顯究竟<a 
name="0560a01" id="0560a01"></a>解脫即是果也。故大涅槃經云。是因非果。如<a 
name="0560a02" id="0560a02"></a>佛性。是果非因。如大涅槃。非因非果名佛性。<a 
name="0560a03" id="0560a03"></a>非因非果名大涅槃也。二明簡通別者。就此<a 
name="0560a04" id="0560a04"></a>即為二意。一別簡不思議因果。二通簡因果。<a 
name="0560a05" id="0560a05"></a>一別簡不思議因果者。問曰。二俱非因非果。<a 
name="0560a06" id="0560a06"></a>何故佛性但因非果。涅槃但果非因。答曰。此<a 
name="0560a07" id="0560a07"></a>明別教別義分別因果也。若圓教通義俱得。<a 
name="0560a08" id="0560a08"></a>佛性是果者。如大涅槃經云。佛性即佛。一切<a 
name="0560a09" id="0560a09"></a>眾生未成佛故。云何眾生而有佛性也。涅槃<a 
name="0560a10" id="0560a10"></a>即是因者。又云。大般涅槃本自有之。非適<a 
name="0560a11" id="0560a11"></a>今也。又云。佛性亦因亦因因亦果亦果果。如<a 
name="0560a12" id="0560a12"></a>無明緣行行緣識十二因緣亦因亦因因亦果<a 
name="0560a13" id="0560a13"></a>亦果果。初住望二住是因。望三住是因因。三<a 
name="0560a14" id="0560a14"></a>住望二住是果。望初住是果果。乃至金剛望<a 
name="0560a15" id="0560a15"></a>大涅槃為因因。大涅槃望金剛為果果。無上<a 
name="0560a16" id="0560a16"></a>菩提但是因。無上涅槃但是果。故今明不思<a 
name="0560a17" id="0560a17"></a>議解脫之因果亦如是。二通簡因果者。以世<a 
name="0560a18" id="0560a18"></a>間因果即是苦集之法出世因果即是道滅。一<a 
name="0560a19" id="0560a19"></a>切因果不出四諦。但大小明義不同。故有二<a 
name="0560a20" id="0560a20"></a>種四諦之別。小乘明有作四聖諦。大乘明無<a 
name="0560a21" id="0560a21"></a>作四聖諦。於是二間更立二種四諦。謂無生<a 
name="0560a22" id="0560a22"></a>四真諦無量四諦合為四種四諦。並是明因<a 
name="0560a23" id="0560a23"></a>果之義。具出涅槃。解釋顯在法華疏也。三明<a 
name="0560a24" id="0560a24"></a>因果成佛國為此經宗者。約此四種因果以<a 
name="0560a25" id="0560a25"></a>明佛國因果辨此經宗也。若是有作集無生<a 
name="0560a26" id="0560a26"></a>集此二集善惡五濁輕重約根利鈍同感凡聖<a 
name="0560a27" id="0560a27"></a>同居淨穢土託生受報為苦諦也。若是生滅<a 
name="0560a28" id="0560a28"></a>無生二種道滅者同感方便有餘土託生即彼<a 
name="0560a29" id="0560a29"></a>土之苦諦也。此之道滅即是無作之苦集無<a 
name="0560b01" id="0560b01"></a>量無作之道滅分成。即得生實報無障閡淨<a 
name="0560b02" id="0560b02"></a>土。若無作智滿則無作集盡。則無一生之報<a 
name="0560b03" id="0560b03"></a>智冥心源。此經云。心淨即佛土淨也。仁王經<a 
name="0560b04" id="0560b04"></a>云。唯佛一人居淨土。故知四種四諦因果即<a 
name="0560b05" id="0560b05"></a>是正報。以正報故說於依報國土也。問曰。有<a 
name="0560b06" id="0560b06"></a>作無生集共有淨不淨。無量無作云何。答曰。<a 
name="0560b07" id="0560b07"></a>若無量無作因果亦有淨不淨。三乘人斷三<a 
name="0560b08" id="0560b08"></a>界子果兩縛盡。俱得受法性身生變易土。三<a 
name="0560b09" id="0560b09"></a>藏二乘通別圓菩薩五人功德既有優劣利鈍<a 
name="0560b10" id="0560b10"></a>不同。亦應得橫論淨穢之別。若別教蓮華國<a 
name="0560b11" id="0560b11"></a>諸菩薩非生死人。其土亦得。<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>論淨不淨。<a 
name="0560b12" id="0560b12"></a>諸地菩薩未窮性淨之源猶有分惑。故三賢<a 
name="0560b13" id="0560b13"></a>十聖住果報。唯佛一人居淨土。故知因果語<a 
name="0560b14" id="0560b14"></a>通從凡至聖非正意。但論佛國因果為此經<a 
name="0560b15" id="0560b15"></a>正宗。入文更當略分別也。第四約觀心者。下<a 
name="0560b16" id="0560b16"></a>文云。隨其心淨即佛國淨。觀心性本淨猶如<a 
name="0560b17" id="0560b17"></a>虛空。即是性淨之境。境即國也。觀智覺悟此<a 
name="0560b18" id="0560b18"></a>心。名之為佛。初觀名因。觀成名果。若論自<a 
name="0560b19" id="0560b19"></a>行。即是心主無染。若論化他。即是心數解脫<a 
name="0560b20" id="0560b20"></a>智慧數為大臣。能排諸數上惑以還心源清<a 
name="0560b21" id="0560b21"></a>淨土也。故云心淨即佛土淨也。第五通此經<a 
name="0560b22" id="0560b22"></a>文者。如佛為寶積說佛國因果。即是當宗下<a 
name="0560b23" id="0560b23"></a>文雖不自說。而淨名即是法王大將。助佛闡<a 
name="0560b24" id="0560b24"></a>揚因果正教。符成佛說佛國因果斷物緣縛。<a 
name="0560b25" id="0560b25"></a>令生佛國成菩薩淨佛國土之行也。故室外<a 
name="0560b26" id="0560b26"></a>品品皆有因果之說。室內品品亦有因果之<a 
name="0560b27" id="0560b27"></a>說。出室亦有因果之說。皆符成佛國之教。著<a 
name="0560b28" id="0560b28"></a>在此經文也。大段第四權實善巧為用者。不<a 
name="0560b29" id="0560b29"></a>思議體宗既成此教必有功能。功能者。權實<a 
name="0560c01" id="0560c01"></a>有利物之功能也。亦為五意。</p><a 
name="0560c02" id="0560c02"></a><p style="text-indent: 0em; margin-left: 0em"><span class="linehead"></span>　第一簡權實用　第二明諸教權實不同<a 
name="0560c03" id="0560c03"></a>　第三釋權實義　第四折伏攝受<a 
name="0560c04" id="0560c04"></a>　第五約觀心</p><a 
name="0560c05" id="0560c05"></a><p style="text-indent: 0em; margin-left: 0em"><span class="linehead"></span>第一簡權實用者。有人偏用權巧莫測為用。<a 
name="0560c06" id="0560c06"></a>此用明偏也。今言權實悉得為用。所以者何。<a 
name="0560c07" id="0560c07"></a>若論無言之道。權實並無可說。有因緣故俱<a 
name="0560c08" id="0560c08"></a>可得說若說權有益。權即是用。說實令物得<a 
name="0560c09" id="0560c09"></a>悟。實即是用。是故俱得為此經用也。問曰。若<a 
name="0560c10" id="0560c10"></a>本是體。從體起用乃可言權是用。那得實亦<a 
name="0560c11" id="0560c11"></a>是用。若皆是用。便無體用之殊。亦無宗體之<a 
name="0560c12" id="0560c12"></a>別。答曰。權實有多種。若就自行化他明權實<a 
name="0560c13" id="0560c13"></a>者。前來權實但是用而非體。今經正就化他<a 
name="0560c14" id="0560c14"></a>明權實。是故權實俱是用也。第二明諸教權<a 
name="0560c15" id="0560c15"></a>實不同者。華嚴具有二教。別教為權圓教為<a 
name="0560c16" id="0560c16"></a>實。三藏一向是權化城引接也。方等備有四<a 
name="0560c17" id="0560c17"></a>教。三權一實。般若廢三藏但有三教。二權一<a 
name="0560c18" id="0560c18"></a>實。法華正直捨方便但有一實。涅槃備釋四<a 
name="0560c19" id="0560c19"></a>教。在因三權一實。辨果唯有一實同也。問曰。<a 
name="0560c20" id="0560c20"></a>此與方等何異。答曰。方等二入實二不入實。<a 
name="0560c21" id="0560c21"></a>涅槃四俱入實。此為大異。今經是方等教攝。<a 
name="0560c22" id="0560c22"></a>因有三權。果則一實。二入二不入實也。分<a 
name="0560c23" id="0560c23"></a>別具在法華玄義。第三釋權實義即有三種。<a 
name="0560c24" id="0560c24"></a>一者化他權實。二者自行化他權實。三者自<a 
name="0560c25" id="0560c25"></a>行權實。一明化他權實者。諸佛菩薩所見三<a 
name="0560c26" id="0560c26"></a>諦不可向凡人說示。隨他意語悉皆是權。今<a 
name="0560c27" id="0560c27"></a>約權而明實也。此則有千萬種二智。四悉檀<a 
name="0560c28" id="0560c28"></a>赴緣不同。眾家不善得此二智意。隨取經論<a 
name="0560c29" id="0560c29"></a>所明二智而用之者執諍云云也。二者自行<a 
name="0561a01" id="0561a01"></a>化他權實者。如諸佛菩薩隨他意說並是權<a 
name="0561a02" id="0561a02"></a>智。隨自意語皆實智也。三自行權實者。諸佛<a 
name="0561a03" id="0561a03"></a>菩薩自行所證二諦三諦之理以辨權實也。<a 
name="0561a04" id="0561a04"></a>還將一家明三種二諦。對之冷然。義推可解。<a 
name="0561a05" id="0561a05"></a>今經所明備有三種二智。為國王長者諸聲<a 
name="0561a06" id="0561a06"></a>聞用化他二智。為諸菩薩用自行化他二智。<a 
name="0561a07" id="0561a07"></a>杜口無言是自行二智也。第四折伏攝受者<a 
name="0561a08" id="0561a08"></a>即為二意。一略明折伏攝受。二正通此經文。<a 
name="0561a09" id="0561a09"></a>一略明折伏攝受者。如勝鬘云。應折伏者而<a 
name="0561a10" id="0561a10"></a>折伏之。應攝受者而攝受之。以折伏攝受故<a 
name="0561a11" id="0561a11"></a>為令正法得久住故。今淨名為令不思議法<a 
name="0561a12" id="0561a12"></a>得久住故。是以以方便折伏實智攝受類。如<a 
name="0561a13" id="0561a13"></a>戒序云。老死至近佛法欲滅者。佛法湛然。何<a 
name="0561a14" id="0561a14"></a><span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>有滅。若魔燒經卷。尚有二十億菩薩受持<a 
name="0561a15" id="0561a15"></a>佛法。故知不滅。今言滅者約人壽盡故言其<a 
name="0561a16" id="0561a16"></a>滅。如凡夫未得無漏慧命。未能秉持禁戒。身<a 
name="0561a17" id="0561a17"></a>若無常戒法即謝。故佛法欲滅。戒定慧解脫<a 
name="0561a18" id="0561a18"></a>解脫知見五分法身本依色身而起。色身既<a 
name="0561a19" id="0561a19"></a>死。五分亦滅。即是身內佛法滅也。若能勤進<a 
name="0561a20" id="0561a20"></a>發真得道共戒。此則一受不退常寂然。即有<a 
name="0561a21" id="0561a21"></a>五分法身具足。假令七反人天雖生惡國。非<a 
name="0561a22" id="0561a22"></a>但不失須陀洹果。此人必得阿羅漢果。是則<a 
name="0561a23" id="0561a23"></a>陰身雖滅佛法不滅。五分法身無朽壞也。即<a 
name="0561a24" id="0561a24"></a>是佛法久住。若大乘為義。雖復證羅漢盡無<a 
name="0561a25" id="0561a25"></a>生智乃至辟支迦十種觀觀十二因緣能侵習<a 
name="0561a26" id="0561a26"></a>氣。亦歸灰滅。如百二十人不堪付囑喪失財<a 
name="0561a27" id="0561a27"></a>寶。若能開佛知見。得二十五三昧無方之用。<a 
name="0561a28" id="0561a28"></a>住持佛法守護重寶。重寶者。即百斤金百句<a 
name="0561a29" id="0561a29"></a>解脫真寶也。如盛壯之年二十五者堪可付<a 
name="0561b01" id="0561b01"></a>囑。此人能折伏攝受令法得久住也。二明正<a 
name="0561b02" id="0561b02"></a>通此經者。今淨名欲令釋迦正法久住。是故<a 
name="0561b03" id="0561b03"></a>室外彈訶室內攝受。通論彈訶攝受處處皆<a 
name="0561b04" id="0561b04"></a>得。如人訶罵是暫時長養是本心。而今或時<a 
name="0561b05" id="0561b05"></a>用權智訶以實智攝。如彈國王長者即是權訶。<a 
name="0561b06" id="0561b06"></a>當樂佛身是實攝也。如訶須菩提云。於食等<a 
name="0561b07" id="0561b07"></a>者於法亦等入八邪而得八正。是用實智訶<a 
name="0561b08" id="0561b08"></a>還用權攝。云如佛說幻人以是事訶寧有懼<a 
name="0561b09" id="0561b09"></a>不。此即權攝。訶阿難亦爾。如訶彌勒等實智<a 
name="0561b10" id="0561b10"></a>訶實智攝受。如訶迦旃延權彈權受。室內別<a 
name="0561b11" id="0561b11"></a>義云云。故知淨名折伏攝受成於此教也。第<a 
name="0561b12" id="0561b12"></a>五約觀心明權實者觀中道時以二觀為方便<a 
name="0561b13" id="0561b13"></a>得入中道。是權折伏實智攝受。若觀中道而<a 
name="0561b14" id="0561b14"></a>發二乘觀。即是實智折伏權智攝受。若觀二<a 
name="0561b15" id="0561b15"></a>諦還發二觀。即是權折伏權攝受。若觀中道<a 
name="0561b16" id="0561b16"></a>還發中道。即是實智折伏實智攝受。復次善<a 
name="0561b17" id="0561b17"></a>將四隨用心。如大止觀三十六轉解說。即是<a 
name="0561b18" id="0561b18"></a>觀心折伏攝受正法得住也。大段第五明教<a 
name="0561b19" id="0561b19"></a>相者。前大段四重釋此經一部正意略顯。但<a 
name="0561b20" id="0561b20"></a>此經與眾經有同有異事須分別。而前明四<a 
name="0561b21" id="0561b21"></a>教處處簡別教相辨眾經同異。大意略應可<a 
name="0561b22" id="0561b22"></a>見。但恐散明教相同異。尋者或未明了。今須<a 
name="0561b23" id="0561b23"></a>更釋此經同異之相。就此即為四意。</p><a 
name="0561b24" id="0561b24"></a><p style="text-indent: 0em; margin-left: 0em"><span class="linehead"></span>　第一明教相大意　第二略出諸師判教<a 
name="0561b25" id="0561b25"></a>不同　第三研詳去取　第四正明判<a 
name="0561b26" id="0561b26"></a>經教相</p><a 
name="0561b27" id="0561b27"></a><p style="text-indent: 0em; margin-left: 0em"><span class="linehead"></span>第一明教相大意者。諸經同明體宗用。赴緣<a 
name="0561b28" id="0561b28"></a>利物而有同異者。但以稟教之徒根緣不一。<a 
name="0561b29" id="0561b29"></a>時方有別。是以大聖設教名字不同。言方亦<a 
name="0561c01" id="0561c01"></a>別也。故有頓漸赴機。至如華嚴廣明菩薩行<a 
name="0561c02" id="0561c02"></a>位。三藏偏說小乘。方等破小顯大。大品歷法<a 
name="0561c03" id="0561c03"></a>遣蕩會宗。法花結撮始終開權顯實。涅槃解<a 
name="0561c04" id="0561c04"></a>釋眾經同歸佛性常住。今此經抑揚褒貶赴<a 
name="0561c05" id="0561c05"></a>機說不思議解脫者。猶是方等之教。第二略<a 
name="0561c06" id="0561c06"></a>出諸師判教不同者。若觀岌法師三時明義。<a 
name="0561c07" id="0561c07"></a>一有相法輪。二無相法輪。三常住法輪。此經<a 
name="0561c08" id="0561c08"></a>並屬第二時無相得道。未明佛性常住涅槃。<a 
name="0561c09" id="0561c09"></a>若開善光宅判教有三種。一頓二漸三偏方<a 
name="0561c10" id="0561c10"></a>不定。漸教分為五時。此經是第三時折挫<a 
name="0561c11" id="0561c11"></a>聲聞褒揚菩薩之教。猶未會三歸一辨佛性<a 
name="0561c12" id="0561c12"></a>常住。若是莊嚴四時明義。此經猶屬般若無<a 
name="0561c13" id="0561c13"></a>相得道。亦未明會三歸一佛性常住。若是地<a 
name="0561c14" id="0561c14"></a>論四宗明義。此經即是真宗大乘緣起反出<a 
name="0561c15" id="0561c15"></a>之教。若是流支半滿明義。此經即是滿字之<a 
name="0561c16" id="0561c16"></a>說。不異華嚴涅槃。從來名義古今判教不同。<a 
name="0561c17" id="0561c17"></a>法華玄義別當委出也。第三研詳去取者。若<a 
name="0561c18" id="0561c18"></a>言此經是第二時教或第三時說未明佛性常<a 
name="0561c19" id="0561c19"></a>住者。此經明不思議真性。真性豈非佛性。若<a 
name="0561c20" id="0561c20"></a>言不明常住。此經云。如來之身即是金剛之<a 
name="0561c21" id="0561c21"></a>體。眾惡永盡眾善普會。當何有疾。豈非常住<a 
name="0561c22" id="0561c22"></a>也。次若言此經是真宗之教過法華者。何故<a 
name="0561c23" id="0561c23"></a>諸聲聞人於此經中不見佛性同法華涅槃<a 
name="0561c24" id="0561c24"></a>也。次若言此經即是滿字明佛性常住者。何<a 
name="0561c25" id="0561c25"></a>故涅槃判為生蘇之教。生蘇既不得。即是醍<a 
name="0561c26" id="0561c26"></a>醐。此經何得即與涅槃滿字齊也。引諸經論<a 
name="0561c27" id="0561c27"></a>檢覈眾義。備出法華玄義也。第四正明判此<a 
name="0561c28" id="0561c28"></a>經教相者。但如來經教乃遍滿三千。元其正<a 
name="0561c29" id="0561c29"></a>意不出四種。一者頓教二者漸教三者不定教<a 
name="0562a01" id="0562a01"></a>四者祕密教。一頓教者即華嚴經也。譬如日<a 
name="0562a02" id="0562a02"></a>出前照高山。又如涅槃經云。雪山有草名曰<a 
name="0562a03" id="0562a03"></a>忍辱。牛若食者即得醍醐。即其義也。然雖云<a 
name="0562a04" id="0562a04"></a>頓教。為化菩薩不無兼開別教方便。故無量<a 
name="0562a05" id="0562a05"></a>義經云。摩訶般若華嚴海空宣說菩薩歷劫<a 
name="0562a06" id="0562a06"></a>修行。而未曾宣說如是甚深無量義經。未同<a 
name="0562a07" id="0562a07"></a>法華三乘同得開佛知見發本顯<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>成道已來<a 
name="0562a08" id="0562a08"></a>甚大久遠。如此即不與諸法師同也。二漸教<a 
name="0562a09" id="0562a09"></a>者。即是五味相生。三藏初門所說事戒定即<a 
name="0562a10" id="0562a10"></a>是從牛出乳。三藏教明生滅四諦即是從乳<a 
name="0562a11" id="0562a11"></a>出酪。方等大乘最初說無生四諦。無量無作<a 
name="0562a12" id="0562a12"></a>對破小乘訶責聲聞樂小法者。即是從酪出<a 
name="0562a13" id="0562a13"></a>生蘇。摩訶般若亦說無生四諦。而具明無量<a 
name="0562a14" id="0562a14"></a>四諦宣說歷劫修行。亦說無作四諦會小乘<a 
name="0562a15" id="0562a15"></a>法皆是摩訶衍。令聲聞轉教。即是從生蘇出<a 
name="0562a16" id="0562a16"></a>熟蘇。如法華說一實無作四諦為諸聲聞開<a 
name="0562a17" id="0562a17"></a>佛知見悉受記<span class="gaiji">&#x8382;<!--gaiji,,1[卄/別],2&#x8382;,3--></span>成大果實如秋收冬藏更無<a 
name="0562a18" id="0562a18"></a>所作。即是從熟蘇出醍醐。又涅槃經為諸比<a 
name="0562a19" id="0562a19"></a>丘說三修佛性一實無作四諦。為諸聲聞開<a 
name="0562a20" id="0562a20"></a>決慧眼見佛性安置諸子祕密之藏。亦是從<a 
name="0562a21" id="0562a21"></a>熟蘇出醍醐。故無量義經明說大品在法華<a 
name="0562a22" id="0562a22"></a>前。大智論云摩訶般若在法華後。如此明五<a 
name="0562a23" id="0562a23"></a>味之義與常塗一往似同。細心比並辨次解<a 
name="0562a24" id="0562a24"></a>義不相關也。三明不定教者。亦不同舊解別<a 
name="0562a25" id="0562a25"></a>有遍方不定之說。今但於五味教內利根之<a 
name="0562a26" id="0562a26"></a>人不同教教悉皆得見佛性。故有滿字之義。<a 
name="0562a27" id="0562a27"></a>故涅槃經云。譬如有人置毒於乳乃至醍醐<a 
name="0562a28" id="0562a28"></a>亦能殺人。所以梁武流支攝山三家此經大<a 
name="0562a29" id="0562a29"></a>品皆是滿字明佛性辨常。意在此也。四祕密<a 
name="0562b01" id="0562b01"></a>教者。大智論云。佛初成道鹿苑轉四諦法輪。<a 
name="0562b02" id="0562b02"></a>顯露教中明五人見諦得須陀洹果八萬人<a 
name="0562b03" id="0562b03"></a>得法眼淨。祕密教無量菩薩聞說大乘得無<a 
name="0562b04" id="0562b04"></a>生忍。復次始從得道至泥洹夜常說般若。或<a 
name="0562b05" id="0562b05"></a>可即其義也。此經云。佛以一音演說法。眾生<a 
name="0562b06" id="0562b06"></a>隨類各得解。此亦是祕密教之相。若時眾皆<a 
name="0562b07" id="0562b07"></a>不得聞見即是祕密教也。問曰。若爾可無遍<a 
name="0562b08" id="0562b08"></a>方不定說耶。答曰。五味次第尚得論不定。遍<a 
name="0562b09" id="0562b09"></a>方設有異說此復何須論也。婆羅門將偈來<a 
name="0562b10" id="0562b10"></a>此出四種論。所謂牛王論蝦<span class="gaiji">&#x87C7;<!--gaiji,蟆,1[莫/虫],2&#x87C7;,3--></span>跳論師子論<a 
name="0562b11" id="0562b11"></a>鳥眼論。今借便用此四種論通前四種教。牛<a 
name="0562b12" id="0562b12"></a>王論通頓教。蝦<span class="gaiji">&#x87C7;<!--gaiji,蟆,1[莫/虫],2&#x87C7;,3--></span>跳論通漸教。師子論通不<a 
name="0562b13" id="0562b13"></a>定教。鳥眼論通祕密教。今判此經非是頓教<a 
name="0562b14" id="0562b14"></a>乃至五味漸教生蘇之味。若約不定教即是<a 
name="0562b15" id="0562b15"></a>置毒生蘇而殺人也。利根菩薩於此教入不<a 
name="0562b16" id="0562b16"></a>二法門見佛性住不可思議解脫涅槃。即滿<a 
name="0562b17" id="0562b17"></a>字之教若祕密即不可知也。此經意不主明<a 
name="0562b18" id="0562b18"></a>教相。是故不須委曲也。但教相義多有所關<a 
name="0562b19" id="0562b19"></a>最為難解難明。法華玄辨四教義方可得。略<a 
name="0562b20" id="0562b20"></a>見大意耳。</p><a 
name="0562b21" id="0562b21"></a><p>　<span class="lg">佛法不思議　　唯教相難解<a 
name="0562b22" id="0562b22"></a><br>　二乘及菩薩　　尚所不能測<a 
name="0562b23" id="0562b23"></a><br>　何況諸凡夫　　而欲判此事<a 
name="0562b24" id="0562b24"></a><br>　譬如生盲人　　分別日輪相<a 
name="0562b25" id="0562b25"></a><br>　欲判虛空界　　一切諸色法<a 
name="0562b26" id="0562b26"></a><br>　而言了達者　　畢竟無是事<a 
name="0562b27" id="0562b27"></a><br>　是故說法者　　各生慚愧心<a 
name="0562b28" id="0562b28"></a><br>　自責無明闇　　捨戲論諍競</span></p><a 
name="0562b29" id="0562b29"></a><p><span class="juanname">維摩經玄疏卷第六</span></p>
<hr>【經文資訊】大正藏第 38 冊 No. 1777 維摩經玄疏<br>【版本記錄】CBETA 電子佛典 Rev. 1.9 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index073a.html?index=T38n1777" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T38n1777_006 by HTTrack Website Copier/3.x [XR&CO'2008], Mon, 02 Jun 2014 23:21:44 GMT -->
</html>
