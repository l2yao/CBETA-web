<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1975_001 by HTTrack Website Copier/3.x [XR&CO'2008], Mon, 02 Jun 2014 23:44:23 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gad130-2.gif?utmac=MO-30696269-4&amp;utmn=587670161&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47&amp;utmp=%2Fmobile%2Findex.php%3Findex%3DT47n1975_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第47冊<br/>No.1975 淨土生無生論 (1卷)<br/>【明 傳燈撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1975" sutra_name="淨土生無生論" sutra_juan="[卷1]">　
<a 
name="0381a18" id="0381a18"></a><a 
name="0381a19" id="0381a19"></a><a 
name="0381a20" id="0381a20"></a><p style="margin-left: 2em"><span class="juannum">No. 1975</span></p><a 
name="0381a21" id="0381a21"></a><p><span class="juanname">淨土生無生論</span></p><a 
name="0381a22" id="0381a22"></a><a 
name="0381a23" id="0381a23"></a><p style="margin-left: 4em"><span class="byline">幽溪沙門傳燈撰</span></p><a 
name="0381a24" id="0381a24"></a><p style="text-indent: 0em; margin-left: 0em"><span class="linehead"></span>稽首能仁圓滿智，無量壽覺大導師，所說安<a 
name="0381a25" id="0381a25"></a>養大乘經，了義了義至圓頓。妙德普賢觀自<a 
name="0381a26" id="0381a26"></a>在，勢至清淨大海眾，馬鳴、龍樹及天親，此土<a 
name="0381a27" id="0381a27"></a>廬山蓮社祖，天台智者并法智，古往今來弘<a 
name="0381a28" id="0381a28"></a>法師，我今歸命禮三寶。求乞冥加發神識，敬<a 
name="0381a29" id="0381a29"></a>採經論祕密旨，闡明淨土生無生，普使將來<a 
name="0381b01" id="0381b01"></a>悟此門，斷疑生信階不退。</p><p style="text-indent: 0em; margin-left: 0em"><span class="linehead"></span>將造此論，立為十<a 
name="0381b02" id="0381b02"></a>門：一、一真法界門；二、身土緣起門；三、心土相<a 
name="0381b03" id="0381b03"></a>即門；四、生佛不二門；五、法界為念門；六、境觀<a 
name="0381b04" id="0381b04"></a>相吞門；七、三觀法爾門；八、感應任運門；九、彼<a 
name="0381b05" id="0381b05"></a>此恒一門；十、現未互在門。</p><a 
name="0381b06" id="0381b06"></a><p style="margin-left: 2em"><span class="headname">初、一真法界門</span></p><a 
name="0381b07" id="0381b07"></a><p style="text-indent: 0em; margin-left: 0em"><span class="linehead"></span>一真法性中，具足十法界，依正本融通，生佛<a 
name="0381b08" id="0381b08"></a>非殊致。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>一真法界即眾生本有心性，此<a 
name="0381b09" id="0381b09"></a>之心性具無量德，受無量名。</p><p style="text-indent: 0em; margin-left: 0em"><span class="linehead"></span>云何具無量德？<a 
name="0381b10" id="0381b10"></a>舉要言之，謂性體、性量、性具。云何性體？謂此<a 
name="0381b11" id="0381b11"></a>心性，離四句、絕百非，體性堅凝，清淨無染，不<a 
name="0381b12" id="0381b12"></a>生不滅，常住無壞。云何性量？此心性<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>窮三<a 
name="0381b13" id="0381b13"></a>世，橫遍十方，世界有邊，虛空無邊。虛空有<a 
name="0381b14" id="0381b14"></a>邊，心性無邊。現在有邊，過未無邊。過未有<a 
name="0381b15" id="0381b15"></a>邊，心性無邊。無盡無盡、無量無量。云何性具？<a 
name="0381b16" id="0381b16"></a>謂此心性具十法界，謂佛法界、菩薩法界、緣<a 
name="0381b17" id="0381b17"></a>覺法界、聲聞法界、天法界、修羅法界、人法<a 
name="0381b18" id="0381b18"></a>界、畜生法界、餓鬼法界、地獄法界，此是假<a 
name="0381b19" id="0381b19"></a>名。復有正報，謂佛五陰、菩薩五陰，乃至地獄<a 
name="0381b20" id="0381b20"></a>五陰，此是實法。復有依報，謂佛國土、菩薩國<a 
name="0381b21" id="0381b21"></a>土乃至地獄國土。令易解故，作三種分別，得<a 
name="0381b22" id="0381b22"></a>意為言，即性具是性體、性量。性體離過絕非，<a 
name="0381b23" id="0381b23"></a>即性具十界離過絕非。性體堅凝，清淨無染，<a 
name="0381b24" id="0381b24"></a>不生不滅，常住不壞；性具十界亦然。性量<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span><a 
name="0381b25" id="0381b25"></a>窮橫遍，無盡無盡、無量無量；性具十界亦然。<a 
name="0381b26" id="0381b26"></a>正報五陰同性體、性量，清淨周遍；依報國土<a 
name="0381b27" id="0381b27"></a>亦然。此之三法亦名三諦：性體即真諦，性<a 
name="0381b28" id="0381b28"></a>量即中諦，性具即俗諦。故《楞嚴經》云：「而如<a 
name="0381b29" id="0381b29"></a>來藏妙明元心，非心、非空，非地、水、火、風，非眼、<a 
name="0381c01" id="0381c01"></a>耳、鼻、舌、身、意，非色、聲、香、味、觸、法，非眼界乃至<a 
name="0381c02" id="0381c02"></a>非意識界，非無明乃至非老死，非無明盡乃<a 
name="0381c03" id="0381c03"></a>至非老死盡，非苦、集、滅、道，非智、非得，非檀那<a 
name="0381c04" id="0381c04"></a>乃至非般剌若，非怛答阿羯，非阿羅訶，非三<a 
name="0381c05" id="0381c05"></a>藐三菩，非常樂我淨。」此即性量無相，是為真<a 
name="0381c06" id="0381c06"></a>諦。而如來藏元明心妙，即心、即空，即地、水、<a 
name="0381c07" id="0381c07"></a>火、風，即六凡，即二乘，乃至即如來常、樂、我、淨，<a 
name="0381c08" id="0381c08"></a>此即性具十界，是為俗諦。而如來藏妙明心<a 
name="0381c09" id="0381c09"></a>元，離即、離非，是即、非即，此即性體，是為中<a 
name="0381c10" id="0381c10"></a>諦。又云：「如來藏性色真空，性空真色，清淨本<a 
name="0381c11" id="0381c11"></a>然，周遍法界，地、水、火、風、空、見、識莫不如是。」地、<a 
name="0381c12" id="0381c12"></a>水、火、風、空、見、識即性具也，清淨本然即性體<a 
name="0381c13" id="0381c13"></a>也，周遍法界即性量也。又云：「地、水、火、風、空清<a 
name="0381c14" id="0381c14"></a>淨本然，周遍法界」，即依報國土性體、性量也。<a 
name="0381c15" id="0381c15"></a>「見、識清淨本然，周遍法界」，即正報五陰性體、<a 
name="0381c16" id="0381c16"></a>性量也。</p><p style="text-indent: 0em; margin-left: 0em"><span class="linehead"></span>云何受無量名？舉要言之，此心性或<a 
name="0381c17" id="0381c17"></a>名空如來藏，或名真如佛性，或名菴摩羅識，<a 
name="0381c18" id="0381c18"></a>或名大圓鏡智，或名菩提涅槃。性體、性量名<a 
name="0381c19" id="0381c19"></a>空如來藏，即性具十界五陰國土名空如來<a 
name="0381c20" id="0381c20"></a>藏。性體、性量名真如佛性，即性具等真如佛<a 
name="0381c21" id="0381c21"></a>性。性體、性量名菴摩羅識，即性具等名菴摩<a 
name="0381c22" id="0381c22"></a>羅識。性體、性量名大圓鏡智，即性具等名大<a 
name="0381c23" id="0381c23"></a>圓鏡智。性體、性量名菩提、涅槃，即性具等名<a 
name="0381c24" id="0381c24"></a>菩提、涅槃。故曰：「一真法性中，具足十法界，依<a 
name="0381c25" id="0381c25"></a>正本融通，生佛非殊致。」</p><p style="text-indent: 0em; margin-left: 0em"><span class="linehead"></span>問曰：「此一真法界，為<a 
name="0381c26" id="0381c26"></a>初心是？為後心是？若初心是，應無七名；若後<a 
name="0381c27" id="0381c27"></a>心是，應無九界。初後俱墮，立義不成。」</p><p style="text-indent: 0em; margin-left: 0em"><span class="linehead"></span>答曰：<a 
name="0381c28" id="0381c28"></a>「此正顯初心是，以初心是故，方有後心是。以<a 
name="0381c29" id="0381c29"></a>後心是故，方顯初心是。云何以初心是方有<a 
name="0382a01" id="0382a01"></a>後心是？如果地依正融通，色心不二，垂形九<a 
name="0382a02" id="0382a02"></a>界，方便度生，悉由證此因心所具。故曰：『諸佛<a 
name="0382a03" id="0382a03"></a>果地融通，但證眾生理本。』故得稱性施設，無<a 
name="0382a04" id="0382a04"></a>謀而應。若不然者，何異小乘外道作意神通？<a 
name="0382a05" id="0382a05"></a>故法智大師云：『六即之義，不專在佛。一切假<a 
name="0382a06" id="0382a06"></a>實三乘人天，下至蛣蜣地獄色心，皆須六即。<a 
name="0382a07" id="0382a07"></a>辯其初後，所謂理蛣蜣乃至究竟蛣蜣。』以論<a 
name="0382a08" id="0382a08"></a>十界皆理性故，無非法界，一不可改。故名字<a 
name="0382a09" id="0382a09"></a>去不唯顯佛，九亦同彰。至於果成，十皆究<a 
name="0382a10" id="0382a10"></a>竟。云何後心是方顯初心是？正由後心果地<a 
name="0382a11" id="0382a11"></a>全證眾生理本故，果地七種名目悉是眾生<a 
name="0382a12" id="0382a12"></a>性德美稱，但眾生在迷，性稱不顯，故無此稱。<a 
name="0382a13" id="0382a13"></a>剋論性德，豈可言無！故初後俱善，立義成矣！」</p><a 
name="0382a14" id="0382a14"></a><p style="margin-left: 2em"><span class="headname">二、身土緣起門</span></p><a 
name="0382a15" id="0382a15"></a><p style="text-indent: 0em; margin-left: 0em"><span class="linehead"></span>一真法界性，不變能隨緣，三身及四土，悉由<a 
name="0382a16" id="0382a16"></a>心變造。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>一真法界性，即前文所明性體、<a 
name="0382a17" id="0382a17"></a>性量、性具也。教中說：「真如不變隨緣，隨緣不<a 
name="0382a18" id="0382a18"></a>變」者，正由性體、性量即性具故，如君子不器，<a 
name="0382a19" id="0382a19"></a>善惡皆能。故晉譯《華嚴經》云：「能隨染淨緣，具<a 
name="0382a20" id="0382a20"></a>造十法界。」謂真如性中所具九法界，能隨染<a 
name="0382a21" id="0382a21"></a>緣造事中九法界；真如性中所具佛法界，能<a 
name="0382a22" id="0382a22"></a>隨淨緣造事中佛法界。所以能者，正由性具；<a 
name="0382a23" id="0382a23"></a>性若不具，何所稱能？天台家言：「<span class="gaiji">&#x7ADD;<!--gaiji,並,1[立*立],2&#x7ADD;,3--></span>由理具，方<a 
name="0382a24" id="0382a24"></a>有事用。」此之謂也。是知事中十法界，三身、四<a 
name="0382a25" id="0382a25"></a>土悉由真如隨緣變造。既曰「真如不變隨緣，<a 
name="0382a26" id="0382a26"></a>隨緣不變」，則事中染淨身土，當體即真，無絲<a 
name="0382a27" id="0382a27"></a>毫可加損于其間者。《楞嚴經》云：「見與見緣，并<a 
name="0382a28" id="0382a28"></a>所想相，如虛空華，本無所有。」此見及緣，元是<a 
name="0382a29" id="0382a29"></a>菩提妙淨明體是也。若然，則娑婆極樂，此世<a 
name="0382b01" id="0382b01"></a>眾生當生九品，彌陀已成吾心當果，悉由心<a 
name="0382b02" id="0382b02"></a>性之所變造。心具而造，豈分能所！即心是佛，<a 
name="0382b03" id="0382b03"></a>即佛是心，即心是土，即土是心，即心是果，即<a 
name="0382b04" id="0382b04"></a>果是心。能造因緣及所造法，當處皆是心性，<a 
name="0382b05" id="0382b05"></a>故明此宗而求生樂土者，乃生與無生兩冥<a 
name="0382b06" id="0382b06"></a>之至道也。</p><a 
name="0382b07" id="0382b07"></a><p style="margin-left: 2em"><span class="headname">三、心土相即門</span></p><a 
name="0382b08" id="0382b08"></a><p style="text-indent: 0em; margin-left: 0em"><span class="linehead"></span>西方安樂土，去此十萬億，與我介爾心，初無<a 
name="0382b09" id="0382b09"></a>彼此異。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>《佛說阿彌陀經》云：「從是西方過<a 
name="0382b10" id="0382b10"></a>十萬億佛土，有世界名曰極樂。」百億日月，百<a 
name="0382b11" id="0382b11"></a>億須彌，百億大海，百億鐵圍山，名一佛土。十<a 
name="0382b12" id="0382b12"></a>千為萬，十萬為億。一佛國土已自廣大，況億<a 
name="0382b13" id="0382b13"></a>佛國土乎？況十萬億乎？是則極樂去此甚遠。<a 
name="0382b14" id="0382b14"></a>博地凡夫念佛求生，彈指即到者，正由生吾<a 
name="0382b15" id="0382b15"></a>心所具之佛土也。言介爾心者，即凡夫念佛<a 
name="0382b16" id="0382b16"></a>之心也。剎那之心至微至劣，故稱介爾。謂十<a 
name="0382b17" id="0382b17"></a>萬億遠之佛土，居於凡夫介爾之心，即心是<a 
name="0382b18" id="0382b18"></a>土，即土是心，故曰「初無彼此異」。</p><p style="text-indent: 0em; margin-left: 0em"><span class="linehead"></span>問曰：「介爾<a 
name="0382b19" id="0382b19"></a>之心居於方寸，云何能包許遠佛土？」</p><p style="text-indent: 0em; margin-left: 0em"><span class="linehead"></span>答曰：「介<a 
name="0382b20" id="0382b20"></a>爾之心，昧者謂小，達人大觀，真妄無二。蓋此<a 
name="0382b21" id="0382b21"></a>妄心全性而起，性無邊，心亦無際，性如大海，<a 
name="0382b22" id="0382b22"></a>心似浮漚，全海為漚，漚還匝海。蓋真如不變<a 
name="0382b23" id="0382b23"></a>隨緣，隨緣不變。既曰『隨緣不變』，豈可以真妄<a 
name="0382b24" id="0382b24"></a>而局大小哉！」</p><a 
name="0382b25" id="0382b25"></a><p style="margin-left: 2em"><span class="headname">四、生佛不二門</span></p><a 
name="0382b26" id="0382b26"></a><p style="text-indent: 0em; margin-left: 0em"><span class="linehead"></span>阿彌與凡夫，迷悟雖有殊，佛心、眾生心，究竟<a 
name="0382b27" id="0382b27"></a>無有二。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>阿彌陀佛，果人也，成就三身、四<a 
name="0382b28" id="0382b28"></a>智、十力、四無所畏、十八不共等功德。凡夫，因<a 
name="0382b29" id="0382b29"></a>人也，具足無量恒沙煩惱，造作無量恒沙業<a 
name="0382c01" id="0382c01"></a>繫，當受無量恒沙生死。迷悟之相，譬彼雲泥。<a 
name="0382c02" id="0382c02"></a>言「究竟無二」者，謂：據相而言，則不二而二；約<a 
name="0382c03" id="0382c03"></a>性而論，則二而不二。蓋諸佛乃悟眾生心內<a 
name="0382c04" id="0382c04"></a>諸佛，眾生乃迷諸佛心內眾生。所以悟者，<a 
name="0382c05" id="0382c05"></a>悟眾生本具性體、性量、性具也。所以迷者，迷<a 
name="0382c06" id="0382c06"></a>諸佛所證性體、性量、性具也。心性之妙，豈受<a 
name="0382c07" id="0382c07"></a>其迷！迷而不迷，斯言有在。故眾生本有性<a 
name="0382c08" id="0382c08"></a>量，即諸佛所證法身，性體即報身，性具即<a 
name="0382c09" id="0382c09"></a>應身，四智、十力、四無所畏、十八不共等功德，<a 
name="0382c10" id="0382c10"></a>會合可知。故古德云：「諸佛心內眾生塵塵極<a 
name="0382c11" id="0382c11"></a>樂，眾生心內諸佛念念證真。」故彌陀即我心，<a 
name="0382c12" id="0382c12"></a>我心即彌陀，未舉念時，早已成就，纔舉心念，<a 
name="0382c13" id="0382c13"></a>即便圓成。感應道交為有此理，故念佛人功<a 
name="0382c14" id="0382c14"></a>不唐捐。</p><a 
name="0382c15" id="0382c15"></a><p style="margin-left: 2em"><span class="headname">五、法界為念門</span></p><a 
name="0382c16" id="0382c16"></a><p style="text-indent: 0em; margin-left: 0em"><span class="linehead"></span>法界圓融體，作我一念心，故我念佛心，全體<a 
name="0382c17" id="0382c17"></a>是法界。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>行者稱佛名時，作佛觀時，作主<a 
name="0382c18" id="0382c18"></a>伴依正觀時，修三種淨業時，一心不亂時，散<a 
name="0382c19" id="0382c19"></a>心稱名時，以至見思浩浩恒沙煩惱，凡此有<a 
name="0382c20" id="0382c20"></a>心，皆由真如不變隨緣而作，全體即法界。故<a 
name="0382c21" id="0382c21"></a>法智大師云：「法界圓融不思議體，作我一念<a 
name="0382c22" id="0382c22"></a>之心，亦復舉體作生、作佛、作依、作正。」若然者，<a 
name="0382c23" id="0382c23"></a>餘心尚是，況念佛心乎！是故行者念佛之時，<a 
name="0382c24" id="0382c24"></a>此心便是圓融清淨寶覺，以此妙心念彼阿<a 
name="0382c25" id="0382c25"></a>彌，則彼三身何身不念？求彼四土，何土不生？<a 
name="0382c26" id="0382c26"></a>但隨功行淺深，品位高下耳。</p><a 
name="0382c27" id="0382c27"></a><p style="margin-left: 2em"><span class="headname">六、境觀相吞門</span></p><a 
name="0382c28" id="0382c28"></a><p style="text-indent: 0em; margin-left: 0em"><span class="linehead"></span>十六等諸境、事理兩種觀，彼此互相吞，如因<a 
name="0382c29" id="0382c29"></a>陀羅網。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>境觀相吞者，正由事事無礙也。<a 
name="0383a01" id="0383a01"></a>事事所以無礙者，所謂有本者如是也。蓋由<a 
name="0383a02" id="0383a02"></a>法界圓融不思議體作我一念之心，亦復舉<a 
name="0383a03" id="0383a03"></a>體作生、作佛、作依、作正。既皆全體而作，有何<a 
name="0383a04" id="0383a04"></a>一法不即法界？故曰：「一塵法界不小，剎海法<a 
name="0383a05" id="0383a05"></a>界不大，多亦法界，少亦法界。」是以西方十六<a 
name="0383a06" id="0383a06"></a>諸境、吾心事理二觀，一一無非法界全體。如<a 
name="0383a07" id="0383a07"></a>帝釋宮中因陀羅網，雖彼此各是一珠，而影<a 
name="0383a08" id="0383a08"></a>入眾珠；雖影入眾珠，而東西照用有別。境觀<a 
name="0383a09" id="0383a09"></a>亦然，以境為事，則觀為理，理能包事，是為以<a 
name="0383a10" id="0383a10"></a>觀吞境。以觀為事，則境為理，理能包事，是為<a 
name="0383a11" id="0383a11"></a>以境吞觀。或一為事，餘為理，或一為理，餘<a 
name="0383a12" id="0383a12"></a>為事，彼此互各相吞，故如因陀羅網。若然者，<a 
name="0383a13" id="0383a13"></a>當我作觀時，則西方依正已在我觀之內，我<a 
name="0383a14" id="0383a14"></a>今身心已在依正之中，了此而求生安養，可<a 
name="0383a15" id="0383a15"></a>謂雁過長空，影沈寒水，雁絕遺蹤之意，水無<a 
name="0383a16" id="0383a16"></a>留影之心。</p><a 
name="0383a17" id="0383a17"></a><p style="margin-left: 2em"><span class="headname">七、三觀法爾門</span></p><a 
name="0383a18" id="0383a18"></a><p style="text-indent: 0em; margin-left: 0em"><span class="linehead"></span>能觀為三觀，所觀即三諦，全性以起修，故稱<a 
name="0383a19" id="0383a19"></a>為法爾。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>三諦者，真、俗、中也；三觀者，空、假、<a 
name="0383a20" id="0383a20"></a>中也。忘情絕解莫尚乎真，隨緣應用莫尚乎<a 
name="0383a21" id="0383a21"></a>俗，融通空有莫尚乎中。虛靈不昧，此吾心自<a 
name="0383a22" id="0383a22"></a>空者也。物來斯應，此吾心自有者也。空有相<a 
name="0383a23" id="0383a23"></a>即，此吾心自中者也。此性也，非修也；三諦也，<a 
name="0383a24" id="0383a24"></a>非三觀也。修之者，稱性照了也。故體達此心，<a 
name="0383a25" id="0383a25"></a>空洞無物，謂之空；照了此性，具足萬法，謂之<a 
name="0383a26" id="0383a26"></a>假；融通二邊，不一不異，謂之中。然則即虛靈<a 
name="0383a27" id="0383a27"></a>而應物也，即應物而虛靈也。空即假、中也，假<a 
name="0383a28" id="0383a28"></a>即空、中也，中即空、假也，是稱性而修也，絕<a 
name="0383a29" id="0383a29"></a>待而照也，不思議之三觀也。首楞大定之司<a 
name="0383b01" id="0383b01"></a>南也，此橫論也如此。若<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>論者，或以吾心虛<a 
name="0383b02" id="0383b02"></a>靈者為空，以所觀萬物者為假，以心境不二<a 
name="0383b03" id="0383b03"></a>者為中。物，吾心之物也，何假而不空；心，萬物<a 
name="0383b04" id="0383b04"></a>之心也，何空而不假；即心即物，即物即心，何<a 
name="0383b05" id="0383b05"></a>中而不空、假。是以觀極樂依正者，以吾心一<a 
name="0383b06" id="0383b06"></a>觀之三觀，照彼一境之三諦，無不可者。以吾<a 
name="0383b07" id="0383b07"></a>三觀之一心，照彼三諦之一境，亦無不可者。<a 
name="0383b08" id="0383b08"></a>虎溪大師云：「境為妙假觀為空，境觀雙忘即<a 
name="0383b09" id="0383b09"></a>是中，忘照何嘗有先後，一心融絕了無<span class="gaiji">&#x8E2A;<!--gaiji,蹤,1[跳-兆+宗],2&#x8E2A;,3--></span>。」尚<a 
name="0383b10" id="0383b10"></a>何三觀之不法爾乎！</p><a 
name="0383b11" id="0383b11"></a><p style="margin-left: 2em"><span class="headname">八、感應任運門</span></p><a 
name="0383b12" id="0383b12"></a><p style="text-indent: 0em; margin-left: 0em"><span class="linehead"></span>我心感諸佛，彌陀即懸應，天性自相關，如磁<a 
name="0383b13" id="0383b13"></a>石吸針。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>諸佛眾生同一覺源，迷悟雖殊，<a 
name="0383b14" id="0383b14"></a>理常平等。故曰：「諸佛是眾生心內諸佛，眾生<a 
name="0383b15" id="0383b15"></a>是諸佛心內眾生。」<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>此而言，則諸佛眾生心<a 
name="0383b16" id="0383b16"></a>精，無時而不通<span class="gaiji">[泳-永+曶]<!--gaiji,,1[泳-永+曶],2&#x3CF7;,3--></span>，但諸佛無時不欲度生，眾<a 
name="0383b17" id="0383b17"></a>生念念與之迷背。故勢至菩薩云：「一人專憶，<a 
name="0383b18" id="0383b18"></a>一人專忘，若逢不逢，若見非見。子若憶母，如<a 
name="0383b19" id="0383b19"></a>母憶時，母子歷生，不相違遠。若眾生心憶佛、<a 
name="0383b20" id="0383b20"></a>念佛，現前當來必定見佛，去佛不遠。」正由一<a 
name="0383b21" id="0383b21"></a>理平等、天性相關故，得任運拔苦與樂。況無<a 
name="0383b22" id="0383b22"></a>量壽佛因中所發四十八願，誓取極樂攝受<a 
name="0383b23" id="0383b23"></a>有情，今道果久成，僧那久滿！故凡百眾生弗<a 
name="0383b24" id="0383b24"></a>憂佛不來應，但當深信、憶念、發願願生西方，<a 
name="0383b25" id="0383b25"></a>如磁石與針任運吸取。然磁能吸鐵，不能吸<a 
name="0383b26" id="0383b26"></a>銅，針能合磁，不能合玉，譬猶佛能度有緣，不<a 
name="0383b27" id="0383b27"></a>能度無緣。眾生易感彌陀，不易感諸佛，豈非<a 
name="0383b28" id="0383b28"></a>生佛誓願相關者乎？是以求生淨土者，信、願、<a 
name="0383b29" id="0383b29"></a>行缺一不可。</p><a 
name="0383c01" id="0383c01"></a><p style="margin-left: 2em"><span class="headname">九、彼此恒一門</span></p><a 
name="0383c02" id="0383c02"></a><p style="text-indent: 0em; margin-left: 0em"><span class="linehead"></span>若人臨終時，能不失正念，或見光、見華，已受<a 
name="0383c03" id="0383c03"></a>寶池生。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>《往生傳》曰：「張抗仕石晉，為翰林<a 
name="0383c04" id="0383c04"></a>學士，課大悲<span class="gaiji">&#x546A;<!--gaiji,咒,1[口*兄],2&#x546A;,3--></span>十萬遍，願生西方。一日寢疾，<a 
name="0383c05" id="0383c05"></a>唯念佛號，忽謂家人曰：『西方淨土秖在堂屋<a 
name="0383c06" id="0383c06"></a>西邊，阿彌陀佛坐蓮華上，見翁兒在蓮華池<a 
name="0383c07" id="0383c07"></a>金沙地上禮拜嬉戲。』良久念佛而化。翁兒，抗<a 
name="0383c08" id="0383c08"></a>之孫也。所以爾者，蓋西方極樂世界乃吾心<a 
name="0383c09" id="0383c09"></a>之一土耳，娑婆世界亦吾心之一土耳。約土<a 
name="0383c10" id="0383c10"></a>而言，有十萬億彼此之異；約心而觀，原無遠<a 
name="0383c11" id="0383c11"></a>近。但眾生自受生已來，為五陰區局真性，不<a 
name="0383c12" id="0383c12"></a>契心源。念佛之人果報成熟，將捨現陰趣生<a 
name="0383c13" id="0383c13"></a>陰時，淨土蓮華忽然在前，唯心境界，非有去<a 
name="0383c14" id="0383c14"></a>來彼此之相。故《楞嚴經》云：『臨命終時，未捨暖<a 
name="0383c15" id="0383c15"></a>觸，一生善惡俱時頓現，純想即飛，必生天上。』<a 
name="0383c16" id="0383c16"></a>若飛心中兼福、兼慧及與淨願，自然心開見<a 
name="0383c17" id="0383c17"></a>十方佛，一切淨土隨願往生。法智大師云：『須<a 
name="0383c18" id="0383c18"></a>知垂終自見坐金蓮，身已是彼國生陰』，亦此<a 
name="0383c19" id="0383c19"></a>意也。」</p><a 
name="0383c20" id="0383c20"></a><p style="margin-left: 2em"><span class="headname">十、現未互在門</span></p><a 
name="0383c21" id="0383c21"></a><p style="text-indent: 0em; margin-left: 0em"><span class="linehead"></span>行者今念佛，功德不唐捐，因中已有果，如蓮<a 
name="0383c22" id="0383c22"></a>華開敷。</p><p style="text-indent: 0em; margin-left: 0em"><span class="linehead"></span>論曰：</p><p style="text-indent: 0em; margin-left: 0em"><span class="linehead"></span>圓頓教人，頓悟心性，無修而修，<a 
name="0383c23" id="0383c23"></a>修彼樂邦。性中所具極樂，由修顯發。而此心<a 
name="0383c24" id="0383c24"></a>性<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>貫三際，橫裹十虛，佛法、生法、正法、依法、<a 
name="0383c25" id="0383c25"></a>因法、果法一念圓成。是以念佛之人名為全<a 
name="0383c26" id="0383c26"></a>性起修、全修在性。全性起修雖名為因，全修<a 
name="0383c27" id="0383c27"></a>在性因中有果，以所具因法與所具果法同<a 
name="0383c28" id="0383c28"></a>居一性，心性融通無法不攝，故如蓮花開敷，<a 
name="0383c29" id="0383c29"></a>花中有果，況此心常住，無生滅去來！即今念<a 
name="0384a01" id="0384a01"></a>佛之心，便是當來華池受生時。故說初發心<a 
name="0384a02" id="0384a02"></a>人，極樂寶池已萌蓮種，若精進不退，日益生<a 
name="0384a03" id="0384a03"></a>長，華漸開敷，隨其功德大小煒燁；其或懈退<a 
name="0384a04" id="0384a04"></a>悔雜，日漸憔<span class="gaiji">&#x9847;<!--gaiji,悴,1[卒*頁],2&#x9847;,3--></span>，若能自新，華復鮮麗；其或<a 
name="0384a05" id="0384a05"></a>不然，芽焦種敗。且此蓮華，人誰種植？現未互<a 
name="0384a06" id="0384a06"></a>在，斯言有歸也。</p><a 
name="0384a07" id="0384a07"></a><p><span class="juanname">淨土生無生論</span></p>
<hr>【經文資訊】大正藏第 47 冊 No. 1975 淨土生無生論<br>【版本記錄】CBETA 電子佛典 Rev. 1.10 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，西蓮淨苑提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb15d.html?index=T47n1975" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1975_001 by HTTrack Website Copier/3.x [XR&CO'2008], Mon, 02 Jun 2014 23:44:23 GMT -->
</html>
