<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB221_002 by HTTrack Website Copier/3.x [XR&CO'2008], Tue, 03 Jun 2014 00:38:39 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gafaa8-2.gif?utmac=MO-30696269-4&amp;utmn=2115672711&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB221_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa094.html?index=J28nB221_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B221 楞嚴法璽印禪師語錄 (2卷)<br/>【清 印說　旋性記錄】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B221" sutra_name="楞嚴法璽印禪師語錄" sutra_juan="[卷2]">　
<a 
name="0837c01" id="0837c01"></a><p><span class="juanname">楞嚴法璽印禪師語錄卷之二</span></p><a 
name="0837c02" id="0837c02"></a><p style="margin-left: 4em"><span class="byline">侍者明曙記錄</span></p><a 
name="0837c03" id="0837c03"></a><p style="margin-left: 3em"><span class="headname">為少宰肇翁杜護法送　觀音大士入寺祈嗣<a 
name="0837c04" id="0837c04"></a>安座拈香法語</span></p><a 
name="0837c05" id="0837c05"></a><p style="text-indent: 0em; margin-left: 0em"><span class="linehead"></span>師云少宰入寺求嗣大士婆心太切親手攜箇英兒<a 
name="0837c06" id="0837c06"></a>不是凡間骨血既然如是畢竟以何為驗進前拈香<a 
name="0837c07" id="0837c07"></a>云天上瓊宮金鳳子百花叢裏玉麒麟。</p><a 
name="0837c08" id="0837c08"></a><p style="margin-left: 3em"><span class="headname">示慧生張居士法語</span></p><a 
name="0837c09" id="0837c09"></a><p style="text-indent: 0em; margin-left: 0em"><span class="linehead"></span>世尊拈花迦葉微笑者兩箇老漢早已漏逗此事了<a 
name="0837c10" id="0837c10"></a>也所以禍及西天四七東土二三直至如今稻麻竹<a 
name="0837c11" id="0837c11"></a>葦箇箇皆是明自本心見自本性到大休大歇大解<a 
name="0837c12" id="0837c12"></a>脫田地山僧客寓湖州天寧一日慧生張居士同以<a 
name="0837c13" id="0837c13"></a>書史公入寓處作禮山僧問云慧公曾看甚麼話頭<a 
name="0837c14" id="0837c14"></a>慧云萬法歸一山僧云如何是萬法歸一慧云明月<a 
name="0837c15" id="0837c15"></a>到寒潭山僧云月落潭空時如何公便擬議山僧良<a 
name="0837c16" id="0837c16"></a>久云何不問山僧<span class="gaiji">&#x807B;<!--gaiji,,1[漸/耳],2&#x807B;,3--></span>慧云月落潭空時如何山僧云<a 
name="0837c17" id="0837c17"></a>日輪東上公默契底旨果能直下向者裏覷得破翻<a 
name="0837c18" id="0837c18"></a>得身自然到大休大歇大解脫田地方與佛佛祖祖<a 
name="0837c19" id="0837c19"></a>把手共行正好向楞嚴手裏喫痛棒有分設若不能<a 
name="0837c20" id="0837c20"></a>死生關頭大須審諦。</p><a 
name="0837c21" id="0837c21"></a><p style="margin-left: 3em"><span class="headname">示以書史居士法語</span></p><a 
name="0837c22" id="0837c22"></a><p style="text-indent: 0em; margin-left: 0em"><span class="linehead"></span>佛說一切法皆為一切心若無一切心本無一切法<a 
name="0837c23" id="0837c23"></a>如何是一切心五蘊六入十二處十八界二十五有<a 
name="0837c24" id="0837c24"></a>明暗色空森羅萬象到處粘作一團如膠漆相似使<a 
name="0837c25" id="0837c25"></a>得七顛八倒打入驢胎馬腹千佛出世亦無如之何<a 
name="0837c26" id="0837c26"></a>也公若能脫盡不被他流轉去須要日用二六時中<a 
name="0837c27" id="0837c27"></a>提箇正睡著時無夢無想無見無聞主人公畢竟在<a 
name="0837c28" id="0837c28"></a>什麼處一疑疑定佛來祖來凡來聖來神來鬼來善<a 
name="0837c29" id="0837c29"></a>來惡來恩愛來煩惱來都不被他轉動直疑到水窮<a 
name="0837c30" id="0837c30"></a>山盡絕後再甦自然立證佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>得大受用縱有<a 
name="0838a01" id="0838a01"></a>積生累劫多諸惡習一齊解脫到恁麼地佛說一切<a 
name="0838a02" id="0838a02"></a>法皆為剩語方不負山僧言也囑囑。</p><a 
name="0838a03" id="0838a03"></a><p style="margin-left: 3em"><span class="headname">示星海張居士法語</span></p><a 
name="0838a04" id="0838a04"></a><p style="text-indent: 0em; margin-left: 0em"><span class="linehead"></span>曠大劫來生生死死未有了日如旋火輪無有休息<a 
name="0838a05" id="0838a05"></a>奈何眾生日用顛倒逢境便愛逢塵便染不能向六<a 
name="0838a06" id="0838a06"></a>根六塵六識之中見自心性星海張公斷滅恩愛不<a 
name="0838a07" id="0838a07"></a>染世緣于朝夕之中只念阿彌陀佛山僧復教念佛<a 
name="0838a08" id="0838a08"></a>者是誰若提起念佛者是誰朝也念暮也念行也念<a 
name="0838a09" id="0838a09"></a>坐也念住也念臥也念花街柳巷也念歌管樓臺也<a 
name="0838a10" id="0838a10"></a>念只念到前後際斷時節和念字了不可得始信自<a 
name="0838a11" id="0838a11"></a>性彌陀唯心淨土不離當處即是西方未動腳跟蒙<a 
name="0838a12" id="0838a12"></a>佛受記所以道竿木隨身逢場作戲生死涅槃猶如<a 
name="0838a13" id="0838a13"></a>昨夢公信之。</p><a 
name="0838a14" id="0838a14"></a><p style="margin-left: 3em"><span class="headname">為子儀劉居士持般若金剛經說</span></p><a 
name="0838a15" id="0838a15"></a><p style="text-indent: 0em; margin-left: 0em"><span class="linehead"></span>般若智光如大火聚一切依之即燎卻面門通身焦<a 
name="0838a16" id="0838a16"></a>爛所以般若有如是驗也子機劉公作大佛事耑持<a 
name="0838a17" id="0838a17"></a>般若一經能持是人所持是法要當能所俱斷方證<a 
name="0838a18" id="0838a18"></a>自心般若到恁麼地日用之中一切之處不被世間<a 
name="0838a19" id="0838a19"></a>法縛不被出世間法縛縛脫無礙是一般若智光照<a 
name="0838a20" id="0838a20"></a>破幽暗不惟獄卒冥使拱之攜之要且閻羅老子向<a 
name="0838a21" id="0838a21"></a>別峰相待。</p><a 
name="0838a22" id="0838a22"></a><p style="margin-left: 3em"><span class="headname">題紫柏憨山二老和尚雙像圖</span></p><a 
name="0838a23" id="0838a23"></a><p><span class="lg">者兩箇老漢忘身命于九重提宗門于將墜喝木馬<a 
name="0838a24" id="0838a24"></a>起舞長空逼石女生兒夜半復祖庭而週遊世界疏<a 
name="0838a25" id="0838a25"></a>曹溪而說法從軍似者等的阿翁正法可以無臨濟<a 
name="0838a26" id="0838a26"></a>德山末法不可少憨山紫柏且道拄杖子遍滿寰中<a 
name="0838a27" id="0838a27"></a>即今還有知恩報恩于二師者麼良久喝一喝</span></p><a 
name="0838a28" id="0838a28"></a><p style="margin-left: 3em"><span class="headname">湖州天寧遇之老禪宿一貫圖像贊</span></p><a 
name="0838a29" id="0838a29"></a><p><span class="lg">此老不分門戶亦不擔板習教觀于智者一坐蒲團<a 
name="0838a30" id="0838a30"></a>文字盡刪拽拄杖儼如趙老勘婆子而還聽清流就<a 
name="0838b01" id="0838b01"></a>活遠公朗千古之月漾樂萬重之雲閒風流到處三<a 
name="0838b02" id="0838b02"></a>即一到處風流一即三縱橫自在遊戲宇寰是之謂<a 
name="0838b03" id="0838b03"></a>尊宿再來是之謂出世人間腳下兒孫如龍象珍重<a 
name="0838b04" id="0838b04"></a>兒孫共躋攀</span></p><a 
name="0838b05" id="0838b05"></a><p style="margin-left: 3em"><span class="headname">湖州以書史居士像贊</span></p><a 
name="0838b06" id="0838b06"></a><p><span class="lg">箇老也甚奇怪在塵現居士身求道示比丘像危危<a 
name="0838b07" id="0838b07"></a>兀坐蒲團大似學佛模樣我聞諸經曾已讀過須知<a 
name="0838b08" id="0838b08"></a>句句不落文字障萬法若<span class="corr" title='[巳&gt;已]'>已</span>透過要識物物盡是光<a 
name="0838b09" id="0838b09"></a>明藏光明藏正好分付童子燒香灌花煨折腳鐺那<a 
name="0838b10" id="0838b10"></a>管腳下賢英掛在石灰壁上然雖如是居士更有描<a 
name="0838b11" id="0838b11"></a>寫不得的一著又教老僧如何舉況咄</span></p><a 
name="0838b12" id="0838b12"></a><p style="margin-left: 3em"><span class="headname">題苕溪蘇灣<span class="note">(額引)</span></span></p><a 
name="0838b13" id="0838b13"></a><p style="text-indent: 0em; margin-left: 0em"><span class="linehead"></span>幻居大師罷參後于此住腳四十餘年余主席嘉禾<a 
name="0838b14" id="0838b14"></a>楞嚴常過苕溪仰其高風一日拉天寧遇之老宿入<a 
name="0838b15" id="0838b15"></a>山奉訪至峴山遙見煙雲拂秀瑞色衝霄及入柴門<a 
name="0838b16" id="0838b16"></a>蒼松翠竹古佛輝煌與遇公且喜且曰真道人之樂<a 
name="0838b17" id="0838b17"></a>處也幻公一見微笑相迎及揖坐曰某于壑中數十<a 
name="0838b18" id="0838b18"></a>年今得和尚過此幸留題于數椽之下令後人得以<a 
name="0838b19" id="0838b19"></a>觀瞻何如余不吝鄙拙遂額之曰雲巢。</p><a 
name="0838b20" id="0838b20"></a><p style="margin-left: 3em"><span class="headname">祖安禪師持陳母節君濮氏孺人像請贊</span></p><a 
name="0838b21" id="0838b21"></a><p><span class="lg">軒然獨坐群女迥別五十夫遷誓不解節巍巍其容<a 
name="0838b22" id="0838b22"></a>皎皎乎潔志行貞義操守賢哲如松如筠如冰如雪<a 
name="0838b23" id="0838b23"></a>似蘭斯馨似水斯冽名譽一方邑宰頌偈又三十載<a 
name="0838b24" id="0838b24"></a>奄爾告耋有子安公出離火宅三學齊修比丘可列<a 
name="0838b25" id="0838b25"></a>孝思精誠篤厚且格能為後學之規模亦可為子孫<a 
name="0838b26" id="0838b26"></a>之光澤嗚呼閫丈夫歟如是者誰不為之嘖嘖</span></p><a 
name="0838b27" id="0838b27"></a><p style="margin-left: 3em"><span class="headname">遊玄墓禮萬峰祖塔</span></p><a 
name="0838b28" id="0838b28"></a><p><span class="lg">鄧尉山前叩祖真白雲隨步入芳茵黃虀採罷三秋<a 
name="0838b29" id="0838b29"></a>露瓦缶烹殘二月春翠閣松煙懷古哲畫屏湖水興<a 
name="0838b30" id="0838b30"></a>遊人當年矯詔期先逝此日為誰現法身</span></p><a 
name="0838c01" id="0838c01"></a><p style="margin-left: 3em"><span class="headname">贈孝豐西翁羅邑侯</span></p><a 
name="0838c02" id="0838c02"></a><p><span class="lg">聖道玄微力荷擔知君曾脫汗襴衫相逢欲問何宗<a 
name="0838c03" id="0838c03"></a>旨不是前三與後三</span></p><a 
name="0838c04" id="0838c04"></a><p style="margin-left: 3em"><span class="headname">題李孝女<span class="note">(有引)</span></span></p><a 
name="0838c05" id="0838c05"></a><p style="text-indent: 0em; margin-left: 1em"><span class="linehead"></span>嘉禾萬曆間有孝女李鳳以不字為戒佐父讀書<a 
name="0838c06" id="0838c06"></a>終身不二一日父篤疾無計忽得鳥啣青果落于<a 
name="0838c07" id="0838c07"></a>藥鐺煎而服之得起以致延年諸方名公大老知<a 
name="0838c08" id="0838c08"></a>識詩文賦之纍纍山僧一日得讀是稿因以詩誌<a 
name="0838c09" id="0838c09"></a>之。</p><a 
name="0838c10" id="0838c10"></a><p><span class="lg">閨門未出孝思堅今古裙釵第一仙不與夫君期勝<a 
name="0838c11" id="0838c11"></a>日願從阿父伴餘年貞誠動處徵魚鳥至理窮時格<a 
name="0838c12" id="0838c12"></a>地天看到青梅投藥灶宜居哭竹臥冰先</span></p><a 
name="0838c13" id="0838c13"></a><p style="margin-left: 3em"><span class="headname">辭別駕萊臣余護法歸同安</span></p><a 
name="0838c14" id="0838c14"></a><p><span class="lg">輕乘一葉到苕溪為別檀那歸鳳栖不畏江寒擬斷<a 
name="0838c15" id="0838c15"></a>臂固辭祖席藉全提托盂未許乾坤老拽杖猶嫌道<a 
name="0838c16" id="0838c16"></a>價低自媿拙才先賦此騰雲石<span class="note">(同安景)</span>上待君題</span></p><a 
name="0838c17" id="0838c17"></a><p style="margin-left: 3em"><span class="headname">壽孟翁張護法八袟</span></p><a 
name="0838c18" id="0838c18"></a><p><span class="lg">喜今八十老風流慣得浮軀樂自由天目溪光生鐵<a 
name="0838c19" id="0838c19"></a>筆徑山玉浪記千秋庭前古柏招雲鶴劫外靈芝引<a 
name="0838c20" id="0838c20"></a>鳳雛獨許我翁無量壽儒林祖位並相酬</span></p><a 
name="0838c21" id="0838c21"></a><p style="margin-left: 3em"><span class="headname">戊午臘月十八日退院上堂</span></p><p style="text-indent: 0em; margin-left: 0em"><span class="linehead"></span>師舉古云未有長行而<a 
name="0838c22" id="0838c22"></a>不住未有長住而不行所以道人去住如行雲流水<a 
name="0838c23" id="0838c23"></a>了無滯礙山僧曩承闔郡護法諸山耆宿及本寺經<a 
name="0838c24" id="0838c24"></a>主十地諸師命主楞嚴法席自慚未具磨磚之手兼<a 
name="0838c25" id="0838c25"></a>乏匡眾之才無補叢林虛消信施有負緇素大德今<a 
name="0838c26" id="0838c26"></a>日人天眾前舉揚箇事願諸檀護及眾師友公請高<a 
name="0838c27" id="0838c27"></a>德之士以繼此席大轉法輪方不負紫柏尊者密藏<a 
name="0838c28" id="0838c28"></a>大師之宏願也既然如是秪如即今退院一句作麼<a 
name="0838c29" id="0838c29"></a>生道驀豎拄杖云今朝楖栗化龍去仍藉飛騰六合<a 
name="0838c30" id="0838c30"></a>雲以拄杖橫肩下座。</p><a 
name="0839a01" id="0839a01"></a><p style="margin-left: 3em"><span class="headname">與仙仗朱文學</span></p><a 
name="0839a02" id="0839a02"></a><p><span class="lg">劫前一段好風流獨許君家擅唱酬若唱酬有人問<a 
name="0839a03" id="0839a03"></a>著舉拳頭</span></p><a 
name="0839a04" id="0839a04"></a><p style="margin-left: 3em"><span class="headname">贈晦岳西堂</span></p><a 
name="0839a05" id="0839a05"></a><p><span class="lg">輔弼叢林三兩秋冰清玉潔孰能酬當年已佩天台<a 
name="0839a06" id="0839a06"></a>訣他日聲名振九州</span></p><a 
name="0839a07" id="0839a07"></a><p style="margin-left: 3em"><span class="headname">孟高張老護法像贊<span class="note">(別號擎庵)</span></span></p><a 
name="0839a08" id="0839a08"></a><p><span class="lg">翠竹孤松怪石細草坐斷葛藤文字俱掃恁麼境界<a 
name="0839a09" id="0839a09"></a>到者實少風流賣盡老乾坤太古無心隨處討隨處<a 
name="0839a10" id="0839a10"></a>討箇段熱腸何日了</span></p><a 
name="0839a11" id="0839a11"></a><p style="margin-left: 3em"><span class="headname">自贊</span></p><a 
name="0839a12" id="0839a12"></a><p><span class="lg">箇老橛強到處惹人怨謗有住處不肯住無端向十<a 
name="0839a13" id="0839a13"></a>字街頭單提一條白棒今被眾居士和贓捉敗描作<a 
name="0839a14" id="0839a14"></a>人天榜樣縱描得十分像也秖是者邊模樣若論那<a 
name="0839a15" id="0839a15"></a>邊更那邊饒是王維也描不像像不像但得傾心焚<a 
name="0839a16" id="0839a16"></a>香作禮自然是法璽和尚<span class="note">(時師卸楞嚴院事寓于郡之天寧眾檀護不忍別遂<a 
name="0839a17" id="0839a17"></a>寫師真以留瞻體并請師贊)</span></span></p><a 
name="0839a18" id="0839a18"></a><p><span class="lg">踏倒十二巫峰西江一口吸盡登雲居操入室之干<a 
name="0839a19" id="0839a19"></a>戈豎剎竿復同安之祖席一條鐵棒太無情直教盡<a 
name="0839a20" id="0839a20"></a>大地人都來乞命且道者阿師是何心行<span class="gaiji">&#x807B;<!--gaiji,,1[漸/耳],2&#x807B;,3--></span>咦也秖<a 
name="0839a21" id="0839a21"></a>是者箇模樣<span class="note">(一爾尼請)</span></span></p><a 
name="0839a22" id="0839a22"></a><p style="margin-left: 3em"><span class="headname">了凡朱居士像贊</span></p><a 
name="0839a23" id="0839a23"></a><p><span class="lg">虛空其懷蟠根為座一目萬里無誰能佐氣宇清瑩<a 
name="0839a24" id="0839a24"></a>縱情自大傲骨天生陽春少和如維摩之於毘耶杜<a 
name="0839a25" id="0839a25"></a>口獨坐如龐公之見馬師西江吸盡了卻凡心兮即<a 
name="0839a26" id="0839a26"></a>是佛心一自無何有兮大道殊勝</span></p><a 
name="0839a27" id="0839a27"></a><p style="margin-left: 3em"><span class="headname">君寧卜居士像贊</span></p><a 
name="0839a28" id="0839a28"></a><p><span class="lg">天生華表祖宗遺德傲骨神清芝眉出格賞四時花<a 
name="0839a29" id="0839a29"></a>木之芳飲趙老風味之別有時獨坐兮懸嵒有時灌<a 
name="0839a30" id="0839a30"></a>水兮自得有時解脫兮樊籠有時回互兮有則看來<a 
name="0839b01" id="0839b01"></a>此老大似有意思的道人為什麼問著西來大意便<a 
name="0839b02" id="0839b02"></a>只默默</span></p><a 
name="0839b03" id="0839b03"></a><p style="margin-left: 3em"><span class="headname">仁宇顧居士像贊</span></p><a 
name="0839b04" id="0839b04"></a><p><span class="lg">高隱塵寰片石為坐一句彌陀能超佛祖今日有一<a 
name="0839b05" id="0839b05"></a>大事因緣要你直下擔荷且道是什麼大事嘻天寧<a 
name="0839b06" id="0839b06"></a>寺裏千佛閣<span class="note">(時佛閣遭回祿故云)</span></span></p><a 
name="0839b07" id="0839b07"></a><p style="margin-left: 3em"><span class="headname">玉如居士像贊</span></p><a 
name="0839b08" id="0839b08"></a><p><span class="lg">坐懸巖大忘人世居樹下了脫凡情念而不念空華<a 
name="0839b09" id="0839b09"></a>原是眼中之塵心本無心童子慣燒無煙之火此是<a 
name="0839b10" id="0839b10"></a>本色道人不必如何若何</span></p><a 
name="0839b11" id="0839b11"></a><p style="margin-left: 3em"><span class="headname">月上庵一爾尼禪人像敘言</span></p><a 
name="0839b12" id="0839b12"></a><p style="text-indent: 0em; margin-left: 0em"><span class="linehead"></span>子初參密雲于碧光得箇萬法歸一次見三宜于梵<a 
name="0839b13" id="0839b13"></a>受頓入清淨毘尼末後到楞嚴棒下翻身便云石獅<a 
name="0839b14" id="0839b14"></a>眼裏火星飛泥牛背上翻白浪是以分付向上一著<a 
name="0839b15" id="0839b15"></a>老人辭楞嚴歸江右逸老于同安子聞之持小影以<a 
name="0839b16" id="0839b16"></a>求一語老人不覺和盤托出意為承當大法者不可<a 
name="0839b17" id="0839b17"></a>忽。</p><a 
name="0839b18" id="0839b18"></a><p style="margin-left: 3em"><span class="headname">君選張居士欲搆一室以供佛僧但未得其名<a 
name="0839b19" id="0839b19"></a>一日來楞嚴求山僧預名焉山僧遂額曰廣博<a 
name="0839b20" id="0839b20"></a>庵又以偈贈之</span></p><a 
name="0839b21" id="0839b21"></a><p><span class="lg">至道不分難與易經行坐臥總如如箇中一段無私<a 
name="0839b22" id="0839b22"></a>用大地收來廣博居</span></p><a 
name="0839b23" id="0839b23"></a><p style="margin-left: 3em"><span class="headname">祥甫許居士像贊</span></p><a 
name="0839b24" id="0839b24"></a><p><span class="lg">端表超凡天生不錯動靜怡然頑石兀坐手捋其鬚<a 
name="0839b25" id="0839b25"></a>神情自若家童獻花不喜不諾者段丰儀難為酬酢<a 
name="0839b26" id="0839b26"></a>儼爾是箇出格道人一切塵勞解脫</span></p><a 
name="0839b27" id="0839b27"></a><a 
name="0839b28" id="0839b28"></a><a 
name="0839b29" id="0839b29"></a><a 
name="0839b30" id="0839b30"></a><p><span class="juanname">楞嚴法璽印禪師語錄卷二<span class="note">(終)</span></span></p>
<hr>【經文資訊】嘉興藏第 28 冊 No. B221 楞嚴法璽印禪師語錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7d3c.html?index=J28nB221" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB221_002 by HTTrack Website Copier/3.x [XR&CO'2008], Tue, 03 Jun 2014 00:38:39 GMT -->
</html>
