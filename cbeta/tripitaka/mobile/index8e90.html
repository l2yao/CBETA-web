<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_039 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3a49-2.gif?utmac=MO-30696269-4&amp;utmn=1511393074&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_039&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexa0cd.html?index=T48n2016_038" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 39 卷</p>
	<a href="index682b.html?index=T48n2016_040" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷39]">　
<a 
name="0645a21" id="0645a21"></a><a 
name="0645a22" id="0645a22"></a><a 
name="0645a23" id="0645a23"></a><p><span class="juanname">宗鏡錄卷第三十九</span></p><a 
name="0645a24" id="0645a24"></a><a 
name="0645a25" id="0645a25"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0645a26" id="0645a26"></a><p style="text-indent: 0em; margin-left: 0em"><span class="linehead"></span>夫覺王明<span class="gaiji">&#x52C5;<!--gaiji,敕,1[束*力],2&#x52C5;,3--></span>大教指歸。末法比丘。須於四念<a 
name="0645a27" id="0645a27"></a>處修道。其旨如何。</p><p style="text-indent: 0em; margin-left: 0em"><span class="linehead"></span>答。此出大般涅槃經。最<a 
name="0645a28" id="0645a28"></a>後垂示。總前教<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。同此指歸。以四念處。即是<a 
name="0645a29" id="0645a29"></a>宗鏡所明一切眾生身受心法。如經云。佛告<a 
name="0645b01" id="0645b01"></a>阿難。如汝所問。佛涅槃後依何住者。阿難。依<a 
name="0645b02" id="0645b02"></a>四念處。嚴心而住。觀身性相。同於虛空。名身<a 
name="0645b03" id="0645b03"></a>念處。觀受不在內外。不住中間。名受念處。觀<a 
name="0645b04" id="0645b04"></a>心但有名字。名字性離。名心念處。觀法不<a 
name="0645b05" id="0645b05"></a>得善法。不得不善法。名法念處。阿難。一切<a 
name="0645b06" id="0645b06"></a>行者。應當依此四念處住。又云。譬如國王。安<a 
name="0645b07" id="0645b07"></a>住己界。身心安樂。若在他界。則得眾苦。一切<a 
name="0645b08" id="0645b08"></a>眾生。亦復如是。若能自住於己境界。則得安<a 
name="0645b09" id="0645b09"></a>樂。若至他界。則遇惡魔。受諸苦惱。自境界者。<a 
name="0645b10" id="0645b10"></a>謂四念處。他境界者。謂五欲也。華手經云。<a 
name="0645b11" id="0645b11"></a>佛告跋陀婆羅。於爾時世。一切善人應作是<a 
name="0645b12" id="0645b12"></a>念。我等當自依四念處。四念處者。於聖法<a 
name="0645b13" id="0645b13"></a>中。一切諸法。皆名念處。何以故。一切諸法<a 
name="0645b14" id="0645b14"></a>常住自性。無能壞故。一切諸法皆名念處者。<a 
name="0645b15" id="0645b15"></a>故知即法是心。即心是法。皆同一性。豈能壞<a 
name="0645b16" id="0645b16"></a>乎。若有二法。則能相壞。大寶積經偈云。得無<a 
name="0645b17" id="0645b17"></a>動處者。常住於無處。無動處者。則自心境<a 
name="0645b18" id="0645b18"></a>界。此境界。即無處所。如金剛三昧經云。心無<a 
name="0645b19" id="0645b19"></a>邊際。不見處所。論釋云。心無邊際者。歸一心<a 
name="0645b20" id="0645b20"></a>原。心體周遍。遍十方。故無邊。周三世故無際。<a 
name="0645b21" id="0645b21"></a>雖周三世。而無古今之殊。雖遍十方。而無此<a 
name="0645b22" id="0645b22"></a>彼之處。故言不見處所。大法炬陀羅尼經云。<a 
name="0645b23" id="0645b23"></a>夫念處者。云何念義。當知是念。無有違諍。隨<a 
name="0645b24" id="0645b24"></a>順如法。趣向平等。遠離邪念。無有移轉。及諸<a 
name="0645b25" id="0645b25"></a>別異。唯是一心。入不動定。若能如是。名為念<a 
name="0645b26" id="0645b26"></a>義。如天台智者。廣述真詮。大小兼弘。教觀雙<a 
name="0645b27" id="0645b27"></a>辯。末後唯說觀心論章。意亦如是。亦如祖師<a 
name="0645b28" id="0645b28"></a>馬鳴菩薩。廣釋經造論。末後唯製一卷略論。<a 
name="0645b29" id="0645b29"></a>名大乘起信論云。有摩訶衍。能起大乘信根。<a 
name="0645c01" id="0645c01"></a>立心真如心生滅二門。總論一心。別開體用。<a 
name="0645c02" id="0645c02"></a>若了此一心大旨。即是起一切眾生大乘信<a 
name="0645c03" id="0645c03"></a>根。若未信者。設經無量億劫。廣大修行。不入<a 
name="0645c04" id="0645c04"></a>祖佛正宗。皆是假名菩薩。以此一論之要義。<a 
name="0645c05" id="0645c05"></a>總攝諸部之廣文。以源攝流。有何不盡。亦是<a 
name="0645c06" id="0645c06"></a>諸聖製作大意。亦是宗鏡本懷。乃諸佛所知。<a 
name="0645c07" id="0645c07"></a>群賢所證。眾德所備。萬行所弘。妙義所詮。<a 
name="0645c08" id="0645c08"></a>究竟所趣。此四念處。破八顛倒。一不淨中作<a 
name="0645c09" id="0645c09"></a>淨想。二苦中作樂想。三無常中作常想。四無<a 
name="0645c10" id="0645c10"></a>我中作我想。此是外道凡夫四倒。又一淨中<a 
name="0645c11" id="0645c11"></a>作不淨想。二樂中作苦想。三常中作無常想。<a 
name="0645c12" id="0645c12"></a>四我中作無我想。此是二乘四倒。共成八倒。<a 
name="0645c13" id="0645c13"></a>是以修四念處觀。破八顛倒。於中而般涅槃。<a 
name="0645c14" id="0645c14"></a>是十方諸佛出世本懷。究竟指歸祕密藏中。<a 
name="0645c15" id="0645c15"></a>最後放捨身命之處。正當宗鏡大旨。一心法<a 
name="0645c16" id="0645c16"></a>門。輔行記云。四念處觀者。一一念處。皆悉<a 
name="0645c17" id="0645c17"></a>先明空假破倒。次以中道結成祕藏。自他俱<a 
name="0645c18" id="0645c18"></a>滿。義兼大小。言俱破者。既以中道顯祕密藏。<a 
name="0645c19" id="0645c19"></a>故四念處咸皆破倒。何者。以即空故。破常倒。<a 
name="0645c20" id="0645c20"></a>義兼於小。以即假故。破無常倒。義兼於大。中<a 
name="0645c21" id="0645c21"></a>道為正。故曰義兼大小。以即中故。雙照大<a 
name="0645c22" id="0645c22"></a>小。雙非大小。即是雙照雙破八倒。三諦相即。<a 
name="0645c23" id="0645c23"></a>兼無前後。破無次第。即破即立。即照即遮。四<a 
name="0645c24" id="0645c24"></a>榮四枯者。大涅槃經云。東方雙者。喻常無常。<a 
name="0645c25" id="0645c25"></a>南方雙者。喻樂無樂。西方雙者。喻我無我。北<a 
name="0645c26" id="0645c26"></a>方雙者。喻淨不淨。四方各雙。故名雙樹。方<a 
name="0645c27" id="0645c27"></a>面皆悉一枯一榮。榮喻於常等。枯喻無常等。<a 
name="0645c28" id="0645c28"></a>如來於中北首而臥。入般涅槃。表非枯非榮。<a 
name="0645c29" id="0645c29"></a>榮即表假。枯即表空。即是於其空假中間。而<a 
name="0646a01" id="0646a01"></a>入祕藏。後分經云。東方一雙。在於佛後。西<a 
name="0646a02" id="0646a02"></a>方一雙。在於佛前。南方一雙。在於佛足。北方<a 
name="0646a03" id="0646a03"></a>一雙。在於佛首。入涅槃已。東西二雙合為一<a 
name="0646a04" id="0646a04"></a>樹。南北二雙亦合為一。二合皆悉垂覆如來。<a 
name="0646a05" id="0646a05"></a>其樹慘然。皆悉變白。常無常等。二即不二。常<a 
name="0646a06" id="0646a06"></a>樂我淨。遍覆法界故。二合垂覆如來。即是如<a 
name="0646a07" id="0646a07"></a>來契於祕藏。亦是念處無非寂滅。白者。即是<a 
name="0646a08" id="0646a08"></a>眾色之本。常等稱本。故名為變白。言北首<a 
name="0646a09" id="0646a09"></a>者。增一阿含云。表於佛法久住北天。長阿<a 
name="0646a10" id="0646a10"></a>含第四云。佛告阿難。安我頭南首。面向北。<a 
name="0646a11" id="0646a11"></a>則使佛法久住不滅。況涅槃終極。不表祕藏<a 
name="0646a12" id="0646a12"></a>耶。然一代教門。凡諸所表。文義顯著。莫過雙<a 
name="0646a13" id="0646a13"></a>樹。以四念處。能為大小觀行初門。是故爾也。<a 
name="0646a14" id="0646a14"></a>殷勤遺囑。意在於斯。又但凡夫謂身為淨。言<a 
name="0646a15" id="0646a15"></a>受是樂。執心是常。計法為我。由斯四倒。而起<a 
name="0646a16" id="0646a16"></a>貪愛無明。而有諸行乃至老死。苦集浩然。八<a 
name="0646a17" id="0646a17"></a>萬四千煩惱火。燒於五陰舍宅。故法華經云。<a 
name="0646a18" id="0646a18"></a>四面俱時<span class="gaiji">&#x6B58;<!--gaiji,欻,1[焱*欠],2&#x6B58;,3--></span>然火起。即喻四倒。若小乘觀人。<a 
name="0646a19" id="0646a19"></a>即觀身不淨。破於淨倒。觀受是苦。破於樂倒。<a 
name="0646a20" id="0646a20"></a>觀心無常。破於常倒。觀法無我。破於我倒。是<a 
name="0646a21" id="0646a21"></a>則由前迷心顛倒。謂身是常樂我淨故。起貪<a 
name="0646a22" id="0646a22"></a>愛諸煩惱。今既觀知身是不淨。乃至苦無常<a 
name="0646a23" id="0646a23"></a>無我。則不起貪愛。無明。行識。乃至老死滅。則<a 
name="0646a24" id="0646a24"></a>生死河傾。涅槃海滿。即是競共推排。爭出火<a 
name="0646a25" id="0646a25"></a>宅。到無畏處。為是因緣。勸為小行之人。令依<a 
name="0646a26" id="0646a26"></a>念處修道也。大乘四念處者。觀生死五陰之<a 
name="0646a27" id="0646a27"></a>身。非枯非榮。即大寂定。涅槃經云。色解脫<a 
name="0646a28" id="0646a28"></a>涅槃。乃至識解脫涅槃。若修此念處觀。即<a 
name="0646a29" id="0646a29"></a>是觀一切六道眾生。即是常樂我淨大涅槃。<a 
name="0646b01" id="0646b01"></a>具足佛之知見。如常不輕圓信成就。經云。施<a 
name="0646b02" id="0646b02"></a>城中最下乞人。與難勝如來等。是則豈可分<a 
name="0646b03" id="0646b03"></a>別是田非田。可施不可施耶。故念處觀。即平<a 
name="0646b04" id="0646b04"></a>等種子。若不修。則見生死涅槃有異。凡聖有<a 
name="0646b05" id="0646b05"></a>殊。聖是敬田。即崇仰而施。凡是悲田。則厭<a 
name="0646b06" id="0646b06"></a>賤而不捨。若入一心平等法界念處法門。則<a 
name="0646b07" id="0646b07"></a>無分別。夫四念處者。念即觀慧之心。處即<a 
name="0646b08" id="0646b08"></a>智照之境。能所冥合。唯是一心。今依天台四<a 
name="0646b09" id="0646b09"></a>念處觀。略明四教四念處。四句分別者。若<a 
name="0646b10" id="0646b10"></a>非苦非樂。結成生滅苦樂。乃至非我非無我。<a 
name="0646b11" id="0646b11"></a>結成無我。是三藏意。若非苦非樂。結成無<a 
name="0646b12" id="0646b12"></a>苦無樂之苦樂。屬通教攝。淨名經云。五受<a 
name="0646b13" id="0646b13"></a>陰通達空無所起。是苦義。結受念處觀。如<a 
name="0646b14" id="0646b14"></a>大品不淨觀。即是摩訶衍。皆不可得故。以是<a 
name="0646b15" id="0646b15"></a>不淨心觀色。自念我身未脫是法。未免三界<a 
name="0646b16" id="0646b16"></a>生。猶應受百千生死。故言未脫。引廣乘品。<a 
name="0646b17" id="0646b17"></a>成身念處觀。諸法不生不滅。是無常義。結<a 
name="0646b18" id="0646b18"></a>成心念處觀。於我無我而不二。是無我義。<a 
name="0646b19" id="0646b19"></a>結成法念處觀。是通教意。若作非常非無<a 
name="0646b20" id="0646b20"></a>常。結成常。非垢非淨。結成淨。非苦非樂。結<a 
name="0646b21" id="0646b21"></a>成樂。非我無我。結成我。即我別教。常樂我<a 
name="0646b22" id="0646b22"></a>淨斷惑。歷別來證也。若作非垢非淨。雙照垢<a 
name="0646b23" id="0646b23"></a>淨。非苦非樂。雙照苦樂。非常非無常。雙照常<a 
name="0646b24" id="0646b24"></a>無常。非我非無我。雙照我無我。結成圓教。圓<a 
name="0646b25" id="0646b25"></a>心修習。不斷煩惱而入涅槃。又前三教藏通<a 
name="0646b26" id="0646b26"></a>別等。非今所用。是以略引。今重廣引圓四念<a 
name="0646b27" id="0646b27"></a>處文。助成後信。四念處觀。云。四念處者。念<a 
name="0646b28" id="0646b28"></a>是觀慧。大論云。念想智。皆一法異名。初錄<a 
name="0646b29" id="0646b29"></a>心名念。次習行名想。後成辦名智。處者境<a 
name="0646c01" id="0646c01"></a>也。皆不離薩婆若。能觀之智。照而常寂。名<a 
name="0646c02" id="0646c02"></a>之為念。所觀之境。寂而常照。名之為處。境<a 
name="0646c03" id="0646c03"></a>寂智亦寂。智照境亦照。一相無相。無相一<a 
name="0646c04" id="0646c04"></a>相。即是實相。實相即是一實諦。亦名虛空<a 
name="0646c05" id="0646c05"></a>佛性。亦名大般涅槃。如是境智。無二無異。如<a 
name="0646c06" id="0646c06"></a>如之境。即如如之智。智即是境。說智及智<a 
name="0646c07" id="0646c07"></a>處。皆名為般若。亦例云。說處及處智。皆名<a 
name="0646c08" id="0646c08"></a>為所諦。是非境之境。而言為境。非智之智。而<a 
name="0646c09" id="0646c09"></a>名為智。亦名心寂三昧。亦名色寂三昧。亦是<a 
name="0646c10" id="0646c10"></a>明心三昧。亦是明色三昧。請觀音經云。身<a 
name="0646c11" id="0646c11"></a>出大智光。如燒紫金山。大涅槃經云。光明<a 
name="0646c12" id="0646c12"></a>者。即是智慧。金光明經云。不可思議智境。<a 
name="0646c13" id="0646c13"></a>不可思議智照。此諸經。皆明念只是處。處只<a 
name="0646c14" id="0646c14"></a>是念。色心不二。二而不二。為化眾生。假名<a 
name="0646c15" id="0646c15"></a>二說耳。此之觀慧。只觀眾生一念無明心。此<a 
name="0646c16" id="0646c16"></a>心即是法性。為因緣所生。即空即假即中。一<a 
name="0646c17" id="0646c17"></a>心三心。三心一心。此觀亦名一切種智。此<a 
name="0646c18" id="0646c18"></a>境亦名一圓諦。一諦三諦。三諦一諦。諸佛<a 
name="0646c19" id="0646c19"></a>為此一大事因緣出現於世。欲令眾生佛知<a 
name="0646c20" id="0646c20"></a>見開。諸佛出世事足。大涅槃經云。王道夷<a 
name="0646c21" id="0646c21"></a>坦。無量義經云。行大直道。無留難故。法華<a 
name="0646c22" id="0646c22"></a>經云。具足道。雖言三智。其實一心。為向人說。<a 
name="0646c23" id="0646c23"></a>令易解故。而說為三。若教道。為言。所斷煩惱。<a 
name="0646c24" id="0646c24"></a>如翻大地。河海俱覆。似崩大樹。根枝悉倒。用<a 
name="0646c25" id="0646c25"></a>此智斷惑。亦復如是。通別塵沙無明。一時清<a 
name="0646c26" id="0646c26"></a>淨。無量功德。諸波羅蜜萬行法門。具足無減。<a 
name="0646c27" id="0646c27"></a>佛法祕藏。悉現在前。大品經云。諸法雖空。一<a 
name="0646c28" id="0646c28"></a>心具足萬行。大涅槃經云。發心畢竟二不別。<a 
name="0646c29" id="0646c29"></a>法華經云。本末究竟等。等故。名妙覺平等道。<a 
name="0647a01" id="0647a01"></a>當知此慧。即法界心靈之原。三世諸佛無上<a 
name="0647a02" id="0647a02"></a>法母。以法常故。諸佛亦常。樂我淨等。亦復如<a 
name="0647a03" id="0647a03"></a>是。亦名寶所。亦名祕藏。佛及一切之所同<a 
name="0647a04" id="0647a04"></a>歸。前三藏隘路。不得並行。通教共稟共行共<a 
name="0647a05" id="0647a05"></a>入。入不能深。別教紆迴。歷別遙遠。即不能<a 
name="0647a06" id="0647a06"></a>達。今此念處。曠若虛空。際於無際。猶如直<a 
name="0647a07" id="0647a07"></a>繩直入西海。故名圓教四念處耳。張衡曰。翔<a 
name="0647a08" id="0647a08"></a><span class="gaiji">&#x9D7E;<!--gaiji,鶤,1[昆*鳥],2&#x9D7E;,3--></span>仰而不逮。況青鳥與黃雀。當知前三念處<a 
name="0647a09" id="0647a09"></a>所不能及。唯圓念處。孤飛獨運。陵摩絳霄。<a 
name="0647a10" id="0647a10"></a>無上。無等。無等等。<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>無高蓋。故言無上。橫<a 
name="0647a11" id="0647a11"></a>無儔例。故言無等等。等於十方三世諸佛。言<a 
name="0647a12" id="0647a12"></a>無等等也。欲重說此義。更引天親唯識論。<a 
name="0647a13" id="0647a13"></a>唯是一識。復有分別識。無分別識。分別識者。<a 
name="0647a14" id="0647a14"></a>是識識。無分別者。似塵識。一切法界。所有瓶<a 
name="0647a15" id="0647a15"></a>衣車乘等。皆是無分別識。龍樹云。四念處。即<a 
name="0647a16" id="0647a16"></a>摩訶衍。摩訶衍。即四念處。一切法趣身念處。<a 
name="0647a17" id="0647a17"></a>即是一性。色得有分別色。無分別色。分別色<a 
name="0647a18" id="0647a18"></a>者。如言光明。即是智慧是也。無分別色。即<a 
name="0647a19" id="0647a19"></a>是法界。四大所成色。皆是無分別等。是色心<a 
name="0647a20" id="0647a20"></a>不二彼既得作兩識之名。此亦作兩色之說。<a 
name="0647a21" id="0647a21"></a>若色心相對。離色無心。離心無色。若不得<a 
name="0647a22" id="0647a22"></a>作此分別色。無分別色。云何得作分別識。無<a 
name="0647a23" id="0647a23"></a>分別識耶。若圓說者。亦得唯色唯聲唯香唯<a 
name="0647a24" id="0647a24"></a>味唯觸唯識。若合論。一一法皆具足法界。諸<a 
name="0647a25" id="0647a25"></a>法等故。般若等。內照既等。外化亦等。即是<a 
name="0647a26" id="0647a26"></a>四隨逐物情有難易。</p><p style="text-indent: 0em; margin-left: 0em"><span class="linehead"></span>大智度論云。一切法併<a 
name="0647a27" id="0647a27"></a>空。何須更用十喻。</p><p style="text-indent: 0em; margin-left: 0em"><span class="linehead"></span>答。空有二種。一難解空。<a 
name="0647a28" id="0647a28"></a>二易解空。十喻是易解空。今以易解空。喻難<a 
name="0647a29" id="0647a29"></a>解空。唯識意。亦如是。但約唯識。具一切法門。<a 
name="0647b01" id="0647b01"></a>而眾生有二種。一多著外色。二少著內識。如<a 
name="0647b02" id="0647b02"></a>上界多著內識。下二界著外色多。著內識少。<a 
name="0647b03" id="0647b03"></a>如學問人多得外解。若約唯識論者。破外向<a 
name="0647b04" id="0647b04"></a>內。令觀明白。法界法皆是一識。識空十法<a 
name="0647b05" id="0647b05"></a>界空。識假十法界假。識中十法界亦中。專<a 
name="0647b06" id="0647b06"></a>以內心。破一切法。若外觀十法界。即見內心。<a 
name="0647b07" id="0647b07"></a>當知若色若識。皆是唯識。若識若色。皆是唯<a 
name="0647b08" id="0647b08"></a>色。今雖說色心兩名。其實只一念無明法性。<a 
name="0647b09" id="0647b09"></a>十界即是不可思議。一心。具一切。因緣所生<a 
name="0647b10" id="0647b10"></a>法。一句。名為一念無明法性心。若廣說四句<a 
name="0647b11" id="0647b11"></a>成一偈。即因緣所生心。即空即假即中。故<a 
name="0647b12" id="0647b12"></a>般若經云。受持一四句偈。與十方虛空等。法<a 
name="0647b13" id="0647b13"></a>華經云。聞一偈。亦與菩提記。一句亦然。三<a 
name="0647b14" id="0647b14"></a>句亦如是。今只觀此一心。即不可思議。十界<a 
name="0647b15" id="0647b15"></a>恒現前。入心地法門。故能不起寂場。現身八<a 
name="0647b16" id="0647b16"></a>會。只是一句。一句中有無量。無量中只一<a 
name="0647b17" id="0647b17"></a>句。是為不思議故。如心諸佛爾。如佛眾生然。<a 
name="0647b18" id="0647b18"></a>心佛與眾生。是三無差別。諸佛解脫。當於眾<a 
name="0647b19" id="0647b19"></a>生心中求。眾生心。亦於諸佛解脫中求。始是<a 
name="0647b20" id="0647b20"></a>般若究竟。等。未了者。一切法正。一切法邪。不<a 
name="0647b21" id="0647b21"></a>以心分別。即一切法正。若以心分別。一切法<a 
name="0647b22" id="0647b22"></a>邪。心起想即癡。無想即泥洹。此不思議非<a 
name="0647b23" id="0647b23"></a>青黃赤白。方圓長短。無名無相。究竟寂滅。唯<a 
name="0647b24" id="0647b24"></a>當心知。口不能說。若有因緣。善方便。用四悉<a 
name="0647b25" id="0647b25"></a>檀。亦可得說。為眾生無量劫自性心不為煩<a 
name="0647b26" id="0647b26"></a>惱所染而染。難可了知。迷妄名染。染即覆心。<a 
name="0647b27" id="0647b27"></a>不見淨性。所以久處生死。不能返本還原。原<a 
name="0647b28" id="0647b28"></a>實難解。二乘尚不聞其名。何況凡夫。今佛<a 
name="0647b29" id="0647b29"></a>為作習因。如大通佛所繫珠。至釋迦時方成<a 
name="0647c01" id="0647c01"></a>果實。令此種子漸漸積習。後遇聲光。發此種<a 
name="0647c02" id="0647c02"></a>子。轉凡入聖。漸積功德。具足大悲心。皆已<a 
name="0647c03" id="0647c03"></a>成佛道。若不爾者。無明覆法性。出十法界<a 
name="0647c04" id="0647c04"></a>五陰。重迷積沓。若能超悟。起二乘五陰。乃至<a 
name="0647c05" id="0647c05"></a>佛陰。華嚴經頌云。心如工畫師。造種種五陰。<a 
name="0647c06" id="0647c06"></a>一切世間中。無不由心造。諸陰只心作耳。觀<a 
name="0647c07" id="0647c07"></a>無明心畢竟無所有。而能出十界諸陰。此即<a 
name="0647c08" id="0647c08"></a>不思議。如法華經云。一念夢心。行因得果。<a 
name="0647c09" id="0647c09"></a>在一念眠中。無明心與法界性合。起無量煩<a 
name="0647c10" id="0647c10"></a>惱。尋此煩惱。即得法性。</p><p style="text-indent: 0em; margin-left: 0em"><span class="linehead"></span>問。別圓俱作此譬。<a 
name="0647c11" id="0647c11"></a>云何有異。</p><p style="text-indent: 0em; margin-left: 0em"><span class="linehead"></span>答。別則隔歷。圓則一念具。如芥<a 
name="0647c12" id="0647c12"></a>子含須彌山。故名不思議。一微塵中有大千<a 
name="0647c13" id="0647c13"></a>經卷。智人開塵出經。是一念無明心。有煩<a 
name="0647c14" id="0647c14"></a>惱法。有智慧法。煩惱是惡塵善塵無記塵。開<a 
name="0647c15" id="0647c15"></a>出法身般若解脫。法華經云。如是性相等。一<a 
name="0647c16" id="0647c16"></a>界十界。百千法界。究竟皆等。今觀此無明心<a 
name="0647c17" id="0647c17"></a>從何而生。為從無明。為從法性。為共為離。若<a 
name="0647c18" id="0647c18"></a>自若他。四皆叵得。名空解脫門。只觀心性。<a 
name="0647c19" id="0647c19"></a>為有為無。為共為離。若常若斷。四倒不可得。<a 
name="0647c20" id="0647c20"></a>名無相解脫門。只此心性為真為緣。為共為<a 
name="0647c21" id="0647c21"></a>離。非四句所作。名無作解脫門。無生而說<a 
name="0647c22" id="0647c22"></a>生。是十法界性相也。無明性即是實性。亦<a 
name="0647c23" id="0647c23"></a>言無明即是明。明亦不可得。是為入不二法<a 
name="0647c24" id="0647c24"></a>門。但眾生迷倒。不見心之無心。明成無明<a 
name="0647c25" id="0647c25"></a>爾。又大涅槃經云。其後不久。王復得病。醫<a 
name="0647c26" id="0647c26"></a>占王病。定應服乳。王者。八倒眾生也。其後病<a 
name="0647c27" id="0647c27"></a>者。初倒伏。後倒起。故言不久也。定服乳者。<a 
name="0647c28" id="0647c28"></a>應授四榮之術也。正是今之念處意耳。又譬<a 
name="0647c29" id="0647c29"></a>有人。以毒塗鼓眾中打之。近者死。遠者未死。<a 
name="0648a01" id="0648a01"></a>後打毒鼓。近遠俱死。初塗四枯。止枯分段。故<a 
name="0648a02" id="0648a02"></a>言未死。今塗四榮。無明根斷。故近遠俱死。<a 
name="0648a03" id="0648a03"></a>亦是今四念處意也。又云。如鳥出籠纔得離<a 
name="0648a04" id="0648a04"></a>網。今二鳥俱飛。高翔遠逝。去住自在。正是今<a 
name="0648a05" id="0648a05"></a>四念處意也。又云。初枯生死。不能照明佛法。<a 
name="0648a06" id="0648a06"></a>不能開悟眾生。於佛法無功夫。於眾生無利<a 
name="0648a07" id="0648a07"></a>益。故言枯雙樹。今圓顯佛法。大益眾生。夫有<a 
name="0648a08" id="0648a08"></a>心者。皆當作佛。八千聲聞。得見佛性。如秋收<a 
name="0648a09" id="0648a09"></a>冬藏。成大果實。故言四榮莊嚴雙樹。大涅槃<a 
name="0648a10" id="0648a10"></a>經云。不令噉酒糟麥<span class="gaiji">[麩-夫+戈]<!--gaiji,,1[麩-夫+戈],2&#x4D30;,3--></span>。不與特牛同共一群。<a 
name="0648a11" id="0648a11"></a>不在高原。亦不下濕。下濕者。凡邪四倒也。高<a 
name="0648a12" id="0648a12"></a>原者。偏曲四倒也。酒糟是愚癡。麥<span class="gaiji">[麩-夫+戈]<!--gaiji,,1[麩-夫+戈],2&#x4D30;,3--></span>是嗔<a 
name="0648a13" id="0648a13"></a>恚。特牛是貪欲。選擇中原。安處其子。法華<a 
name="0648a14" id="0648a14"></a>經云。正直捨方便。但說無上道。又諸佛法<a 
name="0648a15" id="0648a15"></a>久後。要當說真實。真實者。非生死非涅槃。無<a 
name="0648a16" id="0648a16"></a>邪無偏。無僻無倒。咄哉丈夫。示昔繫珠。咄哉<a 
name="0648a17" id="0648a17"></a>去來。寶處在近。是故從本垂<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。與法身眷屬。<a 
name="0648a18" id="0648a18"></a>隱實楊權。藏高設下。共化眾生。開示正道。<a 
name="0648a19" id="0648a19"></a>內祕外現。開顯令得入妙。正是此四念處也。<a 
name="0648a20" id="0648a20"></a>所言四者。不可思議數也。一即無量。無量<a 
name="0648a21" id="0648a21"></a>即一。一一皆是法界。三諦具足。攝一切法。出<a 
name="0648a22" id="0648a22"></a>法界外。更無有法。法界無法界。具足法界。雖<a 
name="0648a23" id="0648a23"></a>無法。具足諸法。是不思議數也。華嚴中云。一<a 
name="0648a24" id="0648a24"></a>微塵。具一切塵。及一切法。於一念具一切念。<a 
name="0648a25" id="0648a25"></a>及一切法。塵即是色。念即是心。色心即念<a 
name="0648a26" id="0648a26"></a>處之異名耳。大品經云。四念處即摩訶衍。摩<a 
name="0648a27" id="0648a27"></a>訶衍即四念處者。於一念處。與三念處無二<a 
name="0648a28" id="0648a28"></a>無別。一切法趣四念處。是趣不過。念處尚<a 
name="0648a29" id="0648a29"></a>不可得。云何當有趣不趣。此亦不思議意同<a 
name="0648b01" id="0648b01"></a>也。普賢觀經云。觀心無心。法不住法。名大<a 
name="0648b02" id="0648b02"></a>懺悔。觀心既然。觀色亦爾。大涅槃經云。佛<a 
name="0648b03" id="0648b03"></a>性者。亦一非一非一非非一。亦一者。一切<a 
name="0648b04" id="0648b04"></a>眾生悉一乘故。非一者。說三乘故。非一非<a 
name="0648b05" id="0648b05"></a>非一者。數非數不決定。是故當知。於四數<a 
name="0648b06" id="0648b06"></a>不可決定。即不思議之四也。乃至若不依宗<a 
name="0648b07" id="0648b07"></a>鏡中四念處行道。設有智解修行。皆成外道。<a 
name="0648b08" id="0648b08"></a>所以云。若無念慧。一切行法。皆非佛法。非<a 
name="0648b09" id="0648b09"></a>行道人。皆空剃頭。如放牧者。空著染衣。如木<a 
name="0648b10" id="0648b10"></a>頭幡。雖執<span class="gaiji">&#x9262;<!--gaiji,缽,1[金*本],2&#x9262;,3--></span>錫如病人乞具。雖讀誦經書。如<a 
name="0648b11" id="0648b11"></a>盲人誦賦。雖復禮拜。如碓上下。雖復興造。<a 
name="0648b12" id="0648b12"></a>媒衒客作。種樹貨易沈淪生死。蠶繭自纏。無<a 
name="0648b13" id="0648b13"></a>解脫期。捨身命財。但得名施。非波羅蜜。雖<a 
name="0648b14" id="0648b14"></a>復持戒。不免<span class="gaiji">&#x9DC4;<!--gaiji,雞,1[奚*鳥],2&#x9DC4;,3--></span>狗。雖復精進。精進無秀媚。雖<a 
name="0648b15" id="0648b15"></a>復坐禪。如彼株杌。雖復知解。狂顛智慧。常在<a 
name="0648b16" id="0648b16"></a>此岸。不到彼岸。不降愛見。不破取相。不得入<a 
name="0648b17" id="0648b17"></a>道品。非賢聖位。不成四枯樹。非波羅蜜。何<a 
name="0648b18" id="0648b18"></a>以故。無念慧故。以念慧能破邪顯正。大涅槃<a 
name="0648b19" id="0648b19"></a>經云。舊醫乳藥。其實是毒。如蟲食木。偶成字<a 
name="0648b20" id="0648b20"></a>耳。是蟲不知是字非字。更有新醫。從遠方來。<a 
name="0648b21" id="0648b21"></a>曉八種術。謂四枯四榮。以新四枯。破其舊乳。<a 
name="0648b22" id="0648b22"></a>法華經云。大火從四面而起。即斯意也。是以<a 
name="0648b23" id="0648b23"></a>八種異術。破八倒之迷途。一心妙門。入一乘<a 
name="0648b24" id="0648b24"></a>之種智。</p><p style="text-indent: 0em; margin-left: 0em"><span class="linehead"></span>問。此平等法性一乘妙心。一切眾<a 
name="0648b25" id="0648b25"></a>生聲聞緣覺菩薩諸佛。悉皆共稟。云何於異<a 
name="0648b26" id="0648b26"></a>生界等。此一靈性念念處輪迴。於聲聞乘。同<a 
name="0648b27" id="0648b27"></a>共一法中。而不得此事。</p><p style="text-indent: 0em; margin-left: 0em"><span class="linehead"></span>答。如黃石中金。以<a 
name="0648b28" id="0648b28"></a>福德爐火因緣成就。若大福人得金。中福人<a 
name="0648b29" id="0648b29"></a>得銀。下福人得銅。此亦如是。凡夫人。唯得煩<a 
name="0648c01" id="0648c01"></a>惱無明。聲聞人。但證無常生滅。唯佛菩薩。究<a 
name="0648c02" id="0648c02"></a>竟常樂涅槃。如大集經云。如然燈器。金則<a 
name="0648c03" id="0648c03"></a>黃光。銅則赤光。其色雖異。燈無差別。法界亦<a 
name="0648c04" id="0648c04"></a>爾。諸佛然之。智光無邊。聲聞然之。智光有<a 
name="0648c05" id="0648c05"></a>邊。而法界性實無差別。且心之一法。微妙幽<a 
name="0648c06" id="0648c06"></a>玄。見有淺深。智分優劣。須憑廣學以至法<a 
name="0648c07" id="0648c07"></a>原。法華經云。其不習學者。不能曉了此。外書<a 
name="0648c08" id="0648c08"></a>云。玉不琢。不成器。人不學。不知道。但堅志節。<a 
name="0648c09" id="0648c09"></a>常聞未聞。熏修而觀力轉深。磨鍊而行門益<a 
name="0648c10" id="0648c10"></a>淨。常起難遭之想。道業恒新。長懷慶幸之心。<a 
name="0648c11" id="0648c11"></a>終無退轉。所以華嚴經云。菩薩日夜。唯願聞<a 
name="0648c12" id="0648c12"></a>法。喜法樂法。依法隨法。解法順法。到法住法行<a 
name="0648c13" id="0648c13"></a>法。菩薩如是勤求佛法。所有珍財。皆無<span class="gaiji">&#x608B;<!--gaiji,吝,1[怡-台+吝],2&#x608B;,3--></span>惜。<a 
name="0648c14" id="0648c14"></a>不見有物難得可重。但於能說佛法之人。生<a 
name="0648c15" id="0648c15"></a>難遭想。是故菩薩於內外財。為求佛法。悉能<a 
name="0648c16" id="0648c16"></a>捨施。無有恭敬而不能行。無有憍慢而不能<a 
name="0648c17" id="0648c17"></a>捨。無有承事而不能作。無有勤苦而不能受。<a 
name="0648c18" id="0648c18"></a>若聞一句未曾聞法。生大歡喜。勝得三千大<a 
name="0648c19" id="0648c19"></a>千世界。滿中珍寶。若聞一偈未聞正法。生大<a 
name="0648c20" id="0648c20"></a>歡喜。勝得轉輪王位。若得一偈未曾聞法。能<a 
name="0648c21" id="0648c21"></a>淨菩薩行。勝得帝釋梵王位。住無量百千劫。<a 
name="0648c22" id="0648c22"></a>若有人言。我有一句佛所說法。能淨菩薩行。<a 
name="0648c23" id="0648c23"></a>汝今若能入大火坑。受極大苦。當以相與。菩<a 
name="0648c24" id="0648c24"></a>薩爾時作如是念。我以一句佛所說法。淨菩<a 
name="0648c25" id="0648c25"></a>薩行故。假使三千大千世界。大火滿中。尚欲<a 
name="0648c26" id="0648c26"></a>從於梵天之上。投身而下。親自受取。況小火<a 
name="0648c27" id="0648c27"></a>坑。而不能入。然我今者為求佛法。應受一切<a 
name="0648c28" id="0648c28"></a>地獄眾苦。何況人中諸小苦惱。菩薩如是發<a 
name="0648c29" id="0648c29"></a>勤精進求於佛法。如其所聞。觀察修行。此菩<a 
name="0649a01" id="0649a01"></a>薩得聞法已。攝心安住。於空閑處。作是思惟。<a 
name="0649a02" id="0649a02"></a>如說修行。乃得佛法。非但口言而可清淨。又<a 
name="0649a03" id="0649a03"></a>普賢行願品頌云。智海廣難量。不測反增謗。<a 
name="0649a04" id="0649a04"></a>牛飲水成乳。蛇飲水成毒。智學成菩提。愚學<a 
name="0649a05" id="0649a05"></a>為生死。如是不了知。斯由少學過。大涅槃經<a 
name="0649a06" id="0649a06"></a>偈云。或有服甘露。傷命而早殀。或有服甘露。<a 
name="0649a07" id="0649a07"></a>壽命得長存。或有服毒生。有緣服毒死。無礙<a 
name="0649a08" id="0649a08"></a>智甘露。所謂大乘典。如是大乘典。亦名雜<a 
name="0649a09" id="0649a09"></a>毒藥。如酥醍醐等。及以諸石蜜。服消則為<a 
name="0649a10" id="0649a10"></a>藥。不消則為毒。方等亦如是。智者為甘露。<a 
name="0649a11" id="0649a11"></a>愚不知佛性。服之則成毒。又如木中火性。乳<a 
name="0649a12" id="0649a12"></a>中酪性。緣若未具。有亦同無。眾生佛性。亦復<a 
name="0649a13" id="0649a13"></a>如是。不學不知。非不成佛。如金剛三昧經云。<a 
name="0649a14" id="0649a14"></a>地藏菩薩言。尊者。知有非實。如陽焰水。知實<a 
name="0649a15" id="0649a15"></a>非無。如火性生。如是觀者。是人智耶。論釋<a 
name="0649a16" id="0649a16"></a>曰。如經云。若說法有一如焰水迷倒。若見於<a 
name="0649a17" id="0649a17"></a>法無。如盲無日倒。故知實非無。非無之義。如<a 
name="0649a18" id="0649a18"></a>火性生。謂如木中有火性。分析求之。不得火<a 
name="0649a19" id="0649a19"></a>相。而實不無。木中火性。鑽而求之。火必現<a 
name="0649a20" id="0649a20"></a>故。一心亦爾。分析諸相。不得心性。而實不無<a 
name="0649a21" id="0649a21"></a>諸法中心。修道求之。一心顯故。是以含識<a 
name="0649a22" id="0649a22"></a>界中。從無始來。內為五陰所縻。外為六塵所<a 
name="0649a23" id="0649a23"></a>梏。觸途現境。寓目生情。如獼猴而五處俱黏。<a 
name="0649a24" id="0649a24"></a>類<span class="gaiji">[虫*太]<!--gaiji,,1[虫*太],2&#x27251;,3--></span><span class="gaiji">[虫*末]<!--gaiji,,1[虫*末],2,3--></span>而諸塵盡泊。所以見不超於色界。聽<a 
name="0649a25" id="0649a25"></a>不出於聲塵。若投網之魚。猶處籠之<span class="corr" title='[烏&gt;鳥]'>鳥</span>。進退<a 
name="0649a26" id="0649a26"></a>俱阻。如羝羊之觸。籓驚懼齊臨。似乳燕之巢<a 
name="0649a27" id="0649a27"></a>幕。若能知塵是識。了物唯心。不為延促之所<a 
name="0649a28" id="0649a28"></a>拘。豈令大小之所轉。即能隨緣應跡。赴感徇<a 
name="0649a29" id="0649a29"></a>機。不動道場。分身法界。常在此而恒在彼。不<a 
name="0649b01" id="0649b01"></a>居方而不離方。入此宗門。廣大如是。會差別<a 
name="0649b02" id="0649b02"></a>之<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。徹平等之原。如金剛山。純現金光。似師<a 
name="0649b03" id="0649b03"></a>子王。師子圍遶。猶摩梨山內。盡出栴檀。若<a 
name="0649b04" id="0649b04"></a>瞻蔔林中。唯聞香氣。比須彌南面。靡現雜形。<a 
name="0649b05" id="0649b05"></a>如金沙大河。無復迴曲。同金剛之斧力。欲擬<a 
name="0649b06" id="0649b06"></a>皆空。等無翳之日光。所臨俱朗。如入法界品<a 
name="0649b07" id="0649b07"></a>中。逝多林中所現境界。頌云。汝應觀此逝多<a 
name="0649b08" id="0649b08"></a>林。以佛威神廣無際。一切莊嚴皆示現。十<a 
name="0649b09" id="0649b09"></a>方法界悉充滿。十方一切諸國土。無邊品類<a 
name="0649b10" id="0649b10"></a>大莊嚴。於其座等境界中。色像分明皆顯現。<a 
name="0649b11" id="0649b11"></a>又如慈行童女毘盧遮那藏殿內。一一壁中。<a 
name="0649b12" id="0649b12"></a>一一柱中。一一鏡中。一一相中。一一形中。<a 
name="0649b13" id="0649b13"></a>一一摩尼寶中。一一莊嚴具中。一一金鈴中。<a 
name="0649b14" id="0649b14"></a>一一寶樹中。一一寶形像中。一一寶瓔珞中。<a 
name="0649b15" id="0649b15"></a>悉見法界一切如來。從初發心。修菩薩行。成<a 
name="0649b16" id="0649b16"></a>滿大願。具足功德。成等正覺。轉妙法輪。乃至<a 
name="0649b17" id="0649b17"></a>示現入於涅槃。如是影像。靡不皆現。如淨水<a 
name="0649b18" id="0649b18"></a>中。普見虛空日月星宿。所有眾像。又如法寶<a 
name="0649b19" id="0649b19"></a>髻長者宅中。得菩薩無量福德寶藏解脫門。<a 
name="0649b20" id="0649b20"></a>其宅廣博。十層八門。善財入已。次第觀察。見<a 
name="0649b21" id="0649b21"></a>最下層。施諸飲食。見第二層。施諸寶衣。見第<a 
name="0649b22" id="0649b22"></a>三層。布施一切寶莊嚴具。乃至見第十層。一<a 
name="0649b23" id="0649b23"></a>切如來充滿其中。從初發心。修菩薩行。超出<a 
name="0649b24" id="0649b24"></a>生死。成滿大願。及神通力。淨佛國土。道場<a 
name="0649b25" id="0649b25"></a>眾會。轉正法輪。調伏眾生。如是一切。悉使明<a 
name="0649b26" id="0649b26"></a>見。釋曰。逝多林之無際。遮那藏之顯現。寶髻<a 
name="0649b27" id="0649b27"></a>宅之廣博。皆是不思議之心。融攝無礙。十層<a 
name="0649b28" id="0649b28"></a>則十波羅蜜。八門則八正道分。乃至一切莊<a 
name="0649b29" id="0649b29"></a>嚴具中。示現佛事。盡是一心法門。體用周遍。<a 
name="0649c01" id="0649c01"></a>重重顯道。一一提宗。以昧之者。不悟不明。<a 
name="0649c02" id="0649c02"></a>以執之者。為緣為對。如盲不見。非無五色之<a 
name="0649c03" id="0649c03"></a>紋。似聾不聞。豈絕五音之響。又如若逝多林<a 
name="0649c04" id="0649c04"></a>裏聲聞不知。恒河水中。餓鬼不見。皆是自業<a 
name="0649c05" id="0649c05"></a>所障。非法隱藏。今勸未省之人。觀聽直入。<a 
name="0649c06" id="0649c06"></a>猶谷中聞響。終無異音。似鏡裏見形。更非他<a 
name="0649c07" id="0649c07"></a>質。分明可驗。自絕思量。現證無疑。復誰前後。<a 
name="0649c08" id="0649c08"></a>可謂聖遠乎哉。體之即神。道遠乎哉。觸事<a 
name="0649c09" id="0649c09"></a>而真矣。</p><p style="text-indent: 0em; margin-left: 0em"><span class="linehead"></span>問。既以真心為宗為本。如何辯其<a 
name="0649c10" id="0649c10"></a>功能湛然常住。盡未來際。</p><p style="text-indent: 0em; margin-left: 0em"><span class="linehead"></span>答。此心法妙故。<a 
name="0649c11" id="0649c11"></a>如神不可測。無依無住。非古非今。只是有<a 
name="0649c12" id="0649c12"></a>而不可見聞。非是一向空寂。蘊無盡之妙用。<a 
name="0649c13" id="0649c13"></a>不斷不常。具莫測之靈通。非隱非顯。古德<a 
name="0649c14" id="0649c14"></a>云。因雖涅槃永寂。而智體不無。不爾。將何窮<a 
name="0649c15" id="0649c15"></a>未來際。故知此之心神。凡聖之本。盡未來際。<a 
name="0649c16" id="0649c16"></a>無有斷絕。諸佛常正念此法。祖師唯的指此<a 
name="0649c17" id="0649c17"></a>宗。斯乃無相之真。真何有盡。無為之道。道<a 
name="0649c18" id="0649c18"></a>何有窮。如幽谷之風。相續而微聲不斷。若洪<a 
name="0649c19" id="0649c19"></a>鍾之響。隨扣而清韻常生。寶藏論云。唯道無<a 
name="0649c20" id="0649c20"></a>根。靈照常存。唯道無體。微妙恒真。唯道無<a 
name="0649c21" id="0649c21"></a>事。古今同貴。唯道無心。萬物圓備。釋曰。夫有<a 
name="0649c22" id="0649c22"></a>根則有住。住即入於闇室。如穿針不見天。<a 
name="0649c23" id="0649c23"></a>拾針不見地。無根則無住。如日月光明。照見<a 
name="0649c24" id="0649c24"></a>種種色。乃靈照常存矣。夫有體則差別質礙。<a 
name="0649c25" id="0649c25"></a>無體則一性常通。乃微妙恒真矣。夫有事則<a 
name="0649c26" id="0649c26"></a>為相所局。無事則心地坦然。乃古今同貴矣。<a 
name="0649c27" id="0649c27"></a>夫有心則分別各取。無心則逆順同歸。乃萬<a 
name="0649c28" id="0649c28"></a>物圓備矣。既達此常住宗體。自然盡未來際。<a 
name="0649c29" id="0649c29"></a>不休息佛業。即是佛後普賢。純是利他。無<a 
name="0650a01" id="0650a01"></a>始無終無盡之行。所以寶性論。有自然不休<a 
name="0650a02" id="0650a02"></a>息佛業。偈云。佛體如鏡像。如彼<span class="gaiji">&#x7460;<!--gaiji,琉,1[王*留],2&#x7460;,3--></span>璃地。人<a 
name="0650a03" id="0650a03"></a>非不有聲。如天妙法鼓。非不作法事。如彼<a 
name="0650a04" id="0650a04"></a>大雲雨。非不作利益。而地非不生。種種諸<a 
name="0650a05" id="0650a05"></a>種子。如梵天不動。而非不純淑。如彼大日<a 
name="0650a06" id="0650a06"></a>輪。非不破諸暗。如彼如意寶。而非不希有。<a 
name="0650a07" id="0650a07"></a>猶如彼聲響。非不因緣成。猶如彼虛空。非<a 
name="0650a08" id="0650a08"></a>不為一切。眾生作依止。猶如彼大地。而非不<a 
name="0650a09" id="0650a09"></a>住持。一切種種物。以依彼大地。荷負諸世<a 
name="0650a10" id="0650a10"></a>間。種種諸物故。依諸佛菩提。出世間妙法。<a 
name="0650a11" id="0650a11"></a>成就諸白業。諸禪四無量。及以四空定。諸<a 
name="0650a12" id="0650a12"></a>如來自然。常住諸世間。有如是諸業。一切<a 
name="0650a13" id="0650a13"></a>非前後。作如是妙業。無生義云。若無有妙<a 
name="0650a14" id="0650a14"></a>神。一向空寂者。則不應有佛出世。說法度人。<a 
name="0650a15" id="0650a15"></a>故知本地有妙神。不空不斷。乃至師子吼言。<a 
name="0650a16" id="0650a16"></a>佛性者。名第一義空。第一義空。名為智慧。<a 
name="0650a17" id="0650a17"></a>智慧即是妙神。故云因滅。是色。獲得常住解<a 
name="0650a18" id="0650a18"></a>脫之色。故知如中含有妙色。五陰常住不動。<a 
name="0650a19" id="0650a19"></a>神不滅篇云。夫神者何耶。精極而為靈者也。<a 
name="0650a20" id="0650a20"></a>精極則非封像之所圖。故聖人以妙物而為<a 
name="0650a21" id="0650a21"></a>言。雖有上智。猶不能定。其體狀。窮其幽致。神<a 
name="0650a22" id="0650a22"></a>也者。圓應無主。妙盡無名。感物而動。假數<a 
name="0650a23" id="0650a23"></a>而行。感物而非物。故物化而不滅。假數而非<a 
name="0650a24" id="0650a24"></a>數。故數盡而不窮。有情則可以物感。有識則<a 
name="0650a25" id="0650a25"></a>可以數求。數有精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>故其性各異。智有明昧。<a 
name="0650a26" id="0650a26"></a>故其照不同。推此而論。則知化以情感。神以<a 
name="0650a27" id="0650a27"></a>化傳。情為化之母。神為情之根。情有會物之<a 
name="0650a28" id="0650a28"></a>道。神有冥移之功。但悟徹者。反本。惑理者。<a 
name="0650a29" id="0650a29"></a>逐物耳。乃至或聚散於一化。不思神道有妙<a 
name="0650b01" id="0650b01"></a>物之靈。而謂精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>同盡。不亦悲乎。如火之傳<a 
name="0650b02" id="0650b02"></a>於薪。猶神之傳於形。深惑者。見形朽於一生。<a 
name="0650b03" id="0650b03"></a>便以為神情俱喪。猶<span class="gaiji">&#x89A9;<!--gaiji,睹,1[者*見],2&#x89A9;,3--></span>火窮於一木。謂終斯<a 
name="0650b04" id="0650b04"></a>都盡耳。故知緣謝形枯。真靈不墜。如薪盡火<a 
name="0650b05" id="0650b05"></a>滅。火性常然。此緣雖滅於今生。彼緣復興於<a 
name="0650b06" id="0650b06"></a>異世。故般若吟云。百骸雖潰散。一物鎮長靈。<a 
name="0650b07" id="0650b07"></a>可謂真心湛然常住矣。如華嚴經云。知一切<a 
name="0650b08" id="0650b08"></a>幻心所緣法無量故。佛子。如如意珠。隨有所<a 
name="0650b09" id="0650b09"></a>求一切皆得求者無盡。意皆滿足。而珠勢力<a 
name="0650b10" id="0650b10"></a>終不匱止。菩薩摩訶薩。亦復如是。入此三昧。<a 
name="0650b11" id="0650b11"></a>知心如幻。出生一切諸法境界。周遍無盡。不匱<a 
name="0650b12" id="0650b12"></a>不息。何以故。菩薩摩訶薩。成就普賢無礙行<a 
name="0650b13" id="0650b13"></a>智。觀察無量廣大幻境。猶如影像。無增減故。<a 
name="0650b14" id="0650b14"></a>佛子。譬如凡夫。各別生心。已生現生。及以當<a 
name="0650b15" id="0650b15"></a>生。無有邊際。無斷無盡。其心流轉。相續不<a 
name="0650b16" id="0650b16"></a>絕。不可思議。菩薩摩訶薩。亦復如是。入此<a 
name="0650b17" id="0650b17"></a>普幻門三昧。無有邊際。不可測量。何以故。<a 
name="0650b18" id="0650b18"></a>了達普賢菩薩普幻門無量法故。佛子。譬如<a 
name="0650b19" id="0650b19"></a>難陀摩那斯龍王。及餘大龍。降雨之時。滴如<a 
name="0650b20" id="0650b20"></a>車軸。無有邊際。雖如是雨雲終不盡。此是諸<a 
name="0650b21" id="0650b21"></a>龍無作境界。又云。於一念中。盡知一切心非<a 
name="0650b22" id="0650b22"></a>心地境界之藏。於非心處。示生於心。遠離語<a 
name="0650b23" id="0650b23"></a>言。安住知慧。同諸菩薩所行之行。以自在力。<a 
name="0650b24" id="0650b24"></a>示成佛道。盡未來際。常無休息。一切世間眾<a 
name="0650b25" id="0650b25"></a>生劫數。妄想言說之所建立。神通願力。悉能<a 
name="0650b26" id="0650b26"></a>示現。釋曰。盡知一切心非心地境界之藏者。<a 
name="0650b27" id="0650b27"></a>識行於境。名之曰心。智行於境。名曰非心。<a 
name="0650b28" id="0650b28"></a>故楞伽經云。得相者識。不得相者智。故知菩<a 
name="0650b29" id="0650b29"></a>薩隨順妄緣。不捨世法。於方便中。悉能示現。<a 
name="0650c01" id="0650c01"></a>隨增減劫。任長短緣。乘大願風。相續不斷。供<a 
name="0650c02" id="0650c02"></a>佛利生。無有休息。如華嚴論云。十一地等覺<a 
name="0650c03" id="0650c03"></a>位菩薩。以大慈悲心。行赴俗濟生之門。表<a 
name="0650c04" id="0650c04"></a>自出世道滿。無更求解脫離染離淨之心。但<a 
name="0650c05" id="0650c05"></a>以乘法性船。張大慈悲帆。以大智為船師。<a 
name="0650c06" id="0650c06"></a>順本願風。吹諸波羅蜜網。常遊生死海。漉<a 
name="0650c07" id="0650c07"></a>一切眾生有著之魚。安置無依普光明之智<a 
name="0650c08" id="0650c08"></a>岸。常生一切幻。住萬行功德法界無礙寶堂。<a 
name="0650c09" id="0650c09"></a>如下慈氏所居樓閣是。</p><a 
name="0650c10" id="0650c10"></a><p><span class="juanname">宗鏡錄卷第三十九</span></p><a 
name="0650c11" id="0650c11"></a><p style="text-indent: 0em; margin-left: 0em"><div class="w"><div style="margin-left: 1em"><span class="linehead"></span>　　　　　　丁未歲分司大藏都監開板</div></div></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_039 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
</html>
