<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J27nB199_006 by HTTrack Website Copier/3.x [XR&CO'2008], Tue, 03 Jun 2014 00:34:50 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9f93.gif?utmac=MO-30696269-4&amp;utmn=1536442284&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ27&amp;utmp=%2Fmobile%2Findex.php%3Findex%3DJ27nB199_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4d71.html?index=J27nB199_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第27冊<br/>No.B199 雪關和尚語錄 (6卷)<br/>【明 智誾說　傳善輯】<br/>第 6 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J27">
<div class="root" id="B199" sutra_name="雪關和尚語錄" sutra_juan="[卷6]">　
<a 
name="0558c01" id="0558c01"></a><p><span class="juanname">雪關和尚語錄卷六</span></p><a 
name="0558c02" id="0558c02"></a><p style="margin-left: 4em"><span class="byline">侍者傳善輯</span></p><a 
name="0558c03" id="0558c03"></a><p style="margin-left: 2em"><span class="headname">詩</span></p><p style="margin-left: 3em"><span class="headname">五言古</span></p><a 
name="0558c04" id="0558c04"></a><p style="margin-left: 4em"><span class="headname">彭質先廣文誕日詩以賀之</span></p><a 
name="0558c05" id="0558c05"></a><p><span class="lg">濬哲本天人數非靈蔡卜千歲軼莊椿五經笥邊腹<a 
name="0558c06" id="0558c06"></a>夙慧冠詞林挺然好堅木漢品晉風流文章錦繡谷<a 
name="0558c07" id="0558c07"></a>驊騮碧玉蹄款段安能逐手持天竺書根利刀批竹<a 
name="0558c08" id="0558c08"></a>心潭龍未降義藪虎先服超出塵象表頭上冠寧束<a 
name="0558c09" id="0558c09"></a>廣文豈為氈中丞厭食肉願作宰官身因深緣自熟<a 
name="0558c10" id="0558c10"></a>栽蓮愧比匡呼鵝應待陸一枝優曇花聊佐飛觴祝<a 
name="0558c11" id="0558c11"></a>駿發在茲時鴻猷當秉軸勿使道盟寒靈山曾受囑</span></p><a 
name="0558c12" id="0558c12"></a><p style="margin-left: 4em"><span class="headname">送吉水陳青逵文學歸閱藏</span></p><a 
name="0558c13" id="0558c13"></a><p><span class="lg">世羅密如髮眾愛織成目既墮此中生超然幾脫俗<a 
name="0558c14" id="0558c14"></a>非有大力人泥深沒象足苟無決烈志安能翻此局<a 
name="0558c15" id="0558c15"></a>君今何高挺靈鋒慧自夙愛子且能捐塵韁豈能束<a 
name="0558c16" id="0558c16"></a>千里望雲山輕舟來何速相送兒出家還歸謝故屬<a 
name="0558c17" id="0558c17"></a>靜掩三間茅閒簡千餘軸了卻生平願別唱無音曲<a 
name="0558c18" id="0558c18"></a>家在青原山山光炤几牘爛煮廬陵米折腳鐺中熟<a 
name="0558c19" id="0558c19"></a>咬破一粒時百味隨心欲丈夫疾求道抽刀剖寒竹<a 
name="0558c20" id="0558c20"></a>直下便承當六六三十六</span></p><a 
name="0558c21" id="0558c21"></a><p style="margin-left: 4em"><span class="headname">與董鄖陽八際使君</span></p><a 
name="0558c22" id="0558c22"></a><p><span class="lg">涼奏比巖吹茆堂秋欲沐峰氣邈含陰太灝顛何肅<a 
name="0558c23" id="0558c23"></a>似濯煩歊襟清鏡超蒙俗廓視寰中虛真機朗如燭<a 
name="0558c24" id="0558c24"></a>曠古徹來今千秋瞬不足至今空洞懷萬事雲流目<a 
name="0558c25" id="0558c25"></a>攖鋒截毛寒驊騮疾驅轂出則蟄龍飛處則神雞木<a 
name="0558c26" id="0558c26"></a>伏御兩忘情柴桑遂貞復廬阜不多高遠公道名馥<a 
name="0558c27" id="0558c27"></a>當時十八賢氣味相渾穆杖藜偶過橋笑聲虎驚谷<a 
name="0559a01" id="0559a01"></a>世豈無淵明破院慚幽獨安得長者車荅歌蓮社曲<a 
name="0559a02" id="0559a02"></a>擁帚每跂予還期訪脩竹不必論禪深浩然公素蓄<a 
name="0559a03" id="0559a03"></a>永嘉到曹溪何妨留一宿</span></p><a 
name="0559a04" id="0559a04"></a><p style="margin-left: 4em"><span class="headname">送孝廉劉和鶴居士北上</span></p><a 
name="0559a05" id="0559a05"></a><p><span class="lg">二月桃始花策馬遊上京春雲如送遠春鳥如緩程<a 
name="0559a06" id="0559a06"></a>執手問行役君去路自平盤腹既萬卷落紙江濤聲<a 
name="0559a07" id="0559a07"></a>十年悟一字海岱無留情持以獻明聖旦夕富蒼生<a 
name="0559a08" id="0559a08"></a>固若籌閒事君豈淹世名心為度人楫身作護法城<a 
name="0559a09" id="0559a09"></a>游塵滿衣帶終返青山盟歸來小菴樹<span class="corr" title='[巳&gt;已]'>已</span>匝茆檐榮<a 
name="0559a10" id="0559a10"></a>朝飯一口雪晚壁半點燈問荅維摩似起坐文殊并<a 
name="0559a11" id="0559a11"></a>嗒然笑相視不覺松風清此意與君說聊為薊門行</span></p><a 
name="0559a12" id="0559a12"></a><p style="margin-left: 4em"><span class="headname">無奇歌贈楊生</span></p><a 
name="0559a13" id="0559a13"></a><p><span class="lg">山奇峰戍削水奇波盪折物奇吐精華士奇標卓越<a 
name="0559a14" id="0559a14"></a>君生負奇姿駿采神先軼落筆驅前茅不逐時流轍<a 
name="0559a15" id="0559a15"></a>一出詫空群辟易千夫傑旗鼓目無牛氣吐虹光燁<a 
name="0559a16" id="0559a16"></a>願言資醇平遊奧隮堂闕珠以蚌為衣玉以石作穴<a 
name="0559a17" id="0559a17"></a>山川媚而輝靈閟後乃洩售奇豈因炫嫉奇不為跌<a 
name="0559a18" id="0559a18"></a>欲上凌雲梯眼空出金屑楊雄亦有言彫蟲非所挾<a 
name="0559a19" id="0559a19"></a>豹霧澤其毛七日食俱輟遊鶤息以翔六月天風捷<a 
name="0559a20" id="0559a20"></a>虛懷<span class="corr" title='[巳&gt;己]'>己</span>亦忘得妙江河決</span></p><a 
name="0559a21" id="0559a21"></a><p style="margin-left: 4em"><span class="headname">讀寒山詩作</span></p><a 
name="0559a22" id="0559a22"></a><p><span class="lg">我愛寒山詩不入時人調句句洗塵情安在事華藻<a 
name="0559a23" id="0559a23"></a>至人寧逐物廓若飛空鳥豈但出樊籠兼忘脫矰繳<a 
name="0559a24" id="0559a24"></a>長眠松下石興來欹浩浩拊掌笑如狂東顛復西倒<a 
name="0559a25" id="0559a25"></a>高揮石壁上暗書木葉杪乍看意句新轉玩滋味好<a 
name="0559a26" id="0559a26"></a>冷眼觀戲場熱鬧何時了相逄拾得來快把苕帚掃<a 
name="0559a27" id="0559a27"></a>垢面與髼頭不令俗子曉恰被閭丘生覷破神通小<a 
name="0559b01" id="0559b01"></a>至今天台山白雲封海嶠日日松風吹夜夜江月照<a 
name="0559b02" id="0559b02"></a>此意人不知對面千里邈</span></p><a 
name="0559b03" id="0559b03"></a><p style="margin-left: 4em"><span class="headname">贈禪者居山</span></p><a 
name="0559b04" id="0559b04"></a><p><span class="lg">山居清絕處萬境喧囂息此時道人心相與同岑寂<a 
name="0559b05" id="0559b05"></a>澗水響如琴猿嘯下石壁風柯作梵音巖花吐幽色<a 
name="0559b06" id="0559b06"></a>俯拾橡栗餐問煨魁芋喫樂此煙霞情觸目心境即<a 
name="0559b07" id="0559b07"></a>憶昔永嘉書左溪尚未識君能了斯旨動靜隨意適</span></p><a 
name="0559b08" id="0559b08"></a><p style="margin-left: 3em"><span class="headname">七言古</span></p><a 
name="0559b09" id="0559b09"></a><p style="margin-left: 4em"><span class="headname">次韻寄永嘉何山人無咎</span></p><a 
name="0559b10" id="0559b10"></a><p><span class="lg">維摩昔日誰為爻文殊普賢稱最厚君今辨才如瀉<a 
name="0559b11" id="0559b11"></a>缾吸盡西江無出右曾聞落筆走波濤妙解入廛看<a 
name="0559b12" id="0559b12"></a>花柳想是雙林再出來還疑永嘉親世久雖然墮落<a 
name="0559b13" id="0559b13"></a>此風塵一點靈光不辜有翻笑龐公兒女癡說甚無<a 
name="0559b14" id="0559b14"></a>生話太醜年來金屑眼中空惟餘奪命符懸肘江南<a 
name="0559b15" id="0559b15"></a>俊彥足如雲幾個藏身依北斗潘髯程虎擅芳聲播<a 
name="0559b16" id="0559b16"></a>弄精魂入詩酒近從寶婺識王即風流藉甚都人口<a 
name="0559b17" id="0559b17"></a>八悲曾爾譽雞林一覽便能識虀臼豈因造物妒人<a 
name="0559b18" id="0559b18"></a>奇無耐生機賊其肘去年健足走如飛今朝杖子不<a 
name="0559b19" id="0559b19"></a>離手盤跚強賦出無車牢落誰憐衣短後相逄知<span class="corr" title='[巳&gt;己]'>己</span><a 
name="0559b20" id="0559b20"></a>話寒燈不覺精神俱抖擻豈無愛客孟嘗君彈鋏何<a 
name="0559b21" id="0559b21"></a>堪迫衰朽茂陵作賦氣凌雲病渴多因憐少婦丈夫<a 
name="0559b22" id="0559b22"></a>筋骨可撐天到底情關誰自剖還如老象沒泥中盡<a 
name="0559b23" id="0559b23"></a>其神力難奔蹂讀君臨別贈千言彼岸相呼疾回首<a 
name="0559b24" id="0559b24"></a>靈苗不必待新栽般若何須探二酉心如湛水生蓮<a 
name="0559b25" id="0559b25"></a>花觸處欣逄無量壽當時彭澤素心人亦厭浮名等<a 
name="0559b26" id="0559b26"></a>芻狗東林往事成空譚未若參禪貴知有我欲來看<a 
name="0559b27" id="0559b27"></a>雁蕩山相期不必裹糧糗問疾搥開不二門拈花同<a 
name="0559c01" id="0559c01"></a>禮靈山叟</span></p><a 
name="0559c02" id="0559c02"></a><p style="margin-left: 4em"><span class="headname">武昌寒谿寺乃遠法師道場時孟玄旨孝廉得<a 
name="0559c03" id="0559c03"></a>一大士像從野老茆檐灰燼中出非金石土<a 
name="0559c04" id="0559c04"></a>木之所成容儀殊特觀者嘆異因賦此志之</span></p><a 
name="0559c05" id="0559c05"></a><p><span class="lg">江面數峰凝紫翠榜人遙指寒谿寺隔岸蒼煙抹麗<a 
name="0559c06" id="0559c06"></a>譙黃州百雉明秋幟落日林端逗磬聲入門想見古<a 
name="0559c07" id="0559c07"></a>風清山川遺墠思高躅道價嶙峋豈浪稱昔聞靈姿<a 
name="0559c08" id="0559c08"></a>躍魚網今復茆楹騰瑞像非關罏冶與埏埴分明妙<a 
name="0559c09" id="0559c09"></a>相呈灰壤光儀閃爍非金銀範手琱工枉用神大士<a 
name="0559c10" id="0559c10"></a>標奇真叵測物無虛應示當人君不見陶公侃文殊<a 
name="0559c11" id="0559c11"></a>捧足雙舒掌江漢重逄孟孝廉寶珞親瞻事非兩夙<a 
name="0559c12" id="0559c12"></a>緣何幸對披襟揮麈憑陵吐妙音問我洛伽何處是<a 
name="0559c13" id="0559c13"></a>楚天鴈叫碧雲深</span></p><a 
name="0559c14" id="0559c14"></a><p style="margin-left: 3em"><span class="headname">雪關歌</span></p><a 
name="0559c15" id="0559c15"></a><p><span class="lg">天地一蘧廬古今誰搆始而我揜斯關安居毛孔裏<a 
name="0559c16" id="0559c16"></a>毛孔不窄關不寬金烏玉兔時往還照見幻棲關裏<a 
name="0559c17" id="0559c17"></a>事玲瓏八面渾無阻坐聽流泉松下鳴倒看雲影峰<a 
name="0559c18" id="0559c18"></a>頭露青天放眼瞠不睹石人欬唾生風雨有時藏身<a 
name="0559c19" id="0559c19"></a>沒蹤跡檻外璚枝分野色有時沒跡莫藏身釣盡寒<a 
name="0559c20" id="0559c20"></a>潭躍浪鯨此關何為雪呼六六月紅罏飛霰撲我關<a 
name="0559c21" id="0559c21"></a>不記春與秋花開葉落山常幽我關不占天和地一<a 
name="0559c22" id="0559c22"></a>段光明覆無際我關非內亦非外扁舟蕩漾遊滄海<a 
name="0559c23" id="0559c23"></a>我關非動亦非靜旋嵐偃嶽心恒定萬象為關關萬<a 
name="0559c24" id="0559c24"></a>象空合空兮聯帝網卑而不下高不危疏而不漏暗<a 
name="0559c25" id="0559c25"></a>復朗誰謂此關小圓合太虛無欠少誰謂此關大只<a 
name="0559c26" id="0559c26"></a>在一塵含法界法界所有關中聚笑擲大千為戲具<a 
name="0559c27" id="0559c27"></a>法界無物關中空放開捏聚如游龍龍飛虎步恣騰<a 
name="0560a01" id="0560a01"></a>踏板橋忽動霜蹄滑劈破雲門一字關剔起眉毛還<a 
name="0560a02" id="0560a02"></a>險煞有問關中主若何指頭無縫全機活</span></p><a 
name="0560a03" id="0560a03"></a><p style="margin-left: 3em"><span class="headname">破院歌</span></p><a 
name="0560a04" id="0560a04"></a><p><span class="lg">破落僧住破院破破落落無藏閃十方通洞沒遮攔<a 
name="0560a05" id="0560a05"></a>玲瓏一座空王殿晝無香夜無燈風過時驚壁倒聲<a 
name="0560a06" id="0560a06"></a>法堂幾丈生荒艸佛面飛埃堆滿層樹為龕苔作簟<a 
name="0560a07" id="0560a07"></a>一餐脫粟千家膳竹筧泉分花塢來石頭敲火烹茶<a 
name="0560a08" id="0560a08"></a>便客到稀僧過少寡逄迎兮罕談笑扶罷犁兒拴卻<a 
name="0560a09" id="0560a09"></a>牛攀崖獨坐看雲鳥猿窺廚鹿飲澗相近相親如作<a 
name="0560a10" id="0560a10"></a>伴長打門前之遶行知予胸次無涯岸松何蒼峰何<a 
name="0560a11" id="0560a11"></a>秀石壁潺潺下飛溜身在千巖萬壑中道人行履君<a 
name="0560a12" id="0560a12"></a>知否放情懷縱瀟灑山靈供軸天生畫熱鬧門庭讓<a 
name="0560a13" id="0560a13"></a>別家煙霞嘯傲過王伯呵呵呵煞顛倒說甚禪機譚<a 
name="0560a14" id="0560a14"></a>甚道順情逆境兩重關幾個不隨分醜好休掃聖莫<a 
name="0560a15" id="0560a15"></a>輕凡罷論前三與後三索價撩天誇至寶爭如伸腳<a 
name="0560a16" id="0560a16"></a>放癡憨虎踞前豹哮後見我耽如垂耳狗生平毒惡<a 
name="0560a17" id="0560a17"></a>不關懷摧化獰心如拉朽浪擔憂空過慮恐怖之中<a 
name="0560a18" id="0560a18"></a>觀自在自家佛殿好莊嚴依報缺些也無礙嫌淡薄<a 
name="0560a19" id="0560a19"></a>愛溫飽此等何由知道妙一生橡栗著荷衣千古高<a 
name="0560a20" id="0560a20"></a>標人莫造從荒涼任倒壞破而不破真如界彈指輕<a 
name="0560a21" id="0560a21"></a>開樓閣門捉敗明州憨布袋老楊岐古神鼎藜床積<a 
name="0560a22" id="0560a22"></a>雪那伽定更有栽田博飯翁令人想像偏饒興破落<a 
name="0560a23" id="0560a23"></a>僧住破院意趣幽深人不見流俗阿師未必同縱居<a 
name="0560a24" id="0560a24"></a>華藏生忻厭</span></p><a 
name="0560a25" id="0560a25"></a><p style="margin-left: 3em"><span class="headname">如意泉歌<span class="note">(有引)</span></span></p><a 
name="0560a26" id="0560a26"></a><p style="text-indent: 0em; margin-left: 1em"><span class="linehead"></span>瀛山從太甲分枝有雙澗夾流在左右兩翼峰之<a 
name="0560a27" id="0560a27"></a>外去寺稍遠寺有井暨五池時秋亢無以汲予因<a 
name="0560b01" id="0560b01"></a>攜筇入塢之東覓得一泉從石竇間迸出味極甘<a 
name="0560b02" id="0560b02"></a>冽可供數千指因作歌以志喜且呼為如意泉蓋<a 
name="0560b03" id="0560b03"></a>予手持一鐵如意撥開泉眼水即應指而出故命<a 
name="0560b04" id="0560b04"></a>名云。</p><a 
name="0560b05" id="0560b05"></a><p><span class="lg">山色巃嵷何秀拔疑是鷲峰分太甲如幢似蓋湧神<a 
name="0560b06" id="0560b06"></a>囂翠積樓臺霞欲潑中藏乳竇秘寒湫未濫觴時似<a 
name="0560b07" id="0560b07"></a>截流我來匡徒食指眾秋深井沼竭難求稽首雜華<a 
name="0560b08" id="0560b08"></a>香水海娑竭遙分脈非外手攜如意踏林皋所控必<a 
name="0560b09" id="0560b09"></a>無爽諸丐俄聞好鳥樹頭鳴樹下幽崖小鹿行俯視<a 
name="0560b10" id="0560b10"></a>艸深淤濕處聲生觱沸耳邊清呼童荷钁開泥面石<a 
name="0560b11" id="0560b11"></a>罅纔疏珠急濺喜將柄鐵發其淙迸破源頭那一線<a 
name="0560b12" id="0560b12"></a>柔光湛碧注琉璃煮出甌花暈綠脂忽陣春風傳磬<a 
name="0560b13" id="0560b13"></a>響佛前先供滿瑤卮笑呼同侶斟還坐知味其中能<a 
name="0560b14" id="0560b14"></a>幾個三喚無煩老趙州肯與茶仙較清課此泉未出<a 
name="0560b15" id="0560b15"></a>山之垠澄不停兮攪不渾此泉崩流通浩瀚綆莫汲<a 
name="0560b16" id="0560b16"></a>兮竿莫探要知滴水廣含藏萬派千枝同一貫更有<a 
name="0560b17" id="0560b17"></a>神龍深處蟠酬經變化雨潭潭軍持直透金輪際倒<a 
name="0560b18" id="0560b18"></a>汲滄波徹底乾</span></p><a 
name="0560b19" id="0560b19"></a><p style="margin-left: 3em"><span class="headname">題白毫菴偈後</span></p><a 
name="0560b20" id="0560b20"></a><p><span class="lg">虛堂冥坐清無事開緘遠承瑤帙寄新詩百首手自<a 
name="0560b21" id="0560b21"></a>書錐沙截鐵饒風致詞家三昧屬何人公於翰墨聊<a 
name="0560b22" id="0560b22"></a>游戲一毫端上現神通筆劄大小神全備夭矯香海<a 
name="0560b23" id="0560b23"></a>出遊龍揮霍長風摶妙翅誰謂筆腕疲精思恰似希<a 
name="0560b24" id="0560b24"></a>夷偷打睡字學無心詩偶工個中活計難思議山中<a 
name="0560b25" id="0560b25"></a>多少縛茅僧輸與白毫菴主意無門鎖子縫輕開沒<a 
name="0560b26" id="0560b26"></a>底船兒篙慣<span class="corr" title='[剌&gt;刺]'>刺</span>逄人借問綠葡桃滿盤拓出鮮紅荔<a 
name="0560b27" id="0560b27"></a>讀公詩無義味空空洞洞欺邊笥舌頭元是肉生成<a 
name="0560c01" id="0560c01"></a>揮灑千篇無一字</span></p><a 
name="0560c02" id="0560c02"></a><p style="margin-left: 3em"><span class="headname">五言排律</span></p><a 
name="0560c03" id="0560c03"></a><p style="margin-left: 4em"><span class="headname">讀曹能始觀察遊福廬山記知為海上名山其<a 
name="0560c04" id="0560c04"></a>寺乃相國葉公道場時雲會上人來索予詩因<a 
name="0560c05" id="0560c05"></a>賦此以當臥遊</span></p><a 
name="0560c06" id="0560c06"></a><p><span class="lg">閬風多玉削海上近移來壁罅天門陡峰腰佛殿開<a 
name="0560c07" id="0560c07"></a>濤奔千澗雪樹抱七層臺蜃氣飄空散鯨波盪日迴<a 
name="0560c08" id="0560c08"></a>異香傳洞口幽境逼天台石盡玲瓏態亭多曲折隈<a 
name="0560c09" id="0560c09"></a>浮圖懸讖許紫閣再來裴香火地偏勝金湯劫不灰<a 
name="0560c10" id="0560c10"></a>臥遊如歷掌枚叔信奇才</span></p><a 
name="0560c11" id="0560c11"></a><p style="margin-left: 4em"><span class="headname">上樊山王</span></p><a 
name="0560c12" id="0560c12"></a><p><span class="lg">本是金輪裔何須紫氣占群靈皆翼衛百福自莊嚴<a 
name="0560c13" id="0560c13"></a>道不由師悟才真與德兼神全多蘊藉語至絕廉纖<a 
name="0560c14" id="0560c14"></a>秘笈探龍藏新詩吐鳳箋屏翰宗社倚城塹法門瞻<a 
name="0560c15" id="0560c15"></a>賦艸隨時得心花信手拈光風難再睹去棹欲留淹</span></p><a 
name="0560c16" id="0560c16"></a><p style="margin-left: 4em"><span class="headname">贈法主</span></p><a 
name="0560c17" id="0560c17"></a><p><span class="lg">來從師子窟一吼便驚群智邁三支秀才兼八索文<a 
name="0560c18" id="0560c18"></a>廣陵濤作辯雪嶺草同芬目富心俱飫器傳水不分<a 
name="0560c19" id="0560c19"></a>道安傾眾難慶喜擅多聞赤腳幡猶豎青龍鈔<span class="corr" title='[巳&gt;已]'>已</span>焚<a 
name="0560c20" id="0560c20"></a>鞭前窺駿影樹下服魔軍目翳空金屑心花燦印文<a 
name="0560c21" id="0560c21"></a>迦梨吾不愛得意許傳君</span></p><a 
name="0560c22" id="0560c22"></a><p style="margin-left: 3em"><span class="headname">五言律</span></p><a 
name="0560c23" id="0560c23"></a><p style="margin-left: 4em"><span class="headname">同費海鷗山人經臺看石</span></p><a 
name="0560c24" id="0560c24"></a><p><span class="lg">山中清富貴怪殺石頭奇座湧狻猊皆花擎菡萏枝<a 
name="0560c25" id="0560c25"></a>秋雲兼鳥落午溜覺風吹霞外心相許非君更有誰</span></p><a 
name="0560c26" id="0560c26"></a><p style="margin-left: 4em"><span class="headname">贈若惺師</span></p><a 
name="0560c27" id="0560c27"></a><p><span class="lg">優曇吾不見縱見不如君得法如傳水揮毫欲吐雲<a 
name="0561a01" id="0561a01"></a>久知鵝擇乳應見驥空群說罷楞伽義心花露印紋</span></p><a 
name="0561a02" id="0561a02"></a><p style="margin-left: 4em"><span class="headname">次韻送吳山人道甫歸華亭</span></p><a 
name="0561a03" id="0561a03"></a><p><span class="lg">孤筇雙徑出臞甚鶴憎顏我任虛舟泛君隨旅泊閒<a 
name="0561a04" id="0561a04"></a>吟狂詩發嘯骨傲癖成頑月照虎溪水書招早入山</span></p><a 
name="0561a05" id="0561a05"></a><p style="margin-left: 4em"><span class="headname">寄白明府</span></p><a 
name="0561a06" id="0561a06"></a><p><span class="lg">此邑方分竹他城候及瓜公堂縣夜月山廓富春花<a 
name="0561a07" id="0561a07"></a>到處民安堵來時雨裛車香山白太傅遺艸滿禪家</span></p><a 
name="0561a08" id="0561a08"></a><p style="margin-left: 4em"><span class="headname">遊聖水巖</span></p><a 
name="0561a09" id="0561a09"></a><p><span class="lg">谷轉樹蒼蒼橋邊過野堂石屏雲泛影天鏡月臨光<a 
name="0561a10" id="0561a10"></a>寒漏猿傳磬空更鹿遶床巖前流聖水野老卜豐穰</span></p><a 
name="0561a11" id="0561a11"></a><p style="margin-left: 4em"><span class="headname">宿湓江作</span></p><a 
name="0561a12" id="0561a12"></a><p><span class="lg">風俗鄰蘄楚山川秀且妍浪頭高似雪江面闊如天<a 
name="0561a13" id="0561a13"></a>客店蘆花岸漁家楊柳煙持盂行欲乞遠浦不停船</span></p><a 
name="0561a14" id="0561a14"></a><p style="margin-left: 4em"><span class="headname">荅董德受居士</span></p><a 
name="0561a15" id="0561a15"></a><p><span class="lg">一返西江棹迢迢海上峰龍門難密邇鳳彩想儀容<a 
name="0561a16" id="0561a16"></a>豈為千山隔還如對面逄宛同真臭味毒我玉芙蓉</span></p><a 
name="0561a17" id="0561a17"></a><p style="margin-left: 4em"><span class="headname">遊雪峰憩瀛山堂</span></p><a 
name="0561a18" id="0561a18"></a><p><span class="lg">我住瀛山寺茲菴喜共名峰青連樹秀沙白晃星明<a 
name="0561a19" id="0561a19"></a>潮水迎帆影溪風撲磬聲扶筇登雪嶺此宿想多生</span></p><a 
name="0561a20" id="0561a20"></a><p style="margin-left: 4em"><span class="headname">題天鏡巖</span></p><a 
name="0561a21" id="0561a21"></a><p><span class="lg">扃秘靈奇久鴻濛忽啟藏巖吞江霧白泉灑洞門涼<a 
name="0561a22" id="0561a22"></a>鏡可容天面窗惟貯月光道人何所見一鳥過滄浪</span></p><a 
name="0561a23" id="0561a23"></a><p style="margin-left: 3em"><span class="headname">七言律</span></p><a 
name="0561a24" id="0561a24"></a><p style="margin-left: 4em"><span class="headname">壽鄭相國方水先生六袟</span></p><a 
name="0561a25" id="0561a25"></a><p><span class="lg">珮聲辭曳五雲端出處分明謝險竿客飯愁無鮭作<a 
name="0561a26" id="0561a26"></a>菜道裝也愛籜為冠羅應笑翟門前設琴或思聰指<a 
name="0561a27" id="0561a27"></a>下彈身似虛舟還不繫壺中跳入弄雙丸</span></p><a 
name="0561b01" id="0561b01"></a><p style="margin-left: 4em"><span class="headname">慈功上人棲鼓山詩以送之</span></p><a 
name="0561b02" id="0561b02"></a><p><span class="lg">絕頂無過屴崱峰海天極目水朝宗一枝聖箭遙穿<a 
name="0561b03" id="0561b03"></a>鵠半壁神泉倒喝龍路入白雲行杳靄殿開碧嶂望<a 
name="0561b04" id="0561b04"></a>巃嵷何年振策尋煙島飽看高高石罅松</span></p><a 
name="0561b05" id="0561b05"></a><p style="margin-left: 4em"><span class="headname">寄金岱輿憲臺</span></p><a 
name="0561b06" id="0561b06"></a><p><span class="lg">萬方懸覆一天雲使節遙臨粵嶺分地接炎荒如灑<a 
name="0561b07" id="0561b07"></a>雪風清蠻洞早沉氛信州父老思遺愛江國才名望<a 
name="0561b08" id="0561b08"></a>不群此日台階星斗近金湯佛土借鴻勳</span></p><a 
name="0561b09" id="0561b09"></a><p style="margin-left: 4em"><span class="headname">與董仁原明府</span></p><a 
name="0561b10" id="0561b10"></a><p><span class="lg">萬松陰裏借籃輿香積盤餐品只蔬棲鳳嶺多趺坐<a 
name="0561b11" id="0561b11"></a>石浴龍池有放生魚回頭記得來時路見道何須萬<a 
name="0561b12" id="0561b12"></a>卷書元是旃檀林下客明珠依舊在衣裾</span></p><a 
name="0561b13" id="0561b13"></a><p style="margin-left: 4em"><span class="headname">自壽</span></p><a 
name="0561b14" id="0561b14"></a><p><span class="lg">住老空山鶴伴眠披簑來往釣魚船逄人有點裝憨<a 
name="0561b15" id="0561b15"></a>相說法原無出格禪熨斗煎茶供萬口袈裟作被蓋<a 
name="0561b16" id="0561b16"></a>多年問予壽量今何數笑看龍牙襪底穿</span></p><a 
name="0561b17" id="0561b17"></a><p style="margin-left: 4em"><span class="headname">其二</span></p><a 
name="0561b18" id="0561b18"></a><p><span class="lg">髮長貌醜一頭陀破衲從新補嫩荷日月兩丸穿眼<a 
name="0561b19" id="0561b19"></a>鏡煙霞千嶂隱身窩笑看石女梳霜鬢長聽黧奴唱<a 
name="0561b20" id="0561b20"></a>野歌曠劫促延拘不得春秋半百豈為多</span></p><a 
name="0561b21" id="0561b21"></a><p style="margin-left: 4em"><span class="headname">鄭方水相國見訪山中次韻酬之</span></p><a 
name="0561b22" id="0561b22"></a><p><span class="lg">百里巾車度委蛇清光蘿際共雲披不嫌野飯同僧<a 
name="0561b23" id="0561b23"></a>缽若問宗風看祖碑梵靜獨餘天樂細詩成猶較燭<a 
name="0561b24" id="0561b24"></a>花遲山窗月上仍忘寐去汲清泉燒竹枝</span></p><a 
name="0561b25" id="0561b25"></a><p style="margin-left: 4em"><span class="headname">遊西巖</span></p><a 
name="0561b26" id="0561b26"></a><p><span class="lg">振策來遊百丈巔道人無住宿風煙洞門豁若鯨開<a 
name="0561b27" id="0561b27"></a>口石壁危疑佛坐蓮隱約盡巖還有路玲瓏一孔別<a 
name="0561c01" id="0561c01"></a>通天大千掌上如觀果萬朵河山入鏡妍</span></p><a 
name="0561c02" id="0561c02"></a><p style="margin-left: 4em"><span class="headname">壽融闇上人</span></p><a 
name="0561c03" id="0561c03"></a><p><span class="lg">雪浪菴頭供采汲恩公衣缽許親傳神珠獨耀誇明<a 
name="0561c04" id="0561c04"></a>月妙翅高摩逼義天手種曇花今幾樹人如寶掌住<a 
name="0561c05" id="0561c05"></a>千年生平不解離圓覺對客清譚舌湧泉</span></p><a 
name="0561c06" id="0561c06"></a><p style="margin-left: 4em"><span class="headname">山居</span></p><a 
name="0561c07" id="0561c07"></a><p><span class="lg">年來瓶錫樂幽林禪寂何嘗事若吟掬水引魚時上<a 
name="0561c08" id="0561c08"></a>下穿雲采藥幾晴陰鍋兒撲破何須洗樹子無根懶<a 
name="0561c09" id="0561c09"></a>去尋纔聽溪邊人有語又隨麋鹿入山深</span></p><a 
name="0561c10" id="0561c10"></a><p style="margin-left: 3em"><span class="headname">五言絕句</span></p><a 
name="0561c11" id="0561c11"></a><p style="margin-left: 4em"><span class="headname">山居雜味</span></p><a 
name="0561c12" id="0561c12"></a><p><span class="lg">選石留人坐拈花供佛看年來禪寂樂不獨在蒲團<a 
name="0561c13" id="0561c13"></a>鳥來傳法語天為雨新花莫論玄中旨相逄且喫茶<a 
name="0561c14" id="0561c14"></a>流壑聲無盡春山煙更晴偶來松澗曲閒與鹿群行<a 
name="0561c15" id="0561c15"></a>竹裏安茶灶松間挂鷺瓢山窗涼樹密五月聽鳴蜩<a 
name="0561c16" id="0561c16"></a>嫩鋤穿石筍老摘墜藤花雖是山居樂平生口懶誇<a 
name="0561c17" id="0561c17"></a>樹匝峰千轉崖飛瀑萬尋到來非遯世門徑自幽深<a 
name="0561c18" id="0561c18"></a>閒拈松作塵自疊石為城占斷峰深處扶筇絕頂行<a 
name="0561c19" id="0561c19"></a>栗黃垂殼坼芋熟撥灰香供佛秋花少芙蓉開小塘<a 
name="0561c20" id="0561c20"></a>不羨簟瓢樂猶貪丘壑清柴乾谿水便稱我住山情</span></p><a 
name="0561c21" id="0561c21"></a><p style="margin-left: 4em"><span class="headname">講經臺</span></p><a 
name="0561c22" id="0561c22"></a><p><span class="lg">空生岩下坐雨花落如霰白馬未曾來早<span class="corr" title='[巳&gt;已]'>已</span>傳經遍</span></p><a 
name="0561c23" id="0561c23"></a><p style="margin-left: 4em"><span class="headname">浴龍池</span></p><a 
name="0561c24" id="0561c24"></a><p><span class="lg">龍馴風雨息清水浸莓苔坐石閒看慣猿歸鹿又來</span></p><a 
name="0561c25" id="0561c25"></a><p style="margin-left: 4em"><span class="headname">棲鳳嶺</span></p><a 
name="0561c26" id="0561c26"></a><p><span class="lg">石壁桐花落山空小鳥飛嶺頭霞色起知是鳳來<span class="corr" title='[▆&gt;儀]'>儀</span></span></p><a 
name="0561c27" id="0561c27"></a><p style="margin-left: 4em"><span class="headname">靈源橋</span></p><a 
name="0562a01" id="0562a01"></a><p><span class="lg">雨過夜塘深鸕鶿飛欲起橋上望秋山影倒流水裏</span></p><a 
name="0562a02" id="0562a02"></a><p style="margin-left: 3em"><span class="headname">七言絕句</span></p><a 
name="0562a03" id="0562a03"></a><p style="margin-left: 4em"><span class="headname">寄俞公遠二首</span></p><a 
name="0562a04" id="0562a04"></a><p><span class="lg">瓦缶茆龕一個燈白雲為幔坐閒僧夜來借問天邊<a 
name="0562a05" id="0562a05"></a>月曾到君前照未曾</span></p><a 
name="0562a06" id="0562a06"></a><p><span class="lg">樹底常聞鳥說經山泉慣汲滿銅瓶松風不肯容高<a 
name="0562a07" id="0562a07"></a>臥夢到谿亭吹忽醒</span></p><a 
name="0562a08" id="0562a08"></a><p style="margin-left: 4em"><span class="headname">徐山人香水有章臺之戀因以儆之</span></p><a 
name="0562a09" id="0562a09"></a><p><span class="lg">夢裏花枝蝶自迷醒來猶恨五更雞蓮花雖向泥中<a 
name="0562a10" id="0562a10"></a>出爭肯和根倒入泥</span></p><a 
name="0562a11" id="0562a11"></a><p style="margin-left: 4em"><span class="headname">答李飛侯文學</span></p><a 
name="0562a12" id="0562a12"></a><p><span class="lg">青蓮仙品落人間何意巾車過雪關相見不須施棒<a 
name="0562a13" id="0562a13"></a>喝夜深明月照花龕</span></p><a 
name="0562a14" id="0562a14"></a><p style="margin-left: 4em"><span class="headname">題聽松山房</span></p><a 
name="0562a15" id="0562a15"></a><p><span class="lg">似聞白馬起潮頭惹得錢王控弩愁我試與君坡下<a 
name="0562a16" id="0562a16"></a>聽分明天樂響箜篌</span></p><a 
name="0562a17" id="0562a17"></a><p style="margin-left: 4em"><span class="headname">山居</span></p><a 
name="0562a18" id="0562a18"></a><p><span class="lg">疊箇石頭松下坐選枝竹杖手中攜看山莫道無閒<a 
name="0562a19" id="0562a19"></a>伴野鹿成群送過溪</span></p><a 
name="0562a20" id="0562a20"></a><p><span class="lg">柏子長燒香滿爐磐陀坐聽鳥聲呼瑞巖不識菴中<a 
name="0562a21" id="0562a21"></a>主剛要惺惺喚醒渠</span></p><a 
name="0562a22" id="0562a22"></a><p><span class="lg">龍山客到便移菴拂尾靈龜我不堪混眾獨居皆可<a 
name="0562a23" id="0562a23"></a>意白雲深處及封關</span></p><a 
name="0562a24" id="0562a24"></a><p><span class="lg">鄰僧送箇藤花枕紙帳無鉤竹榻低幾度放憨呼不<a 
name="0562a25" id="0562a25"></a>醒那知窗畔日頭西</span></p><a 
name="0562a26" id="0562a26"></a><p><span class="lg">泉石獨饒清供好煙嵐竹樹畫圖開從來身在千峰<a 
name="0562a27" id="0562a27"></a>裏長嘯高歌歸去來</span></p><a 
name="0562b01" id="0562b01"></a><p><span class="lg">熱鬧門庭饒一著幽深境界占三分蒼松白石容高<a 
name="0562b02" id="0562b02"></a>臥隔斷紅塵遍是雲</span></p><a 
name="0562b03" id="0562b03"></a><p style="margin-left: 4em"><span class="headname">瀛山八景</span></p><a 
name="0562b04" id="0562b04"></a><p style="margin-left: 2em"><span class="headname">一指峰</span></p><a 
name="0562b05" id="0562b05"></a><p><span class="lg">西來大意憑誰說壁上孤峰豎指頭煙水百城都影<a 
name="0562b06" id="0562b06"></a>現善財猶自向南求</span></p><a 
name="0562b07" id="0562b07"></a><p style="margin-left: 2em"><span class="headname">香象峰</span></p><a 
name="0562b08" id="0562b08"></a><p><span class="lg">生獰氣勢度香河截斷中流萬頃波何事橫眠煙霧<a 
name="0562b09" id="0562b09"></a>裏笑看兔馬走前坡</span></p><a 
name="0562b10" id="0562b10"></a><p style="margin-left: 2em"><span class="headname">紫芝塢</span></p><a 
name="0562b11" id="0562b11"></a><p><span class="lg">石骨蒸雲芝艸秀松脂潤地茯苓多結茅此處人稀<a 
name="0562b12" id="0562b12"></a>到水面香風吹綠荷</span></p><a 
name="0562b13" id="0562b13"></a><p style="margin-left: 2em"><span class="headname">脩竹塢</span></p><a 
name="0562b14" id="0562b14"></a><p><span class="lg">種來一徑篔簹綠玉版逄人恣說禪迸出龍孫千萬<a 
name="0562b15" id="0562b15"></a>個春風補我破苔錢</span></p><a 
name="0562b16" id="0562b16"></a><p style="margin-left: 2em"><span class="headname">如意泉</span></p><a 
name="0562b17" id="0562b17"></a><p><span class="lg">泥深艸濕乳泉藏小鹿貪眠樹底涼試向源頭揮一<a 
name="0562b18" id="0562b18"></a>钁四時花塢水流香</span></p><a 
name="0562b19" id="0562b19"></a><p style="margin-left: 2em"><span class="headname">東澗水</span></p><a 
name="0562b20" id="0562b20"></a><p><span class="lg">鳥惜落花啣去緩鹿窺清影下來忙閒情飽看青山<a 
name="0562b21" id="0562b21"></a>色坐聽潺湲歸亦忘</span></p><a 
name="0562b22" id="0562b22"></a><p style="margin-left: 2em"><span class="headname">西澗水</span></p><a 
name="0562b23" id="0562b23"></a><p><span class="lg">雪瀑交飛谷裏喧石橋虎過漸黃昏瘦筇問我誰為<a 
name="0562b24" id="0562b24"></a>伴笑指扳岩下樹猿</span></p><a 
name="0562b25" id="0562b25"></a><p style="margin-left: 2em"><span class="headname">金鐘山</span></p><a 
name="0562b26" id="0562b26"></a><p><span class="lg">不待華鯨吼曉風賦形疑是蜀山銅太音豈入時流<a 
name="0562b27" id="0562b27"></a>耳常自聲傳萬壑中</span></p><a 
name="0562c01" id="0562c01"></a><p style="margin-left: 3em"><span class="headname">六言四句</span></p><a 
name="0562c02" id="0562c02"></a><p style="margin-left: 4em"><span class="headname">山居</span></p><a 
name="0562c03" id="0562c03"></a><p><span class="lg">曲磴遙峰數里斷橋流水三灣有鳥來啼竹院無人<a 
name="0562c04" id="0562c04"></a>閒閉花關</span></p><a 
name="0562c05" id="0562c05"></a><p><span class="lg">準擬岩棲壁立還思泛宅浮家興到間尋煙嶠倦來<a 
name="0562c06" id="0562c06"></a>一枕蘆花</span></p><a 
name="0562c07" id="0562c07"></a><p><span class="lg">桃萼幾枝紅雨柳絲一把蒼煙眼底風光爛熳問君<a 
name="0562c08" id="0562c08"></a>春在誰邊</span></p><a 
name="0562c09" id="0562c09"></a><p><span class="lg">石罅安排茶具松陰聽斸苓鑱坐逼風泉欲冷何人<a 
name="0562c10" id="0562c10"></a>招手高岩</span></p><a 
name="0562c11" id="0562c11"></a><p><span class="lg">麋鹿群中散步漁樵隊裏相將真嬾幾分幽趣天放<a 
name="0562c12" id="0562c12"></a>一種清狂</span></p><a 
name="0562c13" id="0562c13"></a><p><span class="lg">石骨穿雲欲露泉聲帶雨分流種竹平遮地角卓菴<a 
name="0562c14" id="0562c14"></a>先占峰頭</span></p><a 
name="0562c15" id="0562c15"></a><p><span class="lg">不見崖猿捧缽時看谿鹿銜花偶逐漁樵歸去行過<a 
name="0562c16" id="0562c16"></a>村裏三家</span></p><a 
name="0562c17" id="0562c17"></a><p><span class="lg">覓伴松間敲火呼童澗底擔泉過量何分七碗貪杯<a 
name="0562c18" id="0562c18"></a>笑倒玉川</span></p><a 
name="0562c19" id="0562c19"></a><div class="xu"><p style="margin-left: 2em"><span class="headname">雪和尚語錄跋</span></p><a 
name="0562c20" id="0562c20"></a><p style="text-indent: 0em; margin-left: 0em"><span class="linehead"></span>夫弘法為人非細事也必須行解相應事理函蓋始<a 
name="0562c21" id="0562c21"></a>堪是任不然則山雞鳳冠虛妄之流耳善丙子冬出<a 
name="0562c22" id="0562c22"></a>嶺參叩得侍　雪老人之側見其操行端方應機圓<a 
name="0562c23" id="0562c23"></a>活或隱或顯人莫測其涯涘但愧緣慳僅一寒暑而<a 
name="0562c24" id="0562c24"></a>　老人西邁矣彼時見其語錄散漫欲為編輯而力<a 
name="0562c25" id="0562c25"></a>有未逮至戊子春又聞博山經房<span class="corr" title='[[厄-厂]&gt;已]'>已</span>罹回祿板盡化<a 
name="0562c26" id="0562c26"></a>于灰燼至今九載未有修復因追繹　老人所說之<a 
name="0562c27" id="0562c27"></a>法玉瑩珠迴堪為後來龜鑑詎可任其湮沒弗傳乎<a 
name="0563a01" id="0563a01"></a>於是不揣鄙劣將五會之語編而輯之分為類者九<a 
name="0563a02" id="0563a02"></a>為卷者六付之剞劂用貽同志聊比書紳云爾。</p><a 
name="0563a03" id="0563a03"></a><p style="text-indent: 0em; margin-left: 0em"><span class="linehead"></span>歲次丙申仲春中浣侍者傳善稽首謹跋</p></div>
<hr>【經文資訊】嘉興藏第 27 冊 No. B199 雪關和尚語錄<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2460.html?index=J27nB199" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J27nB199_006 by HTTrack Website Copier/3.x [XR&CO'2008], Tue, 03 Jun 2014 00:34:50 GMT -->
</html>
