<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB452_002 by HTTrack Website Copier/3.x [XR&CO'2008], Tue, 03 Jun 2014 01:12:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gadd96-2.gif?utmac=MO-30696269-4&amp;utmn=321520605&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB452_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index97f9.html?index=J39nB452_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B452 侶巖荷禪師語錄 (7卷)<br/>【清 荷說　成純等記錄（依駒本印）】<br/>第 2 卷</p>
	<a href="index2800.html?index=J39nB452_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B452" sutra_name="侶巖荷禪師語錄" sutra_juan="[卷2]">　
<a 
name="0535c01" id="0535c01"></a><p><span class="juanname">侶巖荷禪師語錄卷之二</span></p><a 
name="0535c02" id="0535c02"></a><p style="margin-left: 4em"><span class="byline">侍者成浩記錄</span></p><a 
name="0535c03" id="0535c03"></a><p style="margin-left: 2em"><span class="headname">住安吉州龍山東禪寺</span></p><a 
name="0535c04" id="0535c04"></a><p style="text-indent: 0em; margin-left: 0em"><span class="linehead"></span>三門。「堂堂大道，千聖共行。入此門來，莫存知解。」</p><a 
name="0535c05" id="0535c05"></a><p style="text-indent: 0em; margin-left: 0em"><span class="linehead"></span>佛殿。「趙州不喜聞，老姥不欲見。試看新長老，為君通<a 
name="0535c06" id="0535c06"></a>一線。」展具便拜。</p><a 
name="0535c07" id="0535c07"></a><p style="text-indent: 0em; margin-left: 0em"><span class="linehead"></span>據室。橫按拄杖云：「你有一尺去你一尺，你有一丈去<a 
name="0535c08" id="0535c08"></a>你一丈。直饒格外承當，腳跟下好與三十拄杖。何也？<a 
name="0535c09" id="0535c09"></a>要與衲子結冤讎，留待人天作榜樣。」</p><a 
name="0535c10" id="0535c10"></a><p style="text-indent: 0em; margin-left: 0em"><span class="linehead"></span>護法疏。「釋迦老子二千年前於靈山會上，以佛正法<a 
name="0535c11" id="0535c11"></a>付囑國王、大臣、有力檀那，令其廣宣流布。」拈疏云：「只<a 
name="0535c12" id="0535c12"></a>此便是原本契書。」</p><a 
name="0535c13" id="0535c13"></a><p style="text-indent: 0em; margin-left: 0em"><span class="linehead"></span>法座。「盡大地是箇寶華王座，行住坐臥總在裏許，因<a 
name="0535c14" id="0535c14"></a>甚又要起模作樣？還委悉麼？雖然舊閣閒田地，一度<a 
name="0535c15" id="0535c15"></a>行來一度新。」遂。</p><a 
name="0535c16" id="0535c16"></a><p style="text-indent: 0em; margin-left: 0em"><span class="linehead"></span>陞座拈香云：「此一瓣香，天上天下，世出世間，並屬照<a 
name="0535c17" id="0535c17"></a>臨，咸承恩澤，爇向爐中，端為祝嚴：<br><a 
name="0535c18" id="0535c18"></a>今上皇帝萬歲、萬歲、萬萬歲！恭願皇圖齊北極，睿算<a 
name="0535c19" id="0535c19"></a>尋南山。八荒咸歌有道，四海盡樂無為。」次拈香云：「此<a 
name="0535c20" id="0535c20"></a>一瓣香，金剛心中流出，般若種智栽培，花開覺苑，記<a 
name="0535c21" id="0535c21"></a><span class="gaiji">&#x8382;<!--gaiji,,1[卄/別],2&#x8382;,3--></span>靈山，奉為滿朝文武、闔國勳貴、現前請主、護法尊<a 
name="0535c22" id="0535c22"></a>官、闔郡、闔州縉紳、文學、居士，伏願共作皇家柱石，同<a 
name="0535c23" id="0535c23"></a>為法社金湯，祿位高增，福基永固。」復拈香云：「此一瓣<a 
name="0535c24" id="0535c24"></a>香，本無隱晦，曠劫彌新，無端東擲西拋，以致日昏月<a 
name="0535c25" id="0535c25"></a>昧，昔年撞著箇沒意智老漢，被伊當頭指出，直得耀<a 
name="0535c26" id="0535c26"></a>古騰今，光輝溢目，人天眾前不敢囊藏被蓋，供養金<a 
name="0535c27" id="0535c27"></a>粟堂上傳臨濟正宗三十二世上天下岸老和尚，不<a 
name="0535c28" id="0535c28"></a>圖報德酬恩，只要遞相鈍置。」<span class="corr" title='[歛&gt;斂]'>斂</span>衣就座。東昇大師白<a 
name="0535c29" id="0535c29"></a>椎云：「法筵龍象眾，當觀第一義。」師云：「第一、第二<span class="corr" title='[巳&gt;已]'>已</span>落<a 
name="0535c30" id="0535c30"></a>言詮，莫有言外知歸者麼？不妨出眾相見。」問答畢乃<a 
name="0536a01" id="0536a01"></a>云：「正體本無向背，大道迥絕方隅。寬廓非外，十方剎<a 
name="0536a02" id="0536a02"></a>海目前觀；寂寥非內，大千同一真如境。有時孤峰頂<a 
name="0536a03" id="0536a03"></a>上垂手，有時十字街頭晏坐。既無城市山林之異，豈<a 
name="0536a04" id="0536a04"></a>有世間出世之殊？如是則法隨法行，法幢隨處建立；<a 
name="0536a05" id="0536a05"></a>以一統萬，列眾象於臺前；舍短從長，截群機於句下；<a 
name="0536a06" id="0536a06"></a>拈一莖草作丈六金身，體無不備；將丈六金身作一<a 
name="0536a07" id="0536a07"></a>莖草，用無不彰；長河為酥酪，大地作黃金；不是神通<a 
name="0536a08" id="0536a08"></a>妙用，亦非法爾如然；皆吾心之常分，豈有假於他哉？<a 
name="0536a09" id="0536a09"></a>秪如法幢建立、正脈流通一句又作麼生道？」喝一喝<a 
name="0536a10" id="0536a10"></a>云：「一句迥超今古意，百千萬派盡朝宗。」復結椎云：「諦<a 
name="0536a11" id="0536a11"></a>觀法王法，法王法如是。」下座。</p><a 
name="0536a12" id="0536a12"></a><p style="text-indent: 0em; margin-left: 0em"><span class="linehead"></span>郡中眾護法請上堂：「全機大用，觸處現成。溢目清光，<a 
name="0536a13" id="0536a13"></a>貫通今古。直下無一絲毫頭，遍界全彰奇特事。露柱<a 
name="0536a14" id="0536a14"></a>腳跟穩密，燈籠眼目精明。蒲團坐斷千差，拄杖傍通<a 
name="0536a15" id="0536a15"></a>一線。高低嶽瀆共轉根本法輪，小大鱗毛普現色身<a 
name="0536a16" id="0536a16"></a>三昧。使處處齊知覺悟，教人人盡證真常。直得皇風<a 
name="0536a17" id="0536a17"></a>蕩蕩，帝道平平，四海晏清，兆民樂業。且道憑箇甚麼<a 
name="0536a18" id="0536a18"></a>得與麼奇特、與麼殊勝？」豎拂子云：「天上有星皆拱北，<a 
name="0536a19" id="0536a19"></a>人間無水不朝東。」</p><a 
name="0536a20" id="0536a20"></a><p style="text-indent: 0em; margin-left: 0em"><span class="linehead"></span>請兩序。上堂舉鶴林玄素禪師住菴時有僧敲門，素<a 
name="0536a21" id="0536a21"></a>云：「誰？」僧云：「是僧。」素云：「莫道是僧，佛來亦不著。」僧曰：「因<a 
name="0536a22" id="0536a22"></a>甚不著？」素云：「無他棲泊處。」師云：「鶴林老人可謂門庭<a 
name="0536a23" id="0536a23"></a>壁立，清振一時。然檢點將來，猶未盡善。夫善知識者，<a 
name="0536a24" id="0536a24"></a>權衡在握，縱奪臨期。有時纖塵不立，有時遍界齊彰。<a 
name="0536a25" id="0536a25"></a>纖塵不立處海納山容，遍界齊彰時針劄不入。然後<a 
name="0536a26" id="0536a26"></a>可以建法幢，立宗旨，綱維佛祖，開鑿人天，發大機，顯<a 
name="0536a27" id="0536a27"></a>大用，交為肘臂，互作主賓。所以道，你若立時我須坐，<a 
name="0536a28" id="0536a28"></a>你若坐時我須立。拈起也珠迴玉轉，放下也草偃風<a 
name="0536a29" id="0536a29"></a>行。秪如不拈不放一句作麼生道？妙舞只須誇遍拍，<a 
name="0536a30" id="0536a30"></a>三臺元是大家催。」擊拂子下座。</p><a 
name="0536b01" id="0536b01"></a><p style="text-indent: 0em; margin-left: 0em"><span class="linehead"></span>至節上堂：「群陰剝盡，一陽來復。君子道長，小人道縮。<a 
name="0536b02" id="0536b02"></a>所以道，時節若至，其理自彰。作麼生是自彰之理？梅<a 
name="0536b03" id="0536b03"></a>花不被雪霜侵，爭得馨香滿巖谷？」</p><a 
name="0536b04" id="0536b04"></a><p style="text-indent: 0em; margin-left: 0em"><span class="linehead"></span>監院介衡圓戒請上堂：「釋迦成道日，諸人納戒時。聖<a 
name="0536b05" id="0536b05"></a>凡無異路，達者自同途。汝等若能歇卻馳求，識取自<a 
name="0536b06" id="0536b06"></a><span class="corr" title='[已&gt;己]'>己</span>，則悟道持戒大似病眼見空花。其或未然，腳下泥<a 
name="0536b07" id="0536b07"></a>深忙進步，縱行平處索隄防。」</p><a 
name="0536b08" id="0536b08"></a><p style="text-indent: 0em; margin-left: 0em"><span class="linehead"></span>除夕示眾：「一年將盡夜，萬里未歸人。若是到家者，拈<a 
name="0536b09" id="0536b09"></a>來著著親。作麼生是到家底句？若也道得，大家團圞<a 
name="0536b10" id="0536b10"></a>頭，共說無生話。其或未然，富貴故鄉歸未得，夜行衣<a 
name="0536b11" id="0536b11"></a>錦待何如？」</p><a 
name="0536b12" id="0536b12"></a><p style="text-indent: 0em; margin-left: 0em"><span class="linehead"></span>元旦上堂：「佛法新年頭，有無俱莫筭。鑑徹在機先，吾<a 
name="0536b13" id="0536b13"></a>道一以貫。作麼生是機先底句？今年且喜歲朝春，上<a 
name="0536b14" id="0536b14"></a>元又是正月半。」</p><a 
name="0536b15" id="0536b15"></a><p style="text-indent: 0em; margin-left: 0em"><span class="linehead"></span>示眾：「今朝正月半，打鼓普請看。花燈處處燃，月色渾<a 
name="0536b16" id="0536b16"></a>如練。燈月兩交輝，箇裏誠難辨。還辨得麼？直饒辨得<a 
name="0536b17" id="0536b17"></a>分明，也是認光影底漢。」</p><a 
name="0536b18" id="0536b18"></a><p style="text-indent: 0em; margin-left: 0em"><span class="linehead"></span>示眾：「趺坐挺起脊梁，經行照顧腳下。恁般苦口叮嚀，<a 
name="0536b19" id="0536b19"></a>只要諸人領話。還會麼？大蟲被虎傷，可煞令人怕。」</p><a 
name="0536b20" id="0536b20"></a><p style="text-indent: 0em; margin-left: 0em"><span class="linehead"></span>示眾舉南石琇禪師云：「情塵昜遣，理障難除。盡十方<a 
name="0536b21" id="0536b21"></a>世界空索索地，欲求一法了不可得。有什麼情塵可<a 
name="0536b22" id="0536b22"></a>遣？有什麼理障可除？」師云：「南石和尚猶欠悟在。只如<a 
name="0536b23" id="0536b23"></a>『盡十方世界空索索地，欲求一法了不可得』，此正是<a 
name="0536b24" id="0536b24"></a>情塵理障。若是<span class="gaiji">[囗@力]<!--gaiji,,1[囗@力],2&#x361E;,3--></span>地一聲，方知盡十方世界是當人<a 
name="0536b25" id="0536b25"></a>自<span class="corr" title='[巳&gt;己]'>己</span>，盡十方世界是自<span class="corr" title='[巳&gt;己]'>己</span>光明，盡十方世界在自<span class="corr" title='[巳&gt;己]'>己</span><a 
name="0536b26" id="0536b26"></a>光明裏。雖然如是，也須實到者箇田地始得。」</p><a 
name="0536b27" id="0536b27"></a><p style="text-indent: 0em; margin-left: 0em"><span class="linehead"></span>示眾：「如來禪，祖師意，一箇鼻頭，兩處出氣。會得者似<a 
name="0536b28" id="0536b28"></a>井覷驢，不會者如牛拽磨。」</p><a 
name="0536b29" id="0536b29"></a><p style="text-indent: 0em; margin-left: 0em"><span class="linehead"></span>示眾：「清明節屆，祭掃墳堂。隴頭陌上，士女奔忙。呼兄<a 
name="0536b30" id="0536b30"></a>喚弟，拾翠尋芳。東野絃歌酒讌，西郊接盃舉觴。盡是<a 
name="0536c01" id="0536c01"></a>胸襟流出，發揮本地風光。一一天真明妙，迥絕囊藏。<a 
name="0536c02" id="0536c02"></a>若是克家種草，不向者裏承當。何故？須知別有好商<a 
name="0536c03" id="0536c03"></a>量。」</p><a 
name="0536c04" id="0536c04"></a><p style="text-indent: 0em; margin-left: 0em"><span class="linehead"></span>示眾舉應菴和尚云：「三十三州七十僧，驢腮馬頷得<a 
name="0536c05" id="0536c05"></a>人僧。諸方若具羅籠手，今日無因到淨明。」師云：「應菴<a 
name="0536c06" id="0536c06"></a>遠祖恁麼說話，未免揚<span class="corr" title='[巳&gt;己]'>己</span>抑人。龍山不然，三十三州<a 
name="0536c07" id="0536c07"></a>七十僧，祥麟瑞鳳競頭爭。諸方盡是羅籠手，脫略還<a 
name="0536c08" id="0536c08"></a>他過量人。如何是過量人？」顧左右云：「參退喫茶。」</p><a 
name="0536c09" id="0536c09"></a><p style="text-indent: 0em; margin-left: 0em"><span class="linehead"></span>示眾：「晨朝有粥，齋時有飯。一念相應，所作皆辦。作麼<a 
name="0536c10" id="0536c10"></a>生是相應底念？石壓筍邪出，崖懸花倒生。」</p><a 
name="0536c11" id="0536c11"></a><p style="text-indent: 0em; margin-left: 0em"><span class="linehead"></span>示眾舉天目體禪師云：「久雨不<span class="corr" title='[睛&gt;晴]'>晴</span>，雲霧遮障。帶累衲<a 
name="0536c12" id="0536c12"></a>僧，無處晒<span class="gaiji">[日*良]<!--gaiji,,1[日*良],2&#x3AF0;,3--></span>。」師云：「大小滅翁恁麼語話，未免屈抑多<a 
name="0536c13" id="0536c13"></a>人。龍山不然，久雨忽晴，雲開日現。俊哉衲僧，打成一<a 
name="0536c14" id="0536c14"></a>片。正體堂堂絕覆藏，輝天鑑地真堪<span class="corr" title='[羡&gt;羨]'>羨</span>。」</p><a 
name="0536c15" id="0536c15"></a><p style="text-indent: 0em; margin-left: 0em"><span class="linehead"></span>示眾喝一喝云：「端陽<span class="corr" title='[隹&gt;佳]'>佳</span>節忽聞雷，百怪千妖化作灰。<a 
name="0536c16" id="0536c16"></a>雖則本來田地淨，何如奪得錦標回？奪得後如何？不<a 
name="0536c17" id="0536c17"></a>惟慶快平生事，正是男兒得意時。」</p><a 
name="0536c18" id="0536c18"></a><p style="text-indent: 0em; margin-left: 0em"><span class="linehead"></span>示眾：「九年面壁，不逢作者不開拳；三遭痛棒，一遇知<a 
name="0536c19" id="0536c19"></a>音便分付。坐禪成佛，何異蒸砂而作飯？磨磚作鏡，慣<a 
name="0536c20" id="0536c20"></a>將直釣釣獰龍。所以道，事存函蓋合，理應箭鋒拄。若<a 
name="0536c21" id="0536c21"></a>是針芥相投，自然水乳契合。格外承當一句又作麼<a 
name="0536c22" id="0536c22"></a>生道？幾回斫額頻相望，誰是庭前立雪人？」</p><a 
name="0536c23" id="0536c23"></a><p style="text-indent: 0em; margin-left: 0em"><span class="linehead"></span>示眾舉洞山云：「初秋夏末，諸兄弟東去西去，只須向<a 
name="0536c24" id="0536c24"></a>萬里無寸草處去。」又云：「萬里無寸草處作麼生去？」石<a 
name="0536c25" id="0536c25"></a>霜云：「出門便是草。」太陽云：「不出門亦是草漫漫地。」師<a 
name="0536c26" id="0536c26"></a>云：「『萬里無寸草』，只道得一半。出門不出門，總是草裡<a 
name="0536c27" id="0536c27"></a>漢。作麼生是轉身底句？但識目前無異路，何必行從<a 
name="0536c28" id="0536c28"></a>鳥道歸？」</p><a 
name="0536c29" id="0536c29"></a><p style="text-indent: 0em; margin-left: 0em"><span class="linehead"></span>師誕上堂：「在家三十年，騰騰不造惡。出家三十年，兀<a 
name="0536c30" id="0536c30"></a>兀不修善。正當六十時，不起聖凡見。等閒拈一機，佛<a 
name="0537a01" id="0537a01"></a>祖猶難辨。故爾按下雲端，直得施權設變。假饒鐵額<a 
name="0537a02" id="0537a02"></a>銅頭，換骨洗腸重煉。不是盡法無民，只要自開生面。<a 
name="0537a03" id="0537a03"></a>剃起列祖心燈，與伊聯輝續燄。」喝一喝。</p><a 
name="0537a04" id="0537a04"></a><p style="text-indent: 0em; margin-left: 0em"><span class="linehead"></span>上堂問：「辨魔揀異，必資先聖綱宗；開鑿人天，須會祖<a 
name="0537a05" id="0537a05"></a>宗的旨。如何是三玄三要？」師云：「何必重拈舊葛藤？」進<a 
name="0537a06" id="0537a06"></a>云：「如何是第一玄？」師云：「扇子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天。」進云：<a 
name="0537a07" id="0537a07"></a>「如何是第二玄？」師云：「築著帝釋鼻孔。」進云：「如何是第<a 
name="0537a08" id="0537a08"></a>三玄？」師云：「東海鯉魚打一棒，雨似盆傾。」進云：「如何是<a 
name="0537a09" id="0537a09"></a>第一要？」師云：「有佛處不得住。」進云：「如何是第二要？」師<a 
name="0537a10" id="0537a10"></a>云：「無佛處急走過。」進云：「如何是第三要？」師云：「三千里<a 
name="0537a11" id="0537a11"></a>外，逢人不得錯舉。」乃云：「秋高氣爽，大地清涼。梧葉飄<a 
name="0537a12" id="0537a12"></a>金井，巖桂競芬芳。破砂盆全體獨露，乾矢橛遍界馨<a 
name="0537a13" id="0537a13"></a>香。山蒼蒼，水茫茫，一一現成受用，頭頭本地風光。但<a 
name="0537a14" id="0537a14"></a>見皇風成一片，不知何處有封疆？」</p><a 
name="0537a15" id="0537a15"></a><p style="text-indent: 0em; margin-left: 0em"><span class="linehead"></span>中秋示眾：「心月孤圓，性天朗耀。無黨無偏，虛明自照。<a 
name="0537a16" id="0537a16"></a>供養修行拂袖行，總是門外打之遶。」</p><a 
name="0537a17" id="0537a17"></a><p style="text-indent: 0em; margin-left: 0em"><span class="linehead"></span>示眾：「花謝花開，自有春風管待；雲來雲去，逢迎一任<a 
name="0537a18" id="0537a18"></a>青山。又何必缽盂安柄，土上加泥？管什麼松直棘曲，<a 
name="0537a19" id="0537a19"></a>鳧短鶴長？」擲拄杖云：「兩眼閒閒天地外，笑看日月為<a 
name="0537a20" id="0537a20"></a>誰忙？」</p><a 
name="0537a21" id="0537a21"></a><p style="text-indent: 0em; margin-left: 0em"><span class="linehead"></span>師在道場山首座寮。</p><a 
name="0537a22" id="0537a22"></a><p style="text-indent: 0em; margin-left: 0em"><span class="linehead"></span>結制。秉拂上堂，方丈和尚引座，云：「今朝十月二十，四<a 
name="0537a23" id="0537a23"></a>眾<span class="corr" title='[[禾/亍]&gt;年]'>年</span>年雲集。盡道老僧<span class="corr" title='[毋&gt;母]'>母</span>難，實為結制起七。若道結<a 
name="0537a24" id="0537a24"></a>制起七，又是老僧<span class="corr" title='[毋&gt;母]'>母</span>難。到者裏畢竟如何即得？不是<a 
name="0537a25" id="0537a25"></a>真師子，兒果難分晰。大眾，要識真師子麼？」遂喝一喝<a 
name="0537a26" id="0537a26"></a>云：「問取堂中第一座。」</p><a 
name="0537a27" id="0537a27"></a><p style="text-indent: 0em; margin-left: 0em"><span class="linehead"></span>師陞座云：「有問有答，賓主歷然。無問無答，玄微莫辨。<a 
name="0537a28" id="0537a28"></a>還有識機宜、別休咎者麼？出眾相見。」問答畢乃云：「行<a 
name="0537a29" id="0537a29"></a>腳高人結制，堂頭和尚慶生。不惟兩彩一賽，實乃好<a 
name="0537a30" id="0537a30"></a>事多同。一一稽首問訊，各各人事匆匆。獨有堂中憍<a 
name="0537b01" id="0537b01"></a>陳如尊者，自把暖簾放下，與十方衲子眉毛廝結，和<a 
name="0537b02" id="0537b02"></a>氣氤氳，鉗鎚密運，爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>通紅，深錐痛劄，截鐵斬釘。秉<a 
name="0537b03" id="0537b03"></a>拂上座，未免讚歎有分。且道讚歎箇甚麼？煆教表裏<a 
name="0537b04" id="0537b04"></a>明如鏡，證取金剛不壞身。」卓拄杖下座。</p><a 
name="0537b05" id="0537b05"></a><p style="text-indent: 0em; margin-left: 0em"><span class="linehead"></span>秉拂：「夜見星，晝見日。鴨吞螺螄，眼睛突出。祖師心印<a 
name="0537b06" id="0537b06"></a>鐵牛機，拈向當陽誰辨的？難辨的，真堪惜。須知彼此<a 
name="0537b07" id="0537b07"></a>出家兒，切莫自輕而退屈。」復舉「石頭和尚云：『從來共<a 
name="0537b08" id="0537b08"></a>住不知名』，恰似兩箇，『任運相將秪麼行』，也須照顧腳<a 
name="0537b09" id="0537b09"></a>下，『自古上賢猶不識』，莫謗他好，『造次凡流豈可明』，不<a 
name="0537b10" id="0537b10"></a>得以己妨人。秉拂上座則不然，聖凡名號閒言語，大<a 
name="0537b11" id="0537b11"></a>地何曾有二人？月白風清山突兀，頭頭總是自家珍。」<a 
name="0537b12" id="0537b12"></a>喝一喝。</p><a 
name="0537b13" id="0537b13"></a><p style="text-indent: 0em; margin-left: 0em"><span class="linehead"></span>秉拂：「一念不生，前後際斷。絕點純清，一條白練。美則<a 
name="0537b14" id="0537b14"></a>美矣，善亦未善。去卻眼中釘，拔卻腦後箭。棒下解翻<a 
name="0537b15" id="0537b15"></a>身，不住空王殿。拶透鐵壁銀山，方知本來成現。」喝一<a 
name="0537b16" id="0537b16"></a>喝。復舉：「那吒太子析骨還父、析肉還母，復現本身，運<a 
name="0537b17" id="0537b17"></a>大神力，為父母說法。佛眼和尚云：『肉既還母，骨既還<a 
name="0537b18" id="0537b18"></a>父，以何為本身？』學人到者裏見得徹去，廓清五蘊，吞<a 
name="0537b19" id="0537b19"></a>盡十方。苟或未然，秉拂上座更為頌出，白雲散盡露<a 
name="0537b20" id="0537b20"></a>青山，只有金風不改顏。歲歲枝頭吹敗葉，歸根見蒂<a 
name="0537b21" id="0537b21"></a>逼人塞。」</p><a 
name="0537b22" id="0537b22"></a><p style="text-indent: 0em; margin-left: 0em"><span class="linehead"></span>至節秉拂：「群陰剝盡復回陽，箇事何曾有覆藏？除卻<a 
name="0537b23" id="0537b23"></a>目前諸障礙，本來正體露堂堂。且作麼生是本來正<a 
name="0537b24" id="0537b24"></a>體？凍雲開豁山眉展，愛日新添一線長。」復舉疏山因<a 
name="0537b25" id="0537b25"></a>僧問：「如何是冬來意？」山云：「京師出大黃。」師云：「者僧外<a 
name="0537b26" id="0537b26"></a>感業惑塵勞，內傷禪道佛法。暑往寒來，眾苦縈纏，逼<a 
name="0537b27" id="0537b27"></a>迫疏山用此一味藥頭，凡情聖解，蕩盡無遺，絕後再<a 
name="0537b28" id="0537b28"></a>甦，更非他物。」復頌云：「直指冬來意，京師出大黃。病多<a 
name="0537b29" id="0537b29"></a>諳藥性，經效始傳方。」</p><a 
name="0537b30" id="0537b30"></a><p style="text-indent: 0em; margin-left: 0em"><span class="linehead"></span>除夕秉拂：「古人以臘月三十日譬喻眼光落地之時，<a 
name="0537c01" id="0537c01"></a>謂是年終歲盡之一大關頭也。如彼農業之家，為人<a 
name="0537c02" id="0537c02"></a>忠厚，不惜勞苦，及時趕趁，預納租賦，當此之際，門無<a 
name="0537c03" id="0537c03"></a>索債，倉有餘糧，燒榾柮火，煮野菜羹，團圞聚首，樂何<a 
name="0537c04" id="0537c04"></a>如也。或有不守本分，好喫懶做，田地荒蕪，收成減少，<a 
name="0537c05" id="0537c05"></a>在今之日單衣，<span class="gaiji">[飢-几+爰]<!--gaiji,,1[飢-几+爰],2,3--></span>腹饑凍難禁，私債官銀，互相逼迫，<a 
name="0537c06" id="0537c06"></a>舉家愁嘆，無地藏身，只管怨天尤人，不知自作自受。<a 
name="0537c07" id="0537c07"></a>我輩沙門釋子，遠離俗累，發足參方，當以己事不明<a 
name="0537c08" id="0537c08"></a>為急務，親近明師，正真決擇，發勇猛心，立堅固願，母<a 
name="0537c09" id="0537c09"></a>論忙閒動靜，不拘春夏秋冬，心心不昜，念念無差，必<a 
name="0537c10" id="0537c10"></a>至大悟大徹而後已。更要行解相應，方乃所作皆辦，<a 
name="0537c11" id="0537c11"></a>此則自利而利他也。倘或心高氣傲，作事猖狂，志力<a 
name="0537c12" id="0537c12"></a>衰微，偷安濫食，競爭人我，恣逞無明，戒律乖違，因果<a 
name="0537c13" id="0537c13"></a>錯謬，愚癡邪見，造作無端，一朝病苦縈纏，方覺此身<a 
name="0537c14" id="0537c14"></a>危脆，追思往事，怕怖慞惶，正所謂業識茫茫，無本可<a 
name="0537c15" id="0537c15"></a>據者，此也。更或發心，精嚴戒律，誦持禮拜，作諸福業，<a 
name="0537c16" id="0537c16"></a>修諸苦行，不遇明師，不聞正法，成有漏因，他生後世<a 
name="0537c17" id="0537c17"></a>博得一場富貴而<span class="corr" title='[巳&gt;已]'>已</span>。往往見富貴之人昧卻前因，不<a 
name="0537c18" id="0537c18"></a>自忖量，將謂住世百千萬年，縱情恣意，妄作妄為，起<a 
name="0537c19" id="0537c19"></a>無量貪瞋，造無邊惡業。殊不知一息不來，依舊隨業<a 
name="0537c20" id="0537c20"></a>受報，輪轉三塗苦海之中，要如今日居名山大川、清<a 
name="0537c21" id="0537c21"></a>淨伽藍、祖師法窟者豈可得乎？所以道，此事今生須<a 
name="0537c22" id="0537c22"></a>了卻，免教累劫受餘殃。久立眾慈，伏惟珍重。」</p><a 
name="0537c23" id="0537c23"></a><p style="text-indent: 0em; margin-left: 0em"><span class="linehead"></span>秉拂：「喪卻目前機，去卻胸中物。深深海底行，高高山<a 
name="0537c24" id="0537c24"></a>頂立。撥轉上頭關，踏翻知見窟。人言俊衲僧，我道成<a 
name="0537c25" id="0537c25"></a>狼藉。不是盡法無民，只要共相委悉。」復舉丹霞天然<a 
name="0537c26" id="0537c26"></a>禪師過慧林寺，值天寒，取木佛向火，院主呵曰：「何得<a 
name="0537c27" id="0537c27"></a>燒我木佛？」霞以杖撥灰云：「我欲取舍利耳。」主曰：「木佛<a 
name="0537c28" id="0537c28"></a>豈有舍利？」霞云：「既無舍利，更燒兩尊。」自後院主眉鬚<a 
name="0537c29" id="0537c29"></a>墮落。師云：「看他古人得意之後，等閒拈出些子，不妨<a 
name="0537c30" id="0537c30"></a>奇特。非但院主眉鬚墮落，直使盡大地人喪身失命。<a 
name="0538a01" id="0538a01"></a>更聽一頌：為人徹底世間稀，忍凍丹霞不自欺。木佛<a 
name="0538a02" id="0538a02"></a>更教重<span class="corr" title='[煆&gt;鍛]'>鍛</span>過，令他院主落眉鬚。」</p><a 
name="0538a03" id="0538a03"></a><p style="text-indent: 0em; margin-left: 0em"><span class="linehead"></span>解制秉拂：「天寒人寒，瞞你諸人不得；滴水滴凍，且莫<a 
name="0538a04" id="0538a04"></a>草草承當。所以道，見聞覺知是法，法離見聞覺知。直<a 
name="0538a05" id="0538a05"></a>下如王秉劍，殺活齊彰，似鏡臨臺，妍媸立辨。一處透<a 
name="0538a06" id="0538a06"></a>脫，千處百處光輝；一機洞明，千機萬機圓轉。不從菩<a 
name="0538a07" id="0538a07"></a>薩覓神通，不向諸聖求解脫。人人常光現前，箇箇壁<a 
name="0538a08" id="0538a08"></a>立萬仞。其或未然，莫道此間山勢險，前途更有最高<a 
name="0538a09" id="0538a09"></a>峰。」</p>
<hr>【經文資訊】嘉興藏第 39 冊 No. B452 侶巖荷禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index62b0.html?index=J39nB452" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB452_002 by HTTrack Website Copier/3.x [XR&CO'2008], Tue, 03 Jun 2014 01:12:12 GMT -->
</html>
