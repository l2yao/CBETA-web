<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T32n1664_003 by HTTrack Website Copier/3.x [XR&CO'2008], Mon, 02 Jun 2014 23:20:37 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9c03.gif?utmac=MO-30696269-4&amp;utmn=474990833&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT32&amp;utmp=%2Fmobile%2Findex.php%3Findex%3DT32n1664_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbbeb.html?index=T32n1664_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第32冊<br/>No.1664 廣釋菩提心論 (4卷)<br/>【蓮華戒菩薩造  宋 施護譯】<br/>第 3 卷</p>
	<a href="indexee73.html?index=T32n1664_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T32">
<div class="root" id="1664" sutra_name="廣釋菩提心論" sutra_juan="[卷3]">　
<a 
name="0567c02" id="0567c02"></a><a 
name="0567c03" id="0567c03"></a><a 
name="0567c04" id="0567c04"></a><p><span class="juanname">廣釋菩提心論卷第三</span></p><a 
name="0567c05" id="0567c05"></a><a 
name="0567c06" id="0567c06"></a><p style="margin-left: 4em"><span class="byline">蓮華戒菩薩造</span></p><a 
name="0567c07" id="0567c07"></a><p style="margin-left: 4em"><span class="byline">西天譯經三藏傳法大師賜<a 
name="0567c08" id="0567c08"></a>紫沙門臣施護等奉　詔譯</span></p><a 
name="0567c09" id="0567c09"></a><p style="text-indent: 0em; margin-left: 0em"><span class="linehead"></span>復次此中次第應修彼諸禪定。謂若得離欲<a 
name="0567c10" id="0567c10"></a>愛所有喜樂。內心清淨住正相應。有尋有伺<a 
name="0567c11" id="0567c11"></a>是初禪定。又復此中無尋唯伺。名中間禪。初<a 
name="0567c12" id="0567c12"></a>禪地愛若得離已。所有喜樂內心清淨住正<a 
name="0567c13" id="0567c13"></a>相應。是二禪定。二禪地愛若得離已。樂捨<a 
name="0567c14" id="0567c14"></a>正知住正相應。是三禪定。三禪地愛若得離<a 
name="0567c15" id="0567c15"></a>已。捨念相應。是四禪定。所有無色定等行相<a 
name="0567c16" id="0567c16"></a>應知。是中諸所緣相如應分別。於所緣中令<a 
name="0567c17" id="0567c17"></a>心堅固。如理所作以慧觀察。智光明生破無<a 
name="0567c18" id="0567c18"></a>明種。畢竟得斷即正相應。異此皆是外道所<a 
name="0567c19" id="0567c19"></a>修。非正三摩地。不能斷煩惱。</p><a 
name="0567c20" id="0567c20"></a><p style="text-indent: 0em; margin-left: 0em"><span class="linehead"></span>如諸經說。所有正修三摩地時。若我想生。是<a 
name="0567c21" id="0567c21"></a>即還復發起煩惱。爾時住心當如止水。入三<a 
name="0567c22" id="0567c22"></a>摩地相應觀行。</p><a 
name="0567c23" id="0567c23"></a><p style="text-indent: 0em; margin-left: 0em"><span class="linehead"></span>如楞伽經說。總略而言。正慧觀行唯心靜住<a 
name="0567c24" id="0567c24"></a>外無分別。若住真如所緣是心應過。心若過<a 
name="0567c25" id="0567c25"></a>已彼無對礙而亦應過。無對礙中若相應住<a 
name="0567c26" id="0567c26"></a>是大乘觀。彼無發悟最勝寂靜。即勝無我智<a 
name="0567c27" id="0567c27"></a>無對礙觀。</p><a 
name="0567c28" id="0567c28"></a><p style="text-indent: 0em; margin-left: 0em"><span class="linehead"></span>此中意者。如實觀察心外必無色法分別。是<a 
name="0567c29" id="0567c29"></a>即最上相應勝行。若爾識之與色云何有異。<a 
name="0568a01" id="0568a01"></a>或不異者識亦應有對礙義耶不然如夢分<a 
name="0568a02" id="0568a02"></a>位所見不實。是故識外如實伺察。極微量色<a 
name="0568a03" id="0568a03"></a>取不可得。以不可得故如是成唯識。無復一<a 
name="0568a04" id="0568a04"></a>切外義可有。唯心靜住外無分別。於伺察中<a 
name="0568a05" id="0568a05"></a>以離色法故有所得相。而為得者畢竟無所<a 
name="0568a06" id="0568a06"></a>得。是故於諸色法應觀無色。彼若唯心無實<a 
name="0568a07" id="0568a07"></a>能取亦無所取。是二取性實不可得。離取捨<a 
name="0568a08" id="0568a08"></a>故即心無二。如是伺察亦無二相。於真如所<a 
name="0568a09" id="0568a09"></a>緣中是心亦過。彼所取相亦復過已。二無對<a 
name="0568a10" id="0568a10"></a>礙。於是無二智中住如實義。所言唯心過已<a 
name="0568a11" id="0568a11"></a>二無對礙。是智於中而亦應離。是故自性<a 
name="0568a12" id="0568a12"></a>他性中諸有生性而不可得。如應伺察諸眾<a 
name="0568a13" id="0568a13"></a>生性亦不和合。若取若捨二不實性悉應遠<a 
name="0568a14" id="0568a14"></a>離。當知一切物性諸有取著。於無二智中皆<a 
name="0568a15" id="0568a15"></a>應捨離。於無對礙無二智中若如是住。即<a 
name="0568a16" id="0568a16"></a>於一切法如實覺了無有自性。彼即能入最<a 
name="0568a17" id="0568a17"></a>上實性。入無分別三摩地門。又若於是無對<a 
name="0568a18" id="0568a18"></a>礙無二智中相應住者。是即最上實性中住。<a 
name="0568a19" id="0568a19"></a>是大乘見。如是亦見最上實性。以見最上實<a 
name="0568a20" id="0568a20"></a>性故。即於一切法慧眼觀空。智光明中皆如<a 
name="0568a21" id="0568a21"></a>實見。</p><a 
name="0568a22" id="0568a22"></a><p style="text-indent: 0em; margin-left: 0em"><span class="linehead"></span>如諸經說。云何見勝義諦。謂一切法無見。此<a 
name="0568a23" id="0568a23"></a>中如是。所言無見者。是勝意樂真實無見。非<a 
name="0568a24" id="0568a24"></a>如世間諸生盲者及瞑目人。緣闕故或不作<a 
name="0568a25" id="0568a25"></a>意故而皆不見。彼等有性顛倒種子悉不能<a 
name="0568a26" id="0568a26"></a>斷。此即不然。又如入無想定。後或出時還復<a 
name="0568a27" id="0568a27"></a>生起有性取著。貪等根本諸煩惱聚而不解<a 
name="0568a28" id="0568a28"></a>脫。所言有性取著貪等根本煩惱行相。如聖<a 
name="0568a29" id="0568a29"></a>二諦等經說。若復有言入無分別總持法門。<a 
name="0568b01" id="0568b01"></a>無分別法中離色等相。以決定慧於無色中。<a 
name="0568b02" id="0568b02"></a>觀無所得亦無作意。是勝義樂。非如無想<a 
name="0568b03" id="0568b03"></a>定等。於諸色等取著法中作意而離。是故當<a 
name="0568b04" id="0568b04"></a>知如前所說。諸色等中作意離相。若無正慧<a 
name="0568b05" id="0568b05"></a>即不能斷疑惑種子。譬如世間火若存時諸<a 
name="0568b06" id="0568b06"></a>物燒然。云何能離思之一法。若不調止◎所<a 
name="0568b07" id="0568b07"></a>有邪。</p><a 
name="0568b08" id="0568b08"></a><p style="text-indent: 0em; margin-left: 0em"><span class="linehead"></span>由此當知。所有奢摩他諸所緣中。心住堅固<a 
name="0568b09" id="0568b09"></a>如理所作。以慧伺察智光明生。明現暗除智<a 
name="0568b10" id="0568b10"></a>生障滅。如人二目隨量無差。於諸分位照明<a 
name="0568b11" id="0568b11"></a>無異。智光明出亦復如是。非光明中有冥<a 
name="0568b12" id="0568b12"></a>暗性。明暗二法互相違故。當知三摩地中離<a 
name="0568b13" id="0568b13"></a>冥暗性亦復如是。若不爾者。云何能住心一<a 
name="0568b14" id="0568b14"></a>境相。是故若於三摩呬多中如實了知。即能<a 
name="0568b15" id="0568b15"></a>一向隨順正慧。此中所說悉不相違。</p><a 
name="0568b16" id="0568b16"></a><p style="text-indent: 0em; margin-left: 0em"><span class="linehead"></span>復次三摩呬多中。應以慧觀都無色相。於一<a 
name="0568b17" id="0568b17"></a>切法悉無所得。彼諸相應分位相中。無所進<a 
name="0568b18" id="0568b18"></a>趣無所發悟。若自若他悉見無性。有性分別<a 
name="0568b19" id="0568b19"></a>戲論相等一切息滅。如是即於正慧所觀無<a 
name="0568b20" id="0568b20"></a>相性中而得相應。有心分別悉不能立。即彼<a 
name="0568b21" id="0568b21"></a>無性亦不可得。若於是中或謂有性而可見<a 
name="0568b22" id="0568b22"></a>者。是見應止。如是止已。若於無性分別轉者。<a 
name="0568b23" id="0568b23"></a>此亦不然。設使有性三時相應。以慧眼觀無<a 
name="0568b24" id="0568b24"></a>相無得。又何止邪。如實義者。有性無性不應<a 
name="0568b25" id="0568b25"></a>分別。一性異性亦不可分別。是中若離性與<a 
name="0568b26" id="0568b26"></a>無性二分別者。悉能照達諸分別空。即彼能<a 
name="0568b27" id="0568b27"></a>照及所照性亦無所有。如是乃得最上最勝<a 
name="0568b28" id="0568b28"></a>無分別相應。此中若住如是相應。即一切分<a 
name="0568b29" id="0568b29"></a>別悉能斷滅。所有煩惱障智障而亦能斷。於<a 
name="0568c01" id="0568c01"></a>彼煩惱障不生不滅性中。而性等顛倒根本<a 
name="0568c02" id="0568c02"></a>悉除。</p><a 
name="0568c03" id="0568c03"></a><p style="text-indent: 0em; margin-left: 0em"><span class="linehead"></span>如聖二諦等經說。如是相應行中。一切性等<a 
name="0568c04" id="0568c04"></a>分別斷已。普盡性等顛倒無明自性煩惱障<a 
name="0568c05" id="0568c05"></a>根本即斷。彼根本斷已諸煩惱障而悉能斷。</p><a 
name="0568c06" id="0568c06"></a><p style="text-indent: 0em; margin-left: 0em"><span class="linehead"></span>又如聖二諦經中。問妙吉祥菩薩言。云何能<a 
name="0568c07" id="0568c07"></a>得煩惱調伏。云何而能了知煩惱。妙吉祥言。<a 
name="0568c08" id="0568c08"></a>勝義諦中畢竟不生。彼一切法無生性中。世<a 
name="0568c09" id="0568c09"></a>俗皆是不實顛倒。應當止息一切性等所起<a 
name="0568c10" id="0568c10"></a>顛倒思惟分別。若彼思惟分別不止息者即<a 
name="0568c11" id="0568c11"></a>有我共相。既有我共相即起立諸見。若見起<a 
name="0568c12" id="0568c12"></a>立即煩惱轉。天子若能了知勝義諦中一切<a 
name="0568c13" id="0568c13"></a>法畢竟無生。即勝義諦具十種無顛倒。若勝<a 
name="0568c14" id="0568c14"></a>義諦中無顛倒即無分別。若無分別得滅相<a 
name="0568c15" id="0568c15"></a>應。若滅相應彼我共相即不能得。若我共<a 
name="0568c16" id="0568c16"></a>相既不能得。而彼諸見不能起立。乃至勝<a 
name="0568c17" id="0568c17"></a>義諦中涅槃之見亦復不起。由如是故即於<a 
name="0568c18" id="0568c18"></a>無生行中一切煩惱畢竟調伏。天子當知。諸<a 
name="0568c19" id="0568c19"></a>煩惱於勝義諦無礙智中。畢竟空畢竟無相<a 
name="0568c20" id="0568c20"></a>畢竟無性。如是知者是為了知煩惱。天子譬<a 
name="0568c21" id="0568c21"></a>如毒蛇為<span class="gaiji">&#x546A;<!--gaiji,咒,1[口*兄],2&#x546A;,3--></span>所害。彼煩惱種亦復如是。天子<a 
name="0568c22" id="0568c22"></a>又問云何為煩惱種。妙吉祥言天子彼勝義<a 
name="0568c23" id="0568c23"></a>諦畢竟無生性中若於一切法起分別時。此<a 
name="0568c24" id="0568c24"></a>即是為諸煩惱種。由是起諸性等顛倒。於顛<a 
name="0568c25" id="0568c25"></a>倒中不能照達。是故若於所斷法中一切顛<a 
name="0568c26" id="0568c26"></a>倒悉能斷者。所有智障能正決定而悉除遣。<a 
name="0568c27" id="0568c27"></a>智障斷已無相續性。譬如日光出時離諸雲<a 
name="0568c28" id="0568c28"></a>翳。於一切處照明無礙。而彼智光清淨照<a 
name="0568c29" id="0568c29"></a>明。若色若心一切自性亦復如是。諸物實性<a 
name="0569a01" id="0569a01"></a>決定常住。於無相續性中。真實了如一切物<a 
name="0569a02" id="0569a02"></a>性如實義者。此中物性。云何能以言詞宣說。<a 
name="0569a03" id="0569a03"></a>是故於彼勝義世俗諦中。如如所說如實了<a 
name="0569a04" id="0569a04"></a>知一切色相及諸物性已。即得一切智。如是<a 
name="0569a05" id="0569a05"></a>所說斷障等義。是證一切智最上勝道。非彼<a 
name="0569a06" id="0569a06"></a>聲聞等道。彼諸顛倒不能盡除。亦復不能正<a 
name="0569a07" id="0569a07"></a>斷二障。</p><a 
name="0569a08" id="0569a08"></a><p style="text-indent: 0em; margin-left: 0em"><span class="linehead"></span>如楞伽經說。大慧。彼聲聞人起別異因有<a 
name="0569a09" id="0569a09"></a>所住著。彼見法已取為涅槃自謂得佛。而不<a 
name="0569a10" id="0569a10"></a>能見法無我理。大慧。此非解脫。如是聲聞人<a 
name="0569a11" id="0569a11"></a>自智所證未真出離。謂得出離。異見轉故而<a 
name="0569a12" id="0569a12"></a>彼所作非此相應。彼所行道非真解脫。世尊<a 
name="0569a13" id="0569a13"></a>但說一乘之法。不說聲聞等道。彼聲聞人但<a 
name="0569a14" id="0569a14"></a>於蘊中觀察無我。而彼所得謂人無我。此中<a 
name="0569a15" id="0569a15"></a>不然。應觀三界一切唯識。若說識外有義得<a 
name="0569a16" id="0569a16"></a>無我者。如是即於無二智無我中。而不得入。<a 
name="0569a17" id="0569a17"></a>以他性得入故。若他性得入者。彼即非入唯<a 
name="0569a18" id="0569a18"></a>識性故。</p><a 
name="0569a19" id="0569a19"></a><p style="text-indent: 0em; margin-left: 0em"><span class="linehead"></span>又如此經聖出世品中說。復次佛子當知。三<a 
name="0569a20" id="0569a20"></a>界唯心所現是心。亦無中邊可得。若言有邊<a 
name="0569a21" id="0569a21"></a>即有所生。若言有中即有所住。一切皆是分<a 
name="0569a22" id="0569a22"></a>別相故。若心無中邊。是故能入彼無二智。如<a 
name="0569a23" id="0569a23"></a>是入者是真實入。</p><a 
name="0569a24" id="0569a24"></a><p style="text-indent: 0em; margin-left: 0em"><span class="linehead"></span>此中有問。若如是者諸相應分位當云何生。<a 
name="0569a25" id="0569a25"></a>答由彼清淨勝願力故。菩薩發起大悲。普為<a 
name="0569a26" id="0569a26"></a>眾生作利益事。從彼願力。出生勝上諸布施<a 
name="0569a27" id="0569a27"></a>等明白善行。彼即真實清淨所生。又復菩薩<a 
name="0569a28" id="0569a28"></a>大悲。若一切眾生未能盡入諸法無性清淨<a 
name="0569a29" id="0569a29"></a>智中。菩薩乃至隨入輪迴。亦復不染輪迴過<a 
name="0569b01" id="0569b01"></a>失。而豈住於彼無發悟寂靜法中。如經頌云。</p><a 
name="0569b02" id="0569b02"></a><p>　<span class="lg">無對礙中見　　最勝無我智</span></p><a 
name="0569b03" id="0569b03"></a><p style="text-indent: 0em; margin-left: 0em"><span class="linehead"></span>是故若於無二相中說無二語。是為最勝。即<a 
name="0569b04" id="0569b04"></a>勝義諦中真勝意樂。於無二無對礙智中。畢<a 
name="0569b05" id="0569b05"></a>竟無我無有自性。即得所見相應。彼所有<a 
name="0569b06" id="0569b06"></a>見無別異見。一切無分別及無發悟。一切寂<a 
name="0569b07" id="0569b07"></a>靜。又問若爾云何能起諸相應行。答不然若<a 
name="0569b08" id="0569b08"></a>或有見彼實。不能隨順勝義。何以故。是中<a 
name="0569b09" id="0569b09"></a>無有主宰自在相應相故。而何有見。但以世<a 
name="0569b10" id="0569b10"></a>俗法中隨順色等境界相故。若智生起。識亦<a 
name="0569b11" id="0569b11"></a>隨順世間所行。是故應知此彼智者。智中<a 
name="0569b12" id="0569b12"></a>冥會說有所見。且非實有主宰等相。若無二<a 
name="0569b13" id="0569b13"></a>無對礙智生起時如實開曉。乃能於是智中<a 
name="0569b14" id="0569b14"></a>得如實見。非謂一切法於勝義諦中無有自<a 
name="0569b15" id="0569b15"></a>性。而世俗諦決定相應。若異此說。是諸異生<a 
name="0569b16" id="0569b16"></a>狹劣之智。</p><a 
name="0569b17" id="0569b17"></a><p style="text-indent: 0em; margin-left: 0em"><span class="linehead"></span>如聖二諦經說。勝義諦中畢竟無性。世俗道<a 
name="0569b18" id="0569b18"></a>中隨亦應觀。若異此者。彼愚夫異生聲聞緣<a 
name="0569b19" id="0569b19"></a>覺菩薩及佛等諸分位。當云何立。謂世俗無<a 
name="0569b20" id="0569b20"></a>因故。世俗無生故。今此不然。世俗道中隨<a 
name="0569b21" id="0569b21"></a>應觀故。於勝義諦實無所生。勝義諦中若有<a 
name="0569b22" id="0569b22"></a>所得如兔角等。諸世俗法如幻如影及如響<a 
name="0569b23" id="0569b23"></a>等。由如是故。世俗緣生與勝義諦。是中物<a 
name="0569b24" id="0569b24"></a>性非不和合。彼審思察無改轉性。此中如是。<a 
name="0569b25" id="0569b25"></a>當知世間一切如幻。諸煩惱業即是幻因。諸<a 
name="0569b26" id="0569b26"></a>眾生生即是幻轉。所有相應福智諸行亦是<a 
name="0569b27" id="0569b27"></a>幻因。如是相應智即於幻中轉。</p><a 
name="0569b28" id="0569b28"></a><p style="text-indent: 0em; margin-left: 0em"><span class="linehead"></span>如般若波羅蜜多經說。須菩提所有聲聞如<a 
name="0569b29" id="0569b29"></a>化緣覺如化。菩薩如化如來如化。煩惱如化<a 
name="0569c01" id="0569c01"></a>業如化。須菩提以是緣故。一切法如化。此如<a 
name="0569c02" id="0569c02"></a>是等差別諸行及異生等。皆如幻相。於彼<a 
name="0569c03" id="0569c03"></a>幻中如所了知。皆是不實取著。若能如是知。<a 
name="0569c04" id="0569c04"></a>是即相應者。若執實取著即愚夫異生。如是<a 
name="0569c05" id="0569c05"></a>所說實不相違。</p><a 
name="0569c06" id="0569c06"></a><p style="text-indent: 0em; margin-left: 0em"><span class="linehead"></span>如聖法集經頌云。</p><a 
name="0569c07" id="0569c07"></a><p>　<span class="lg">如幻所作事　　從化起解脫<a 
name="0569c08" id="0569c08"></a><br>　此如前了知　　非化中有著<a 
name="0569c09" id="0569c09"></a><br>　說三有如化　　佛菩薩悉知<a 
name="0569c10" id="0569c10"></a><br>　知已被勝鎧　　作世間利益</span></p><a 
name="0569c11" id="0569c11"></a><p style="text-indent: 0em; margin-left: 0em"><span class="linehead"></span>如是等諸所行中。應觀實性。如前所說奢摩<a 
name="0569c12" id="0569c12"></a>他中。若沈下高舉心等起時。應觀一切法皆<a 
name="0569c13" id="0569c13"></a>無自性。爾時應離高下作意智得成就。彼奢<a 
name="0569c14" id="0569c14"></a>摩他毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那相應行者所行之道。即得具<a 
name="0569c15" id="0569c15"></a>足。乃至能起信解力等。住解行地。觀後欲起<a 
name="0569c16" id="0569c16"></a>時還復思惟。勝義諦中無有自性。彼世俗諦<a 
name="0569c17" id="0569c17"></a>亦如是住。</p><a 
name="0569c18" id="0569c18"></a><p style="text-indent: 0em; margin-left: 0em"><span class="linehead"></span>如寶雲經說。菩薩云何得無我理。善男子。菩<a 
name="0569c19" id="0569c19"></a>薩應以正智觀察色受想行識。彼觀察時是<a 
name="0569c20" id="0569c20"></a>色生不可得。集不可得。滅不可得。如是受想<a 
name="0569c21" id="0569c21"></a>行識若生若集若滅皆不可得。彼勝義諦中<a 
name="0569c22" id="0569c22"></a>了知無生行已。起慧觀察。不復所行而有取<a 
name="0569c23" id="0569c23"></a>著。由是愚無智者。於如是等無自性中。執為<a 
name="0569c24" id="0569c24"></a>有性。顛倒取著。是故生死循環無盡。現受<a 
name="0569c25" id="0569c25"></a>眾苦無有休息。菩薩大悲如是常起。無間思<a 
name="0569c26" id="0569c26"></a>念現前為作。悲愍利益發勝願行。如我所行<a 
name="0569c27" id="0569c27"></a>隨得一切智已。於是法性如實覺了。然後於<a 
name="0569c28" id="0569c28"></a>一切佛菩薩等供養稱讚。成所作已。從空悲<a 
name="0569c29" id="0569c29"></a>藏。發生一切施等福行。</p><a 
name="0570a01" id="0570a01"></a><p style="text-indent: 0em; margin-left: 0em"><span class="linehead"></span>如聖法集經說。若諸菩薩如實顯示者。謂於<a 
name="0570a02" id="0570a02"></a>一切眾生中以大悲轉。我此三摩地樂。一切<a 
name="0570a03" id="0570a03"></a>法中如實顯示。一切眾生為作所成。由是大<a 
name="0570a04" id="0570a04"></a>悲所開發時。即得增上戒定慧等。諸學圓滿。<a 
name="0570a05" id="0570a05"></a>成就阿耨多羅三藐三菩提。此中應知。慧及<a 
name="0570a06" id="0570a06"></a>方便是諸菩薩所行相應勝道。不斷世俗諦。<a 
name="0570a07" id="0570a07"></a>顯示勝義諦。若不斷世俗即能以大悲而為<a 
name="0570a08" id="0570a08"></a>先導。善為眾生作利益事。遠離顛倒。彼即名<a 
name="0570a09" id="0570a09"></a>為善能建立出世間慧。由此乃為順行方便。<a 
name="0570a10" id="0570a10"></a>於諸方便所行時中。了如幻相亦不顛倒。以<a 
name="0570a11" id="0570a11"></a>出世智。如如善修最勝方便。能於真實句義<a 
name="0570a12" id="0570a12"></a>之中。發勇悍意出生勝慧。菩薩得是慧方便<a 
name="0570a13" id="0570a13"></a>已。乃住相應所行勝道。</p><a 
name="0570a14" id="0570a14"></a><p style="text-indent: 0em; margin-left: 0em"><span class="linehead"></span>如無盡意經說。禪定無盡而能出生慧及方<a 
name="0570a15" id="0570a15"></a>便。其所出生應知即是相應行者。所行勝道。</p><a 
name="0570a16" id="0570a16"></a><p><span class="juanname">廣釋菩提心論卷第三</span></p><a 
name="0570a17" id="0570a17"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>◎妄分別刺等。何能拔除。復次此中<a 
name="0570a18" id="0570a18"></a>云何能離疑惑種子。謂於相應定中。以慧<a 
name="0570a19" id="0570a19"></a>眼觀彼種子空。如先所說。於色等中若以<a 
name="0570a20" id="0570a20"></a>其所得相而為得者。畢竟無得。如人迷<a 
name="0570a21" id="0570a21"></a>繩謂蛇。智了無異。色中離疑其義亦然。<a 
name="0570a22" id="0570a22"></a>以慧眼觀諸境不實邪妄計執。如人處於<a 
name="0570a23" id="0570a23"></a>暗室復還掩閉。總一暗冥都無所見。又<a 
name="0570a24" id="0570a24"></a>如瓶等器中盛滿諸物。以蓋覆故亦無所<a 
name="0570a25" id="0570a25"></a>見。此中意者。是暗室等雖無所見。然色<a 
name="0570a26" id="0570a26"></a>等有性疑惑取著亦不能離。以不離故彼<a 
name="0570a27" id="0570a27"></a>雖無見不斷過失。如是等人諸取著心畢<a 
name="0570a28" id="0570a28"></a>竟云何而能除斷。是故應以三摩地。手執<a 
name="0570a29" id="0570a29"></a>極微妙快利慧刀。斷彼思色等。邪妄分別<a 
name="0570b01" id="0570b01"></a>種子。如是真實斷故。譬如拔樹連根悉除。<a 
name="0570b02" id="0570b02"></a>地既無根不復生長。邪思種子既得斷已。<a 
name="0570b03" id="0570b03"></a>一切過失悉不復生。此中如是。斷障等義<a 
name="0570b04" id="0570b04"></a>是奢摩他毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那相應法門。即修行者<a 
name="0570b05" id="0570b05"></a>所行之道。如世尊言。此相應門是無分別<a 
name="0570b06" id="0570b06"></a>正智因性。故經頌云。</p><a 
name="0570b07" id="0570b07"></a><p>　<span class="lg">先安住戒次得定　　得彼定已慧當修<a 
name="0570b08" id="0570b08"></a><br>　清淨圓明智慧成　　智淨先由戒具足</span></p></div></div>
<hr>【經文資訊】大正藏第 32 冊 No. 1664 廣釋菩提心論<br>【版本記錄】CBETA 電子佛典 Rev. 1.12 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index65ff.html?index=T32n1664" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T32n1664_003 by HTTrack Website Copier/3.x [XR&CO'2008], Mon, 02 Jun 2014 23:20:37 GMT -->
</html>
