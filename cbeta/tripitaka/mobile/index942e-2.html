<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T47n1960_007 by HTTrack Website Copier/3.x [XR&CO'2008], Mon, 02 Jun 2014 23:42:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab1a0-2.gif?utmac=MO-30696269-4&amp;utmn=1611238995&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT47&amp;utmp=%2Fmobile%2Findex.php%3Findex%3DT47n1960_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc29d.html?index=T47n1960_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第47冊<br/>No.1960 釋淨土群疑論 (7卷)<br/>【唐 懷感撰】<br/>第 7 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T47">
<div class="root" id="1960" sutra_name="釋淨土群疑論" sutra_juan="[卷7]">　
<a 
name="0070a01" id="0070a01"></a><a 
name="0070a02" id="0070a02"></a><p><span class="juanname">釋淨土群疑論卷第七</span></p><a 
name="0070a03" id="0070a03"></a><a 
name="0070a04" id="0070a04"></a><p style="margin-left: 4em"><span class="byline">西都千福寺大德懷感撰</span></p><a 
name="0070a05" id="0070a05"></a><p style="text-indent: 0em; margin-left: 0em"><span class="linehead"></span>問曰。念阿彌陀佛所得功德無量無邊。上來<a 
name="0070a06" id="0070a06"></a>具引經文。及校量顯勝成。如妙釋信受奉<a 
name="0070a07" id="0070a07"></a>行。然未知。念餘佛名功德亦無量不。</p><a 
name="0070a08" id="0070a08"></a><p style="text-indent: 0em; margin-left: 0em"><span class="linehead"></span>釋曰。此有二義。一釋云。念一切佛悉得無量<a 
name="0070a09" id="0070a09"></a>功德。無有差別。以諸如來悉具無邊功德。悉<a 
name="0070a10" id="0070a10"></a>斷一切人法障。盡功德圓滿。為此無有念有<a 
name="0070a11" id="0070a11"></a>勝劣功德不同。若爾何故如來於諸經中。偏<a 
name="0070a12" id="0070a12"></a>讚念阿彌陀佛功德無量耶。答。其實功德悉<a 
name="0070a13" id="0070a13"></a>皆一種。但以淺識凡夫不能遍念。是以如來<a 
name="0070a14" id="0070a14"></a>偏讚一佛之功德。令其至心攝念。其至心功<a 
name="0070a15" id="0070a15"></a>德即多。此是如來密意方便也。猶如受大戒<a 
name="0070a16" id="0070a16"></a>於僧眾中。悉是清淨堪為戒師。無有勝劣。隨<a 
name="0070a17" id="0070a17"></a>其受者標心一師以為和上。發其戒緣即勝<a 
name="0070a18" id="0070a18"></a>餘者。此亦如是。專心一佛功德即多。由心專<a 
name="0070a19" id="0070a19"></a>至也。又有釋云。諸佛如來雖復功德悉皆平<a 
name="0070a20" id="0070a20"></a>等無有勝劣。然以眾生於其佛所久昔已來<a 
name="0070a21" id="0070a21"></a>結緣差別。如攝論唯識等咸云。眾生由法爾<a 
name="0070a22" id="0070a22"></a>力。屬師不同。或多屬一。或一屬多。若屬此<a 
name="0070a23" id="0070a23"></a>佛此佛能度。不屬餘佛餘佛不度。屬此佛者。<a 
name="0070a24" id="0070a24"></a>至心稱念功德即多。即來救拔。其不屬者。念<a 
name="0070a25" id="0070a25"></a>功不多。亦不來救。</p><a 
name="0070a26" id="0070a26"></a><p style="text-indent: 0em; margin-left: 0em"><span class="linehead"></span>問曰。如無量壽經言。小行菩薩及修習少福<a 
name="0070a27" id="0070a27"></a>德者。皆當得生極樂世界。阿彌陀經言。不可<a 
name="0070a28" id="0070a28"></a>以<span class="corr" title='[小&gt;少]'>少</span>善根福德因緣得生彼國。二經相違如<a 
name="0070a29" id="0070a29"></a>何會釋。</p><a 
name="0070b01" id="0070b01"></a><p style="text-indent: 0em; margin-left: 0em"><span class="linehead"></span>釋曰。各有一意。所據不同。不相違也。無量壽<a 
name="0070b02" id="0070b02"></a>經言少者。言數少也。阿彌陀經言多用也。<a 
name="0070b03" id="0070b03"></a>彼人唯念阿彌陀佛。更不修餘六波羅蜜諸<a 
name="0070b04" id="0070b04"></a>道品法。長時長劫難行苦行。唯有念佛功德。<a 
name="0070b05" id="0070b05"></a>無餘修道之福。故名少也。此念阿彌陀佛。一<a 
name="0070b06" id="0070b06"></a>聲已上即是無量無邊殊勝功德。故名多也。<a 
name="0070b07" id="0070b07"></a>故無量壽經下卷云。十方恒沙諸佛如來。皆<a 
name="0070b08" id="0070b08"></a>共讚歎無量壽佛威神功德不可思議。諸有<a 
name="0070b09" id="0070b09"></a>眾生。聞其名號。信心歡喜。乃至一念即得往<a 
name="0070b10" id="0070b10"></a>生。住不退轉。又言。其有得聞彼佛名號。歡喜<a 
name="0070b11" id="0070b11"></a>踊躍乃至一念。當知此人為得大利。即是具<a 
name="0070b12" id="0070b12"></a>足無上功德。稱讚淨土經言。得聞如是無量<a 
name="0070b13" id="0070b13"></a>壽佛無量無邊不可思議功德名號。以此等<a 
name="0070b14" id="0070b14"></a>經文證知。即是多功德也。故約數約用。名少<a 
name="0070b15" id="0070b15"></a>名多。不相違也。如一摩尼珠亦名為少亦名<a 
name="0070b16" id="0070b16"></a>為多。言少者。此珠唯一。其量不大。愚人不別<a 
name="0070b17" id="0070b17"></a>將為少。故輕而不取。亦名為大。此一寶珠價<a 
name="0070b18" id="0070b18"></a>越三千大千世界。識者所重。故言多也。念佛<a 
name="0070b19" id="0070b19"></a>亦如是。名多名少。據義不同也。</p><a 
name="0070b20" id="0070b20"></a><p style="text-indent: 0em; margin-left: 0em"><span class="linehead"></span>問曰。如上所釋。念阿彌陀佛。以種種義挍量。<a 
name="0070b21" id="0070b21"></a>顯勝功德甚多。深生信敬。不敢誹謗。然此所<a 
name="0070b22" id="0070b22"></a>得功德甚多。為由無所得心作無相。念阿彌<a 
name="0070b23" id="0070b23"></a>陀佛真實法身。功德多耶。為但以有所得心<a 
name="0070b24" id="0070b24"></a>作有相。念報化等身。功德亦多耶。</p><a 
name="0070b25" id="0070b25"></a><p style="text-indent: 0em; margin-left: 0em"><span class="linehead"></span>釋曰。俱悉多也。法身離相萬德真體。能以無<a 
name="0070b26" id="0070b26"></a>所得心。體真念佛理。然功德不可思議。如淺<a 
name="0070b27" id="0070b27"></a>學之人。未能作其無相之念。但以有所得心。<a 
name="0070b28" id="0070b28"></a>觀如來清淨色身殊勝相好恒沙萬德。至誠<a 
name="0070b29" id="0070b29"></a>稱念亦獲無邊殊勝功德。如下輩三人。生來<a 
name="0070c01" id="0070c01"></a>造惡垂終稱念彼佛名號。豈能作彼無相念<a 
name="0070c02" id="0070c02"></a>耶。信知有相心念亦獲無邊勝福也。又欲斷<a 
name="0070c03" id="0070c03"></a>二障。必修無相之念。今植彼因亦修有相念<a 
name="0070c04" id="0070c04"></a>佛。又真佛權佛理事不同。無相有相修因亦<a 
name="0070c05" id="0070c05"></a>別。理無違也。</p><a 
name="0070c06" id="0070c06"></a><p style="text-indent: 0em; margin-left: 0em"><span class="linehead"></span>問曰。若作諸法實相觀。能滅微細罪障。勝於<a 
name="0070c07" id="0070c07"></a>念佛滅<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>業者。何不命終之際教觀實相。而<a 
name="0070c08" id="0070c08"></a>乃勸令稱佛名號耶。</p><a 
name="0070c09" id="0070c09"></a><p style="text-indent: 0em; margin-left: 0em"><span class="linehead"></span>釋曰。誠如所責。然以四義不可教其作實相<a 
name="0070c10" id="0070c10"></a>也。一人惡。二法深。三苦逼。四時促。人惡者。<a 
name="0070c11" id="0070c11"></a>此人生來未曾修善。但令念佛猶恐未閑。況<a 
name="0070c12" id="0070c12"></a>能解了諸法實相。法深者。二空真如法性平<a 
name="0070c13" id="0070c13"></a>等。理致幽遠。卒作難成。不可教也。苦逼者。<a 
name="0070c14" id="0070c14"></a>平生學人常修此觀。苦惱所逼猶作不成。況<a 
name="0070c15" id="0070c15"></a>乎此人生來未曾修習。眾苦纏繞始教令修。<a 
name="0070c16" id="0070c16"></a>理不可也。時促者。平生之日為其廣說諸法<a 
name="0070c17" id="0070c17"></a>實相。多歲尋思。猶不能曉。況茲少選。方始<a 
name="0070c18" id="0070c18"></a>習。求必定不成。徒唐設教。善知時事名大法<a 
name="0070c19" id="0070c19"></a>師。大聖宜知學必不得。故不教彼令觀實相。<a 
name="0070c20" id="0070c20"></a>深顯佛智善逗物機。以此四緣不教實相也。</p><a 
name="0070c21" id="0070c21"></a><p style="text-indent: 0em; margin-left: 0em"><span class="linehead"></span>問曰。若人一生已來修行三福及十六觀。或<a 
name="0070c22" id="0070c22"></a>臨命終時遇善知識。一聲十聲稱佛名號。罪<a 
name="0070c23" id="0070c23"></a>根消滅。令得往生。此人或時命猶不斷。更經<a 
name="0070c24" id="0070c24"></a>多日方始壽終。為復更須念佛方生淨土。為<a 
name="0070c25" id="0070c25"></a>不得念佛亦往生耶。</p><a 
name="0070c26" id="0070c26"></a><p style="text-indent: 0em; margin-left: 0em"><span class="linehead"></span>釋曰。得往生也。但以其人行業已成罪垢消<a 
name="0070c27" id="0070c27"></a>滅。縱延多日亦得往生。然有二種。一者修福<a 
name="0070c28" id="0070c28"></a>之後多日未死。其人更不造重罪。時起諸無<a 
name="0070c29" id="0070c29"></a>記心。此心不能招善惡報。故乘前念佛即得<a 
name="0071a01" id="0071a01"></a>往生。二者其人念佛之後。或多時不死。更興<a 
name="0071a02" id="0071a02"></a>惡念起不善業。此人多恐不生淨土。經言。一<a 
name="0071a03" id="0071a03"></a>念瞋心障百千法門。又言。瞋恚之害破諸善<a 
name="0071a04" id="0071a04"></a>法。劫功德賊無過瞋恚。其人雖有已前觀行<a 
name="0071a05" id="0071a05"></a>念佛等善。皆為瞋恚所損。不得往生。況餘罪<a 
name="0071a06" id="0071a06"></a>業障諸善行。如經說言。終時造業最先受報。<a 
name="0071a07" id="0071a07"></a>死若心重者先受。輕重若等先者前受。此人<a 
name="0071a08" id="0071a08"></a>為後有罪多。恐不得生也。</p><a 
name="0071a09" id="0071a09"></a><p style="text-indent: 0em; margin-left: 0em"><span class="linehead"></span>問曰。如觀佛三昧海經說。佛告阿難。若有眾<a 
name="0071a10" id="0071a10"></a>生。殺父害母。罵辱六親。作是罪者。命終之時<a 
name="0071a11" id="0071a11"></a>銅狗張口。化十八車狀如金車。寶蓋在上。一<a 
name="0071a12" id="0071a12"></a>切火焰化為玉女。罪人遙見心生歡喜。我欲<a 
name="0071a13" id="0071a13"></a>往中。風刀解時寒急失聲。寧得好火在車上<a 
name="0071a14" id="0071a14"></a>坐。然火自爆。作是念已即便命終。揮攉之間<a 
name="0071a15" id="0071a15"></a>已坐金車。顧瞻玉女。皆捉鐵斧。斬截其身。又<a 
name="0071a16" id="0071a16"></a>言。復有眾生。犯四重禁。虛食信施。誹謗邪見<a 
name="0071a17" id="0071a17"></a>不識因果。斷學般若。毀十方佛。偷僧祇物。婬<a 
name="0071a18" id="0071a18"></a><span class="gaiji">&#x59B7;<!--gaiji,,1[女*失],2&#x59B7;,3--></span>無道。逼略淨戒諸比丘尼姊妹親戚。不知<a 
name="0071a19" id="0071a19"></a>慚愧。毀辱所親。造眾惡事。此人罪報臨命終<a 
name="0071a20" id="0071a20"></a>時。風刀解身。偃坐不定。如被杖楚撻。其心<a 
name="0071a21" id="0071a21"></a>荒越發癡狂想。見己室宅男女大小。一切皆<a 
name="0071a22" id="0071a22"></a>是不淨之物。屎尿臭處盈流于外。爾時罪人<a 
name="0071a23" id="0071a23"></a>即作是語。云何此處無好城廓及好山林使<a 
name="0071a24" id="0071a24"></a>吾遊戲。乃處如此不淨物間。作是語已。獄卒<a 
name="0071a25" id="0071a25"></a>羅剎以大鐵叉。擎阿毘地獄及諸刀山。化作<a 
name="0071a26" id="0071a26"></a>寶樹及清涼池。火焰化作金葉蓮花。諸鐵嘴<a 
name="0071a27" id="0071a27"></a>蟲化為鳧雁。地獄痛聲如詠歌音。罪人聞已<a 
name="0071a28" id="0071a28"></a>如此好處吾當遊中。念已尋時坐火蓮華。寧<a 
name="0071a29" id="0071a29"></a>知今日蓮華來迎非是此火花也。</p><a 
name="0071b01" id="0071b01"></a><p style="text-indent: 0em; margin-left: 0em"><span class="linehead"></span>釋曰。以四義故知非火車。一以行。二以相。三<a 
name="0071b02" id="0071b02"></a>以語。四以佛。此四義異火花。一以行者。觀<a 
name="0071b03" id="0071b03"></a>佛三昧經說。罪人造罪。犯四重禁。乃至毀辱<a 
name="0071b04" id="0071b04"></a>所親。不生悔過。不遇善友教令念佛。故所見<a 
name="0071b05" id="0071b05"></a>花是地獄相。今此下品等三人。雖復生來造<a 
name="0071b06" id="0071b06"></a>罪。終時遇善知識至心念佛。以念佛故滅多<a 
name="0071b07" id="0071b07"></a>劫罪。成勝功德。感得寶池中花來迎。豈同前<a 
name="0071b08" id="0071b08"></a>花也。二相者。彼經說。風刀解身。偃臥不定。<a 
name="0071b09" id="0071b09"></a>如被楚撻。其心荒越發狂癡想。見己室宅男<a 
name="0071b10" id="0071b10"></a>女大小。一切皆是不淨之物。屎尿臭處盈流<a 
name="0071b11" id="0071b11"></a>于外。今此念佛身心安穩。惡想都滅。唯見<a 
name="0071b12" id="0071b12"></a>聖眾。聞有異香。故不類也。三語者。彼經中<a 
name="0071b13" id="0071b13"></a>說。地獄痛聲如詠歌音。罪人聞已。如此好處<a 
name="0071b14" id="0071b14"></a>吾當遊中。觀經中讚言。善男子汝稱佛名。故<a 
name="0071b15" id="0071b15"></a>諸罪消滅。我來迎汝。彼是詠歌之音。此陳滅<a 
name="0071b16" id="0071b16"></a>罪之語。二音既別。故不同也。四佛者。彼經一<a 
name="0071b17" id="0071b17"></a>切火焰化為玉女。罪人遙見心生歡喜。我欲<a 
name="0071b18" id="0071b18"></a>往中。坐金車已顧瞻玉女。皆捉鐵斧斬截其<a 
name="0071b19" id="0071b19"></a>身。觀經言。爾時彼佛即遣化佛化觀世音化<a 
name="0071b20" id="0071b20"></a>大勢至。至行者前。以此四義准知。蓮花來迎<a 
name="0071b21" id="0071b21"></a>不同觀佛三昧海經說也。</p><a 
name="0071b22" id="0071b22"></a><p style="text-indent: 0em; margin-left: 0em"><span class="linehead"></span>問曰。九品生人行有優劣。聖迎多少花開早<a 
name="0071b23" id="0071b23"></a>晚。珍臺寶華悉有差降。何因上品下生與下<a 
name="0071b24" id="0071b24"></a>品下生。一種金花遂無優劣也。</p><a 
name="0071b25" id="0071b25"></a><p style="text-indent: 0em; margin-left: 0em"><span class="linehead"></span>釋曰。此有三義。一釋云。此非往人花也。此或<a 
name="0071b26" id="0071b26"></a>是佛來迎佛所乘花也。其人障重不感見<a 
name="0071b27" id="0071b27"></a>佛。但見佛座猶不分明。猶如日輪曚曨似觀<a 
name="0071b28" id="0071b28"></a>也。二釋。此人障重不感佛迎。但得金蓮引生<a 
name="0071b29" id="0071b29"></a>淨土。故觀經說住其人前。若是坐花。經何不<a 
name="0071c01" id="0071c01"></a>說坐寶花也。三釋。此是坐花。雖同是金華。大<a 
name="0071c02" id="0071c02"></a>小勝劣。莊嚴<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>妙自分二品蓮異。何妨亦有<a 
name="0071c03" id="0071c03"></a>差殊也。</p><a 
name="0071c04" id="0071c04"></a><p style="text-indent: 0em; margin-left: 0em"><span class="linehead"></span>問曰。下品中生六劫花開。下品下生十二劫<a 
name="0071c05" id="0071c05"></a>華開。為取此方日月歲數積以成劫。為取淨<a 
name="0071c06" id="0071c06"></a>土日月歲數以成劫耶。</p><a 
name="0071c07" id="0071c07"></a><p style="text-indent: 0em; margin-left: 0em"><span class="linehead"></span>釋曰。淨土諸師亦有釋言。取此方日月歲數。<a 
name="0071c08" id="0071c08"></a>積成於劫。何以得知。釋迦如來此方成道。說<a 
name="0071c09" id="0071c09"></a>經為此娑婆有情。於彼華開之時。令此眾生<a 
name="0071c10" id="0071c10"></a>得解。故知只用此劫。明彼華開也。今釋。不<a 
name="0071c11" id="0071c11"></a>然。用彼方日月歲數。以成於劫。顯彼華開時<a 
name="0071c12" id="0071c12"></a>節分齊。何以得知。此有三義。一例。二教。三<a 
name="0071c13" id="0071c13"></a>理而得知也。例者。如四天王天等六欲諸天<a 
name="0071c14" id="0071c14"></a>壽命長短。皆約彼天日月而說。只如四天王<a 
name="0071c15" id="0071c15"></a>天壽命五百歲。彼天日夜。取此人中五十年。<a 
name="0071c16" id="0071c16"></a>為四天王天一日一夜。如是日夜三十日為<a 
name="0071c17" id="0071c17"></a>一月。十二月為一年。如是彼天壽命五百歲。<a 
name="0071c18" id="0071c18"></a>若取閻浮提日月計。當一萬八千年為一月。<a 
name="0071c19" id="0071c19"></a>二億一萬六千年為一年。如是彼天壽命五<a 
name="0071c20" id="0071c20"></a>百歲。算閻浮提年。其數極多也。已上五天命<a 
name="0071c21" id="0071c21"></a>漸漸增。日漸漸長年皆增下天一倍。故知彼<a 
name="0071c22" id="0071c22"></a>天取其年命。還用彼天日夜。以日計月。以月<a 
name="0071c23" id="0071c23"></a>計年。以年計命。故知淨土以日計月。以月計<a 
name="0071c24" id="0071c24"></a>年。以年計劫。不用此方日月劫也。二教者。如<a 
name="0071c25" id="0071c25"></a>上品中生言。此紫金臺如大寶花。經宿即開。<a 
name="0071c26" id="0071c26"></a>故知花開經宿者。用彼方晝夜。夜即華合。晝<a 
name="0071c27" id="0071c27"></a>即華開。斯即半劫為晝。為華開之時。半劫為<a 
name="0071c28" id="0071c28"></a>夜。為花合之分。顯彼上品中生之人華開時<a 
name="0071c29" id="0071c29"></a>分。取彼經宿大寶花開之時也。上品中生一<a 
name="0072a01" id="0072a01"></a>宿華開既然。上品下生一日一夜蓮華乃開。<a 
name="0072a02" id="0072a02"></a>故知還用彼方日夜也。不然者。寧容淨土大<a 
name="0072a03" id="0072a03"></a>寶華開取此之晝日而華開也。若彼大寶華<a 
name="0072a04" id="0072a04"></a>開自取彼方日夜。上品中生華開同彼時節。<a 
name="0072a05" id="0072a05"></a>上品下生一日一夜華開。翻乃同於此方日<a 
name="0072a06" id="0072a06"></a>月。上品中生華開。乃晚上品下生之者。分華<a 
name="0072a07" id="0072a07"></a>遲速義乃乖違。理必不然。故知取彼日月也。<a 
name="0072a08" id="0072a08"></a>日月既爾。劫亦可知。三由理者。若日月華開<a 
name="0072a09" id="0072a09"></a>乃用彼方日月。若經劫華開乃用此方劫數<a 
name="0072a10" id="0072a10"></a>者。即中品中生七日華開。若望此方計當七<a 
name="0072a11" id="0072a11"></a>劫。下品中生六劫方開。若望彼方計當六日。<a 
name="0072a12" id="0072a12"></a>寧容中品華開之日遲於下品六劫華開耶。<a 
name="0072a13" id="0072a13"></a>又下品上生經七七日。蓮華方開亦遲下品<a 
name="0072a14" id="0072a14"></a>中生四十二劫也。以此道理進退推徵。故<a 
name="0072a15" id="0072a15"></a>知彼劫不用此方劫也。</p><a 
name="0072a16" id="0072a16"></a><p style="text-indent: 0em; margin-left: 0em"><span class="linehead"></span>問曰。彼既經劫蓮花方開。為由有罪障。故華<a 
name="0072a17" id="0072a17"></a>開遲晚。為由勝功德。故多劫在彼花中耶。</p><a 
name="0072a18" id="0072a18"></a><p style="text-indent: 0em; margin-left: 0em"><span class="linehead"></span>釋曰。准依下品下生。經十二大劫蓮華方開。<a 
name="0072a19" id="0072a19"></a>觀世音大勢至以大悲音聲。為其廣說諸法<a 
name="0072a20" id="0072a20"></a>實相除滅罪法。以此准知。彼亦有罪障。由斯<a 
name="0072a21" id="0072a21"></a>罪障故經劫華開。不然者。何因九品行業不<a 
name="0072a22" id="0072a22"></a>同。華開早晚各有差降也。</p><a 
name="0072a23" id="0072a23"></a><p style="text-indent: 0em; margin-left: 0em"><span class="linehead"></span>問曰。若彼有罪障華開遲晚者。何由此業障<a 
name="0072a24" id="0072a24"></a>不感苦報耶。</p><a 
name="0072a25" id="0072a25"></a><p style="text-indent: 0em; margin-left: 0em"><span class="linehead"></span>釋曰。雖有罪種。以其前生發菩提心。至心稱<a 
name="0072a26" id="0072a26"></a>念阿彌陀佛諸罪消滅。縱有微細業種。不能<a 
name="0072a27" id="0072a27"></a>為異熟因牽生苦果。唯以其業種極羸劣。故<a 
name="0072a28" id="0072a28"></a>知念佛功德損其勢用。又以念佛功德之力。<a 
name="0072a29" id="0072a29"></a>感得淨土殊勝之身。於彼身上。苦果無由而<a 
name="0072b01" id="0072b01"></a>得現起。又以佛本願力不得現行。但有餘障<a 
name="0072b02" id="0072b02"></a>障其蓮華。不得速啟。故無量壽經云。由疑彼<a 
name="0072b03" id="0072b03"></a>佛不思議智。生彼胎宮。無有眾苦。但五百歲<a 
name="0072b04" id="0072b04"></a>中胎宮掩閉。此亦如是。障花開也。雖障花開<a 
name="0072b05" id="0072b05"></a>花中無苦。而此罪種但有障華開力。無招苦<a 
name="0072b06" id="0072b06"></a>報之功。猶如殺生之業等流果中。能障人天<a 
name="0072b07" id="0072b07"></a>長命之報也。</p><a 
name="0072b08" id="0072b08"></a><p style="text-indent: 0em; margin-left: 0em"><span class="linehead"></span>問曰。觀經言。下品下生十聲念佛。於念念中<a 
name="0072b09" id="0072b09"></a>滅八十億劫生死之罪。罪既滅除。何故華開<a 
name="0072b10" id="0072b10"></a>已後觀世音菩薩為說實相除滅罪法耶。若<a 
name="0072b11" id="0072b11"></a>有罪可除者。何因不障生淨土。而得往生耶。</p><a 
name="0072b12" id="0072b12"></a><p style="text-indent: 0em; margin-left: 0em"><span class="linehead"></span>釋曰。此有微細障未盡。故經說除也。然罪障<a 
name="0072b13" id="0072b13"></a>微劣念佛善強。乘佛威神不妨得生淨土。以<a 
name="0072b14" id="0072b14"></a>彼罪人造眾重罪。業勢力能感惡道。受苦無<a 
name="0072b15" id="0072b15"></a>窮。然由念佛功德善根。消彼重殃感果勢力。<a 
name="0072b16" id="0072b16"></a>不能牽引惡趣受生。然念佛行<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>細障猶在。<a 
name="0072b17" id="0072b17"></a>故華開已後遇彼二尊為說甚深諸法實相。<a 
name="0072b18" id="0072b18"></a>其人方能觀法身佛。境智微細始能除彼微<a 
name="0072b19" id="0072b19"></a>細業障罪種功能。故言為說諸法實相除滅<a 
name="0072b20" id="0072b20"></a>罪也。</p><a 
name="0072b21" id="0072b21"></a><p style="text-indent: 0em; margin-left: 0em"><span class="linehead"></span>問曰。何故無量壽經上卷四十八弘誓願。云<a 
name="0072b22" id="0072b22"></a>乃至十念皆得往生唯除五逆。壽經下卷即<a 
name="0072b23" id="0072b23"></a>言乃至一念皆得往生。何因同是一教。前後<a 
name="0072b24" id="0072b24"></a>兩文言一言十。遂有差別。</p><a 
name="0072b25" id="0072b25"></a><p style="text-indent: 0em; margin-left: 0em"><span class="linehead"></span>釋曰。此無別也。文雖有異而義本同。願中乃<a 
name="0072b26" id="0072b26"></a>至十念。此即以少至多。下言乃至一念。斯即<a 
name="0072b27" id="0072b27"></a>以多至少。參差互舉。本無妨難。法藏比丘以<a 
name="0072b28" id="0072b28"></a>少至多。而發願言。臨終之者。忽遇勝緣方勸<a 
name="0072b29" id="0072b29"></a>稱佛往生淨土。或得稱佛一聲。已從後世。或<a 
name="0072c01" id="0072c01"></a>得稱佛兩口即就命終。或更得稱三四五六<a 
name="0072c02" id="0072c02"></a>乃至七八及與九十。隨少隨多皆生淨土。然<a 
name="0072c03" id="0072c03"></a>此人生來不造五逆誹謗正法。隨念多少悉<a 
name="0072c04" id="0072c04"></a>得往生。如造五逆。誹謗正法。忽遇勝緣教令<a 
name="0072c05" id="0072c05"></a>念佛。要滿十口始得往生。一聲九聲遂便不<a 
name="0072c06" id="0072c06"></a>往。故言乃至十念。除逆謗人。此乃約數言<a 
name="0072c07" id="0072c07"></a>除。非是畢竟除也。久學讀已解此願言。初學<a 
name="0072c08" id="0072c08"></a>乍披多迷斯旨。乃為異釋。莫會宗途。大聖釋<a 
name="0072c09" id="0072c09"></a>迦預知後代惑斯聖典浪起推求。故言乃至<a 
name="0072c10" id="0072c10"></a>一念。而願斯教若能多念有重罪者皆生。乃<a 
name="0072c11" id="0072c11"></a>至一念亦生。即除於逆謗。上下互說顯教分<a 
name="0072c12" id="0072c12"></a>明。欲令未來於教開悟也。</p><a 
name="0072c13" id="0072c13"></a><p style="text-indent: 0em; margin-left: 0em"><span class="linehead"></span>問曰。未知念佛滅八十億劫重罪。得生西方。<a 
name="0072c14" id="0072c14"></a>為滅種子。為滅上心。若滅種子。種子滅除要<a 
name="0072c15" id="0072c15"></a>須聖道。見人法空方能滅種。念佛功德雖復<a 
name="0072c16" id="0072c16"></a>無邊。此是聞思等善心。如何同於聖道。能滅<a 
name="0072c17" id="0072c17"></a>種子罪業。若滅上心。罪福兩業不得俱起。起<a 
name="0072c18" id="0072c18"></a>罪業時不得念佛。正念佛時不得造罪。善惡<a 
name="0072c19" id="0072c19"></a>不並。無二上心。如何念佛能滅上心罪也。</p><a 
name="0072c20" id="0072c20"></a><p style="text-indent: 0em; margin-left: 0em"><span class="linehead"></span>釋曰。非滅種子。非滅上心。上心之罪剎那自<a 
name="0072c21" id="0072c21"></a>滅。不須念佛方始滅除。又善惡不俱。念佛之<a 
name="0072c22" id="0072c22"></a>時罪已先滅。或時未起。正造罪時念佛已<a 
name="0072c23" id="0072c23"></a>滅。念佛不可滅其上心罪也。唯滅種子念念<a 
name="0072c24" id="0072c24"></a>相續能感三途惡報功能。若不念佛。此罪種<a 
name="0072c25" id="0072c25"></a>子有勢力。能感當果惡趣之報。由念佛力。<a 
name="0072c26" id="0072c26"></a>令其種子感果功能勢力衰微不能招報。故<a 
name="0072c27" id="0072c27"></a>名罪滅。雖有種子在本識中相續而起。無感<a 
name="0072c28" id="0072c28"></a>報勢力。猶如羸瘦病人。雖身復有在於床上。<a 
name="0072c29" id="0072c29"></a>無有起動執作功能。罪亦如是。無有勢力能<a 
name="0073a01" id="0073a01"></a>感當來惡趣之報。故名滅也。此滅種子勢力。<a 
name="0073a02" id="0073a02"></a>非滅種子之體。故六種轉依中。名損力益能<a 
name="0073a03" id="0073a03"></a>轉。</p><a 
name="0073a04" id="0073a04"></a><p style="text-indent: 0em; margin-left: 0em"><span class="linehead"></span>問曰。此念佛力能滅種子感果功能。未知此<a 
name="0073a05" id="0073a05"></a>種子力能已滅。後遇惡緣能令此種子。更有<a 
name="0073a06" id="0073a06"></a>勢力能感惡趣報不。</p><a 
name="0073a07" id="0073a07"></a><p style="text-indent: 0em; margin-left: 0em"><span class="linehead"></span>釋曰。有亦不廢。如諸菩薩修諸善法。厭伏對<a 
name="0073a08" id="0073a08"></a>治煩惱種子。勢力衰微不能現起。後還有力<a 
name="0073a09" id="0073a09"></a>能起現行。現行煩惱熏習力故。令煩惱種子<a 
name="0073a10" id="0073a10"></a>轉有勢力。亦如二無心定厭於六識令不現<a 
name="0073a11" id="0073a11"></a>行。出其定已心還能起。惡業亦爾。由念佛等<a 
name="0073a12" id="0073a12"></a>力。令無感報種子功能。後退不修善。更造惡<a 
name="0073a13" id="0073a13"></a>業。亦令舊業更生感果功能相續。若復從此<a 
name="0073a14" id="0073a14"></a>長遇勝緣。惡法漸微。善法漸盛。能入聖道遂<a 
name="0073a15" id="0073a15"></a>體永滅。</p><a 
name="0073a16" id="0073a16"></a><p style="text-indent: 0em; margin-left: 0em"><span class="linehead"></span>問曰。惡業種子既由念佛。滅除種上感惡趣<a 
name="0073a17" id="0073a17"></a>功能。令不能招三惡趣果。未知念佛等善。能<a 
name="0073a18" id="0073a18"></a>招善趣淨土功能。由造重罪。亦令念佛善業<a 
name="0073a19" id="0073a19"></a>種子感淨土果。其功能滅不。</p><a 
name="0073a20" id="0073a20"></a><p style="text-indent: 0em; margin-left: 0em"><span class="linehead"></span>釋曰。以善翻惡義亦應有。如一念瞋心能障<a 
name="0073a21" id="0073a21"></a>百千法門。如遺教經言。瞋恚之害即破諸善<a 
name="0073a22" id="0073a22"></a>法。又言。劫功德賊無過瞋恚。故知惡亦能滅<a 
name="0073a23" id="0073a23"></a>善。非滅善滅善種感果功能。故知又善惡<a 
name="0073a24" id="0073a24"></a>相違更互相滅。如一生修善能感善趣。垂終<a 
name="0073a25" id="0073a25"></a>失念起諸惡業。遂滅生來一切善品。垂此後<a 
name="0073a26" id="0073a26"></a>惡即落三塗。如有生來具諸不善五逆十惡。<a 
name="0073a27" id="0073a27"></a>無罪不造。臨終念佛具足十聲。滅眾重罪得<a 
name="0073a28" id="0073a28"></a>生淨土。以此准知。觀諸行者至命終日。當須<a 
name="0073a29" id="0073a29"></a>用心勿起惡念喪諸善品。專心念佛往生淨<a 
name="0073b01" id="0073b01"></a>土。經有誠教。可不信哉。</p><a 
name="0073b02" id="0073b02"></a><p style="text-indent: 0em; margin-left: 0em"><span class="linehead"></span>問曰。今學淨土業者。既行念佛三昧。未知此<a 
name="0073b03" id="0073b03"></a>法定有何教。今諸方道俗多生疑惑。將無聖<a 
name="0073b04" id="0073b04"></a>教偽行佛法。誘引凡愚大增誹謗。請陳至教<a 
name="0073b05" id="0073b05"></a>以除疑網。</p><a 
name="0073b06" id="0073b06"></a><p style="text-indent: 0em; margin-left: 0em"><span class="linehead"></span>釋曰。諸大乘經說此三昧其文極眾。如華嚴<a 
name="0073b07" id="0073b07"></a>經數處皆說念佛三昧。其文極廣。故涅槃<a 
name="0073b08" id="0073b08"></a>經．觀佛三昧海．賢護．般舟三昧．觀經．鼓音<a 
name="0073b09" id="0073b09"></a>聲王．大集月藏分．地藏十輪經．占察經．文殊<a 
name="0073b10" id="0073b10"></a>般若．花首經．大智度論等說。如花首經名一<a 
name="0073b11" id="0073b11"></a>相三昧。文殊般若名一行三昧。觀佛三昧海<a 
name="0073b12" id="0073b12"></a>經名觀佛三昧。賢護經名思惟諸佛現前三<a 
name="0073b13" id="0073b13"></a>昧。花首經言。如是菩薩於如來相及法界相。<a 
name="0073b14" id="0073b14"></a>常如是觀。如是行。不離是緣。是時佛像即現<a 
name="0073b15" id="0073b15"></a>在前。而為說法。文殊般若言。隨佛方所。端身<a 
name="0073b16" id="0073b16"></a>正向不取相貌。係心一佛專稱名字。念念無<a 
name="0073b17" id="0073b17"></a>休息。即是念中能見過去現在未來三世諸<a 
name="0073b18" id="0073b18"></a>佛。何以故。念一佛功德無量無邊。即與無量<a 
name="0073b19" id="0073b19"></a>諸佛功德無二。是名一行三昧。涅槃經言。若<a 
name="0073b20" id="0073b20"></a>人但能至心常修念佛三昧者。十方諸佛恒<a 
name="0073b21" id="0073b21"></a>見此人。如現目前。觀佛三昧海經及賢護經<a 
name="0073b22" id="0073b22"></a>最廣明是念佛三昧。不可具說。勸諸行者。披<a 
name="0073b23" id="0073b23"></a>尋聖教自當得知也。</p><a 
name="0073b24" id="0073b24"></a><p style="text-indent: 0em; margin-left: 0em"><span class="linehead"></span>問曰。念佛三昧修學之者。為是菩薩行中修<a 
name="0073b25" id="0073b25"></a>道次第。為非次第而修學耶。</p><a 
name="0073b26" id="0073b26"></a><p style="text-indent: 0em; margin-left: 0em"><span class="linehead"></span>釋曰。此正是菩薩修道次第。何以知然。如華<a 
name="0073b27" id="0073b27"></a>嚴經四十五說。時文殊師利如象王迴。觀善<a 
name="0073b28" id="0073b28"></a>財童子。作如是言。善哉善哉。善男子。乃能發<a 
name="0073b29" id="0073b29"></a>阿耨多羅三藐三菩提心。求善知識。如是等<a 
name="0073c01" id="0073c01"></a>種種讚歎。略為說法。即令往覓功德雲比丘<a 
name="0073c02" id="0073c02"></a>請學菩薩行。其功德雲比丘。即教善財念佛<a 
name="0073c03" id="0073c03"></a>三昧。故知第一善知識是文殊師利。觀發菩<a 
name="0073c04" id="0073c04"></a>提之心。第二善知識功德雲比丘。即教念佛<a 
name="0073c05" id="0073c05"></a>三昧。如是展轉經百一十城。求善知識。一一<a 
name="0073c06" id="0073c06"></a>善知識皆教一法門。乘一法門。後得一法門。<a 
name="0073c07" id="0073c07"></a>悉是菩薩修學次第。故知發菩提心為萬行<a 
name="0073c08" id="0073c08"></a>之首。此學念佛三昧為萬行之次。以此准知。<a 
name="0073c09" id="0073c09"></a>念佛三昧正是初發心菩薩修學次第也。</p><a 
name="0073c10" id="0073c10"></a><p style="text-indent: 0em; margin-left: 0em"><span class="linehead"></span>問曰。此念佛三昧未知。聖凡持戒破戒等為<a 
name="0073c11" id="0073c11"></a>何人得也。</p><a 
name="0073c12" id="0073c12"></a><p style="text-indent: 0em; margin-left: 0em"><span class="linehead"></span>釋曰。此三昧者。通聖及凡持戒破戒。皆可學<a 
name="0073c13" id="0073c13"></a>也。如華嚴經言。功德雲比丘此即是聖人大<a 
name="0073c14" id="0073c14"></a>菩薩。得念佛三昧也。如賢護經言。若有比丘<a 
name="0073c15" id="0073c15"></a>比丘尼優婆塞優婆夷。清淨持戒具足諸行。<a 
name="0073c16" id="0073c16"></a>以此准知。持戒之人正是合修念佛三昧。斯<a 
name="0073c17" id="0073c17"></a>即戒根清淨三昧現在。破戒之人難成三昧。<a 
name="0073c18" id="0073c18"></a>准觀佛三昧海經言。此觀佛三昧是一切眾<a 
name="0073c19" id="0073c19"></a>生犯罪者藥。破戒者護。若破戒之人不得此<a 
name="0073c20" id="0073c20"></a>三昧者。何名護也。又下經言。如來今者。為未<a 
name="0073c21" id="0073c21"></a>來世五苦眾生犯戒比丘不善惡人五逆誹<a 
name="0073c22" id="0073c22"></a>謗。為如是等說除罪法。阿難白佛言。佛滅<a 
name="0073c23" id="0073c23"></a>度後此等愚人。無怙無歸依處。佛告阿難。佛<a 
name="0073c24" id="0073c24"></a>滅度後濁惡世中諸眾生等。欲除罪咎。乃至<a 
name="0073c25" id="0073c25"></a>當懃修習觀佛三昧。故知破戒五逆等惡人。<a 
name="0073c26" id="0073c26"></a>悉可學得是三昧也。</p><a 
name="0073c27" id="0073c27"></a><p style="text-indent: 0em; margin-left: 0em"><span class="linehead"></span>問曰。念佛三昧所見之佛。三身之中為見何<a 
name="0073c28" id="0073c28"></a>身也。</p><a 
name="0073c29" id="0073c29"></a><p style="text-indent: 0em; margin-left: 0em"><span class="linehead"></span>釋曰通論念佛。三身俱念。得無相念佛三昧。<a 
name="0074a01" id="0074a01"></a>念法身佛。得有相念佛三昧。念報化身佛。然<a 
name="0074a02" id="0074a02"></a>准依華嚴經．賢護．般舟．觀佛三昧海．觀經．<a 
name="0074a03" id="0074a03"></a>鼓音聲王．文殊般若等。多明觀佛色身。名念<a 
name="0074a04" id="0074a04"></a>佛三昧。又准賢護經第一卷。念阿彌陀佛。既<a 
name="0074a05" id="0074a05"></a>得見已。阿彌陀佛為其廣說諸法實相。謂一<a 
name="0074a06" id="0074a06"></a>切法本來不壞。亦無壞者。以不壞色乃至不<a 
name="0074a07" id="0074a07"></a>壞識等。如是乃至不念彼如來。亦不得彼如<a 
name="0074a08" id="0074a08"></a>來。彼作如是念如來已。如是次第得空三昧。<a 
name="0074a09" id="0074a09"></a>善男子。是名正念諸佛現前三昧也。以此准<a 
name="0074a10" id="0074a10"></a>知。前見阿彌陀佛色身。即是觀報化色身念<a 
name="0074a11" id="0074a11"></a>佛三昧也。後得空三昧。即是觀法身念佛三<a 
name="0074a12" id="0074a12"></a>昧也。又即以此義。諸修觀者。從<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>至細。先作<a 
name="0074a13" id="0074a13"></a>色身觀。後作法身觀。修學次第也。</p><a 
name="0074a14" id="0074a14"></a><p style="text-indent: 0em; margin-left: 0em"><span class="linehead"></span>問曰。何因得念佛三昧者。所得境界各各不<a 
name="0074a15" id="0074a15"></a>同。或見淨土不得見佛。或得見佛不見淨土。<a 
name="0074a16" id="0074a16"></a>或見淨土得見佛。或見佛及土。并見種種眾<a 
name="0074a17" id="0074a17"></a>生業相一生已來所造善惡。於念佛三昧中<a 
name="0074a18" id="0074a18"></a>悉皆得見。此所見相為真為偽。復如何見。請<a 
name="0074a19" id="0074a19"></a>陳其教。</p><a 
name="0074a20" id="0074a20"></a><p style="text-indent: 0em; margin-left: 0em"><span class="linehead"></span>釋曰。一切行道之人無簡道俗。所修業行若<a 
name="0074a21" id="0074a21"></a>不依聖教而修學者並非佛弟子。是魔眷屬。<a 
name="0074a22" id="0074a22"></a>何但誑惑百姓。亦是王法罪人。現在生中。即<a 
name="0074a23" id="0074a23"></a>是為求名利。偽行佛法。誑誘愚夫。於當來生。<a 
name="0074a24" id="0074a24"></a>墮於十方無間地獄。自損損他。毀滅佛法。如<a 
name="0074a25" id="0074a25"></a>有聖教。依之修學。此即自利利人。功德殊勝。<a 
name="0074a26" id="0074a26"></a>此生他生永得解脫也。謹按華嚴經第六十<a 
name="0074a27" id="0074a27"></a>卷。或看第四十五。善財童子於文殊師利所。<a 
name="0074a28" id="0074a28"></a>發菩提心。文殊師利告善財言。善男子。於此<a 
name="0074a29" id="0074a29"></a>南方有一國土。名曰可樂。其國有山。名曰和<a 
name="0074b01" id="0074b01"></a>合。於彼山中有一比丘。名功德雲。汝詣彼問。<a 
name="0074b02" id="0074b02"></a>云何菩薩行等。善財童子向可樂國。登和合<a 
name="0074b03" id="0074b03"></a>山。見功德雲比丘。問菩薩行。功德雲比丘為<a 
name="0074b04" id="0074b04"></a>說念佛三昧法門。略說二十五種言。得淨心<a 
name="0074b05" id="0074b05"></a>念佛三昧門。得嚴淨剎念佛三昧門。起一<a 
name="0074b06" id="0074b06"></a>切佛剎。無能壞者。得淨業念佛三昧門。見一<a 
name="0074b07" id="0074b07"></a>切諸業。如鏡中像。得圓滿普照念佛三昧門。<a 
name="0074b08" id="0074b08"></a>悉能<span class="gaiji">&#x89A9;<!--gaiji,睹,1[者*見],2&#x89A9;,3--></span>見一切諸佛及其眷屬嚴淨佛剎。今<a 
name="0074b09" id="0074b09"></a>日眾生雖言得念佛三昧。以根行淺。未能具<a 
name="0074b10" id="0074b10"></a>足得一切念佛三昧。有得一者。有得二三者。<a 
name="0074b11" id="0074b11"></a>故所見境界寬狹不同。有見種種業相者。此<a 
name="0074b12" id="0074b12"></a>即是其念佛三昧也。既有聖教。即行無虛偽。<a 
name="0074b13" id="0074b13"></a>若有毀呰。便是謗法人。請尋聖教。以除疑惑<a 
name="0074b14" id="0074b14"></a>也。</p><a 
name="0074b15" id="0074b15"></a><p style="text-indent: 0em; margin-left: 0em"><span class="linehead"></span>問曰。念佛三昧所得境界。或見諸佛菩薩無<a 
name="0074b16" id="0074b16"></a>邊聖眾。或見諸佛淨土種種莊嚴。既有聖教<a 
name="0074b17" id="0074b17"></a>分明。不敢更生疑惑。然今時道俗。或男或女。<a 
name="0074b18" id="0074b18"></a>生年已來未曾聽習。於諸聖教一句不知。復<a 
name="0074b19" id="0074b19"></a>未長時修行佛法。或童男或童女。百事無知。<a 
name="0074b20" id="0074b20"></a>暫入道場至心稱佛。即言得見諸佛聖眾。事<a 
name="0074b21" id="0074b21"></a>同劇戲。法不應然。寧容念佛三昧。高僧碩學<a 
name="0074b22" id="0074b22"></a>精勤修習猶恐不成。斯輩幼童無知俗士。並<a 
name="0074b23" id="0074b23"></a>能獲證三昧定耶。將非此法是虛假矣。</p><a 
name="0074b24" id="0074b24"></a><p style="text-indent: 0em; margin-left: 0em"><span class="linehead"></span>釋曰。今時道俗咸生此疑。准教驗時。得何所<a 
name="0074b25" id="0074b25"></a>怪。且如世尊在日及佛滅度後優婆<span class="gaiji">&#x6BF1;<!--gaiji,鞠,1[毯-炎+匊],2&#x6BF1;,3--></span>多所<a 
name="0074b26" id="0074b26"></a>度弟子。獲得道果。無量億千。或一坐聞經得<a 
name="0074b27" id="0074b27"></a>法眼淨。或因剃髮聖道現前。或得掃忘帚獲<a 
name="0074b28" id="0074b28"></a>阿羅漢果。或七歲沙彌是俱解脫。或以<span class="gaiji">&#x6BF1;<!--gaiji,鞠,1[毯-炎+匊],2&#x6BF1;,3--></span>打<a 
name="0074b29" id="0074b29"></a>頭證四向果。或避走令聽得須陀洹。事同劇<a 
name="0074c01" id="0074c01"></a>戲。已超三界。斷彼難斷見修二惑。證彼難證<a 
name="0074c02" id="0074c02"></a>四沙門果。豈可不信斯教法哉。皆由宿種解<a 
name="0074c03" id="0074c03"></a>脫分善。過去已曾修習此道。今生暫爾聞法<a 
name="0074c04" id="0074c04"></a>思惟。隨遇少緣即能得道。按此賢護經言。後<a 
name="0074c05" id="0074c05"></a>五百歲後一百年中。此三昧典以佛神力廣<a 
name="0074c06" id="0074c06"></a>行流布。皆令讀誦如說修行。修行即是得王<a 
name="0074c07" id="0074c07"></a>三昧也。且入佛法種種根機。如思惟教義假<a 
name="0074c08" id="0074c08"></a>興問答。解漸頓之玄宗演半滿之真教。即須<a 
name="0074c09" id="0074c09"></a>聰明智慧詞辯縱橫。非斯上人。難弘妙旨。如<a 
name="0074c10" id="0074c10"></a>也一心不亂。真心直行無多思慮。一心念佛<a 
name="0074c11" id="0074c11"></a>即見世尊。不惜身命。俗間士女或是幼童。聞<a 
name="0074c12" id="0074c12"></a>善知識教令念佛。即便信受。如教專念。不多<a 
name="0074c13" id="0074c13"></a>思惟。心易得定。如多想慮三昧難成。故入道<a 
name="0074c14" id="0074c14"></a>場。名僧大德廣閑經論。三昧不成。少解經文。<a 
name="0074c15" id="0074c15"></a>速得斯定。自古今大德習禪之侶。欲學定者。<a 
name="0074c16" id="0074c16"></a>皆令莫聽。良為思義之徒心多散亂矣。此何<a 
name="0074c17" id="0074c17"></a>怪也。斯何惑哉。然其所見有真有偽。應善思<a 
name="0074c18" id="0074c18"></a>惟勘符佛教。</p><a 
name="0074c19" id="0074c19"></a><p style="text-indent: 0em; margin-left: 0em"><span class="linehead"></span>問曰。華嚴經言。淨業念佛三昧門。見一切眾<a 
name="0074c20" id="0074c20"></a>生業如鏡中像。未知所見業相。或其人久死<a 
name="0074c21" id="0074c21"></a>諸趣受生。三昧境中仍現斯相。為實為假。<a 
name="0074c22" id="0074c22"></a>事真難解。為是本質來現境中。為是自心假<a 
name="0074c23" id="0074c23"></a>變現乎。業者是思。如何得見。其義幽隱。請陳<a 
name="0074c24" id="0074c24"></a>厥旨。</p><a 
name="0074c25" id="0074c25"></a><p style="text-indent: 0em; margin-left: 0em"><span class="linehead"></span>釋曰。三昧境相實難可解。非但此義。諸法亦<a 
name="0074c26" id="0074c26"></a>然。且宿住隨念通緣過去境。如是五蘊當心<a 
name="0074c27" id="0074c27"></a>現前。如是之相為是何相。故知過去五蘊是<a 
name="0074c28" id="0074c28"></a>本性相。隨念通力緣彼過去。自心變現相分<a 
name="0074c29" id="0074c29"></a>五蘊。忽似彼相而現於前。名所緣緣。此法亦<a 
name="0075a01" id="0075a01"></a>爾。或死生通力緣未來境死此生彼。彼諸五<a 
name="0075a02" id="0075a02"></a>蘊相自心相分。託彼眾生造業起報相續次<a 
name="0075a03" id="0075a03"></a>第。而現在前一無差錯。此等眾生所造諸業。<a 
name="0075a04" id="0075a04"></a>為彼本性相。為增上緣。為所緣緣。令死生智<a 
name="0075a05" id="0075a05"></a>通見如是相。此亦如是。隨自他思業曾所發<a 
name="0075a06" id="0075a06"></a>身語所造善惡串習功能。於三昧中現眾影<a 
name="0075a07" id="0075a07"></a>像。託彼業種。現罪福相。或是如來大悲之力。<a 
name="0075a08" id="0075a08"></a>於三昧中為現此相。令其修斷。深須仰信。不<a 
name="0075a09" id="0075a09"></a>可致疑。三昧境界諸佛境界業力境界。皆不<a 
name="0075a10" id="0075a10"></a>可思議。非諸凡愚所測量也。</p><a 
name="0075a11" id="0075a11"></a><p style="text-indent: 0em; margin-left: 0em"><span class="linehead"></span>問曰。有得念佛三昧見彼西方淨土勝相。雖<a 
name="0075a12" id="0075a12"></a>未身死。已見其身在於淨土。或見往生蓮華<a 
name="0075a13" id="0075a13"></a>相迎。未審。此境為實為虛。</p><a 
name="0075a14" id="0075a14"></a><p style="text-indent: 0em; margin-left: 0em"><span class="linehead"></span>釋曰。此非虛也。且如第十二普觀之中。當起<a 
name="0075a15" id="0075a15"></a>自心生於西方。於蓮華中結跏趺坐。作蓮華<a 
name="0075a16" id="0075a16"></a>合想開想。如是等豈是謬耶。此三昧中見身<a 
name="0075a17" id="0075a17"></a>往生。亦復如是。又須達長者。傾布黃金。買<a 
name="0075a18" id="0075a18"></a>祇陀園。奉為如來。起立精舍。共舍利弗。各執<a 
name="0075a19" id="0075a19"></a>繩頭安置伽藍。建興堂宇。於虛空中。六欲天<a 
name="0075a20" id="0075a20"></a>宮一時相現。時舍利弗。指示須達。須達不解。<a 
name="0075a21" id="0075a21"></a>問舍利弗。聖者答言。此是長者施園功德所<a 
name="0075a22" id="0075a22"></a>感天宮。當生其處。先現其相。遣長者知。須達<a 
name="0075a23" id="0075a23"></a>白言。我唯一身死受一報。六天並至。遣生何<a 
name="0075a24" id="0075a24"></a>所。舍利弗言。下三天中。福德劣弱。上二天<a 
name="0075a25" id="0075a25"></a>處。放逸極多。唯兜率天。雖多勝樂。心生知<a 
name="0075a26" id="0075a26"></a>足。補處生中。長者可願生彼天處。須達是時。<a 
name="0075a27" id="0075a27"></a>即依其願。五天宮相。一時並滅。唯兜率宮。湛<a 
name="0075a28" id="0075a28"></a>然而住。故隨所造善惡業緣。當生先熟。臨命<a 
name="0075a29" id="0075a29"></a>終時。多此相現。信知。行因剋果。果相現前。<a 
name="0075b01" id="0075b01"></a>淨土華臺。隨品先現。斯類必爾。何須疑哉。<a 
name="0075b02" id="0075b02"></a>因果相符。深須仰信之。</p><a 
name="0075b03" id="0075b03"></a><p style="text-indent: 0em; margin-left: 0em"><span class="linehead"></span>問曰。得此念佛三昧者。以何得知得此三昧。<a 
name="0075b04" id="0075b04"></a>頗有聖教能證知也。</p><a 
name="0075b05" id="0075b05"></a><p style="text-indent: 0em; margin-left: 0em"><span class="linehead"></span>釋曰。觀經有文也。經言。但當憶想令心眼見。<a 
name="0075b06" id="0075b06"></a>見此事者。即見十方一切諸佛。以見諸佛故。<a 
name="0075b07" id="0075b07"></a>名念佛三昧。此為證也。行者平生。雖種種修<a 
name="0075b08" id="0075b08"></a>道。今入道場。學此三昧。逐得見佛。若不得<a 
name="0075b09" id="0075b09"></a>三昧。寧容見耶。今既得見。即知。得是三昧。<a 
name="0075b10" id="0075b10"></a>故經說言。以見佛故名念佛三昧也。如人患<a 
name="0075b11" id="0075b11"></a>目不見眾色。大醫師善能療眼。乃以金錍抉<a 
name="0075b12" id="0075b12"></a>其眼瞙。示以手指。彼言不見。故知療眼其瞙<a 
name="0075b13" id="0075b13"></a>未除。後更為抉。復示其指。彼言是指針。師即<a 
name="0075b14" id="0075b14"></a>知其眼得愈。若無眼者。將何見指。以此見指。<a 
name="0075b15" id="0075b15"></a>驗彼盲眼。得除翳目。眼根清淨。此亦如是若<a 
name="0075b16" id="0075b16"></a>不得其念佛三昧。如何得見諸佛淨土。及佛<a 
name="0075b17" id="0075b17"></a>淨色身種種眾相也。以此准知。是得念佛三<a 
name="0075b18" id="0075b18"></a>昧也。其人常修此行。三昧不失。常見諸佛種<a 
name="0075b19" id="0075b19"></a>種聖眾。如久不習。馳散五塵。失此三昧。即不<a 
name="0075b20" id="0075b20"></a>見諸佛菩薩聖眾。以此准知。前所得者是三<a 
name="0075b21" id="0075b21"></a>昧也。多是聞思相應。三昧名非必修慧也。</p><a 
name="0075b22" id="0075b22"></a><p style="text-indent: 0em; margin-left: 0em"><span class="linehead"></span>問曰。修念佛三昧。有何利益獲何勝果。請出<a 
name="0075b23" id="0075b23"></a>聖教勵諸學徒。舉益勸修令成勝業。</p><a 
name="0075b24" id="0075b24"></a><p style="text-indent: 0em; margin-left: 0em"><span class="linehead"></span>釋曰。斯益也無量無邊。備在花嚴賢護經等。<a 
name="0075b25" id="0075b25"></a>廣陳其益。豈茲能述。然略舉三五以相顯示。<a 
name="0075b26" id="0075b26"></a>一見聖眾。二聞正法。三滅重罪。四生淨土。五<a 
name="0075b27" id="0075b27"></a>諸定根本。六當成佛。一見聖眾者。如賢護經<a 
name="0075b28" id="0075b28"></a>第一卷說。善男子善女人。端坐係念。專心想<a 
name="0075b29" id="0075b29"></a>彼阿彌陀佛。如是相好。如是威儀。如是大眾。<a 
name="0075c01" id="0075c01"></a>如是說法。如聞係念。一心相續。次第不亂。或<a 
name="0075c02" id="0075c02"></a>經一日一夜如是。或至七日七夜。必<span class="gaiji">&#x89A9;<!--gaiji,睹,1[者*見],2&#x89A9;,3--></span>阿彌<a 
name="0075c03" id="0075c03"></a>陀如來。若晝時不見。或睡夢中必當見也。二<a 
name="0075c04" id="0075c04"></a>聞正法者。以見阿彌陀佛。世尊為說甚深妙<a 
name="0075c05" id="0075c05"></a>法。謂一切法。本來不壞。亦無壞者。如不壞<a 
name="0075c06" id="0075c06"></a>色。乃至不壞識等諸陰。聞如是等大乘言教。<a 
name="0075c07" id="0075c07"></a>三滅重罪者。觀佛三昧海經言。此三昧。是一<a 
name="0075c08" id="0075c08"></a>切眾生犯戒者藥。破戒者護。失道者導。盲瞑<a 
name="0075c09" id="0075c09"></a>者眼。愚癡者慧。黑闇者燈。煩惱賊中。是勇猛<a 
name="0075c10" id="0075c10"></a>將。又下經言。如來今者。為未來世五苦眾<a 
name="0075c11" id="0075c11"></a>生。犯戒比丘。不善惡人。五逆誹謗。行十六種<a 
name="0075c12" id="0075c12"></a>惡律儀者。為如是等。說除罪法。四生淨土者。<a 
name="0075c13" id="0075c13"></a>華嚴經言。念佛三昧必見佛。命終之後生佛<a 
name="0075c14" id="0075c14"></a>前。見彼臨終勸念佛。又示尊像令瞻敬。又觀<a 
name="0075c15" id="0075c15"></a>經言。行此三昧者。現身得見無量壽佛及二<a 
name="0075c16" id="0075c16"></a>大士。觀音勢至而為勝友當坐道場。生諸佛<a 
name="0075c17" id="0075c17"></a>家。五諸定根本者。觀佛三昧海經說。諸大三<a 
name="0075c18" id="0075c18"></a>昧始出生處。六當成佛者。賢護經說。彼於當<a 
name="0075c19" id="0075c19"></a>來必得成佛。號曰善覺如來。又賢護菩薩。以<a 
name="0075c20" id="0075c20"></a>一百二十問問世尊。菩薩具足成就何等三<a 
name="0075c21" id="0075c21"></a>昧。而能得彼大功德聚。如是一百二十問。乃<a 
name="0075c22" id="0075c22"></a>至問。云何當得一剎那時間行即能遍至一<a 
name="0075c23" id="0075c23"></a>切諸佛前。即復云何當得住此佛剎遍見一<a 
name="0075c24" id="0075c24"></a>切十方諸佛。聽聞正法供養眾僧。非但未得<a 
name="0075c25" id="0075c25"></a>出世六通。而實未得世間五通。而亦未捨此<a 
name="0075c26" id="0075c26"></a>世界身。亦無生彼諸佛國土。唯住此土。見餘<a 
name="0075c27" id="0075c27"></a>世界諸佛世尊。悉聞諸佛所宣正法。一切聽<a 
name="0075c28" id="0075c28"></a>受。如說修行。譬如今時聖者阿難。於世尊前<a 
name="0075c29" id="0075c29"></a>親聞法已。皆悉受持。佛告賢護。有三昧名曰<a 
name="0076a01" id="0076a01"></a>思惟諸佛現前三昧。若有菩薩。具足修習如<a 
name="0076a02" id="0076a02"></a>是三昧。當得成就如上所問諸功德等。賢護<a 
name="0076a03" id="0076a03"></a>當知。更有無量無邊勝上功德。說不可盡。故<a 
name="0076a04" id="0076a04"></a>知。此三昧所獲勝利。卒陳難盡。</p><a 
name="0076a05" id="0076a05"></a><p style="text-indent: 0em; margin-left: 0em"><span class="linehead"></span>問曰。若如此說。得此三昧獲益無窮。今時學<a 
name="0076a06" id="0076a06"></a>者所得三昧。豈得如前諸功德不。</p><a 
name="0076a07" id="0076a07"></a><p style="text-indent: 0em; margin-left: 0em"><span class="linehead"></span>釋曰。三昧雖同。淺深斯異。深即上窮聖果獲<a 
name="0076a08" id="0076a08"></a>益。如賢護經文一百二十之問。悉皆得斯勝<a 
name="0076a09" id="0076a09"></a>利。故經言。又菩薩修習如是三昧。當得成就<a 
name="0076a10" id="0076a10"></a>如今所問。今諸學者。未得具足修習如是三<a 
name="0076a11" id="0076a11"></a>昧。亦得隨分獲諸勝德。譬如諸龍皆能興雲<a 
name="0076a12" id="0076a12"></a>致雨。大龍降雨霑滿大千。小龍興雲不周數<a 
name="0076a13" id="0076a13"></a>里。咸滋草木並潤根莖。廣狹有殊。皆名降澤。<a 
name="0076a14" id="0076a14"></a>三昧亦爾。勝劣差別。並能見佛。俱生佛家<a 
name="0076a15" id="0076a15"></a>矣。</p><a 
name="0076a16" id="0076a16"></a><p style="text-indent: 0em; margin-left: 0em"><span class="linehead"></span>問曰。於此念佛三昧。雖未能習學。見他作者。<a 
name="0076a17" id="0076a17"></a>生信隨喜。得何功德。不信毀謗。獲何罪報。請<a 
name="0076a18" id="0076a18"></a>陳損益。曉諸未聞。</p><a 
name="0076a19" id="0076a19"></a><p style="text-indent: 0em; margin-left: 0em"><span class="linehead"></span>釋曰。今當為子廣引聖教。備陳信謗所得損<a 
name="0076a20" id="0076a20"></a>益。如賢護經第五卷隨喜功德品說。隨喜三<a 
name="0076a21" id="0076a21"></a>昧人。譬如有人定壽百歲。身輕勇猛。行駿<a 
name="0076a22" id="0076a22"></a>若風飛。是人生便即能行一世界。周旋十方。<a 
name="0076a23" id="0076a23"></a>窮極地際。至滿百年。常行不絕。若有善男子<a 
name="0076a24" id="0076a24"></a>善女人。起信敬心。於彼風行壯人所經世界。<a 
name="0076a25" id="0076a25"></a>盛滿珍寶。持用奉獻十方諸佛。其所獲福。雖<a 
name="0076a26" id="0076a26"></a>曰極多。然尚不如修此三昧功德少分。何以<a 
name="0076a27" id="0076a27"></a>故。賢護由彼菩薩摩訶薩修此三昧。具足如<a 
name="0076a28" id="0076a28"></a>上四大隨喜。迴向阿耨多羅三藐三菩提。為<a 
name="0076a29" id="0076a29"></a>求多聞成正覺故。賢護以是因緣。持此施福。<a 
name="0076b01" id="0076b01"></a>望前隨喜所獲功德。百分不及一。千分不及<a 
name="0076b02" id="0076b02"></a>一。百千萬分不及一。億百千分不及一。乃至<a 
name="0076b03" id="0076b03"></a>算數譬喻。所不能及。其生信隨喜福既無邊。<a 
name="0076b04" id="0076b04"></a>不信起謗罪亦無量也。如大品經法華經及<a 
name="0076b05" id="0076b05"></a>佛藏經等。廣說謗法之罪也。</p><a 
name="0076b06" id="0076b06"></a><p style="text-indent: 0em; margin-left: 0em"><span class="linehead"></span>問曰。未知修此三昧之者。皆須嚴飾道場。安<a 
name="0076b07" id="0076b07"></a>置尊像。澡浴清淨。著新淨衣。日唯一食。不顧<a 
name="0076b08" id="0076b08"></a>形命。專心念佛。此義可然。何因處在闇中。閉<a 
name="0076b09" id="0076b09"></a>諸光隙。勵聲大念。斯何教哉。此見諸徒。咸<a 
name="0076b10" id="0076b10"></a>生疑怪。請陳斯術。有何教哉。</p><a 
name="0076b11" id="0076b11"></a><p style="text-indent: 0em; margin-left: 0em"><span class="linehead"></span>釋曰。稽其聖典。亦無至教。但修行之人。將斯<a 
name="0076b12" id="0076b12"></a>闇室。絕諸視聽。心捨諸緣。初學之儔。約斯注<a 
name="0076b13" id="0076b13"></a>想。易得三昧。不爾難成。凡是世間。欲思難<a 
name="0076b14" id="0076b14"></a>事。未得解了。亂想難成。或掩室獨居。或閉目<a 
name="0076b15" id="0076b15"></a>絕視。因茲恬靜。思事得成此亦如斯。亂心難<a 
name="0076b16" id="0076b16"></a>住。念佛三昧。無由現前。故為其闇室。行斯三<a 
name="0076b17" id="0076b17"></a>昧。不學之輩。於此生疑。曾修習者。深將為<a 
name="0076b18" id="0076b18"></a>要。如處堂內。正念佛時。有少隙光。照斯闇<a 
name="0076b19" id="0076b19"></a>室。心便緣此。浪起思惟。如絕斯明。一心不<a 
name="0076b20" id="0076b20"></a>亂。此乃學者所知。非是浪為斯法。又如調鷹<a 
name="0076b21" id="0076b21"></a>之法。縫目飼氈。令其無所瞻視。損於肥健之<a 
name="0076b22" id="0076b22"></a>力。方始絕彼飛遊往來調伏。將以遊獵。縱任<a 
name="0076b23" id="0076b23"></a>隨人。三昧亦爾。初學之輩。馳心五欲攀緣六<a 
name="0076b24" id="0076b24"></a>塵。若不約斯闇室。無由得成三昧。後學成就。<a 
name="0076b25" id="0076b25"></a>隨處遊行。不簡明闇。常能見佛。詎勞闇室而<a 
name="0076b26" id="0076b26"></a>行念佛也。故觀經言。是人苦逼。不遑念佛。善<a 
name="0076b27" id="0076b27"></a>友教令。可稱阿彌陀佛。如是至心。令聲不絕。<a 
name="0076b28" id="0076b28"></a>豈非苦惱所逼念想難成。令聲不絕至心便<a 
name="0076b29" id="0076b29"></a>得。今此出聲學念佛定。亦復如是。令聲不絕。<a 
name="0076c01" id="0076c01"></a>遂得三昧。見佛聖眾。皎然常在目前。故大集<a 
name="0076c02" id="0076c02"></a>日藏分經言。大念見大佛。小念見小佛。大念<a 
name="0076c03" id="0076c03"></a>者大聲稱佛也。小念者小聲稱佛也。斯即聖<a 
name="0076c04" id="0076c04"></a>教。有何惑哉。現見即今諸修學者。唯須勵聲<a 
name="0076c05" id="0076c05"></a>念佛。三昧易成。小聲稱佛。遂多馳散。此乃學<a 
name="0076c06" id="0076c06"></a>者所知。非外人之曉矣。子若不信。請試學為。<a 
name="0076c07" id="0076c07"></a>無得不修但生疑惑矣。</p><a 
name="0076c08" id="0076c08"></a><p style="text-indent: 0em; margin-left: 0em"><span class="linehead"></span>問曰。經言。五體投地。求哀懺悔。未知懺悔之<a 
name="0076c09" id="0076c09"></a>徒。或多自撲。未知有何聖教。若以五體投地<a 
name="0076c10" id="0076c10"></a>即為自撲者。將恐此釋埋未可然。此五體言。<a 
name="0076c11" id="0076c11"></a>何妨只是五輪著地。頭面禮佛也。</p><a 
name="0076c12" id="0076c12"></a><p style="text-indent: 0em; margin-left: 0em"><span class="linehead"></span>釋曰。如觀佛三昧海經第三說。佛於座起。令<a 
name="0076c13" id="0076c13"></a>諸四眾觀佛色身。釋子眾中。五百釋子。見佛<a 
name="0076c14" id="0076c14"></a>色身。猶如灰人。比丘眾中一千人。見佛色身。<a 
name="0076c15" id="0076c15"></a>如赤土人。優婆塞眾中有十六人。見佛色身。<a 
name="0076c16" id="0076c16"></a>如黑象<span class="gaiji">&#x811A;<!--gaiji,腳,1[腳-谷+去],2&#x811A;,3--></span>。優婆夷眾中二十四人。見佛色<a 
name="0076c17" id="0076c17"></a>身。猶如聚墨。比丘尼眾中。有比丘尼。見佛<a 
name="0076c18" id="0076c18"></a>色身。如白銀色。優婆夷眾中。有優婆夷。見<a 
name="0076c19" id="0076c19"></a>佛色身。如藍染青色。如是四眾。觀佛色身。所<a 
name="0076c20" id="0076c20"></a>見不同。不得見佛真金色身。發露悔過。懺悔<a 
name="0076c21" id="0076c21"></a>諸罪。五體投地。如大山崩。自拔頭髮。舉身投<a 
name="0076c22" id="0076c22"></a>地。婉轉自撲。鼻中血出。懺罪消滅。心眼得<a 
name="0076c23" id="0076c23"></a>開。見佛色身。端嚴微妙。如須彌山光顯大海。<a 
name="0076c24" id="0076c24"></a>此豈不是懺悔經文自撲之法。無教輒為。誠<a 
name="0076c25" id="0076c25"></a>如所責。經言正作。其何怪哉。</p><a 
name="0076c26" id="0076c26"></a><p><span class="juanname">釋淨土群疑論卷第七</span></p><a 
name="0076c27" id="0076c27"></a><p style="text-indent: 0em; margin-left: 1em"><span class="linehead"></span>建長二年<span class="note">(庚戌)</span>季夏日　願主比丘往成</p>
<hr>【經文資訊】大正藏第 47 冊 No. 1960 釋淨土群疑論<br>【版本記錄】CBETA 電子佛典 Rev. 1.18 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6ce2.html?index=T47n1960" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T47n1960_007 by HTTrack Website Copier/3.x [XR&CO'2008], Mon, 02 Jun 2014 23:42:44 GMT -->
</html>
