<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2104_003 by HTTrack Website Copier/3.x [XR&CO'2008], Mon, 02 Jun 2014 23:52:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4351.gif?utmac=MO-30696269-4&amp;utmn=1371512234&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52&amp;utmp=%2Fmobile%2Findex.php%3Findex%3DT52n2104_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index913d.html?index=T52n2104_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第52冊<br/>No.2104 集古今佛道論衡 (4卷)<br/>【唐 道宣撰】<br/>第 3 卷</p>
	<a href="index0e79.html?index=T52n2104_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2104" sutra_name="集古今佛道論衡" sutra_juan="[卷3]">　
<a 
name="0379b21" id="0379b21"></a><a 
name="0379b22" id="0379b22"></a><a 
name="0379b23" id="0379b23"></a><p><span class="juanname">集古今佛道論衡卷丙</span></p><a 
name="0379b24" id="0379b24"></a><a 
name="0379b25" id="0379b25"></a><p style="margin-left: 4em"><span class="byline">唐西明寺釋氏</span></p><a 
name="0379b26" id="0379b26"></a><ul><li>大唐高祖問僧形服利益事一</li><a 
name="0379b27" id="0379b27"></a><li>高祖幸國學統集三教問道是佛師事二</li><a 
name="0379b28" id="0379b28"></a><li>道士李仲卿著論毀佛琳師抗辯事<a 
name="0379b29" id="0379b29"></a>三</li><a 
name="0379c01" id="0379c01"></a><li>大宗<span class="gaiji">&#x52C5;<!--gaiji,敕,1[束*力],2&#x52C5;,3--></span>道先佛後僧等上諫事四</li><a 
name="0379c02" id="0379c02"></a><li>皇大子集三教學者詳論事五</li><a 
name="0379c03" id="0379c03"></a><li>辛中舍著齊物論淨琳二師抗釋事<a 
name="0379c04" id="0379c04"></a>六</li><a 
name="0379c05" id="0379c05"></a><li>大宗問琳師辯正論信毀交報事七</li><a 
name="0379c06" id="0379c06"></a><li>大宗幸弘福寺手製願文并敘佛道後<a 
name="0379c07" id="0379c07"></a>先八</li><a 
name="0379c08" id="0379c08"></a><li>大宗<span class="gaiji">&#x52C5;<!--gaiji,敕,1[束*力],2&#x52C5;,3--></span>道士三皇經不足開化令焚除<a 
name="0379c09" id="0379c09"></a>事九</li><a 
name="0379c10" id="0379c10"></a><li>大宗詔奘師翻道經為梵文與道士辯<a 
name="0379c11" id="0379c11"></a>覈事十</li></ul><a 
name="0379c12" id="0379c12"></a><p style="margin-left: 2em"><span class="headname">大唐高祖問僧形服有何利益琳師奉對事<a 
name="0379c13" id="0379c13"></a>一</span></p><a 
name="0379c14" id="0379c14"></a><p style="text-indent: 0em; margin-left: 0em"><span class="linehead"></span>皇唐啟運諸教並興。然於佛法彌隆信重。捨<a 
name="0379c15" id="0379c15"></a>京舊第置興聖寺。自餘會昌勝業慈悲證果<a 
name="0379c16" id="0379c16"></a>集仙等寺架築相尋。至於道觀無間於俗。武<a 
name="0380a01" id="0380a01"></a>德四年有大史令傅奕者。先是黃巾。深忌<a 
name="0380a02" id="0380a02"></a>緇服。既見國家別敬彌用疚心。乃上廢佛法<a 
name="0380a03" id="0380a03"></a>事十有一條云。佛經訛誕言妖事隱。損國<a 
name="0380a04" id="0380a04"></a>破家未聞益世。請胡佛邪教退還天竺。凡是<a 
name="0380a05" id="0380a05"></a>沙門放歸桑梓則家國昌大。李孔之教行焉。</p><a 
name="0380a06" id="0380a06"></a><p style="text-indent: 0em; margin-left: 0em"><span class="linehead"></span>武皇容其小辯。朝輔任其放言。乃下詔問僧<a 
name="0380a07" id="0380a07"></a>曰。棄父母之鬚髮。去君臣之章服。利在何<a 
name="0380a08" id="0380a08"></a>門之中。益在何情之外。損益二宜請動妙<a 
name="0380a09" id="0380a09"></a>適有濟法寺沙門襄陽釋法琳。憤激傅詞側<a 
name="0380a10" id="0380a10"></a>聽機候。承有斯問。即陳對曰。琳聞至道絕言。<a 
name="0380a11" id="0380a11"></a>豈九流能辯。法身無像。非十翼所詮。但四趣<a 
name="0380a12" id="0380a12"></a>茫茫飄淪欲海。三界蠢蠢顛墜邪山。諸子迷<a 
name="0380a13" id="0380a13"></a>以自焚。凡夫溺而不出。大聖為之興世。至<a 
name="0380a14" id="0380a14"></a>仁所以降靈。遂開解脫之門。示以安隱之<a 
name="0380a15" id="0380a15"></a>路。於是天竺王種辭恩愛而出家。東夏貴遊<a 
name="0380a16" id="0380a16"></a>厭榮華而入道。誓出二種生死。志求一妙涅<a 
name="0380a17" id="0380a17"></a>槃。弘善以報四恩。立德以資三有。此其利益<a 
name="0380a18" id="0380a18"></a>也。毀形以成其志。故棄鬚髮美容。變俗以會<a 
name="0380a19" id="0380a19"></a>其道。故去君臣華服。雖形闕奉親而內懷其<a 
name="0380a20" id="0380a20"></a>孝。禮乖事主而心戢其恩。澤被怨親以成大<a 
name="0380a21" id="0380a21"></a>順。福霑幽顯豈拘小違。上智之人。依佛語<a 
name="0380a22" id="0380a22"></a>故為益。下凡之類。虧聖教故為損。懲惡則濫<a 
name="0380a23" id="0380a23"></a>者自新。進善則通人感化。此其大略也。而傅<a 
name="0380a24" id="0380a24"></a>氏所奏在司既不施行。奕乃多寫表狀。公然<a 
name="0380a25" id="0380a25"></a>遠近流布。京室閭里。咸傳禿丁之誚。劇談<a 
name="0380a26" id="0380a26"></a>席上。昌言胡鬼之謠。佛日翳而不明。僧威阻<a 
name="0380a27" id="0380a27"></a>而無力。于時達量道俗動毫成論者非一。各<a 
name="0380a28" id="0380a28"></a><span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>佛理曲陳邪正。琳閱眾辭多引經教。琳因<a 
name="0380a29" id="0380a29"></a>謂眾人曰。此引皆是奕之所廢。豈得引廢證<a 
name="0380b01" id="0380b01"></a>成。雖曰破邪終歸邪破。琳情契玄機獨覺千<a 
name="0380b02" id="0380b02"></a>載。器局天授博悟生知。<span class="gaiji">&#x89A9;<!--gaiji,睹,1[者*見],2&#x89A9;,3--></span>作者之不工。信<a 
name="0380b03" id="0380b03"></a>乘權之有據。乃著破邪論。其詞曰。莊周云。六<a 
name="0380b04" id="0380b04"></a>合之內。聖人論而不議。六合之外。聖人存而<a 
name="0380b05" id="0380b05"></a>不論。老子云。域中有四大而道居其一。案前<a 
name="0380b06" id="0380b06"></a>漢藝文志所紀眾書。一萬三千二百六十九<a 
name="0380b07" id="0380b07"></a>卷。莫不功在近益。意在敬事君父。俱未暢<a 
name="0380b08" id="0380b08"></a>遠途。止在移風易俗。遂使三世因果。理涉<a 
name="0380b09" id="0380b09"></a>旦而猶昏。命報五乘。義經丘而未曉。斯乃<a 
name="0380b10" id="0380b10"></a>六合之寰塊。三才之俗謨。詎免四流浩瀚。<a 
name="0380b11" id="0380b11"></a>為煩惱之波。六趣諠譁。造塵勞之路者也。原<a 
name="0380b12" id="0380b12"></a>夫實相窈冥。逾要道之道。法身凝寂。出玄<a 
name="0380b13" id="0380b13"></a>之又玄。所以見生忍土。誕聖王宮。示金色<a 
name="0380b14" id="0380b14"></a>之身。吐玉毫之相。行則金蓮捧足。坐則寶<a 
name="0380b15" id="0380b15"></a>座承軀。出則天主導前。入則梵王從後。聲<a 
name="0380b16" id="0380b16"></a>聞菩薩。儼若朝儀。八部萬神。森然輔衛。演涅<a 
name="0380b17" id="0380b17"></a>槃則地現六動。說般若則天雨四花。百福莊<a 
name="0380b18" id="0380b18"></a>嚴。狀滿月之臨滄海。千光照曜。如聚日之映<a 
name="0380b19" id="0380b19"></a>寶山。師子一吼。則外道摧鋒。法鼓暫鳴。則天<a 
name="0380b20" id="0380b20"></a>魔稽首。是故號佛為法王也。豈與衰周李<a 
name="0380b21" id="0380b21"></a>耳比德爭衡。末代孔丘輒相聯類。非所言也。<a 
name="0380b22" id="0380b22"></a>文有二十餘紙。自琳論出冠絕群篇。家藏一<a 
name="0380b23" id="0380b23"></a>本心口成誦。並流略之菁華。史書之藻鏡。<a 
name="0380b24" id="0380b24"></a>茂譽於是乎沸騰。蒙俗由之而開悟。琳有功<a 
name="0380b25" id="0380b25"></a>矣。琳以論卷初出意在榮達。所知上之化下<a 
name="0380b26" id="0380b26"></a>風靡之言則易。乃上啟。儲貳親王及公卿侯<a 
name="0380b27" id="0380b27"></a>伯並文理弘被庶績咸嘉其博詣焉。故奕奏<a 
name="0380b28" id="0380b28"></a>狀因之遂寢。得使釋門重敞。琳又其功。東<a 
name="0380b29" id="0380b29"></a>宮庶子虞世南。詳所上論為之序。胤光價之<a 
name="0380c01" id="0380c01"></a>顧又重由來。琳姓陳氏。<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>川太丘之後。遠祖<a 
name="0380c02" id="0380c02"></a>移於襄陽。故又為縣人焉。少出家住荊州<a 
name="0380c03" id="0380c03"></a>青溪山玉泉寺。博通內外。以文學見知。大業<a 
name="0380c04" id="0380c04"></a>初元入關視聽以槐里老宗張葛承繼言多誕謬有阻素風不勝其妄。親事觀閱。<a 
name="0380c05" id="0380c05"></a>史云。老氏西之流沙。莊云。老氏死於槐里。二<a 
name="0380c06" id="0380c06"></a>說紛<span class="gaiji">&#x7CFA;<!--gaiji,糾,1[乳-孚+糸],2&#x7CFA;,3--></span>名實乖咎。故西窮砂塞。絕李氏之<a 
name="0380c07" id="0380c07"></a>蹤。中至槐城。有古墳之驗。追訪耆舊莫識其<a 
name="0380c08" id="0380c08"></a>源。然樓觀道宗乃尹喜之宅。延老過之非<a 
name="0380c09" id="0380c09"></a>柱下居處。今觀西尹長樂者村中魁岸。即<a 
name="0380c10" id="0380c10"></a>尹令之後。事佛不事道也。余往問焉。唱言。<a 
name="0380c11" id="0380c11"></a>我祖結草為樓於上觀望。故曰樓觀。本非老<a 
name="0380c12" id="0380c12"></a>君之所宅也。今東觀中廟者即尹先君之宗<a 
name="0380c13" id="0380c13"></a>廟也。自古至今子孫承紹。不往流砂昭穆<a 
name="0380c14" id="0380c14"></a>斯在。但以時逢寬政不事<span class="gaiji">&#x7CFA;<!--gaiji,糾,1[乳-孚+糸],2&#x7CFA;,3--></span>懲。任彼黃巾高<a 
name="0380c15" id="0380c15"></a>仰。尹李致有符圖。章醮代代繁廣道德宏旨。<a 
name="0380c16" id="0380c16"></a>豈其然乎。莫不厚生存利非老厥宗。琳慨<a 
name="0380c17" id="0380c17"></a>其謬妄方欲窮討根源。若非共住久處無由<a 
name="0380c18" id="0380c18"></a>得成。探賾則戴冠服褐。從其靜館為述道德。<a 
name="0380c19" id="0380c19"></a>通說莊黃。昔在荊楚曾經陶練。義在玄微蘊<a 
name="0380c20" id="0380c20"></a>括情抱。秦川道學麟角罕逢。自餘章句梗概<a 
name="0380c21" id="0380c21"></a>而已。致使九仙九府之錄。三元三洞之儀。黃<a 
name="0380c22" id="0380c22"></a>庭黃書之祕。天文天岡之術。服氣練尸飛丹<a 
name="0380c23" id="0380c23"></a><span class="gaiji">&#x7CC7;<!--gaiji,餱,1[米*侯],2&#x7CC7;,3--></span>液。莫不說如指掌。寫送無遺。於是高會<a 
name="0380c24" id="0380c24"></a>館宇把臂朋從。藏篋並開奇方畢吐。琳本<a 
name="0380c25" id="0380c25"></a>期既暢。窮力搜求。乃見乾竺古皇老君之師<a 
name="0381a01" id="0381a01"></a>奉僧位高顯。道士之所推。敬佛之文如雲。<a 
name="0381a02" id="0381a02"></a>重法之科霧結。並具抄略用擬不虞。後乃返<a 
name="0381a03" id="0381a03"></a><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>。舊徒如常綜業及。</p><a 
name="0381a04" id="0381a04"></a><p style="text-indent: 0em; margin-left: 0em"><span class="linehead"></span>皇運初興。傅令陳表仲卿進喜踳駁佛僧。著<a 
name="0381a05" id="0381a05"></a>論形於見聞。興言在於貶退。琳遂依而抗拒<a 
name="0381a06" id="0381a06"></a>引道敬我佛乘。劉李違師背教妄作冒罔凡<a 
name="0381a07" id="0381a07"></a>聖。及。</p><a 
name="0381a08" id="0381a08"></a><p style="text-indent: 0em; margin-left: 0em"><span class="linehead"></span>太宗覽論。試以顯驗之刑。琳對以正理極言<a 
name="0381a09" id="0381a09"></a>　上帝一無所問。移於益部僧寺。行至百牢<a 
name="0381a10" id="0381a10"></a>關。因疾而卒。時年六十有九。凡所著論。集三<a 
name="0381a11" id="0381a11"></a>十餘卷。然於釋李交論偏意敷弘。固使文據<a 
name="0381a12" id="0381a12"></a>卓明終始包富。後賢引用不假傍求。斯即季<a 
name="0381a13" id="0381a13"></a>代護法之開士也。當時同代相侮。逝後惜之。<a 
name="0381a14" id="0381a14"></a>自餘玼瑣未足言議。其對晤重沓。如後廣之。<a 
name="0381a15" id="0381a15"></a>此但敘其風素耳。</p><a 
name="0381a16" id="0381a16"></a><p style="margin-left: 2em"><span class="headname">高祖幸國學當集三教問僧道是佛師事第<a 
name="0381a17" id="0381a17"></a>二</span></p><a 
name="0381a18" id="0381a18"></a><p style="text-indent: 0em; margin-left: 0em"><span class="linehead"></span>武德八年歲居協洽。駕幸國學禮陳釋奠。堂<a 
name="0381a19" id="0381a19"></a>列三座擬敘三宗。時勝光寺慧乘法師隋煬<a 
name="0381a20" id="0381a20"></a>所珍。道俗敦敬眾所樂推。以為導首。於時<a 
name="0381a21" id="0381a21"></a>五都才學三教通人。榮貴宰伯臺省咸集。天<a 
name="0381a22" id="0381a22"></a>子下詔曰。老教孔教此土元基。釋教後興宜<a 
name="0381a23" id="0381a23"></a>崇客禮。今可老先次孔末後釋宗。當時相顧<a 
name="0381a24" id="0381a24"></a>莫敢酬抗。乘雖登座情慮不安。太宗時為秦<a 
name="0381a25" id="0381a25"></a>王。躬臨位席。直視乘面目未曾迴。頻降中使<a 
name="0381a26" id="0381a26"></a>云。一無所慮。師但廣述佛宗先敷帝德。既<a 
name="0381a27" id="0381a27"></a>最末陳唱冠徹前通。乃命宗曰。上天下地其<a 
name="0381a28" id="0381a28"></a>貴在人。榮位緣業必宗佛聖。今將敘大致須<a 
name="0381a29" id="0381a29"></a>具禮儀。並合掌虔跪表師資有。據聲告纔止。</p><a 
name="0381a30" id="0381a30"></a><p style="text-indent: 0em; margin-left: 0em"><span class="linehead"></span>皇儲以下爰逮群僚。各下席<span class="gaiji">胡<!--gaiji,胡,1[跍*月],2&#x4812;,3-->跪<!--gaiji,跪,1跪,2&#x8DEA;,3--></span>。<span class="gaiji">&#x7ADA;<!--gaiji,佇,1[立*宁],2&#x7ADA;,3--></span>聆清<a 
name="0381b01" id="0381b01"></a>辯乘前開帝德云。</p><a 
name="0381b02" id="0381b02"></a><p style="text-indent: 0em; margin-left: 0em"><span class="linehead"></span>陛下。巍巍堂堂眾聖中王。如星中之月。言多<a 
name="0381b03" id="0381b03"></a>不載。次述釋宗。後以二難雙徵兩教。先問道<a 
name="0381b04" id="0381b04"></a>云。先生廣位道宗高邁宇宙。向釋道德云。上<a 
name="0381b05" id="0381b05"></a>卷明道。下卷明德。未知此道更有大此道者。<a 
name="0381b06" id="0381b06"></a>為更無大於道者。</p><a 
name="0381b07" id="0381b07"></a><p style="text-indent: 0em; margin-left: 0em"><span class="linehead"></span>答曰。天上天下唯道至極。最大更無大於道<a 
name="0381b08" id="0381b08"></a>者　難曰。道是至極最大更無大於道者。亦<a 
name="0381b09" id="0381b09"></a>可道是至極之法。更無法於道者。答曰。道是<a 
name="0381b10" id="0381b10"></a>至極之法。更無法於道者　難曰。老經自<a 
name="0381b11" id="0381b11"></a>云。人法地。地法天。天法道。道法自然。何意<a 
name="0381b12" id="0381b12"></a>自違本宗。乃云更無法於道者。若道是至<a 
name="0381b13" id="0381b13"></a>極之法。遂更有法於道者。何意道法最大。不<a 
name="0381b14" id="0381b14"></a>得更有大於道者　答曰。道只是自然。自然<a 
name="0381b15" id="0381b15"></a>即是道。所以更無別法能法於道者　難曰。<a 
name="0381b16" id="0381b16"></a>道法自然。自然即是道。亦得自然還法道<a 
name="0381b17" id="0381b17"></a>不　答曰。道法自然。自然不法道　難曰。<a 
name="0381b18" id="0381b18"></a>道法自然。自然不法道。亦可道法自然。自<a 
name="0381b19" id="0381b19"></a>然不即道　答曰。道法自然。自然即是道。<a 
name="0381b20" id="0381b20"></a>所以不相法　難曰。道法自然。自然即是<a 
name="0381b21" id="0381b21"></a>道。亦可地法於天。天即是地。然地法於<a 
name="0381b22" id="0381b22"></a>天。天不即地。故知道法自然。自然不即道。若<a 
name="0381b23" id="0381b23"></a>自然即是道。天應即是地。</p><a 
name="0381b24" id="0381b24"></a><p style="text-indent: 0em; margin-left: 0em"><span class="linehead"></span>於是仲卿在座周慞神府抽解無地忸<span class="gaiji">赧<!--gaiji,赧,1[赤*皮],2&#x27E5E;,3--></span>無<a 
name="0381b25" id="0381b25"></a>答。當時榮貴唱言。道士遭難不通。遂使玄<a 
name="0381b26" id="0381b26"></a>梯廣布義網高張。可謂躡響風飛應機河瀉。<a 
name="0381b27" id="0381b27"></a>於時天子迴光驚美其辯。舒顏解頤而笑。皇<a 
name="0381b28" id="0381b28"></a>儲懿戚左右重臣並同歎重。黃巾之黨結舌<a 
name="0381b29" id="0381b29"></a>無報。博士祭酒張侯愕視束體轅門。慧日<a 
name="0381c01" id="0381c01"></a>所以更明。法雲於茲還布。尋於座中下詔問<a 
name="0381c02" id="0381c02"></a>乘。道士潘誕奏云。悉達太子不能得佛。六年<a 
name="0381c03" id="0381c03"></a>求道方得成佛。是則道能生佛。佛由道成。道<a 
name="0381c04" id="0381c04"></a>是佛之師父。佛乃道之弟子故。佛經云。求<a 
name="0381c05" id="0381c05"></a>於無上正真之道。又云。體解大道發無上<a 
name="0381c06" id="0381c06"></a>意。外國語云阿耨菩提。晉音之翻云無上<a 
name="0381c07" id="0381c07"></a>大道。若以此驗。道大佛小。於事可知。乘答<a 
name="0381c08" id="0381c08"></a>略云。震旦之與天竺。猶環海之比麟洲。聃<a 
name="0381c09" id="0381c09"></a>乃周末始生。佛是周初前出。計其相去二十<a 
name="0381c10" id="0381c10"></a>許王。論年所經三百餘載。豈有昭王世佛而<a 
name="0381c11" id="0381c11"></a>退求敬王時道乎。鉤虛驗實足可知也。仲<a 
name="0381c12" id="0381c12"></a>卿向敘道者。謂太上大道先天地生。<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>勃洞<a 
name="0381c13" id="0381c13"></a>虛之中。煒燁玉清之上是佛之師。不言周時<a 
name="0381c14" id="0381c14"></a>之老聃也。且五帝之前未聞有道。三王之季<a 
name="0381c15" id="0381c15"></a>始有聃名。漢景以來方興道學。窮今計古道<a 
name="0381c16" id="0381c16"></a>者為誰。案七籍九流經國之典。宗師周易五<a 
name="0381c17" id="0381c17"></a>運相生。既闢兩儀陰陽是判。故曰一陰一陽<a 
name="0381c18" id="0381c18"></a>之謂道。陰陽不測之謂神。天地於事可明。陰<a 
name="0381c19" id="0381c19"></a>陽在生有驗。此理數然也。不云有道先天地<a 
name="0381c20" id="0381c20"></a>生。道既莫從。何能生佛。故車胤云。在己為<a 
name="0381c21" id="0381c21"></a>德。及物為道。王充殷仲文云。德者得也。道<a 
name="0381c22" id="0381c22"></a>者由也。言得孝在心由之而成者也。王充論<a 
name="0381c23" id="0381c23"></a>衡。立身之謂德。成名之謂道。道德也者為<a 
name="0381c24" id="0381c24"></a>若此矣。卿所言道寧異是乎。若異斯者不<a 
name="0381c25" id="0381c25"></a>足苦詞。豈有頭戴金冠身被黃褐。鬢垂素<a 
name="0381c26" id="0381c26"></a>髮手把玉璋。別號天尊居大羅之上。獨名大<a 
name="0381c27" id="0381c27"></a>道治玉京之中。山海之所未詳。經史之所不<a 
name="0381c28" id="0381c28"></a>載。大羅同烏有之說。玉京本亡是之談。言畢<a 
name="0381c29" id="0381c29"></a>下座。乘爾時獨據詞鋒。舉朝矚目。致使異<a 
name="0382a01" id="0382a01"></a>宗無何而退。可謂一席揚扇。足為萬代舟<a 
name="0382a02" id="0382a02"></a>航。可尚可師立功立事。是知近假叨幸之力。<a 
name="0382a03" id="0382a03"></a>遠庇護念之恩。道藉人弘。惟乘有矣。乘姓<a 
name="0382a04" id="0382a04"></a>劉氏。彭城人也。有陳氏之時早經師訓聽成<a 
name="0382a05" id="0382a05"></a>實論大涅槃經。聲論之美光華江表。及隋降<a 
name="0382a06" id="0382a06"></a>陳國望逸朝廷。煬帝昔在晉蕃南鎮淮海。立<a 
name="0382a07" id="0382a07"></a>四道場追徵四遠。有名釋李率來府供。乘以<a 
name="0382a08" id="0382a08"></a>學優見舉。召入王庭。言論酬對殊有風采。然<a 
name="0382a09" id="0382a09"></a>其儀相魁岸眉目高朗。貌體時事不在思量。<a 
name="0382a10" id="0382a10"></a>鋪詞摛藻俊逸終古。自寓內推舉。聲辯之最<a 
name="0382a11" id="0382a11"></a>無越南朝。良以吳楚之文騷經陳其翹楚典<a 
name="0382a12" id="0382a12"></a>午南據才學涌於波瀾。故得遊談玄路天下<a 
name="0382a13" id="0382a13"></a>稱焉。乘於斯伍聲價尤甚。所以慧日道場義<a 
name="0382a14" id="0382a14"></a>門法將。盱衡而對雒伯。電舌而卷群英。乘<a 
name="0382a15" id="0382a15"></a>於僧位灼灼高出。煬帝初在春坊。因從京邑<a 
name="0382a16" id="0382a16"></a>談講。徒侶互顯英雄。論難之華道俗同許。及<a 
name="0382a17" id="0382a17"></a>成雒邑召往東都。厚供重賜月望相接。及<a 
name="0382a18" id="0382a18"></a>往西平旦末遼海襄平無不預從戎麾對晤<a 
name="0382a19" id="0382a19"></a>詞旨。京師西南建兩禪宇。內獲舍利擬瘞寺<a 
name="0382a20" id="0382a20"></a>塔終憂所重特詔此行。粵自東都西至京室。<a 
name="0382a21" id="0382a21"></a>威儀福瑞聽逸郊闉。及帝往江都留乘洛邑。<a 
name="0382a22" id="0382a22"></a>常事恒業不擁素風。皇泰初元彌崇敬重內<a 
name="0382a23" id="0382a23"></a>置道場晨宵覲接。開明建始鄭重相仍。齋講<a 
name="0382a24" id="0382a24"></a>繼軫法輪不絕。及武德四年蕩定東夏。入偽<a 
name="0382a25" id="0382a25"></a>諸州例留一寺洛陽舊都僧徒極盛。簡取名<a 
name="0382a26" id="0382a26"></a>勝配住同華。兩州仍舉勝達者五人天策別<a 
name="0382a27" id="0382a27"></a>供。乘以德高眾望。又處其員。在京住勝光寺。<a 
name="0382a28" id="0382a28"></a>以勝光寺主僧珍法師即隋煬國師智者顗<a 
name="0382a29" id="0382a29"></a>禪師之弟子也。以行解有聲。追住慧日。舊曾<a 
name="0382b01" id="0382b01"></a>同寺同氣相求。珍亦　文帝素交。特隆恒准。<a 
name="0382b02" id="0382b02"></a>所以秦國福供並入勝光。乘達帝成弘<a 
name="0382b03" id="0382b03"></a>道無倦。福智二嚴與時俱積。勝光北院。寶<a 
name="0382b04" id="0382b04"></a>塔高華堂宇綺飾像設嚴麗。乃至畫繢<span class="gaiji">&#x74CC;<!--gaiji,瑰,1[王*褱],2&#x74CC;,3--></span>奇<a 
name="0382b05" id="0382b05"></a>冠絕區域。皆乘目准心計巧類神功不可思<a 
name="0382b06" id="0382b06"></a>也。每有盛集必事先驅。湧注若河傾。名貌如<a 
name="0382b07" id="0382b07"></a>摛錦。能使智人傾心清耳。<span class="gaiji">&#x7ADA;<!--gaiji,佇,1[立*宁],2&#x7ADA;,3--></span>聆逸辯不覺晷<a 
name="0382b08" id="0382b08"></a>度形疲。自餘昏漠但聞寫送輕快莫知筌緒。<a 
name="0382b09" id="0382b09"></a>然為人慈育。以濟度為心。言問所流。惟存贊<a 
name="0382b10" id="0382b10"></a>悅不及過。斯亦季代之辯士也。年將八十終<a 
name="0382b11" id="0382b11"></a>於勝光。帝深悼惜。賻贈榮顯。</p><a 
name="0382b12" id="0382b12"></a><p style="margin-left: 2em"><span class="headname">道士李仲卿等造論毀佛法琳法師著辯正<a 
name="0382b13" id="0382b13"></a>論以抗事第三</span></p><a 
name="0382b14" id="0382b14"></a><p style="text-indent: 0em; margin-left: 0em"><span class="linehead"></span>武德九年。清虛觀道士李仲卿劉進喜。猜忌<a 
name="0382b15" id="0382b15"></a>佛法恒加訕謗。與傅奕脣齒結構誅剪釋宗。<a 
name="0382b16" id="0382b16"></a>卿著十異九迷論。喜顯正論。仍託傅氏上聞<a 
name="0382b17" id="0382b17"></a>天聽。孟春下<span class="gaiji">&#x52C5;<!--gaiji,敕,1[束*力],2&#x52C5;,3--></span>。京立三寺僧限千人。餘並放<a 
name="0382b18" id="0382b18"></a>還桑梓。有才用者八品處分。嚴　<span class="gaiji">&#x52C5;<!--gaiji,敕,1[束*力],2&#x52C5;,3--></span>行下無<a 
name="0382b19" id="0382b19"></a>敢抗言。五眾哀號四俗驚歎。不久震方出<a 
name="0382b20" id="0382b20"></a>　帝氛祲廓清太宗素襲啟聞薄究宗領。登<a 
name="0382b21" id="0382b21"></a>即大赦一切休寧。僧還本寺佛日還朗。沙門<a 
name="0382b22" id="0382b22"></a>法琳前造破邪論道俗具瞻道士新論猶未<a 
name="0382b23" id="0382b23"></a>筆削。乃因劉李二論造辯正論以擬之。一帙<a 
name="0382b24" id="0382b24"></a>八卷。綸綜終古立信當今。絕後光前布露惟<a 
name="0382b25" id="0382b25"></a>遠。<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>川陳子良。才術縱橫聲振寰宇。為之<a 
name="0382b26" id="0382b26"></a>注解并序由來。文多不載。</p><a 
name="0382b27" id="0382b27"></a><p style="margin-left: 2em"><span class="headname">太宗下<span class="gaiji">&#x52C5;<!--gaiji,敕,1[束*力],2&#x52C5;,3--></span>道先佛後僧等上諫事第四</span></p><a 
name="0382b28" id="0382b28"></a><p style="text-indent: 0em; margin-left: 0em"><span class="linehead"></span>貞觀十一年駕巡洛邑。黃巾先有與僧論<a 
name="0382b29" id="0382b29"></a>者。聞之於上。乃下詔云。老君垂範義在清虛。<a 
name="0382c01" id="0382c01"></a>釋迦貽訓則理存因果。求其教也。汲引之<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0382c02" id="0382c02"></a>殊途。求其宗也。弘益之風齊致。然大道之<a 
name="0382c03" id="0382c03"></a>興肇於遂古。源出無名之始。事高有形之外。<a 
name="0382c04" id="0382c04"></a>邁兩儀而運行。包萬物而亭育。故能經邦致<a 
name="0382c05" id="0382c05"></a>治反樸還淳。至如佛教之興基於西域。逮於<a 
name="0382c06" id="0382c06"></a>後漢方被中土。神變之理多方。報應之緣匪<a 
name="0382c07" id="0382c07"></a>一。洎於近世崇信滋深。人冀當年之福。家<a 
name="0382c08" id="0382c08"></a>懼來生之禍。由是滯俗者聞玄宗而大笑。好<a 
name="0382c09" id="0382c09"></a>異者望真諦而爭歸。始波涌於閭里。終風靡<a 
name="0382c10" id="0382c10"></a>於朝庭。遂使殊俗之典<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>為眾妙之先。諸華<a 
name="0382c11" id="0382c11"></a>之教翻居一乘之後。流遯忘返於茲累代。今<a 
name="0382c12" id="0382c12"></a>鼎祚克昌。既憑上德之慶。天下大定。亦賴<a 
name="0382c13" id="0382c13"></a>無為之功。宜有解張闡茲玄化。自今已後齋<a 
name="0382c14" id="0382c14"></a>供行立。至於稱謂道士女道士可在僧尼之<a 
name="0382c15" id="0382c15"></a>前。庶敦反本之俗。暢於九有貽諸萬葉。時<a 
name="0382c16" id="0382c16"></a>京邑僧徒各陳極諫有司不納。沙門智實後<a 
name="0382c17" id="0382c17"></a>生俊<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>內外兼明。<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>諸夙老隨駕。陳表。乃<a 
name="0382c18" id="0382c18"></a>至關口。其表略云。僧某等言。某年迫桑榆。<a 
name="0382c19" id="0382c19"></a>始逢太平之世。貌侵蒲柳。方值聖明之君。<a 
name="0382c20" id="0382c20"></a>竊聞父有諍子君有諍臣。某等雖預出家。仍<a 
name="0382c21" id="0382c21"></a>在臣子之例。有犯無隱敢不陳之。伏見詔<a 
name="0382c22" id="0382c22"></a>書。國家本系出自柱下。尊祖之風形於前<a 
name="0382c23" id="0382c23"></a>典頒告天下無德而稱。令道士等在僧之上。<a 
name="0382c24" id="0382c24"></a>奉以周旋豈敢拒詔。尋老君垂範治國治家。<a 
name="0382c25" id="0382c25"></a>所佩服章亦無改異。不立館寺不領門人處<a 
name="0382c26" id="0382c26"></a>柱下以全真。隱龍德而養性。智者見之謂之<a 
name="0382c27" id="0382c27"></a>智愚者見之謂之愚。非魯司寇莫之能識。今<a 
name="0382c28" id="0382c28"></a>之道士不遵其法。所著冠服並是黃巾之餘。<a 
name="0382c29" id="0382c29"></a>本非老君之裔。行三張之穢術。棄五千之妙<a 
name="0383a01" id="0383a01"></a>門。反同張禹漫行章句。從漢魏已來。常<a 
name="0383a02" id="0383a02"></a>以鬼道化於浮俗。妄託老君之後。實是左<a 
name="0383a03" id="0383a03"></a>道之苗。若位在僧尼之上。誠恐真偽同流有<a 
name="0383a04" id="0383a04"></a>損國化。如不陳奏何以表臣子之情。謹錄道<a 
name="0383a05" id="0383a05"></a>經及漢魏諸史佛先道後之事。如別所陳。伏<a 
name="0383a06" id="0383a06"></a>願　天慈曲垂聽覽。中書侍郎岑文本宣<a 
name="0383a07" id="0383a07"></a>　<span class="gaiji">&#x52C5;<!--gaiji,敕,1[束*力],2&#x52C5;,3--></span>語。僧等此事久以行訖。不伏者與杖。諸大<a 
name="0383a08" id="0383a08"></a>德等咸是暮年形疲道路飲氣而旋。智實勇<a 
name="0383a09" id="0383a09"></a>身先出云。不伏此理。萬刃之下甘心伏罪。遂<a 
name="0383a10" id="0383a10"></a>杖之放還。實少出家住京師總持寺。沙彌時<a 
name="0383a11" id="0383a11"></a>殊有高烈有精神。善談論有聲遠近通攝論<a 
name="0383a12" id="0383a12"></a>俱舍。自受具已後嚴策形心。衣<span class="gaiji">&#x9262;<!--gaiji,缽,1[金*本],2&#x9262;,3--></span>自隨淨瓶<a 
name="0383a13" id="0383a13"></a>常執。不入市不乘騎。每有勝集無不論難。鏗<a 
name="0383a14" id="0383a14"></a>鋐高調聲氣堅正。屬武德初薛舉東逼。乃選<a 
name="0383a15" id="0383a15"></a>翹勇僧千人入於戎幕。有僧法雅。躬為募<a 
name="0383a16" id="0383a16"></a>頭。京師鼎沸僧徒無計。實於眾中太哭云。<a 
name="0383a17" id="0383a17"></a>雅是魔賊撮而敺之。以事達太上。乃令還俗。<a 
name="0383a18" id="0383a18"></a>因周行講肆不染俗風。貞觀初元雅有事。故<a 
name="0383a19" id="0383a19"></a>下<span class="gaiji">&#x52C5;<!--gaiji,敕,1[束*力],2&#x52C5;,3--></span>。令實出家住於本寺。及尊黃老令在僧<a 
name="0383a20" id="0383a20"></a>前。實<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>京邑大德法常慧淨法琳等十餘人。<a 
name="0383a21" id="0383a21"></a>隨頓上表以死上請。不許之。實曰。深知明<a 
name="0383a22" id="0383a22"></a>　詔已下不可轉也。萬載之後知僧中之有人<a 
name="0383a23" id="0383a23"></a>焉。後染疾。清齋如初。有勸非時食者。實曰。<a 
name="0383a24" id="0383a24"></a>余見死者多矣。臨終之時多陷戒律。豈不以<a 
name="0383a25" id="0383a25"></a>重身輕聖。何名師資乎。乃閉口不食。有問後<a 
name="0383a26" id="0383a26"></a>事。答曰。彎弓箭下可選地耶。在後量處省<a 
name="0383a27" id="0383a27"></a>事為要。言已卒時。春秋三十餘矣。</p><a 
name="0383a28" id="0383a28"></a><p style="margin-left: 2em"><span class="headname">皇太子集三教學者詳論事第五</span></p><a 
name="0383a29" id="0383a29"></a><p style="text-indent: 0em; margin-left: 0em"><span class="linehead"></span>貞觀十二年　皇太子集諸官臣及三教學<a 
name="0383b01" id="0383b01"></a>士於弘文殿。開明佛法。紀國寺慧淨法師預<a 
name="0383b02" id="0383b02"></a>斯嘉會。有令召淨開法華經。奉旨登座。如常<a 
name="0383b03" id="0383b03"></a>序胤。道士蔡晃講道論好獨秀時英。下令遣<a 
name="0383b04" id="0383b04"></a>與抗論。晃即整容。問曰。經稱序品第一。未審<a 
name="0383b05" id="0383b05"></a>序第何分。淨曰。如來入定徵瑞放光現奇動<a 
name="0383b06" id="0383b06"></a>地雨花假近開遠。為破二之洪基作明一之<a 
name="0383b07" id="0383b07"></a>由漸。故為序也。第者為居。一者為始。序最居<a 
name="0383b08" id="0383b08"></a>先。故稱第一。晃曰。第者第也。為弟則不得<a 
name="0383b09" id="0383b09"></a>稱一。言一則不得稱弟。兩字矛盾。何以會<a 
name="0383b10" id="0383b10"></a>通。淨曰。向不云乎。第者為居。一者為始。先<a 
name="0383b11" id="0383b11"></a>生既不領前宗。而謬陳後難。便是自難何成<a 
name="0383b12" id="0383b12"></a>難人。晃曰。言不領者。請為重釋。淨啟令曰。<a 
name="0383b13" id="0383b13"></a>昔有二人。一名蛇奴。道帚忘掃。一名身子。一<a 
name="0383b14" id="0383b14"></a>聞千解。然則蛇奴再聞不悟。身子一唱千領。<a 
name="0383b15" id="0383b15"></a>此非授道不明但是納法非俊。晃曰。法師<a 
name="0383b16" id="0383b16"></a>言不出脣。何以可領。淨曰。菩薩說法聲震<a 
name="0383b17" id="0383b17"></a>十方。道士在坐如迷如醉。豈直形骸聾瞽。其<a 
name="0383b18" id="0383b18"></a>智抑亦有之。晃曰。野干說法何由可聞。淨曰。<a 
name="0383b19" id="0383b19"></a>天宮嚴衛理絕獸蹤。道士魂迷謂人為畜。有<a 
name="0383b20" id="0383b20"></a>國子祭酒孔<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>達者。心存道黨潛扇斯玷曰。<a 
name="0383b21" id="0383b21"></a>承聞佛家無諍。法師何以構斯。淨啟令曰。<a 
name="0383b22" id="0383b22"></a>如來存日已有斯事。佛破外道。外道不通。<a 
name="0383b23" id="0383b23"></a>反謂佛曰。汝常自言平等。今既以難破我。即<a 
name="0383b24" id="0383b24"></a>是不平。何謂平乎。佛為通曰。以我不平破<a 
name="0383b25" id="0383b25"></a>汝不平。汝若得平即我平也。而今亦爾。以淨<a 
name="0383b26" id="0383b26"></a>之諍破。彼之諍。彼得無諍即淨無諍也。於時<a 
name="0383b27" id="0383b27"></a>皇儲語祭酒曰。君既勦說真為道黨。淨啟<a 
name="0383b28" id="0383b28"></a>常聞君子不黨。其知祭酒亦黨乎。皇儲怡然<a 
name="0383b29" id="0383b29"></a>大笑。合坐歡躍。今日不徒法樂以至於斯。<a 
name="0383c01" id="0383c01"></a>淨頻入宮闈抗論無擬。殿下目屬其神銳也。<a 
name="0383c02" id="0383c02"></a>尋下令曰。紀國寺慧淨法師。名稱高遠行業<a 
name="0383c03" id="0383c03"></a>著聞。綱紀伽藍必有弘益。請為普光寺主。仍<a 
name="0383c04" id="0383c04"></a>知本寺上坐事。復下書與普光及以淨所廣<a 
name="0383c05" id="0383c05"></a>述寺綱住持惟人在寄等事也。淨本趙郡房<a 
name="0383c06" id="0383c06"></a>氏。即隋國子博士徽遠之猶子也。家代儒宗<a 
name="0383c07" id="0383c07"></a>流略固其常習。而精爽清舉卓明文雄。機<a 
name="0383c08" id="0383c08"></a>論標放乘時搆采。少出家遊學三河不專師<a 
name="0383c09" id="0383c09"></a>傳。於大小乘探賾沈隱。開皇末曆觀化帝京。<a 
name="0383c10" id="0383c10"></a>優柔教義亟發光問。大業之紀聲唱轉高。預<a 
name="0383c11" id="0383c11"></a>有才人無不臨造。或決疑豫或示新文。讎校<a 
name="0383c12" id="0383c12"></a>古今商搉儒墨。問之不已。乃為敘述。古來詩<a 
name="0383c13" id="0383c13"></a>人雅什雖多罕登百二。群髦重其慧悟服其<a 
name="0383c14" id="0383c14"></a>品藻。遂勸纘詩英華。自梁高齊宣已下逮于<a 
name="0383c15" id="0383c15"></a>皇運。為編十卷。吳王文學劉孝孫序之。并<a 
name="0383c16" id="0383c16"></a>俱舍毘曇大乘莊嚴論等。咸為著疏。各三<a 
name="0383c17" id="0383c17"></a>十卷。法華已下行用諸要亦纘疏述令成<a 
name="0383c18" id="0383c18"></a>誦之。并注經集論不能委述。貞觀嗣寶宰伯<a 
name="0383c19" id="0383c19"></a>咸欽僕射玄齡尤所敬重。每有勝集引諸寮<a 
name="0383c20" id="0383c20"></a>寀預聽法筵。日下當時以為榮觀之極也。然<a 
name="0383c21" id="0383c21"></a>能事匪一學罕兼通。淨之陳<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>可謂玄儒並<a 
name="0383c22" id="0383c22"></a>騖。所以吹爇易發。光華莫不由此。年逾縱心<a 
name="0383c23" id="0383c23"></a>風疾交集。然猶憑几談寫敘對時賢。余曾<a 
name="0383c24" id="0383c24"></a>問其疾苦。答云。淨<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>疾甚。無計可投。承聞病<a 
name="0383c25" id="0383c25"></a>是著因。固當捨著。遂召五眾一切都捨。夜<a 
name="0383c26" id="0383c26"></a>覺有間。晚又重發。依前都捨。疾間亦然。今<a 
name="0384a01" id="0384a01"></a>則七十有餘。生事極矣。安有為命而捨財乎。<a 
name="0384a02" id="0384a02"></a>念念死計無情財事。昔人年至百歲。猶不體<a 
name="0384a03" id="0384a03"></a>命行無常淨今悟之。任時而已。然其恕己謙<a 
name="0384a04" id="0384a04"></a>光接誘道俗迎送禮遇不爽恒倫。至於同法<a 
name="0384a05" id="0384a05"></a>論難知窮。引通不咎前失人代。即目聞見自<a 
name="0384a06" id="0384a06"></a>多故不曲盡。其宗轄其道化履歷。具見續高<a 
name="0384a07" id="0384a07"></a>僧傳。</p><a 
name="0384a08" id="0384a08"></a><p style="margin-left: 2em"><span class="headname">太子中舍辛諝齊物論并淨琳二法師抗拒<a 
name="0384a09" id="0384a09"></a>事兩首第六</span></p><a 
name="0384a10" id="0384a10"></a><p style="text-indent: 0em; margin-left: 0em"><span class="linehead"></span>太子中舍辛諝。學該文史誕傲自矜。心在<a 
name="0384a11" id="0384a11"></a>道術輕弄佛法。染翰著論詳略釋宗。時有對<a 
name="0384a12" id="0384a12"></a>者。諝必碎之於地。謂僧中之無人也。慧淨<a 
name="0384a13" id="0384a13"></a>法師不勝其侮。乃裁論以擬之曰。披覽高論<a 
name="0384a14" id="0384a14"></a>博究精微。旨贍文華驚心眩目。辯超炙輠理<a 
name="0384a15" id="0384a15"></a>跨聯環。幽難勃以縱橫。掞藻紛其駱驛。非<a 
name="0384a16" id="0384a16"></a>夫哲士誰其溢心。瞻彼上人固難與對。輕持<a 
name="0384a17" id="0384a17"></a>不敏寧酬客難。來論云。一音演說各隨類<a 
name="0384a18" id="0384a18"></a>解。蠕動眾生皆有佛性。然則佛陀之與大<a 
name="0384a19" id="0384a19"></a>覺。語從俗異。智慧之與般若。義本玄同。習<a 
name="0384a20" id="0384a20"></a>智覺若非勝因。念佛慧豈登妙果。答曰。大<a 
name="0384a21" id="0384a21"></a>哉斯舉也。深固幽遠理涉嫌疑。今當為子略<a 
name="0384a22" id="0384a22"></a>陳梗概。若乃問同答異。文郁郁於孔書。名一<a 
name="0384a23" id="0384a23"></a>義乖。理明明於釋典。若名同不許義異。則<a 
name="0384a24" id="0384a24"></a>問一不得答殊。此例既昇彼並自沒。如有未<a 
name="0384a25" id="0384a25"></a>喻更為提撕。夫以住無所住。萬善所以兼修。<a 
name="0384a26" id="0384a26"></a>為無不為。一音所以齊應。豈止絕聖棄智抱<a 
name="0384a27" id="0384a27"></a>一守雌。冷然獨善義無兼濟。較言優劣其可<a 
name="0384a28" id="0384a28"></a>倫乎。二宗既辯百難斯滯。論云。必彼此名<a 
name="0384a29" id="0384a29"></a>言遂可分別。一音各解乃翫空談。答曰。誠<a 
name="0384b01" id="0384b01"></a>如來旨。亦須分別。竊以逍遙一也。鵬鷃不可<a 
name="0384b02" id="0384b02"></a>齊於九萬。榮枯同管。椿菌不可齊乎八千。<a 
name="0384b03" id="0384b03"></a>而況爝火之侔日月。浸灌之方時雨。寧有分<a 
name="0384b04" id="0384b04"></a>同明潤而遂均其曜澤哉。至若山毫一其<a 
name="0384b05" id="0384b05"></a>小大。彭殤均其壽夭。庭楹亂其橫<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>。施厲<a 
name="0384b06" id="0384b06"></a>混其妍媸。斯由相待不足相奪可忘莊生<a 
name="0384b07" id="0384b07"></a>所以絕其有封。謂未始無物。斯則以余分<a 
name="0384b08" id="0384b08"></a>別攻子分別。子亡分別子余亡分別矣。君子<a 
name="0384b09" id="0384b09"></a>劇談幸無虛論。一言易失駟馬難追。斯文<a 
name="0384b10" id="0384b10"></a>誠矣。深可慎哉。論云。諸行無常觸類緣起。<a 
name="0384b11" id="0384b11"></a>復心有待資氣涉求。然則我淨受於熏修。慧<a 
name="0384b12" id="0384b12"></a>定成於繕剋。答曰。無常者故吾去也。緣起者<a 
name="0384b13" id="0384b13"></a>新吾來也。故吾去矣。吾豈常乎。新吾來矣。吾<a 
name="0384b14" id="0384b14"></a>豈斷乎。新故相傳。假熏修以成淨。美惡更<a 
name="0384b15" id="0384b15"></a>代。非繕剋而難功。是則生滅破於斷常。因<a 
name="0384b16" id="0384b16"></a>果顯乎中觀。斯寔莊釋玄同東西理會。而吾<a 
name="0384b17" id="0384b17"></a>子去彼取此。得無謬乎。論曰。續鳧截鶴庸<a 
name="0384b18" id="0384b18"></a>詎真如。草化蜂飛何居弱喪　答曰。夫自<a 
name="0384b19" id="0384b19"></a>然者報分也。熏修者業理也。報分已定。二鳥<a 
name="0384b20" id="0384b20"></a>無羨於短長。業理資緣。兩蟲有待而飛化。<a 
name="0384b21" id="0384b21"></a>然則事像易疑沈冥難曉。幽求之土淪惑<a 
name="0384b22" id="0384b22"></a>罔息。至乃道圓四果尚昧衣珠。位隆十地猶<a 
name="0384b23" id="0384b23"></a>昏羅縠。聖賢固其若此。而況庸庸者乎。自非<a 
name="0384b24" id="0384b24"></a>鑒鏡三明雄飛七辯。安能妙契玄極敷究幽<a 
name="0384b25" id="0384b25"></a>微。貧道籍以受業家門朋從是寄。希能擇<a 
name="0384b26" id="0384b26"></a>善敢進<span class="gaiji">&#x84AD;<!--gaiji,芻,1[卄/芻],2&#x84AD;,3--></span>蕘。如或鏗然願詳金牒。於是辛氏<a 
name="0384b27" id="0384b27"></a>頂受斯文頓裂邪網　有李遠問舍人者。曾<a 
name="0384b28" id="0384b28"></a>讀斯論意所未詳。便以示沙門法琳。請廣其<a 
name="0384b29" id="0384b29"></a>義類。琳乃答曰。蒙示辛氏與淨法師齊物論。<a 
name="0384c01" id="0384c01"></a>大約兩問。詞旨宏贍理致幽絕。既開義府特<a 
name="0384c02" id="0384c02"></a>曜文鋒。舉佛性平等之談。引群生各解之說。<a 
name="0384c03" id="0384c03"></a>陳彼此之兩難。辯玄同之一問。非夫契彼寰<a 
name="0384c04" id="0384c04"></a>中。孰能振斯高論。美則美矣。疑頗疑焉。何者<a 
name="0384c05" id="0384c05"></a>尋上皇朝徹。始流先覺之名。法王應物。爰標<a 
name="0384c06" id="0384c06"></a>佛陀之號。智慧者蓋分別之小術。般若者乃<a 
name="0384c07" id="0384c07"></a>無知之大宗。分別緣起。所以強稱先覺。無知<a 
name="0384c08" id="0384c08"></a>性寂。於是假謂佛陀。分別既於外有數。無<a 
name="0384c09" id="0384c09"></a>知則於內無心。於外有數。分別之見不亡。<a 
name="0384c10" id="0384c10"></a>於內無心。誘引之功莫匱。甚秋毫之方巨嶽。<a 
name="0384c11" id="0384c11"></a>踰尺鷃之比大鵬。不可同年而語矣。莊生云。<a 
name="0384c12" id="0384c12"></a>吾亡是非不亡彼此。庸詎然乎。所以小智不<a 
name="0384c13" id="0384c13"></a>及大智。小年不及大年。惟彭祖之特聞。非<a 
name="0384c14" id="0384c14"></a>眾人之所逮也。況三世之理不差。二諦之門<a 
name="0384c15" id="0384c15"></a>可驗。是以聖立因果。凡夫有得聖之期。道稱<a 
name="0384c16" id="0384c16"></a>自然。學者無成道之聖。從微至著。憑繕剋<a 
name="0384c17" id="0384c17"></a>而方妍。乘因趣果。籍熏修而始見。彼既知<a 
name="0384c18" id="0384c18"></a>而故問。余亦述而略答。詳夫一音普被。弱喪<a 
name="0384c19" id="0384c19"></a>由是同歸。四智廣覃。真如以之自顯。自顯也<a 
name="0384c20" id="0384c20"></a>者惟微唯彰。同歸也者孰來孰去。蓋知隨業<a 
name="0384c21" id="0384c21"></a>受報。二鳥不嫌其短長。因濕致生。兩蟲無擇<a 
name="0384c22" id="0384c22"></a>於飛化。不存待與無待。明即待之非待矣。請<a 
name="0384c23" id="0384c23"></a>試論之。昔闞澤有言。孔老法天諸天法佛。洪<a 
name="0384c24" id="0384c24"></a>範九疇承天制用。上方十善奉佛慈風。若將<a 
name="0384c25" id="0384c25"></a>孔老以匹聖尊。可謂子貢賢於仲尼。跛<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>陵<a 
name="0384c26" id="0384c26"></a>於駿驥。欲觀渤澥更保涓流。何異蔽目而視<a 
name="0384c27" id="0384c27"></a>毛端。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>行以求郢路。非所應也。非所應也。<a 
name="0384c28" id="0384c28"></a>且王導周顗宰輔之冠蓋。王濛謝尚人倫之<a 
name="0384c29" id="0384c29"></a>羽儀。次則<span class="gaiji">&#x90C4;<!--gaiji,,1[郗-巾+ㄙ],2&#x90C4;,3--></span>超王謐劉璆謝容等。並江左英<a 
name="0385a01" id="0385a01"></a>彥七十餘人。皆學綜九流才映千古。咸言性<a 
name="0385a02" id="0385a02"></a>靈真要可以持身濟俗者。莫過於釋氏之教。<a 
name="0385a03" id="0385a03"></a>及宋文帝與何尚之王玄保等。亦有此談。如<a 
name="0385a04" id="0385a04"></a>宇內並遵斯要。吾當坐致太平矣。尚之又<a 
name="0385a05" id="0385a05"></a>云。十善暢則人天興。五戒行則鬼畜絕。其實<a 
name="0385a06" id="0385a06"></a>濟世之玄範。豈造次而可論乎。中舍學富才<a 
name="0385a07" id="0385a07"></a>高文華理切。秦懸一字蜀掛千金。何以當茲<a 
name="0385a08" id="0385a08"></a>奇麗也。不量管見輕陳鄙俚。敢此有酬以麻<a 
name="0385a09" id="0385a09"></a>續組耳。李舍人得琳重釋。渙然神解重疑頓<a 
name="0385a10" id="0385a10"></a>消。仍以斯論廣於視聽。故得二文雙顯。各<a 
name="0385a11" id="0385a11"></a>其志乎。</p><a 
name="0385a12" id="0385a12"></a><p style="margin-left: 2em"><span class="headname">太宗文皇帝問沙門法琳交報顯應事第七</span></p><a 
name="0385a13" id="0385a13"></a><p style="text-indent: 0em; margin-left: 0em"><span class="linehead"></span>貞觀十四年。先有黃巾西華觀秦世英者。挾<a 
name="0385a14" id="0385a14"></a>方術以自媚。因程器於儲兩。素嫉釋宗。陰<a 
name="0385a15" id="0385a15"></a>上法琳所造之論云。此辯正但欲謗訕皇<a 
name="0385a16" id="0385a16"></a>宗罪當<span class="gaiji">&#x8AB7;<!--gaiji,,1[言*罔],2&#x8AB7;,3--></span>上　太宗聞之。便下　<span class="gaiji">&#x52C5;<!--gaiji,敕,1[束*力],2&#x52C5;,3--></span>沙汰僧<a 
name="0385a17" id="0385a17"></a>尼貌減年齒。使御史韋悰。將軍于伯億并寺<a 
name="0385a18" id="0385a18"></a>省州縣官人日別鴻臚檢閱情狀。見有眾僧<a 
name="0385a19" id="0385a19"></a>宜依遺教。仍追訪琳身據法推勘。琳扼腕奪<a 
name="0385a20" id="0385a20"></a>發追徵未及。即詣公庭輕生答對不懼性命<a 
name="0385a21" id="0385a21"></a>乃縶之縲紲。下詔問曰。周之宗盟異姓為<a 
name="0385a22" id="0385a22"></a>後。尊祖重親寔由先古。何為追逐其短。首<a 
name="0385a23" id="0385a23"></a>鼠兩端。廣引形似之言。備陳不遜之喻。爬<a 
name="0385a24" id="0385a24"></a>毀我祖禰。謗讟我先人。如此要君罪有不<a 
name="0385a25" id="0385a25"></a>恕。琳答曰。文王大聖周公大賢。追遠慎終昊<a 
name="0385a26" id="0385a26"></a>天靡答。孝悌之至通於神明。雖有宗周義不<a 
name="0385a27" id="0385a27"></a>爭長。何者皇天無親竟由輔德。古人黨理而<a 
name="0385a28" id="0385a28"></a>不黨親。不自我先不自我後。雖親有罪必<a 
name="0385a29" id="0385a29"></a>罰。雖<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>有功必賞。賞罰理當。故天下和平。老<a 
name="0385b01" id="0385b01"></a>子習訓道宗德教。加於百姓恕己謙光。仁風<a 
name="0385b02" id="0385b02"></a>刑于四海。又云。吾師名佛。佛者覺一切<a 
name="0385b03" id="0385b03"></a>人也。乾竺古皇西昇逝矣。討尋老教始末可<a 
name="0385b04" id="0385b04"></a>追日授中經示誨弟子言。吾師者善入泥洹<a 
name="0385b05" id="0385b05"></a>綿綿常存。吾今逝矣。今劉李所述謗滅老氏<a 
name="0385b06" id="0385b06"></a>之師世莫能知。所以著茲辯正論有八卷。略<a 
name="0385b07" id="0385b07"></a>對道士六十餘條。並陳史籍前言實非謗毀<a 
name="0385b08" id="0385b08"></a>家國。自後二十餘列。具狀奏聞　<span class="gaiji">&#x52C5;<!--gaiji,敕,1[束*力],2&#x52C5;,3--></span>云。汝<a 
name="0385b09" id="0385b09"></a>所著辯正論。信毀交報篇曰。有念觀音臨<a 
name="0385b10" id="0385b10"></a>刃不傷。且赦七日令爾念之。試及刑期能無<a 
name="0385b11" id="0385b11"></a>傷不。琳外纏桎梏內迫刑期。<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>炭交懷惟祈<a 
name="0385b12" id="0385b12"></a>顯應。恰至限滿忽神思彯勇。橫逸胸懷頓亡<a 
name="0385b13" id="0385b13"></a>死畏立待追對。須臾<span class="gaiji">&#x52C5;<!--gaiji,敕,1[束*力],2&#x52C5;,3--></span>至云。今赦期已滿。<a 
name="0385b14" id="0385b14"></a>即事加刑。有何所念。念有靈不。琳答曰。自隋<a 
name="0385b15" id="0385b15"></a>季擾攘四海沸騰。役毒流行干戈競起。興師<a 
name="0385b16" id="0385b16"></a>相伐各擅兵威。臣佞君荒不為正治。遏絕王<a 
name="0385b17" id="0385b17"></a>路固執一隅。自皇王弔伐載清海陸。斯寔觀<a 
name="0385b18" id="0385b18"></a>音之力。咸資勢至之功。比德連衡道齊上聖。<a 
name="0385b19" id="0385b19"></a>救橫死於　帝庭。免淫刑於都市。琳於七日<a 
name="0385b20" id="0385b20"></a>已來。不念觀音惟念陛下。又　<span class="gaiji">&#x52C5;<!--gaiji,敕,1[束*力],2&#x52C5;,3--></span>治書侍御<a 
name="0385b21" id="0385b21"></a>韋悰問琳。有詔令念觀音。何因不念。乃云<a 
name="0385b22" id="0385b22"></a>惟念陛下。琳答。伏承觀音聖鑿塵形六道。<a 
name="0385b23" id="0385b23"></a>上天下地皆為師範。然唐光宅四海九夷奉<a 
name="0385b24" id="0385b24"></a>職八表刑清。君聖臣賢不為枉濫。今　陛下<a 
name="0385b25" id="0385b25"></a>子育恒品如經即是觀音。既其靈鑒相符。所<a 
name="0385b26" id="0385b26"></a>以惟念　陛下。且琳所著辯正論。爰與書<a 
name="0385b27" id="0385b27"></a>史符同。一句參差任從斧鉞　陛下若順忠<a 
name="0385b28" id="0385b28"></a>順正。琳則不損一毛　陛下若刑濫無辜。琳<a 
name="0385b29" id="0385b29"></a>則有伏屍之痛。以狀奏聞。遂不加罪。下　<span class="gaiji">&#x52C5;<!--gaiji,敕,1[束*力],2&#x52C5;,3--></span>。<a 
name="0385c01" id="0385c01"></a>徙於益部僧寺。於時朝庭上下知英構扇<a 
name="0385c02" id="0385c02"></a>御史韋悰審英飾詐疑陽庶俗。乃奏彈曰。竊<a 
name="0385c03" id="0385c03"></a>以大道<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>興。沖虛之<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>斯闡。玄風既播。無為<a 
name="0385c04" id="0385c04"></a>之教寔隆。未有身預黃冠志同凡素者也。道<a 
name="0385c05" id="0385c05"></a>士秦英頗學醫方薄閑<span class="gaiji">&#x546A;<!--gaiji,咒,1[口*兄],2&#x546A;,3--></span>禁。親戚寄命羸<a 
name="0385c06" id="0385c06"></a>疾投身。姦婬其妻禽獸不若。情違正教心類<a 
name="0385c07" id="0385c07"></a>豺狼。逞貪競之懷。恣邪穢之行。家藏妻子門<a 
name="0385c08" id="0385c08"></a>有姬童。乘肥衣輕出入衢路。揚眉奮袂無憚<a 
name="0385c09" id="0385c09"></a>憲章。健羨未忘觀繳在慮。斯原不殄至教<a 
name="0385c10" id="0385c10"></a>式虧。請寘嚴科以懲婬侈。有　<span class="gaiji">&#x52C5;<!--gaiji,敕,1[束*力],2&#x52C5;,3--></span>。追入大<a 
name="0385c11" id="0385c11"></a>理。竟以狂狷被誅。公私同知賊惡。怪其死晚。<a 
name="0385c12" id="0385c12"></a>可謂賊夫人之子。於斯見矣。</p><a 
name="0385c13" id="0385c13"></a><p style="margin-left: 2em"><span class="headname">文帝幸弘福寺立願重施敘佛道先後事第<a 
name="0385c14" id="0385c14"></a>八</span></p><a 
name="0385c15" id="0385c15"></a><p style="text-indent: 0em; margin-left: 0em"><span class="linehead"></span>貞觀十五年五月十四日。太宗文帝躬幸弘<a 
name="0385c16" id="0385c16"></a>福寺。於時僧眾並出虞候遠闢　<span class="gaiji">&#x52C5;<!--gaiji,敕,1[束*力],2&#x52C5;,3--></span>召大<a 
name="0385c17" id="0385c17"></a>德五人。在寺內堂中坐訖。具敘立寺所由。意<a 
name="0385c18" id="0385c18"></a>存。</p><a 
name="0385c19" id="0385c19"></a><p style="text-indent: 0em; margin-left: 0em"><span class="linehead"></span>太穆皇后。哀淚橫流僧並垂泣。乃手製願文<a 
name="0385c20" id="0385c20"></a>曰。皇帝菩薩戒弟子稽首和南十方諸佛菩<a 
name="0385c21" id="0385c21"></a>薩聖僧天龍大眾。若夫至理凝寂道絕名言。<a 
name="0385c22" id="0385c22"></a>大慈方便隨機攝誘。濟苦海以智舟。朗重昏<a 
name="0385c23" id="0385c23"></a>以慧日。開曉度脫不可思議。弟子夙罹<span class="gaiji">愆<!--gaiji,愆,1[保/言],2,3--></span>亹<a 
name="0385c24" id="0385c24"></a>早嬰偏罰。追惟撫育之恩。每念　慈顏之遠。<a 
name="0385c25" id="0385c25"></a>泣血崩心永無逮及。號天躄地何所厝身。歲<a 
name="0385c26" id="0385c26"></a>月不居炎涼亟改。荼毒之痛在乎茲日。敬養<a 
name="0385c27" id="0385c27"></a>已絕萬恨不追。冤酷之深百身何贖。惟以<a 
name="0385c28" id="0385c28"></a>丹誠歸依　三寶。謹於弘福道場奉施齋供。<a 
name="0386a01" id="0386a01"></a>并施淨財以充檀捨。用其功德奉為先靈。願<a 
name="0386a02" id="0386a02"></a>心悟無生神　遷妙喜。策紺馬以入香城。躡<a 
name="0386a03" id="0386a03"></a>金階而昇寶殿。遊玩法樂逍遙淨土。永蔭法<a 
name="0386a04" id="0386a04"></a>雲常<span class="gaiji">&#x55B0;<!--gaiji,飧,1[口*食],2&#x55B0;,3--></span>甘露。疾證菩提早登正覺。六道四<a 
name="0386a05" id="0386a05"></a>生並同斯願　帝謂僧曰。比以老君是朕先<a 
name="0386a06" id="0386a06"></a>宗。尊祖重親有生之本。故令在前。師等大<a 
name="0386a07" id="0386a07"></a>應悢悢。寺主道懿奉對　陛下。尊重祖宗使<a 
name="0386a08" id="0386a08"></a>天下成式。僧等荷國重恩安心行道　詔旨<a 
name="0386a09" id="0386a09"></a>行下咸大歡喜。豈敢悢悢　帝曰。朕以先宗<a 
name="0386a10" id="0386a10"></a>在前可即大於佛也。自有國已來。何處別造<a 
name="0386a11" id="0386a11"></a>道觀。凡有功德並歸寺家。國內戰場之始。無<a 
name="0386a12" id="0386a12"></a>不一心歸命於佛。今天下大定。戰場之地並<a 
name="0386a13" id="0386a13"></a>置佛寺。乃至本宅先妣唯置佛寺。朕敬有<a 
name="0386a14" id="0386a14"></a>處所以盡命歸依。師等宜悉朕懷。彼道士者<a 
name="0386a15" id="0386a15"></a>止是師習先宗。故位在前。今李家據國李老<a 
name="0386a16" id="0386a16"></a>在前。若釋家治化則釋門居上。可不平也。僧<a 
name="0386a17" id="0386a17"></a>等起謝　帝曰坐。是弟子意耳。不述不知。天<a 
name="0386a18" id="0386a18"></a>時大熱。房宇窄狹。若為居住今有施物可造<a 
name="0386a19" id="0386a19"></a>後房。使僧等寬展行道。餘言多不載。事訖還<a 
name="0386a20" id="0386a20"></a>宮。</p><a 
name="0386a21" id="0386a21"></a><p style="margin-left: 2em"><span class="headname">太宗下<span class="gaiji">&#x52C5;<!--gaiji,敕,1[束*力],2&#x52C5;,3--></span>以道士三皇經不足傳授令焚除<a 
name="0386a22" id="0386a22"></a>事第九</span></p><a 
name="0386a23" id="0386a23"></a><p style="text-indent: 0em; margin-left: 0em"><span class="linehead"></span>貞觀二十二年十月。有吉州上表云。有事天<a 
name="0386a24" id="0386a24"></a>尊者行三皇齋法。依檢其經。乃云。欲為。</p><a 
name="0386a25" id="0386a25"></a><p style="text-indent: 0em; margin-left: 0em"><span class="linehead"></span>天子欲為皇后者可讀此經。據此言及國家<a 
name="0386a26" id="0386a26"></a>檢田。令云。道士通三皇經者給地三十畝。<a 
name="0386a27" id="0386a27"></a>檢公式令諸有令式不便者奏聞此三皇經文<a 
name="0386a28" id="0386a28"></a>言有異具錄以聞。有<span class="gaiji">&#x52C5;<!--gaiji,敕,1[束*力],2&#x52C5;,3--></span>令。百官議定。依追道<a 
name="0386a29" id="0386a29"></a>士張惠元問有此言不。惠元答云。此處三<a 
name="0386b01" id="0386b01"></a>皇經並無此言。不知遠州何因有此。然為之<a 
name="0386b02" id="0386b02"></a>一字聲有平去。若平聲讀之。誠如所奏。若去<a 
name="0386b03" id="0386b03"></a>聲讀之。此乃為國於理無妨。臣等以為惠<a 
name="0386b04" id="0386b04"></a>元所說不乖勸善。然此經中天文大字符圖<a 
name="0386b05" id="0386b05"></a>等不入。篆籀請除餘者請留。吏部楊纂等議<a 
name="0386b06" id="0386b06"></a>云。依識三皇經。今與老子道德經義類不<a 
name="0386b07" id="0386b07"></a>同。並不可留。以惑於後　<span class="gaiji">&#x52C5;<!--gaiji,敕,1[束*力],2&#x52C5;,3--></span>旨。其三皇經並<a 
name="0386b08" id="0386b08"></a>收取焚之。其道士通道德經者給地三十畝。<a 
name="0386b09" id="0386b09"></a>仍著令。於時省司下諸州收三皇經。並聚<a 
name="0386b10" id="0386b10"></a>於尚書禮部廳前于尚書。試以火爇一時灰<a 
name="0386b11" id="0386b11"></a>燼。昔宋時鮑靜初造三皇被誅。今仍宗尚改<a 
name="0386b12" id="0386b12"></a>三皇為三洞。妄立天文大字惑誤昏俗。其詐<a 
name="0386b13" id="0386b13"></a>顯然。迷者不覺。今遇大唐聖帝。體其偽妄。故<a 
name="0386b14" id="0386b14"></a>此焚除。近如大業末年。京師五通觀道士輔<a 
name="0386b15" id="0386b15"></a>慧詳。三年不言。改涅槃經為長安經。將欲<a 
name="0386b16" id="0386b16"></a>入山巖中。於時條制不許出城門。候見其內<a 
name="0386b17" id="0386b17"></a>著黃衣。又獲新經執送留守。及至勘校改經<a 
name="0386b18" id="0386b18"></a>事實。尚書衛文昇以狀奏聞。於金光門外戮<a 
name="0386b19" id="0386b19"></a>之。耳目生靈所共同委。其覺者如此。不覺<a 
name="0386b20" id="0386b20"></a>者有之。然彼輒爾制經寫於藏篋。無人檢<a 
name="0386b21" id="0386b21"></a>勘。誰辯偽真。且所造者。文義淺俗濫引佛經。<a 
name="0386b22" id="0386b22"></a>讀者無味不足觀採。至如南華幽求。固是命<a 
name="0386b23" id="0386b23"></a>家之作。不可及也。</p><a 
name="0386b24" id="0386b24"></a><p style="margin-left: 2em"><span class="headname">文帝詔令奘法師翻老子為梵文事第十</span></p><a 
name="0386b25" id="0386b25"></a><p style="text-indent: 0em; margin-left: 0em"><span class="linehead"></span>貞觀二十一年。西域使李義表還奏。稱東天<a 
name="0386b26" id="0386b26"></a>竺童子王所未有佛法外道宗盛。臣已告云。<a 
name="0386b27" id="0386b27"></a>支那大國未有佛教已前舊有得聖人說經<a 
name="0386b28" id="0386b28"></a>在俗流布。但此文不來。若得聞者必當信<a 
name="0386b29" id="0386b29"></a>奉。彼王言。卿還本國。譯為梵言。我欲見之。<a 
name="0386c01" id="0386c01"></a>必道越此徒傳通不晚登。即下。</p><a 
name="0386c02" id="0386c02"></a><p style="text-indent: 0em; margin-left: 0em"><span class="linehead"></span><span class="gaiji">&#x52C5;<!--gaiji,敕,1[束*力],2&#x52C5;,3--></span>。令玄奘法師與諸道士對共譯出。於時<a 
name="0386c03" id="0386c03"></a>道士蔡晃成英二人李宗之望。自餘鋒<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>三<a 
name="0386c04" id="0386c04"></a>十餘人。並集五通觀。日別參議。詳覈道德。奘<a 
name="0386c05" id="0386c05"></a>乃句句披析。窮其義類得其旨理。方為譯<a 
name="0386c06" id="0386c06"></a>之。諸道士等並引用佛經中百等論。以通玄<a 
name="0386c07" id="0386c07"></a>極。奘曰。佛教道教理致天乖。安用佛理通<a 
name="0386c08" id="0386c08"></a>明道義。如是言議往還累日窮勘。出語濩落<a 
name="0386c09" id="0386c09"></a>的據無從。或誦四諦四果。或誦無得無待。名<a 
name="0386c10" id="0386c10"></a>聲雲涌實質俱虛。奘曰。諸先生何事遊言無<a 
name="0386c11" id="0386c11"></a>可尋究。向說四諦四果道經不明。何因喪本<a 
name="0386c12" id="0386c12"></a>虛談老子。且據四諦一門。門有多義義理難<a 
name="0386c13" id="0386c13"></a>曉。作論辯之。佛教如是不可陷倫。向問四<a 
name="0386c14" id="0386c14"></a>諦但答其名。諦別廣義尋問莫識。如何以此<a 
name="0386c15" id="0386c15"></a>欲相抗乎。道經明道但是一義。又無別論用<a 
name="0386c16" id="0386c16"></a>以通辯。不得引佛義宗用解老子斯理定也。<a 
name="0386c17" id="0386c17"></a>晃遂歸情曰。自昔相傳祖承佛義。所以維摩<a 
name="0386c18" id="0386c18"></a>三論晃素學宗致令吐言命旨無非斯理。且<a 
name="0386c19" id="0386c19"></a>道義玄通洗情為本。在文雖異厥趣攸同。故<a 
name="0386c20" id="0386c20"></a>引解之理例無爽。如僧肇著論。盛引老莊。成<a 
name="0386c21" id="0386c21"></a>誦在心由來不怪。佛言似道如何不思。奘曰。<a 
name="0386c22" id="0386c22"></a>佛教初開深經尚擁。老談玄理微附虛懷。盡<a 
name="0386c23" id="0386c23"></a>照落筌滯而未解。故肇論序致聯類喻之。非<a 
name="0386c24" id="0386c24"></a>謂比擬便同涯極。令佛經正論繁富人謀各<a 
name="0386c25" id="0386c25"></a>有司南兩不諧會。然老之道德文止五千。無<a 
name="0386c26" id="0386c26"></a>論解之。但有群注。自餘千卷事雜符圖。蓋張<a 
name="0386c27" id="0386c27"></a>葛之咠附。非老君之氣<span class="gaiji">&#x53F6;<!--gaiji,協,1[口*十],2&#x53F6;,3--></span>。又道德兩卷詞旨<a 
name="0386c28" id="0386c28"></a>沈深。漢景重之誠不虛。及至如何晏王弼嚴<a 
name="0386c29" id="0386c29"></a>遵鍾會顧歡蕭繹盧景裕韋處玄之流數十<a 
name="0387a01" id="0387a01"></a>餘家。注解老經。指歸非一。皆推步俗理莫<a 
name="0387a02" id="0387a02"></a>引佛言。如何棄置舊蹤越津釋府。將非探賾<a 
name="0387a03" id="0387a03"></a>過度同夫混沌之竅耶。於是諸徒無言以對。<a 
name="0387a04" id="0387a04"></a>遂即染翰綴文。厥初云道此乃人言。梵云末<a 
name="0387a05" id="0387a05"></a>伽。可以翻度。諸道士等一時舉袂曰。道翻<a 
name="0387a06" id="0387a06"></a>未伽失於古譯。昔稱菩提。此謂為道。未聞<a 
name="0387a07" id="0387a07"></a>末伽以為道也。奘曰。今翻道德。奉　<span class="gaiji">&#x52C5;<!--gaiji,敕,1[束*力],2&#x52C5;,3--></span>不<a 
name="0387a08" id="0387a08"></a>輕。須覈方言。乃名傳旨。菩提言覺末伽言<a 
name="0387a09" id="0387a09"></a>道。唐梵音義確爾難乖。豈得浪翻<span class="gaiji">&#x5190;<!--gaiji,冒,1[冒-目+月],2&#x5190;,3--></span>罔天聽。<a 
name="0387a10" id="0387a10"></a>道士成英曰。佛陀言覺。菩提言道。由來盛談<a 
name="0387a11" id="0387a11"></a>道俗同委。今翻末伽。何得非妄。奘曰。傳聞濫<a 
name="0387a12" id="0387a12"></a>真良談匪惑。未達梵言。故存恒習。佛陀天<a 
name="0387a13" id="0387a13"></a>音。唐言覺者。菩提天語。人言為覺。此則人<a 
name="0387a14" id="0387a14"></a>法兩異。聲<span class="corr" title='[釆&gt;采]'>采</span>全乖。末伽為道。通國齊解。如不<a 
name="0387a15" id="0387a15"></a>見信謂是妄談。請以此語問彼西人。足所行<a 
name="0387a16" id="0387a16"></a>道彼名何物。非末伽者。余是罪人。非唯惘<a 
name="0387a17" id="0387a17"></a>上。當時亦乃取笑天下。自此眾鋒一時潛<a 
name="0387a18" id="0387a18"></a>退。便譯盡文。河上序胤闕而不出。成英曰。老<a 
name="0387a19" id="0387a19"></a>經幽祕聞必具儀。非夫序胤何以開悟。請為<a 
name="0387a20" id="0387a20"></a>翻度惠彼邊戎。奘曰。觀老存身存國之文。文<a 
name="0387a21" id="0387a21"></a>詞具矣。叩齒咽液之序。序實驚人。同巫覡之<a 
name="0387a22" id="0387a22"></a>婬哇。等禽獸之淺術。將恐西關異國有愧卿<a 
name="0387a23" id="0387a23"></a>邦。英等不愜其情。以事陳諸朝宰中書馬周<a 
name="0387a24" id="0387a24"></a>曰西域有道如李莊不。答彼土尚道。九十<a 
name="0387a25" id="0387a25"></a>六家。並厭形骸為桎梏。指神我為聖本。莫不<a 
name="0387a26" id="0387a26"></a>淪滯。情有致使不拔我根。故其陶練精靈不<a 
name="0387a27" id="0387a27"></a>能出俗。上極非想終墜無間。至如順俗四大<a 
name="0387a28" id="0387a28"></a>之術。冥初六諦之宗。東夏老莊所未言也。<a 
name="0387a29" id="0387a29"></a>若翻老序彼必以為笑林。奘告忠誠。如何不<a 
name="0387b01" id="0387b01"></a>相體悉。當時中書門下同僚咸然此述。遂不<a 
name="0387b02" id="0387b02"></a>翻之。奘姓陳氏。<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>川人也。後葉居於兩河。<a 
name="0387b03" id="0387b03"></a>以慧解馳名。周行嶽瀆承梵學富誓願博<a 
name="0387b04" id="0387b04"></a>求。以貞觀初入關住莊嚴寺。學梵書語。不久<a 
name="0387b05" id="0387b05"></a>並通。上表西行。有司不許。因遂間行遠詣<a 
name="0387b06" id="0387b06"></a>天竺。三年方達。所在王臣高勝無不重之。經<a 
name="0387b07" id="0387b07"></a>十餘年備獲經論旋於京邑。天子降禮賜以<a 
name="0387b08" id="0387b08"></a>優言。貞觀末年敬重尤甚。常處內禁行往畢<a 
name="0387b09" id="0387b09"></a>隨。永徽已來不爽前敬。常以翻譯而為命家。<a 
name="0387b10" id="0387b10"></a>今在北山玉華宮寺。領徒翻經勤注不絕。然<a 
name="0387b11" id="0387b11"></a>其高行不可具陳。別有大傳。廣文如後。</p>◎<a 
name="0387b12" id="0387b12"></a><p><span class="juanname">集古今佛道論衡卷丙</span></p>
<hr>【經文資訊】大正藏第 52 冊 No. 2104 集古今佛道論衡<br>【版本記錄】CBETA 電子佛典 Rev. 1.25 (UTF8)，完成日期：2010/03/18<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8c19.html?index=T52n2104" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2104_003 by HTTrack Website Copier/3.x [XR&CO'2008], Mon, 02 Jun 2014 23:52:14 GMT -->
</html>
