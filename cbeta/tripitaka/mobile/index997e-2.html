<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J32nB276_003 by HTTrack Website Copier/3.x [XR&CO'2008], Tue, 03 Jun 2014 00:44:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf911.gif?utmac=MO-30696269-4&amp;utmn=737757981&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ32&amp;utmp=%2Fmobile%2Findex.php%3Findex%3DJ32nB276_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1c8b.html?index=J32nB276_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第32冊<br/>No.B276 不會禪師語錄 (10卷)<br/>【清 法通說　性靈等編（依駒本印）】<br/>第 3 卷</p>
	<a href="index0db4.html?index=J32nB276_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J32">
<div class="root" id="B276" sutra_name="不會禪師語錄" sutra_juan="[卷3]">　
<a 
name="0339b01" id="0339b01"></a><p><span class="juanname">不會禪師語錄卷第三</span></p><a 
name="0339b02" id="0339b02"></a><p style="margin-left: 4em"><span class="byline">嗣法門人通耷慶法仝編</span></p><a 
name="0339b03" id="0339b03"></a><p style="margin-left: 2em"><span class="headname">住蓬溪縣普庵寺語錄</span></p><a 
name="0339b04" id="0339b04"></a><p style="text-indent: 0em; margin-left: 0em"><span class="linehead"></span>建圓通會上堂僧問如何是先照後用師云玲瓏八<a 
name="0339b05" id="0339b05"></a>面如何是先用後照師云八面玲瓏如何是照用同<a 
name="0339b06" id="0339b06"></a>時師云通身手眼如何是照用不同時師便打乃云<a 
name="0339b07" id="0339b07"></a>聞性不隨緣生滅縱聞種種忘分別有聲之時亦任<a 
name="0339b08" id="0339b08"></a>聲無聲之時亦任歇無取無捨無斷常無明無暗時<a 
name="0339b09" id="0339b09"></a>親切若將親切掛心頭本是驪龍化作鱉。</p><a 
name="0339b10" id="0339b10"></a><p style="text-indent: 0em; margin-left: 0em"><span class="linehead"></span>上堂僧問如何是普庵境師云門開峰頂絕岐路四<a 
name="0339b11" id="0339b11"></a>山雲拱主山雲如何是境中人師云赤腳者多倚杖<a 
name="0339b12" id="0339b12"></a>者少如何是向上事師云風應空谷和空響日轉西<a 
name="0339b13" id="0339b13"></a>山山影長舉鎮府大王問趙州和尚年尊還有幾個<a 
name="0339b14" id="0339b14"></a>牙齒州云只有一個王云怎喫得物師云雖然一個<a 
name="0339b15" id="0339b15"></a>牙下下咬著師云者個老古錐誰是他群隊唼碎春<a 
name="0339b16" id="0339b16"></a>風不在牙鎮府大王猶瞌睡莫道從前多意氣他家<a 
name="0339b17" id="0339b17"></a>曾踏上頭關。</p><a 
name="0339b18" id="0339b18"></a><p style="text-indent: 0em; margin-left: 0em"><span class="linehead"></span>譚公子圓胤脫白請上堂師舉杖云寄入空門養翼<a 
name="0339b19" id="0339b19"></a>成星輝雲散映長庚子今<span class="corr" title='[巳&gt;已]'>已</span>到無波處忠孝全時憶<a 
name="0339b20" id="0339b20"></a>祖燈勿謂佛田非正覺飲光昔年曾打金杖頭獨擢<a 
name="0339b21" id="0339b21"></a>超今古大道同源劫外春喝一喝云三尺龍泉光照<a 
name="0339b22" id="0339b22"></a>膽桃花浪湧自聯登且道出林一句作麼生道鶴飛<a 
name="0339b23" id="0339b23"></a>千丈雪龍起一團冰擲拄杖下座。</p><a 
name="0339b24" id="0339b24"></a><p style="text-indent: 0em; margin-left: 0em"><span class="linehead"></span>春日孝徒道忱道愷薦本師象埜請上堂師以杖擊<a 
name="0339b25" id="0339b25"></a>靈案震威一喝云盡空空外是當人眼遍河沙國體<a 
name="0339b26" id="0339b26"></a>全彰世出世間無住礙報恩誰不露堂堂應化迥如<a 
name="0339b27" id="0339b27"></a>千江月非離非合透陰陽今古換衫無來去常寂光<a 
name="0339b28" id="0339b28"></a>中不覆藏既不覆藏即今象埜禪人在拄杖頭上全<a 
name="0339b29" id="0339b29"></a>身顯露無增減無明暗現前青黃赤白人人具足同<a 
name="0339b30" id="0339b30"></a>一眼見了了明明天地同根萬物一體復一喝云等<a 
name="0339c01" id="0339c01"></a>閒識得東風面萬紫千紅總是春是則是分明香在<a 
name="0339c02" id="0339c02"></a>梅花上莫向梅花更覓香問和尚追薦本師甚處安<a 
name="0339c03" id="0339c03"></a>身師云夾岸桃花風雨後馬蹄何處避殘紅。</p><a 
name="0339c04" id="0339c04"></a><p style="text-indent: 0em; margin-left: 0em"><span class="linehead"></span>孝徒照佑照受為師竟九春日請上堂師至座前一<a 
name="0339c05" id="0339c05"></a>喝云遇水安橋逢場作戲三世諸佛無處迴避遂陞<a 
name="0339c06" id="0339c06"></a>座拈香畢僧問未出碧山時以何法示人師云遍界<a 
name="0339c07" id="0339c07"></a>不曾藏問到天台以何法示人師云個個眼橫鼻直<a 
name="0339c08" id="0339c08"></a>士問有無俱不立時和尚作麼師云澄潭月現進云<a 
name="0339c09" id="0339c09"></a>弟子處有無不立時如何師云天下太平進云雖然<a 
name="0339c10" id="0339c10"></a>如是也要和尚對眾拈出師云了了明明更拈甚麼<a 
name="0339c11" id="0339c11"></a>問如何是佛法僧師云兒不嫌母醜問彌勒面笑達<a 
name="0339c12" id="0339c12"></a>磨面黑二老出身處乞和尚指示師云你還有黑白<a 
name="0339c13" id="0339c13"></a>在進云和尚與二老差別幾許師云切莫自生分別<a 
name="0339c14" id="0339c14"></a>進云佛子住此地則是佛受用師云道破則不堪問<a 
name="0339c15" id="0339c15"></a>鑿池不待月師云池月<span class="corr" title='[巳&gt;已]'>已</span>現進云水清月現時如何<a 
name="0339c16" id="0339c16"></a>師云池月俱泯照佑問釋迦既舍皇宮因甚稱為大<a 
name="0339c17" id="0339c17"></a>孝師云騰龍獨躍普潤恆沙進云瞿曇已滅摩耶遶<a 
name="0339c18" id="0339c18"></a>棺未審孝在何處師云湛然常露進云恁麼則一堂<a 
name="0339c19" id="0339c19"></a>風泠誰人識師云用識作麼問釋子修齋為報嚴師<a 
name="0339c20" id="0339c20"></a>未審得否師云本無得失進云色身已壞未審法身<a 
name="0339c21" id="0339c21"></a>壞否師云原同太虛問云太地平沉虛空粉碎和尚<a 
name="0339c22" id="0339c22"></a>在甚麼處安身立命師震威一喝看在甚處問四眾<a 
name="0339c23" id="0339c23"></a>雲集師登寶座即今天雨禪人在甚麼處安身立命<a 
name="0339c24" id="0339c24"></a>師云在子頂門上全承他力乃云天雨禪人曾入先<a 
name="0339c25" id="0339c25"></a>師雙桂之門凝法兄和尚時時痛處深錐方識風雲<a 
name="0339c26" id="0339c26"></a>雷雨不從天降佛祖玅道人人具足不從地湧木無<a 
name="0339c27" id="0339c27"></a>得失取舍本無聖凡四生本無善惡福田染淨山河<a 
name="0339c28" id="0339c28"></a>天眼世界法身青黃赤白見色見心親切家常萬象<a 
name="0339c29" id="0339c29"></a>同根即今換衫轉步玅性圓明離諸名相到此天堂<a 
name="0339c30" id="0339c30"></a>地獄不能拘繫青山綠木豈能久居世出世間無住<a 
name="0340a01" id="0340a01"></a>礙轉步何須論時月一出一沒總真身所以處處直<a 
name="0340a02" id="0340a02"></a>塵塵盡是本來人豎拂云天雨禪德在拂子頭上全<a 
name="0340a03" id="0340a03"></a>身顯露諸人若見千紅萬紫從君看那把春風度與<a 
name="0340a04" id="0340a04"></a>人若不見若見諸相非相即見如來忽爾翻身空劫<a 
name="0340a05" id="0340a05"></a>外金烏依舊海門東復舉世尊一日舉五色摩尼珠<a 
name="0340a06" id="0340a06"></a>問五方天王曰此珠作何色五方天王各說異色世<a 
name="0340a07" id="0340a07"></a>尊藏珠入袖復舉手云此珠作何色五方天王曰世<a 
name="0340a08" id="0340a08"></a>尊手中無珠去何有色世尊嘆曰何其迷倒之甚我<a 
name="0340a09" id="0340a09"></a>將世珠示之便說有青黃赤白等色我將真珠示之<a 
name="0340a10" id="0340a10"></a>即云無珠時五方天王聞言各各契悟碧山看來瞿<a 
name="0340a11" id="0340a11"></a>曇老漢探竿在手辨念龍蛇當機契合千古作家世<a 
name="0340a12" id="0340a12"></a>尊漏洩家風賣弄不少天王自賤家珍將謂別有後<a 
name="0340a13" id="0340a13"></a>來契悟重重關鎖不得到大自在處從門入者不是<a 
name="0340a14" id="0340a14"></a>家珍亦似貧兒暴富住善生心古宿云見未忘也真<a 
name="0340a15" id="0340a15"></a>未泯也。</p><a 
name="0340a16" id="0340a16"></a><p style="text-indent: 0em; margin-left: 0em"><span class="linehead"></span>師誕日爾定伏老封君送子出家並供僧衣請上堂<a 
name="0340a17" id="0340a17"></a>乃云四大本空佛依何住針劄不入水泄不通金剛<a 
name="0340a18" id="0340a18"></a>寶劍無正無偏敲空有響擊木無聲覿面提持突出<a 
name="0340a19" id="0340a19"></a>難辨恁麼說話南斗六北斗七亦任拈施前三三後<a 
name="0340a20" id="0340a20"></a>三三打成一片歷歷明明森羅起舞萬象輝騰正是<a 
name="0340a21" id="0340a21"></a>錦上添花重增光彩若向此薦得終日於聲色堆頭<a 
name="0340a22" id="0340a22"></a>不被聲色染污終日於生死界中不被繫縳說個生<a 
name="0340a23" id="0340a23"></a>死去來亦是止兒啼之說翳眼空花且道伏老封君<a 
name="0340a24" id="0340a24"></a>送子出家並供僧衣有何福德舉杖云足下騰龍齊<a 
name="0340a25" id="0340a25"></a>發桂真風普扇十洲春是則是猶是福德邊事未曾<a 
name="0340a26" id="0340a26"></a>踏著向上關頭如何是向上關頭更示一偈本體無<a 
name="0340a27" id="0340a27"></a>形似太虛忙閒動靜緊提持果能契合先天意施受<a 
name="0340a28" id="0340a28"></a>兩忘與佛齊。</p><a 
name="0340a29" id="0340a29"></a><p style="text-indent: 0em; margin-left: 0em"><span class="linehead"></span>一文張居士請上堂僧問如何是有句無句師云雪<a 
name="0340a30" id="0340a30"></a>盡千峰透進云如何是如藤倚樹師云春轉百花香<a 
name="0340b01" id="0340b01"></a>進云樹倒藤枯句歸何處師一喝進云一喝遍滿三<a 
name="0340b02" id="0340b02"></a>千界觸目無處不菩提師云你秪道得一半乃云一<a 
name="0340b03" id="0340b03"></a>葉落天下秋一塵起大地收本體育含盡空界愚人<a 
name="0340b04" id="0340b04"></a>每更覓蹤由高低普應法法頭頭種種聲音各具風<a 
name="0340b05" id="0340b05"></a>流千紅萬紫誰分妍醜隨流得玅無喜無憂為萬象<a 
name="0340b06" id="0340b06"></a>主孰證孰修形容萬般凡聖同裘動靜閒忙自不知<a 
name="0340b07" id="0340b07"></a>羞我單舉揚向上撥轉鐵馬泥牛只得隨高就下有<a 
name="0340b08" id="0340b08"></a>玷摘蘆比丘其或未會青山只解磨今古流水何曾<a 
name="0340b09" id="0340b09"></a>洗是非下座。</p><a 
name="0340b10" id="0340b10"></a><p style="text-indent: 0em; margin-left: 0em"><span class="linehead"></span>佛誕月鑒輝禪人率眾建會請上堂僧問聖誕日敷<a 
name="0340b11" id="0340b11"></a>設高座第一義且置如何是諸法寂滅相師云遠觀<a 
name="0340b12" id="0340b12"></a>山有色近聽水無聲進云畢竟以何法為人師云山<a 
name="0340b13" id="0340b13"></a>花灼灼鳥語紛紛進云大乘法要蒙師指教云不在<a 
name="0340b14" id="0340b14"></a>內外中間在甚麼處請師別轉一語師作聽勢你看<a 
name="0340b15" id="0340b15"></a>在甚處僧問摩泥珠無人識如來藏裡親收得如何<a 
name="0340b16" id="0340b16"></a>是珠師云只可自怡悅不堪持贈君進云不收不放<a 
name="0340b17" id="0340b17"></a>時如何師云果金色問時當四月八降誕號悉達重<a 
name="0340b18" id="0340b18"></a>沐瞎驢身學人添一杓請師證盟師云也不消得進<a 
name="0340b19" id="0340b19"></a>云恁麼則萬里雲消盡紅日挂當天頻將一滴水洗<a 
name="0340b20" id="0340b20"></a>出舊山川師云那個池無月誰家樹不春乃云一念<a 
name="0340b21" id="0340b21"></a>還元諸疫消家家垂照五雲高晴空慧日狼煙息福<a 
name="0340b22" id="0340b22"></a>壽綿如春水潮分明不藉他人力善惡兩忘無茂稠<a 
name="0340b23" id="0340b23"></a>本體春光猶不薦花香鳥語為誰飄是則是千紅萬<a 
name="0340b24" id="0340b24"></a>紫從君看那把春風度與人既<span class="corr" title='[巳&gt;已]'>已</span>佛誕且道僧俗向<a 
name="0340b25" id="0340b25"></a>甚處見佛若有見即見諸相非相若無見開眼也著<a 
name="0340b26" id="0340b26"></a>合眼也著更若尋思填溝塞壑復示一偈云山花枝<a 
name="0340b27" id="0340b27"></a>上鳥音濃喚醒長途醉客翁情與無情開正眼舉頭<a 
name="0340b28" id="0340b28"></a>天外罵春風卓拄杖下座。</p><a 
name="0340b29" id="0340b29"></a><p style="text-indent: 0em; margin-left: 0em"><span class="linehead"></span>詣西克雨化堂掃圭峰和尚塔上堂大機大用電光<a 
name="0340b30" id="0340b30"></a>石火契其機者恩大難比會其源者似流入海其或<a 
name="0340c01" id="0340c01"></a>未然洪波浩渺白浪滔天明明一具黃金骨亙古今<a 
name="0340c02" id="0340c02"></a>來體自然恁麼成現弗假安排即今仁義道中缺一<a 
name="0340c03" id="0340c03"></a>不可遂恭展三拜偈曰宗教齊融兔角穿禪源字字<a 
name="0340c04" id="0340c04"></a>示空前舌尖戳瞎摩醯眼三腳蝦蟆吞大千咦雖是<a 
name="0340c05" id="0340c05"></a>一雙窮相手不曾輕揖等閒人。</p><a 
name="0340c06" id="0340c06"></a><p style="text-indent: 0em; margin-left: 0em"><span class="linehead"></span>孝子信官陸泰追薦父母請上堂上座象埜拍椎竟<a 
name="0340c07" id="0340c07"></a>僧問孝子延僧建齋請師說法朱審得否師云本無<a 
name="0340c08" id="0340c08"></a>得失腳根下七縱八橫進云太夫人火化後向甚麼<a 
name="0340c09" id="0340c09"></a>處安身師云無生國裡任優游僧問如何是佛師云<a 
name="0340c10" id="0340c10"></a>知事少時煩惱少進云如何是法師云話說三遍是<a 
name="0340c11" id="0340c11"></a>閒言如何是僧師云長年在土不霑泥僧問法身與<a 
name="0340c12" id="0340c12"></a>色身是一是二師云金烏朝朝東起玉兔夜夜西馳<a 
name="0340c13" id="0340c13"></a>侍僧問秋末冬初萬物潛形就中有不隨伊去者麼<a 
name="0340c14" id="0340c14"></a>師云塞北千人帳江南萬斛舟進云不屬遷化一句<a 
name="0340c15" id="0340c15"></a>作麼生道師云普天匝地無向背分明遍界不曾藏<a 
name="0340c16" id="0340c16"></a>進云恁麼古今明歷歷時人亦罕逢師云夜行人只<a 
name="0340c17" id="0340c17"></a>貪明月不覺和衣渡水寒乃云烜赫家風無向背包<a 
name="0340c18" id="0340c18"></a>納太虛破暗燈萬億乾坤難覆載非生非滅非無情<a 
name="0340c19" id="0340c19"></a>忽起空花情見隔千差萬別混諸塵梵香喚醒多生<a 
name="0340c20" id="0340c20"></a>夢花香鳥語吐家珍談玄說玅途中事真本爺娘在<a 
name="0340c21" id="0340c21"></a>頂門滿眼滿耳非離合傾腸不必外沉吟不落諸緣<a 
name="0340c22" id="0340c22"></a>貫今古善惡兩忘本現成鵰弓<span class="corr" title='[巳&gt;已]'>已</span>挂狼煙息萬國歌<a 
name="0340c23" id="0340c23"></a>謠賀太平復舉昔有一僧問趙州如何是清淨法身<a 
name="0340c24" id="0340c24"></a>州云金木水火土進云不問者箇身州云若無小人<a 
name="0340c25" id="0340c25"></a>不顯君子碧山看來者僧問是明修棧道終日拈香<a 
name="0340c26" id="0340c26"></a>擇火不知身是道場趙州答似暗度陳倉半明半暗<a 
name="0340c27" id="0340c27"></a>惹人疑者僧問似兒嫌母醜犬怨家貧趙州答似點<a 
name="0340c28" id="0340c28"></a>鐵成金客聞名不現身者僧問似除煩惱別覓菩提<a 
name="0340c29" id="0340c29"></a>色身外另尋法身趙州答似水中鹽味色裡膠青決<a 
name="0340c30" id="0340c30"></a>定是有不見其形趙州賣弄腥羶不少者僧偏枯太<a 
name="0341a01" id="0341a01"></a>甚千古之下令人檢點今日有問陸孝子過去父母<a 
name="0341a02" id="0341a02"></a>在甚麼處只向他道吃醋滿口酸風吹滿面寒。</p><a 
name="0341a03" id="0341a03"></a><p style="text-indent: 0em; margin-left: 0em"><span class="linehead"></span>志一禪人領眾姓善建醮祛瘟請上堂拈香畢苟丹<a 
name="0341a04" id="0341a04"></a>培問大學言心不言性中庸言性不言心心與性是<a 
name="0341a05" id="0341a05"></a>一是二師云一尚不立本無有二進云如何是色即<a 
name="0341a06" id="0341a06"></a>是空空即是色師云天下太平僧問眾姓酬天謝地<a 
name="0341a07" id="0341a07"></a>作麼生道師云雨過山添翠雲開日倍明請和尚遣<a 
name="0341a08" id="0341a08"></a>瘟獲福師云天高群象正海闊百川潮乃云撥正龜<a 
name="0341a09" id="0341a09"></a>毛龍虎伏喚回枯木正當陽正眼看來都是夢清平<a 
name="0341a10" id="0341a10"></a>不必外思量釋迦老子云法華經藏深固幽遠無人<a 
name="0341a11" id="0341a11"></a>能到碧山看來者老漢說話只知有<span class="corr" title='[巳&gt;己]'>己</span>旁若無人且<a 
name="0341a12" id="0341a12"></a>道喚甚麼作經誰在半途即今與諸人通個消息法<a 
name="0341a13" id="0341a13"></a>華經法華經澄不清兮攪不渾丈夫各有超群志祖<a 
name="0341a14" id="0341a14"></a>父從來不出門若向此會得惟此一事實餘二則非<a 
name="0341a15" id="0341a15"></a>真其或未會且向門外止宿草庵且道遣瘟獲福一<a 
name="0341a16" id="0341a16"></a>句作麼生道家家轉瑞氣戶戶樂太平。</p><a 
name="0341a17" id="0341a17"></a><p style="text-indent: 0em; margin-left: 0em"><span class="linehead"></span>西邑紳衿同僧方潤建盂蘭會請上堂師拈香畢僧<a 
name="0341a18" id="0341a18"></a>問十方聚會即不問如何是淫房酒肆尋彌勒師云<a 
name="0341a19" id="0341a19"></a>莫眼花進云布袋統乾坤是何意旨師云道破即不<a 
name="0341a20" id="0341a20"></a>堪進云布袋壞時向甚麼處安身師云白雲為蓋流<a 
name="0341a21" id="0341a21"></a>泉作琴范老先生問如何是見透盞底銀花師云秋<a 
name="0341a22" id="0341a22"></a>空月正明范云如何是月正明師云莫認著恐狼籍<a 
name="0341a23" id="0341a23"></a>師乃一喝云者一喝在天而天在人而人在凡不減<a 
name="0341a24" id="0341a24"></a>在聖不增八寒八熱無喜無嗔不知是甚麼能為萬<a 
name="0341a25" id="0341a25"></a>物根殿殘雲不老林枯鳥不群舌頭長在口珊瑚月<a 
name="0341a26" id="0341a26"></a>三更古今無蓋覆何故自沉吟轉步移星處眼翳說<a 
name="0341a27" id="0341a27"></a>死生山河心上影佛祖眼中塵四恩如何報凡聖一<a 
name="0341a28" id="0341a28"></a>毛吞所以圭峰云常以空寂為自體勿認色身以靈<a 
name="0341a29" id="0341a29"></a>知為自性勿隨妄念妄念若起都莫隨之臨命終時<a 
name="0341a30" id="0341a30"></a>自然虛而靈空而玅天上人間隨意寄托且道眾靈<a 
name="0341b01" id="0341b01"></a>轉身何處當初只說茅長短燒了方知地不平大地<a 
name="0341b02" id="0341b02"></a>山河無彼此分明獨露本來身。</p><a 
name="0341b03" id="0341b03"></a><p style="text-indent: 0em; margin-left: 0em"><span class="linehead"></span>上堂僧問如何有念謝天師云雲開日杲進云如何<a 
name="0341b04" id="0341b04"></a>是無念酬地師云霧捲碧峰青問供養三寶和尚以<a 
name="0341b05" id="0341b05"></a>何濟度師云大凍江心水不流乃云臘殘霜雪冷侵<a 
name="0341b06" id="0341b06"></a>衣玉骨冰姿轉笑罧獨占春先香宇宙時人切莫外<a 
name="0341b07" id="0341b07"></a>尋思鎮海明珠時時顯露靈鋒寶劍刻刻輝騰死貓<a 
name="0341b08" id="0341b08"></a>頭無人問著誰能定價麻三斤儘力提持截斷眾流<a 
name="0341b09" id="0341b09"></a>柏樹子撐天拄地不顧腳根這些爛葛藤只貴眼裏<a 
name="0341b10" id="0341b10"></a>有筋那堪舌底喃喃久參上士不必弄影撈形未悟<a 
name="0341b11" id="0341b11"></a>初機動靜舌頭在口世尊說一大藏教單洽狂子腳<a 
name="0341b12" id="0341b12"></a>手不穩起滅不停自賤家珍臨涅槃時又道吾四十<a 
name="0341b13" id="0341b13"></a>九年不曾道著一字若向不曾道著一字處會得本<a 
name="0341b14" id="0341b14"></a>自現成了然獨耀所以南嶽云修證即不無染污即<a 
name="0341b15" id="0341b15"></a>不得趙州云佛之一字吾不喜聞念佛一聲漱口三<a 
name="0341b16" id="0341b16"></a>日六根清淨無遮隔一道長光晝夜明下座。</p><a 
name="0341b17" id="0341b17"></a><p style="text-indent: 0em; margin-left: 0em"><span class="linehead"></span>誕日上堂云混混沌沌樸樸憨憨壽無生滅在天地<a 
name="0341b18" id="0341b18"></a>先壽無增減那同等閒壽無形住無正無偏只因一<a 
name="0341b19" id="0341b19"></a>念綠水青山三緣和合穿臭汗衫干形萬面自不羞<a 
name="0341b20" id="0341b20"></a>慚流蕩忘反自繫自關作善作惡背明投暗善惡俱<a 
name="0341b21" id="0341b21"></a>忘本體自然心境俱空越聖超凡隨形應化泥水不<a 
name="0341b22" id="0341b22"></a>霑隨緣不變不變隨緣禪道佛法了不思參誰不具<a 
name="0341b23" id="0341b23"></a>足無後無先無聲無臭萬派還源下座。</p><a 
name="0341b24" id="0341b24"></a><p style="text-indent: 0em; margin-left: 0em"><span class="linehead"></span>天台照佑為本師凝和尚除禫請上堂報真無相薦<a 
name="0341b25" id="0341b25"></a>凝無形既無形相何有死生無死生性圓明未有陰<a 
name="0341b26" id="0341b26"></a>陽本具足恆河沙劫歷古今定光湛寂性海澄清一<a 
name="0341b27" id="0341b27"></a>喝玅體不須重話會只在尋常奉順間下座。</p><a 
name="0341b28" id="0341b28"></a><p style="text-indent: 0em; margin-left: 0em"><span class="linehead"></span>說戒上堂旋持旋犯戒靈根大壞持而不犯不墮幽<a 
name="0341b29" id="0341b29"></a>暗五戒若持人天路絕五戒不持人天路絕不持不<a 
name="0341b30" id="0341b30"></a>犯大事了辦世出世間戒光普燦執持不化者持戒<a 
name="0341c01" id="0341c01"></a>但<span class="corr" title='[朿&gt;束]'>束</span>身非身無可<span class="corr" title='[朿&gt;束]'>束</span>本體如虛空雲霞似戒衣破和<a 
name="0341c02" id="0341c02"></a>尚云參禪持戒被參禪持戒礙縛不參不持亦被礙<a 
name="0341c03" id="0341c03"></a>縛龐公云戒相如虛空迷人自作持病根不肯拔執<a 
name="0341c04" id="0341c04"></a>是弄花枝但自無心於萬物何妨萬物常圍繞又有<a 
name="0341c05" id="0341c05"></a>一等只懷個平常自然靈知無事是道若懷者幾種<a 
name="0341c06" id="0341c06"></a>更不快活尤增執縛。</p><a 
name="0341c07" id="0341c07"></a><p style="text-indent: 0em; margin-left: 0em"><span class="linehead"></span>上堂多年山野作官街步步還鄉忘著鞋誰不兩眉<a 
name="0341c08" id="0341c08"></a>橫額上一塵一剎一如來明窗處處書聲曉戶戶門<a 
name="0341c09" id="0341c09"></a>開見善財見色聞聲無二道色空聲泯是心齋不是<a 
name="0341c10" id="0341c10"></a>息心忘歲月迥超世外越安排。</p><a 
name="0341c11" id="0341c11"></a><p style="text-indent: 0em; margin-left: 0em"><span class="linehead"></span>師誕日蓬邑呂文學暨任順全送子寄名請師上堂<a 
name="0341c12" id="0341c12"></a>僧問麒麟當軒象王不現麒麟當軒即不問如何是<a 
name="0341c13" id="0341c13"></a>象王不現師云步步現前進云現時又何如師一喝<a 
name="0341c14" id="0341c14"></a>云且道是現不現三書陳文學問作麼作麼師云恁<a 
name="0341c15" id="0341c15"></a>麼恁麼進云學生多此一問遂拂袖直出師云自<span class="corr" title='[巳&gt;己]'>己</span><a 
name="0341c16" id="0341c16"></a>定當始得乃云應物成形身外身了無動靜了無生<a 
name="0341c17" id="0341c17"></a>色裏膠青隨色現紅心心內耀紅心若將花甲輪增<a 
name="0341c18" id="0341c18"></a>減只認衣衫不認人雲合雲消天本靜波生波滅水<a 
name="0341c19" id="0341c19"></a>無痕木石況含無根火故把家常倒腹傾復一喝不<a 
name="0341c20" id="0341c20"></a>知是個甚麼物能育三才萬化恨所謂佛身克滿於<a 
name="0341c21" id="0341c21"></a>法界普現一切群生前隨緣赴感靡不周而恆處此<a 
name="0341c22" id="0341c22"></a>菩提座既是隨緣赴感大家也要應個時節且道應<a 
name="0341c23" id="0341c23"></a>時及節一句作麼生道金剛際下翻身轉信手拈搥<a 
name="0341c24" id="0341c24"></a>擊梵鐘乃示偈云儒童箇箇侍寒溫削盡風塵對吉<a 
name="0341c25" id="0341c25"></a>星總是空門育萬象同霑慧日永長庚再示偈云麒<a 
name="0341c26" id="0341c26"></a>麟山裏覆麒麟普澤人間瓜瓞榮閒漢扶龍深歷險<a 
name="0341c27" id="0341c27"></a>一腔血護眾生靈。</p><a 
name="0341c28" id="0341c28"></a><p style="text-indent: 0em; margin-left: 0em"><span class="linehead"></span>西邑文學高道章同緣李氏祈子請上堂拈香畢僧<a 
name="0341c29" id="0341c29"></a>問世尊不拈花迦葉不微笑是甚麼意旨師云無名<a 
name="0341c30" id="0341c30"></a>之始天地位焉世尊拈花迦葉微笑又是甚麼意旨<a 
name="0342a01" id="0342a01"></a>有名之母萬物育焉祈嗣一事師又如何指示師云<a 
name="0342a02" id="0342a02"></a>覓火和煙得擔泉帶月歸乃云求子求心心作福心<a 
name="0342a03" id="0342a03"></a>和神聖賜恩育克家鳳子正當時栽竹門墻連胤續<a 
name="0342a04" id="0342a04"></a>瑞氣喜逢佳運轉靈苗雙發故園春故園春三多堂<a 
name="0342a05" id="0342a05"></a>裏應長庚傳國傳家忠孝人。</p><a 
name="0342a06" id="0342a06"></a><p style="text-indent: 0em; margin-left: 0em"><span class="linehead"></span>上堂信吏蘇霖同室任氏發心捐資刻錄一卷專為<a 
name="0342a07" id="0342a07"></a>祈嗣師預命名為圓祖圓曾圓兆偈云修心修宅吉<a 
name="0342a08" id="0342a08"></a>星來天賜三多產異才內外六門時蓋補光前裕後<a 
name="0342a09" id="0342a09"></a>笑顏開。</p><a 
name="0342a10" id="0342a10"></a><p style="text-indent: 0em; margin-left: 0em"><span class="linehead"></span>觀音聖誕上堂僧問如何是第一玄師云撥轉虛空<a 
name="0342a11" id="0342a11"></a>非手拳如何是第二玄師云入水不濕入火不燃如<a 
name="0342a12" id="0342a12"></a>何是第三玄師云獨耀空前與目前士問如何是第<a 
name="0342a13" id="0342a13"></a>一要師云應化萬般無形貌如何是第二要師云和<a 
name="0342a14" id="0342a14"></a>光混俗不同調如何是第三要師云至尊無比至玄<a 
name="0342a15" id="0342a15"></a>玅今朝二月十九耳聾眼瞎獻醜遍界鳥啼花笑青<a 
name="0342a16" id="0342a16"></a>山綠水伸手觀音玅相全彰人人各自抖擻一段親<a 
name="0342a17" id="0342a17"></a>切家常這樣誰家不有更問祖意西來天地壞時不<a 
name="0342a18" id="0342a18"></a>朽應化萬般一貫仰高彌堅非首出沒充滿太虛彌<a 
name="0342a19" id="0342a19"></a>雲普覆星斗碧山看來大似春眠不覺曉處處聞啼<a 
name="0342a20" id="0342a20"></a>鳥夜來風雨聲花落知多少驀豎杖云觀音菩薩在<a 
name="0342a21" id="0342a21"></a>拄杖頭上說法已竟諸人有眼皆見有耳共聞既見<a 
name="0342a22" id="0342a22"></a>既聞天下無二道聖人無兩心所以或現帝王身說<a 
name="0342a23" id="0342a23"></a>法或現宰官身說法或現將軍身說法或現比丘身<a 
name="0342a24" id="0342a24"></a>隨類說法且道即今觀音畢竟在甚麼處復一喝一<a 
name="0342a25" id="0342a25"></a>氣不言含有象萬靈何處謝無私拍禪床下座。</p><a 
name="0342a26" id="0342a26"></a><p style="text-indent: 0em; margin-left: 0em"><span class="linehead"></span>何其高為剃僧設齋請上堂僧問前無輕遮後無重<a 
name="0342a27" id="0342a27"></a>難寸絲不挂還有戒受否師云一刀截斷兩頭空進<a 
name="0342a28" id="0342a28"></a>云舉頭盡是目前意鼻直露出頂中圓師云星光獨<a 
name="0342a29" id="0342a29"></a>耀無遮覆盡虛空界秪一人進云青山常不動旋繞<a 
name="0342a30" id="0342a30"></a>玉麒麟如何是麒麟主師云突出難辨僧問許多家<a 
name="0342b01" id="0342b01"></a>常不辦事相逢覿面目難開望和尚洞察其情師云<a 
name="0342b02" id="0342b02"></a>漁歌驚起沙汀鷺飛出蘆花不見蹤進云曠劫盡成<a 
name="0342b03" id="0342b03"></a>羅剎漢今朝鐵額又相逢未審是甚麼物師云漢地<a 
name="0342b04" id="0342b04"></a>不收秦不管進云乞和尚瓦解冰消師一喝連打僧<a 
name="0342b05" id="0342b05"></a>問臘月八我佛成道還有人成道否師云誰家灶裏<a 
name="0342b06" id="0342b06"></a>無煙火進云禪和不開口諸佛難下手如何是下手<a 
name="0342b07" id="0342b07"></a>處師高聲云是真下手進云舉一口無底缽如何受<a 
name="0342b08" id="0342b08"></a>持師云大家在裏許進云一口氣不來缽在甚處師<a 
name="0342b09" id="0342b09"></a>云普乃云多時不上堂滿肚無一字受新戒沙彌兩<a 
name="0342b10" id="0342b10"></a>腳踏實地勿隨五欲染當頭直切去如自守孤城不<a 
name="0342b11" id="0342b11"></a>容煙塵聚本體如虛空雲霞似戒衣不住持犯戒方<a 
name="0342b12" id="0342b12"></a>堪出家兒復舉戒云戒戒戒這段家常非內外衣衣<a 
name="0342b13" id="0342b13"></a>衣玉兔金烏難繫拘持持持兔角龜毛等不齊若向<a 
name="0342b14" id="0342b14"></a>此薦得六祖云心地無非自性戒心地無亂自性定<a 
name="0342b15" id="0342b15"></a>心地無癡自性慧眾生受此戒即入諸佛位重示一<a 
name="0342b16" id="0342b16"></a>偈戒相如空強作持明明不薦弄花枝尋常契合虛<a 
name="0342b17" id="0342b17"></a>玄玅遍界無非一坐具。</p><a 
name="0342b18" id="0342b18"></a><p style="text-indent: 0em; margin-left: 0em"><span class="linehead"></span>為見空監院對靈上堂師以拂子打○相云見空見<a 
name="0342b19" id="0342b19"></a>色非眼見今朝與公通一線踏碎煙塵日轉西大似<a 
name="0342b20" id="0342b20"></a>長空收過電明暗盡時一顆寒有見無見俱坐斷既<a 
name="0342b21" id="0342b21"></a>是俱坐斷且道見空監院在甚處一喝處處林泉堪<a 
name="0342b22" id="0342b22"></a>寄馬明明獨耀個郎當個郎當人歸算子水歸江智<a 
name="0342b23" id="0342b23"></a>光迥迥射寒窗。</p><a 
name="0342b24" id="0342b24"></a><p style="text-indent: 0em; margin-left: 0em"><span class="linehead"></span>為常鼎懺罪請上堂僧問請師設法如何救濟師喝<a 
name="0342b25" id="0342b25"></a>云我這裏無良方求甚麼救濟進云四大安樂向甚<a 
name="0342b26" id="0342b26"></a>麼處求師云浮砂難塞金剛眼問如何是寄名大事<a 
name="0342b27" id="0342b27"></a>師云本來無罪福進云寄名後如何師云智鏡長明<a 
name="0342b28" id="0342b28"></a>暗自消乃云罪福如同玅性空只因背覺露浮蹤精<a 
name="0342b29" id="0342b29"></a>勤頓脫塵沙劫寶鏡長明證<span class="corr" title='[巳&gt;己]'>己</span>躬種種醫方修證語<a 
name="0342b30" id="0342b30"></a>太虛原不屬牢籠若能直下知端的覓罪了無罪自<a 
name="0342c01" id="0342c01"></a>空。</p><a 
name="0342c02" id="0342c02"></a><p style="text-indent: 0em; margin-left: 0em"><span class="linehead"></span>生員陳弘開送子寄名請大悲閣上堂師卓杖云反<a 
name="0342c03" id="0342c03"></a>聞聞自性應化化無窮一切險難處能施無礙功婆<a 
name="0342c04" id="0342c04"></a>心時切切只因雙耳聾慧日破諸暗常送麒麟童且<a 
name="0342c05" id="0342c05"></a>道觀音在甚處下坡不走共住難逢拍膝下座。</p><a 
name="0342c06" id="0342c06"></a><p style="text-indent: 0em; margin-left: 0em"><span class="linehead"></span>為圓慶圓續寄名上堂眾集師以杖敲座初飛鳳子<a 
name="0342c07" id="0342c07"></a>寄叢林又指護法云老大梢公顯個能每護主賓如<a 
name="0342c08" id="0342c08"></a>護目人能弘道道弘人只將忠孝傳家國拄杖敲開<a 
name="0342c09" id="0342c09"></a>幾暗津無限清平堪自樂真風普扇十洲春。</p><a 
name="0342c10" id="0342c10"></a><p style="text-indent: 0em; margin-left: 0em"><span class="linehead"></span>上堂開示南斗六北斗七本分事無階級無住著一<a 
name="0342c11" id="0342c11"></a>不立無分別無得失時時現休更覓煩惱興撞破壁<a 
name="0342c12" id="0342c12"></a>是甚麼明歷歷面壁老血滴滴。</p><a 
name="0342c13" id="0342c13"></a><p style="text-indent: 0em; margin-left: 0em"><span class="linehead"></span>象埜上座臘八日上堂僧問落第二了也師云你滿<a 
name="0342c14" id="0342c14"></a>口道破更要山僧說個甚麼進云大地無一點微塵<a 
name="0342c15" id="0342c15"></a>乾坤無半毫鋒刃師云好個消息不解轉身僧問如<a 
name="0342c16" id="0342c16"></a>何是迴龍境師云夾岸蘆花鋪玉錦群峰高拱護迴<a 
name="0342c17" id="0342c17"></a>龍如何是境中人師云也有額闊眉遮眼也有衣穿<a 
name="0342c18" id="0342c18"></a>露本形進云人境<span class="corr" title='[巳&gt;已]'>已</span>蒙師指示向上宗乘事如何師<a 
name="0342c19" id="0342c19"></a>云萬緣罷盡龜藏六一性圓明鶴出籠僧問如何是<a 
name="0342c20" id="0342c20"></a>即此用師云現在這裏進云如何是離此用師云充<a 
name="0342c21" id="0342c21"></a>滿太虛塞壑填溝不即不離一句作麼生道師云月<a 
name="0342c22" id="0342c22"></a>色和雲白霜風帶露寒僧問如何是父母未生與生<a 
name="0342c23" id="0342c23"></a>後是同是別師以杖擲云且退後看僧問昨日安樂<a 
name="0342c24" id="0342c24"></a>說戒今朝龍山說法法與戒是同是別師云今日好<a 
name="0342c25" id="0342c25"></a>暗明進云新受戒子得戒否師云有受有持還執礙<a 
name="0342c26" id="0342c26"></a>無持無犯古家風進云戒子興波作浪大翻天下和<a 
name="0342c27" id="0342c27"></a>尚將何招安師云不見有煙塵進云招安後何如師<a 
name="0342c28" id="0342c28"></a>云鵰弓<span class="corr" title='[巳&gt;已]'>已</span>挂乃云碧山長老不會禪九年賣弄中深<a 
name="0342c29" id="0342c29"></a>冤腥羶遍界難藏覆克家子貴破家圓入入獨耀空<a 
name="0342c30" id="0342c30"></a>前外正眼看來箇箇圓萬別千差元一氣只因岐路<a 
name="0343a01" id="0343a01"></a>有多般倒復傾腸無別事丈夫豈肯住福田隨流不<a 
name="0343a02" id="0343a02"></a>染家常飯空無一物實本錢雪山六載全機喪冤冤<a 
name="0343a03" id="0343a03"></a>縳殺報根源且道釋迦老子在甚處滿眼非離合向<a 
name="0343a04" id="0343a04"></a>火背猶寒簷聲不斷前旬雨電影還連後夜雷。</p><a 
name="0343a05" id="0343a05"></a><p style="text-indent: 0em; margin-left: 0em"><span class="linehead"></span>為象埜禪人上堂三月春光萬象新拖金垂柳弄啼<a 
name="0343a06" id="0343a06"></a>鶯滿眼滿耳全身露聲色場中悟本真一喝云真體<a 
name="0343a07" id="0343a07"></a>似空空應色色空空耀迥無痕闍黎能識色空旨應<a 
name="0343a08" id="0343a08"></a>化隨方破暗燈一切塵中塵不染明明日午打三更<a 
name="0343a09" id="0343a09"></a>超聲越色隨他去花笑鳥吟靜意身。</p><a 
name="0343a10" id="0343a10"></a><p style="text-indent: 0em; margin-left: 0em"><span class="linehead"></span>為凝真法兄請上堂性不屬拘不住定情忘獨耀含<a 
name="0343a11" id="0343a11"></a>空鏡隨方化育露全真凝然不動超凡聖以杖畫此<a 
name="0343a12" id="0343a12"></a>○相者是一切人天聖凡四生六道人非人等玄玅<a 
name="0343a13" id="0343a13"></a>本體隨形應化有何凡聖復一喝云世出世間無染<a 
name="0343a14" id="0343a14"></a>礙萬億乾坤眼裏塵下座。</p><a 
name="0343a15" id="0343a15"></a><p style="text-indent: 0em; margin-left: 0em"><span class="linehead"></span>師對靈上堂擺脫情關在此行超越天堂地獄輪生<a 
name="0343a16" id="0343a16"></a>前贏得閒閒地乘此閒閒遍界騰不與人天為伴豈<a 
name="0343a17" id="0343a17"></a>與六道為鄰丈夫各有超群志霜花映水碧層層分<a 
name="0343a18" id="0343a18"></a>明一段虛玄玅不屬陰陽自在身以杖打○相云即<a 
name="0343a19" id="0343a19"></a>今岳父母茂玄陳公文氏伯岳母楊氏顯考趙甫在<a 
name="0343a20" id="0343a20"></a>甚處兩手撒開隨步樂大千界外不拘留偈云新亡<a 
name="0343a21" id="0343a21"></a>岳父在何方望斷白雲擬故鄉大道本無形住礙分<a 
name="0343a22" id="0343a22"></a>明遍界不曾藏▆外弔一偈半要偷閒為息忙臨行<a 
name="0343a23" id="0343a23"></a>方契頂門光昔年勤護山僧座幾變桑田憶不忘。</p><a 
name="0343a24" id="0343a24"></a><p style="text-indent: 0em; margin-left: 0em"><span class="linehead"></span>上堂舉臨濟遠祖第一句薦得與佛祖為師第二句<a 
name="0343a25" id="0343a25"></a>薦得與人天為師第三句薦得自救不了碧山看來<a 
name="0343a26" id="0343a26"></a>遠祖慣愛撈摝水月翻洗虛空山僧則不然第一句<a 
name="0343a27" id="0343a27"></a>薦得愁人莫向愁人說第二句薦得知事少時煩惱<a 
name="0343a28" id="0343a28"></a>少第三句薦得黃金自有黃金價更為頌出薦得還<a 
name="0343a29" id="0343a29"></a>同未薦時乾坤猶是故人衣可憐多少參玄客將謂<a 
name="0343a30" id="0343a30"></a>土中別有泥不是與人難共住大家緇素要分明。</p>
<hr>【經文資訊】嘉興藏第 32 冊 No. B276 不會禪師語錄<br>【版本記錄】CBETA 電子佛典 Rev. 1.4 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index8d8a.html?index=J32nB276" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J32nB276_003 by HTTrack Website Copier/3.x [XR&CO'2008], Tue, 03 Jun 2014 00:44:57 GMT -->
</html>
