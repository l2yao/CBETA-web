<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_030 by HTTrack Website Copier/3.x [XR&CO'2008], Mon, 02 Jun 2014 23:19:55 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0606.gif?utmac=MO-30696269-4&amp;utmn=1524916144&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27&amp;utmp=%2Fmobile%2Findex.php%3Findex%3DT27n1545_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index553b.html?index=T27n1545_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 30 卷</p>
	<a href="indexa0ab.html?index=T27n1545_031" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷30]">　
<a 
name="0153a01" id="0153a01"></a><a 
name="0153a02" id="0153a02"></a><a 
name="0153a03" id="0153a03"></a><p><span class="juanname">阿毘達磨大毘婆沙論卷第三十<a 
name="0153a04" id="0153a04"></a><a 
name="0153a05" id="0153a05"></a><p style="margin-left: 4em"><span class="byline">五百大阿羅漢等造</span></p><a 
name="0153a06" id="0153a06"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0153a07" id="0153a07"></a><p style="margin-left: 2em"><span class="headname">雜蘊第一中愛敬納息第四之二</span></p></span></p><a 
name="0153a08" id="0153a08"></a><p style="text-indent: 0em; margin-left: 0em"><span class="linehead"></span>云何供養恭敬乃至廣說。問何故復作此論。<a 
name="0153a09" id="0153a09"></a>答前雖別說供養恭敬自性。而未總說於<a 
name="0153a10" id="0153a10"></a>一境轉。今欲顯示此二於一境轉故作斯<a 
name="0153a11" id="0153a11"></a>論云何供養恭敬。答如有一類於佛法僧<a 
name="0153a12" id="0153a12"></a>親教軌範及餘隨一有智尊重同梵行者。施<a 
name="0153a13" id="0153a13"></a>設供養恭敬而住。若於是處有供養及恭<a 
name="0153a14" id="0153a14"></a>敬。是謂供養恭敬。此中一類義如前說。謂<a 
name="0153a15" id="0153a15"></a>異生或聖者。於佛施設供養恭敬而住者。<a 
name="0153a16" id="0153a16"></a>唯施設財供養恭敬而住非法供養。所以者<a 
name="0153a17" id="0153a17"></a>何。佛於諸法已得究竟。不復從他受學<a 
name="0153a18" id="0153a18"></a>法故。無有能為世尊說法令生未曾有善<a 
name="0153a19" id="0153a19"></a>巧覺慧故。於法施設供養恭敬而住者。有<a 
name="0153a20" id="0153a20"></a>本不說敬養法言。以於涅槃無緣義故。<a 
name="0153a21" id="0153a21"></a>前說供養謂能為緣涅槃無緣是故不說。<a 
name="0153a22" id="0153a22"></a>而有本說者雖於涅槃無生長義而有於<a 
name="0153a23" id="0153a23"></a>彼令顯了義謂以財法供養涅槃令諸<a 
name="0153a24" id="0153a24"></a>有情恭敬求證由斯展轉斷障證得。復次法<a 
name="0153a25" id="0153a25"></a>有二種。一世俗謂名身等法。二勝義謂究竟<a 
name="0153a26" id="0153a26"></a>涅槃。雖於勝義法無生長義而於世俗法<a 
name="0153a27" id="0153a27"></a>有生長義。是故於法亦有敬養。問諸施法<a 
name="0153a28" id="0153a28"></a>物誰應受之。答施世俗法物說法師應受。<a 
name="0153a29" id="0153a29"></a>或應以此書寫正法施勝義法物。應勤加<a 
name="0153b01" id="0153b01"></a>守護猶如守護窣堵波物。於僧施設供養<a 
name="0153b02" id="0153b02"></a>恭敬而住者通財法二供養。財供養者謂以<a 
name="0153b03" id="0153b03"></a>香華衣食等物供養僧眾。或設五年大會等<a 
name="0153b04" id="0153b04"></a>事名財供養僧。法供養者謂以三契聲等<a 
name="0153b05" id="0153b05"></a>為眾宣說正法。或在眾中論議決擇。或復<a 
name="0153b06" id="0153b06"></a>處眾讚美功德申述所願令眾歡悅。諸如<a 
name="0153b07" id="0153b07"></a>是等名法供養僧。於親教軌範及餘隨一有<a 
name="0153b08" id="0153b08"></a>智尊重同梵行者。施設供養恭敬而住者。亦<a 
name="0153b09" id="0153b09"></a>通財法二種供養。財供養者謂以衣<span class="gaiji">&#x9262;<!--gaiji,缽,1[金*本],2&#x9262;,3--></span>飲食<a 
name="0153b10" id="0153b10"></a>湯藥及餘隨一沙門資具而供養之。法供養<a 
name="0153b11" id="0153b11"></a>者謂以三藏勸令受持。或為解釋令無疑<a 
name="0153b12" id="0153b12"></a>滯。或復勸請令修正行。諸如是等名法供<a 
name="0153b13" id="0153b13"></a>養。於上所說三寶師友殊勝境中隨應供養<a 
name="0153b14" id="0153b14"></a>恭敬而住。於餘境中不決定有准前應說。<a 
name="0153b15" id="0153b15"></a>問供養恭敬何處具有。答欲界具有非色無<a 
name="0153b16" id="0153b16"></a>色界。於欲界中四趣具有非捺落迦以地<a 
name="0153b17" id="0153b17"></a>獄中無財供養唯有法故。問此財法供養誰<a 
name="0153b18" id="0153b18"></a>設誰受。答佛於一切有情能設財法二供養。<a 
name="0153b19" id="0153b19"></a>彼隨所應能受。一切有情於佛隨應能設<a 
name="0153b20" id="0153b20"></a>財供養非法供養。無能為佛說法者故。及<a 
name="0153b21" id="0153b21"></a>不能生佛未曾有善巧覺慧故。獨覺除佛<a 
name="0153b22" id="0153b22"></a>於一切有情能設財法二供養。彼隨所應能<a 
name="0153b23" id="0153b23"></a>受。一切有情於獨覺隨應能設財供養。非<a 
name="0153b24" id="0153b24"></a>法供養。舍利子除佛獨覺。於一切有情能<a 
name="0153b25" id="0153b25"></a>設財法二供養。彼隨所應能受。一切有情<a 
name="0153b26" id="0153b26"></a>於舍利子隨應能設財供養非法供養。大<a 
name="0153b27" id="0153b27"></a>目乾連除佛獨覺及舍利子。於一切有情能<a 
name="0153b28" id="0153b28"></a>設財法二供養彼隨所應能受。一切有情<a 
name="0153b29" id="0153b29"></a>於大目乾連隨應能設財供養非法供養。<a 
name="0153c01" id="0153c01"></a>乃至利根者於鈍根者隨應能設財法二供<a 
name="0153c02" id="0153c02"></a>養。彼隨所應能受。鈍根者於利根者隨應<a 
name="0153c03" id="0153c03"></a>能設財供養非法供養彼隨所應能受。</p><a 
name="0153c04" id="0153c04"></a><p style="text-indent: 0em; margin-left: 0em"><span class="linehead"></span>問若無以法供養佛者。契經所說當云何<a 
name="0153c05" id="0153c05"></a>通。如說苾芻善哉善哉。汝乃能以和雅清<a 
name="0153c06" id="0153c06"></a>妙明了易解美亮音聲。諷誦正法令我歡<a 
name="0153c07" id="0153c07"></a>喜。答世尊欲令聞俱胝耳得無畏故作<a 
name="0153c08" id="0153c08"></a>如是說。非佛於彼受法供養。謂彼親教<a 
name="0153c09" id="0153c09"></a>迦多衍那遣詣佛所。為居邊國寒地苾芻<a 
name="0153c10" id="0153c10"></a>求請五事。一常澡浴。二以皮作襯身敷具。<a 
name="0153c11" id="0153c11"></a>三請恒著周足革屣。四請持律為第五人<a 
name="0153c12" id="0153c12"></a>得受具戒。五請若有苾芻遣使持衣與<a 
name="0153c13" id="0153c13"></a>餘苾芻。彼苾芻若不受我等當如何處分<a 
name="0153c14" id="0153c14"></a>此衣聞俱胝耳承親教<span class="gaiji">&#x52C5;<!--gaiji,敕,1[束*力],2&#x52C5;,3--></span>來詣佛所。世尊<a 
name="0153c15" id="0153c15"></a>威重釋梵護世尚不能側近正觀。況彼輒敢<a 
name="0153c16" id="0153c16"></a>申請佛知是事告阿難曰。汝可將彼至我<a 
name="0153c17" id="0153c17"></a>寢室敷設臥具而安置之。阿難如教佛與<a 
name="0153c18" id="0153c18"></a>同止至夜後分。知彼倦息便告之言。汝應<a 
name="0153c19" id="0153c19"></a>為我誦所解法聞俱胝耳以三契聲誦所<a 
name="0153c20" id="0153c20"></a>解法。世尊歡喜為欲令彼得無所畏能申<a 
name="0153c21" id="0153c21"></a>所請。是故讚言善哉。善哉乃至廣說。有作<a 
name="0153c22" id="0153c22"></a>是說。世尊讚彼過去所修業道清淨感得如<a 
name="0153c23" id="0153c23"></a>是美妙音聲。令人樂聞故作是說。非為於<a 
name="0153c24" id="0153c24"></a>彼受法供養。有餘師說。世尊讚彼能善誦<a 
name="0153c25" id="0153c25"></a>持波羅衍拏見諦經等故作是說。非為於<a 
name="0153c26" id="0153c26"></a>彼受法供養。或有說者。以彼苾芻在豐馬<a 
name="0153c27" id="0153c27"></a>國作諸佛事。世尊讚彼更令彼國無量有情<a 
name="0153c28" id="0153c28"></a>敬重受法故作是說。非為於彼受法供養。<a 
name="0153c29" id="0153c29"></a>復有說者。佛讚弟子有多因緣非為受法。<a 
name="0154a01" id="0154a01"></a>或為彼得無畏心故。如今讚歎聞俱胝耳。<a 
name="0154a02" id="0154a02"></a>或為遮彼誹謗事故。如告無滅吾今背痛<a 
name="0154a03" id="0154a03"></a>汝可為諸苾芻宣說近堅固法。唯汝能說<a 
name="0154a04" id="0154a04"></a>如是勝事。或欲令彼言威肅故。如告目<a 
name="0154a05" id="0154a05"></a>連唯汝能為劫比羅城諸釋種等說微妙<a 
name="0154a06" id="0154a06"></a>法。或欲顯彼功德大故。如佛讚歎舍利子<a 
name="0154a07" id="0154a07"></a>言。汝能說法如師子吼。汝所說者是決定說。<a 
name="0154a08" id="0154a08"></a>問餘契經說復云何通。如說佛告阿難陀言<a 
name="0154a09" id="0154a09"></a>善哉善哉。如汝所說精進速證無上菩提。<a 
name="0154a10" id="0154a10"></a>我聞汝言深生歡喜。答佛以慶喜所說應時<a 
name="0154a11" id="0154a11"></a>故說此言非為受法。謂薄伽梵為化有情<a 
name="0154a12" id="0154a12"></a>曾涉遠路勞倦背痛詣一樹下。四疊七條以<a 
name="0154a13" id="0154a13"></a>為臥具五條覆體枕僧伽胝。如師子王右<a 
name="0154a14" id="0154a14"></a><span class="gaiji">&#x8107;<!--gaiji,脅,1[月*劦],2&#x8107;,3--></span>而臥告阿難曰。汝可為諸苾芻說法<a 
name="0154a15" id="0154a15"></a>不應虛度。爾時阿難承佛聖旨為苾芻眾<a 
name="0154a16" id="0154a16"></a>說七覺支言。諸仁者念等覺支是我世尊自<a 
name="0154a17" id="0154a17"></a>覺自說依厭離滅迴向於捨。如是乃至捨<a 
name="0154a18" id="0154a18"></a>等覺支廣說亦爾。世尊聞彼說精進時便<a 
name="0154a19" id="0154a19"></a>起前際憶念智見。我於過去三無數劫由<a 
name="0154a20" id="0154a20"></a>精進力所修加行速得圓滿。疾證無上正等<a 
name="0154a21" id="0154a21"></a>菩提。念已發生殊勝歡喜。由斯喜力背痛<a 
name="0154a22" id="0154a22"></a>便愈。尋起整衣結跏趺坐。告阿難曰汝為<a 
name="0154a23" id="0154a23"></a>大眾說精進耶。阿難白佛。唯然世尊佛讚<a 
name="0154a24" id="0154a24"></a>彼曰善哉善哉。我由精進速證菩提。汝今<a 
name="0154a25" id="0154a25"></a>說之故我歡喜。讚應時說非受供養。問毘<a 
name="0154a26" id="0154a26"></a>奈耶說復云何通。如說阿難我今增益出離<a 
name="0154a27" id="0154a27"></a>善法極生歡喜。若不受他法供養者如何<a 
name="0154a28" id="0154a28"></a>增長出離善法。答佛以他事為己事故。他<a 
name="0154a29" id="0154a29"></a>善法增便作是說謂有情類多依佛法淨信<a 
name="0154b01" id="0154b01"></a>出家。受具足戒誦持三藏居阿練若寂靜<a 
name="0154b02" id="0154b02"></a>思惟。入正決定得果離欲乃至漏盡或種生<a 
name="0154b03" id="0154b03"></a>天解脫種子。佛知是事甚大歡喜作如是<a 
name="0154b04" id="0154b04"></a>念。無量有情以我威力世出世間善法增長。<a 
name="0154b05" id="0154b05"></a>彼之所作即是我事深可慶喜故作是說。然<a 
name="0154b06" id="0154b06"></a>佛世尊定不於他受法供養。法身功德極圓<a 
name="0154b07" id="0154b07"></a>滿故。生身必待衣食等資故有於他受財<a 
name="0154b08" id="0154b08"></a>供養。云何身力乃至廣說。問何故作此論答<a 
name="0154b09" id="0154b09"></a>為止他宗顯正義故。謂或有執。身力身劣<a 
name="0154b10" id="0154b10"></a>無別自體。如分別論彼作是說。心有力時<a 
name="0154b11" id="0154b11"></a>說為身力。心無力時說為身劣。故身力劣<a 
name="0154b12" id="0154b12"></a>無別自體。故遮彼執顯身力劣有別自體<a 
name="0154b13" id="0154b13"></a>觸處所攝。或復有執。身力自體即是精進。身<a 
name="0154b14" id="0154b14"></a>劣自體即是懈怠。如法密部為止彼執顯<a 
name="0154b15" id="0154b15"></a>示別有身力身劣非精進等。有執。身力及與<a 
name="0154b16" id="0154b16"></a>身劣無定自體。如譬喻者彼作是說。象力<a 
name="0154b17" id="0154b17"></a>勝馬馬力勝牛。故知力劣無定自體。為遮<a 
name="0154b18" id="0154b18"></a>彼執顯身力劣有定自體觸處所攝。以一<a 
name="0154b19" id="0154b19"></a>切法自性定故諸有為法皆有勝劣自體決<a 
name="0154b20" id="0154b20"></a>定。如眼於色見明了者說名為勝見。不明<a 
name="0154b21" id="0154b21"></a>了說名為劣。廣說乃至意知諸法亦復如<a 
name="0154b22" id="0154b22"></a>是。於中各有勝劣定性。身力身劣應知亦<a 
name="0154b23" id="0154b23"></a>爾。問若身力劣各有定性。譬喻者難當云何<a 
name="0154b24" id="0154b24"></a>通。答雖象馬等相待勝劣名不決定而有<a 
name="0154b25" id="0154b25"></a>定體。謂馬對象劣大種多力大種少。馬若<a 
name="0154b26" id="0154b26"></a>對牛劣大種少力大種多。如馬餘類當知亦<a 
name="0154b27" id="0154b27"></a>爾。以力與劣大種各異故相待時。名雖不<a 
name="0154b28" id="0154b28"></a>定而體恒別。為止如是他宗異執及為顯<a 
name="0154b29" id="0154b29"></a>示身力身劣實有別體故作斯論。</p><a 
name="0154c01" id="0154c01"></a><p style="text-indent: 0em; margin-left: 0em"><span class="linehead"></span>云何身力。答諸身勇猛強健輕捷能有所辦<a 
name="0154c02" id="0154c02"></a>是謂身力。此本論師於異文義得善巧故<a 
name="0154c03" id="0154c03"></a>以種種文顯示身力而體無異。云何身劣。<a 
name="0154c04" id="0154c04"></a>答諸身不勇不猛不強不健不輕不捷<a 
name="0154c05" id="0154c05"></a>無所能辦是謂身劣。此本論師於異文義<a 
name="0154c06" id="0154c06"></a>得善巧故以種種文顯示身劣而體無異。<a 
name="0154c07" id="0154c07"></a>身力身劣幾處攝幾識識。答一處攝謂觸處。<a 
name="0154c08" id="0154c08"></a>二識識。謂身識及意識。此中身識唯了彼自<a 
name="0154c09" id="0154c09"></a>相意識了彼自相及共相。此言即遮分別論<a 
name="0154c10" id="0154c10"></a>者執身力劣無別自體。顯示此二有別自<a 
name="0154c11" id="0154c11"></a>體若無自體應非觸處攝及二識所識。心<a 
name="0154c12" id="0154c12"></a>力有無非觸處攝二識識故。如二力士相扠<a 
name="0154c13" id="0154c13"></a>撲時手腕纔交互知強弱。此中論主引現事<a 
name="0154c14" id="0154c14"></a>喻欲令愚智俱得解了。由此即遮法密部<a 
name="0154c15" id="0154c15"></a>執身力是精進身劣是懈怠。顯身力劣非精<a 
name="0154c16" id="0154c16"></a>進等。若不爾者手腕纔交寧知強弱。精進懈<a 
name="0154c17" id="0154c17"></a>怠非以手觸即能知故。又如強者執弱者<a 
name="0154c18" id="0154c18"></a>時力之勝劣相知亦爾。此中論主引第二喻<a 
name="0154c19" id="0154c19"></a>重顯斯義令易了知。由此即遮譬喻者執<a 
name="0154c20" id="0154c20"></a>身力身劣無定自體。顯示此二有定自體。若<a 
name="0154c21" id="0154c21"></a>不爾者不應纔執即知勝劣相待假法定<a 
name="0154c22" id="0154c22"></a>非身識所能了故。問身力身劣以何為自<a 
name="0154c23" id="0154c23"></a>性。有作是說。以大種為自性。問何大種增<a 
name="0154c24" id="0154c24"></a>名為身力何大種增名為身劣。有說。大種<a 
name="0154c25" id="0154c25"></a>無偏增者然四大種有強勝者說名身力。<a 
name="0154c26" id="0154c26"></a>有羸弱者說名身劣。有說。地界增故名為<a 
name="0154c27" id="0154c27"></a>身力。水界增故名為身劣。外物亦爾擔山木<a 
name="0154c28" id="0154c28"></a>等地界增故其體堅強柳<span class="gaiji">&#x82FD;<!--gaiji,,1[卄/瓜],2&#x82FD;,3--></span>瓠等水大增故<a 
name="0154c29" id="0154c29"></a>其體虛弱。有餘師說。身力身劣非四大種是<a 
name="0155a01" id="0155a01"></a>所造觸。問七所造觸中誰增故名身力。誰增<a 
name="0155a02" id="0155a02"></a>故名身劣。有說。重增故名身力。輕增故名<a 
name="0155a03" id="0155a03"></a>身劣外物亦爾。重者體強。輕者體弱。有說。此<a 
name="0155a04" id="0155a04"></a>二是所造觸非七所攝。謂七種外別有所造<a 
name="0155a05" id="0155a05"></a>觸。名身力身劣。評曰應作是說。即四大種<a 
name="0155a06" id="0155a06"></a>及所造觸。俱是身力身劣自性。謂若調和俱<a 
name="0155a07" id="0155a07"></a>名身力。若不調和俱名身劣。</p><a 
name="0155a08" id="0155a08"></a><p style="text-indent: 0em; margin-left: 0em"><span class="linehead"></span>如契經說。菩薩身具那羅延力。此力其量<a 
name="0155a09" id="0155a09"></a>云何。有作是說。十凡牛力等一毫牛力。<a 
name="0155a10" id="0155a10"></a>十毫牛力等一青牛力。十青牛力等一凡象<a 
name="0155a11" id="0155a11"></a>力。十凡象力等一香象力。十香象力等一<a 
name="0155a12" id="0155a12"></a>大諾健那力。十大諾健那力等一<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建<a 
name="0155a13" id="0155a13"></a>提力。十<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建提力等半那羅延力。二半<a 
name="0155a14" id="0155a14"></a>那羅延力等一那羅延力。菩薩身力與此<a 
name="0155a15" id="0155a15"></a>力等。有餘師說。此量極少。應說十凡牛力<a 
name="0155a16" id="0155a16"></a>等一毫牛力。十毫牛力等一青牛力。十青<a 
name="0155a17" id="0155a17"></a>牛力等一凡象力。十凡象力等一野象力。十<a 
name="0155a18" id="0155a18"></a>野象力等一羯拏魯訶象力。十羯拏魯訶象<a 
name="0155a19" id="0155a19"></a>力等一阿羅擇迦象力。十阿羅擇迦象力等<a 
name="0155a20" id="0155a20"></a>一殑耆洛迦象力。十殑耆洛迦象力等一雪<a 
name="0155a21" id="0155a21"></a>山象力。十雪山象力等一香山象力。十香山<a 
name="0155a22" id="0155a22"></a>象力等一青山象力。十青山象力等一黃山<a 
name="0155a23" id="0155a23"></a>象力。十黃山象力等一赤山象力。十赤山<a 
name="0155a24" id="0155a24"></a>象力等一白山象力。十白山象力等一嗢<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0155a25" id="0155a25"></a>羅象力。十嗢<span class="gaiji">&#x9262;<!--gaiji,缽,1[金*本],2&#x9262;,3--></span>羅象力等一拘牟陀象力。十<a 
name="0155a26" id="0155a26"></a>拘牟陀象力等一<span class="gaiji">&#x9262;<!--gaiji,缽,1[金*本],2&#x9262;,3--></span>特摩象力。十<span class="gaiji">&#x9262;<!--gaiji,缽,1[金*本],2&#x9262;,3--></span>特摩象<a 
name="0155a27" id="0155a27"></a>力等一奔茶利迦象力。十奔茶利迦象力<a 
name="0155a28" id="0155a28"></a>等一<span class="gaiji">&#x9262;<!--gaiji,缽,1[金*本],2&#x9262;,3--></span>特莫迦象力。十<span class="gaiji">&#x9262;<!--gaiji,缽,1[金*本],2&#x9262;,3--></span>特莫迦象力等一<a 
name="0155a29" id="0155a29"></a>大<span class="gaiji">&#x9262;<!--gaiji,缽,1[金*本],2&#x9262;,3--></span>特莫迦象力。十大<span class="gaiji">&#x9262;<!--gaiji,缽,1[金*本],2&#x9262;,3--></span>特莫迦象力等一<a 
name="0155b01" id="0155b01"></a>大香象力。十大香象力等一大諾健那力。十<a 
name="0155b02" id="0155b02"></a>大諾健那力等一<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建提力。十<span class="gaiji">&#x9262;<!--gaiji,缽,1[金*本],2&#x9262;,3--></span>羅塞<a 
name="0155b03" id="0155b03"></a>建提力等一娑浪伽力。十娑浪伽力等一伐<a 
name="0155b04" id="0155b04"></a>浪伽力。十伐浪伽力等一遮怒羅力。十遮<a 
name="0155b05" id="0155b05"></a>怒羅力等一伐羅遮怒羅力。十伐羅遮怒羅<a 
name="0155b06" id="0155b06"></a>力等半那羅延力。二半那羅延力等一那羅<a 
name="0155b07" id="0155b07"></a>延力。菩薩身力與此力等。或有說者。此量<a 
name="0155b08" id="0155b08"></a>猶少。應說菩薩身中有十八大節一一大節<a 
name="0155b09" id="0155b09"></a>皆有一那羅延力。復有說者。此量猶少。應<a 
name="0155b10" id="0155b10"></a>說菩薩身中有十八大節。一一大節有十八<a 
name="0155b11" id="0155b11"></a>那羅延力。或復有說。此量猶少。應說菩薩<a 
name="0155b12" id="0155b12"></a>身中大小總有三百二十節。其最小節有一<a 
name="0155b13" id="0155b13"></a>那羅延力。其次大節有二那羅延力。漸次大<a 
name="0155b14" id="0155b14"></a>者力倍倍增。有餘復說。此量猶少。應說菩<a 
name="0155b15" id="0155b15"></a>薩身力等千藹羅伐拏龍象王力。此象王力<a 
name="0155b16" id="0155b16"></a>其量云何。謂此象王舉身鮮白如拘牟陀白<a 
name="0155b17" id="0155b17"></a>蓮花色。七支善住具有六牙。其頭紅赤如因<a 
name="0155b18" id="0155b18"></a>達羅瞿博迦色。左右邊<span class="gaiji">&#x8107;<!--gaiji,脅,1[月*劦],2&#x8107;,3--></span>各二踰繕那半。身<a 
name="0155b19" id="0155b19"></a>前後分各一踰繕那。周圍身量七踰繕那。高<a 
name="0155b20" id="0155b20"></a>下唯一踰繕那半。此是常身變化不定。此<a 
name="0155b21" id="0155b21"></a>有八千龍象眷屬。身皆鮮白如拘牟陀具<a 
name="0155b22" id="0155b22"></a>有六牙七支善住。其頭紅赤如上<span class="gaiji">&#x70DF;<!--gaiji,煙,1[火*因],2&#x70DF;,3--></span>脂。若<a 
name="0155b23" id="0155b23"></a>轉輪王出現於世。此諸象中隨一來應。三十<a 
name="0155b24" id="0155b24"></a>三天將遊戲苑天福力故纔舉心時。令大<a 
name="0155b25" id="0155b25"></a>象王牙現異色。便作是念天帝釋等今須<a 
name="0155b26" id="0155b26"></a>乘我入苑遊戲。即便從此贍部洲沒至天<a 
name="0155b27" id="0155b27"></a>帝釋宮前而現。身上化出三十二頭。皆具<a 
name="0155b28" id="0155b28"></a>六牙如本頭色。此頭并本有三十三。一一<a 
name="0155b29" id="0155b29"></a>牙上化作七池。一一池中作七蓮花。一一花<a 
name="0155c01" id="0155c01"></a>上作七寶院。一一院內作七寶臺。一一臺中<a 
name="0155c02" id="0155c02"></a>作七寶帳。一一帳內作七天女。一一天女<a 
name="0155c03" id="0155c03"></a>作七侍者。一一侍者作七伎女奏諸伎樂。<a 
name="0155c04" id="0155c04"></a>作是化已。時天帝釋及諸眷屬升彼本頭。<a 
name="0155c05" id="0155c05"></a>三十二天及諸眷屬升所化作三十二頭。餘<a 
name="0155c06" id="0155c06"></a>十千城諸天家族升彼背上。其身輕舉猶如<a 
name="0155c07" id="0155c07"></a>旋風吹蓮華花或飄樺皮。乘空往詣所<a 
name="0155c08" id="0155c08"></a>遊戲苑。爾時諸天都不自見有前後者。到<a 
name="0155c09" id="0155c09"></a>已俱下各詣戲林歡娛受樂。時彼龍象亦自<a 
name="0155c10" id="0155c10"></a>化身如天子形遊戲受樂。藹羅伐拏其力如<a 
name="0155c11" id="0155c11"></a>是。有作是言此力猶少。應說菩薩身中有<a 
name="0155c12" id="0155c12"></a>十八大節一一大節皆有如千藹羅伐拏龍<a 
name="0155c13" id="0155c13"></a>象王力。有餘復言此力猶少。應說菩薩身中<a 
name="0155c14" id="0155c14"></a>大小總有三百二十節。其最小節有如千倍<a 
name="0155c15" id="0155c15"></a>藹羅伐拏龍象王力。漸次大者力倍倍增。大<a 
name="0155c16" id="0155c16"></a>德說曰。此力猶少。應說菩薩意力無邊身力<a 
name="0155c17" id="0155c17"></a>亦爾云何知然。謂昔菩薩吉祥人邊受吉祥<a 
name="0155c18" id="0155c18"></a>草詣菩提樹自敷為座結跏趺坐。作是堅<a 
name="0155c19" id="0155c19"></a>固願言。若未諸漏永盡及證無上菩提我終<a 
name="0155c20" id="0155c20"></a>不起此座。無上菩提從未來世將入現在。<a 
name="0155c21" id="0155c21"></a>爾時三千大千世界六種震動。菩薩毛髮亦<a 
name="0155c22" id="0155c22"></a>不動搖。由此故知菩薩身力猶如意力量<a 
name="0155c23" id="0155c23"></a>無邊際。問若爾何故契經中說菩薩身有那<a 
name="0155c24" id="0155c24"></a>羅延力。答此力世間共所欽重故以為喻而<a 
name="0155c25" id="0155c25"></a>實不然。問菩薩何緣集此身力。答欲現所<a 
name="0155c26" id="0155c26"></a>有皆殊勝故。謂諸色力族姓自在眷屬財位<a 
name="0155c27" id="0155c27"></a>功德名聞智見威猛皆殊勝故憍傲有情歸伏<a 
name="0155c28" id="0155c28"></a>受法。復次欲為無上正等菩提作所依故<a 
name="0155c29" id="0155c29"></a>集此身力。謂佛無上正等菩提要依此身方<a 
name="0156a01" id="0156a01"></a>得安住。假使無上正等菩提置在妙高大山<a 
name="0156a02" id="0156a02"></a>王頂彼便碎壞猶若微塵。力無畏等甚尊重<a 
name="0156a03" id="0156a03"></a>故。由此三千大千世界中贍部洲。有金剛<a 
name="0156a04" id="0156a04"></a>座。上窮地際。下據金輪。菩薩坐之成正等<a 
name="0156a05" id="0156a05"></a>覺。除此無有堅固依處。是故菩薩初成佛<a 
name="0156a06" id="0156a06"></a>時。方欲經行徐足按地。即令大地六種震<a 
name="0156a07" id="0156a07"></a>動便起勝解乃得經行。復次為欲引攝所<a 
name="0156a08" id="0156a08"></a>化有情猶如遣使故集此力。謂無上覺遣<a 
name="0156a09" id="0156a09"></a>此力使摧彼慢已然後度之。故在家時與<a 
name="0156a10" id="0156a10"></a>諸釋種種種捔力無不得勝。將般涅槃亦<a 
name="0156a11" id="0156a11"></a>以身力伏諸力士而度脫之。謂佛世尊化<a 
name="0156a12" id="0156a12"></a>緣將盡欲入寂滅往拘尸城波波邑中。五<a 
name="0156a13" id="0156a13"></a>百力士聞已為佛修治道路。當彼路上有<a 
name="0156a14" id="0156a14"></a>一大石長六十肘廣三十肘。彼諸力士欲轉<a 
name="0156a15" id="0156a15"></a>去之盡其身力不能令動。世尊既至見已<a 
name="0156a16" id="0156a16"></a>問言。汝諸童子欲何所作。彼聞惘然竊作是<a 
name="0156a17" id="0156a17"></a>念。我等勢力贍部推先如何世尊呼為童子。<a 
name="0156a18" id="0156a18"></a>作是念已俱白佛言。我為世尊修治道路。<a 
name="0156a19" id="0156a19"></a>共轉此石不能令動。頗能哀愍除此石<a 
name="0156a20" id="0156a20"></a>耶。佛言我能。汝等遠避。便以足指挑置掌<a 
name="0156a21" id="0156a21"></a>中。上擲虛空下還接取。以口吹散令如微<a 
name="0156a22" id="0156a22"></a>塵。還使如本棄之路側。力士驚歎得未曾<a 
name="0156a23" id="0156a23"></a>有。敬禮合掌復白佛言。此是如來何等神力。<a 
name="0156a24" id="0156a24"></a>世尊告曰舉石置掌復擲虛空復還接取<a 
name="0156a25" id="0156a25"></a>棄之路側皆我父母生身之力。以口吹散<a 
name="0156a26" id="0156a26"></a>令如微塵是神通力。還合如本是勝解力。<a 
name="0156a27" id="0156a27"></a>力士聞已歡喜踊躍復白佛言。頗有餘力<a 
name="0156a28" id="0156a28"></a>能勝世尊如是力不。佛答言有。謂無常力。<a 
name="0156a29" id="0156a29"></a>佛告力士。謂我父母生身之力。若神通力。及<a 
name="0156b01" id="0156b01"></a>勝解力。今日中夜皆為無常力之滅壞。時諸<a 
name="0156b02" id="0156b02"></a>力士聞佛所說皆於世間深生厭離。佛便<a 
name="0156b03" id="0156b03"></a>為說如應法要。令諸力士及餘無量在彼天<a 
name="0156b04" id="0156b04"></a>人得法眼淨。永離惡趣。第八有等故為引<a 
name="0156b05" id="0156b05"></a>攝所化有情猶如遣使集此身力。問菩薩<a 
name="0156b06" id="0156b06"></a>何時身力圓滿。答年二十五。此後乃至年滿<a 
name="0156b07" id="0156b07"></a>五十其力無減。過是已後世尊身力漸漸衰<a 
name="0156b08" id="0156b08"></a>退。有說世尊身力無減猶如意力無衰退<a 
name="0156b09" id="0156b09"></a>故。評曰。如來法身雖無衰退。而生身力必<a 
name="0156b10" id="0156b10"></a>有退減。諸異熟果有衰退故。是故尊者鄔<a 
name="0156b11" id="0156b11"></a>陀夷言。今見世尊色力衰減諸根變異。謂五<a 
name="0156b12" id="0156b12"></a>色根。問諸餘有情有斯力不。答此力不共<a 
name="0156b13" id="0156b13"></a>一切有情唯最後身菩薩得有。如最初說菩<a 
name="0156b14" id="0156b14"></a>薩力量極為減少尚為難得。況第二說第<a 
name="0156b15" id="0156b15"></a>三說等餘有情類而得有耶。然此賢劫世界<a 
name="0156b16" id="0156b16"></a>初成時。有諸有情具那羅延力。或有有半<a 
name="0156b17" id="0156b17"></a>那羅延力。或有<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建提力。或有摩訶諾<a 
name="0156b18" id="0156b18"></a>健那力。此諸力士充滿世間。過是已後漸<a 
name="0156b19" id="0156b19"></a>漸減少乃至今時全無彼力。佛在世時有三<a 
name="0156b20" id="0156b20"></a>釋種具有<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建提力。謂阿難陀設摩釋<a 
name="0156b21" id="0156b21"></a>子瞿波釋女。爾時亦有具足摩訶諾健那力<a 
name="0156b22" id="0156b22"></a>象力馬力牛力等人不可稱數。若麟角喻<a 
name="0156b23" id="0156b23"></a>獨覺亦有那羅延力。若部行喻獨覺其力不<a 
name="0156b24" id="0156b24"></a>可定說。以彼多是聲聞種姓後遇別緣<a 
name="0156b25" id="0156b25"></a>得無學果。雖樂寂靜而有眾居如五百<a 
name="0156b26" id="0156b26"></a>仙一處得果。麟角喻者根極勝故樂獨出<a 
name="0156b27" id="0156b27"></a>故。當知如佛必無有二並出世間。如舍利<a 
name="0156b28" id="0156b28"></a>子尚無並出。況麟角喻勝彼多倍。諸聲聞<a 
name="0156b29" id="0156b29"></a>人其力不定。如部行喻獨覺人說。諸轉輪王<a 
name="0156c01" id="0156c01"></a>力亦不定。王四洲者有那羅延力。王三洲<a 
name="0156c02" id="0156c02"></a>者有伐浪伽力。王二洲者有<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建提<a 
name="0156c03" id="0156c03"></a>力。王一洲者有摩訶諾健那力。此四輪寶<a 
name="0156c04" id="0156c04"></a>亦有差別王四洲者有金輪寶。其量正等<a 
name="0156c05" id="0156c05"></a>四俱盧舍。王三洲者有銀輪寶其量正等<a 
name="0156c06" id="0156c06"></a>三俱盧舍。王二洲者有銅輪寶其量正等<a 
name="0156c07" id="0156c07"></a>二俱盧舍。王一洲者有鐵輪寶其量正等一<a 
name="0156c08" id="0156c08"></a>俱盧舍。如四輪寶有此差別。應知餘寶亦<a 
name="0156c09" id="0156c09"></a>有勝劣謂王四洲者餘寶最勝乃至王一<a 
name="0156c10" id="0156c10"></a>洲者餘寶最劣。問諸有情類身力既別骨節<a 
name="0156c11" id="0156c11"></a>安立有差別不。答亦有差別。謂凡常力者<a 
name="0156c12" id="0156c12"></a>骨節相遠。有象馬力者骨節相近。有大諾<a 
name="0156c13" id="0156c13"></a>健那力者骨節相接如接板等。有<span class="gaiji">&#x9262;<!--gaiji,缽,1[金*本],2&#x9262;,3--></span>羅塞建<a 
name="0156c14" id="0156c14"></a>提力者骨節相鉤。有那羅延力者骨節連<a 
name="0156c15" id="0156c15"></a>鎖。菩薩骨節展轉相交如龍蟠結。是故最<a 
name="0156c16" id="0156c16"></a>勝。已說佛身力。意力今當說。謂佛世尊成<a 
name="0156c17" id="0156c17"></a>就十力四無所畏及與大悲三念住等不可思<a 
name="0156c18" id="0156c18"></a>議無邊功德。隨用差別立種種名。具於十<a 
name="0156c19" id="0156c19"></a>種說名意力。云何為十。一處非處智力。二<a 
name="0156c20" id="0156c20"></a>業法集智力。三靜慮解脫等持等至發起雜<a 
name="0156c21" id="0156c21"></a>染清淨智力。四種種界智力。五種種勝解智<a 
name="0156c22" id="0156c22"></a>力。六根勝劣智力。七遍趣行智力。八宿住隨<a 
name="0156c23" id="0156c23"></a>念智力。九死生智力。十漏盡智力問如是十<a 
name="0156c24" id="0156c24"></a>力以何為自性。答以智為自性。謂佛意力<a 
name="0156c25" id="0156c25"></a>是智所成。以智為體智所攝故。如契經說。<a 
name="0156c26" id="0156c26"></a>於處非處如實了知乃至廣說。已說自性。<a 
name="0156c27" id="0156c27"></a>所以今當說。問何故名力力是何義。答不<a 
name="0156c28" id="0156c28"></a>可屈義是力義。不可伏義。不可摧義。不<a 
name="0156c29" id="0156c29"></a>可害義。不可轉義。不可覆義。能遍覺義。<a 
name="0157a01" id="0157a01"></a>能荷擔義。堅固義。最勝義。能制他義。是力<a 
name="0157a02" id="0157a02"></a>義。界者宿住隨念智力死生智力是色界繫。<a 
name="0157a03" id="0157a03"></a>餘力有漏者三界繫。無漏者是不繫。地者宿<a 
name="0157a04" id="0157a04"></a>住隨念智力死生智力在四根本靜慮。是通<a 
name="0157a05" id="0157a05"></a>性故。近分無色及不定地非通所依故無<a 
name="0157a06" id="0157a06"></a>此二。餘力有漏者在十一地。謂欲界四靜慮<a 
name="0157a07" id="0157a07"></a>四無色及未至定靜慮中間。無漏者在九地。<a 
name="0157a08" id="0157a08"></a>所依者皆依欲界人贍部洲大丈夫身。唯依<a 
name="0157a09" id="0157a09"></a>此身得成佛故。行相者處非處智力遍趣行<a 
name="0157a10" id="0157a10"></a>智力十六行相。或餘行相。業法集智力苦集<a 
name="0157a11" id="0157a11"></a>八行相。或餘行相。第三第四第五第六智力<a 
name="0157a12" id="0157a12"></a>苦集道十二行相。或餘行相宿住隨念智力<a 
name="0157a13" id="0157a13"></a>死生智力是餘行相。非十六行相。漏盡智力<a 
name="0157a14" id="0157a14"></a>諸有欲令緣漏盡境故。名漏盡智力者彼<a 
name="0157a15" id="0157a15"></a>說滅四行相。或餘行相諸有欲令依漏盡<a 
name="0157a16" id="0157a16"></a>身故名漏盡智力者彼說十六行相。或餘<a 
name="0157a17" id="0157a17"></a>行相。所緣者處非處智力緣一切法。業法集<a 
name="0157a18" id="0157a18"></a>智力唯緣苦集。第三第四第五第六智力緣<a 
name="0157a19" id="0157a19"></a>三諦除滅諦。遍趣行智力但緣四諦。宿住<a 
name="0157a20" id="0157a20"></a>隨念智力緣欲色界前際五蘊。死生智力緣<a 
name="0157a21" id="0157a21"></a>色處。漏盡智力若緣漏盡境故則緣滅諦。<a 
name="0157a22" id="0157a22"></a>若依漏盡身故則緣一切法。念住者種種勝<a 
name="0157a23" id="0157a23"></a>解智力宿住隨念智力唯法念住。死生智力<a 
name="0157a24" id="0157a24"></a>唯身念住。漏盡智力若緣漏盡境故則法念<a 
name="0157a25" id="0157a25"></a>住。若依漏盡身故則四念住。餘力皆四念<a 
name="0157a26" id="0157a26"></a>住智者處非處智力遍趣行智力通十智。業<a 
name="0157a27" id="0157a27"></a>法集智力唯八智除滅道。第三第四第五第<a 
name="0157a28" id="0157a28"></a>六智力唯九智除滅智。宿住隨念智力死生智<a 
name="0157a29" id="0157a29"></a>力唯世俗智。漏盡智力若緣漏盡境故則唯<a 
name="0157b01" id="0157b01"></a>六智。謂法智類智滅智盡智無生智世俗智。<a 
name="0157b02" id="0157b02"></a>若依漏盡身故則通十智。三摩地俱者處<a 
name="0157b03" id="0157b03"></a>非處智力遍趣行智力三三摩地俱或不俱。業<a 
name="0157b04" id="0157b04"></a>法集智力緣苦集空無願俱或不俱。第三第<a 
name="0157b05" id="0157b05"></a>四第五第六智力緣苦集道空無願俱或不<a 
name="0157b06" id="0157b06"></a>俱。宿住隨念智力死生智力非三摩地俱。漏<a 
name="0157b07" id="0157b07"></a>盡智力若緣漏盡境故則無相俱或不俱。若<a 
name="0157b08" id="0157b08"></a>依漏盡身故則三三摩地俱或不俱。根相應<a 
name="0157b09" id="0157b09"></a>者總說皆與三根相應謂樂喜捨。過去未來<a 
name="0157b10" id="0157b10"></a>現在者此十力皆通三世。緣過去未來現在<a 
name="0157b11" id="0157b11"></a>者處非處智力遍趣行智力。緣三世及離世<a 
name="0157b12" id="0157b12"></a>第二第三第四第五第六智力。緣三世宿住<a 
name="0157b13" id="0157b13"></a>隨念智力。過去現在者緣過去。未來者緣三<a 
name="0157b14" id="0157b14"></a>世。死生智力過去者緣過去。現在者緣現在。<a 
name="0157b15" id="0157b15"></a>未來生法緣未來。若不生法緣三世。漏盡智<a 
name="0157b16" id="0157b16"></a>力若緣漏盡境故則緣離世。若依漏盡身故<a 
name="0157b17" id="0157b17"></a>則緣三世及離世。善不善無記者此十力皆<a 
name="0157b18" id="0157b18"></a>是善。緣善不善無記者漏盡智力若緣漏盡<a 
name="0157b19" id="0157b19"></a>境故則但緣善。若依漏盡身故則緣三種。<a 
name="0157b20" id="0157b20"></a>餘九力皆緣三種。有餘師說。第三智力但緣<a 
name="0157b21" id="0157b21"></a>善無記。彼不應作是說。此力通緣雜染清<a 
name="0157b22" id="0157b22"></a>淨有為法故。雜染法中有不善故。繫不繫者<a 
name="0157b23" id="0157b23"></a>宿住隨念智力死生智力唯色界繫。餘八力有<a 
name="0157b24" id="0157b24"></a>漏者三界繫。無漏者是不繫。緣繫不繫者宿<a 
name="0157b25" id="0157b25"></a>住隨念智力死生智力緣欲色界繫。業法集<a 
name="0157b26" id="0157b26"></a>智力緣三界繫。漏盡智力若緣漏盡境故則<a 
name="0157b27" id="0157b27"></a>緣不繫。若依漏盡身故則緣三界繫及不<a 
name="0157b28" id="0157b28"></a>繫。餘力皆緣三界繫及不繫。學無學非學非<a 
name="0157b29" id="0157b29"></a>無學者。宿住隨念智力死生智力唯非學非<a 
name="0157c01" id="0157c01"></a>無學。餘八力無漏者是無學。有漏者是非學<a 
name="0157c02" id="0157c02"></a>非無學。緣學無學非學非無學者。業法集智<a 
name="0157c03" id="0157c03"></a>力宿住隨念智力死生智力唯緣非學非無<a 
name="0157c04" id="0157c04"></a>學。漏盡智力若緣漏盡境故唯緣非學非無<a 
name="0157c05" id="0157c05"></a>學。若依漏盡身故則緣三種。餘力皆緣三<a 
name="0157c06" id="0157c06"></a>種見所斷修所斷不斷者。宿住隨念智力死<a 
name="0157c07" id="0157c07"></a>生智力唯修所斷。餘八力有漏者修所斷。無<a 
name="0157c08" id="0157c08"></a>漏者是不斷。緣見所斷修所斷不斷者。業法<a 
name="0157c09" id="0157c09"></a>集智力宿住隨念智力緣見修所斷。死生智<a 
name="0157c10" id="0157c10"></a>力緣修所斷。漏盡智力若緣漏盡境故則<a 
name="0157c11" id="0157c11"></a>緣不斷。若依漏盡身故則緣三種。餘力皆<a 
name="0157c12" id="0157c12"></a>緣三種。緣名緣義者。種種勝解智力根<a 
name="0157c13" id="0157c13"></a>勝劣智力死生智力唯緣義。漏盡智力若緣<a 
name="0157c14" id="0157c14"></a>漏盡境故則但緣義。若依漏盡身故則通<a 
name="0157c15" id="0157c15"></a>緣名義。餘力皆通緣名義。緣自相續他相<a 
name="0157c16" id="0157c16"></a>續非相續者。處非處智力遍趣行智力緣三<a 
name="0157c17" id="0157c17"></a>種。漏盡智力若緣漏盡境故則緣非相續。<a 
name="0157c18" id="0157c18"></a>若依漏盡身故則緣三種。餘力皆緣自他<a 
name="0157c19" id="0157c19"></a>相續。加行得離染得者。此十力皆可言加<a 
name="0157c20" id="0157c20"></a>行得。三無數劫積集殊勝加行得故。皆可言<a 
name="0157c21" id="0157c21"></a>離染得。離有頂染得盡智時得諸力故。問<a 
name="0157c22" id="0157c22"></a>如是十力加行云何。答此加行有二種。一近<a 
name="0157c23" id="0157c23"></a>加行。謂順決擇分等。二遠加行。謂初不退菩<a 
name="0157c24" id="0157c24"></a>提心等。問業法集智力死生智力俱可緣業<a 
name="0157c25" id="0157c25"></a>有何差別。答從因入果是業法集智力。從<a 
name="0157c26" id="0157c26"></a>果入因是死生智力。如因果如是細<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>不<a 
name="0157c27" id="0157c27"></a>現見。現見遠近亦爾。問無表業云何知。答從<a 
name="0157c28" id="0157c28"></a>果入因從<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>入細。從現見入不現見。從<a 
name="0157c29" id="0157c29"></a>近入遠。如是知。問宿住隨念智死生智二<a 
name="0158a01" id="0158a01"></a>乘亦有。何故唯佛建立力耶。答前說不可屈<a 
name="0158a02" id="0158a02"></a>義等是力義。二乘雖有而無此義故不名<a 
name="0158a03" id="0158a03"></a>力如舍利子雖入第四靜慮而不知人當<a 
name="0158a04" id="0158a04"></a>所生處及所從來等事。問二乘亦有漏永<a 
name="0158a05" id="0158a05"></a>盡智何故非力。答佛智猛利速斷煩惱及彼<a 
name="0158a06" id="0158a06"></a>餘習。非二乘故。復次佛智能知自他相續<a 
name="0158a07" id="0158a07"></a>諸漏永盡時分不謬。聲聞獨覺無如是能。<a 
name="0158a08" id="0158a08"></a>復次不以自知諸漏盡故名漏盡力。以能<a 
name="0158a09" id="0158a09"></a>知他無邊世界諸有情類漏盡差別。及為彼<a 
name="0158a10" id="0158a10"></a>說漏盡方便明了不謬名漏盡力。聲聞獨<a 
name="0158a11" id="0158a11"></a>覺無如是義。</p><a 
name="0158a12" id="0158a12"></a><p><span class="juanname">說一切有部發智大毘婆沙論卷第三十</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 Rev. 1.39 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_030 by HTTrack Website Copier/3.x [XR&CO'2008], Mon, 02 Jun 2014 23:19:55 GMT -->
</html>
