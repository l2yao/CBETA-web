<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J23nB135_021 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf057.gif?utmac=MO-30696269-4&amp;utmn=1589823898&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ23&amp;utmp=%2Fmobile%2Findex.php%3Findex%3DJ23nB135_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb5ed-2.html?index=J23nB135_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第23冊<br/>No.B135 石門文字禪 (30卷)<br/>【宋 德洪著　原書缺　依民國十年常州天寧寺刻本印】<br/>第 21 卷</p>
	<a href="index9aeb.html?index=J23nB135_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J23">
<div class="root" id="B135" sutra_name="石門文字禪" sutra_juan="[卷21]">　
<a 
name="0676a01" id="0676a01"></a><p><span class="juanname">石門文字禪卷第二十一</span></p><a 
name="0676a02" id="0676a02"></a><p style="margin-left: 4em"><span class="byline">宋江西筠溪石門寺沙門釋德洪覺範著</span></p><a 
name="0676a03" id="0676a03"></a><p style="margin-left: 4em"><span class="byline">門人覺慈編錄</span></p><p style="margin-left: 4em"><span class="byline">毘陵天甯法雲堂校</span></p><a 
name="0676a04" id="0676a04"></a><p style="margin-left: 2em"><span class="headname">記</span></p><a 
name="0676a05" id="0676a05"></a><p style="margin-left: 3em"><span class="headname">畫浪軒記</span></p><a 
name="0676a06" id="0676a06"></a><p style="text-indent: 0em; margin-left: 0em"><span class="linehead"></span>建中靖國改元夏余客洞山禪悅堂之東齋中無長<a 
name="0676a07" id="0676a07"></a>物唯置一床覆以蘧蒢架書數卷於枕間傃南開軒<a 
name="0676a08" id="0676a08"></a>以納眾山之勝眼倦拋書坐臥惟山之接山容無盡<a 
name="0676a09" id="0676a09"></a>而樂亦無猒也三伏大熱坐榻皆溫林陰拂掠不足<a 
name="0676a10" id="0676a10"></a>以剪畏日有蜀道人得孫知微活水遺法為余壁間<a 
name="0676a11" id="0676a11"></a>作崩掀渺漫之圖以來涼氣解衣磐礡奮筆而成余<a 
name="0676a12" id="0676a12"></a>驚定歎曰異哉一堵之間須臾之頃而足江湖萬頃<a 
name="0676a13" id="0676a13"></a>之勢肚波怒渦窪窿千狀而有不窮之變陰風徐來<a 
name="0676a14" id="0676a14"></a>毛骨震掉忽焉如舟洞庭而望霜曉也能復有險畏<a 
name="0676a15" id="0676a15"></a>神速於此者乎道人舉杖指以謂余曰龍驤萬斛逶<a 
name="0676a16" id="0676a16"></a>迤而進如欲濟如慎畏有如明公卿任大責重思所<a 
name="0676a17" id="0676a17"></a>以濟民而報國者也舳艫銜尾追逐上下如行如留<a 
name="0676a18" id="0676a18"></a>有如仕路之紛紛方進而未艾者也魚龍變化更相<a 
name="0676a19" id="0676a19"></a>出沒有如賤而忽顯貴而忽棄者也一葉之艇傲顛<a 
name="0676a20" id="0676a20"></a>風而舞澎湃超然自得有如道德奇逸雜市人而無<a 
name="0676a21" id="0676a21"></a>辨者也世波之神速險畏其有以類此故吾圖之至<a 
name="0676a22" id="0676a22"></a>於白鷗沙禽汎汎隨流若無所與者又如我輩宅青<a 
name="0676a23" id="0676a23"></a>山而侶白雲然猶思高飛遠引不能與之涉也余捫<a 
name="0676a24" id="0676a24"></a>其洶湧起突之處點畫穠纖之間語之曰果有生滅<a 
name="0676a25" id="0676a25"></a>變易否乎曰無有也夫天地萬物之盛備古今寒暑<a 
name="0676a26" id="0676a26"></a>之往來是非榮辱相尋於無窮而死生憂患追逐之<a 
name="0676a27" id="0676a27"></a>而不赦錯綜歷亂如蜜房如亂絲者如此畫浪初未<a 
name="0676a28" id="0676a28"></a>始有生滅有變易而其顛倒妄自驚怪者如子自畫<a 
name="0676a29" id="0676a29"></a>之而又自畏之也古之大聖人皆能游戲於此故曰<a 
name="0676a30" id="0676a30"></a>是法住法位世間相常住又曰一切法常靜無有起<a 
name="0676b01" id="0676b01"></a>相震旦駒兒子之鄉老也而亦曰如畫水成文不生<a 
name="0676b02" id="0676b02"></a>不滅何遽忘之也耶於是道人顧余而笑曰願從子<a 
name="0676b03" id="0676b03"></a>游因名其軒曰畫浪又為之記。</p><a 
name="0676b04" id="0676b04"></a><p style="margin-left: 3em"><span class="headname">潭州開福轉輪藏靈驗記</span></p><a 
name="0676b05" id="0676b05"></a><p style="text-indent: 0em; margin-left: 0em"><span class="linehead"></span>長沙楚之大藩民俗殷富可也而山水之富亦擅名<a 
name="0676b06" id="0676b06"></a>天下千雉垣疊萬井喧闐而嚼嶽色之芳鮮飲湘流<a 
name="0676b07" id="0676b07"></a>之甘寒寶坊精舍樓觀追逐煙雲蔽虧梵放酬酢如<a 
name="0676b08" id="0676b08"></a>錢塘之西湖伊洛之嵩少開福在郡城之北基構雄<a 
name="0676b09" id="0676b09"></a>誇盡占形勝昔馬氏植福之地也弘法聚徒皆當時<a 
name="0676b10" id="0676b10"></a>之望士號大叢林名鎮諸方馬氏嘗命苾芻智光建<a 
name="0676b11" id="0676b11"></a>東藏奉安法寶欲增妙麗規法忉利諸天光以意造<a 
name="0676b12" id="0676b12"></a>不合教乘議者曰惟勁禪師隱居嶽中三十年得心<a 
name="0676b13" id="0676b13"></a>法之要而淹通三藏異跡甚著厚禮致之勁果來於<a 
name="0676b14" id="0676b14"></a>是布地文石為雲濤之狀以象海琢石雲濤之上以<a 
name="0676b15" id="0676b15"></a>象須彌山建大輪山之顛而輔以小輪四棋布峙立<a 
name="0676b16" id="0676b16"></a>如人聚五指翔空為朱欄青鎖間見層出以象忉利<a 
name="0676b17" id="0676b17"></a>宮闕光之徒頗相折難勁博引樓炭等經瑜伽俱舍<a 
name="0676b18" id="0676b18"></a>諸論證尤甚明會尊者室利<span class="gaiji">&#x56A9;<!--gaiji,,1[口*縛],2&#x56A9;,3--></span>囉者來自五天是勁<a 
name="0676b19" id="0676b19"></a>之說而藏乃克成為湖湘第一政和之初長老道寧<a 
name="0676b20" id="0676b20"></a>開東山法道食堂日五千指百須頤指可辨門人法<a 
name="0676b21" id="0676b21"></a>圓寔陰相之圓宜豐人短小精悍而材能任事寧使<a 
name="0676b22" id="0676b22"></a>牧眾典金穀道俗歸之寧剋日而化潭帥以大長老<a 
name="0676b23" id="0676b23"></a>智公黃龍高弟時年九十餘可嗣其席遣令佐即雲<a 
name="0676b24" id="0676b24"></a>蓋迎之智以老辭令佐曰太守請飯乃不赴貽法門<a 
name="0676b25" id="0676b25"></a>之咎智至即鳴鼓問其故曰請師住持也心知墮其<a 
name="0676b26" id="0676b26"></a>計中受之未幾以職事付其嫡子文正<span class="note">(避昊天諱)</span>正本色<a 
name="0676b27" id="0676b27"></a>飽參有局量克肖前懿圓不以新故二其心唯集諸<a 
name="0676b28" id="0676b28"></a>功德成就勝緣三年化眾檀鍾瑜等翻修藏殿五年<a 
name="0676b29" id="0676b29"></a>秋將畢工九月己卯夢合抱之木半空而止圓蒲伏<a 
name="0676b30" id="0676b30"></a>疑將壓焉呼曰誰為此木危人如此乎有荅者曰此<a 
name="0676c01" id="0676c01"></a>藏心也黎明覬州男子程俊來謁願施木以修藏如<a 
name="0676c02" id="0676c02"></a>夢中自是施者日填門十月癸丑使木工張詢梯其<a 
name="0676c03" id="0676c03"></a>顛施斧鑿得木鏤讖文其略曰吾成此藏魔事極多<a 
name="0676c04" id="0676c04"></a>不踰二百年有吾宗法子革作轉輪此其基也住持<a 
name="0676c05" id="0676c05"></a>者荊山寶也法子者月望也匠者弓長也自偽天福<a 
name="0676c06" id="0676c06"></a>癸丑至宣和改元己亥蓋百九十餘年夫豈偶然也<a 
name="0676c07" id="0676c07"></a>哉余獲拜觀遣十輩下推其轂五輪俱旋其上塗金<a 
name="0676c08" id="0676c08"></a>間碧電馳風繞莊嚴之麗惟見者心了而言所不能<a 
name="0676c09" id="0676c09"></a>形容也圓自言其巧非木工所能皆夢中若有指授<a 
name="0676c10" id="0676c10"></a>者凡費緡錢五百萬六年而後成且求文以記其事<a 
name="0676c11" id="0676c11"></a>余聞三世如來教法有微塵數偈句藏於龍宮秘於<a 
name="0676c12" id="0676c12"></a>五天者太山毫芒爾而流傳中國者纔五千軸然眾<a 
name="0676c13" id="0676c13"></a>生癡迷且不聞其名況義味乎雙林大士以平等慈<a 
name="0676c14" id="0676c14"></a>行同體悲廣攝異種為此方便如疲軍聞梅林雖未<a 
name="0676c15" id="0676c15"></a>及見而渴心止如病夫入藥肆雖未及飲而病<span class="corr" title='[巳&gt;已]'>已</span>除<a 
name="0676c16" id="0676c16"></a>況於見之而獲飲者乎雖若簡易然不猶賢於未知<a 
name="0676c17" id="0676c17"></a>者耶晉道人惠受嘗宿王坦之園夢以園營精廬既<a 
name="0676c18" id="0676c18"></a>覺訝之假寐復理前夢以語坦之遂果其事<span class="corr" title='[巳&gt;已]'>已</span>而又<a 
name="0676c19" id="0676c19"></a>夢得剎柱明日行江亭獲隨流之木唐法師曇彥居<a 
name="0676c20" id="0676c20"></a>越州龍興寺大殿隳壞眾請彥修之彥曰非貧道力<a 
name="0676c21" id="0676c21"></a>也卻後三百年有非衣檀越來興此殿及期太守裴<a 
name="0676c22" id="0676c22"></a>肅果符其讖嗚呼圓退然寒窶一缽行人間而<span class="corr" title='[巳&gt;已]'>已</span>夢<a 
name="0676c23" id="0676c23"></a>如惠受而非有王氏之園為之貲讖如曇彥而非有<a 
name="0676c24" id="0676c24"></a>裴公之力成其願乃能不起于座出雙林之橫枝續<a 
name="0676c25" id="0676c25"></a>光明之千燄必有大過人者可無書乎五月日記。</p><a 
name="0676c26" id="0676c26"></a><p style="margin-left: 3em"><span class="headname">潭州大溈山中興記</span></p><a 
name="0676c27" id="0676c27"></a><p style="text-indent: 0em; margin-left: 0em"><span class="linehead"></span>崇寧三年十一月大溈山密印禪寺火一夕而燼住<a 
name="0676c28" id="0676c28"></a>持僧海評移疾郡以子方者繼焉未幾而棄去寺規<a 
name="0676c29" id="0676c29"></a>模宏大而經營者非其人歲移三霜纔辦法堂大殿<a 
name="0676c30" id="0676c30"></a>寢室而已然又苟簡齋庖垣廡皆未具上雨旁風無<a 
name="0677a01" id="0677a01"></a>所蓋障故禪學者分處山間林下蜂房蟻穴百丈大<a 
name="0677a02" id="0677a02"></a>雄之風陵夷至此極矣大觀三年潭帥曾公孝蘊聞<a 
name="0677a03" id="0677a03"></a>之曰溈山南國精廬之冠非道行信於緇衲名譽重<a 
name="0677a04" id="0677a04"></a>於縉紳者莫能振興之吾聞天衣懷禪師在嘉祐治<a 
name="0677a05" id="0677a05"></a>平之間五遷法席皆廢殘荒寂處而懷能幻出寶構<a 
name="0677a06" id="0677a06"></a>化成禪叢今空印禪師軾公者蓋懷四世之孫而吳<a 
name="0677a07" id="0677a07"></a>江法真之嗣方說法於廬山之下學者歸之如雲挺<a 
name="0677a08" id="0677a08"></a>然有祖風烈當能整大圓真如<span class="corr" title='[巳&gt;已]'>已</span>墜之網於是厚禮<a 
name="0677a09" id="0677a09"></a>遣人致之越明年三月空印來自歸宗山川改觀叢<a 
name="0677a10" id="0677a10"></a>席增氣登殿拜起周顧太息曰冠世絕境大佛應跡<a 
name="0677a11" id="0677a11"></a>而殿宇卑陋堂室狹小何以嚴像設而致吉祥震潮<a 
name="0677a12" id="0677a12"></a>音而集龍天哉皆廣其基構而增修之使其壯麗稱<a 
name="0677a13" id="0677a13"></a>山雄深傳曰鐘聲鏗鏗以立號號以警眾也寺鐘不<a 
name="0677a14" id="0677a14"></a>足以光燄四海選佛來者於是聚銅神運倉之下穴<a 
name="0677a15" id="0677a15"></a>山為鑪鐘成萬斤塗以黃金建閣館于殿之東廡佛<a 
name="0677a16" id="0677a16"></a>菩薩之語藏於龍宮傳自五天學者所當盡心所以<a 
name="0677a17" id="0677a17"></a>資智證之妙而盡細微之惑即室五千軸者藏於殿<a 
name="0677a18" id="0677a18"></a>之西廡又明年增廣善法堂之後為雨花堂含風而<a 
name="0677a19" id="0677a19"></a>虛明吐月而宏深夜參既罷繽紛滿庭自兩廊之左<a 
name="0677a20" id="0677a20"></a>繞以復屋建庫院所以總庶務也自祖龕之右翼以<a 
name="0677a21" id="0677a21"></a>脩廊建堂司所以牧清眾也又明年重修僧堂廣博<a 
name="0677a22" id="0677a22"></a>靖深冬溫夏涼曰僧者天人之福田佛祖之因地十<a 
name="0677a23" id="0677a23"></a>方如來同一道故出離生死曠野深山聖道場地皆<a 
name="0677a24" id="0677a24"></a>阿羅漢所住持世間麤人所不能見既以廣延其所<a 
name="0677a25" id="0677a25"></a>見則所不見者敢不敬乎又刻五百尊者之像閣而<a 
name="0677a26" id="0677a26"></a>供事之又明年得異木於絕壑斷而為三大合抱長<a 
name="0677a27" id="0677a27"></a>倍尋刻淨土佛菩薩之像莊嚴妙麗千花照映如紫<a 
name="0677a28" id="0677a28"></a>金山並高爭峻建殿于天供廚之南又特建閣于寢<a 
name="0677a29" id="0677a29"></a>室之前綠疏青瑣下臨風雨奉安神宗皇帝所賜御<a 
name="0677a30" id="0677a30"></a>書閣成而東南傾師默計曰增萬牛莫能挽且天章<a 
name="0677b01" id="0677b01"></a>宸翰之所在山君水王之所宜謹藏而衛護之今職<a 
name="0677b02" id="0677b02"></a>弗修是神羞也言卒而風雷挾屋山嶽憾動俄而閣<a 
name="0677b03" id="0677b03"></a>正萬人懽呼昔大圓禪師開法此山也有眾千人碩<a 
name="0677b04" id="0677b04"></a>大而秀出者有若大仰寂子香嚴閑禪建兩堂為學<a 
name="0677b05" id="0677b05"></a>者燕閑之私而名其東曰香嚴名其西曰大仰方欲<a 
name="0677b06" id="0677b06"></a>廣攝異根則修淨土觀法不以宗門為謙及其成就<a 
name="0677b07" id="0677b07"></a>法器則以寂子閑禪期學者蓋其方便應機而設教<a 
name="0677b08" id="0677b08"></a>譬如大海蚊<span class="corr" title='[[虫*肓]&gt;虻]'>虻</span>阿脩羅飲者皆得飽滿又明年重修<a 
name="0677b09" id="0677b09"></a>大三門宏壯傑立鏤金鏤碧寶翰飛動於千巖萬壑<a 
name="0677b10" id="0677b10"></a>之上而太師楚國公為書其額卻望形勝眾峰來朝<a 
name="0677b11" id="0677b11"></a>如趨如俯如屹立如蹈舞有臺自獻其前以寶積靈<a 
name="0677b12" id="0677b12"></a>牙舍利葬臺之中而建塔其上千尺九層蕩摩雲煙<a 
name="0677b13" id="0677b13"></a>微風徐來塔鈴和鳴比丘來往旋遶作禮望之如開<a 
name="0677b14" id="0677b14"></a>牒疑師以三昧力摶取梵釋龍天之宮置於人間不<a 
name="0677b15" id="0677b15"></a>然何其幻怪神異如此其多耶唐元和中僧曇敘開<a 
name="0677b16" id="0677b16"></a>基則有緒言曰地靈甚不可葬葬且致禍今三百餘<a 
name="0677b17" id="0677b17"></a>年僧物故莫敢塔塔于回心橋南十里師曰事無大<a 
name="0677b18" id="0677b18"></a>小而斷於理從違不可苟也僧火化眾俱臨先聖令<a 
name="0677b19" id="0677b19"></a>不可違也禍福之來以智避就之不可從也遂建普<a 
name="0677b20" id="0677b20"></a>同塔于寺之西又修大圓禪師之塔而峙立兩亭以<a 
name="0677b21" id="0677b21"></a>覆古今碑刻部從者以其威靈奏賜真應禪師塔曰<a 
name="0677b22" id="0677b22"></a>淨惠聖谿莊壟畝為比鄰所吞數世且百年莫敢誰<a 
name="0677b23" id="0677b23"></a>何師云此唐相國裴公施以飯十方僧者橫目何德<a 
name="0677b24" id="0677b24"></a>以堪之不直而歸是陷人入泥犁遣掌事執<span class="corr" title='[&#x52B5;&gt;券]'>券</span>證諸<a 
name="0677b25" id="0677b25"></a>官竟還二百畝歲度一僧上資睿算有玉泉住持僧<a 
name="0677b26" id="0677b26"></a>死于龍牙山山中之人不容其葬弟子抱骨石涕師<a 
name="0677b27" id="0677b27"></a>哀之使於溈山擇地建塚塔叢林義之師之潛行密<a 
name="0677b28" id="0677b28"></a>用之懿時時見於與奪然皆本於仁義道俗化其德<a 
name="0677b29" id="0677b29"></a>政和六年敕補住鎮軍之焦山師雅意不欲東解住<a 
name="0677b30" id="0677b30"></a>持事力辭之歸庵鸞谿之上俄詔聽還之溈山自其<a 
name="0677c01" id="0677c01"></a>始至中而還八年之間百廢具興非乘願力何以臻<a 
name="0677c02" id="0677c02"></a>此雪竇天衣之道至師大振叢林歸心焉興修蓋其<a 
name="0677c03" id="0677c03"></a>游戲也今嗣法者自南臺定昭了山法光而下詵詵<a 
name="0677c04" id="0677c04"></a>輩出棋布名山方進而未艾也法義謂余曰溈山之<a 
name="0677c05" id="0677c05"></a>雄夸非空印老師莫能辦之精神非文字莫足以傳<a 
name="0677c06" id="0677c06"></a>願求文以昭後世不得辭系以辭曰。</p><a 
name="0677c07" id="0677c07"></a><p><span class="lg">有異比丘清而狂相山趼足窮衡湘黃才掬谿行嗅<a 
name="0677c08" id="0677c08"></a>嘗笑云水作青蓮香梯空杙險屢仆僵寢宿霧露衝<a 
name="0677c09" id="0677c09"></a>虎狼水與石鬥聲舂撞誰挽千乘行羊腸霄然洞開<a 
name="0677c10" id="0677c10"></a>雲水鄉橫峰側嶺爭回翔咨嗟曰此古道場山靈乃<a 
name="0677c11" id="0677c11"></a>今發天藏泥草吟嘯久彷徉無人告語空夕陽翩然<a 
name="0677c12" id="0677c12"></a>曳杖還江南道經新吳山鬱蒼登山作禮僧中王骨<a 
name="0677c13" id="0677c13"></a>面氣宇凌八荒侍其側者矯鸞皇祐公傑出尤堂堂<a 
name="0677c14" id="0677c14"></a>袖中肉山傾置旁瓶錫一笑戲取將懶安寂子尤敦<a 
name="0677c15" id="0677c15"></a>庬佐于耨耕立禪房九世沉溺為津梁分燈延聯世<a 
name="0677c16" id="0677c16"></a>相望既絕復續暗而彰軾公貌臞中方剛漆瞳照人<a 
name="0677c17" id="0677c17"></a>儼而莊食堂十年折繩床有大長老續遺芳派出天<a 
name="0677c18" id="0677c18"></a>衣嗣吳江燼餘為子整頹綱機峰擊電誰敢當宗風<a 
name="0677c19" id="0677c19"></a>回顧<span class="corr" title='[巳&gt;已]'>已</span>舉揚以印印空成文章凜然面目如冰霜令<a 
name="0677c20" id="0677c20"></a>人望見折慢幢叢林邇來頓荒涼反袂拭面空歎傷<a 
name="0677c21" id="0677c21"></a>而師聲價重四方力能咄嗟辦寶坊又取佛日重洗<a 
name="0677c22" id="0677c22"></a>光芙蓉峰峻溈水長功德之利建我皇願同山呼壽<a 
name="0677c23" id="0677c23"></a>無疆</span></p><a 
name="0677c24" id="0677c24"></a><p style="margin-left: 3em"><span class="headname">重修龍王寺記</span></p><a 
name="0677c25" id="0677c25"></a><p style="text-indent: 0em; margin-left: 0em"><span class="linehead"></span>祝融占南極其高蓋四千八百丈與中原相直其平<a 
name="0677c26" id="0677c26"></a>如衡故名衡嶽嶽之北崇岡峻嶺如奔如伏晴嵐夕<a 
name="0677c27" id="0677c27"></a>暉星螺掩玉百里而至陽陂翔為奇峰呀為深谷峰<a 
name="0677c28" id="0677c28"></a>之顛有大穴泉滿石裂<span class="gaiji">&#x6527;<!--gaiji,,1[搷*頁],2&#x6527;,3--></span>雷濺雪夏冬弗竭蓋神龍<a 
name="0677c29" id="0677c29"></a>之所蟠蟄故名龍山唐貞元間馬祖傳曹谿心要隱<a 
name="0677c30" id="0677c30"></a>于嶽中從之游者多得道散處林壑之佳處老死而<a 
name="0678a01" id="0678a01"></a>世不聞矧見之乎洞山悟本禪師价公游方時與密<a 
name="0678a02" id="0678a02"></a>師伯者偕行嘗經陽陂迷失道路見谿流菜葉知有<a 
name="0678a03" id="0678a03"></a>隱者並谿深入叢薄間有茅茨僧出迎貌臞而老索<a 
name="0678a04" id="0678a04"></a>爾虛閑謂价曰此山無路闍梨自何而至价曰無路<a 
name="0678a05" id="0678a05"></a>且止老師自何而入曰我不曾雲水价曰住此山多<a 
name="0678a06" id="0678a06"></a>少時曰春秋不涉价曰老師先住耶此山先住耶曰<a 
name="0678a07" id="0678a07"></a>不知价曰何以不知曰我不從人天來价曰得何道<a 
name="0678a08" id="0678a08"></a>理便爾歇去曰我見泥牛鬥入海直至于今無消息<a 
name="0678a09" id="0678a09"></a>於是价班密師伯之下拜之拜起問如何是主中賓<a 
name="0678a10" id="0678a10"></a>曰青山覆白雲問如何是主中主曰長年不出戶問<a 
name="0678a11" id="0678a11"></a>賓主相去幾何曰長江水上波問賓主相見有何言<a 
name="0678a12" id="0678a12"></a>說曰清風拂白月价心異之求依止僧笑曰三間茅<a 
name="0678a13" id="0678a13"></a>屋從來住一道神光萬境閑莫作是非來辨我浮生<a 
name="0678a14" id="0678a14"></a>穿鑿不相關即焚其廬而去莫知所終故龍山又名<a 
name="0678a15" id="0678a15"></a>隱山今祖堂王英諸禪師書江西宗派亦著隱山之<a 
name="0678a16" id="0678a16"></a>號光化中有奇比丘名師信不知何許人庵于隱山<a 
name="0678a17" id="0678a17"></a>之故基一衲宴坐異蹟顯著龍眾皆易形為王者服<a 
name="0678a18" id="0678a18"></a>從之聽法歲旱民祈雨輒響應馬氏據有荊楚欽事<a 
name="0678a19" id="0678a19"></a>之不敢名斥賜號雨禪師而增名為龍王山自信之<a 
name="0678a20" id="0678a20"></a>化世為禪林號西禪寺太平興國改賜今額宗教下<a 
name="0678a21" id="0678a21"></a>衰師法大壞至以大福田之衣蒙市井無賴而茲山<a 
name="0678a22" id="0678a22"></a>十世宣和四年夏潭帥大學曾公盡禮致前住道林<a 
name="0678a23" id="0678a23"></a>雲禪師來領院事雲孤硬飽參精嚴臨眾洞山十世<a 
name="0678a24" id="0678a24"></a>之孫而焦山枯木之嫡嗣也人望翕然師解包之日<a 
name="0678a25" id="0678a25"></a>顧嗟太息因發其形勝增廣其基構而鼎新之聚材<a 
name="0678a26" id="0678a26"></a>鳩工以歲入輸租飯僧之餘助成之不專取於檀信<a 
name="0678a27" id="0678a27"></a>以謂檀法以信而發心為淨施止增一草獲福不貲<a 
name="0678a28" id="0678a28"></a>不然雖側布但名住相人徒見雲法勞熏役而不知<a 
name="0678a29" id="0678a29"></a>游戲也有無諸道人上白寔陰相之且從余求文記<a 
name="0678a30" id="0678a30"></a>其事曰价公參道於此山而雲禪師嗣其法以興修<a 
name="0678b01" id="0678b01"></a>之疑非偶然余曰隱山單丁住山把茅覆頂刀耕火<a 
name="0678b02" id="0678b02"></a>種而食兩客及門焚其廬而去之今雲公不起于座<a 
name="0678b03" id="0678b03"></a>使綠疏青瑣以棲千柱飛甍畫棟以粲萬瓦層樓傑<a 
name="0678b04" id="0678b04"></a>閣以蕩摩雲煙虛堂廣殿以吞吐風月撾鼓升堂千<a 
name="0678b05" id="0678b05"></a>指圍遶雲屯川增方進而未艾也視其跡若相遠然<a 
name="0678b06" id="0678b06"></a>其道實相須如來世尊蓋嘗曰不住無為不盡有為<a 
name="0678b07" id="0678b07"></a>金剛般若開空法道也而曰持戒修福者名發信心<a 
name="0678b08" id="0678b08"></a>開空法而修福無住無盡之旨也隱山之焚廬滅跡<a 
name="0678b09" id="0678b09"></a>與雲公之幻出樓閣託斯文於不朽殆得如來世尊<a 
name="0678b10" id="0678b10"></a>之遺意於是為疾書之宜和六年春公生明齋記。</p><a 
name="0678b11" id="0678b11"></a><p style="margin-left: 3em"><span class="headname">隋朝感應佛舍利塔記</span></p><a 
name="0678b12" id="0678b12"></a><p style="text-indent: 0em; margin-left: 0em"><span class="linehead"></span>唐僧史曰同州大興寺者般若尼寺故基也隋文帝<a 
name="0678b13" id="0678b13"></a>以魏大統七年六月癸丑生於寺中赤光照室紫氣<a 
name="0678b14" id="0678b14"></a>滿庭如幻出樓閣而其色赭人之衣妳母覺時炎熱<a 
name="0678b15" id="0678b15"></a>以扇扇之慄然暴寒幾絕不能啼有尼自外至謂太<a 
name="0678b16" id="0678b16"></a>祖曰兒乃那羅延也蓋天佛所祐不可令處穢雜間<a 
name="0678b17" id="0678b17"></a>當為養之於是太祖以兒委之不敢名問而闢館以<a 
name="0678b18" id="0678b18"></a>延尼通門往來一日皇妣闞尼在不就抱持之忽化<a 
name="0678b19" id="0678b19"></a>為龍鱗角<span class="corr" title='[巳&gt;已]'>已</span>具驚仆于地尼歸見之怒曰乃敢妄觸<a 
name="0678b20" id="0678b20"></a>吾兒致晚得天下文帝七歲尼告之曰像教堙滅一<a 
name="0678b21" id="0678b21"></a>切鬼神皆西兒當父母天下而教法賴兒而興之年<a 
name="0678b22" id="0678b22"></a>十三乃令還家四十餘年足不越閫周既廢教尼隱<a 
name="0678b23" id="0678b23"></a>皇家文帝踐祚教果重興尼名智仙神異不可測河<a 
name="0678b24" id="0678b24"></a>東蒲阪劉氏女也七歲出家其師一旦失之意必墮<a 
name="0678b25" id="0678b25"></a>井俄見坐殿楯瓦上世號神尼嘗以舍利一掬授文<a 
name="0678b26" id="0678b26"></a>帝曰以此福蒼生仁壽二年出以示僧曇遷置掌而<a 
name="0678b27" id="0678b27"></a>觀數數有盈縮遷曰吾聞法身過於數量非智所及<a 
name="0678b28" id="0678b28"></a>此未可量乃分而為五十三分詔於五十三州名山<a 
name="0678b29" id="0678b29"></a>福地以建塔塔下圖神尼之象有銘其略曰維年月<a 
name="0678b30" id="0678b30"></a>日菩薩戒佛弟子大隋皇帝堅敬白十方三世一切<a 
name="0678c01" id="0678c01"></a>三寶弟子蒙三寶福祐為蒼生君父思與民庶共建<a 
name="0678c02" id="0678c02"></a>菩提分布舍利諸州供養欲使普修善業同登妙果<a 
name="0678c03" id="0678c03"></a>者特請兩京名僧將命奉安之日皆有祥瑞長沙嶽<a 
name="0678c04" id="0678c04"></a>麓寺之前澗陰之上石浮圖其一數也山中僧道安<a 
name="0678c05" id="0678c05"></a>嘗為余曰隋朝舍利塔事極奇偉而五季烽火之餘<a 
name="0678c06" id="0678c06"></a>銘碣焚毀道俗游觀無所質問余曰豈直此而<span class="corr" title='[巳&gt;已]'>已</span>晉<a 
name="0678c07" id="0678c07"></a>建興二年長沙縣之西一里二十步有千葉青蓮華<a 
name="0678c08" id="0678c08"></a>兩本生於陸地掘之丈餘蓮之根莖自瓦棺而出發<a 
name="0678c09" id="0678c09"></a>棺而視但紙衣拴索而蓮寔生頭顱齒頰間有銘棺<a 
name="0678c10" id="0678c10"></a>上曰僧不知名氏唯誦妙法蓮華經<span class="corr" title='[巳&gt;已]'>已</span>數萬部既化<a 
name="0678c11" id="0678c11"></a>遺言以紙為衣瓦棺葬于此郡以其事聞朝廷有旨<a 
name="0678c12" id="0678c12"></a>建寺其上號蓮華今長沙驛即寺故基也西城之譙<a 
name="0678c13" id="0678c13"></a>門與湘江之潭皆以蓮華名之者以此然邦人無有<a 
name="0678c14" id="0678c14"></a>知者安請余併書以示道俗宣和七年二月住山道<a 
name="0678c15" id="0678c15"></a>人法光與安化馬章彥達登澗陰問建塔之因光乃<a 
name="0678c16" id="0678c16"></a>以余文示之彥達踊躍願施錢刻石山中上巳日除<a 
name="0678c17" id="0678c17"></a>饉某記。</p><a 
name="0678c18" id="0678c18"></a><p style="margin-left: 3em"><span class="headname">潭州白鹿山靈應禪寺大佛殿記</span></p><a 
name="0678c19" id="0678c19"></a><p style="text-indent: 0em; margin-left: 0em"><span class="linehead"></span>靈應禪寺天人師殿者無諸沙門用澄之所建而邦<a 
name="0678c20" id="0678c20"></a>之大檀越劉革之所施也寺占巖腹臨清流發一區<a 
name="0678c21" id="0678c21"></a>之形勝規模宏大營建偉傑綠疏朱闥吞飲風月飛<a 
name="0678c22" id="0678c22"></a>簷楯瓦蕩摩雲煙寶鈴和鳴珠網間錯像設釋迦如<a 
name="0678c23" id="0678c23"></a>來百福千光之相文殊師利普賢大菩薩大迦葉波<a 
name="0678c24" id="0678c24"></a>慶喜尊者散花天人護法力士又環一十八應真大<a 
name="0678c25" id="0678c25"></a>士序列以次莊嚴畢備道俗拜瞻其無以異登忉利<a 
name="0678c26" id="0678c26"></a>諸天至普光明最吉祥地欽奉慈嚴親聞圓音也其<a 
name="0678c27" id="0678c27"></a>費緡錢三千萬而不聽餘人增一草鳩工於宣和元<a 
name="0678c28" id="0678c28"></a>年而斷手於七年之秋余過襄沔謁方禪師於潮音<a 
name="0678c29" id="0678c29"></a>堂而澄前請為之記余聞百丈大智禪師之訓曰世<a 
name="0678c30" id="0678c30"></a>尊遺教弟子因法相逢則當依法而住飲食服玩經<a 
name="0679a01" id="0679a01"></a>行宴坐必為叢林營建室宇必先造大殿以奉安佛<a 
name="0679a02" id="0679a02"></a>菩薩像使諸來者知皈向故晝夜行道令法久住報<a 
name="0679a03" id="0679a03"></a>佛恩故又聞德山鑒禪師之語曰比丘行腳當具正<a 
name="0679a04" id="0679a04"></a>眼誦經禮拜乃是魔民營造殿宇又造魔業且天下<a 
name="0679a05" id="0679a05"></a>惟奉一君一化豈容二佛所居撤去大殿獨存法堂<a 
name="0679a06" id="0679a06"></a>嗚呼百丈德山皆祖師一則建立一則掃蕩安所適<a 
name="0679a07" id="0679a07"></a>從折中哉方禪師黃龍雲居之仍孫必知其要乃以<a 
name="0679a08" id="0679a08"></a>問之方曰如醫師之治病應病與藥今人病寒必投<a 
name="0679a09" id="0679a09"></a>以丹砂鳥喙設或病喘必投以紫團白朮寒疾愈則<a 
name="0679a10" id="0679a10"></a>所謂鳥喙丹砂者姑置之可也喘疾既去則雖常服<a 
name="0679a11" id="0679a11"></a>紫團白朮庸何患然無病則焉用藥哉眾生無明崢<a 
name="0679a12" id="0679a12"></a>嶸業海橫肆莫知津涘而以佛為彼岸則殿宇之建<a 
name="0679a13" id="0679a13"></a>像設之嚴所當然矣余拊手曰臨濟之後善說法要<a 
name="0679a14" id="0679a14"></a>如此因取以文次為之記澄公外枯而中秀耐煩冗<a 
name="0679a15" id="0679a15"></a>甘淡薄十年不解其志非止為此殿而<span class="corr" title='[巳&gt;已]'>已</span>要將咄嗟<a 
name="0679a16" id="0679a16"></a>辦一梵剎可也九月初吉記。</p><a 
name="0679a17" id="0679a17"></a><p style="margin-left: 3em"><span class="headname">重修僧堂記</span></p><a 
name="0679a18" id="0679a18"></a><p style="text-indent: 0em; margin-left: 0em"><span class="linehead"></span>湘南號為山水之國故佳處多為得道者所廬自唐<a 
name="0679a19" id="0679a19"></a>貞元間馬祖石頭卜鄰於衡嶽學者散止巖叢本朝<a 
name="0679a20" id="0679a20"></a>康定間慈明禪師中興於石霜望馬祖為十世嫡孫<a 
name="0679a21" id="0679a21"></a>兒孫遍天下而長沙尤盛元豐元祐之間角立傑出<a 
name="0679a22" id="0679a22"></a>者比比領名剎諸方指以為道之所在今三十年禪<a 
name="0679a23" id="0679a23"></a>林下衰以大福田之衣自標識而號分燈嗣法者例<a 
name="0679a24" id="0679a24"></a>皆名愧其實蓋族大口眾不肖之子乃生固其所也<a 
name="0679a25" id="0679a25"></a>龍圖閣曾公之帥長沙慨然驚嗟曰吾祖楚公識雪<a 
name="0679a26" id="0679a26"></a>竇顯公於行間擢置人天之上遂為雲門中興吾親<a 
name="0679a27" id="0679a27"></a>受大和尚圓照印可今而坐視非雪竇圓照所以付<a 
name="0679a28" id="0679a28"></a>祝之意於是刪去其甚無狀者老病物故懼讋而宵<a 
name="0679a29" id="0679a29"></a>遁者時或有之遴選諸方之名德十餘輩所以扶其<a 
name="0679a30" id="0679a30"></a>顛整其傾靈應方公乃其一也方既至問其地利之<a 
name="0679b01" id="0679b01"></a>所出度不足以瞻眾則化淨檀為油麥庫以生財役<a 
name="0679b02" id="0679b02"></a>力事眾未有效勞者則合眾力建度僧之庫越兩年<a 
name="0679b03" id="0679b03"></a>而告成又化邑之賢者鍾世高修僧堂五間鳩工於<a 
name="0679b04" id="0679b04"></a>宣和六年十月明年秋九月落成之而余適至方偕<a 
name="0679b05" id="0679b05"></a>余游觀其高深壯麗塗金間碧香霧為帳秋水為簟<a 
name="0679b06" id="0679b06"></a>粥魚齋鼓戢戢而趨合爪而集會四海而不為混跏<a 
name="0679b07" id="0679b07"></a>趺而禪休萬緣而不為滅余曰此曾公發之而其利<a 
name="0679b08" id="0679b08"></a>如是博也方笑曰曾公發之而成之者乃賢令尹賈<a 
name="0679b09" id="0679b09"></a>公也自公下車盜賊衰息風雨時若民以是安吏以<a 
name="0679b10" id="0679b10"></a>是畏風雨時若則連歲有秋盜賊衰息則夜戶不閉<a 
name="0679b11" id="0679b11"></a>歲豐時和則民樂施故吾堂成於談笑使令尹不賢<a 
name="0679b12" id="0679b12"></a>民且離散矧所謂沙門乞士者乎余愛其言理而明<a 
name="0679b13" id="0679b13"></a>喜為之記十月初吉除饉某記。</p><a 
name="0679b14" id="0679b14"></a><p style="margin-left: 3em"><span class="headname">五慈觀閣記</span></p><a 
name="0679b15" id="0679b15"></a><p style="text-indent: 0em; margin-left: 0em"><span class="linehead"></span>古之仁人將有為於世必特立獨行自行其志漢將<a 
name="0679b16" id="0679b16"></a>李陵之降虜致武帝疑其臣屬於是蘇武奉使不屈<a 
name="0679b17" id="0679b17"></a>牧羊海上十九年起居必仗漢節宣帝以智力御世<a 
name="0679b18" id="0679b18"></a>君臣凜然既殺蓋寬饒於是疏廣父子袖手而去使<a 
name="0679b19" id="0679b19"></a>人主知區區爵祿不足驕天下之士豈激頹波而獨<a 
name="0679b20" id="0679b20"></a>往冒衝風而孤騫者歟豈惟世之仁人如此出世之<a 
name="0679b21" id="0679b21"></a>聖師亦然三祖璨公既得法隱於淮山悼學者枯禪<a 
name="0679b22" id="0679b22"></a>縛律以地位證修為歸宿不信達摩別傳之宗故作<a 
name="0679b23" id="0679b23"></a>信心銘又名其弟子曰道信造次顛沛語言寢息必<a 
name="0679b24" id="0679b24"></a>以信自心為勸嗚呼吾祖之於法道深切著明可以<a 
name="0679b25" id="0679b25"></a>想見其餘風遺烈東山住持沙門宗致者臨濟十一<a 
name="0679b26" id="0679b26"></a>世之玄孫而泐潭準禪師之嫡嗣也骨面嚴冷英氣<a 
name="0679b27" id="0679b27"></a>逸群以荷擔雲庵法道為己任說法有辯慧護教有<a 
name="0679b28" id="0679b28"></a>便行卑叢林以宗旨爭溝封以語言爭非是紛然諸<a 
name="0679b29" id="0679b29"></a>方方熾未艾名為走道其實走名射利裨販無所不<a 
name="0679b30" id="0679b30"></a>至而正宗微矣欲棄之而弗忍欲導之而弗從於是<a 
name="0679c01" id="0679c01"></a>為室於方丈之東名曰慈航又自名其號曰慈覺猶<a 
name="0679c02" id="0679c02"></a>以為未也建閣于大門名曰慈觀蜀僧居竭者傾長<a 
name="0679c03" id="0679c03"></a>財一百五十萬以助成之竭生平自奉甚約所得檀<a 
name="0679c04" id="0679c04"></a>信之施毛累寸積四十年之藏一旦舉以施之人以<a 
name="0679c05" id="0679c05"></a>為難南晉僧子照者有實行自然之智如人信手斫<a 
name="0679c06" id="0679c06"></a>方圓皆中繩墨慈覺使總院事事無巨細談笑而辦<a 
name="0679c07" id="0679c07"></a>閣經營照寔董其事垢面龜手不憚霜雪伐山相材<a 
name="0679c08" id="0679c08"></a>運土拾礫與蒼頭短髮進退凡半年而落成竭以財<a 
name="0679c09" id="0679c09"></a>施而慈覺之志乃克成師弟子之於宗皆無所愧賢<a 
name="0679c10" id="0679c10"></a>矣哉余與雙峰祖印禪師仲宣來游遂登是閣晚望<a 
name="0679c11" id="0679c11"></a>淮山萬疊自獻雪盡蒼然卻立周視朱欄碧瓦蕩摩<a 
name="0679c12" id="0679c12"></a>雲煙苾芻往來午梵方奏疑其身世之在諸天也祖<a 
name="0679c13" id="0679c13"></a>印問余曰慈覺之慈宗師之慈其與佛菩薩之慈奚<a 
name="0679c14" id="0679c14"></a>若余曰如恒河女子抱嬰兒欲渡兒墮水中女子與<a 
name="0679c15" id="0679c15"></a>之俱死此愛兒之慈也滿慈子曰人罵辱我我則自<a 
name="0679c16" id="0679c16"></a>幸曰罵辱非拳敺也設或拳敺又自幸曰拳敺之酷<a 
name="0679c17" id="0679c17"></a>不猶愈杖擊兵刃乎此忍力之慈也曹谿六祖夜為<a 
name="0679c18" id="0679c18"></a>男子張行昌所謀將施刃六祖笑曰止負汝金不負<a 
name="0679c19" id="0679c19"></a>汝命以金贈之使去人無知者行昌感涕願落髮為<a 
name="0679c20" id="0679c20"></a>比丘所至輒訪道復至曹谿而祖授以法要使分燈<a 
name="0679c21" id="0679c21"></a>于江西冤親一揆是謂等慈也提婆達多每欲害佛<a 
name="0679c22" id="0679c22"></a>以毒置十指爪中見佛接足佛笑曰未毒我足先毒<a 
name="0679c23" id="0679c23"></a>汝手又勸國驅千醉象以衝佛駕象來佛垂手示之<a 
name="0679c24" id="0679c24"></a>於是象見十指皆有師子怖駭遺糞而去此謂大慈<a 
name="0679c25" id="0679c25"></a>也若慈覺則不受諸慈管攝擊塗毒之鼓死卻偷心<a 
name="0679c26" id="0679c26"></a>鎔凡聖之銅不存情見如勝熱婆羅之火聚無猒足<a 
name="0679c27" id="0679c27"></a>王之刀鋸使一切眾生觸其燄蒙其刃皆獲無分別<a 
name="0679c28" id="0679c28"></a>智此蓋真慈也夫豈不然哉祖印笑曰道人固菩提<a 
name="0679c29" id="0679c29"></a>園中之耆年何其辯慧乃爾驚群耶龍舒禪鑑大師<a 
name="0679c30" id="0679c30"></a>無學犯眾而言曰閣成而老師適至似非苟然願為<a 
name="0680a01" id="0680a01"></a>記之余曰唯建炎元年十二月記。</p><a 
name="0680a02" id="0680a02"></a><p style="margin-left: 3em"><span class="headname">資福法堂記</span></p><a 
name="0680a03" id="0680a03"></a><p style="text-indent: 0em; margin-left: 0em"><span class="linehead"></span>資福禪院在金沙斗方之北奇峰峻岡環繞以掩映<a 
name="0680a04" id="0680a04"></a>風林雲壑祕邃以曠平自非逃世絕俗忘軀為法者<a 
name="0680a05" id="0680a05"></a>無因而至崇寧間蜀僧文慧嗣百丈九肅禪師說法<a 
name="0680a06" id="0680a06"></a>此山求心之所決擇發趣之所歸投凡叢林之所服<a 
name="0680a07" id="0680a07"></a>用寺宇之所宜有者十八九矣建炎元年十月住持<a 
name="0680a08" id="0680a08"></a>沙門九琛以書抵印曰寺僧紹恂者無諸人惠公之<a 
name="0680a09" id="0680a09"></a>高弟有行業淮山道俗愛敬之惠公以政和五年遠<a 
name="0680a10" id="0680a10"></a>化諸大檀越重修潮音堂一所俾知法上首臨眾演<a 
name="0680a11" id="0680a11"></a>法以上祝天子之萬壽恂欣然從之於是遠近聞之<a 
name="0680a12" id="0680a12"></a>富者輸財貧者輸力藝者輸巧勸者輸語越明年七<a 
name="0680a13" id="0680a13"></a>月而堂克成凡用緡百萬有餘乃設無遮大會飯凡<a 
name="0680a14" id="0680a14"></a>聖僧而落成之未有文以記其事公為我記之印曰<a 
name="0680a15" id="0680a15"></a>自後漢摩騰竺法蘭來自五天館于洛陽鴻臚寺有<a 
name="0680a16" id="0680a16"></a>經而未有精舍至吳赤烏中康僧會入建康架茅茨<a 
name="0680a17" id="0680a17"></a>與其徒以行道有精舍而未有僧三日男子朱士行<a 
name="0680a18" id="0680a18"></a>最初落髮有僧而未分禪律迨唐之朝禪律並行曹<a 
name="0680a19" id="0680a19"></a>谿獨號禪宗而律學乃不敢與之抗行元和中百丈<a 
name="0680a20" id="0680a20"></a>大智禪師方建叢林廢蜂房螘穴之眾為九州四海<a 
name="0680a21" id="0680a21"></a>而建大法堂以總眾至於天下禪席宗之知比丘因<a 
name="0680a22" id="0680a22"></a>法相逢以法為親主者升座而坐學徒鴈序而聽示<a 
name="0680a23" id="0680a23"></a>尊法也恂能化眾檀以成斯堂其知本者歟資福院<a 
name="0680a24" id="0680a24"></a>為此邦之福田道俗男女貴賤老幼者<span class="gaiji">軥<!--gaiji,軥,1[車*公],2&#x4846;,3--></span>授之者得<a 
name="0680a25" id="0680a25"></a>長老升堂布法雨以滋灌之令善種福芽叢生而並<a 
name="0680a26" id="0680a26"></a>茁其為惠利豈有既乎不可以無書。</p><a 
name="0680a27" id="0680a27"></a><p style="margin-left: 3em"><span class="headname">雙峰正覺禪院涅槃堂記</span></p><a 
name="0680a28" id="0680a28"></a><p style="text-indent: 0em; margin-left: 0em"><span class="linehead"></span>大江之北夢澤之東萬山走趨屹立兩峰蟠岸千楹<a 
name="0680a29" id="0680a29"></a>寶勢翔空煙雲開遮戶窗青紅天花墮飄舞雨旋風<a 
name="0680a30" id="0680a30"></a>疑登梵釋龍天之宮大鐘橫撞山空玲瓏犀顱戢戢<a 
name="0680b01" id="0680b01"></a>步趨肅雍祖印禪師蓋其長雄寬而邊幅壯而疏通<a 
name="0680b02" id="0680b02"></a>謙以自牧眾所追崇如海下之百川則宗論其世家<a 
name="0680b03" id="0680b03"></a>非侯則公棄之恥言安樂巖叢與彼假我染衣妄庸<a 
name="0680b04" id="0680b04"></a>垂涎富貴忘其頂童雀盧自誣者則若不同也余自<a 
name="0680b05" id="0680b05"></a>襄沔南歸新豐道由淮上託宿山中欣然見我如舊<a 
name="0680b06" id="0680b06"></a>游從日陪杖屨摧頹兩翁偶立小語又指役工紛然<a 
name="0680b07" id="0680b07"></a>斧斤聲雜鼓鐘坐僧日多其來無窮庸免包藏衰老<a 
name="0680b08" id="0680b08"></a>篤癃跛盲失心不祥之凶作堂館之工行告終矣要<a 
name="0680b09" id="0680b09"></a>余即之周行廡廊入門疏快密室虛窗搴幃設簾宜<a 
name="0680b10" id="0680b10"></a>溫宜涼濯衣柵榻負喧橙床藥鑪茶鼎可劑可湯頤<a 
name="0680b11" id="0680b11"></a>指如意失其異鄉即戲問之欲資抵掌豈有少年如<a 
name="0680b12" id="0680b12"></a>邃青狂法戰不勝舁入此堂者乎豈有垂死如剖倔<a 
name="0680b13" id="0680b13"></a>強而敢橫機摩疊大陽者乎豈有英靈如黃涅槃杖<a 
name="0680b14" id="0680b14"></a>擿病者隨起激昂者乎豈有病瘉枵然空房而嘗臥<a 
name="0680b15" id="0680b15"></a>處尚多痂瘡以火燒之皆熏陸香者乎豈有頭陀以<a 
name="0680b16" id="0680b16"></a>紙為裳而其迅機石火電光方酬洞山言訖而亡者<a 
name="0680b17" id="0680b17"></a>乎祖印愕然視余嗟咨如子精敏亦迷怪奇甘棄坦<a 
name="0680b18" id="0680b18"></a>塗而行嶮巇子知太平無象可窺雨露霜雪自然四<a 
name="0680b19" id="0680b19"></a>時我廩既高里無呼追雞豚社飲老幼扶攜安用鱗<a 
name="0680b20" id="0680b20"></a>鳳之與菌芝耶昔維摩病臥毘耶離教誨天魔使令<a 
name="0680b21" id="0680b21"></a>艷姬手提大千戲而擲之世尊有疾則異於是背痛<a 
name="0680b22" id="0680b22"></a>乃臥須乳作麋而<span class="corr" title='[巳&gt;已]'>已</span>何嘗變化怖駭群兒乎余聞其<a 
name="0680b23" id="0680b23"></a>說乃加敬虔而僧祖偁祖印所賢而余里閈又掌寺<a 
name="0680b24" id="0680b24"></a>權婆娑獻誠願拾此言丐余文之為記以傳夫千里<a 
name="0680b25" id="0680b25"></a>水濫觴其源若合眾流遂成大川則知此堂眾檀成<a 
name="0680b26" id="0680b26"></a>焉增土為阜增毛為氈兩尼勤勤佳其精專同其調<a 
name="0680b27" id="0680b27"></a>度所費緡錢蓋六十萬淨願乃圓有僧道齊以身率<a 
name="0680b28" id="0680b28"></a>先雜眾工中唱叫挽牽十方之多道俗嗟<span class="corr" title='[羡&gt;羨]'>羨</span>咨爾堂<a 
name="0680b29" id="0680b29"></a>眾諦觀病緣此四大軀無可肇堅生死之趣愛見所<a 
name="0680b30" id="0680b30"></a>纏雖相扶持終各棄捐當令以觀常自現前授與此<a 
name="0680c01" id="0680c01"></a>疾非人非天是我自業成熟則然受盡還無如雞出<a 
name="0680c02" id="0680c02"></a>燖此心自住如珠在淵觀苦進道諸佛憫憐歲在丁<a 
name="0680c03" id="0680c03"></a>未建炎改元季冬初吉集者駢肩敘多率眾二百九<a 
name="0680c04" id="0680c04"></a>員領衲景修守珂守詮至其綱維又揀耆年辦眾法<a 
name="0680c05" id="0680c05"></a>欽牧眾法璉叢林精神照映雲泉祖印為誰住持仲<a 
name="0680c06" id="0680c06"></a>宣而作記者寂音老禪。</p><a 
name="0680c07" id="0680c07"></a><p style="margin-left: 3em"><span class="headname">合妙齋記</span></p><a 
name="0680c08" id="0680c08"></a><p style="text-indent: 0em; margin-left: 0em"><span class="linehead"></span>無盡居士真拜之明年大晟樂成詔試於西府余適<a 
name="0680c09" id="0680c09"></a>在焉無盡曰聲起於日而律起於辰四十有一而陽<a 
name="0680c10" id="0680c10"></a>數全三十有六而陰氣備如黃鐘之律九寸而為宮<a 
name="0680c11" id="0680c11"></a>增之毫釐減之杪忽則其音不應宮苟適其和是謂<a 
name="0680c12" id="0680c12"></a>之雅熟視其理蓋大遍無外細入無間余曰諸佛眾<a 
name="0680c13" id="0680c13"></a>生日用無以異於此其體本自妙而常明因緣時節<a 
name="0680c14" id="0680c14"></a>不借語默其義自見違時失候則擬議而動其義自<a 
name="0680c15" id="0680c15"></a>隱諸佛知此者也故善用而合本妙首楞嚴豈不曰<a 
name="0680c16" id="0680c16"></a>雖有妙音若無妙指終不能發如我按指海印發光<a 
name="0680c17" id="0680c17"></a>哉眾生昧此者也故不善用而成麤大智度豈不曰<a 
name="0680c18" id="0680c18"></a>猶如利刀惟用割泥泥無所成刀日就損哉余涉世<a 
name="0680c19" id="0680c19"></a>多艱困於憂患後三年華髮海外翩然來歸依資國<a 
name="0680c20" id="0680c20"></a>寺乞食故人而老焉晨香夕燈經行晏坐翛然靜住<a 
name="0680c21" id="0680c21"></a>索爾虛閑追繹大晟樂之和雅而庶幾善用其心以<a 
name="0680c22" id="0680c22"></a>合本妙之意也遂以名其齋曰合妙又為之記政和<a 
name="0680c23" id="0680c23"></a>四年二十五日書。</p><a 
name="0680c24" id="0680c24"></a><p style="margin-left: 3em"><span class="headname">信州天寧寺記</span></p><a 
name="0680c25" id="0680c25"></a><p style="text-indent: 0em; margin-left: 0em"><span class="linehead"></span>江南山水冠天下而上饒又冠江南自昔多為得道<a 
name="0680c26" id="0680c26"></a>者所廬鵝湖龜峰懷玉號稱形勝而靈山尤秀絕蓋<a 
name="0680c27" id="0680c27"></a>唐義武初西平周王發其天藏也初建精舍名興聖<a 
name="0680c28" id="0680c28"></a>神符天子改賜普明沙門德延以講學聚徒甚盛弟<a 
name="0680c29" id="0680c29"></a>子德熙者有智略實陰相之崇寧二年詔革以為禪<a 
name="0680c30" id="0680c30"></a>林賜田度僧聽遇天寧節進功德疏太守周公邠命<a 
name="0681a01" id="0681a01"></a>長老德延為第一世而以僧正德熙董其事也三人<a 
name="0681a02" id="0681a02"></a>者敘立顧瞻而歎曰寺以群居而自為戶牖犬牙相<a 
name="0681a03" id="0681a03"></a>接如蜂房螘穴非相臣所以建請集禪衲演祖道上<a 
name="0681a04" id="0681a04"></a>延睿算之意於是蟬蛻其卑陋而一新之也入門縱<a 
name="0681a05" id="0681a05"></a>望序廡翼如而進層閣相望而起登普光明殿顧其<a 
name="0681a06" id="0681a06"></a>西則有雲會堂以容四海之來者為法寶藏以大輪<a 
name="0681a07" id="0681a07"></a>載而旋轉之以廣攝異根也顧其東則有香積廚以<a 
name="0681a08" id="0681a08"></a>辦伊蒲塞饌為職事堂以料理出納特建善法堂于<a 
name="0681a09" id="0681a09"></a>中央以演法開毘耶丈室以授道又閣其上以像觀<a 
name="0681a10" id="0681a10"></a>世音示以聞思修令學者入道也粥魚茶板霜顱螺<a 
name="0681a11" id="0681a11"></a>頂鳧趨而集寂無人聲餘履聲而禪齋密室冰懷雪<a 
name="0681a12" id="0681a12"></a>慮株枯而坐不見心相惟身相也嗚呼西平王郡太<a 
name="0681a13" id="0681a13"></a>守雖異世而姓氏同前以講後以禪而領袖者雖異<a 
name="0681a14" id="0681a14"></a>趣而名號同也吾聞浮圖未成故裴公美為玄度之<a 
name="0681a15" id="0681a15"></a>後身千尺像畢而僧護為僧祐道宣之前身古今所<a 
name="0681a16" id="0681a16"></a>傳不可誣也宗衍禪師出自白牛法窟中來嗣延公<a 
name="0681a17" id="0681a17"></a>之法席分照覺之祖焰道行孤峻為邦人所欽然人<a 
name="0681a18" id="0681a18"></a>但見其能集前人之大成幻出樓觀而不知其游戲<a 
name="0681a19" id="0681a19"></a>也政和元年八月又詔以天寧萬壽名寺七年三月<a 
name="0681a20" id="0681a20"></a>遣僧慶<span class="gaiji">&#x746B;<!--gaiji,,1[王*舀],2&#x746B;,3--></span>來乞文以記其事余雖未獲覽山川之佳<a 
name="0681a21" id="0681a21"></a>氣披華構之雄誇然能系而為之詞也辭曰。</p><a 
name="0681a22" id="0681a22"></a><p><span class="lg">群峰寶勢爭岧嶢雲收眼寒空翠搖靈山獨受王水<a 
name="0681a23" id="0681a23"></a>朝跨水誰作朱飛橋蒼官馬鬣低龍腰谷風吹空翻<a 
name="0681a24" id="0681a24"></a>海潮忽驚寶坊礙層霄天花細雨紛墮飄草衣大士<a 
name="0681a25" id="0681a25"></a>唾霧消定力持之日劫超太霞仙子坐可招夜晴往<a 
name="0681a26" id="0681a26"></a>往聞吹簫西平賢王想風標長劍拄頤氣勇驕擅此<a 
name="0681a27" id="0681a27"></a>興聖開前朝宋興和氣彌宇宙佛宮道祠恩益厚初<a 
name="0681a28" id="0681a28"></a>以毘尼相講授易為禪林冠江右大鐘橫撞午梵奏<a 
name="0681a29" id="0681a29"></a>紫金光聚世福祐苾芻千指聚拜手太平天子千萬<a 
name="0681a30" id="0681a30"></a>壽切雲樓閣誰所搆臣子淨願力成就白牛乳犢師<a 
name="0681b01" id="0681b01"></a>子吼虎谿嫡孫氣奇茂學者趨之俯並首我作銘詩<a 
name="0681b02" id="0681b02"></a>招爾後斯文與山俱不朽</span></p><a 
name="0681b03" id="0681b03"></a><p style="margin-left: 3em"><span class="headname">高安城隍廟記</span></p><a 
name="0681b04" id="0681b04"></a><p style="text-indent: 0em; margin-left: 0em"><span class="linehead"></span>城隍廟者故使君應侯廟也應侯世高安諱瑱陏季<a 
name="0681b05" id="0681b05"></a>政荒天下盜起李密起鞏王仁德起鄴皆稱公李子<a 
name="0681b06" id="0681b06"></a>通起海陵邵江海起岐州薛舉起金城竇建德起河<a 
name="0681b07" id="0681b07"></a>間皆稱王劉武周起馬邑劉元晉起晉安林士弘起<a 
name="0681b08" id="0681b08"></a>豫章皆竊尊號高安豫章屬邑也侯時以布衣募兵<a 
name="0681b09" id="0681b09"></a>烏合而擊之士弘卻隱去因嬰城固守唐武德元年<a 
name="0681b10" id="0681b10"></a>五月甲子唐公即帝位五年十月己巳林士弘殄滅<a 
name="0681b11" id="0681b11"></a>嗚呼方是時賊兵浩如海孤城眇如塊微侯之忠勇<a 
name="0681b12" id="0681b12"></a>義武則民魚肉之久矣朝廷旌其功授以刺史符於<a 
name="0681b13" id="0681b13"></a>是千里親之如仰父母既沒贈尚書左僕射廟食此<a 
name="0681b14" id="0681b14"></a>邦蓋五百年而書功烈者詞不達意余嘗歎息之政<a 
name="0681b15" id="0681b15"></a>和六年九月十六日因請福許銘廟念文字陳陋又<a 
name="0681b16" id="0681b16"></a>罪癈懼瀆神聽稿成復壞者數矣越明年二月二十<a 
name="0681b17" id="0681b17"></a>六日夜夢有客過余甚都雅曰向許我詩當以示我<a 
name="0681b18" id="0681b18"></a>夢中問公誰氏曰我唐人居湖中既覺三鼓矣坐而<a 
name="0681b19" id="0681b19"></a>假寐又夢理前事旁有贊者曰應侯君也於是起呼<a 
name="0681b20" id="0681b20"></a>燈火洗心為銘銘曰。</p><a 
name="0681b21" id="0681b21"></a><p><span class="lg">煬帝南游江都湄唐公集兵禱晉祠連和突厥人戶<a 
name="0681b22" id="0681b22"></a>知傳檄諸郡稱義師豫章邈在江之西殺氣熏烝喧<a 
name="0681b23" id="0681b23"></a>鼓鼙芟民如芻救者誰應侯忠勇英特姿精誠貫日<a 
name="0681b24" id="0681b24"></a>如橫霓振臂大呼老幼隨空拳烏合當新羈賊鋒為<a 
name="0681b25" id="0681b25"></a>卻氣少衰守城泯默天助威賊雖猖狂其敢窺民甘<a 
name="0681b26" id="0681b26"></a>九死侯生之不然蕩滌無孑遺故宮下瞰緣錦谿過<a 
name="0681b27" id="0681b27"></a>者肅趨不敢馳功德之大山嶽巍惜其粉飾無雄辭<a 
name="0681b28" id="0681b28"></a>心許作文恨陋卑夢中索之不呵譏俾侮神者讀此<a 
name="0681b29" id="0681b29"></a>詩知神威靈不可欺</span></p><a 
name="0681b30" id="0681b30"></a><p><span class="juanname">石門文字禪卷第二十一</span></p>
<hr>【經文資訊】嘉興藏第 23 冊 No. B135 石門文字禪<br>【版本記錄】CBETA 電子佛典 Rev. 1.8 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1497.html?index=J23nB135" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J23nB135_021 by HTTrack Website Copier/3.x [XR&CO'2008], Tue, 03 Jun 2014 00:26:42 GMT -->
</html>
