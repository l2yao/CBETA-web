<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_030 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga494a.gif?utmac=MO-30696269-4&amp;utmn=1934900982&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc22e.html?index=T48n2016_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 30 卷</p>
	<a href="indexc2e7.html?index=T48n2016_031" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷30]">　
<a 
name="0589b23" id="0589b23"></a><a 
name="0589b24" id="0589b24"></a><a 
name="0589b25" id="0589b25"></a><p><span class="juanname">宗鏡錄卷第三十</span></p><a 
name="0589b26" id="0589b26"></a><a 
name="0589b27" id="0589b27"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0589b28" id="0589b28"></a><p style="text-indent: 0em; margin-left: 0em"><span class="linehead"></span>夫菩薩欲報佛恩。皆須不惜身命。護持如來<a 
name="0589b29" id="0589b29"></a>正法。云何唯述一心。能報慈化。</p><p style="text-indent: 0em; margin-left: 0em"><span class="linehead"></span>答。覺王。最後<a 
name="0589c01" id="0589c01"></a>慈<span class="gaiji">&#x52C5;<!--gaiji,敕,1[束*力],2&#x52C5;,3--></span>。唯令於念處修真。首祖當初所傳。只但<a 
name="0589c02" id="0589c02"></a>指人心是佛。若能信受。是真報恩。示他則不<a 
name="0589c03" id="0589c03"></a>負前機。自究則剋成大事。如智者觀心論偈<a 
name="0589c04" id="0589c04"></a>云。大師將涅槃。慈父有遺囑。四念處修道。當<a 
name="0589c05" id="0589c05"></a>依木叉住。我等非佛子。不念此遺囑。乘緩內<a 
name="0589c06" id="0589c06"></a>無道。戒緩墮三塗。由不問觀心。令他信漸薄。<a 
name="0589c07" id="0589c07"></a>烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>不施食。豈報白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>恩。非但田不良。無平<a 
name="0589c08" id="0589c08"></a>等種子。法雨若不降。法種必燋枯。各無來世<a 
name="0589c09" id="0589c09"></a>糧。失三利致苦。大法將欲頹。哀哉見此事。為<a 
name="0589c10" id="0589c10"></a>是因緣故。須造觀心論。平等真法界。無行亦<a 
name="0589c11" id="0589c11"></a>無到。若能問觀心。能行亦能到。即是四念處。<a 
name="0589c12" id="0589c12"></a>能依木叉住。乘急內有道。戒急生人天。此是<a 
name="0589c13" id="0589c13"></a>真佛子。不乖慈父囑。天龍皆慶喜。一切豈不<a 
name="0589c14" id="0589c14"></a>忻。能報白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>恩。普施烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>食。既有好良田。有<a 
name="0589c15" id="0589c15"></a>平等種子。法雨應時降。法種皆生長。各有未<a 
name="0589c16" id="0589c16"></a>來資。俱獲三利樂。為是因緣故。須造觀心論。<a 
name="0589c17" id="0589c17"></a>諸來求法者。欲聞無上道。不知問觀心。聞慧<a 
name="0589c18" id="0589c18"></a>終不發。諸來求法者。欲思無上道。不知問觀<a 
name="0589c19" id="0589c19"></a>心。思慧終不生。諸來求法者。欲修無上道。不<a 
name="0589c20" id="0589c20"></a>知問觀心。修慧終不成。諸來求法者。勤修四<a 
name="0589c21" id="0589c21"></a>三昧。不知問觀心。困苦無所獲。諸來求法者。<a 
name="0589c22" id="0589c22"></a>多聽得言語。不知問觀心。未得真實樂。諸來<a 
name="0589c23" id="0589c23"></a>求法者。修三昧得定。不知問觀心。盲禪無所<a 
name="0589c24" id="0589c24"></a>見。諸來求法者。欲懺悔眾罪。不知問觀心。罪<a 
name="0589c25" id="0589c25"></a>終難得脫。諸來求法者。意欲離煩惱。不知問<a 
name="0589c26" id="0589c26"></a>觀心。煩惱終不滅。諸來求法者。本欲利益他。<a 
name="0589c27" id="0589c27"></a>不知問觀心。退轉令他謗。諸來求法者。欲<a 
name="0589c28" id="0589c28"></a>興顯佛法。不知問觀心。退還大污損。如此眾<a 
name="0589c29" id="0589c29"></a>得失。非偈可具傳。有此諸得失。無人覺悟者。<a 
name="0590a01" id="0590a01"></a>為是因緣故。須造觀心論。末世修觀心。得邪<a 
name="0590a02" id="0590a02"></a>定發見。辯才無窮盡。自謂人間寶。無智者鼻<a 
name="0590a03" id="0590a03"></a>嗅。野狐氣衝眼。舉尾共<span class="gaiji">&#x5374;<!--gaiji,卻,1[去*ㄗ],2&#x5374;,3--></span>行。次第墮坑殞。為<a 
name="0590a04" id="0590a04"></a>是因緣故。須造觀心論。守鼻隅安般。及修不<a 
name="0590a05" id="0590a05"></a>淨觀。安般得四禪。不免泥犁苦。不淨謂無學。<a 
name="0590a06" id="0590a06"></a>覆<span class="gaiji">&#x9262;<!--gaiji,缽,1[金*本],2&#x9262;,3--></span>受女飯。設得隨禪生。墮長壽天難。為是<a 
name="0590a07" id="0590a07"></a>因緣故。須造觀心論。依事法用心。無慧發鬼<a 
name="0590a08" id="0590a08"></a>定。顯異動物心。事發壞佛法。命終生鬼趣。九<a 
name="0590a09" id="0590a09"></a>十六眷屬。像法決定明。三師破佛法。為是因<a 
name="0590a10" id="0590a10"></a>緣故。須造觀心論。內心不為道。邪諂念名利。<a 
name="0590a11" id="0590a11"></a>詐現坐禪相。得名利眷屬。事發壞他信。毀<a 
name="0590a12" id="0590a12"></a>損佛正道。此是扇提羅。死墮無間獄。為是因<a 
name="0590a13" id="0590a13"></a>緣故。須造觀心論。說法得解脫。聽法眾亦然。<a 
name="0590a14" id="0590a14"></a>不知問觀心。如貧數他寶。說者問觀心。無說<a 
name="0590a15" id="0590a15"></a>亦無示。聽者問觀心。無聞亦無得。為是因緣<a 
name="0590a16" id="0590a16"></a>故。須造觀心論。戒為制心馬。雖持五部律。不<a 
name="0590a17" id="0590a17"></a>知問觀心。心馬終不調。律住持佛法。解外不<a 
name="0590a18" id="0590a18"></a>解內。淨名訶上首。乃名真奉律。為是因緣故。<a 
name="0590a19" id="0590a19"></a>須造觀心論。誦經得解脫。非為世財利。若能<a 
name="0590a20" id="0590a20"></a>問觀心。破一微塵中。出大千經卷。受持讀誦<a 
name="0590a21" id="0590a21"></a>者。聞持無遺忘。心開得解脫。為是因緣故。須<a 
name="0590a22" id="0590a22"></a>造觀心論。勸化修供養。興顯安行人。密心為<a 
name="0590a23" id="0590a23"></a>自利。倚託以資身。壤他喜捨善。駝驢以償人。<a 
name="0590a24" id="0590a24"></a>若能問觀心。即如駝驃也。為是因緣故。須造<a 
name="0590a25" id="0590a25"></a>觀心論。諸道各有法。了不自尋研。忽窺窬釋<a 
name="0590a26" id="0590a26"></a>教。動經十數年。非但彼法拙。亦有謀壞心。此<a 
name="0590a27" id="0590a27"></a>是迦毘梨。仙聖豈聽說。為是因緣故。須造觀<a 
name="0590a28" id="0590a28"></a>心論。富貴而無道。多增長憍逸。若能問觀心。<a 
name="0590a29" id="0590a29"></a>得真法富貴。雖高而不危。雖滿而不溢。不著<a 
name="0590b01" id="0590b01"></a>世富貴。心常在道法。為是因緣故。須造觀心<a 
name="0590b02" id="0590b02"></a>論。貧賤多<span class="gaiji">&#x59E7;<!--gaiji,奸,1[(女/女)*干],2&#x59E7;,3--></span>諂。窺窬造眾惡。現被王法治。死<a 
name="0590b03" id="0590b03"></a>墮三惡道。若能問觀心。即安貧養道。有道即<a 
name="0590b04" id="0590b04"></a>真實。無為即富樂。為是因緣故。須造觀心論。<a 
name="0590b05" id="0590b05"></a>四眾皆佛子。無非是法親。因執善法諍。遂結<a 
name="0590b06" id="0590b06"></a>未來怨。若能問觀心。和合如水乳。皆師子之<a 
name="0590b07" id="0590b07"></a>子。悉是栴檀林。為是因緣故。須造觀心論。年<a 
name="0590b08" id="0590b08"></a>衰身帶疾。眼闇耳漸聾。心惛多忘漏。年不如<a 
name="0590b09" id="0590b09"></a>一年。死王金翅鳥。不久吞命根。一旦業繩斷。<a 
name="0590b10" id="0590b10"></a>氣絕豈能言。為是因緣故。須造觀心論。稽首<a 
name="0590b11" id="0590b11"></a>十方佛。深慈觀心者。勸善諦觀察。發正覺妙<a 
name="0590b12" id="0590b12"></a>樂。稽首十方法。深悲觀心者。善勸諦觀察。得<a 
name="0590b13" id="0590b13"></a>真免諸苦。稽首十方僧。大眾和合海。若能善<a 
name="0590b14" id="0590b14"></a>觀察。歡喜心無量。稽首龍樹師。令速得開曉。<a 
name="0590b15" id="0590b15"></a>亦加捨三心。今承三寶力。起三十六問。其間<a 
name="0590b16" id="0590b16"></a>諸細問。對事難可數。若觀一念心。能答此問<a 
name="0590b17" id="0590b17"></a>者。當知心眼開。得入清涼池。不能答此問。奈<a 
name="0590b18" id="0590b18"></a>何盲暝也。少義尚不見。那能行大道。哀哉末<a 
name="0590b19" id="0590b19"></a>法中。無復行道人。設令有三數。寧別此問也。<a 
name="0590b20" id="0590b20"></a>故生悲愍心。歸命禮三寶。作此問心論。令<a 
name="0590b21" id="0590b21"></a>勸者開朗。願諸見聞者。莫生疑謗心。信受<a 
name="0590b22" id="0590b22"></a>勤修習。必獲大法利。乃至偈問云。問觀自生<a 
name="0590b23" id="0590b23"></a>心。云何四不說。離戲論執諍。心淨如虛空。問<a 
name="0590b24" id="0590b24"></a>觀自生心。云何是魔行。業煩惱所繫。三界火<a 
name="0590b25" id="0590b25"></a>宅燒。問觀自生心。云何是外道。諸見煩惱業。<a 
name="0590b26" id="0590b26"></a>流轉於六道。問觀自生心。云何是三業。拙度<a 
name="0590b27" id="0590b27"></a>斷見思。出三界火宅。問觀自生心。云何是巧<a 
name="0590b28" id="0590b28"></a>度。三乘不斷結。得入二涅槃。問觀自生心。云<a 
name="0590b29" id="0590b29"></a>何是別教。求大乘常果。菩薩斷別惑。問觀自<a 
name="0590c01" id="0590c01"></a>生心。云何圓教乘。不破壞法界。住三德涅槃。<a 
name="0590c02" id="0590c02"></a>問觀自生心。云何為涅槃。修四種三昧。得真<a 
name="0590c03" id="0590c03"></a>無生忍。問觀自生心。云何巧成就。二十五方<a 
name="0590c04" id="0590c04"></a>便。調心入正道。問觀自生心。云何知自心。起<a 
name="0590c05" id="0590c05"></a>十種境界。成一心三智。問觀自生心。云何知<a 
name="0590c06" id="0590c06"></a>十境。各成十法乘。遊四方快樂。問觀自生心。<a 
name="0590c07" id="0590c07"></a>云何不住法。入初發心住。及四十二位。問觀<a 
name="0590c08" id="0590c08"></a>自生心。云何六度成。能得諸三昧。及諸陀羅<a 
name="0590c09" id="0590c09"></a>尼。問觀自生心。云何得六通。用四攝行化。四<a 
name="0590c10" id="0590c10"></a>辯無罣礙。問觀自生心。云何得相好。成真應<a 
name="0590c11" id="0590c11"></a>二身。對緣如鏡像。問觀自生心。云何具十力。<a 
name="0590c12" id="0590c12"></a>及四無所畏。內外照用圓。問觀自生心。云何<a 
name="0590c13" id="0590c13"></a>於觀心。能得十八種。不共世間法。問觀自生<a 
name="0590c14" id="0590c14"></a>心。云何得大慈。大悲三念處。愍眾無異想。問<a 
name="0590c15" id="0590c15"></a>觀自生心。云何巧方便。成就諸眾生。嚴淨一<a 
name="0590c16" id="0590c16"></a>切剎。問觀自生心。云何於此心。莊嚴菩提樹。<a 
name="0590c17" id="0590c17"></a>建清淨道場。問觀自生心。云何降魔怨。能制<a 
name="0590c18" id="0590c18"></a>諸外道。令眾悉歸敬。問觀自生心。云何坐道<a 
name="0590c19" id="0590c19"></a>場。現四種成佛。赴機無差殊。問觀自生心。云<a 
name="0590c20" id="0590c20"></a>何轉四教。清淨妙法輪。一切得甘露。問觀自<a 
name="0590c21" id="0590c21"></a>生心。云何現四佛。四種涅槃相。究竟滅無餘。<a 
name="0590c22" id="0590c22"></a>問觀自生心。云何知依正。四土天器同。而飯<a 
name="0590c23" id="0590c23"></a>色有異。問觀自生心。云何於此心。是一切<a 
name="0590c24" id="0590c24"></a>根緣。通達無罣礙。問觀自生心。云何知悉檀。<a 
name="0590c25" id="0590c25"></a>無形無所說。現形廣說法。問觀自生心。云何<a 
name="0590c26" id="0590c26"></a>知漸頓。祕密不定教。一音說此四。問觀自生<a 
name="0590c27" id="0590c27"></a>心。云何知四教。各開出四門。及一切法門。問<a 
name="0590c28" id="0590c28"></a>觀自生心。云何於四教。四門十六門。作論通<a 
name="0590c29" id="0590c29"></a>眾經。問觀自生心。云何住滅定。普入十法界。<a 
name="0591a01" id="0591a01"></a>廣利諸眾生。問觀自生心。云何知四土。用教<a 
name="0591a02" id="0591a02"></a>有增減。普利一切眾。問觀自生心。云何知此<a 
name="0591a03" id="0591a03"></a>心。具一切佛法。無一法出心。問觀自生心。云<a 
name="0591a04" id="0591a04"></a>何知此心。即平等法界。佛不度眾生。問觀自<a 
name="0591a05" id="0591a05"></a>生心。云何知此心。法界如虛空。畢竟無所念。<a 
name="0591a06" id="0591a06"></a>問觀自生心。云何無文字。一切言語斷。寂然<a 
name="0591a07" id="0591a07"></a>無言說。今約觀一念自生心。略起三十六問。<a 
name="0591a08" id="0591a08"></a>外觀心人。及久相逐。眷屬。行四種三昧者。彼<a 
name="0591a09" id="0591a09"></a>觀心者。若能一一通達。當生心如佛想。親近<a 
name="0591a10" id="0591a10"></a>受行。如四依也。門徒眷屬。若於此無滯。是真<a 
name="0591a11" id="0591a11"></a>同行。是真法王子孫。紹三寶種。使不斷絕。若<a 
name="0591a12" id="0591a12"></a>不能觀於一念自生心。一一答此問者。即是<a 
name="0591a13" id="0591a13"></a>天魔外道眷屬。為彼之所驅馳。方處三界牢<a 
name="0591a14" id="0591a14"></a>獄。未有出離之期。若心不愜。欲求挽出者。必<a 
name="0591a15" id="0591a15"></a>墮二乘三惡道坑。自斷法身慧命。誅滅菩提<a 
name="0591a16" id="0591a16"></a>眷屬。是破佛法國土大乘家。哀哉哀哉。知奈<a 
name="0591a17" id="0591a17"></a>何也。若觀自生心。得失如此。觀他生。共生。無<a 
name="0591a18" id="0591a18"></a>因生。心亦然也。釋曰。此觀心三十六問。上等<a 
name="0591a19" id="0591a19"></a>十方諸佛之慈心。無恩不報。下及法界群生<a 
name="0591a20" id="0591a20"></a>之悲仰。有感皆從。乃至修行妙門。度生儀軌。<a 
name="0591a21" id="0591a21"></a>教觀融攝。理事圓通。徹果該因。自他兼利。<a 
name="0591a22" id="0591a22"></a>十身遍應。四土包含。但觀自一心。無不悉備。<a 
name="0591a23" id="0591a23"></a>如論偈云。烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>不施食。豈報白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>恩。非但田<a 
name="0591a24" id="0591a24"></a>不良。無平等種子。法雨若不降。法種必燋<a 
name="0591a25" id="0591a25"></a>枯。各無來世糧。失。三利致苦者。釋云。此偈<a 
name="0591a26" id="0591a26"></a>明。不修念處之觀。即是無平等種子。不依<a 
name="0591a27" id="0591a27"></a>木叉而住。即非良田。何者。夫觀大乘念處者。<a 
name="0591a28" id="0591a28"></a>觀生死五陰之身。非枯非榮。即大寂定。涅槃<a 
name="0591a29" id="0591a29"></a>經云。色解脫涅槃。乃至識解脫涅槃。若修此<a 
name="0591b01" id="0591b01"></a>念處觀。即是觀一切六道眾生。即是常樂我<a 
name="0591b02" id="0591b02"></a>淨大涅槃。具足佛之知見。如常不輕圓信成<a 
name="0591b03" id="0591b03"></a>就。經云。施城中最下乞人。與難勝如來等。是<a 
name="0591b04" id="0591b04"></a>則豈可分別是田非田。可施不可施耶。故念<a 
name="0591b05" id="0591b05"></a>處觀。即平等種子。若不修。則見生死涅槃有<a 
name="0591b06" id="0591b06"></a>異。凡聖有殊。聖是敬田。則崇仰而施。凡是<a 
name="0591b07" id="0591b07"></a>悲田。則厭賤而不捨。故言無平等種子。今取<a 
name="0591b08" id="0591b08"></a>王為喻者。喻無平等種子也。昔有王。但借白<a 
name="0591b09" id="0591b09"></a><span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>以喻聖人。烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>以喻凡人。王喻眾生不修<a 
name="0591b10" id="0591b10"></a>念處。不修念處平等種子之人也。故簡悲敬<a 
name="0591b11" id="0591b11"></a>兩田。然內無平等種子圓觀之道。外則不能<a 
name="0591b12" id="0591b12"></a>弘宣化大乘。豈能報佛恩。又破如來禁戒。則<a 
name="0591b13" id="0591b13"></a>無良田。是故偈云。法雨若不降。法種則燋枯。<a 
name="0591b14" id="0591b14"></a>此兩句。明四眾無戒慧之機。聖則不應。何者。<a 
name="0591b15" id="0591b15"></a>涅槃經云。純陀自云。我今身有良田。無諸荒<a 
name="0591b16" id="0591b16"></a>穢。唯希如來甘露法雨。雨我身田。令生法芽。<a 
name="0591b17" id="0591b17"></a>而今四眾不依念處修道。則無慧種。不依木<a 
name="0591b18" id="0591b18"></a>叉而住。則無良田。既無種。則眾生無感聖之<a 
name="0591b19" id="0591b19"></a>機。豈能招聖法雨之應。眾生佛性之芽。何得<a 
name="0591b20" id="0591b20"></a>不枯也。乃至內無善機。外無聖應。法種之芽<a 
name="0591b21" id="0591b21"></a>又枯。是則失現在未來涅槃。三利之樂。乃更<a 
name="0591b22" id="0591b22"></a>招三塗之苦。又偈云。能報白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>恩。普施烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span><a 
name="0591b23" id="0591b23"></a>食者。釋云。此偈明有平等種子。復有良田。能<a 
name="0591b24" id="0591b24"></a>施烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>食。能報白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>恩。何者。然佛聖人能覺<a 
name="0591b25" id="0591b25"></a>悟眾生。不令為三毒諸煩惱蛇毒所傷。即是<a 
name="0591b26" id="0591b26"></a>聖人於眾生有恩。如白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>覺悟於王。不為毒<a 
name="0591b27" id="0591b27"></a>蛇所害。經云。依教修行。名報佛恩。而今行者。<a 
name="0591b28" id="0591b28"></a>依念處觀慧。依木叉而住。即是依教修行。名<a 
name="0591b29" id="0591b29"></a>報佛恩。復能以己之行。化導一切眾生。即是<a 
name="0591c01" id="0591c01"></a>普施一切烏<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>食。能報白<span class="gaiji">&#x9D76;<!--gaiji,鴉,1[亞*鳥],2&#x9D76;,3--></span>之恩。又偈云。守<a 
name="0591c02" id="0591c02"></a>鼻隅安般。及修不淨觀。安般得四禪。不免泥<a 
name="0591c03" id="0591c03"></a>犁苦。不淨謂無學。覆<span class="gaiji">&#x9262;<!--gaiji,缽,1[金*本],2&#x9262;,3--></span>受女飯。設得隨禪生。<a 
name="0591c04" id="0591c04"></a>墮長壽天難。為是因緣故。須造觀心論者。釋<a 
name="0591c05" id="0591c05"></a>云。此明事相修禪之倒也。鼻隅安般一句。標<a 
name="0591c06" id="0591c06"></a>修有漏四禪章門。及修不淨觀一句。標修無<a 
name="0591c07" id="0591c07"></a>漏事禪章門。守鼻隅者。安心在鼻也。安般者。<a 
name="0591c08" id="0591c08"></a>數息也。以數息故。能得四禪八定。昔有比丘。<a 
name="0591c09" id="0591c09"></a>得四禪。謂阿羅漢。臨命謗佛。墮於地獄也。昔<a 
name="0591c10" id="0591c10"></a>有比丘。學不淨觀。少時伏心。欲想不起。自謂<a 
name="0591c11" id="0591c11"></a>聖人。後出聚落乞食。見女送飯。欲心即發。情<a 
name="0591c12" id="0591c12"></a>迷心醉。覆<span class="gaiji">&#x9262;<!--gaiji,缽,1[金*本],2&#x9262;,3--></span>受於女飯。然數息得禪。設不起<a 
name="0591c13" id="0591c13"></a>謗。及不墮地獄。而隨禪受生。墮長壽天難。故<a 
name="0591c14" id="0591c14"></a>知若於一心四念處修道。不忘慈父囑。真孝<a 
name="0591c15" id="0591c15"></a>順之子孫。但入宗鏡中。無恩而不報。是以心<a 
name="0591c16" id="0591c16"></a>若正。萬法皆正。心若邪。萬法亦邪。若離自心<a 
name="0591c17" id="0591c17"></a>外。欲破他邪。則立自立他。見邪見正。如卸甲<a 
name="0591c18" id="0591c18"></a>入陣。棄火焚畬。欲破敵下種。無有是處。但能<a 
name="0591c19" id="0591c19"></a>守護自心。即是護持正法。亦是普念十方一<a 
name="0591c20" id="0591c20"></a>切如來。自心護法既爾。轉化他心亦然。則正<a 
name="0591c21" id="0591c21"></a>外無邪。云何說破。邪外無正。云何說持。如是<a 
name="0591c22" id="0591c22"></a>通明。真護正法。乃至圓滿具足一切法門。所<a 
name="0591c23" id="0591c23"></a>以首楞嚴經偈云。將此深心奉塵剎。是則名<a 
name="0591c24" id="0591c24"></a>為報佛恩。大集經云。眼識於色。是名非法。若<a 
name="0591c25" id="0591c25"></a>能遠離。是名護法。故知善攝諸根。不為六塵<a 
name="0591c26" id="0591c26"></a>所侵者。可謂真護法矣。法集經云。菩薩不須<a 
name="0591c27" id="0591c27"></a>守護諸法。世尊。若菩薩但能善護自心。是菩<a 
name="0591c28" id="0591c28"></a>薩善護自心故。則能成就諸佛妙法。乃至見<a 
name="0591c29" id="0591c29"></a>自心如幻。如是見諸法如幻。而心非內非外。<a 
name="0592a01" id="0592a01"></a>二中間可得。如是見一切法。見即如心。無<a 
name="0592a02" id="0592a02"></a>於色相。不可得示。不可得見。無於形礙。不可<a 
name="0592a03" id="0592a03"></a>執捉。不照不住。見一切諸法。其相如是。若能<a 
name="0592a04" id="0592a04"></a>如是見者。是菩薩則能得於平等之心。以得<a 
name="0592a05" id="0592a05"></a>平等心故。如是菩薩不復更得於法。以平等<a 
name="0592a06" id="0592a06"></a>外無差別法。了差別法即平等故。若入此平<a 
name="0592a07" id="0592a07"></a>等法門。則知一切法皆悉性空。不生愛著。即<a 
name="0592a08" id="0592a08"></a>是無非捨身命處耳。亦是成道處。亦是轉法<a 
name="0592a09" id="0592a09"></a>輪處。亦是度生處。亦是入滅處。亦是究竟<a 
name="0592a10" id="0592a10"></a>報恩處。亦是成滿大願處。亦是萬行具足處。<a 
name="0592a11" id="0592a11"></a>何者。如云萬物得地而生。萬行得理而成者。<a 
name="0592a12" id="0592a12"></a>理即心也。或行孝思。或輸忠烈。靡不由心者<a 
name="0592a13" id="0592a13"></a>哉。如則天朝。孟景休。丁母憂。哀毀迨至滅<a 
name="0592a14" id="0592a14"></a>性。有弟景褘在襁褓。景休自乳之。乳謂之<a 
name="0592a15" id="0592a15"></a>溢。又畢搆。為吏部尚書。初丁繼母蕭氏憂。盧<a 
name="0592a16" id="0592a16"></a>氏二妹。俱在襁褓。搆親乳之。乃至成長。斯則<a 
name="0592a17" id="0592a17"></a>孝行之所感。乳出於心。非定男女之體也。</p><a 
name="0592a18" id="0592a18"></a><p style="text-indent: 0em; margin-left: 0em"><span class="linehead"></span>問。八萬四千法門。門門解脫。云何偏取一心<a 
name="0592a19" id="0592a19"></a>門。以為真趣。</p><p style="text-indent: 0em; margin-left: 0em"><span class="linehead"></span>答。此一心門。是真性解脫。古<a 
name="0592a20" id="0592a20"></a>佛慈<span class="gaiji">&#x52C5;<!--gaiji,敕,1[束*力],2&#x52C5;,3--></span>諸佛解脫。只令於眾生心行中求不<a 
name="0592a21" id="0592a21"></a>於餘處求。何以故。只謂眾生心。是諸佛心。諸<a 
name="0592a22" id="0592a22"></a>佛解脫。是眾生解脫。隨緣轉變。自號眾生。緣<a 
name="0592a23" id="0592a23"></a>性常空。真佛不動。如<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>元是水結。若欲求水。<a 
name="0592a24" id="0592a24"></a>應當就<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>。<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>水雖殊。濕性不壞。時節有異。體<a 
name="0592a25" id="0592a25"></a>性無虧。如是信入。名真解脫。其餘法門。非無<a 
name="0592a26" id="0592a26"></a>進趣。若比斯宗。頓漸天隔。但明佛慧。唯接上<a 
name="0592a27" id="0592a27"></a>機。所以法華會上。世尊親囑累諸大菩薩。若<a 
name="0592a28" id="0592a28"></a>說此經。直入佛慧。能廣開示。真報佛恩。其有<a 
name="0592a29" id="0592a29"></a>不信受者。當於餘深法中。示教利喜。即是演<a 
name="0592b01" id="0592b01"></a>餘解脫法門。今宗鏡中。唯論不思議解脫。</p><p style="text-indent: 0em; margin-left: 0em"><span class="linehead"></span>如<a 
name="0592b02" id="0592b02"></a>台教問。何意不斷煩惱而入涅槃。方是不思<a 
name="0592b03" id="0592b03"></a>議解脫。</p><p style="text-indent: 0em; margin-left: 0em"><span class="linehead"></span>答。須彌入芥。小不障大。大不即小。<a 
name="0592b04" id="0592b04"></a>故云不思議耳。今有煩惱惑。不障智慧涅槃。<a 
name="0592b05" id="0592b05"></a>智慧涅槃。不礙煩惱結惑。乃名不思議。又約<a 
name="0592b06" id="0592b06"></a>有體無體無色無心。以明解脫無體也。若不<a 
name="0592b07" id="0592b07"></a>思議觀。色心即是法性之色心。具色心不生<a 
name="0592b08" id="0592b08"></a>不滅而得解脫。故知真善妙色。妙心之體也。<a 
name="0592b09" id="0592b09"></a>又妙色湛然常安住。又色解脫涅槃。若無色<a 
name="0592b10" id="0592b10"></a>者如死人。那得解脫也。乃至黃蜂作蜜。蜘蛛<a 
name="0592b11" id="0592b11"></a>作網。皆不可思議。皆有心數法之解脫也。是<a 
name="0592b12" id="0592b12"></a>知直了此心。無行不足。以一心具足萬行。無<a 
name="0592b13" id="0592b13"></a>一行而非心故。且如云布施者。大菩薩行施<a 
name="0592b14" id="0592b14"></a>等時。能觀唯議知境是心。即心外無法。三輪<a 
name="0592b15" id="0592b15"></a>體空。是稱真施。持戒者。謂證唯心。離念常淨。<a 
name="0592b16" id="0592b16"></a>無明垢盡。即成佛戒。但佛心中。具諸功德。離<a 
name="0592b17" id="0592b17"></a>過義邊。則名為戒。忍辱者。觀眾生唯識妄見。<a 
name="0592b18" id="0592b18"></a>知本心外無法可瞋。精進者。如來精進。若<a 
name="0592b19" id="0592b19"></a>據自行。常觀唯識。故攝論云。如來常不出觀<a 
name="0592b20" id="0592b20"></a>故。寂靜。禪定者。大菩薩定。謂觀唯識不見境<a 
name="0592b21" id="0592b21"></a>時。心無緣念。則是真定。智慧者。大菩薩皆觀<a 
name="0592b22" id="0592b22"></a>自心。意言分別。以為境界。從初發心乃至成<a 
name="0592b23" id="0592b23"></a>佛。皆作此觀。豈止四等六度。成佛化生。乃至<a 
name="0592b24" id="0592b24"></a>欲託質蓮臺。永拋胎藏。生極樂等諸佛國土。<a 
name="0592b25" id="0592b25"></a>遊戲神通者。皆能了達自心。無不化往。又復<a 
name="0592b26" id="0592b26"></a>豈止一行一願。凡有一切希求無不從意。故<a 
name="0592b27" id="0592b27"></a>如來不思議境界經云。三世一切諸佛。皆無<a 
name="0592b28" id="0592b28"></a>所有。唯依自心。菩薩若能了知諸佛。及一切<a 
name="0592b29" id="0592b29"></a>法皆唯心量。得隨順忍。或入初地。捨身速生<a 
name="0592c01" id="0592c01"></a>妙喜世界。或生極樂淨佛土中。金剛般若論<a 
name="0592c02" id="0592c02"></a>偈云。智習唯識通。如是取淨土。起信論云。<a 
name="0592c03" id="0592c03"></a>初信大乘心人。諸佛皆攝生淨土。諸法無行<a 
name="0592c04" id="0592c04"></a>經云。若能教化三千大千世界中眾生。令行<a 
name="0592c05" id="0592c05"></a>十善。不如菩薩如一食頃一心靜處。入一相<a 
name="0592c06" id="0592c06"></a>法門。大般若經云。佛告善現。當知甚深般若<a 
name="0592c07" id="0592c07"></a>波羅蜜多。是諸善法所趣向門。譬如大海。是<a 
name="0592c08" id="0592c08"></a>一切水趣向門。楞伽經偈云。一切諸度中。佛<a 
name="0592c09" id="0592c09"></a>心為第一。所以一切諸乘中。斯乘為究竟。台<a 
name="0592c10" id="0592c10"></a>教云。諸佛解脫。於眾生心行中求者。若觀眾<a 
name="0592c11" id="0592c11"></a>生心行。入本性清淨智。窮眾生心原者。即顯<a 
name="0592c12" id="0592c12"></a>諸佛解脫之果。若見眾生心空。即見佛國空。<a 
name="0592c13" id="0592c13"></a>即是心行中求得三種解脫。眾生心性。即真<a 
name="0592c14" id="0592c14"></a>性解脫。癡愛。即實慧解脫。諸不善行。即是方<a 
name="0592c15" id="0592c15"></a>便解脫。是知此一心真性解脫。能空煩惱繫<a 
name="0592c16" id="0592c16"></a>縛九結十使等。如一栴檀樹。改四十由旬伊<a 
name="0592c17" id="0592c17"></a>蘭林悉香。能令煩惱即菩提故。又若斷惑懺<a 
name="0592c18" id="0592c18"></a>罪。比餘漸教。如<span class="gaiji">[疊*毛]<!--gaiji,,1[疊*毛],2&#x3CB2;,3--></span>華千斤。不如真金一兩。故<a 
name="0592c19" id="0592c19"></a>云若欲懺悔者。端坐念實相。則直了無生之<a 
name="0592c20" id="0592c20"></a>心。當處解脫。金光明經疏云。毘盧遮那。遍一<a 
name="0592c21" id="0592c21"></a>切處。若行若住。若明若暗。皆得不離見佛世<a 
name="0592c22" id="0592c22"></a>尊。六根所對。無非佛法。耆婆攬草。無非藥者。<a 
name="0592c23" id="0592c23"></a>普能愈病。釋摩男所執一切砂礫。皆變為寶。<a 
name="0592c24" id="0592c24"></a>阿那律空器。悉滿甘露。若能如是者。所觀之<a 
name="0592c25" id="0592c25"></a>罪。非復是罪。罪即實相。所觀之福。福即非<a 
name="0592c26" id="0592c26"></a>福。福即實相。純是實相。是名大懺悔也。觀普<a 
name="0592c27" id="0592c27"></a>賢菩薩行法經云。觀心無心。從顛倒想起。如<a 
name="0592c28" id="0592c28"></a>此想心。從妄想起。如空中風。無依止處。如是<a 
name="0592c29" id="0592c29"></a>法相。不生不沒。何者是罪。何者是福。我心自<a 
name="0593a01" id="0593a01"></a>空。罪福無主。一切諸法。皆亦如是。無住無壞。<a 
name="0593a02" id="0593a02"></a>如是懺悔。又夫有罪可露。非真懺悔。有善可<a 
name="0593a03" id="0593a03"></a>見。非真隨喜。有法可趣。非真迴向。有事可求<a 
name="0593a04" id="0593a04"></a>非真發願。若入宗鏡。諦了自心。則無處無方。<a 
name="0593a05" id="0593a05"></a>一切清淨。如甚深大迴向經云。佛言。有三種<a 
name="0593a06" id="0593a06"></a>迴向。何等為三。謂過去空。當來空。現在空。<a 
name="0593a07" id="0593a07"></a>無有迴向者。亦無迴向法。亦無迴向處。菩薩<a 
name="0593a08" id="0593a08"></a>摩訶薩。當作是迴向。作是迴向時。三處皆清<a 
name="0593a09" id="0593a09"></a>淨。以此清淨功德。與一切眾生。共迴向阿耨<a 
name="0593a10" id="0593a10"></a>多羅三藐三菩提。作是迴向者。無有凡夫。及<a 
name="0593a11" id="0593a11"></a>凡夫法。乃至亦無有佛。及向佛者。何以故。法<a 
name="0593a12" id="0593a12"></a>性無緣。不生不滅。無所住故。法集經云。菩<a 
name="0593a13" id="0593a13"></a>薩摩訶薩。於一切法。不求究竟處。何以故。是<a 
name="0593a14" id="0593a14"></a>菩薩於一切法。無非究竟故。是菩薩不求解<a 
name="0593a15" id="0593a15"></a>脫。一切諸法。本性寂滅。無非解脫。是菩薩不<a 
name="0593a16" id="0593a16"></a>樂一法。亦不厭一法。是菩薩於諸佛法。非是<a 
name="0593a17" id="0593a17"></a>自法。亦非他法。不取一法。不捨一法。法華經<a 
name="0593a18" id="0593a18"></a>云。爾時佛告上行等菩薩大眾。諸佛神力。如<a 
name="0593a19" id="0593a19"></a>是無量無邊不可思議。若我以是神力。於無<a 
name="0593a20" id="0593a20"></a>量無邊百千萬億阿僧祇劫。為囑累故。說此<a 
name="0593a21" id="0593a21"></a>經功德。猶不能盡。以要言之。如來一切所有<a 
name="0593a22" id="0593a22"></a>之法。如來一切自在神力。如來一切祕要之<a 
name="0593a23" id="0593a23"></a>藏。如來一切甚深之事。皆於此經宣示顯說。<a 
name="0593a24" id="0593a24"></a>故知三世覺王。十方大士。一切所有諸佛之<a 
name="0593a25" id="0593a25"></a>法。一切神通攝化之門。一切宗旨祕要之藏。<a 
name="0593a26" id="0593a26"></a>一切甚深因果之事。皆於此心無不圓足。故<a 
name="0593a27" id="0593a27"></a>云於無量無邊阿僧祇劫。囑累此法。讚歎此<a 
name="0593a28" id="0593a28"></a>心無作之功。無比之德。猶不能盡。豈可率爾<a 
name="0593a29" id="0593a29"></a>頃剋而措言乎。此宗鏡錄。是大智所行。上<a 
name="0593b01" id="0593b01"></a>根能受。絕投巖癡狂之見。捨草庵下劣之心。<a 
name="0593b02" id="0593b02"></a>非限量之懷。輒可希冀。持螺何以酌海。折草<a 
name="0593b03" id="0593b03"></a>焉能量天。若遇大機。又不可行於小徑。須依<a 
name="0593b04" id="0593b04"></a>宗鏡。直示本心。如經云。無以穢食置於寶器。<a 
name="0593b05" id="0593b05"></a>無以大海內於牛跡。是知於此生信者。甚為<a 
name="0593b06" id="0593b06"></a>希有。何者。信果佛則易。如十方諸佛。信因佛<a 
name="0593b07" id="0593b07"></a>則難。如現今眾生。故起信鈔云。信過去釋迦。<a 
name="0593b08" id="0593b08"></a>當來彌勒等是佛。則為易。有今信眾生心中<a 
name="0593b09" id="0593b09"></a>真如。是凡聖通依。迷之則六趣無窮。悟之<a 
name="0593b10" id="0593b10"></a>則三寶不斷。此為希有。如信皇后王胎則易。<a 
name="0593b11" id="0593b11"></a>信貧女聖孕則難。是以染法淨法。俱是心苗。<a 
name="0593b12" id="0593b12"></a>本地發生。更無餘孕。如無著菩薩。大乘莊嚴<a 
name="0593b13" id="0593b13"></a>經論偈云。自界及二光。癡共諸惑起。如是諸<a 
name="0593b14" id="0593b14"></a>分別。二實應遠離。釋曰。自界。謂自阿賴分種<a 
name="0593b15" id="0593b15"></a>子。二光。謂能取光。所取光。此等分別。由共無<a 
name="0593b16" id="0593b16"></a>明。及諸餘惑。故得生起。如是諸分別二實應<a 
name="0593b17" id="0593b17"></a>遠離。二實。謂所取實。及能取實。如是二實染<a 
name="0593b18" id="0593b18"></a>淨。應求遠離。釋曰。此亦攝末歸本義。論云。求<a 
name="0593b19" id="0593b19"></a>唯識人云。能取及所取。此二唯心光。貪光及<a 
name="0593b20" id="0593b20"></a>信光。二光無二法。釋曰。求唯識人。應知能取<a 
name="0593b21" id="0593b21"></a>所取。此之二種。唯是心光。如是貪等煩惱光。<a 
name="0593b22" id="0593b22"></a>及信等善法光。如是二光。亦無染淨二法。何<a 
name="0593b23" id="0593b23"></a>以故。不離心光。別有貪等信等染淨法故。二<a 
name="0593b24" id="0593b24"></a>光亦無相。偈曰。種種心光起。如是種種相。光<a 
name="0593b25" id="0593b25"></a>體非體故。不得彼法實。釋曰。種種心光。即是<a 
name="0593b26" id="0593b26"></a>種種事相。或異時起者謂貪。光瞋光等或<a 
name="0593b27" id="0593b27"></a>同時起者。謂信光進。光等光體等者。如是也。<a 
name="0593b28" id="0593b28"></a>染位心數。淨位心數。唯有光相而無光體。是<a 
name="0593b29" id="0593b29"></a>故世尊。不說彼為真實之法。是知萬法之體。<a 
name="0593c01" id="0593c01"></a>不出遮那心源。萬善之門。靡越普賢行海。<a 
name="0593c02" id="0593c02"></a>云何不出遮那心源。如華嚴經頌云。佛剎微<a 
name="0593c03" id="0593c03"></a>塵數。如是諸剎土。能於一念中。一一塵中<a 
name="0593c04" id="0593c04"></a>現。云何靡越普賢行海。如阿僧祇品頌云。於<a 
name="0593c05" id="0593c05"></a>一微細毛端處。有不可說諸普賢。如一毛端<a 
name="0593c06" id="0593c06"></a>一切爾。如是乃至遍法界。此遮那心。即菩提<a 
name="0593c07" id="0593c07"></a>心。此普賢行。即菩提行。如華嚴經頌云。欲見<a 
name="0593c08" id="0593c08"></a>十方一切佛。欲施無盡功德藏。欲滅眾生諸<a 
name="0593c09" id="0593c09"></a>苦惱。宜應速發菩提心。昔人云。菩提心。即萬<a 
name="0593c10" id="0593c10"></a>行之本。即此發心。便名為行。</p><p style="text-indent: 0em; margin-left: 0em"><span class="linehead"></span>問。若獨取一<a 
name="0593c11" id="0593c11"></a>心解脫。其餘非者。則一不收一切。法界義不<a 
name="0593c12" id="0593c12"></a>圓。乖此廣乘。失其遍理。</p><p style="text-indent: 0em; margin-left: 0em"><span class="linehead"></span>答。若圓修頓悟之<a 
name="0593c13" id="0593c13"></a>機。則舉一蔽諸。無復方便。只為不入者。方便<a 
name="0593c14" id="0593c14"></a>開三。乃至八萬。雖即開三本明一道。所以金<a 
name="0593c15" id="0593c15"></a>剛三昧經云。如如之理。具一切法。善男子。住<a 
name="0593c16" id="0593c16"></a>如理者。過三苦海。又楞伽經偈云。有無是二<a 
name="0593c17" id="0593c17"></a>邊。以為心境界。離諸境界法。平等心寂靜。賢<a 
name="0593c18" id="0593c18"></a>劫定意經云。若復棄捐一切所有。在於所有<a 
name="0593c19" id="0593c19"></a>而無所有。是曰一心。法句經云。人壽百歲。情<a 
name="0593c20" id="0593c20"></a>欣放逸。不如一日歸心空寂。傅大士頌云。諸<a 
name="0593c21" id="0593c21"></a>佛不許外求名。達本真心即為正。故知萬法<a 
name="0593c22" id="0593c22"></a>歸心。則道全矣。如庚桑子道全篇云。魯公卑<a 
name="0593c23" id="0593c23"></a>辭以問之。庚桑子曰。吾能聽視不用耳目。非<a 
name="0593c24" id="0593c24"></a>易耳目之所苦者過也。公曰。孰如是。寡人<a 
name="0593c25" id="0593c25"></a>增異矣。其道若何。寡人早願聞之。庚桑子<a 
name="0593c26" id="0593c26"></a>曰。我體合於心。心合於氣。氣合於神。神合於<a 
name="0593c27" id="0593c27"></a>無。其有介然之有。唯然之音。雖遠際八荒之<a 
name="0593c28" id="0593c28"></a>表。邇在眉睫之內。來于我者。吾必盡知之。迺<a 
name="0593c29" id="0593c29"></a>不知為是我七竅手足之覺。五藏六腑心慮之<a 
name="0594a01" id="0594a01"></a>所知。其自知而已矣。何璨注云。心形泯合。神<a 
name="0594a02" id="0594a02"></a>氣冥符。洞然至忘與無同體。然後心彌靜而<a 
name="0594a03" id="0594a03"></a>智彌遠。神愈默而照愈彰。理極而自通。不思<a 
name="0594a04" id="0594a04"></a>而玄覽。非夫至神至聖。其孰能與於此哉。斯<a 
name="0594a05" id="0594a05"></a>乃靈真之要樞。重玄之妙道者也。是以內外<a 
name="0594a06" id="0594a06"></a>指歸。須冥符心體。則洞照無遺矣。遂能和光<a 
name="0594a07" id="0594a07"></a>萬有。體納十方。夫言和者。非有能所二法相<a 
name="0594a08" id="0594a08"></a>順名和。如古德云。凡聖各別。不得名和。心體<a 
name="0594a09" id="0594a09"></a>離念。不得眾生相。法界即我。我即法界名和。<a 
name="0594a10" id="0594a10"></a>首楞嚴經云。觀世音菩薩白佛言。世尊。我從<a 
name="0594a11" id="0594a11"></a>聞思修。入三摩地。初於聞中。入流亡所。所入<a 
name="0594a12" id="0594a12"></a>既寂。動靜二相。了然不生。如是漸增。聞所聞<a 
name="0594a13" id="0594a13"></a>盡。盡聞不住。覺所覺空。空覺極圓。空所空<a 
name="0594a14" id="0594a14"></a>滅。生滅既滅。寂滅現前。忽然超越世出世間。<a 
name="0594a15" id="0594a15"></a>十方圓明。獲二殊勝。一者。上合十方諸佛本<a 
name="0594a16" id="0594a16"></a>妙覺心。與佛如來同一慈力。二者。下合十方<a 
name="0594a17" id="0594a17"></a>一切六道眾生。與諸眾生同一悲仰。斯乃能<a 
name="0594a18" id="0594a18"></a>所跡消。真俗冥合。非從事行。因異而同。但了<a 
name="0594a19" id="0594a19"></a>心無自他。萬法自然一體。外書亦云。心和。即<a 
name="0594a20" id="0594a20"></a>言和。言和。即言滿天下無口過。以身心和故。<a 
name="0594a21" id="0594a21"></a>行滿天下無怨惡。既與萬法體和。則不共物<a 
name="0594a22" id="0594a22"></a>諍。如華手經云。佛告舍利弗。是故菩薩發菩<a 
name="0594a23" id="0594a23"></a>提心。應當觀察是心空相。舍利弗。何等是心。<a 
name="0594a24" id="0594a24"></a>云何空相。舍利弗。心名意識。即是識陰。意入。<a 
name="0594a25" id="0594a25"></a>意界。心空相者。心無心相。亦無作者。何以<a 
name="0594a26" id="0594a26"></a>故。若有作者。則有彼作而此人受。若心自<a 
name="0594a27" id="0594a27"></a>作。則自作自受。舍利弗。是心相空。無有作<a 
name="0594a28" id="0594a28"></a>者。無使作者。若無作者。則無作相。若人戲論。<a 
name="0594a29" id="0594a29"></a>是心相者。則與無礙空無相諍。若與無礙空<a 
name="0594b01" id="0594b01"></a>無相諍。是人則與如來共諍。若與如來共諍。<a 
name="0594b02" id="0594b02"></a>當知是人則墜深坑。是知若入宗鏡海中。已<a 
name="0594b03" id="0594b03"></a>攝餘一切法門。如登法性山。悉見諸無邊境<a 
name="0594b04" id="0594b04"></a>界。如大涅槃經云。譬如有人。在大海浴。當知<a 
name="0594b05" id="0594b05"></a>是人。已用諸河泉池之水。菩薩摩訶薩。亦復<a 
name="0594b06" id="0594b06"></a>如是。修習如是金剛三昧。當知已為修習其<a 
name="0594b07" id="0594b07"></a>餘一切三昧。又云。譬如高山。有人登之。遠望<a 
name="0594b08" id="0594b08"></a>諸方。皆悉明了。金剛定山。亦復如是。菩薩登<a 
name="0594b09" id="0594b09"></a>之。遠望諸法。無不明了。故知自心。無能過者。<a 
name="0594b10" id="0594b10"></a>所以教中。亦名甚深法。亦名最上乘。是以一<a 
name="0594b11" id="0594b11"></a>法指南。萬途歸順。但有名字差別。終無異體<a 
name="0594b12" id="0594b12"></a>別陳。如有頌云。諸色心現時。如金銀隱起。金<a 
name="0594b13" id="0594b13"></a>處異名生。與金無前後。且如金銀隱起。功德<a 
name="0594b14" id="0594b14"></a>之形。但有異名。金體不動。例似一心。現出凡<a 
name="0594b15" id="0594b15"></a>聖之道。雖立別號。心性無生。達此名空。見法<a 
name="0594b16" id="0594b16"></a>如鏡。自然息意。冥合真宗矣。</p><a 
name="0594b17" id="0594b17"></a><p><span class="juanname">宗鏡錄卷第三十</span></p><a 
name="0594b18" id="0594b18"></a><p style="text-indent: 0em; margin-left: 0em"><div class="w"><div style="margin-left: 1em"><span class="linehead"></span>　　　　　　丁未歲分司大藏都監開板</div></div></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_030 by HTTrack Website Copier/3.x [XR&CO'2008], Mon, 02 Jun 2014 23:47:57 GMT -->
</html>
