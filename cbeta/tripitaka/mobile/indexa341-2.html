<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB370_002 by HTTrack Website Copier/3.x [XR&CO'2008], Tue, 03 Jun 2014 00:56:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga02c3-2.gif?utmac=MO-30696269-4&amp;utmn=208623071&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB370_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexd7d6.html?index=J37nB370_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B370 草堂耨雲實禪師語錄 (2卷)<br/>【清 真實說　寂訥等編（依駒本印）】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B370" sutra_name="草堂耨雲實禪師語錄" sutra_juan="[卷2]">　
<a 
name="0006a01" id="0006a01"></a><p><span class="juanname">草堂耨雲實禪師語錄卷之二</span></p><a 
name="0006a02" id="0006a02"></a><p style="margin-left: 4em"><span class="byline">嗣法門人寂訥等編</span></p><a 
name="0006a03" id="0006a03"></a><p style="margin-left: 2em"><span class="headname">示眾</span></p><a 
name="0006a04" id="0006a04"></a><p style="text-indent: 0em; margin-left: 0em"><span class="linehead"></span>示眾舉龐居士問馬大師不昧本來人請師高著眼<a 
name="0006a05" id="0006a05"></a>馬師直下覷士云一種沒絃琴唯師彈得妙馬師直<a 
name="0006a06" id="0006a06"></a>上覷士禮拜馬師歸方丈士隨至方丈云適來弄巧<a 
name="0006a07" id="0006a07"></a>成拙師云且那裡是他弄巧成拙處出來打出來打<a 
name="0006a08" id="0006a08"></a>良久無出便歸方丈。</p><a 
name="0006a09" id="0006a09"></a><p style="text-indent: 0em; margin-left: 0em"><span class="linehead"></span>示眾盤山道向上一路千聖不傳慈明道向上一路<a 
name="0006a10" id="0006a10"></a>千聖不然草堂則不然向上一路千聖熱顢且與古<a 
name="0006a11" id="0006a11"></a>人是同是別明眼衲僧試檢點看。</p><a 
name="0006a12" id="0006a12"></a><p style="text-indent: 0em; margin-left: 0em"><span class="linehead"></span>出隊歸示眾舉五祖演出隊歸示眾云出隊半個月<a 
name="0006a13" id="0006a13"></a>眼不見鼻孔失卻祖師禪拾得個骨董且道向甚麼<a 
name="0006a14" id="0006a14"></a>處著一分奉釋迦牟尼佛一分奉多寶佛塔師云草<a 
name="0006a15" id="0006a15"></a>堂也出隊一個月鼻孔不離上唇祖師不離腳下連<a 
name="0006a16" id="0006a16"></a>途拾得個骨董料想無人酬價有麼有麼草堂今日<a 
name="0006a17" id="0006a17"></a>失利。</p><a 
name="0006a18" id="0006a18"></a><p style="margin-left: 2em"><span class="headname">機緣</span></p><a 
name="0006a19" id="0006a19"></a><p style="text-indent: 0em; margin-left: 0em"><span class="linehead"></span>晚課畢一僧道叉手一僧道合掌如此論之不<span class="corr" title='[巳&gt;已]'>已</span>師<a 
name="0006a20" id="0006a20"></a>喚進方丈云叉手也不是合掌也不是不叉不合總<a 
name="0006a21" id="0006a21"></a>都不是且如何即是二僧無語師頌云合掌叉手把<a 
name="0006a22" id="0006a22"></a>柳放柳一狀領過南辰北斗。</p><a 
name="0006a23" id="0006a23"></a><p style="text-indent: 0em; margin-left: 0em"><span class="linehead"></span>同官人喫茶次官云學生喜底是禪師云貧道最不<a 
name="0006a24" id="0006a24"></a>喜禪官云以何為業師豎拳云單單只有者個官罔<a 
name="0006a25" id="0006a25"></a>措。</p><a 
name="0006a26" id="0006a26"></a><p style="text-indent: 0em; margin-left: 0em"><span class="linehead"></span>一僧請指月錄師云請即不無你作麼酬價僧云得<a 
name="0006a27" id="0006a27"></a>師云不作貴賤得個甚麼僧擬議師叱出。</p><a 
name="0006a28" id="0006a28"></a><p style="text-indent: 0em; margin-left: 0em"><span class="linehead"></span>僧參師云那邊來僧云峨眉來師云見普賢麼僧云<a 
name="0006a29" id="0006a29"></a>見師云對你說甚麼僧云問候和尚師云行者將茶<a 
name="0006a30" id="0006a30"></a>與者僧喫。</p><a 
name="0006b01" id="0006b01"></a><p style="text-indent: 0em; margin-left: 0em"><span class="linehead"></span>師訪壽山和尚壽云昨夜不曾睡得師云作甚麼來<a 
name="0006b02" id="0006b02"></a>壽云月明似晝師云和尚猶被他惑。</p><a 
name="0006b03" id="0006b03"></a><p style="text-indent: 0em; margin-left: 0em"><span class="linehead"></span>僧參師云那邊來僧云京師師云京師出大黃有麼<a 
name="0006b04" id="0006b04"></a>僧云伏惟和尚珍重師云行腳事作麼生僧云鞋破<a 
name="0006b05" id="0006b05"></a>也師云苦。</p><a 
name="0006b06" id="0006b06"></a><p style="text-indent: 0em; margin-left: 0em"><span class="linehead"></span>師一夕江邊閒遊見二僧師問云在此作麼僧云翫<a 
name="0006b07" id="0006b07"></a>水師云水深多少僧無語師云淹。</p><a 
name="0006b08" id="0006b08"></a><p style="text-indent: 0em; margin-left: 0em"><span class="linehead"></span>師舉趙州訪二庵主公案一僧云總為老婆心切師<a 
name="0006b09" id="0006b09"></a>云你答老僧語答趙州語僧無語師云老僧失利。</p><a 
name="0006b10" id="0006b10"></a><p style="margin-left: 2em"><span class="headname">拈古</span></p><a 
name="0006b11" id="0006b11"></a><p style="text-indent: 0em; margin-left: 0em"><span class="linehead"></span>舉保壽開堂三聖推出一僧壽便打聖云與麼為人<a 
name="0006b12" id="0006b12"></a>非但瞎卻者僧眼瞎卻鎮州一城人眼在壽歸方丈。</p><a 
name="0006b13" id="0006b13"></a><p style="text-indent: 0em; margin-left: 2em"><span class="linehead"></span>拈云一人有迅雷掣電之機一人有摧鋒折箭<a 
name="0006b14" id="0006b14"></a>之能要扶臨濟宗風少者兩個漢不得且者僧<a 
name="0006b15" id="0006b15"></a>還具眼也未。</p><a 
name="0006b16" id="0006b16"></a><p style="text-indent: 0em; margin-left: 0em"><span class="linehead"></span>舉芭蕉示眾云你有拄杖子與你拄杖子你無拄杖<a 
name="0006b17" id="0006b17"></a>子奪你拄杖子溈山云你無拄杖子與你拄杖子你<a 
name="0006b18" id="0006b18"></a>有拄杖子奪你拄杖子。</p><a 
name="0006b19" id="0006b19"></a><p style="text-indent: 0em; margin-left: 2em"><span class="linehead"></span>拈云二大老一人言中有響一人句裏藏鋒檢<a 
name="0006b20" id="0006b20"></a>點將來未免將錯就錯山僧見處也要諸人共<a 
name="0006b21" id="0006b21"></a>知你有拄杖子有條攀條你無拄杖子無條攀<a 
name="0006b22" id="0006b22"></a>例還會麼。</p><a 
name="0006b23" id="0006b23"></a><p style="text-indent: 0em; margin-left: 0em"><span class="linehead"></span>舉汾陽示眾云識得拄杖子行腳事畢。</p><a 
name="0006b24" id="0006b24"></a><p style="text-indent: 0em; margin-left: 2em"><span class="linehead"></span>拈云艸堂則不然識得拄杖子更參三十年。</p><a 
name="0006b25" id="0006b25"></a><p style="text-indent: 0em; margin-left: 0em"><span class="linehead"></span>舉崔禪陞堂拈拄杖云出來打出來打時有僧出云<a 
name="0006b26" id="0006b26"></a>崔禪<span class="gaiji">&#x807B;<!--gaiji,,1[漸/耳],2&#x807B;,3--></span>崔擲拄杖歸方丈。</p><a 
name="0006b27" id="0006b27"></a><p style="text-indent: 0em; margin-left: 2em"><span class="linehead"></span>拈云崔禪可謂八面威風總被者僧折倒了也<a 
name="0006b28" id="0006b28"></a>若是艸堂則不然只今莫有恁麼人若有待出<a 
name="0006b29" id="0006b29"></a>劈脊便棒且利害在甚麼處。</p><a 
name="0006b30" id="0006b30"></a><p style="text-indent: 0em; margin-left: 0em"><span class="linehead"></span>舉世尊因文殊起佛見法見被世尊威神攝向二鐵<a 
name="0006c01" id="0006c01"></a>圍山。</p><a 
name="0006c02" id="0006c02"></a><p style="text-indent: 0em; margin-left: 2em"><span class="linehead"></span>拈云世尊與麼道且甚處是二鐵圍山還檢點<a 
name="0006c03" id="0006c03"></a>得出麼草堂者裡若有起佛見法見總不教動<a 
name="0006c04" id="0006c04"></a>著何故但得雪消去自然春到來。</p><a 
name="0006c05" id="0006c05"></a><p style="text-indent: 0em; margin-left: 0em"><span class="linehead"></span>舉太原孚上座因保福簽瓜次福云道得即與瓜喫<a 
name="0006c06" id="0006c06"></a>孚云把將來福度與一片孚接得便行。</p><a 
name="0006c07" id="0006c07"></a><p style="text-indent: 0em; margin-left: 2em"><span class="linehead"></span>拈云道與不道且置只如保福相為在甚麼處<a 
name="0006c08" id="0006c08"></a>直饒接得便行也是貧兒遇餿飯。</p><a 
name="0006c09" id="0006c09"></a><p style="text-indent: 0em; margin-left: 0em"><span class="linehead"></span>舉慧寂禪師問僧甚處來僧云廬山師云曾到五老<a 
name="0006c10" id="0006c10"></a>峰麼僧云不曾師云汝不曾遊廬山。</p><a 
name="0006c11" id="0006c11"></a><p style="text-indent: 0em; margin-left: 2em"><span class="linehead"></span>拈云慧寂直下拈提者僧當面錯過釗與不到<a 
name="0006c12" id="0006c12"></a>總未免欠下艸鞋錢即今莫有道得者麼屈指<a 
name="0006c13" id="0006c13"></a>云一二三四五。</p><a 
name="0006c14" id="0006c14"></a><p style="text-indent: 0em; margin-left: 0em"><span class="linehead"></span>舉雪峰示眾云盡大地撮來如栗米粒大拋向諸人<a 
name="0006c15" id="0006c15"></a>面前漆桶不會打鼓普請看。</p><a 
name="0006c16" id="0006c16"></a><p style="text-indent: 0em; margin-left: 2em"><span class="linehead"></span>拈云雪老雖有展天縮地之能要且跳不出者<a 
name="0006c17" id="0006c17"></a>個格子還會麼打鼓普請看。</p><a 
name="0006c18" id="0006c18"></a><p style="text-indent: 0em; margin-left: 0em"><span class="linehead"></span>舉迦葉一日踏泥次有一沙彌問尊者何乃自為葉<a 
name="0006c19" id="0006c19"></a>云我若不為誰為我為。</p><a 
name="0006c20" id="0006c20"></a><p style="text-indent: 0em; margin-left: 2em"><span class="linehead"></span>拈云尊者泥裏有刺沙彌眼底添塵艸堂若踏<a 
name="0006c21" id="0006c21"></a>泥時有問和尚何乃自為秖道我若不為誰為<a 
name="0006c22" id="0006c22"></a>我為且道還有同異也無。</p><a 
name="0006c23" id="0006c23"></a><p style="text-indent: 0em; margin-left: 0em"><span class="linehead"></span>舉趙州到一庵主處問有麼有麼主豎起拳州云水<a 
name="0006c24" id="0006c24"></a>淺不是泊船處又到一庵主亦如前問主亦豎拳州<a 
name="0006c25" id="0006c25"></a>云能殺能活能縱能奪便禮拜。</p><a 
name="0006c26" id="0006c26"></a><p style="text-indent: 0em; margin-left: 2em"><span class="linehead"></span>拈云一般豎拳為甚肯一不肯一還識趙州麼<a 
name="0006c27" id="0006c27"></a>截取老僧頭去。</p><a 
name="0006c28" id="0006c28"></a><p style="text-indent: 0em; margin-left: 0em"><span class="linehead"></span>舉梁武帝問達磨如何是聖諦第一義磨云廓然無<a 
name="0006c29" id="0006c29"></a>聖帝云對朕者誰磨云不識帝不契。</p><a 
name="0006c30" id="0006c30"></a><p style="text-indent: 0em; margin-left: 2em"><span class="linehead"></span>拈云識與不識爭柰第一義諦何正眼看來<span class="corr" title='[巳&gt;已]'>已</span><a 
name="0007a01" id="0007a01"></a>成滯貨若非佛心天子大難大難。</p><a 
name="0007a02" id="0007a02"></a><p style="text-indent: 0em; margin-left: 0em"><span class="linehead"></span>舉六祖大師云不思善不思惡阿那個是明上座本<a 
name="0007a03" id="0007a03"></a>來面目明悟入。</p><a 
name="0007a04" id="0007a04"></a><p style="text-indent: 0em; margin-left: 2em"><span class="linehead"></span>拈云葛藤且置明上座悟個甚麼咄也是盲人<a 
name="0007a05" id="0007a05"></a>摸象。</p><a 
name="0007a06" id="0007a06"></a><p style="text-indent: 0em; margin-left: 0em"><span class="linehead"></span>舉陸亙大夫問南泉弟子家中有一片石也曾坐也<a 
name="0007a07" id="0007a07"></a>曾臥擬鐫作佛得麼泉云得陸云莫不得麼泉云不<a 
name="0007a08" id="0007a08"></a>得不得。</p><a 
name="0007a09" id="0007a09"></a><p style="text-indent: 0em; margin-left: 2em"><span class="linehead"></span>拈云大好一尊佛被王老師推在萬丈枯井直<a 
name="0007a10" id="0007a10"></a>饒見去未免證龜成鱉頌曰得與不得澄潭皎<a 
name="0007a11" id="0007a11"></a>月擬議承當眼中著屑。</p><a 
name="0007a12" id="0007a12"></a><p style="text-indent: 0em; margin-left: 0em"><span class="linehead"></span>舉僧問趙州萬法歸一一歸何處州云我在青州做<a 
name="0007a13" id="0007a13"></a>領布衫重七斤。</p><a 
name="0007a14" id="0007a14"></a><p style="text-indent: 0em; margin-left: 2em"><span class="linehead"></span>拈云美則美矣只是無人酬價即今莫有酬價<a 
name="0007a15" id="0007a15"></a>者麼試出來道看。</p><a 
name="0007a16" id="0007a16"></a><p style="text-indent: 0em; margin-left: 0em"><span class="linehead"></span>舉天童悟上堂云擬欲參禪圖脫生死<span class="corr" title='[巳&gt;已]'>已</span>錯了也不<a 
name="0007a17" id="0007a17"></a>擬參禪圖脫生死又錯了也敢問眾兄弟合作麼生<a 
name="0007a18" id="0007a18"></a>得不錯去咄洎合停囚長智。</p><a 
name="0007a19" id="0007a19"></a><p style="text-indent: 0em; margin-left: 2em"><span class="linehead"></span>拈云擬欲參禪錯了也不擬參禪又錯了也畢<a 
name="0007a20" id="0007a20"></a>竟作麼生錯。</p><a 
name="0007a21" id="0007a21"></a><p style="text-indent: 0em; margin-left: 0em"><span class="linehead"></span>舉昭覺醉和尚因僧問正恁麼時如何師驀面一唾<a 
name="0007a22" id="0007a22"></a>僧云謝和尚指示師云你又裨販我了其僧有省。</p><a 
name="0007a23" id="0007a23"></a><p style="text-indent: 0em; margin-left: 2em"><span class="linehead"></span>拈云者僧當面無著慚惶雖然省去忤逆聞雷。</p><a 
name="0007a24" id="0007a24"></a><p style="margin-left: 2em"><span class="headname">頌古</span></p><a 
name="0007a25" id="0007a25"></a><p style="text-indent: 0em; margin-left: 2em"><span class="linehead"></span>世尊初生。</p><a 
name="0007a26" id="0007a26"></a><p style="text-indent: 0em; margin-left: 0em"><span class="linehead"></span>纔出包胎露爪牙草窠輥出爛冬瓜葛藤總自難收<a 
name="0007a27" id="0007a27"></a>拾攪亂禪林事似麻。</p><a 
name="0007a28" id="0007a28"></a><p style="text-indent: 0em; margin-left: 2em"><span class="linehead"></span>世尊睹明星。</p><a 
name="0007a29" id="0007a29"></a><p style="text-indent: 0em; margin-left: 0em"><span class="linehead"></span>從來日月與明星自古居諸無舊新堪笑瞿曇不守<a 
name="0007a30" id="0007a30"></a>分檯頭一見失雙睛。</p><a 
name="0007b01" id="0007b01"></a><p style="text-indent: 0em; margin-left: 2em"><span class="linehead"></span>拈花。</p><a 
name="0007b02" id="0007b02"></a><p style="text-indent: 0em; margin-left: 0em"><span class="linehead"></span>惱恨瞿曇不善藏等閒出手賺人忙引得毒龍生武<a 
name="0007b03" id="0007b03"></a>子至今狼籍在荒塘。</p><a 
name="0007b04" id="0007b04"></a><p style="text-indent: 0em; margin-left: 2em"><span class="linehead"></span>五通僊人。</p><a 
name="0007b05" id="0007b05"></a><p style="text-indent: 0em; margin-left: 0em"><span class="linehead"></span>叫一聲兮應一聲官錢私債盡還伸可憐誰是當家<a 
name="0007b06" id="0007b06"></a>子畢竟如何那一通。</p><a 
name="0007b07" id="0007b07"></a><p style="text-indent: 0em; margin-left: 2em"><span class="linehead"></span>外道問定不定法。</p><a 
name="0007b08" id="0007b08"></a><p style="text-indent: 0em; margin-left: 0em"><span class="linehead"></span>昨日定兮今不定瞎眼老婆見古鏡直饒見得以何<a 
name="0007b09" id="0007b09"></a>為不如打破容顏正。</p><a 
name="0007b10" id="0007b10"></a><p style="text-indent: 0em; margin-left: 2em"><span class="linehead"></span>傅大師見梁武帝。</p><a 
name="0007b11" id="0007b11"></a><p style="text-indent: 0em; margin-left: 0em"><span class="linehead"></span>道冠儒履佛袈裟曾聞種豆不生麻杜撰維摩徒賣<a 
name="0007b12" id="0007b12"></a>俏未免添人兩眼沙。</p><a 
name="0007b13" id="0007b13"></a><p style="text-indent: 0em; margin-left: 2em"><span class="linehead"></span>靈雲桃花。</p><a 
name="0007b14" id="0007b14"></a><p style="text-indent: 0em; margin-left: 0em"><span class="linehead"></span>一年一度一花開影落靈雲眼底埃引得遊蜂隨上<a 
name="0007b15" id="0007b15"></a>下尋香逐臭幾曾迴。</p><a 
name="0007b16" id="0007b16"></a><p style="text-indent: 0em; margin-left: 2em"><span class="linehead"></span>瑯琊有句無句。</p><a 
name="0007b17" id="0007b17"></a><p style="text-indent: 0em; margin-left: 0em"><span class="linehead"></span>三千里外尋知<span class="corr" title='[已&gt;己]'>己</span>賣了布單過石橋一夜思量無著<a 
name="0007b18" id="0007b18"></a>處天明樹倒有柴燒。</p><a 
name="0007b19" id="0007b19"></a><p style="text-indent: 0em; margin-left: 2em"><span class="linehead"></span>狗子佛性有無。</p><a 
name="0007b20" id="0007b20"></a><p style="text-indent: 0em; margin-left: 0em"><span class="linehead"></span>一口兩舌呼驢喚馬有無不立碓嘴生花。</p><a 
name="0007b21" id="0007b21"></a><p style="text-indent: 0em; margin-left: 2em"><span class="linehead"></span>僧問雲門如何是佛曰乾屎橛。</p><a 
name="0007b22" id="0007b22"></a><p style="text-indent: 0em; margin-left: 0em"><span class="linehead"></span>如何是佛乾屎橛三十人打鼓四十人拉拽一拽拽<a 
name="0007b23" id="0007b23"></a>到梵王家滿城都是白拈賊。</p><a 
name="0007b24" id="0007b24"></a><p style="text-indent: 0em; margin-left: 2em"><span class="linehead"></span>僧問玄沙如何是親切底事曰我是謝三郎。</p><a 
name="0007b25" id="0007b25"></a><p style="text-indent: 0em; margin-left: 0em"><span class="linehead"></span>親切答來知不知梧桐棲老鳳凰枝閃電龍門遭點<a 
name="0007b26" id="0007b26"></a>額霜天明月落前溪。</p><a 
name="0007b27" id="0007b27"></a><p style="text-indent: 0em; margin-left: 2em"><span class="linehead"></span>僧問雲門如何是和尚家風曰門外有讀書人<a 
name="0007b28" id="0007b28"></a>來報。</p><a 
name="0007b29" id="0007b29"></a><p style="text-indent: 0em; margin-left: 0em"><span class="linehead"></span>韶陽施設有家風卻與諸方大不同一語等閒相借<a 
name="0007b30" id="0007b30"></a>問報云門外讀書公。</p><a 
name="0007c01" id="0007c01"></a><p style="text-indent: 0em; margin-left: 2em"><span class="linehead"></span>僧問雲門如何是一代時教曰對一說。</p><a 
name="0007c02" id="0007c02"></a><p style="text-indent: 0em; margin-left: 0em"><span class="linehead"></span>對一說五千餘言都漏洩海底泥牛啣月走巖前石<a 
name="0007c03" id="0007c03"></a>虎嚼生鐵。</p><a 
name="0007c04" id="0007c04"></a><p style="text-indent: 0em; margin-left: 2em"><span class="linehead"></span>僧問雲門如何是啐啄之機曰響。</p><a 
name="0007c05" id="0007c05"></a><p style="text-indent: 0em; margin-left: 0em"><span class="linehead"></span>啐啄之機響字酬武陵公子駕扁舟忽然一陣滂沱<a 
name="0007c06" id="0007c06"></a>雨脫下衣冠上酒樓。</p><a 
name="0007c07" id="0007c07"></a><p style="text-indent: 0em; margin-left: 2em"><span class="linehead"></span>僧問趙州道人相見時如何曰陳漆器。</p><a 
name="0007c08" id="0007c08"></a><p style="text-indent: 0em; margin-left: 0em"><span class="linehead"></span>作家相見事如何雪嶺寒梅漏洩多惟有趙州陳漆<a 
name="0007c09" id="0007c09"></a>器洞庭秋月葬洪波。</p><a 
name="0007c10" id="0007c10"></a><p style="text-indent: 0em; margin-left: 2em"><span class="linehead"></span>僧問雲門如何是透法身句曰北斗裏藏身。</p><a 
name="0007c11" id="0007c11"></a><p style="text-indent: 0em; margin-left: 0em"><span class="linehead"></span>北斗藏身沒蹤跡沒蹤跡處莫藏身拶透韶陽親切<a 
name="0007c12" id="0007c12"></a>句新羅日午打三更。</p><a 
name="0007c13" id="0007c13"></a><p style="text-indent: 0em; margin-left: 2em"><span class="linehead"></span>僧問雲門如何是諸佛出身處曰東山水上行。</p><a 
name="0007c14" id="0007c14"></a><p style="text-indent: 0em; margin-left: 0em"><span class="linehead"></span>蠱毒之家水莫嘗一聲畫鼓振南唐當時曾破崑山<a 
name="0007c15" id="0007c15"></a>玉石女無夫生得郎。</p><a 
name="0007c16" id="0007c16"></a><p style="text-indent: 0em; margin-left: 2em"><span class="linehead"></span>雲門示眾曰讀書千卷紙上語。</p><a 
name="0007c17" id="0007c17"></a><p style="text-indent: 0em; margin-left: 0em"><span class="linehead"></span>撥草瞻風海上遊腰纏萬貫上楊州不因舊閣閒田<a 
name="0007c18" id="0007c18"></a>地今日如何方始休。</p><a 
name="0007c19" id="0007c19"></a><p style="text-indent: 0em; margin-left: 2em"><span class="linehead"></span>五祖演不是道。</p><a 
name="0007c20" id="0007c20"></a><p style="text-indent: 0em; margin-left: 0em"><span class="linehead"></span>落霞孤鶩一齊飛家破人亡說向誰雲凈天空何處<a 
name="0007c21" id="0007c21"></a>去到頭依舊覓山歸。</p><a 
name="0007c22" id="0007c22"></a><p style="text-indent: 0em; margin-left: 2em"><span class="linehead"></span>僧問風穴如何是清淨法身曰金沙灘頭馬郎<a 
name="0007c23" id="0007c23"></a>婦。</p><a 
name="0007c24" id="0007c24"></a><p style="text-indent: 0em; margin-left: 0em"><span class="linehead"></span>昨夜相逢在斗牛紫羅帳裏掛燈毬美如西子離宮<a 
name="0007c25" id="0007c25"></a>闕嬌似楊妃下玉樓。</p><a 
name="0007c26" id="0007c26"></a><p style="text-indent: 0em; margin-left: 2em"><span class="linehead"></span>僧問風穴如何是佛曰杖林山下竹筋鞭。</p><a 
name="0007c27" id="0007c27"></a><p style="text-indent: 0em; margin-left: 0em"><span class="linehead"></span>杖林山下竹筋鞭擊碎須彌月在天路上行人雖著<a 
name="0007c28" id="0007c28"></a>力誰家灶裏火無煙。</p><a 
name="0007c29" id="0007c29"></a><p style="text-indent: 0em; margin-left: 2em"><span class="linehead"></span>秘魔擎叉。</p><a 
name="0007c30" id="0007c30"></a><p style="text-indent: 0em; margin-left: 0em"><span class="linehead"></span>阿師無計日擎杈不用真杈與妄杈可笑兩杈俱失<a 
name="0008a01" id="0008a01"></a>了人來問著手撾沙。</p><a 
name="0008a02" id="0008a02"></a><p style="text-indent: 0em; margin-left: 2em"><span class="linehead"></span>鳥窠吹布毛。</p><a 
name="0008a03" id="0008a03"></a><p style="text-indent: 0em; margin-left: 0em"><span class="linehead"></span>地下人兒樹上棲風流到底不如斯布毛吹起雖然<a 
name="0008a04" id="0008a04"></a>翮也要隄防折一枝。</p><a 
name="0008a05" id="0008a05"></a><p style="text-indent: 0em; margin-left: 2em"><span class="linehead"></span>婆子燒庵。</p><a 
name="0008a06" id="0008a06"></a><p style="text-indent: 0em; margin-left: 0em"><span class="linehead"></span>落花有意隨流水流水無心戀落花遣出燒庵天黑<a 
name="0008a07" id="0008a07"></a>了可憐今夜歇誰家。</p><a 
name="0008a08" id="0008a08"></a><p style="text-indent: 0em; margin-left: 2em"><span class="linehead"></span>普化搖鈴。</p><a 
name="0008a09" id="0008a09"></a><p style="text-indent: 0em; margin-left: 0em"><span class="linehead"></span>顛不顛兮風不風鐸聲搖動太虛空至今落下無人<a 
name="0008a10" id="0008a10"></a>掃反累叢林撞夜鐘。</p><a 
name="0008a11" id="0008a11"></a><p style="text-indent: 0em; margin-left: 2em"><span class="linehead"></span>王常侍參睦州。</p><a 
name="0008a12" id="0008a12"></a><p style="text-indent: 0em; margin-left: 0em"><span class="linehead"></span>人也困來馬也困堂前露柱總不困因而思量入院<a 
name="0008a13" id="0008a13"></a>遲險被睦州打一頓。</p><a 
name="0008a14" id="0008a14"></a><p style="text-indent: 0em; margin-left: 2em"><span class="linehead"></span>三聖透網金鱗。</p><a 
name="0008a15" id="0008a15"></a><p style="text-indent: 0em; margin-left: 0em"><span class="linehead"></span>漫天說價讓三聖就地還錢是雪峰買賣不成人義<a 
name="0008a16" id="0008a16"></a>在憑何只管鬧鬨鬨。</p><a 
name="0008a17" id="0008a17"></a><p style="text-indent: 0em; margin-left: 2em"><span class="linehead"></span>洞山麻三斤。</p><a 
name="0008a18" id="0008a18"></a><p style="text-indent: 0em; margin-left: 0em"><span class="linehead"></span>洞山老漢嘴皮輕三斤麻絲鼓成繩繫綴娑婆入無<a 
name="0008a19" id="0008a19"></a>數至今不得出曹門。</p><a 
name="0008a20" id="0008a20"></a><p style="text-indent: 0em; margin-left: 2em"><span class="linehead"></span>禾山打鼓。</p><a 
name="0008a21" id="0008a21"></a><p style="text-indent: 0em; margin-left: 0em"><span class="linehead"></span>禾山打鼓秘魔擎杈一般瀟灑何必論他。</p><a 
name="0008a22" id="0008a22"></a><p style="text-indent: 0em; margin-left: 2em"><span class="linehead"></span>經首。<span class="gaiji">[米-木+八]<!--gaiji,,1[米-木+八],2,3--></span></p><a 
name="0008a23" id="0008a23"></a><p style="text-indent: 0em; margin-left: 0em"><span class="linehead"></span>以不以兮八不八秘圓三藏了無法碧眼胡僧認不<a 
name="0008a24" id="0008a24"></a>真至今狼籍遍天下。</p><a 
name="0008a25" id="0008a25"></a><p style="text-indent: 0em; margin-left: 2em"><span class="linehead"></span>黃龍三關。</p><a 
name="0008a26" id="0008a26"></a><p style="text-indent: 0em; margin-left: 0em"><span class="linehead"></span>生緣驢腳佛手拈來端的恰好走起踏破虛空管教<a 
name="0008a27" id="0008a27"></a>受用不了。</p><a 
name="0008a28" id="0008a28"></a><p style="text-indent: 0em; margin-left: 2em"><span class="linehead"></span>臨濟四喝。</p><a 
name="0008a29" id="0008a29"></a><p style="text-indent: 0em; margin-left: 0em"><span class="linehead"></span>有時一喝獅子子威風到底不如你千妖百怪走山<a 
name="0008a30" id="0008a30"></a>川露柱燈籠無處避。</p><a 
name="0008b01" id="0008b01"></a><p style="text-indent: 0em; margin-left: 0em"><span class="linehead"></span>有時一喝劍光裡橫屍萬里誰敢擬樅然排下太虛<a 
name="0008b02" id="0008b02"></a>空業<span class="corr" title='[巳&gt;已]'>已</span>令他迸出髓。</p><a 
name="0008b03" id="0008b03"></a><p style="text-indent: 0em; margin-left: 0em"><span class="linehead"></span>有時一喝草轟轟森羅萬象絕形蹤憑渠定就超方<a 
name="0008b04" id="0008b04"></a>作大海也須血染紅。</p><a 
name="0008b05" id="0008b05"></a><p style="text-indent: 0em; margin-left: 0em"><span class="linehead"></span>有時一喝不用用古今公案許多頌任他千佛亂如<a 
name="0008b06" id="0008b06"></a>麻烜赫兒郎未敢動。</p><a 
name="0008b07" id="0008b07"></a><p style="margin-left: 2em"><span class="headname">牧牛頌</span></p><a 
name="0008b08" id="0008b08"></a><p style="margin-left: 3em"><span class="headname">未牧</span></p><a 
name="0008b09" id="0008b09"></a><p><span class="lg">烏那影裏一聲哮疊壁重重去路遙轉盻復經楊柳<a 
name="0008b10" id="0008b10"></a>岸泥蹤井井犯佳苗</span></p><a 
name="0008b11" id="0008b11"></a><p style="margin-left: 3em"><span class="headname">初調</span></p><a 
name="0008b12" id="0008b12"></a><p><span class="lg">遼天鼻孔引繩穿劣性徐徐漫著鞭自此無容雲外<a 
name="0008b13" id="0008b13"></a>臥者回爭敢放低牽</span></p><a 
name="0008b14" id="0008b14"></a><p style="margin-left: 3em"><span class="headname">受制</span></p><a 
name="0008b15" id="0008b15"></a><p><span class="lg">從今不受苦奔馳異路溪山在處隨明月蘆花休借<a 
name="0008b16" id="0008b16"></a>問堂堂慶快渾忘疲</span></p><a 
name="0008b17" id="0008b17"></a><p style="margin-left: 3em"><span class="headname">回首</span></p><a 
name="0008b18" id="0008b18"></a><p><span class="lg">昂昂氣岸喚回頭一段狂心漸次柔微把鞭繩輕放<a 
name="0008b19" id="0008b19"></a>下忻然未許外拘留</span></p><a 
name="0008b20" id="0008b20"></a><p style="margin-left: 3em"><span class="headname">馴伏</span></p><a 
name="0008b21" id="0008b21"></a><p><span class="lg">繩頭拋在綠楊煙任牧東西適自然放曠且隨天地<a 
name="0008b22" id="0008b22"></a>老縱橫得意不須牽</span></p><a 
name="0008b23" id="0008b23"></a><p style="margin-left: 3em"><span class="headname">無礙</span></p><a 
name="0008b24" id="0008b24"></a><p><span class="lg">中心逆順總如如任性優游何所拘物我相忘無個<a 
name="0008b25" id="0008b25"></a>事一聲鐵笛響于于</span></p><a 
name="0008b26" id="0008b26"></a><p style="margin-left: 3em"><span class="headname">任運</span></p><a 
name="0008b27" id="0008b27"></a><p><span class="lg">出沒隨分宇宙中何妨野岸草葺葺饑餐渴飲家常<a 
name="0008b28" id="0008b28"></a>事桑海從今自淡濃</span></p><a 
name="0008b29" id="0008b29"></a><p style="margin-left: 3em"><span class="headname">相忘</span></p><a 
name="0008b30" id="0008b30"></a><p><span class="lg">形聲落落渾忘功格外風流絕異同綠水青山留不<a 
name="0008c01" id="0008c01"></a>住浩然娛我任西東</span></p><a 
name="0008c02" id="0008c02"></a><p style="margin-left: 3em"><span class="headname">獨照</span></p><a 
name="0008c03" id="0008c03"></a><p><span class="lg">那畔生涯信自閒施張垂手白雲間無生曲唱青霄<a 
name="0008c04" id="0008c04"></a>外喚醒蒼雲踏破關</span></p><a 
name="0008c05" id="0008c05"></a><p style="margin-left: 3em"><span class="headname">雙泯</span></p><a 
name="0008c06" id="0008c06"></a><p><span class="lg">去留無礙亦無蹤一道寒光映碧空但識其中端的<a 
name="0008c07" id="0008c07"></a>青黃花翠竹各叢叢</span></p><a 
name="0008c08" id="0008c08"></a><p style="margin-left: 2em"><span class="headname">分燈</span></p><a 
name="0008c09" id="0008c09"></a><p style="margin-left: 3em"><span class="headname">揮指德成</span></p><a 
name="0008c10" id="0008c10"></a><p><span class="lg">法法法無法無法法亦無付汝無無法依樣畫葫蘆</span></p><a 
name="0008c11" id="0008c11"></a><p style="margin-left: 3em"><span class="headname">佛敏寂訥</span></p><a 
name="0008c12" id="0008c12"></a><p><span class="lg">侍吾久也<span class="corr" title='[巳&gt;已]'>已</span>成功會合機緣掌上轟七尺烏藤分付<a 
name="0008c13" id="0008c13"></a>去五湖四海毒魚龍</span></p><a 
name="0008c14" id="0008c14"></a><p style="margin-left: 3em"><span class="headname">載空照滿</span></p><a 
name="0008c15" id="0008c15"></a><p><span class="lg">歷遍雲山叩艸堂喝聲未絕<span class="corr" title='[巳&gt;已]'>已</span>承當缽囊兩手親分<a 
name="0008c16" id="0008c16"></a>付遇虎逢龍始自張</span></p><a 
name="0008c17" id="0008c17"></a><p style="margin-left: 3em"><span class="headname">體真思能</span></p><a 
name="0008c18" id="0008c18"></a><p><span class="lg">捉得終南一隻虎爪牙養就堪當努而今放出三門<a 
name="0008c19" id="0008c19"></a>去吼震山河壯帝都</span></p><a 
name="0008c20" id="0008c20"></a><p style="margin-left: 3em"><span class="headname">穎如宗貴</span></p><a 
name="0008c21" id="0008c21"></a><p><span class="lg">兩次腰包入草堂口頭不住問家鄉而今頓了江湖<a 
name="0008c22" id="0008c22"></a>債一钁生涯宇宙長</span></p><a 
name="0008c23" id="0008c23"></a><p style="margin-left: 3em"><span class="headname">遐齡海福</span></p><a 
name="0008c24" id="0008c24"></a><p><span class="lg">心印傳來狀似牛老僧一向謹存收而今付與闍黎<a 
name="0008c25" id="0008c25"></a>去犁耙春風拽不休</span></p><a 
name="0008c26" id="0008c26"></a><p style="margin-left: 3em"><span class="headname">無礙祖哲</span></p><a 
name="0008c27" id="0008c27"></a><p><span class="lg">草堂養得小獅兒放出令人徹大機任是佛魔並祖<a 
name="0008c28" id="0008c28"></a>父都於爪下喪全威</span></p><a 
name="0008c29" id="0008c29"></a><p style="margin-left: 3em"><span class="headname">三賢乾維</span></p><a 
name="0008c30" id="0008c30"></a><p><span class="lg">闍黎入室扣安康勘驗機緣手腳忙一喝翻身拂袖<a 
name="0009a01" id="0009a01"></a>去橫開臭口罵諸方</span></p><a 
name="0009a02" id="0009a02"></a><p style="margin-left: 3em"><span class="headname">三大乾寬</span></p><a 
name="0009a03" id="0009a03"></a><p><span class="lg">踏破芒鞋山水窮相逢一摑始融通龜毛拂有騰龍<a 
name="0009a04" id="0009a04"></a>勢佛祖從今立下風</span></p><a 
name="0009a05" id="0009a05"></a><p style="margin-left: 3em"><span class="headname">爾聞空宣</span></p><a 
name="0009a06" id="0009a06"></a><p><span class="lg">禹門三級勢無窮氣岸頻吞萬象空撥轉蘆頭輕一<a 
name="0009a07" id="0009a07"></a>拶興雲布雨太蒼中</span></p><a 
name="0009a08" id="0009a08"></a><p style="margin-left: 3em"><span class="headname">自明海珀</span></p><a 
name="0009a09" id="0009a09"></a><p><span class="lg">伸手縮拳是甚麼話頭落也見淆訛龜毛繩鎖千江<a 
name="0009a10" id="0009a10"></a>月十聖三賢總柰何</span></p><a 
name="0009a11" id="0009a11"></a><p style="margin-left: 3em"><span class="headname">佛裔空宗</span></p><a 
name="0009a12" id="0009a12"></a><p><span class="lg">草堂出個小頭陀粉碎銀山氣力多個柄鋤兒交付<a 
name="0009a13" id="0009a13"></a>汝白雲翻轉幾偏坡</span></p><a 
name="0009a14" id="0009a14"></a><p style="margin-left: 3em"><span class="headname">明幻覺聞</span></p><a 
name="0009a15" id="0009a15"></a><p><span class="lg">東風昨夜過籬邊為說楊岐道有傳寄一音與盧行<a 
name="0009a16" id="0009a16"></a>者當家種艸自天然</span></p><a 
name="0009a17" id="0009a17"></a><p style="margin-left: 3em"><span class="headname">竹菴印善<span class="note">(居士)</span></span></p><a 
name="0009a18" id="0009a18"></a><p><span class="lg">戎馬隊中出良夫今朝特地現有無老僧贈柄鐵如<a 
name="0009a19" id="0009a19"></a>意一任將去指迷途</span></p><a 
name="0009a20" id="0009a20"></a><p style="margin-left: 3em"><span class="headname">再生空迪<span class="note">(居士)</span></span></p><a 
name="0009a21" id="0009a21"></a><p><span class="lg">箬笠戎衣入劍川腳跟悔笑艸鞋穿而今將我蒲團<a 
name="0009a22" id="0009a22"></a>去坐鎮東吳罵殺天</span></p><a 
name="0009a23" id="0009a23"></a><p style="margin-left: 2em"><span class="headname">像贊</span></p><a 
name="0009a24" id="0009a24"></a><p style="margin-left: 3em"><span class="headname">初祖</span></p><a 
name="0009a25" id="0009a25"></a><p><span class="lg">梁王殿上道個不識少室山前分皮分髓此是甚麼<a 
name="0009a26" id="0009a26"></a>所在又來者裏捏鬼咄者老臊胡花言巧語惑亂中<a 
name="0009a27" id="0009a27"></a>華多少人東走西竄錯過了好光陰也</span></p><a 
name="0009a28" id="0009a28"></a><p style="margin-left: 3em"><span class="headname">自贊<span class="note">(佛敏維那請)</span></span></p><a 
name="0009a29" id="0009a29"></a><p><span class="lg">律累累律舌頭無骨拉杖人前神號鬼哭敏公持去<a 
name="0009a30" id="0009a30"></a>向長安挂與閒房伴松竹</span></p><a 
name="0009b01" id="0009b01"></a><p style="text-indent: 0em; margin-left: 0em"><span class="headname">　　　　又<span class="note">(飛石侍者請)</span></span></p><a 
name="0009b02" id="0009b02"></a><p><span class="lg">分明認得想不起你師嗣阿誰昭覺嫡子阿呵呵羅<a 
name="0009b03" id="0009b03"></a>羅哩燈籠沿壁上天台老鼠跌在油瓶裏</span></p><a 
name="0009b04" id="0009b04"></a><p style="text-indent: 0em; margin-left: 0em"><span class="headname">　　　　又<span class="note">(月菴請)</span></span></p><a 
name="0009b05" id="0009b05"></a><p><span class="lg">寫吾像請吾贊呵呵笑倒挑柴漢一頭尖擔兩頭脫<a 
name="0009b06" id="0009b06"></a>恰恰錯過娘生面</span></p><a 
name="0009b07" id="0009b07"></a><p style="text-indent: 0em; margin-left: 0em"><span class="headname">　　　　又<span class="note">(法祥居士請)</span></span></p><a 
name="0009b08" id="0009b08"></a><p><span class="lg">握條拄杖禿眉禿眼咬定乾坤▆通權便咄咄直饒<a 
name="0009b09" id="0009b09"></a>坐到驢年亦是徐六擔板</span></p><a 
name="0009b10" id="0009b10"></a><p style="margin-left: 3em"><span class="headname">法派</span></p><a 
name="0009b11" id="0009b11"></a><p><span class="lg">真寂含法性了達正圓通燈續曹溪旨光輝徹大同</span></p><a 
name="0009b12" id="0009b12"></a><p style="margin-left: 3em"><span class="headname">四威儀</span></p><a 
name="0009b13" id="0009b13"></a><p><span class="lg">山中行步步踏雲岑沒高下踢出石骨筋</span></p><a 
name="0009b14" id="0009b14"></a><p><span class="lg">山中住宇宙權作屋折腳鐺清泉和月煮</span></p><a 
name="0009b15" id="0009b15"></a><p><span class="lg">山中坐蒲團沒一個倚松根日過月又過</span></p><a 
name="0009b16" id="0009b16"></a><p><span class="lg">山中臥石頭都枕破忽醒來紅日照著我</span></p><a 
name="0009b17" id="0009b17"></a><p style="margin-left: 2em"><span class="headname">行繇</span></p><a 
name="0009b18" id="0009b18"></a><p style="text-indent: 0em; margin-left: 0em"><span class="linehead"></span>一日大眾入方丈請示行繇師云老僧本邑楊氏子<a 
name="0009b19" id="0009b19"></a>母姓許天啟丙寅六月十五日生自幼發願出家父<a 
name="0009b20" id="0009b20"></a>母不允年十六歲吾鄉遭亂父母相繼而亡予逃難<a 
name="0009b21" id="0009b21"></a>漢沔見多慘殺痛念生死乃投師祝髮聞丈雪和尚<a 
name="0009b22" id="0009b22"></a>荷雙桂衣缽杖抵興元藩下眾官延住靜明開堂予<a 
name="0009b23" id="0009b23"></a>矢志往參師問那里人予曰四川人師云你識字麼<a 
name="0009b24" id="0009b24"></a>予曰不識師云者樣好漢字也不識喚知客領者僧<a 
name="0009b25" id="0009b25"></a>入堂去予入堂朝夕坐次心意恍惚一味浮逼逼地<a 
name="0009b26" id="0009b26"></a>不異挑百三十觔擔子放不下相似忽一夕聞開小<a 
name="0009b27" id="0009b27"></a>靜如虛空霹靂將胸中礙膺之物一擊粉碎殊覺通<a 
name="0009b28" id="0009b28"></a>身輕快期畢隨師下東吳上天童遍參諸方後到福<a 
name="0009b29" id="0009b29"></a>嚴參費老人命坐喫茶次費豎指云此是你師翁咬<a 
name="0009b30" id="0009b30"></a>底予曰為甚如此費云也是機綠予曰既是機綠何<a 
name="0009c01" id="0009c01"></a>不截取頭去費云降將不斬予曰自是手短費與一<a 
name="0009c02" id="0009c02"></a>掌予一喝便出至嘉興東塔值本師問你從福嚴來<a 
name="0009c03" id="0009c03"></a>帶得甚麼寶物予一喝師云將謂別有那予曰若有<a 
name="0009c04" id="0009c04"></a>則不歸了師微笑己亥秋藩下發人迎本師歸漢中<a 
name="0009c05" id="0009c05"></a>予隨侍北返復靜明下草堂傾誠請益經二十年矣<a 
name="0009c06" id="0009c06"></a>末後鶴乘期終本師重闢昭覺囑予繼席艸堂予曰<a 
name="0009c07" id="0009c07"></a>實媿何人敢當此任師云你隨老僧多年師資久契<a 
name="0009c08" id="0009c08"></a>正好歇去遂出衣拂源流偈曰適來東海鯉入閬自<a 
name="0009c09" id="0009c09"></a>成章掣起滔天浪春風滿大唐予辭不<span class="corr" title='[巳&gt;已]'>已</span>乃拜受之<a 
name="0009c10" id="0009c10"></a>數年以來每事拳拳服膺未敢輕露今日眾兄弟索<a 
name="0009c11" id="0009c11"></a>揚家醜略述大概如此。</p><a 
name="0009c12" id="0009c12"></a><a 
name="0009c13" id="0009c13"></a><a 
name="0009c14" id="0009c14"></a><a 
name="0009c15" id="0009c15"></a><a 
name="0009c16" id="0009c16"></a><a 
name="0009c17" id="0009c17"></a><a 
name="0009c18" id="0009c18"></a><a 
name="0009c19" id="0009c19"></a><a 
name="0009c20" id="0009c20"></a><p><span class="juanname">草堂耨雲實禪師語錄卷二<span class="note">(終)</span></span></p><a 
name="0009c21" id="0009c21"></a><a 
name="0009c22" id="0009c22"></a><a 
name="0009c23" id="0009c23"></a><a 
name="0009c24" id="0009c24"></a><a 
name="0009c25" id="0009c25"></a><a 
name="0009c26" id="0009c26"></a><a 
name="0009c27" id="0009c27"></a><a 
name="0009c28" id="0009c28"></a><a 
name="0009c29" id="0009c29"></a><a 
name="0009c30" id="0009c30"></a><a 
name="0010a01" id="0010a01"></a><div class="w"><div style="margin-left: 1em"><div class="xu"><p style="margin-left: 3em"><span class="headname">後跋</span></p><a 
name="0010a02" id="0010a02"></a><p style="text-indent: 0em; margin-left: 0em"><span class="linehead"></span>粵維三教之遺跡一葦之別傳無非挽迴亡子之狂<a 
name="0010a03" id="0010a03"></a>心耳如我迦文愍念一切眾生為一大事因緣出現<a 
name="0010a04" id="0010a04"></a>於世四十九年談經三百餘會收束許多出格男兒<a 
name="0010a05" id="0010a05"></a>末後於多子塔前談無所談驀地拈花示眾百萬人<a 
name="0010a06" id="0010a06"></a>天中出個沒勾當漢破顏微笑遂將正法眼藏付伊<a 
name="0010a07" id="0010a07"></a>傳持二十八世復有婆羅門將法印袖入中國名曰<a 
name="0010a08" id="0010a08"></a>教外別傳既云教外焉得有言乎所以教中道是法<a 
name="0010a09" id="0010a09"></a>不可示言辭相寂滅又曰因言而顯理焉得言無如<a 
name="0010a10" id="0010a10"></a>草堂法兄負昭覺老人之缽袋子開法於閬水亦有<a 
name="0010a11" id="0010a11"></a>年矣所行無言之道因紳衿士庶十方衲子悉叩其<a 
name="0010a12" id="0010a12"></a>門迫不得<span class="corr" title='[巳&gt;已]'>已</span>接引歸來遂有上堂小參開示頌古拈<a 
name="0010a13" id="0010a13"></a>古好事者日錄成帖俾四眾人等就路還家也予癸<a 
name="0010a14" id="0010a14"></a>亥秋昭覺謝任仍歸青城舊隱一日有爾聞明幻二<a 
name="0010a15" id="0010a15"></a>侄持稿見示展卷讀之言言見諦字字放光信滹沱<a 
name="0010a16" id="0010a16"></a>一脈代有其人予欲無言可乎茲不揣堊墁之業遂<a 
name="0010a17" id="0010a17"></a>贅數語於篇末敢獻大方<span class="gaiji">&#x741F;<!--gaiji,,1[王*隹],2&#x741F;,3--></span>琢之手請嘗試之以為<a 
name="0010a18" id="0010a18"></a>何如。</p><a 
name="0010a19" id="0010a19"></a><p style="text-indent: 0em; margin-left: 0em"><span class="linehead"></span>乙丑林鍾月青城法弟徹生沐手書於鳳林山房</p><a 
name="0010a20" id="0010a20"></a><p style="text-indent: 0em; margin-left: 9em"><span class="linehead"></span>板存嘉興楞嚴般若堂流通</p></div></div></div>
<hr>【經文資訊】嘉興藏第 37 冊 No. B370 草堂耨雲實禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1be3.html?index=J37nB370" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB370_002 by HTTrack Website Copier/3.x [XR&CO'2008], Tue, 03 Jun 2014 00:56:10 GMT -->
</html>
