<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T38n1777_003 by HTTrack Website Copier/3.x [XR&CO'2008], Mon, 02 Jun 2014 23:21:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga1590.gif?utmac=MO-30696269-4&amp;utmn=602746870&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT38&amp;utmp=%2Fmobile%2Findex.php%3Findex%3DT38n1777_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5401.html?index=T38n1777_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第38冊<br/>No.1777 維摩經玄疏 (6卷)<br/>【隋 智顗撰】<br/>第 3 卷</p>
	<a href="index62cd.html?index=T38n1777_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T38">
<div class="root" id="1777" sutra_name="維摩經玄疏" sutra_juan="[卷3]">　
<a 
name="0532b01" id="0532b01"></a><a 
name="0532b02" id="0532b02"></a><p><span class="juanname">維摩經玄疏卷第三</span></p><a 
name="0532b03" id="0532b03"></a><a 
name="0532b04" id="0532b04"></a><p style="margin-left: 4em"><span class="byline">天台山修禪寺沙門智顗撰</span></p><a 
name="0532b05" id="0532b05"></a><p style="text-indent: 0em; margin-left: 0em"><span class="linehead"></span>第三明四教分別者。前明三觀釋淨無垢稱<a 
name="0532b06" id="0532b06"></a>約理智無惑。智能稱理稱緣故受淨無垢稱<a 
name="0532b07" id="0532b07"></a>之號。但以眾生機緣不同。致有頓漸之異不<a 
name="0532b08" id="0532b08"></a>定祕<span class="corr" title='[蜜&gt;密]'>密</span>之殊。是以古今諸師各為理釋。今所<a 
name="0532b09" id="0532b09"></a>立義意異前規。故無言之理悉檀赴緣而巧<a 
name="0532b10" id="0532b10"></a>說略撰四教。以暢其宗用通毘摩羅詰之名。<a 
name="0532b11" id="0532b11"></a>若能達斯旨者。非但此經文義皎然。漸頓不<a 
name="0532b12" id="0532b12"></a>定祕<span class="corr" title='[蜜&gt;密]'>密</span>之蹤皆無滯也。今明此義略開七重。</p><a 
name="0532b13" id="0532b13"></a><p style="text-indent: 0em; margin-left: 0em"><span class="linehead"></span>　第一釋四教名　第二辨所詮　第三約位<a 
name="0532b14" id="0532b14"></a>分別　第四明權實　第五對觀心　第六<a 
name="0532b15" id="0532b15"></a>通諸經論　第七銷此經文</p><a 
name="0532b16" id="0532b16"></a><p style="text-indent: 0em; margin-left: 0em"><span class="linehead"></span>第一釋四教名者即為四意。一釋三藏教名。<a 
name="0532b17" id="0532b17"></a>二釋通教名。三釋別教名。四釋圓教名。第一<a 
name="0532b18" id="0532b18"></a>釋三藏教名者。此教明因緣生滅四聖諦理。<a 
name="0532b19" id="0532b19"></a>正教小乘傍化菩薩。所言三藏者。一修多羅<a 
name="0532b20" id="0532b20"></a>藏。二毘尼藏。三阿毘曇藏。一修多羅藏者。修<a 
name="0532b21" id="0532b21"></a>多羅此或言無翻。或言有翻者亦有多家不<a 
name="0532b22" id="0532b22"></a>同。而多用法本為翻。所謂出世言教之本故<a 
name="0532b23" id="0532b23"></a>云法本。即是四阿含經也。二毘尼藏者。此翻<a 
name="0532b24" id="0532b24"></a>言滅。佛說作無作戒滅身口之惡。是故云滅。<a 
name="0532b25" id="0532b25"></a>即是八十誦律也<span class="note">(因從果得名也)</span>。三阿毘曇藏者。阿<a 
name="0532b26" id="0532b26"></a>毘曇此翻言無比法。聖人智慧分別法義戒<a 
name="0532b27" id="0532b27"></a>定無比故云無比法。若佛自分別法相義。若<a 
name="0532b28" id="0532b28"></a>弟子分別法相。皆名阿毘曇也。此之三法通<a 
name="0532b29" id="0532b29"></a>名藏者。藏以含藏為義。但解者不同。有言文<a 
name="0532c01" id="0532c01"></a>能含理故名為藏。有言理能含文故名為藏。<a 
name="0532c02" id="0532c02"></a>今言三法之名各是一句。三名各含文理故<a 
name="0532c03" id="0532c03"></a>名藏也。阿含即是定藏故云次第求也。毘尼<a 
name="0532c04" id="0532c04"></a>即是戒藏故云因緣求也。阿毘曇即是慧藏<a 
name="0532c05" id="0532c05"></a>故云性相求也。此教的屬小乘。故法華云。貪<a 
name="0532c06" id="0532c06"></a>著小乘三藏學者。第二釋通教名。通者同也。<a 
name="0532c07" id="0532c07"></a>三乘同稟故名為通。此教明因緣即空無生<a 
name="0532c08" id="0532c08"></a>四真諦理。是摩訶衍教之初門也。正為菩薩<a 
name="0532c09" id="0532c09"></a>傍兼二乘故。大品經勸學品明欲學三乘悉<a 
name="0532c10" id="0532c10"></a>教當學般若。所言通者乃有多塗略出八義。<a 
name="0532c11" id="0532c11"></a>一教通。二理通。三智通。四斷通。五行通。六<a 
name="0532c12" id="0532c12"></a>位通。七因通。八果通。教通者。三乘同稟幻化<a 
name="0532c13" id="0532c13"></a>即空之教也。理通者。同是遍真之理也。智通<a 
name="0532c14" id="0532c14"></a>者。同得巧度一切智也。斷通者。界內惑斷同<a 
name="0532c15" id="0532c15"></a>也。行通者。見思無漏行同也。位通者。從乾慧<a 
name="0532c16" id="0532c16"></a>地乃至辟支佛地位皆同也。因通者。九無閡<a 
name="0532c17" id="0532c17"></a>同也。果通者。九解脫二種涅槃之果同也。通<a 
name="0532c18" id="0532c18"></a>義有八。而但名通教者。若不因通教則不知<a 
name="0532c19" id="0532c19"></a>理通乃至成通果也。故諸大乘方等及諸般<a 
name="0532c20" id="0532c20"></a>若有二乘得道者。皆同稟此教也。第三釋別<a 
name="0532c21" id="0532c21"></a>教名者。別者不共之名也。此教不共二乘人<a 
name="0532c22" id="0532c22"></a>說但教菩薩故名別教。此教正明因緣假名<a 
name="0532c23" id="0532c23"></a>無量四聖諦理。的化菩薩不涉二乘。所言別<a 
name="0532c24" id="0532c24"></a>者義乃多塗略出八意。一教別。二理別。三智<a 
name="0532c25" id="0532c25"></a>別。四斷別。五行別。六位別。七因別。八果別。<a 
name="0532c26" id="0532c26"></a>故名別教。教別者說恒沙佛法但為菩薩也。<a 
name="0532c27" id="0532c27"></a>理別者藏識有恒沙俗諦之理也。智別者道<a 
name="0532c28" id="0532c28"></a>種智也。斷別者恒沙無知界外見思無明斷<a 
name="0532c29" id="0532c29"></a>也。行別者菩薩歷劫修自行化他之行也。位<a 
name="0533a01" id="0533a01"></a>別者三十心伏無明是賢位十地發真斷無明<a 
name="0533a02" id="0533a02"></a>是聖位也。因別者無閡金剛因也。果別者<a 
name="0533a03" id="0533a03"></a>解脫大涅槃四德果也。別義有八而但名別<a 
name="0533a04" id="0533a04"></a>教者。若不因別教則不知別理乃至得別<a 
name="0533a05" id="0533a05"></a>果也。問曰。何故不說為不共教而作別教<a 
name="0533a06" id="0533a06"></a>之名。答曰。大智論明大共般若。即是不共二<a 
name="0533a07" id="0533a07"></a>乘人說。如不思議經。今明別教如說方等大<a 
name="0533a08" id="0533a08"></a>品。二乘共聞說。而別教菩薩兼欲簡非圓教<a 
name="0533a09" id="0533a09"></a>別雖異通猶未圓也。第四釋圓教者。圓以不<a 
name="0533a10" id="0533a10"></a>偏為義。此教明不思議因緣中道實相之理。<a 
name="0533a11" id="0533a11"></a>事理具足不偏不別。但化最上利根大士故<a 
name="0533a12" id="0533a12"></a>名圓教也。所言圓教者義乃多塗略說有八。<a 
name="0533a13" id="0533a13"></a>一教圓。二理圓。三智圓。四斷圓。五行圓。六<a 
name="0533a14" id="0533a14"></a>位圓。七因圓。八果圓。教圓者直說一實諦言<a 
name="0533a15" id="0533a15"></a>教不偏也。理圓者一實即法界海理不偏也。<a 
name="0533a16" id="0533a16"></a>智圓者一切種智也。斷圓者五住圓斷也。行<a 
name="0533a17" id="0533a17"></a>圓者一行一切行也。位圓者從初一地具足<a 
name="0533a18" id="0533a18"></a>諸地功德也。因圓者雙照二諦自然流入也。<a 
name="0533a19" id="0533a19"></a>果圓者妙覺不思議三德之果不縱不橫也。圓<a 
name="0533a20" id="0533a20"></a>義有八而但名圓教者。若不因圓教則不知<a 
name="0533a21" id="0533a21"></a>圓理乃至得成圓果也。問曰。四教出何經論。<a 
name="0533a22" id="0533a22"></a>答曰。四教散在諸經論。無處而不明也。如上<a 
name="0533a23" id="0533a23"></a>引法華經所明貪著小乘三藏學者。成實論<a 
name="0533a24" id="0533a24"></a>云。故我正欲論三藏中實義。豈非三藏教也。<a 
name="0533a25" id="0533a25"></a>大品經勸學品勸三乘同學般若。中論云。得<a 
name="0533a26" id="0533a26"></a>諸法實相有三種人。豈非通教也。無量義經<a 
name="0533a27" id="0533a27"></a>云。摩訶般若華嚴海空宣說菩薩歷劫修行。<a 
name="0533a28" id="0533a28"></a>大智論云。般若有二種。一者共二乘說。二不<a 
name="0533a29" id="0533a29"></a>共二乘說。如此等經論豈非別教也。華嚴經<a 
name="0533b01" id="0533b01"></a>明圓滿修多羅。此經明一念知一切法即是<a 
name="0533b02" id="0533b02"></a>坐道場。大品經具足品云。一心具萬行。法華<a 
name="0533b03" id="0533b03"></a>經云。合掌以敬心欲聞具足道。涅槃經云。是<a 
name="0533b04" id="0533b04"></a>大涅槃名諸佛法界。大智論云。三智其實一<a 
name="0533b05" id="0533b05"></a>心得。如此等諸經論豈非並明圓教也。是義<a 
name="0533b06" id="0533b06"></a>在下。自當分明。問曰。四教之文乃當散在經<a 
name="0533b07" id="0533b07"></a>論。而未見一處經論聚明。答曰。雖復無的四<a 
name="0533b08" id="0533b08"></a>教名目。今映傍大乘經論立四教名義者。如<a 
name="0533b09" id="0533b09"></a>大涅槃經明四不可說。有因緣故亦可得說<a 
name="0533b10" id="0533b10"></a>四種之說以化前緣。即是四教也。大涅槃經<a 
name="0533b11" id="0533b11"></a>明四番轉四諦法輪。即是四教之意也。法華<a 
name="0533b12" id="0533b12"></a>經明三草二木一地所生。即是四教意也。中<a 
name="0533b13" id="0533b13"></a>論破諸異執。既說因緣所生四句通佛四說。<a 
name="0533b14" id="0533b14"></a>即是四教之意也。如此等四種說法隨機利<a 
name="0533b15" id="0533b15"></a>物。即是四教義皆是四教之異名耳。問曰。法<a 
name="0533b16" id="0533b16"></a>華經云。佛平等說如一味雨。何曾定有四說之<a 
name="0533b17" id="0533b17"></a>殊。答曰。上來處處引四不可說有因緣故亦<a 
name="0533b18" id="0533b18"></a>可得說。尚未曾定有一說。何曾定有四教耶。<a 
name="0533b19" id="0533b19"></a>但以眾生有四種根性不同。所謂下中上上<a 
name="0533b20" id="0533b20"></a>上四根不同。致感四說四教之殊。即是法華<a 
name="0533b21" id="0533b21"></a>經明三草二木一地所生之譬譬此四根也。<a 
name="0533b22" id="0533b22"></a>故此經云。佛以一音演說法。眾生隨類各得<a 
name="0533b23" id="0533b23"></a>解者。即是四根異解佛教不同也。但諸經明<a 
name="0533b24" id="0533b24"></a>義不同。自有異說異解一解一說異解一說<a 
name="0533b25" id="0533b25"></a>一解無說無解。故此經云。其說法者無說無<a 
name="0533b26" id="0533b26"></a>示。其聽法者無聞無得。若達此意四教點空<a 
name="0533b27" id="0533b27"></a>立義何所疑哉。問曰。四教義與地論人四宗<a 
name="0533b28" id="0533b28"></a>義同不。答曰。若人問言四諦與四大同不此<a 
name="0533b29" id="0533b29"></a>云何。答今不依四宗立四教者。意乃多塗略<a 
name="0533c01" id="0533c01"></a>出三妨。一四宗名義言方似滯。二細尋研覈。<a 
name="0533c02" id="0533c02"></a>立名作義似如不便。三四宗名義雖言富博。<a 
name="0533c03" id="0533c03"></a>一家往望攝佛教門。猶有所闕。一四宗名義<a 
name="0533c04" id="0533c04"></a>言方似滯者。彼不依四不可說。用四悉檀說<a 
name="0533c05" id="0533c05"></a>則成滯也。二細尋研覈名義似如不便者。彼<a 
name="0533c06" id="0533c06"></a>之四宗毘曇明見有得通可許。因緣為宗。三<a 
name="0533c07" id="0533c07"></a>假是世諦。見世諦未得道。何得以假名為宗。<a 
name="0533c08" id="0533c08"></a>成論明見空得道。何不以空宗也。且大智論<a 
name="0533c09" id="0533c09"></a>明三藏教有三門得道。空是第二門無假名<a 
name="0533c10" id="0533c10"></a>門也。又大智論彈方廣人取十諭。說一切法<a 
name="0533c11" id="0533c11"></a>不生不滅失般若意。豈得幻化為不真宗也。<a 
name="0533c12" id="0533c12"></a>今諮曰。不真宗即是通教。真宗即是通宗者。<a 
name="0533c13" id="0533c13"></a>宗則通真不真。不真何得沒宗而用教。真宗<a 
name="0533c14" id="0533c14"></a>何意無教而立宗。宗若無教何得知真耶。答<a 
name="0533c15" id="0533c15"></a>曰。楞伽經云。說通教童矇宗通教菩薩。故以<a 
name="0533c16" id="0533c16"></a>真為通宗也。又諮曰。若爾前因緣假名不真。<a 
name="0533c17" id="0533c17"></a>皆是教童矇。不應立宗名也。如是覆<span class="gaiji">&#x5374;<!--gaiji,卻,1[去*ㄗ],2&#x5374;,3--></span><span class="gaiji">&#x7ADD;<!--gaiji,並,1[立*立],2&#x7ADD;,3--></span>決<a 
name="0533c18" id="0533c18"></a>意。謂立四宗名似如不便也。今言四教者。佛<a 
name="0533c19" id="0533c19"></a>從初得道至大涅槃。顯示一切法門無非言<a 
name="0533c20" id="0533c20"></a>教也。三四宗明義。若比古今實為富博。一家<a 
name="0533c21" id="0533c21"></a>往望攝佛法意。猶大有所闕。今採諸經論立<a 
name="0533c22" id="0533c22"></a>四教義。一教各有四門。四教合有十六門。即<a 
name="0533c23" id="0533c23"></a>是十六宗明義也。彼因緣假名兩宗似此所<a 
name="0533c24" id="0533c24"></a>明三藏教有空二門相參猶闕昆勒門及非有<a 
name="0533c25" id="0533c25"></a>非空門也。彼不真宗明如幻化。似與此通教<a 
name="0533c26" id="0533c26"></a>有門相參。餘三門彼所不明。彼真宗似與此<a 
name="0533c27" id="0533c27"></a>別教有門相參。三門彼所不明。是則四宗明義<a 
name="0533c28" id="0533c28"></a>但得與三教四門相參。圓教四門彼所不明。四<a 
name="0533c29" id="0533c29"></a>教猶有十二門。彼四宗所不明也。又護身法<a 
name="0534a01" id="0534a01"></a>師用五宗明義。四宗如前。長立法界宗。似與<a 
name="0534a02" id="0534a02"></a>此圓教有門相參。四教猶有十一門。彼所不<a 
name="0534a03" id="0534a03"></a>明也。耆闍法師用六宗明義。三宗似與此三<a 
name="0534a04" id="0534a04"></a>門相參。如上分別。彼真宗與此通教空門相<a 
name="0534a05" id="0534a05"></a>參。彼常宗似與此別教有門相參。彼圓宗似<a 
name="0534a06" id="0534a06"></a>與此圓教有門相參。此四教猶有十門。彼六<a 
name="0534a07" id="0534a07"></a>宗所不明也。故知四宗五宗六宗雖言古今<a 
name="0534a08" id="0534a08"></a>已來明義富博。今家往望攝佛教門猶有所<a 
name="0534a09" id="0534a09"></a>闕也。所以前明四悉檀義者。正是述一家通<a 
name="0534a10" id="0534a10"></a>教說法與古今說法運用不同也。前明三觀<a 
name="0534a11" id="0534a11"></a><span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>破諸法略為數十番。次此下明四教所詮<a 
name="0534a12" id="0534a12"></a>約諸教立義。其尋覽者則知與諸禪師及三<a 
name="0534a13" id="0534a13"></a>論師破義及立義意不同也。問曰。四教遍通<a 
name="0534a14" id="0534a14"></a>眾經。何得的用通此經也。答曰。今撰四教義<a 
name="0534a15" id="0534a15"></a>遍通諸經別有大本。略撮其要通此經文者。<a 
name="0534a16" id="0534a16"></a>正言此經具明四教入道。故須知大意也。但<a 
name="0534a17" id="0534a17"></a>諸師多採經通論。致令晚生。皆謂論富經貧。<a 
name="0534a18" id="0534a18"></a>今採經論通經意。欲令後生知經富論貧也。<a 
name="0534a19" id="0534a19"></a>敬重大乘真佛所說功德無量是入道正因。<a 
name="0534a20" id="0534a20"></a>輕經重論甚可傷也。第二辨所詮者。夫教是<a 
name="0534a21" id="0534a21"></a>能詮。理是所詮。故因理設教。由教顯理。即理<a 
name="0534a22" id="0534a22"></a>非教。即教非理。離理無教。離教無理。故思益<a 
name="0534a23" id="0534a23"></a>經云。菩提之中無文字。文字之中亦無菩提。<a 
name="0534a24" id="0534a24"></a>離菩提無文字。離文字無菩提。以離菩提無<a 
name="0534a25" id="0534a25"></a>文字故約理而施教。離文字無菩提故施教<a 
name="0534a26" id="0534a26"></a>即能顯理。是則教為能詮理為所詮意在於<a 
name="0534a27" id="0534a27"></a>此。所言理者即是諦也。今約諦明理。由理起<a 
name="0534a28" id="0534a28"></a>教。教能詮理。教是能詮。理是所詮。就所詮義<a 
name="0534a29" id="0534a29"></a>略為四意。一約四諦理明所詮。二約三諦理<a 
name="0534b01" id="0534b01"></a>明所詮。三明二諦理明所詮。四約一諦理明<a 
name="0534b02" id="0534b02"></a>所詮。第一約四諦明所詮者即為三意。一明<a 
name="0534b03" id="0534b03"></a>所詮四諦理。二明能詮教。三明約經論。一明<a 
name="0534b04" id="0534b04"></a>所詮四諦理者有四種四諦。一生滅四諦。二<a 
name="0534b05" id="0534b05"></a>無生四諦。三無量四諦。四無作四諦。大意出<a 
name="0534b06" id="0534b06"></a>大涅槃經。二明能詮教者。即是四教能詮四<a 
name="0534b07" id="0534b07"></a>種四諦理也。即為四。一三藏教詮生滅四諦<a 
name="0534b08" id="0534b08"></a>理。二明通教詮無生四真諦理。三明別教詮<a 
name="0534b09" id="0534b09"></a>無量四諦理。四明圓教詮無作四諦理也。三<a 
name="0534b10" id="0534b10"></a>明對經論者即為二意。一對經二對論。一對<a 
name="0534b11" id="0534b11"></a>經者。若華嚴經多明別圓兩教詮無量無作<a 
name="0534b12" id="0534b12"></a>二種四諦理。聲聞經但明三藏教詮生滅四<a 
name="0534b13" id="0534b13"></a>諦理。大集方等及此經明四教詮四種四諦<a 
name="0534b14" id="0534b14"></a>理。摩訶般若多明三教詮三種四諦理。法華<a 
name="0534b15" id="0534b15"></a>經但說圓經詮無作四諦理。大涅槃明四教<a 
name="0534b16" id="0534b16"></a>詮四種四諦理也。二明對論者。若別通經論<a 
name="0534b17" id="0534b17"></a>類經可知。若通申經論如中論破一切內外<a 
name="0534b18" id="0534b18"></a>顛倒執諍竟。外人問曰。若一切世間皆空無<a 
name="0534b19" id="0534b19"></a>所有者。即應無生無滅。以無生滅故則無四<a 
name="0534b20" id="0534b20"></a>諦四沙門果三寶。若受空法。有如此等過。論<a 
name="0534b21" id="0534b21"></a>主答曰。汝今實不能知空空因緣。諸佛依二<a 
name="0534b22" id="0534b22"></a>諦為眾生說法。若不知二諦則不知真佛法。<a 
name="0534b23" id="0534b23"></a>以有空義故則一切法得成。若無空義者。一<a 
name="0534b24" id="0534b24"></a>切法則不成。一切法成者有四諦四沙門果<a 
name="0534b25" id="0534b25"></a>三寶也。今釋此語論主破執見既盡明有四<a 
name="0534b26" id="0534b26"></a>諦四沙門果三寶者。即是申摩訶衍教三種<a 
name="0534b27" id="0534b27"></a>四諦三種四沙門果三種三寶也。問曰。云何<a 
name="0534b28" id="0534b28"></a>得知。答曰。論主說偈故知有也。偈云。因緣所<a 
name="0534b29" id="0534b29"></a>生法我說即是空。此偈申通教大乘詮無生<a 
name="0534c01" id="0534c01"></a>四諦四沙門果三寶也。偈云亦名為假名。即<a 
name="0534c02" id="0534c02"></a>是申別教大乘詮無量四聖諦四沙門果三寶<a 
name="0534c03" id="0534c03"></a>也。偈云亦名中道義。即是圓教大乘詮無作<a 
name="0534c04" id="0534c04"></a>四實諦四沙門果三寶也。破申之意大乘三<a 
name="0534c05" id="0534c05"></a>教祇用一偈。作論之功妙在於此。次後說兩<a 
name="0534c06" id="0534c06"></a>品。初品云。問曰。已知摩訶衍入第一義。今欲<a 
name="0534c07" id="0534c07"></a>聞聲聞經入第一義。論主具明生滅十二因<a 
name="0534c08" id="0534c08"></a>緣。破六十二見入第一義。即是為鈍根聲聞<a 
name="0534c09" id="0534c09"></a>弟子說因緣生滅相。生滅因緣即是生滅四<a 
name="0534c10" id="0534c10"></a>諦四沙門果三寶也。中論前申摩訶衍通別<a 
name="0534c11" id="0534c11"></a>圓三教三種四諦四沙門果三寶。後兩品申<a 
name="0534c12" id="0534c12"></a>三藏生滅四諦四沙門果三寶者。以後世人<a 
name="0534c13" id="0534c13"></a>根轉鈍。應須還用此教。是則中論文略而義<a 
name="0534c14" id="0534c14"></a>富。申佛四教既明詮於四諦之理已顯故言<a 
name="0534c15" id="0534c15"></a>有四諦也。乃是如意殊論非唼水殊論也。若<a 
name="0534c16" id="0534c16"></a>不解此義。單複織假未知。若為通經四假通<a 
name="0534c17" id="0534c17"></a>經意終難見也。第二約三諦明四教所詮之<a 
name="0534c18" id="0534c18"></a>理者即為三意。一明三諦所詮理。二明能詮<a 
name="0534c19" id="0534c19"></a>四教。三約經論。一明三諦所詮理者。三諦名<a 
name="0534c20" id="0534c20"></a>義具出瓔珞仁王兩經。經云。一有諦二無諦<a 
name="0534c21" id="0534c21"></a>三中道第一義諦。有諦者。如世人心所見理<a 
name="0534c22" id="0534c22"></a>名為有諦。亦名俗諦。無諦者。出世人心所見<a 
name="0534c23" id="0534c23"></a>理名為無諦。亦名真諦。中道第一義諦者。諸<a 
name="0534c24" id="0534c24"></a>佛菩薩之所見理名中道第一義諦。亦名一<a 
name="0534c25" id="0534c25"></a>實諦。故大涅槃經云。凡夫者有。二乘者無。諸<a 
name="0534c26" id="0534c26"></a>佛菩薩不有不無。三諦義至釋入不二法門<a 
name="0534c27" id="0534c27"></a>品當略明也。二明能詮四教者即為四。一三<a 
name="0534c28" id="0534c28"></a>藏教但詮二諦理。所以稟教之流不聞佛性<a 
name="0534c29" id="0534c29"></a>常住涅槃。二通教亦但詮二諦理。所以稟教<a 
name="0535a01" id="0535a01"></a>之流亦不聞佛性常住涅槃。三乘猶存灰斷<a 
name="0535a02" id="0535a02"></a>之果也。三別教別詮三諦理。所以稟教之流<a 
name="0535a03" id="0535a03"></a>三十心但成二觀二智方便。登地方乃見佛性<a 
name="0535a04" id="0535a04"></a>入法流也。四圓教圓詮三諦。稟教之流初心<a 
name="0535a05" id="0535a05"></a>即開佛知見。自然流入薩婆若海也。三明對<a 
name="0535a06" id="0535a06"></a>經論者。華嚴但詮假名俗諦中道。又解云。華<a 
name="0535a07" id="0535a07"></a>嚴教詮別三諦一心。三藏漸教詮真俗二諦。<a 
name="0535a08" id="0535a08"></a>方等大乘之教詮三諦。一往同華嚴。摩訶般<a 
name="0535a09" id="0535a09"></a>若亦具詮三諦。一往同華嚴。法華但詮一心<a 
name="0535a10" id="0535a10"></a>三諦。涅槃備詮三諦。一往亦同華嚴也。諸論<a 
name="0535a11" id="0535a11"></a>隨經類之可知。中論偈云。因緣所生法我說<a 
name="0535a12" id="0535a12"></a>即是空。此即詮真諦。亦名為假名即詮俗諦<a 
name="0535a13" id="0535a13"></a>也。亦名中道義即詮中道第一義諦也。此偈<a 
name="0535a14" id="0535a14"></a>即是申摩訶衍詮三諦理。若下兩品明聲聞<a 
name="0535a15" id="0535a15"></a>經入第一義。此即是別申三藏。教詮二諦理<a 
name="0535a16" id="0535a16"></a>也。第三約二諦明所詮者亦為三意。一正明<a 
name="0535a17" id="0535a17"></a>所詮理。二明能詮教。三約經論。一明所詮理<a 
name="0535a18" id="0535a18"></a>者即是二諦理也。二諦有二種。一者理外二<a 
name="0535a19" id="0535a19"></a>諦。二者理內二諦。若真諦非佛性即是理外<a 
name="0535a20" id="0535a20"></a>之二諦。真諦即佛性即是理內之二諦也。一<a 
name="0535a21" id="0535a21"></a>理外二諦有二種。一者不即二諦生滅二諦<a 
name="0535a22" id="0535a22"></a>也。二者相即二諦無生二諦也。故大品經云。<a 
name="0535a23" id="0535a23"></a>即色是空非色滅空。色滅方空是不即二諦。<a 
name="0535a24" id="0535a24"></a>即色是空相即二諦也。二明理內二諦亦有<a 
name="0535a25" id="0535a25"></a>二種。一不即二諦。二相即二諦。不即二諦<a 
name="0535a26" id="0535a26"></a>即是無量二諦。故大涅槃經云。分別世諦<a 
name="0535a27" id="0535a27"></a>有無量相。第一義諦有無量相。非諸聲聞<a 
name="0535a28" id="0535a28"></a>緣覺所知也。二相即二諦無作二諦也。二明<a 
name="0535a29" id="0535a29"></a>能詮四教者。若三藏教詮於理外不即二諦。<a 
name="0535b01" id="0535b01"></a>若通教詮於理外相即二諦。別教詮於理內<a 
name="0535b02" id="0535b02"></a>不即二諦。圓教詮於理內相即二諦也。三對<a 
name="0535b03" id="0535b03"></a>經論者。華嚴經詮理內二種二諦。三藏教詮<a 
name="0535b04" id="0535b04"></a>理外不即之二諦。方等大乘詮理內理外四<a 
name="0535b05" id="0535b05"></a>種二諦。摩訶般若詮理外相即二諦理內二<a 
name="0535b06" id="0535b06"></a>種二諦。法華經但詮理內相即二諦。涅槃經<a 
name="0535b07" id="0535b07"></a>通詮理內理外四種二諦。諸論通經類之可<a 
name="0535b08" id="0535b08"></a>解。中論偈云。因緣所生法我說即是空。此申<a 
name="0535b09" id="0535b09"></a>理外相即之二諦。亦名為假名亦名中道義。<a 
name="0535b10" id="0535b10"></a>此申理內不相即相即之二諦。後兩品明聲<a 
name="0535b11" id="0535b11"></a>聞入第一義。即是申三藏教詮理外不相即<a 
name="0535b12" id="0535b12"></a>二諦也。第四約一諦理明所詮者亦為三意。<a 
name="0535b13" id="0535b13"></a>一者正明所詮理。二明能詮教。三約經論。一<a 
name="0535b14" id="0535b14"></a>明所詮理者即是一諦理也。何等名為一諦。<a 
name="0535b15" id="0535b15"></a>諦名審實。審實之法即是不二。豈是三諦。二<a 
name="0535b16" id="0535b16"></a>諦皆名審實。今明真俗說為諦者。但是方便<a 
name="0535b17" id="0535b17"></a>實非諦也。故涅槃經云。所言二諦其實是一。<a 
name="0535b18" id="0535b18"></a>如來方便為化眾生故說為二。譬如日月不<a 
name="0535b19" id="0535b19"></a>轉醉人見轉。當知唯有不轉之日。不醉之人<a 
name="0535b20" id="0535b20"></a>同見。豈別有迴轉之日。若實有轉日者。不醉<a 
name="0535b21" id="0535b21"></a>之人亦應<span class="gaiji">&#x7ADD;<!--gaiji,並,1[立*立],2&#x7ADD;,3--></span>見也。一諦如真日。二諦如轉日。<a 
name="0535b22" id="0535b22"></a>真日審實可名一諦。轉日不實何有二諦。方<a 
name="0535b23" id="0535b23"></a>便說二。實義不成故非諦也。今以此一實諦<a 
name="0535b24" id="0535b24"></a>為所詮之理也。二明能詮之教者。若藏教通<a 
name="0535b25" id="0535b25"></a>教正是煩惱惡酒未吐。唯詮轉日說有二諦。<a 
name="0535b26" id="0535b26"></a>不能詮一實諦也。若別教詮一實諦。如離轉<a 
name="0535b27" id="0535b27"></a>日有不轉日。圓教詮一實諦。轉日即不轉日<a 
name="0535b28" id="0535b28"></a>也。三對經論者。若華嚴教詮真俗即一實諦。<a 
name="0535b29" id="0535b29"></a>帶不即之方便。若三藏教一向不詮一實諦<a 
name="0535c01" id="0535c01"></a>也。若方等教詮一實諦同華嚴。摩訶般若教<a 
name="0535c02" id="0535c02"></a>詮一實亦同華嚴。故無量義經云。佛成道以<a 
name="0535c03" id="0535c03"></a>來四十餘年未顯真實。今謂何有不說實諦。<a 
name="0535c04" id="0535c04"></a>但或時赴緣開二諦三諦不即一諦之方便。<a 
name="0535c05" id="0535c05"></a>所覆法華教詮一實諦。無復不即之方便。但<a 
name="0535c06" id="0535c06"></a>論一切即一實諦也。故法華經說。二萬億日<a 
name="0535c07" id="0535c07"></a>月燈明佛。皆云諸法實相義已為汝等說。今<a 
name="0535c08" id="0535c08"></a>佛放光明助發實相義。諸佛法久後要當說<a 
name="0535c09" id="0535c09"></a>真實。正直捨方便但說無上道。若涅槃經同<a 
name="0535c10" id="0535c10"></a>方等通釋。入佛性為異。諸論隨經類之可解。<a 
name="0535c11" id="0535c11"></a>如中論偈云亦名中道義。此即是申一實諦<a 
name="0535c12" id="0535c12"></a>之教也。故青目釋云。遮二邊故名為中道。即<a 
name="0535c13" id="0535c13"></a>是遮因緣空邊假邊。非此二邊則非真俗二<a 
name="0535c14" id="0535c14"></a>諦名一實諦也。故大涅槃經云。一實諦者則<a 
name="0535c15" id="0535c15"></a>無二也。又云。無二之性即是實性。無二之性<a 
name="0535c16" id="0535c16"></a>即是入不二法門。又一實諦者即是不生不<a 
name="0535c17" id="0535c17"></a>生不生不生不可說故。淨名居士默然杜口。<a 
name="0535c18" id="0535c18"></a>文殊稱歎意在此也。第三約四教位分別淨<a 
name="0535c19" id="0535c19"></a>無垢稱位者即為五意。一約三藏教明淨無<a 
name="0535c20" id="0535c20"></a>垢稱義。二約通教明淨無垢稱義。三約別教<a 
name="0535c21" id="0535c21"></a>明淨無垢稱義。四約圓教明淨無垢稱義。五<a 
name="0535c22" id="0535c22"></a>約五味譬以結成。第一約三藏教明位釋淨<a 
name="0535c23" id="0535c23"></a>無垢稱義者。尋佛三藏教赴緣多塗。言其正<a 
name="0535c24" id="0535c24"></a>要不出四門入道一有門二空門三有無門<a 
name="0535c25" id="0535c25"></a>四非有非無門。今正用毘曇有門以判位也。<a 
name="0535c26" id="0535c26"></a>三門明菩薩義既不度。豈可繆論。今約有門<a 
name="0535c27" id="0535c27"></a>釋淨無垢稱義即為三意。一明開三乘。二略<a 
name="0535c28" id="0535c28"></a>明三藏教辨菩薩位。三釋淨無垢稱名。第一<a 
name="0535c29" id="0535c29"></a>略明開三乘者。佛於生生不可說非三之理<a 
name="0536a01" id="0536a01"></a>用四悉檀。約苦集道開三乘教門。赴三種行<a 
name="0536a02" id="0536a02"></a>人之根緣。令同得滅諦涅槃也。故法華經云。<a 
name="0536a03" id="0536a03"></a>為求聲聞者說應四諦法。度生老病死究竟<a 
name="0536a04" id="0536a04"></a>涅槃。為求辟支佛者說應十二因緣法。為求<a 
name="0536a05" id="0536a05"></a>菩薩者說應六波羅蜜法。令得三菩提成一<a 
name="0536a06" id="0536a06"></a>切種智。若聲聞小乘教門苦諦為初觀四諦<a 
name="0536a07" id="0536a07"></a>入道。發真無漏斷正使盡。位登羅漢具足三<a 
name="0536a08" id="0536a08"></a>明及八解脫。既無慈悲度物。現身而入涅槃。<a 
name="0536a09" id="0536a09"></a>故大智論說。如<span class="gaiji">&#x9E9E;<!--gaiji,獐,1[鹿/章],2&#x9E9E;,3--></span>在獵圍。驚怖跳出都不顧<a 
name="0536a10" id="0536a10"></a>群。今不約此判淨名位也。若緣覺中乘教門<a 
name="0536a11" id="0536a11"></a>集諦為初觀十二因緣。發真無漏斷三界結<a 
name="0536a12" id="0536a12"></a>盡。侵除習氣具足三明及八解脫。雖有少慈<a 
name="0536a13" id="0536a13"></a>悲不能度物。亦於一世即入涅槃。故智度論<a 
name="0536a14" id="0536a14"></a>云。如鹿在獵圍。驚跳自出雖顧<span class="gaiji">[眐-止+山]<!--gaiji,,1[眐-止+山],2&#x2511D;,3--></span>群怖不停<a 
name="0536a15" id="0536a15"></a>待。今亦不就此判淨名位。若菩薩大乘慈悲<a 
name="0536a16" id="0536a16"></a>弘誓不捨眾生。為物心大教門。以道諦為初<a 
name="0536a17" id="0536a17"></a>修行六度。化一切眾生共出三界。至成佛果<a 
name="0536a18" id="0536a18"></a>利益功圓方入涅槃。故大智論云。如大香象<a 
name="0536a19" id="0536a19"></a>在於獵圍。雖遭刀箭擁群共出。此是大士位<a 
name="0536a20" id="0536a20"></a>懷。故須約此判淨名位也。第二明三藏教菩<a 
name="0536a21" id="0536a21"></a>薩位者略為七。一發菩提心。二行菩薩道。三<a 
name="0536a22" id="0536a22"></a>種三十二相業。四六度成滿。五一生補處。六<a 
name="0536a23" id="0536a23"></a>生兜率陀天。七八相成道。一明發菩提心者。<a 
name="0536a24" id="0536a24"></a>如釋迦牟尼菩薩。於過去世為陶師。值前釋<a 
name="0536a25" id="0536a25"></a>迦牟尼佛。供養彼佛已即發菩提心。願未來<a 
name="0536a26" id="0536a26"></a>得作佛時還名釋迦。時佛可其願也。問曰。何<a 
name="0536a27" id="0536a27"></a>名發菩提心。答曰。緣生滅四諦起慈悲四弘<a 
name="0536a28" id="0536a28"></a>誓願即是發菩提心也。二明行菩薩行者。即<a 
name="0536a29" id="0536a29"></a>是三阿僧祇劫行六度也。從過去釋迦牟尼<a 
name="0536b01" id="0536b01"></a>佛至罽那尸棄佛名一阿僧祇劫。從此常離<a 
name="0536b02" id="0536b02"></a>女人身。爾時不自知我當作佛不作佛。今謂<a 
name="0536b03" id="0536b03"></a>是五停心別相總相四念處觀用此觀心修波<a 
name="0536b04" id="0536b04"></a>羅蜜也。爾時未發煖解而有慈悲誓願。安撫<a 
name="0536b05" id="0536b05"></a>生死心無怯弱。故能壞女人業常受男子身<a 
name="0536b06" id="0536b06"></a>也。爾時未發煖解位在外凡。故不自知己身<a 
name="0536b07" id="0536b07"></a>當作佛也。次明從罽那尸棄佛至然燈佛為<a 
name="0536b08" id="0536b08"></a>二阿僧祇劫。是時菩薩用七莖蓮華供養然<a 
name="0536b09" id="0536b09"></a>燈佛。敷鹿皮衣布髮掩泥。時然燈佛便授其<a 
name="0536b10" id="0536b10"></a>記。汝於來世當得作佛名釋迦牟尼。爾時菩<a 
name="0536b11" id="0536b11"></a>薩雖自知我必作佛。而口不稱我當作佛。今<a 
name="0536b12" id="0536b12"></a>謂得煖法智慧修六波羅蜜也。次明從然燈<a 
name="0536b13" id="0536b13"></a>佛至毘婆尸佛為第三阿僧祇劫滿。是時菩<a 
name="0536b14" id="0536b14"></a>薩內心了了自知作佛。口自發言無所畏難。<a 
name="0536b15" id="0536b15"></a>我於來世當得作佛。今謂此是頂法智慧行<a 
name="0536b16" id="0536b16"></a>六波羅蜜也。三明過三阿僧祇劫種三十二<a 
name="0536b17" id="0536b17"></a>相業者。今謂此是入下忍之位。用此忍智修<a 
name="0536b18" id="0536b18"></a>行六度成百福德。用百福德成一相。如是百<a 
name="0536b19" id="0536b19"></a>劫成三十二相之業因也。四明六波羅蜜滿<a 
name="0536b20" id="0536b20"></a>者。菩薩一切能施乃至不惜身命。如尸毘王<a 
name="0536b21" id="0536b21"></a>以身施鴿心不悔恨。是為檀滿。尸波羅蜜滿<a 
name="0536b22" id="0536b22"></a>者。持戒不惜身命。如須摩提王。精進持戒常<a 
name="0536b23" id="0536b23"></a>依實語。赴鹿足王就死。是為尸羅滿。羼提波<a 
name="0536b24" id="0536b24"></a>羅蜜滿者。菩薩忍辱不惜身命。如羼提比丘。<a 
name="0536b25" id="0536b25"></a>為歌利王割截心生慈忍。發誓身復名羼提<a 
name="0536b26" id="0536b26"></a>滿。毘梨耶波羅蜜滿者。精進不惜身命。如大<a 
name="0536b27" id="0536b27"></a>施太子。為國民入海採寶得如意珠。海神因<a 
name="0536b28" id="0536b28"></a>其寢臥盜珠還海。太子發誓抒海水。為眾生<a 
name="0536b29" id="0536b29"></a>求珠。困苦垂命心無懈退。名精進滿。禪波羅<a 
name="0536c01" id="0536c01"></a>蜜滿者。菩薩具足禪定。於外道禪定出入自<a 
name="0536c02" id="0536c02"></a>在。如尚闍梨仙人。坐禪時無出入息。鳥於髻<a 
name="0536c03" id="0536c03"></a>上生子慈悲不動。乃至鳥子飛出。是名禪滿。<a 
name="0536c04" id="0536c04"></a>般若波羅蜜滿者。菩薩大心分別。如劬頻婆<a 
name="0536c05" id="0536c05"></a>羅門大臣。分閻浮大地為七分。若干大城小<a 
name="0536c06" id="0536c06"></a>城聚落分作七分。般若波羅蜜亦如是。此為<a 
name="0536c07" id="0536c07"></a>菩薩六波羅蜜滿。今謂由是下忍智慧能調<a 
name="0536c08" id="0536c08"></a>伏諸根滿足六度也。五住一生補處者。即是<a 
name="0536c09" id="0536c09"></a>釋迦菩薩生迦葉佛所作補處弟子。淨持禁<a 
name="0536c10" id="0536c10"></a>戒行諸功德。迦葉佛授記。次當作佛。今謂此<a 
name="0536c11" id="0536c11"></a>猶是中忍之位也。六明生兜率陀天者。捨閻<a 
name="0536c12" id="0536c12"></a>浮提報上生此天為諸天師。在於彼天修八<a 
name="0536c13" id="0536c13"></a>勝處。今謂此猶是中忍之位也。問曰。菩薩何<a 
name="0536c14" id="0536c14"></a>意初發心伏結而不斷也。答曰。若斷結即不<a 
name="0536c15" id="0536c15"></a>得受生化物。菩薩觀無常伏結。令諸煩惱脂<a 
name="0536c16" id="0536c16"></a>消。用清淨心修行六度令諸功德肥也。七明<a 
name="0536c17" id="0536c17"></a>下生成道者。即是三藏教明八相成菩提道<a 
name="0536c18" id="0536c18"></a>也。所言八相成道者。一從兜率陀天下。二託<a 
name="0536c19" id="0536c19"></a>胎。三出生。四出家。五降魔。六成道。七轉法<a 
name="0536c20" id="0536c20"></a>輪。八入涅槃也。問曰。所明三藏教阿毘曇有<a 
name="0536c21" id="0536c21"></a>門說菩薩義。為是佛說。為是佛去世後諸聲<a 
name="0536c22" id="0536c22"></a>聞弟子說耶。答曰。亦有是佛說。多有是諸羅<a 
name="0536c23" id="0536c23"></a>漢作毘婆沙說也。問曰。若是佛說。此則可信。<a 
name="0536c24" id="0536c24"></a>若諸羅漢所說。云何可信。答曰。諸羅漢既是<a 
name="0536c25" id="0536c25"></a>聖人。採佛三藏教意明菩薩義。何容頓乖僻<a 
name="0536c26" id="0536c26"></a>也。問曰。若爾智度論何意從始至終一一彈<a 
name="0536c27" id="0536c27"></a>破。答曰。龍樹為欲申摩訶衍明菩薩義。以大<a 
name="0536c28" id="0536c28"></a>破小。皆可破也。問曰。龍樹訶云。是迦旃延弟<a 
name="0536c29" id="0536c29"></a>子於小乘經有失。何況解菩薩義。答曰。舍利<a 
name="0537a01" id="0537a01"></a>弗佛在世時分別法相猶尚有失。何況佛去<a 
name="0537a02" id="0537a02"></a>世後諸羅漢也。雖然影傍猶差今時凡夫也。<a 
name="0537a03" id="0537a03"></a>第三約三藏教位釋淨無垢稱義者。正在中<a 
name="0537a04" id="0537a04"></a>忍補處之位也。六度之道即是淨義。所以者<a 
name="0537a05" id="0537a05"></a>何。三種藥中無三種病。六度是道諦是淨義。<a 
name="0537a06" id="0537a06"></a>故法華經云。又見佛子修種種行求無上慧<a 
name="0537a07" id="0537a07"></a>為說淨道也。維摩大士六度行成。即是淨義<a 
name="0537a08" id="0537a08"></a>無六蔽垢。故言無垢。以相似解內稱生滅四<a 
name="0537a09" id="0537a09"></a>諦之理外稱根緣。助釋迦如來顯三乘之教。<a 
name="0537a10" id="0537a10"></a>故云淨無垢稱也。是以方便品現疾。為國王<a 
name="0537a11" id="0537a11"></a>長者說無常苦空無我不淨之法。訶責諸人<a 
name="0537a12" id="0537a12"></a>勸求佛果。意在此也。問曰。維摩析挫聲聞彈<a 
name="0537a13" id="0537a13"></a>訶菩薩。此是不思議之位行。何得用聲聞經<a 
name="0537a14" id="0537a14"></a>所明菩薩之位挍量。答曰。住不思議解脫菩<a 
name="0537a15" id="0537a15"></a>薩能種種示現。豈不能現聲聞經所明菩薩<a 
name="0537a16" id="0537a16"></a>之像輔釋迦而弘化也。問曰。何故化國王長<a 
name="0537a17" id="0537a17"></a>者而示三藏菩薩之形說法。訶聲聞菩薩即<a 
name="0537a18" id="0537a18"></a>現摩訶衍不思議之言教。答曰。凡俗界內結<a 
name="0537a19" id="0537a19"></a>業未除。故說生滅四諦。此正是對治。羅漢菩<a 
name="0537a20" id="0537a20"></a>薩界內因疾已除。但迷不思議三諦之理。是<a 
name="0537a21" id="0537a21"></a>故說三種四諦以折聲聞。說無作四實諦訶<a 
name="0537a22" id="0537a22"></a>菩薩也。第二約通教辨位釋淨無垢稱位者。<a 
name="0537a23" id="0537a23"></a>此教既詮因緣即空之理。三乘同稟契理證<a 
name="0537a24" id="0537a24"></a>真必有淺深。故須判位也。通教入道亦具四<a 
name="0537a25" id="0537a25"></a>門。今約空門以辨位也。亦為三意。一略明約<a 
name="0537a26" id="0537a26"></a>通教開三乘。二略明通教菩薩位。三釋淨無<a 
name="0537a27" id="0537a27"></a>垢稱義。第一略明約通教開三乘者。三乘之<a 
name="0537a28" id="0537a28"></a>人同稟通教見第一義。第一義者即是無分<a 
name="0537a29" id="0537a29"></a>別之真諦理。而分別說三乘者。聲聞從聞生<a 
name="0537b01" id="0537b01"></a>解。總相體假入空。智慧力弱但斷正使。緣覺<a 
name="0537b02" id="0537b02"></a>福德利根生無佛世。自然體假發真為異。又<a 
name="0537b03" id="0537b03"></a>解。緣覺利根能少別相體假入空。發真無漏<a 
name="0537b04" id="0537b04"></a>斷三界結侵除習氣也。三菩薩乘者。菩薩修<a 
name="0537b05" id="0537b05"></a>總相別相智慧體因緣即空。起大悲誓願修<a 
name="0537b06" id="0537b06"></a>諸法門。若見第一義斷界內煩惱。用誓願扶<a 
name="0537b07" id="0537b07"></a>習還生三界。遊戲神通成就眾生淨佛國土<a 
name="0537b08" id="0537b08"></a>也。故中論云。諸佛以甘露味教化眾生。諸法<a 
name="0537b09" id="0537b09"></a>實相是真甘露味也。若得諸法實相滅諸煩<a 
name="0537b10" id="0537b10"></a>惱名聲聞乘。若生大悲發無上意名為大乘。<a 
name="0537b11" id="0537b11"></a>若佛滅後時世無佛因遠離生智名辟支佛<a 
name="0537b12" id="0537b12"></a>乘。第二明通教三乘位者即為二意。一明三乘<a 
name="0537b13" id="0537b13"></a>共十地。二簡名別位通。一明三乘共行十地<a 
name="0537b14" id="0537b14"></a>位者即為二意。一標名二略解釋。一標名者。<a 
name="0537b15" id="0537b15"></a>一乾慧地。二性地。三八人地。四見地。五薄地。<a 
name="0537b16" id="0537b16"></a>六離欲地。七已辦地。八辟支佛地。九菩薩地。<a 
name="0537b17" id="0537b17"></a>十佛地。故大品云。菩薩從初乾慧地至菩薩<a 
name="0537b18" id="0537b18"></a>地。皆行皆學而不取證佛地亦學亦證。故言<a 
name="0537b19" id="0537b19"></a>三乘通位也。二略解釋者。乾慧地即是三乘<a 
name="0537b20" id="0537b20"></a>初心通名乾慧地也。此是三賢之位。一五停<a 
name="0537b21" id="0537b21"></a>心。二別相念處。三總相念處。此三通名外凡。<a 
name="0537b22" id="0537b22"></a>乾慧地也。問曰。若爾與三藏教明三賢有何<a 
name="0537b23" id="0537b23"></a>異。答曰。一往名同。拙巧兩度已如前三觀分<a 
name="0537b24" id="0537b24"></a>別。豈得不異也。問曰。三乘人同觀第一義諦。<a 
name="0537b25" id="0537b25"></a>亦應同破八倒同見佛性。何得言通教入二<a 
name="0537b26" id="0537b26"></a>涅槃耶。答曰。破八倒是一往之言。分別有四<a 
name="0537b27" id="0537b27"></a>種不同。一破八倒不結枯榮。是則通別圓未<a 
name="0537b28" id="0537b28"></a>可定判也。二破八倒結成四枯。多屬通教。三<a 
name="0537b29" id="0537b29"></a>破八倒結四榮。定成別教。四破八倒雙結枯<a 
name="0537c01" id="0537c01"></a>榮。即是圓教。今明破八倒。用淨名訶迦旃延。<a 
name="0537c02" id="0537c02"></a>破三藏五義說摩訶衍五義。即結成四枯。故<a 
name="0537c03" id="0537c03"></a>彼諸比丘心得解脫。一往屬通教意也。二明<a 
name="0537c04" id="0537c04"></a>性地者。若因總相念處初發善有漏五陰名<a 
name="0537c05" id="0537c05"></a>為煖法。增進初中後心入頂法忍法世第一<a 
name="0537c06" id="0537c06"></a>法。皆名為性地內凡。俱伏界內見惑也。三明<a 
name="0537c07" id="0537c07"></a>八人地者。即是三乘信法二種行人巧觀發<a 
name="0537c08" id="0537c08"></a>真在無間三昧。十五心八忍之位也。四明見<a 
name="0537c09" id="0537c09"></a>地者。即是三乘同見第一義無生四諦之理。<a 
name="0537c10" id="0537c10"></a>同斷見惑三結及八十八使盡也。五薄地者。<a 
name="0537c11" id="0537c11"></a>體愛假即真發六品無閡。斷欲界六品證第<a 
name="0537c12" id="0537c12"></a>六解脫。欲界煩惱薄也。六離欲地者。即是<a 
name="0537c13" id="0537c13"></a>三乘之人體愛假即真斷欲界五下分結盡。<a 
name="0537c14" id="0537c14"></a>離欲界煩惱也。七已辨地。即是三乘之人體<a 
name="0537c15" id="0537c15"></a>色無色愛即真發真無漏。斷五上分結七十<a 
name="0537c16" id="0537c16"></a>二品盡也。斷三界惑究竟故言已辨地也。八<a 
name="0537c17" id="0537c17"></a>辟支佛地者。緣覺菩薩發真無漏。功德力大<a 
name="0537c18" id="0537c18"></a>故能侵除習也。九菩薩地者。從空入假觀行<a 
name="0537c19" id="0537c19"></a>純熟道觀雙流深觀二諦。進斷習氣及色心<a 
name="0537c20" id="0537c20"></a>無知。得法眼道種智。遊戲神通淨佛國土。學<a 
name="0537c21" id="0537c21"></a>佛十力四無所畏大慈悲等一切佛法。斷習<a 
name="0537c22" id="0537c22"></a>氣將盡也。十佛地者。大功德力資智慧得一<a 
name="0537c23" id="0537c23"></a>念相應慧。照窮真俗一切界內習氣究竟盡<a 
name="0537c24" id="0537c24"></a>也。故智度論云。聲聞智慧力弱如小火燒木。<a 
name="0537c25" id="0537c25"></a>雖然猶有炭在。緣覺智慧力勝如大火燒木。<a 
name="0537c26" id="0537c26"></a>木然炭盡餘有灰在。諸佛智慧力大如劫燒<a 
name="0537c27" id="0537c27"></a>火。炭灰俱盡亦如兔馬象三獸渡河之諭也。<a 
name="0537c28" id="0537c28"></a>問曰。菩薩佛地名異二乘。何得言通耶。答曰。<a 
name="0537c29" id="0537c29"></a>名雖有異同是無學應供。得二涅槃共歸灰<a 
name="0538a01" id="0538a01"></a>斷。證果是一名義不殊。是則名義究竟俱同<a 
name="0538a02" id="0538a02"></a>也。二明名別位通者即為二意。一約前三乘<a 
name="0538a03" id="0538a03"></a>共十地菩薩別立忍名。二用別教名名別而<a 
name="0538a04" id="0538a04"></a>義通。一約三乘共行十地為菩薩別立忍名<a 
name="0538a05" id="0538a05"></a>者。大智論云。乾慧地於菩薩法名為伏忍。性<a 
name="0538a06" id="0538a06"></a>地於菩薩法名為順忍。八人地於菩薩法名<a 
name="0538a07" id="0538a07"></a>無生法名。見地於菩薩法名無生法忍果。薄<a 
name="0538a08" id="0538a08"></a>地於菩薩法名離欲清淨。離欲地於菩薩法<a 
name="0538a09" id="0538a09"></a>名遊戲神通。已辨地於聲聞經說名為佛地。<a 
name="0538a10" id="0538a10"></a>辟支佛地乃至佛地如前分別。問曰。何意於<a 
name="0538a11" id="0538a11"></a>菩薩法中別立伏忍等別名。答曰。觀理雖同。<a 
name="0538a12" id="0538a12"></a>方便修行化他求佛果有異。故於菩薩法別<a 
name="0538a13" id="0538a13"></a>立伏忍等別名也。分別其相具在四教大本。<a 
name="0538a14" id="0538a14"></a>二明用別教名名別而義通者。即是三乘同<a 
name="0538a15" id="0538a15"></a>觀第一義諦之理。菩薩用別教十信三十心<a 
name="0538a16" id="0538a16"></a>十地名辨位也。乾慧地伏忍立名。十信別名。<a 
name="0538a17" id="0538a17"></a>性地柔順忍立十住十行十迴向名。八人地<a 
name="0538a18" id="0538a18"></a>見地即是得無生忍立歡喜地名。故大品經<a 
name="0538a19" id="0538a19"></a>云。須陀洹智斷是菩薩無生法忍。薄地向果。<a 
name="0538a20" id="0538a20"></a>向即離垢地。果即明地也。故大品經云。斯陀<a 
name="0538a21" id="0538a21"></a>含智斷是菩薩無生法忍。阿那含地向果。向<a 
name="0538a22" id="0538a22"></a>即是炎地果即是難勝地。故大品經云。阿那<a 
name="0538a23" id="0538a23"></a>含智斷是菩薩無生法忍。羅漢地向果。向是<a 
name="0538a24" id="0538a24"></a>現前地果是遠行地。故大品經云。阿羅漢智<a 
name="0538a25" id="0538a25"></a>斷是菩薩無生法忍。辟支佛地即是第八不<a 
name="0538a26" id="0538a26"></a>動地侵除習氣也。故大品經云。辟支佛智斷<a 
name="0538a27" id="0538a27"></a>是菩薩無生法忍。菩薩地即是九善慧地十<a 
name="0538a28" id="0538a28"></a>法雲地。當知如佛。佛地如前說。坐道場時一<a 
name="0538a29" id="0538a29"></a>念相應慧斷一切習氣盡者。所謂煩惱障法<a 
name="0538b01" id="0538b01"></a>障之習氣也。化一切有緣眾生竟入無餘涅<a 
name="0538b02" id="0538b02"></a>槃。如薪盡火滅。八相成道如前說。是則用別<a 
name="0538b03" id="0538b03"></a>教名辨位。名異而義同。猶屬通教。明菩薩位<a 
name="0538b04" id="0538b04"></a>也。問曰。從初地至七地對四果出何經論。答<a 
name="0538b05" id="0538b05"></a>曰。諸經論非不對當。但高下不同。古今法師<a 
name="0538b06" id="0538b06"></a>對當亦多殊異。所以然者。或云見地止對初<a 
name="0538b07" id="0538b07"></a>地。此如今所用。或取三地併對見地。仁王經<a 
name="0538b08" id="0538b08"></a>明四地併對見地。此則難可定依。但通教見<a 
name="0538b09" id="0538b09"></a>地本是無間之道不出觀證須陀洹。豈得從<a 
name="0538b10" id="0538b10"></a>初地斷見乃至三地或云四地也。若別教明<a 
name="0538b11" id="0538b11"></a>斷別惑不若二乘。如此明義或當有之。又或<a 
name="0538b12" id="0538b12"></a>言。六地斷結羅漢齊。或云七地名阿羅漢。此<a 
name="0538b13" id="0538b13"></a>難定執。前後兩果經論明義既不定。其間二<a 
name="0538b14" id="0538b14"></a>果以意可知。既不可定依。今用義推作此對<a 
name="0538b15" id="0538b15"></a>位。雖一往小便終不可執也。第三約通教明<a 
name="0538b16" id="0538b16"></a>位釋淨無垢稱義者。大士位在補處。真諦之<a 
name="0538b17" id="0538b17"></a>理性自皎然名之為淨。界內二障正惑已盡<a 
name="0538b18" id="0538b18"></a>習氣微薄。故名無垢。智慧內與真諦相應。外<a 
name="0538b19" id="0538b19"></a>能稱三乘根性。神通說法。故云稱也。是則略<a 
name="0538b20" id="0538b20"></a>辨通教大士受淨無垢稱之名。所以須示現<a 
name="0538b21" id="0538b21"></a>此菩薩之像者。用此形聲託疾。為國王長者<a 
name="0538b22" id="0538b22"></a>說如夢幻之法勸求菩提。又破三藏教三乘<a 
name="0538b23" id="0538b23"></a>封守拙度之迷僻也。若尋什師生肇注維摩<a 
name="0538b24" id="0538b24"></a>經同用此意。梁陳諸大法師講此經文判菩<a 
name="0538b25" id="0538b25"></a>薩位。厝意高下雖小不同。今家往望皆併是<a 
name="0538b26" id="0538b26"></a>用通教意釋此經耳。第三約別教明位釋無<a 
name="0538b27" id="0538b27"></a>垢稱義者。此教通詮假名如如來藏佛性之<a 
name="0538b28" id="0538b28"></a>理。菩薩稟此教門修<span class="note">(行得)</span>證。從淺至深故須明<a 
name="0538b29" id="0538b29"></a>位。此別教入道亦有四門。今但約空有門明<a 
name="0538c01" id="0538c01"></a>行位也。如大涅槃經云。第一義空名為佛性。<a 
name="0538c02" id="0538c02"></a>智者見空及與不空。聲聞辟支佛但見於空<a 
name="0538c03" id="0538c03"></a>不見不空。不空者即佛性也。就此即為三意。<a 
name="0538c04" id="0538c04"></a>一明經論辨別教不同。二略明別教位。三約<a 
name="0538c05" id="0538c05"></a>別教釋淨無垢稱義。第一經論辨別教菩薩<a 
name="0538c06" id="0538c06"></a>位不同者。尋別教正明因緣假名恒沙佛法<a 
name="0538c07" id="0538c07"></a>真如佛性之理。菩薩稟此教觀三諦理。歷劫<a 
name="0538c08" id="0538c08"></a>修行斷恒沙無知別見思惑。欲見佛性求常<a 
name="0538c09" id="0538c09"></a>住四德涅槃。今明別位不同略為三意。一者<a 
name="0538c10" id="0538c10"></a>諸經明位數不同。二斷伏高下不同。三對法<a 
name="0538c11" id="0538c11"></a>門不同。一諸經明位數不同者。如華嚴經。三<a 
name="0538c12" id="0538c12"></a>十心十地佛地但有四十一位。瓔珞經明有<a 
name="0538c13" id="0538c13"></a>五十二位。仁王經明五十一位。新翻金光明<a 
name="0538c14" id="0538c14"></a>勝天王般若及大品經但明十地佛地不開三<a 
name="0538c15" id="0538c15"></a>十心。大涅槃經明五行十功德義。推以開三<a 
name="0538c16" id="0538c16"></a>十心十地也。諸論明地位多小不同。悉是約<a 
name="0538c17" id="0538c17"></a>經故爾。二明斷伏高下不同者。二十心斷界<a 
name="0538c18" id="0538c18"></a>內結高下不同。十地斷界外見思對位有異<a 
name="0538c19" id="0538c19"></a>也。具在四教大本。三明法門有異者。如華嚴<a 
name="0538c20" id="0538c20"></a>經十波羅蜜對十行。新翻金光明經用十波<a 
name="0538c21" id="0538c21"></a>羅蜜對十地。如此等諸經約位對諸法門多<a 
name="0538c22" id="0538c22"></a>不同也。問曰。何意別教明位經論辨數對法<a 
name="0538c23" id="0538c23"></a>門不同耶。答曰。別教約界外辨十地位行斷<a 
name="0538c24" id="0538c24"></a>伏對諸法門悉檀方便隨機接引。是以多不<a 
name="0538c25" id="0538c25"></a>定也。第二略明別教菩薩位者。今約瓔珞經<a 
name="0538c26" id="0538c26"></a>明有七種位。一十信。二十住。三十行。四十迴<a 
name="0538c27" id="0538c27"></a>向。五十地。六等覺地。七妙覺地。一十信位<a 
name="0538c28" id="0538c28"></a>者。十信名義具在大本。今明別教菩薩信因<a 
name="0538c29" id="0538c29"></a>緣佛性常住三寶。知無量無作四諦。起慈悲<a 
name="0539a01" id="0539a01"></a>四弘誓願。天魔外道二乘所不能阻。名為信<a 
name="0539a02" id="0539a02"></a>心。若望涅槃經明五行。即是戒聖行定聖行。<a 
name="0539a03" id="0539a03"></a>修生滅四諦慧聖行伏界內見惑。即是十信<a 
name="0539a04" id="0539a04"></a>心位也。問曰。別教菩薩既緣無量無作四諦<a 
name="0539a05" id="0539a05"></a>發菩提心。何故修生滅四諦觀也。答曰。別教<a 
name="0539a06" id="0539a06"></a>菩薩初心雖信無量無作四諦之理。而界內<a 
name="0539a07" id="0539a07"></a>煩惱障重。必須前斷此惑。故先修生滅四諦<a 
name="0539a08" id="0539a08"></a>以調心也。二明十住位者。即是習種性十解<a 
name="0539a09" id="0539a09"></a>位也。入理般若名為住。所言入理者。直入偏<a 
name="0539a10" id="0539a10"></a>真似入圓真理也。若望大涅槃經。正是修無<a 
name="0539a11" id="0539a11"></a>生四真諦觀。今明此十住皆是修體假入空<a 
name="0539a12" id="0539a12"></a>觀發偏真之慧。斷界內見思得一切智慧眼。<a 
name="0539a13" id="0539a13"></a>生相似中道之解。即是別教煖法位也。三明<a 
name="0539a14" id="0539a14"></a>十行位者即是性種性。前明十住既得入理。<a 
name="0539a15" id="0539a15"></a>今從理起行學十波羅蜜故名十行。望大涅<a 
name="0539a16" id="0539a16"></a>槃經。即是修無量四諦觀門。今明十行修從<a 
name="0539a17" id="0539a17"></a>空入假觀。斷恒沙無知得道種智法眼。界內<a 
name="0539a18" id="0539a18"></a>正使已盡。相似中道之解漸更分明。即是別<a 
name="0539a19" id="0539a19"></a>教頂法位也。四明十迴向位者即是道種性。<a 
name="0539a20" id="0539a20"></a>解行心合迴因向果順入法界故名迴向。望<a 
name="0539a21" id="0539a21"></a>大涅槃經。應是修無作四諦觀。今明此菩薩<a 
name="0539a22" id="0539a22"></a>修中道正觀。中道似解轉更增明能伏無明。<a 
name="0539a23" id="0539a23"></a>得相似一切種智佛眼。即是別教忍法位也。<a 
name="0539a24" id="0539a24"></a>問曰。既明別教之位。何用對煖頂忍乎。答曰。<a 
name="0539a25" id="0539a25"></a>別教十地既對四果三十心位。豈不對煖頂<a 
name="0539a26" id="0539a26"></a>忍也。問曰。此既是別教菩薩。何得修無作四<a 
name="0539a27" id="0539a27"></a>諦觀門。答曰。此義交加關涉不易。具在大本。<a 
name="0539a28" id="0539a28"></a>豈可即求決也。五明十地位者即是聖種性<a 
name="0539a29" id="0539a29"></a>位。從入初地即發真。明見佛性平等法界自<a 
name="0539b01" id="0539b01"></a>體。住持出生諸佛功德。堪能荷負一切眾生<a 
name="0539b02" id="0539b02"></a>故名為地。若望大涅槃經。應是分證無作四<a 
name="0539b03" id="0539b03"></a>諦之理得二十五三昧。名諸三昧王。五行具<a 
name="0539b04" id="0539b04"></a>足次第成十功德入十地。多恐意在此也。今<a 
name="0539b05" id="0539b05"></a>明此十地菩薩若登初地即證真中道第一義<a 
name="0539b06" id="0539b06"></a>諦。雙照二諦心心寂滅。自然流入薩婆若海。<a 
name="0539b07" id="0539b07"></a>能斷無明住地分得種智佛眼。得如來真應<a 
name="0539b08" id="0539b08"></a>兩身十方行化也。始從初地乃至十地皆斷<a 
name="0539b09" id="0539b09"></a>無明。但以位約分為三道。初地名見道。二地<a 
name="0539b10" id="0539b10"></a>至六地名修道。從七地已去名無學道。地論<a 
name="0539b11" id="0539b11"></a>師言。二地至七地名修道。八地已去名無學<a 
name="0539b12" id="0539b12"></a>道也。初地菩薩五行具足。恐是初地功德也。<a 
name="0539b13" id="0539b13"></a>餘九種功德或可對九地。所言破無明別見<a 
name="0539b14" id="0539b14"></a>惑者。大涅槃經云。自此已前皆名邪見人也。<a 
name="0539b15" id="0539b15"></a>是則三藏通教三乘之人皆未見此理故名邪<a 
name="0539b16" id="0539b16"></a>見人也。以大士訶須菩提。大師是汝之師。天<a 
name="0539b17" id="0539b17"></a>魔外道一手作諸勞侶意在此也。乃至別教<a 
name="0539b18" id="0539b18"></a>十信三十心雖伏此惑既未能斷。猶是成就<a 
name="0539b19" id="0539b19"></a>無明別見。訶諸菩薩意或在此也。二從二地<a 
name="0539b20" id="0539b20"></a>至六地名修道者。斷別惑三界愛。如大智論<a 
name="0539b21" id="0539b21"></a>明。迦葉聞甄迦羅琴聲不能自安。迦葉云。三<a 
name="0539b22" id="0539b22"></a>界五欲我已斷竟。此是菩薩淨妙功德所生<a 
name="0539b23" id="0539b23"></a>五欲。故於是事不能自安。例色無色愛亦復<a 
name="0539b24" id="0539b24"></a>如是。此經大士訶須菩提云。同於煩惱不到<a 
name="0539b25" id="0539b25"></a>彼岸。入於八難不得無難意在此也。故從二<a 
name="0539b26" id="0539b26"></a>地至六地通名修道斷此別惑也。今以義推。<a 
name="0539b27" id="0539b27"></a>二離垢地即侵斷別教欲愛名斯陀含向。三<a 
name="0539b28" id="0539b28"></a>明地即是別教斯陀含果。四炎地即是別教<a 
name="0539b29" id="0539b29"></a>阿那含向。五難勝地即是別教阿那含果。斷<a 
name="0539c01" id="0539c01"></a>別愛欲盡也。六現前地即是別教阿羅漢向。<a 
name="0539c02" id="0539c02"></a>斷別色無色愛也。七遠行地即別教阿羅漢<a 
name="0539c03" id="0539c03"></a>地。斷別色無色愛盡。故從此名無學道也。問<a 
name="0539c04" id="0539c04"></a>曰。此對四果出何經論。答曰。別教明斷伏對<a 
name="0539c05" id="0539c05"></a>四果經論多不同。諸大乘法師所用亦異。地<a 
name="0539c06" id="0539c06"></a>論師通教判位云。初地斷見。二地斷欲愛。三<a 
name="0539c07" id="0539c07"></a>地斷色愛。四地斷無色愛。地論師通宗判位。<a 
name="0539c08" id="0539c08"></a>有用三地斷見名須陀洹。從四地至六地名<a 
name="0539c09" id="0539c09"></a>斯陀含。第二依法師七地至九地名阿那含。<a 
name="0539c10" id="0539c10"></a>第三依法師十地等覺名阿羅漢。是第四依<a 
name="0539c11" id="0539c11"></a>法師有言三地斷見。四地名斯陀含。五地名<a 
name="0539c12" id="0539c12"></a>阿那含。六地名阿羅漢。有用仁王經四地斷<a 
name="0539c13" id="0539c13"></a>見。五地名斯陀含。六地名阿那含。七地名阿<a 
name="0539c14" id="0539c14"></a>羅漢。如是等異說不同難可定依。今以義推<a 
name="0539c15" id="0539c15"></a>作此對四果也。一往似便既無的文。佛意難<a 
name="0539c16" id="0539c16"></a>知。不須苟執也。問曰。何故解釋不定。答曰。<a 
name="0539c17" id="0539c17"></a>已如前釋。八不動地即是別教辟支佛地。地<a 
name="0539c18" id="0539c18"></a>論師云。從此明無學道。未知的出何經論。不<a 
name="0539c19" id="0539c19"></a>但八地得無生忍。寂而常用用而無相。無功<a 
name="0539c20" id="0539c20"></a>用心自然斷法界無明惑色習盡也。九善慧<a 
name="0539c21" id="0539c21"></a>地無明稍薄斷心習盡。慧轉分明善入實相<a 
name="0539c22" id="0539c22"></a>也。十法雲地慈悲智慧猶若大雲。慈悲普洽<a 
name="0539c23" id="0539c23"></a>一切皆雨法雨。慧雲能持十方諸佛所說法<a 
name="0539c24" id="0539c24"></a>雨斷十品無明也。六等覺地者。即是邊際智<a 
name="0539c25" id="0539c25"></a>滿入重玄門。若望法雲名之為佛。望妙覺名<a 
name="0539c26" id="0539c26"></a>金剛心菩薩。亦名無垢地菩薩。三魔已盡餘<a 
name="0539c27" id="0539c27"></a>有一品死魔在斷無明習也。問曰。前通教何<a 
name="0539c28" id="0539c28"></a>意不辨等覺佛耶。答曰。界內習氣易盡。故不<a 
name="0539c29" id="0539c29"></a>須開法雲出等覺。問曰。別教經論何故有處<a 
name="0540a01" id="0540a01"></a>明法雲。之後更有金剛等覺。自有經論止明<a 
name="0540a02" id="0540a02"></a>十地行滿便成佛果。南北法師諍此紛紜。答<a 
name="0540a03" id="0540a03"></a>曰。更立等覺未定為礙。所以然者。華嚴經明<a 
name="0540a04" id="0540a04"></a>法雲十地功德智慧。用此於佛。如爪上土方<a 
name="0540a05" id="0540a05"></a>於大地。若爾雖說一品無明。而實不可說品。<a 
name="0540a06" id="0540a06"></a>何以得知。後心菩薩無功用道其疾甚風。一<a 
name="0540a07" id="0540a07"></a>日之間能破無量品無明障惑。何況瓔珞經<a 
name="0540a08" id="0540a08"></a>明等覺地於百千萬億劫入重玄門倒修凡夫<a 
name="0540a09" id="0540a09"></a>事。是故開法雲地更立金剛心等覺佛。於理<a 
name="0540a10" id="0540a10"></a>無失。若知一品有無量品無明。用法雲無礙<a 
name="0540a11" id="0540a11"></a>之智即盡。復何須開出等覺地。妙覺地者。金<a 
name="0540a12" id="0540a12"></a>剛後心朗然大覺妙智窮源無明習盡名解脫。<a 
name="0540a13" id="0540a13"></a>蕭然無累寂而常照名妙覺地。常住佛果具<a 
name="0540a14" id="0540a14"></a>足一切佛法名菩提果。四德涅槃名為果果。<a 
name="0540a15" id="0540a15"></a>問曰。為定用金剛智斷無明。為用妙覺斷無<a 
name="0540a16" id="0540a16"></a>明耶。答曰。涅槃經云。有所斷者名有上士。無<a 
name="0540a17" id="0540a17"></a>所斷者名無上士。問曰。何故勝鬘經云無明<a 
name="0540a18" id="0540a18"></a>住地其力最大佛菩提智之所能斷耶。答曰。<a 
name="0540a19" id="0540a19"></a>若用別接通。十地等覺即是佛菩提智。所以<a 
name="0540a20" id="0540a20"></a>者何。涅槃經云。九住菩薩名為聞見。十住菩<a 
name="0540a21" id="0540a21"></a>薩名為眼見。雖見佛性而不了了。以無礙道<a 
name="0540a22" id="0540a22"></a>與惑共住故不了了。諸佛如來了了見者。即<a 
name="0540a23" id="0540a23"></a>真解脫蕭然累外故了了也。若別教明義。從<a 
name="0540a24" id="0540a24"></a>初歡喜即用佛菩提智斷初品無明。乃至等<a 
name="0540a25" id="0540a25"></a>覺後心方乃斷盡。若圓教明義。即是初發心<a 
name="0540a26" id="0540a26"></a>住得佛菩提智斷初品無明。乃至等覺後心方<a 
name="0540a27" id="0540a27"></a>乃斷盡。第三約別教位釋淨無垢稱名者。維<a 
name="0540a28" id="0540a28"></a>摩既是一生補處大士。即是法身居等覺金<a 
name="0540a29" id="0540a29"></a>剛心。無垢菩薩之位也。佛性理顯故名為淨。<a 
name="0540b01" id="0540b01"></a>別惑正習俱盡。無明餘習譬若微煙。雖有如<a 
name="0540b02" id="0540b02"></a>無。故名無垢。邊際智滿內稱深理外用無方。<a 
name="0540b03" id="0540b03"></a>法界平等赴緣行化。故名為稱。故云淨無垢<a 
name="0540b04" id="0540b04"></a>稱也。豈可同彼三藏通教辨淨無垢稱義。所<a 
name="0540b05" id="0540b05"></a>以教<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>現同補處位者。為訶三藏通教三乘<a 
name="0540b06" id="0540b06"></a>攝受別教大乘菩薩也。</p><a 
name="0540b07" id="0540b07"></a><p><span class="juanname">維摩經玄疏卷第三</span></p>
<hr>【經文資訊】大正藏第 38 冊 No. 1777 維摩經玄疏<br>【版本記錄】CBETA 電子佛典 Rev. 1.9 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index073a.html?index=T38n1777" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T38n1777_003 by HTTrack Website Copier/3.x [XR&CO'2008], Mon, 02 Jun 2014 23:21:44 GMT -->
</html>
