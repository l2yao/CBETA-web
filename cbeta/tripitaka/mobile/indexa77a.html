<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_174 by HTTrack Website Copier/3.x [XR&CO'2008], Mon, 02 Jun 2014 23:20:13 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaebda-2.gif?utmac=MO-30696269-4&amp;utmn=356734855&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27&amp;utmp=%2Fmobile%2Findex.php%3Findex%3DT27n1545_174&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe371.html?index=T27n1545_173" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 174 卷</p>
	<a href="index9d65.html?index=T27n1545_175" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷174]">　
<a 
name="0873c04" id="0873c04"></a><a 
name="0873c05" id="0873c05"></a><a 
name="0873c06" id="0873c06"></a><p><span class="juanname">阿毘達磨大毘婆沙論卷第一百<a 
name="0873c07" id="0873c07"></a>七十四</span></p><a 
name="0873c08" id="0873c08"></a><a 
name="0873c09" id="0873c09"></a><p style="margin-left: 4em"><span class="byline">五百大阿羅漢等造</span></p><a 
name="0873c10" id="0873c10"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0873c11" id="0873c11"></a><p style="margin-left: 2em"><span class="headname">定蘊第七中不還納息第四之一</span></p><a 
name="0873c12" id="0873c12"></a><p style="text-indent: 0em; margin-left: 0em"><span class="linehead"></span>有五不還。謂中般涅槃。生般涅槃。有行般<a 
name="0873c13" id="0873c13"></a>涅槃。無行般涅槃。上流往色究竟。為五攝<a 
name="0873c14" id="0873c14"></a>一切。為一切攝五耶。如是等章及解章義<a 
name="0873c15" id="0873c15"></a>既領會已應廣分別。問何故作此論。答為<a 
name="0873c16" id="0873c16"></a>欲分別契經義故。如契經說有五不還。<a 
name="0873c17" id="0873c17"></a>謂中般涅槃。乃至廣說。彼經雖作是說。而<a 
name="0873c18" id="0873c18"></a>不明為五攝一切。為一切攝五。亦未曾<a 
name="0873c19" id="0873c19"></a>顯勝劣差別。今欲具明故作斯論。</p><a 
name="0873c20" id="0873c20"></a><p style="text-indent: 0em; margin-left: 0em"><span class="linehead"></span>為五攝一切一切攝五耶。答一切攝五。非<a 
name="0873c21" id="0873c21"></a>五攝一切。不攝何等。謂現法般涅槃。及往無<a 
name="0873c22" id="0873c22"></a>色不還。此中一切多非五故。一切攝五非<a 
name="0873c23" id="0873c23"></a>五攝一切。猶如大器覆於小器非小器覆<a 
name="0873c24" id="0873c24"></a>大。一切者謂七不還即前五。并現法般涅槃。<a 
name="0873c25" id="0873c25"></a>及往無色不還。於中後二非五所攝故名為<a 
name="0873c26" id="0873c26"></a>多。問亦有不定般涅槃者。謂或於欲界而<a 
name="0873c27" id="0873c27"></a>般涅槃。或於色界而般涅槃。或於無色界<a 
name="0873c28" id="0873c28"></a>而般涅槃。此中何故不說。答應說而不說<a 
name="0873c29" id="0873c29"></a>者當知此義有餘。復次彼即攝在七不還<a 
name="0874a01" id="0874a01"></a>中故不別說。謂彼若在欲界般者。即現法<a 
name="0874a02" id="0874a02"></a>般涅槃攝。色界般者即五不還攝。無色界般<a 
name="0874a03" id="0874a03"></a>者即往無色不還攝。問亦有轉生般涅槃者。<a 
name="0874a04" id="0874a04"></a>謂彼或從極七返有。或從家家。或從一來。<a 
name="0874a05" id="0874a05"></a>或從一間得不還果。彼得果已必於此生<a 
name="0874a06" id="0874a06"></a>得般涅槃。彼非現法般涅槃。以契經說云<a 
name="0874a07" id="0874a07"></a>何現法般涅槃。謂即此生得預流果。進斷餘<a 
name="0874a08" id="0874a08"></a>結得一來不還阿羅漢果。由此因緣轉生<a 
name="0874a09" id="0874a09"></a>般者非七所攝。此中何故不說。答應說而<a 
name="0874a10" id="0874a10"></a>不說者當知有餘。復次彼由厭受生故得<a 
name="0874a11" id="0874a11"></a>不還果已。未經幾時即般涅槃。於其中間<a 
name="0874a12" id="0874a12"></a>時極促故。不容建立是以不說。復次彼亦<a 
name="0874a13" id="0874a13"></a>攝在現法般涅槃中故不別說。以依此生<a 
name="0874a14" id="0874a14"></a>得不還果。即於此生般涅槃故。</p><a 
name="0874a15" id="0874a15"></a><p style="text-indent: 0em; margin-left: 0em"><span class="linehead"></span>中般涅槃生般涅槃何者為勝。答若住等斷<a 
name="0874a16" id="0874a16"></a>則中般涅槃為勝。若生般涅槃斷結多則彼<a 
name="0874a17" id="0874a17"></a>為勝。謂此二不還若並具初靜慮縛。乃至若<a 
name="0874a18" id="0874a18"></a>俱斷第四靜慮前八品結。則中般涅槃由三<a 
name="0874a19" id="0874a19"></a>事故勝。一受苦少此受一有苦。彼受二有<a 
name="0874a20" id="0874a20"></a>苦故。二速滅煩惱火。三疾捨蘊擔。若中般<a 
name="0874a21" id="0874a21"></a>涅槃具初靜慮縛。乃至斷第四靜慮前七品<a 
name="0874a22" id="0874a22"></a>結。生般涅槃斷初靜慮一品結。乃至斷第四<a 
name="0874a23" id="0874a23"></a>靜慮前八品結。則生般涅槃由一事故勝。謂<a 
name="0874a24" id="0874a24"></a>住多斷。中般涅槃。乃至上流。往色究竟。何者<a 
name="0874a25" id="0874a25"></a>為勝。答若住等斷則中般涅槃為勝。若乃至<a 
name="0874a26" id="0874a26"></a>上流往色究竟斷結多則彼為勝。謂中般涅<a 
name="0874a27" id="0874a27"></a>槃。若對有行般涅槃無行般涅槃。皆如對生<a 
name="0874a28" id="0874a28"></a>般涅槃說。若對上流往色究竟則於受苦<a 
name="0874a29" id="0874a29"></a>有差別。謂此唯受一有苦。彼極少受四有<a 
name="0874b01" id="0874b01"></a>苦故。餘如前說。如是生般涅槃。乃至上流<a 
name="0874b02" id="0874b02"></a>往色究竟有行般涅槃。乃至上流往色究竟<a 
name="0874b03" id="0874b03"></a>無行般涅槃上流往色究竟何者為勝。答若<a 
name="0874b04" id="0874b04"></a>住等斷則生般涅槃等為勝。若有行般涅槃<a 
name="0874b05" id="0874b05"></a>等斷結多則彼為勝。謂此諸不還隨所相對。<a 
name="0874b06" id="0874b06"></a>若並具初靜慮縛。乃至若俱斷第四靜慮前<a 
name="0874b07" id="0874b07"></a>八品結。則生般涅槃於有行般涅槃由一<a 
name="0874b08" id="0874b08"></a>事故勝。謂生般涅槃有勤修道及速進道。<a 
name="0874b09" id="0874b09"></a>有行般涅槃唯有勤修道無速進道。於無<a 
name="0874b10" id="0874b10"></a>行般涅槃由二事故勝。彼無勤修道亦無<a 
name="0874b11" id="0874b11"></a>速進道故。於上流往色究竟由一事故勝。<a 
name="0874b12" id="0874b12"></a>謂受苦少此受二有苦。彼極少受四有苦<a 
name="0874b13" id="0874b13"></a>故。有行般涅槃於無行般涅槃由一事故<a 
name="0874b14" id="0874b14"></a>勝。此有勤修道。彼俱無故。於上流往色究<a 
name="0874b15" id="0874b15"></a>竟由一事故勝。無行般涅槃於上流往色<a 
name="0874b16" id="0874b16"></a>究竟亦由一事故勝。皆如前說。若生般涅<a 
name="0874b17" id="0874b17"></a>槃等具初靜慮縛。乃至斷第四靜慮前七品<a 
name="0874b18" id="0874b18"></a>結。有行般涅槃等斷初靜慮一品結。乃至斷<a 
name="0874b19" id="0874b19"></a>第四靜慮前八品結。則有行般涅槃等。於生<a 
name="0874b20" id="0874b20"></a>般涅槃等由一事故勝。謂住多斷。</p><a 
name="0874b21" id="0874b21"></a><p style="text-indent: 0em; margin-left: 0em"><span class="linehead"></span>復次集異門說。有五種不還補特伽羅。謂中<a 
name="0874b22" id="0874b22"></a>般涅槃。乃至上流往色究竟。云何中般涅槃。<a 
name="0874b23" id="0874b23"></a>謂有補特伽羅前生中於五順下分結已斷<a 
name="0874b24" id="0874b24"></a>已遍知。於五順上分結未斷未遍知。造作<a 
name="0874b25" id="0874b25"></a>增長順起有受業。不造作增長順生有受<a 
name="0874b26" id="0874b26"></a>業。從彼命終起色界中有。即住彼中有得<a 
name="0874b27" id="0874b27"></a>如是種類無漏道。由此道力進斷餘結。於<a 
name="0874b28" id="0874b28"></a>無餘依涅槃界而般涅槃。是名中般涅槃問<a 
name="0874b29" id="0874b29"></a>何故名中般涅槃。答此補特伽羅已過欲界。<a 
name="0874c01" id="0874c01"></a>未到色界住彼中有而般涅槃故名中般<a 
name="0874c02" id="0874c02"></a>涅槃。復次此補特伽羅利根軟煩惱故。能<a 
name="0874c03" id="0874c03"></a>於中有而般涅槃故名中般涅槃。復次此補<a 
name="0874c04" id="0874c04"></a>特伽羅先得有心。有心無間得學心。學心無<a 
name="0874c05" id="0874c05"></a>間得無學心。無學心無間得非學非無學心。<a 
name="0874c06" id="0874c06"></a>即住彼心而般涅槃故名中般涅槃。問此言<a 
name="0874c07" id="0874c07"></a>欲差別誰。答欲差別餘聖者。謂餘聖者學<a 
name="0874c08" id="0874c08"></a>心無間或起無學心。或起非學非無學心。此<a 
name="0874c09" id="0874c09"></a>即不爾學心無間必起無學心。餘聖者非<a 
name="0874c10" id="0874c10"></a>學非無學心無間或般涅槃。或更起無學心。<a 
name="0874c11" id="0874c11"></a>此則不爾。非學非無學心無間定般涅槃。以<a 
name="0874c12" id="0874c12"></a>餘聖者數起聖道現在前。此不數起故。</p><a 
name="0874c13" id="0874c13"></a><p style="text-indent: 0em; margin-left: 0em"><span class="linehead"></span>云何生般涅槃。謂有補特伽羅。前生中於五<a 
name="0874c14" id="0874c14"></a>順下分結已斷已遍知。於五順上分結未<a 
name="0874c15" id="0874c15"></a>斷未遍知。造作增長順起有受業。順生有<a 
name="0874c16" id="0874c16"></a>受業。從彼命終起色界中有生色界天。生<a 
name="0874c17" id="0874c17"></a>已未久得如是種類無漏道。由此道力進<a 
name="0874c18" id="0874c18"></a>斷餘結。於有餘依般涅槃界而般涅槃。是<a 
name="0874c19" id="0874c19"></a>名生般涅槃。問何故名生般涅槃。答此補特<a 
name="0874c20" id="0874c20"></a>伽羅。生彼未久得阿羅漢果而般涅槃。故<a 
name="0874c21" id="0874c21"></a>名生般涅槃。復次此補特伽羅。生彼未久<a 
name="0874c22" id="0874c22"></a>得阿羅漢果。盡其壽量方般涅槃。故名生<a 
name="0874c23" id="0874c23"></a>般涅槃。問若彼盡壽力般涅槃者。何故名生<a 
name="0874c24" id="0874c24"></a>般涅槃。答依煩惱涅槃說。非蘊涅槃故無<a 
name="0874c25" id="0874c25"></a>過。云何有行般涅槃。謂有補特伽羅前生<a 
name="0874c26" id="0874c26"></a>中依有行道恒時作意。依不息加行三摩<a 
name="0874c27" id="0874c27"></a>地。於五順下分結已斷已遍知。於五順上<a 
name="0874c28" id="0874c28"></a>分結未斷未遍知。造作增長順起有受業。<a 
name="0874c29" id="0874c29"></a>順生有受業。從彼命終起色界中有生色<a 
name="0875a01" id="0875a01"></a>界天。生已多時。復依有行道。恒時作意。依<a 
name="0875a02" id="0875a02"></a>不息加行三摩地進斷餘結。於有餘依般涅<a 
name="0875a03" id="0875a03"></a>槃界而般涅槃。是名有行般涅槃。問何故<a 
name="0875a04" id="0875a04"></a>名有行般涅槃。答此補特伽羅由有行道。<a 
name="0875a05" id="0875a05"></a>斷餘煩惱而般涅槃。故名有行般涅槃。復<a 
name="0875a06" id="0875a06"></a>次此補特伽羅由有行道得阿羅漢果。盡<a 
name="0875a07" id="0875a07"></a>其壽量而般涅槃。故名有行般涅槃。復次此<a 
name="0875a08" id="0875a08"></a>補特伽羅依有為緣道。進斷餘結而般涅<a 
name="0875a09" id="0875a09"></a>槃。故名有行般涅槃。云何無行般涅槃。謂<a 
name="0875a10" id="0875a10"></a>有補特伽羅前生中依無行道不恒時作<a 
name="0875a11" id="0875a11"></a>意。依止息加行三摩地。於五順下分結已<a 
name="0875a12" id="0875a12"></a>斷已遍知。於五順上分結未斷未遍知。造<a 
name="0875a13" id="0875a13"></a>作增長順起有受業。順生有受業。從彼命終<a 
name="0875a14" id="0875a14"></a>起色界中有生色界天。生已多時。復依無<a 
name="0875a15" id="0875a15"></a>行道不恒時作意。依止息加行三摩地進<a 
name="0875a16" id="0875a16"></a>斷餘結。於有餘依般涅槃界而般涅槃。是<a 
name="0875a17" id="0875a17"></a>名無行般涅槃。問何故名無行般涅槃。答此<a 
name="0875a18" id="0875a18"></a>補特伽羅由無行道。斷餘煩惱而般涅槃。<a 
name="0875a19" id="0875a19"></a>故名無行般涅槃。復次此補特伽羅由無行<a 
name="0875a20" id="0875a20"></a>道得阿羅漢果。盡其壽量而般涅槃。故名<a 
name="0875a21" id="0875a21"></a>無行般涅槃。復次此補特伽羅依無為緣<a 
name="0875a22" id="0875a22"></a>道。進斷餘結而般涅槃。故名無行般涅槃。<a 
name="0875a23" id="0875a23"></a>云何上流往色究竟。謂有補特伽羅前生中<a 
name="0875a24" id="0875a24"></a>於五順下分結已斷已遍知。於五順上分<a 
name="0875a25" id="0875a25"></a>結未斷未遍知。得世俗四靜慮。將命終<a 
name="0875a26" id="0875a26"></a>時退上三靜慮住初靜慮。由即彼愛及彼<a 
name="0875a27" id="0875a27"></a>地造作增長順起有受業。順生有受業。故<a 
name="0875a28" id="0875a28"></a>從彼命終起色界中有生梵眾天。生已復<a 
name="0875a29" id="0875a29"></a>能入世俗第二靜慮。由即彼愛及彼地。造<a 
name="0875b01" id="0875b01"></a>作增長順起有受業。順生有受業故。從彼<a 
name="0875b02" id="0875b02"></a>命終生極光淨天。生已復能入世俗第三靜<a 
name="0875b03" id="0875b03"></a>慮。由即彼愛乃至從彼命終生遍淨天。生<a 
name="0875b04" id="0875b04"></a>已復能入世俗第四靜慮。由即彼愛乃至從<a 
name="0875b05" id="0875b05"></a>彼命終生廣果天。生已復能起下品雜修世<a 
name="0875b06" id="0875b06"></a>俗第四靜慮。由即彼愛乃至從彼命終生<a 
name="0875b07" id="0875b07"></a>無煩天。如是乃至於餘四品雜修世俗第四<a 
name="0875b08" id="0875b08"></a>靜慮。次第遍起於餘四天次第遍生。是名<a 
name="0875b09" id="0875b09"></a>上流往色究竟。問何故名上流往色究竟。答<a 
name="0875b10" id="0875b10"></a>流有二種。一生死愛。二後有業。此補特伽羅<a 
name="0875b11" id="0875b11"></a>於二種流並未斷未遍知。由此為緣及為<a 
name="0875b12" id="0875b12"></a>因故。上行上隨行。上往上隨往。上受上隨<a 
name="0875b13" id="0875b13"></a>受。上流上隨流。故名上流往色究竟。復次此<a 
name="0875b14" id="0875b14"></a>補特伽羅不下行唯勝進行得轉上轉妙轉<a 
name="0875b15" id="0875b15"></a>勝定。及生入彼定受彼生。故名上流往色<a 
name="0875b16" id="0875b16"></a>究竟。復次此補特伽羅上流上生令上生相<a 
name="0875b17" id="0875b17"></a>續故名上流。問異生亦有上流上生令上<a 
name="0875b18" id="0875b18"></a>生相續。何故不名上流耶。答若唯上流不<a 
name="0875b19" id="0875b19"></a>下流者名為上流。異生上流亦下流故不<a 
name="0875b20" id="0875b20"></a>名上流。有說。若上流遍一切處無礙者名<a 
name="0875b21" id="0875b21"></a>為上流。異生不能遍一切處無礙故不<a 
name="0875b22" id="0875b22"></a>名上流。彼於淨居則有礙故。問聖者上流<a 
name="0875b23" id="0875b23"></a>亦於二處有礙。謂大梵王及無想處。何故<a 
name="0875b24" id="0875b24"></a>得名上流。答彼無別處即梵輔廣果二處<a 
name="0875b25" id="0875b25"></a>攝故。猶得名為遍一切處。有說。若上流能<a 
name="0875b26" id="0875b26"></a>越界得果。永斷順五下分結者說名上流。<a 
name="0875b27" id="0875b27"></a>異生雖能越界而不得果。亦不永斷順五<a 
name="0875b28" id="0875b28"></a>下分結故不名上流。有說。具三種流者說<a 
name="0875b29" id="0875b29"></a>名上流。謂業煩惱及與聖道。異生唯有業煩<a 
name="0875c01" id="0875c01"></a>惱流無聖道流是以不名上流。</p><a 
name="0875c02" id="0875c02"></a><p style="text-indent: 0em; margin-left: 0em"><span class="linehead"></span>復次上流有二種。一行色界。二行無色界。<a 
name="0875c03" id="0875c03"></a>行色界者乃至色究竟天。行無色界者乃<a 
name="0875c04" id="0875c04"></a>至非想非非想天。又行色界者有雜修靜<a 
name="0875c05" id="0875c05"></a>慮。行無色界者無雜修靜慮。復次上流有<a 
name="0875c06" id="0875c06"></a>三種。一全超二半超三一切處歿。全超者謂<a 
name="0875c07" id="0875c07"></a>欲界歿生梵眾天。梵眾天歿生色究竟。或<a 
name="0875c08" id="0875c08"></a>生非想非非想處而般涅槃。半超者謂欲界<a 
name="0875c09" id="0875c09"></a>歿生梵眾天。梵眾天歿於上一切天處或更<a 
name="0875c10" id="0875c10"></a>生一處或二或三或四或五。乃至或唯超一<a 
name="0875c11" id="0875c11"></a>處遍生餘處然後生色究竟。或生非想非<a 
name="0875c12" id="0875c12"></a>非想處而般涅槃。一切處歿者謂欲界歿生<a 
name="0875c13" id="0875c13"></a>梵眾天。梵眾天歿生梵光行天如是次第<a 
name="0875c14" id="0875c14"></a>生上諸處乃至生廣果天。從此以上有二<a 
name="0875c15" id="0875c15"></a>路別。一入淨居。二入無色。入淨居者廣果<a 
name="0875c16" id="0875c16"></a>天歿生無煩天。次第乃至生色究竟而般涅<a 
name="0875c17" id="0875c17"></a>槃。入無色者廣果天歿生空無邊處。次第<a 
name="0875c18" id="0875c18"></a>乃至生非想非非想處而般涅槃。如一切處<a 
name="0875c19" id="0875c19"></a>歿有二路別。應知全超半超亦爾。問何等上<a 
name="0875c20" id="0875c20"></a>流入淨居。何等上流入無色。答有二上流<a 
name="0875c21" id="0875c21"></a>謂毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那行奢摩他行。毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那行者入<a 
name="0875c22" id="0875c22"></a>淨居。奢摩他行者入無色。復次有二上流<a 
name="0875c23" id="0875c23"></a>謂樂勝定及樂勝生。樂勝定者入淨居。樂勝<a 
name="0875c24" id="0875c24"></a>生者入無色。復次有二上流謂樂決擇及樂<a 
name="0875c25" id="0875c25"></a>寂靜。樂決擇者入淨居。樂寂靜者入無色。<a 
name="0875c26" id="0875c26"></a>復次有二上流謂雜修不雜修。雜修者入淨<a 
name="0875c27" id="0875c27"></a>居。不雜修者入無色。又一切處歿上流有來<a 
name="0875c28" id="0875c28"></a>所顯非去。有去所顯非來。有來所顯亦去<a 
name="0875c29" id="0875c29"></a>所顯。有來所顯非去者。謂生色究竟或非<a 
name="0876a01" id="0876a01"></a>想非非想處。有去所顯非來者。謂生梵眾<a 
name="0876a02" id="0876a02"></a>天。有來所顯亦去所顯者。謂生中間諸處。<a 
name="0876a03" id="0876a03"></a>非來所顯非去所顯者無。問如前說往色<a 
name="0876a04" id="0876a04"></a>究竟者。先得世俗四靜慮。後退住初靜慮。<a 
name="0876a05" id="0876a05"></a>彼往非想非非想處者。亦先得世俗四無<a 
name="0876a06" id="0876a06"></a>色。後退住初靜慮為不耶。答亦有。如先得<a 
name="0876a07" id="0876a07"></a>世俗四靜慮。後退住初靜慮命終生梵世。<a 
name="0876a08" id="0876a08"></a>展轉乃至生色究竟。如是亦有先得世俗四<a 
name="0876a09" id="0876a09"></a>靜慮四無色。後退住初靜慮命終生梵世。<a 
name="0876a10" id="0876a10"></a>展轉乃至生非想非非想處。但不必須爾。<a 
name="0876a11" id="0876a11"></a>問何故不說彼退初靜慮耶。答無有退初<a 
name="0876a12" id="0876a12"></a>靜慮而命終者是以不說。又此中顯不還<a 
name="0876a13" id="0876a13"></a>差別彼退初靜慮者非復不還是故不說。<a 
name="0876a14" id="0876a14"></a>問如說退住初靜慮生梵眾天作全超半<a 
name="0876a15" id="0876a15"></a>超。一切處歿上流。彼若退住第二靜慮生<a 
name="0876a16" id="0876a16"></a>少光天。退住第三靜慮生少淨天。退住第<a 
name="0876a17" id="0876a17"></a>四靜慮生無雲天等。彼亦得作全超半超。<a 
name="0876a18" id="0876a18"></a>一切處歿上流不耶。答有說不得。以生梵<a 
name="0876a19" id="0876a19"></a>世於上不還所應生處無缺減故。依彼建<a 
name="0876a20" id="0876a20"></a>立全超半超。一切處歿若退生上地處便缺<a 
name="0876a21" id="0876a21"></a>減。故不依彼立全超等。有說。彼亦得名<a 
name="0876a22" id="0876a22"></a>半超以超少分中間處故。有說。亦得具<a 
name="0876a23" id="0876a23"></a>名三種彼說從欲界歿隨生何處。即於彼<a 
name="0876a24" id="0876a24"></a>上所應生處亦可施設全超半超一切處歿<a 
name="0876a25" id="0876a25"></a>故。問若不還者欲界歿生無色界亦得作<a 
name="0876a26" id="0876a26"></a>全超等不。答有說不得。有說。彼亦得名<a 
name="0876a27" id="0876a27"></a>半超。有說。彼亦具名三種此中所以皆如<a 
name="0876a28" id="0876a28"></a>前釋。問如往色究竟上流。必先得四靜慮<a 
name="0876a29" id="0876a29"></a>退生梵世。然後能往色究竟天。彼往非想<a 
name="0876b01" id="0876b01"></a>非非想處上流。亦必先得四無色退生梵<a 
name="0876b02" id="0876b02"></a>世。然後能往非想非非想處耶。答不必爾。<a 
name="0876b03" id="0876b03"></a>以生色界不能初起雜修靜慮。要欲界<a 
name="0876b04" id="0876b04"></a>時曾起今復重修方能往色究竟。生無色<a 
name="0876b05" id="0876b05"></a>者更無如是殊勝類業。要於欲界曾起今<a 
name="0876b06" id="0876b06"></a>更重修然後能生有頂。是故往有頂者若先<a 
name="0876b07" id="0876b07"></a>得無色而退。若先不得彼欲界歿生梵眾<a 
name="0876b08" id="0876b08"></a>天皆能往非想非非想處。問所說上流為但<a 
name="0876b09" id="0876b09"></a>是信勝解。為亦有見至耶。答若不退上定<a 
name="0876b10" id="0876b10"></a>而上流者此通二種。若退上定而上流者唯<a 
name="0876b11" id="0876b11"></a>信勝解。復次即退上定而上流者亦通二<a 
name="0876b12" id="0876b12"></a>種。問彼見至云何退耶。答彼非本性見至。<a 
name="0876b13" id="0876b13"></a>但於退後未命終頃從信勝解練根作見<a 
name="0876b14" id="0876b14"></a>至。然後命終而生上界為上流故。</p><a 
name="0876b15" id="0876b15"></a><p style="text-indent: 0em; margin-left: 0em"><span class="linehead"></span>問如色界有中般涅槃欲界亦有耶。答無。<a 
name="0876b16" id="0876b16"></a>問何故。答欲界是不定界非修地非離染<a 
name="0876b17" id="0876b17"></a>地多諸過失災橫留難。住本有時尚難得<a 
name="0876b18" id="0876b18"></a>果。況住中有微劣身耶。色界不爾故住中<a 
name="0876b19" id="0876b19"></a>有能般涅槃。復次若住欲界中有般涅槃者<a 
name="0876b20" id="0876b20"></a>則依中有能越三界。然無依中有身能越<a 
name="0876b21" id="0876b21"></a>三界者。復次若住欲界中有般涅槃者。則<a 
name="0876b22" id="0876b22"></a>中有中能斷三界煩惱。然無住中有身能斷<a 
name="0876b23" id="0876b23"></a>三界煩惱者。復次若住欲界中有般涅槃者<a 
name="0876b24" id="0876b24"></a>則中有中能斷不善無記二種煩惱。然無住<a 
name="0876b25" id="0876b25"></a>中有身能斷不善無記二種煩惱者。復次若<a 
name="0876b26" id="0876b26"></a>住欲界中有般涅槃者則中有中能證若二<a 
name="0876b27" id="0876b27"></a>若三沙門果。然無住中有身能證若二若三<a 
name="0876b28" id="0876b28"></a>沙門果者。以是義故唯色界有中般涅槃<a 
name="0876b29" id="0876b29"></a>欲界則無。復次中般涅槃必於前生已離欲<a 
name="0876c01" id="0876c01"></a>界染。已離欲界染者必不起欲界中有。故<a 
name="0876c02" id="0876c02"></a>於欲界無中般涅槃。復次欲界煩惱業重。<a 
name="0876c03" id="0876c03"></a>非於中有微劣身中所能除斷。復次中有<a 
name="0876c04" id="0876c04"></a>非得不還果所依。但是得阿羅漢果所依。<a 
name="0876c05" id="0876c05"></a>復次欲界中有必不能起聖道現前以劣<a 
name="0876c06" id="0876c06"></a>弱故。色界不爾。由此義故欲界無有中般<a 
name="0876c07" id="0876c07"></a>涅槃。復次中有微劣唯能起自根本地聖道<a 
name="0876c08" id="0876c08"></a>現前非未至等以難起故。若欲界中有般<a 
name="0876c09" id="0876c09"></a>涅槃者則與此相違故必無有。復次欲界有<a 
name="0876c10" id="0876c10"></a>違順相應煩惱。有外六門煩惱有能引二果<a 
name="0876c11" id="0876c11"></a>煩惱。有無慚無愧相應煩惱。及有忿等種種<a 
name="0876c12" id="0876c12"></a>雜類諸隨煩惱。難破難斷難越難離。住本<a 
name="0876c13" id="0876c13"></a>有中作大功用。尚難除斷況在中有。故無<a 
name="0876c14" id="0876c14"></a>欲界中般涅槃。復次要曾具修九品對治方<a 
name="0876c15" id="0876c15"></a>於中有能般涅槃。欲界中有必未具修九<a 
name="0876c16" id="0876c16"></a>品對治故彼中有不般涅槃。問如欲界歿<a 
name="0876c17" id="0876c17"></a>受色界中有得般涅槃。如是從色界歿受<a 
name="0876c18" id="0876c18"></a>色界中有亦般涅槃不。答不。所以者何。彼<a 
name="0876c19" id="0876c19"></a>於欲界多苦多障多諸災橫可厭之身極<a 
name="0876c20" id="0876c20"></a>生厭逆。既捨離已起色界中有現在前時。<a 
name="0876c21" id="0876c21"></a>於當所受長時異熟亦生厭患便般涅槃。<a 
name="0876c22" id="0876c22"></a>色界無有如是災橫極可厭事令生厭逆。<a 
name="0876c23" id="0876c23"></a>如於本有有緣礙故不般涅槃。今中有亦<a 
name="0876c24" id="0876c24"></a>爾。故從彼歿所起中有不般涅槃。復次若色<a 
name="0876c25" id="0876c25"></a>界歿即彼中有般涅槃者。應亦名上流則五<a 
name="0876c26" id="0876c26"></a>不還便成雜亂。謂彼無有差別因緣。唯欲<a 
name="0876c27" id="0876c27"></a>界歿住中有中般涅槃者名中般涅槃。非<a 
name="0876c28" id="0876c28"></a>色界歿者。又無因緣從彼趣上不名上流。<a 
name="0876c29" id="0876c29"></a>由此過失故彼中有不般涅槃。問若欲界歿<a 
name="0877a01" id="0877a01"></a>起色界中有由厭逆故得涅槃者。何不即<a 
name="0877a02" id="0877a02"></a>於欲界本有得涅槃耶。增厭逆故。答彼住<a 
name="0877a03" id="0877a03"></a>本有得不還果已起阿羅漢果。加行圓滿<a 
name="0877a04" id="0877a04"></a>於未起聖道頃即便命終故。由前勢力能<a 
name="0877a05" id="0877a05"></a>於中有進斷餘結而般涅槃。問彼加行圓<a 
name="0877a06" id="0877a06"></a>滿何故不起聖道而便命終。答彼或壽盡故<a 
name="0877a07" id="0877a07"></a>或業盡故或福盡故或他所害故或為饒益<a 
name="0877a08" id="0877a08"></a>他故。或非意遇惡緣故。不及起聖道而<a 
name="0877a09" id="0877a09"></a>便命終。有說。彼得不還果。已修後加行將<a 
name="0877a10" id="0877a10"></a>圓滿時便遭長病。或闕資具。或遇命等諸<a 
name="0877a11" id="0877a11"></a>難因緣未能盡漏從彼展轉遂至命終。既<a 
name="0877a12" id="0877a12"></a>得色界中有新蘊諸根大種增上力故。速<a 
name="0877a13" id="0877a13"></a>能引起聖道現前進斷餘結而般涅槃。問<a 
name="0877a14" id="0877a14"></a>若欲界歿生無色界亦有生般涅槃等不。<a 
name="0877a15" id="0877a15"></a>答有。以欲界歿生上二界更不再生般涅<a 
name="0877a16" id="0877a16"></a>槃者。隨在何處即彼生中皆可建立生等<a 
name="0877a17" id="0877a17"></a>三種二生。以上隨在何處皆可建立為上<a 
name="0877a18" id="0877a18"></a>流故。問樂慧上流不至色究竟。樂定上流<a 
name="0877a19" id="0877a19"></a>不至有頂。於下諸處般涅槃者亦得名為<a 
name="0877a20" id="0877a20"></a>樂慧樂定二上流不。答彼亦隨類得二種<a 
name="0877a21" id="0877a21"></a>名。然說樂慧至色究竟。樂定至有頂者依<a 
name="0877a22" id="0877a22"></a>極處說。過此更無行處故。如預流者或名<a 
name="0877a23" id="0877a23"></a>極七返有。而於中間般涅槃者亦得此名<a 
name="0877a24" id="0877a24"></a>彼亦如是問何故聖者於上二界一一生處<a 
name="0877a25" id="0877a25"></a>但受一生於欲界中不如是耶。答欲界是<a 
name="0877a26" id="0877a26"></a>不定界是雜亂地諸煩惱業相陵相雜無分<a 
name="0877a27" id="0877a27"></a>齊法式故。令聖者從下生上上復生下。或<a 
name="0877a28" id="0877a28"></a>於一處而受多生。色無色界是定界非雜<a 
name="0877a29" id="0877a29"></a>亂地。諸煩惱業不相陵雜有分齊法式故。<a 
name="0877b01" id="0877b01"></a>令聖者唯上不下一處一生。</p><a 
name="0877b02" id="0877b02"></a><p style="text-indent: 0em; margin-left: 0em"><span class="linehead"></span>復次生欲界聖者不名不還。而名極七返<a 
name="0877b03" id="0877b03"></a>有等故生上下亦一處重生。生上界聖者<a 
name="0877b04" id="0877b04"></a>名曰不還故唯生上亦不重生。由此義故<a 
name="0877b05" id="0877b05"></a>不還義滿。以尚不生本處況有還生下<a 
name="0877b06" id="0877b06"></a>者。</p><a 
name="0877b07" id="0877b07"></a><p style="text-indent: 0em; margin-left: 0em"><span class="linehead"></span>復次不還補特伽羅廣說有無量種。今且分<a 
name="0877b08" id="0877b08"></a>別行色界五種。當知此依界建立故說一。<a 
name="0877b09" id="0877b09"></a>生不生建立故說二。分位差別建立故說五。<a 
name="0877b10" id="0877b10"></a>謂中般涅槃乃至上流。往色究竟即此根建<a 
name="0877b11" id="0877b11"></a>立故說十五。謂下中上根。各五地建立故說<a 
name="0877b12" id="0877b12"></a>二十。謂初靜慮乃至第四靜慮。各五種性建<a 
name="0877b13" id="0877b13"></a>立故說三十。謂退法種性乃至不動法種性。<a 
name="0877b14" id="0877b14"></a>各五處建立故說八十。謂梵眾天乃至色究<a 
name="0877b15" id="0877b15"></a>竟天。各五種性根建立故說九十。謂退法種<a 
name="0877b16" id="0877b16"></a>性下中上根。各有五乃至不動法種性亦爾。<a 
name="0877b17" id="0877b17"></a>地種性建立故說百二十。謂初靜慮六種性<a 
name="0877b18" id="0877b18"></a>各有五乃至第四靜慮亦爾。地種性根建立<a 
name="0877b19" id="0877b19"></a>故說三百六十。謂初靜慮六種性三根各五<a 
name="0877b20" id="0877b20"></a>乃至第四靜慮亦爾。處種性建立故說四百<a 
name="0877b21" id="0877b21"></a>八十。謂梵眾天六種性各五乃至色究竟天亦<a 
name="0877b22" id="0877b22"></a>爾。處種性根建立故說一千四百四十。謂梵<a 
name="0877b23" id="0877b23"></a>眾天六種性三根各五乃至色究竟天亦爾。<a 
name="0877b24" id="0877b24"></a>離染處種性根建立故說一萬二千九百六<a 
name="0877b25" id="0877b25"></a>十。謂前一千四百四十各有九種離染差別。<a 
name="0877b26" id="0877b26"></a>復次一中般涅槃差別建立亦有多種。謂界<a 
name="0877b27" id="0877b27"></a>故說一。根故說三。地故說四。種性故說六。<a 
name="0877b28" id="0877b28"></a>離染故說九。處故說十六。種性根故說十<a 
name="0877b29" id="0877b29"></a>八。地種性故說二十四。地離染故說三十<a 
name="0877c01" id="0877c01"></a>六。地種性根故說七十二。處種性故說九十<a 
name="0877c02" id="0877c02"></a>六。地離染根故說一百八。處離染故說一百<a 
name="0877c03" id="0877c03"></a>四十四。種性離染根故說一百六十二。地離<a 
name="0877c04" id="0877c04"></a>染種性故說二百一十六。處種性根故說二<a 
name="0877c05" id="0877c05"></a>百八十八。地離染種性根故說六百四十八。<a 
name="0877c06" id="0877c06"></a>處種性離染故說八百六十四。處種性離染<a 
name="0877c07" id="0877c07"></a>根故說二千五百九十二。如中般涅槃有<a 
name="0877c08" id="0877c08"></a>爾所乃至上流亦爾。如是總有一萬二千九<a 
name="0877c09" id="0877c09"></a>百六十不還差別。如行色界不還差別建立。<a 
name="0877c10" id="0877c10"></a>如是行無色不還差別建立隨應亦爾。</p><a 
name="0877c11" id="0877c11"></a><p><span class="juanname">說一切有部發智大毘婆沙論卷第一百七<a 
name="0877c12" id="0877c12"></a>十四</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 Rev. 1.39 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_174 by HTTrack Website Copier/3.x [XR&CO'2008], Mon, 02 Jun 2014 23:20:13 GMT -->
</html>
