<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB219_014 by HTTrack Website Copier/3.x [XR&CO'2008], Tue, 03 Jun 2014 00:38:18 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5873.gif?utmac=MO-30696269-4&amp;utmn=1384377548&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB219_014&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4a4a.html?index=J28nB219_013" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B219 紫竹林顓愚衡和尚語錄 (20卷)<br/>【清 觀衡說　正印重編】<br/>第 14 卷</p>
	<a href="index18fc.html?index=J28nB219_015" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B219" sutra_name="紫竹林顓愚衡和尚語錄" sutra_juan="[卷14]">　
<a 
name="0730c01" id="0730c01"></a><p><span class="juanname">紫竹林顓愚衡和尚語錄卷第十四</span></p><a 
name="0730c02" id="0730c02"></a><p style="margin-left: 4em"><span class="byline">住南康府同安寺嗣法門人正印重編</span></p><a 
name="0730c03" id="0730c03"></a><p style="margin-left: 2em"><span class="headname">經解</span></p><a 
name="0730c04" id="0730c04"></a><p style="margin-left: 3em"><span class="headname">心經小談</span></p><a 
name="0730c05" id="0730c05"></a><p style="text-indent: 0em; margin-left: 0em"><span class="linehead"></span>摩訶般若波羅蜜多心經此十字乃一經之題目摩<a 
name="0730c06" id="0730c06"></a>訶是梵語唐言大般若是梵語唐言智慧波羅蜜多<a 
name="0730c07" id="0730c07"></a>是梵語唐言彼岸到即到彼岸言眾生無智慧迷淪<a 
name="0730c08" id="0730c08"></a>生死苦海諸佛菩薩有大智慧照破無明能超生死<a 
name="0730c09" id="0730c09"></a>苦海到涅槃彼岸故云摩訶般若波羅蜜多心之一<a 
name="0730c10" id="0730c10"></a>字念在上即般若心若念在下即此本經為六百卷<a 
name="0730c11" id="0730c11"></a>之心也經者梵語修多羅此云契經契理合機之教<a 
name="0730c12" id="0730c12"></a>也此方從略故但云經故云摩訶般若波羅蜜多心<a 
name="0730c13" id="0730c13"></a>經<span class="note">(此經多不讀摩訶據文中云深般若題中亦應云大般若)</span>。</p><a 
name="0730c14" id="0730c14"></a><p style="text-indent: 0em; margin-left: 0em"><span class="linehead"></span>觀自在菩薩即能行般若之人舉是人以顯般若之<a 
name="0730c15" id="0730c15"></a>法觀自在三字是此菩薩別名菩薩二字是通號何<a 
name="0730c16" id="0730c16"></a>名觀自在言此菩薩行深般若波羅蜜多時照見五<a 
name="0730c17" id="0730c17"></a>蘊皆空度一切苦厄故名觀自在照見五蘊皆空即<a 
name="0730c18" id="0730c18"></a>觀度一切苦厄即自在也上略破三字大意下講明<a 
name="0730c19" id="0730c19"></a>其義舍利子是尊者名此尊者智慧第一故呼其名<a 
name="0730c20" id="0730c20"></a>而授之謂上言照見五蘊皆空如何照見如何得空<a 
name="0730c21" id="0730c21"></a>舍利子當如是觀照色不異空空不異色色即是空<a 
name="0730c22" id="0730c22"></a>空即是色如是觀照即空也此四句上二句先照色<a 
name="0730c23" id="0730c23"></a>空體一下二句方照見色性本空言不異要成下一<a 
name="0730c24" id="0730c24"></a>即字總之在色即是空一句為正餘助成耳色一法<a 
name="0730c25" id="0730c25"></a>如是觀照受想行識亦如是觀照故云亦復如是上<a 
name="0730c26" id="0730c26"></a>講明五蘊皆空一句下講度一切苦厄謂五蘊諸法<a 
name="0730c27" id="0730c27"></a>若有即有生相有滅相有垢相有淨相有增相有減<a 
name="0730c28" id="0730c28"></a>相皆苦相也若諸法空相既是空相有何生有何滅<a 
name="0730c29" id="0730c29"></a>有何垢有何淨有何增有何減既無生滅垢淨等即<a 
name="0730c30" id="0730c30"></a>涅槃真樂也故復告舍利子是諸法空相不生不滅<a 
name="0731a01" id="0731a01"></a>不垢不淨不增不減此一節講明上度一切苦厄一<a 
name="0731a02" id="0731a02"></a>句也上既講明照見五蘊皆空度一切苦厄之義下<a 
name="0731a03" id="0731a03"></a>廣為開演是故空中一句承上諸法空相之中言此<a 
name="0731a04" id="0731a04"></a>空中不唯五蘊皆空十二處亦空十八界亦空無眼<a 
name="0731a05" id="0731a05"></a>耳鼻舌身意無色聲香味觸法此空十二處也無眼<a 
name="0731a06" id="0731a06"></a>界乃至無意識界此空十八界也此空世間法下空<a 
name="0731a07" id="0731a07"></a>出世間法無無明乃至無無明盡無老死乃至無老<a 
name="0731a08" id="0731a08"></a>死盡此空緣覺法也無苦集滅道無智亦無得此空<a 
name="0731a09" id="0731a09"></a>聲聞法也言此空中世間出世間皆空也此開演上<a 
name="0731a10" id="0731a10"></a>照見五蘊皆空一句即一觀字也以無所得故一句<a 
name="0731a11" id="0731a11"></a>承上起下之辭也言世間法出世間法都無所得以<a 
name="0731a12" id="0731a12"></a>無所得故諸佛菩薩依之斷煩惱證菩提出生死證<a 
name="0731a13" id="0731a13"></a>涅槃故云菩提薩埵依般若波羅蜜多故心無罣礙<a 
name="0731a14" id="0731a14"></a>無罣礙故無有恐怖遠離顛倒夢想究竟涅槃此言<a 
name="0731a15" id="0731a15"></a>菩薩依般若離苦得樂也三世諸佛依般若波羅蜜<a 
name="0731a16" id="0731a16"></a>多故得阿耨多羅三藐三菩提此言諸佛依般若離<a 
name="0731a17" id="0731a17"></a>苦得樂也自以無所得至阿耨菩提此一節開演引<a 
name="0731a18" id="0731a18"></a>證上度一切苦厄一句即自在二字也上既破解講<a 
name="0731a19" id="0731a19"></a>明開演引證明知照見五蘊皆空度一切苦厄實處<a 
name="0731a20" id="0731a20"></a>故下結成有二初結顯般若之功故云故知般若波<a 
name="0731a21" id="0731a21"></a>羅蜜多是大神咒<span class="note">(轉凡成聖神妙難測)</span>是大明咒<span class="note">(慧日當空破無明暗)</span>是<a 
name="0731a22" id="0731a22"></a>無上咒<span class="note">(無過之前無加之上)</span>是無等等咒<span class="note">(不唯無上亦無齊等)</span>上結顯般<a 
name="0731a23" id="0731a23"></a>若神功二結成破題因上破云照見五蘊皆空度一<a 
name="0731a24" id="0731a24"></a>切苦厄如何見得既講明開演引證了然明白故此<a 
name="0731a25" id="0731a25"></a>結云能除一切苦真實不虛此即自在也總之一經<a 
name="0731a26" id="0731a26"></a>只觀自在三字盡矣上顯說下密說故說般若波羅<a 
name="0731a27" id="0731a27"></a>蜜多咒即說咒曰。</p><a 
name="0731a28" id="0731a28"></a><p style="text-indent: 0em; margin-left: 4em"><span class="dharani"><span class="linehead"></span>揭諦揭諦　　波羅揭諦<br><a 
name="0731a29" id="0731a29"></a>波羅僧揭諦　菩提娑訶</span></p><a 
name="0731a30" id="0731a30"></a><p style="text-indent: 0em; margin-left: 0em"><span class="linehead"></span>上顯說令人依義生慧密說令人持誦生定定慧均<a 
name="0731b01" id="0731b01"></a>等脩行備矣。</p><a 
name="0731b02" id="0731b02"></a><p style="margin-left: 3em"><span class="headname">首楞嚴經懸談</span></p><a 
name="0731b03" id="0731b03"></a><p style="text-indent: 0em; margin-left: 0em"><span class="linehead"></span>大佛頂如來密因脩證了義諸菩薩萬行首楞嚴經<a 
name="0731b04" id="0731b04"></a>大佛頂三字是以處名法顯法尊極無上之稱也言<a 
name="0731b05" id="0731b05"></a>大佛頂者即如來三十二相中最極尊上無見肉髻<a 
name="0731b06" id="0731b06"></a>相也蓋如來全體超出世出世間即足輪相亦超越<a 
name="0731b07" id="0731b07"></a>世出世間故九界聖凡咸頂禮佛足是佛足已極尊<a 
name="0731b08" id="0731b08"></a>上可知如來三十二相足輪在最下肉髻在最上是<a 
name="0731b09" id="0731b09"></a>此頂相乃佛全體無上軀中無上之相試觀三界內<a 
name="0731b10" id="0731b10"></a>外情與無情聖凡微妙境界何處更有尊過此處妙<a 
name="0731b11" id="0731b11"></a>過此處不唯無尊過妙過者聖凡微妙色相之中決<a 
name="0731b12" id="0731b12"></a>無一法可與此處相等豈非此相是無上之無上處<a 
name="0731b13" id="0731b13"></a>耶如來於此處放光說咒證法是以無上之處顯無<a 
name="0731b14" id="0731b14"></a>上之法實矣初如來自標名曰有三摩提名大佛頂<a 
name="0731b15" id="0731b15"></a>首楞嚴王具足萬行十方如來一門超出妙莊嚴路<a 
name="0731b16" id="0731b16"></a>此十方如來一門超出妙莊嚴路三句因阿難啟請<a 
name="0731b17" id="0731b17"></a>十方如來得成菩提妙奢摩他三摩禪那最初方便<a 
name="0731b18" id="0731b18"></a>故如來即以十方如來一門超出妙莊嚴路應其所<a 
name="0731b19" id="0731b19"></a>請之意此如來以大佛頂名顯說無上也八卷末安<a 
name="0731b20" id="0731b20"></a>名又曰是經名大佛頂<span class="gaiji">[口*悉]<!--gaiji,,1[口*悉],2&#x35ED;,3--></span><span class="gaiji">[口*怛]<!--gaiji,,1[口*怛],2&#x20D92;,3--></span>哆<span class="gaiji">[口*般]<!--gaiji,,1[口*般],2,3--></span><span class="gaiji">[口*怛]<!--gaiji,,1[口*怛],2&#x20D92;,3--></span>囉無上寶印此<a 
name="0731b21" id="0731b21"></a>如來以大佛頂名密說無上也是知此經顯密俱稱<a 
name="0731b22" id="0731b22"></a>大佛頂最初如來在王宮應請知阿難為婬術所加<a 
name="0731b23" id="0731b23"></a>齋畢旋歸于時如來頂放百寶無畏光明光中出生<a 
name="0731b24" id="0731b24"></a>千葉寶蓮有佛化身結跏趺坐宣說神咒敕文殊師<a 
name="0731b25" id="0731b25"></a>利將咒往護此如來最初於此無上處說無上咒七<a 
name="0731b26" id="0731b26"></a>卷中因阿難請重為宣說爾時世尊從肉髻中涌百<a 
name="0731b27" id="0731b27"></a>寶光光中涌出千葉寶蓮有化如來坐寶華中頂放<a 
name="0731b28" id="0731b28"></a>十道百寶光明一一光明皆遍示現十恒河沙金剛<a 
name="0731b29" id="0731b29"></a>密跡擎山持杵遍虛空界大眾仰觀畏愛兼抱求佛<a 
name="0731b30" id="0731b30"></a>哀佑一心聽佛無見頂相放光如來宣說神咒此如<a 
name="0731c01" id="0731c01"></a>來第二番在無上處放光說無上咒此密說名大佛<a 
name="0731c02" id="0731c02"></a>頂因此二番在此無見頂相放光說咒是名之實據<a 
name="0731c03" id="0731c03"></a>也五卷中云即時十方普佛世界六種震動微塵如<a 
name="0731c04" id="0731c04"></a>來住世界者各有寶光從其頂出其光同時於彼世<a 
name="0731c05" id="0731c05"></a>界來祗陀林灌如來頂此如來同十方諸佛初番從<a 
name="0731c06" id="0731c06"></a>無上處放光相灌證此無上首楞嚴法六卷中云爾<a 
name="0731c07" id="0731c07"></a>時世尊於獅子座從其五體同放寶光遠灌十方微<a 
name="0731c08" id="0731c08"></a>塵如來及法王子諸菩薩頂彼諸如來亦於五體同<a 
name="0731c09" id="0731c09"></a>放寶光從微塵方來灌佛頂并灌會中諸大菩薩及<a 
name="0731c10" id="0731c10"></a>阿羅漢此如來同十方佛第二番從無上處交光相<a 
name="0731c11" id="0731c11"></a>灌顯此無上首楞嚴法此顯說名大佛頂因此二番<a 
name="0731c12" id="0731c12"></a>交光灌頂是名有實證也又頂光說咒為密亦兼顯<a 
name="0731c13" id="0731c13"></a>交光灌頂為顯亦兼密互為融攝亦名佛頂光聚亦<a 
name="0731c14" id="0731c14"></a>名如來頂此四番立名四番放光是則大佛頂三字<a 
name="0731c15" id="0731c15"></a>是以處彰名以名顯法妙極無上之稱明矣。</p><a 
name="0731c16" id="0731c16"></a><p style="text-indent: 0em; margin-left: 0em"><span class="linehead"></span>如來密因者是以人顯法如來是果人望此首楞嚴<a 
name="0731c17" id="0731c17"></a>法為密因亦是舉無上之人顯無上之法此法微妙<a 
name="0731c18" id="0731c18"></a>無上故稱密如來乘之得果故稱因故曰密因如來<a 
name="0731c19" id="0731c19"></a>乃諸佛十號中之一號如依理名來依智稱智與理<a 
name="0731c20" id="0731c20"></a>合寂照不二故名如來眾生雖具如如本覺之理而<a 
name="0731c21" id="0731c21"></a>無歸來始覺之智將如如不動之本體妄見為五蘊<a 
name="0731c22" id="0731c22"></a>生滅之妄相故名眾生如來依如如空寂之理生起<a 
name="0731c23" id="0731c23"></a>廣大遍照之智照破世出世法當體全空了無一法<a 
name="0731c24" id="0731c24"></a>隔礙故智與理合體用一如故受此稱又如字眾生<a 
name="0731c25" id="0731c25"></a>與佛共之名正因如來依之證果名密因是如來密<a 
name="0731c26" id="0731c26"></a>因無別所因即自如如之體經云若於因地以生滅<a 
name="0731c27" id="0731c27"></a>心為本脩因而求佛乘不生不滅無有是處又云汝<a 
name="0731c28" id="0731c28"></a>令欲令見聞覺知遠契如來常樂我淨應當先擇死<a 
name="0731c29" id="0731c29"></a>生根本依不生滅圓湛性成以湛旋其虛妄滅生復<a 
name="0731c30" id="0731c30"></a>還元覺得元明覺不生滅性為本修因然後圓成果<a 
name="0732a01" id="0732a01"></a>地修證是則如來依如為因是謂密因依如為果是<a 
name="0732a02" id="0732a02"></a>為妙果是因果皆一如如本體即因果一如也來字<a 
name="0732a03" id="0732a03"></a>照如體本空名如理智照如體即有即如事智照如<a 
name="0732a04" id="0732a04"></a>體非空非有即空即有名一切種智是智從理生理<a 
name="0732a05" id="0732a05"></a>因智顯如外無智智外無如是理智一如也此因果<a 
name="0732a06" id="0732a06"></a>理智依人說密因即所因之法具三諦三觀依真諦<a 
name="0732a07" id="0732a07"></a>生空觀空觀照真諦依俗諦生假觀假觀照俗諦依<a 
name="0732a08" id="0732a08"></a>中道諦生中道觀中觀照中諦三諦即如如不動之<a 
name="0732a09" id="0732a09"></a>理三觀即上來字遍照之智在能修能證為人在所<a 
name="0732a10" id="0732a10"></a>修所證為法如字從三諦所顯來字從三觀而名是<a 
name="0732a11" id="0732a11"></a>如來以三觀三諦為密因三觀總成一來字三諦總<a 
name="0732a12" id="0732a12"></a>顯一如字來不外如此又人法一如也是人法因果<a 
name="0732a13" id="0732a13"></a>理智皆一如來藏妙真如性明矣。</p><a 
name="0732a14" id="0732a14"></a><p style="text-indent: 0em; margin-left: 0em"><span class="linehead"></span>修證了義者正明因果人法一如無餘也依如而修<a 
name="0732a15" id="0732a15"></a>為了義之修別無所修依如而證為了義之證別無<a 
name="0732a16" id="0732a16"></a>所證故曰修證了義此修證二字通乎人法理智因<a 
name="0732a17" id="0732a17"></a>果在能修能證為人為智在所修所證為法為理修<a 
name="0732a18" id="0732a18"></a>為因證為果是人法理智因果皆一如明矣。</p><a 
name="0732a19" id="0732a19"></a><p style="text-indent: 0em; margin-left: 0em"><span class="linehead"></span>諸菩薩萬行者菩薩指能修行人言萬行指所修行<a 
name="0732a20" id="0732a20"></a>法言上如來是果地覺即果明因顯此首楞嚴如如<a 
name="0732a21" id="0732a21"></a>不動之體為密因菩薩是因地心即因推行顯此首<a 
name="0732a22" id="0732a22"></a>楞嚴如如不動之體具足萬行萬行與密因總一如<a 
name="0732a23" id="0732a23"></a>體總名密因分名萬行非有別體別義也。</p><a 
name="0732a24" id="0732a24"></a><p style="text-indent: 0em; margin-left: 0em"><span class="linehead"></span>首楞嚴者即三觀密因菩薩萬行之總名梵語首楞<a 
name="0732a25" id="0732a25"></a>嚴此云究竟堅固蓋佛與眾生同一如如不動堅固<a 
name="0732a26" id="0732a26"></a>之體本無聖凡迷悟生死去來差別名相眾生不覺<a 
name="0732a27" id="0732a27"></a>妄見有聖有凡有迷有悟有去有來有生有死有內<a 
name="0732a28" id="0732a28"></a>有外有小有大有是有非種種差別之相是將不動<a 
name="0732a29" id="0732a29"></a>堅固之體見為生死去來敗壞之相因此顛倒謬執<a 
name="0732a30" id="0732a30"></a>自生苦惱愈沉愈淪愈迷愈深獨奈何哉如來愍此<a 
name="0732b01" id="0732b01"></a>示之以無上妙法使究竟推窮諸法何生何滅何去<a 
name="0732b02" id="0732b02"></a>何來究竟到不見一法有生不見一法有滅不見有<a 
name="0732b03" id="0732b03"></a>法實往不見有法實來即見諸法本來面目即復自<a 
name="0732b04" id="0732b04"></a>家不動堅固之本體故曰究竟堅固此經一題唯此<a 
name="0732b05" id="0732b05"></a>堅固二字盡矣此堅固即如如不動之體即常住真<a 
name="0732b06" id="0732b06"></a>心此堅固心照而常寂曰理曰法寂而常照曰智曰<a 
name="0732b07" id="0732b07"></a>人依此寂照而修曰了義修契此寂照而證曰了義<a 
name="0732b08" id="0732b08"></a>證總曰密因分曰萬行是則人法理智因果修證世<a 
name="0732b09" id="0732b09"></a>出世間情與無情總一堅固妙心也即堅固以求萬<a 
name="0732b10" id="0732b10"></a>法萬法何有即萬法以究堅固堅固顯然豈非究竟<a 
name="0732b11" id="0732b11"></a>堅固大解脫哉又此經如來自立五種名結經者撮<a 
name="0732b12" id="0732b12"></a>五名之要貫此一題第一名大佛頂<span class="gaiji">[口*悉]<!--gaiji,,1[口*悉],2&#x35ED;,3--></span><span class="gaiji">[口*怛]<!--gaiji,,1[口*怛],2&#x20D92;,3--></span>哆<span class="gaiji">[口*般]<!--gaiji,,1[口*般],2,3--></span><span class="gaiji">[口*怛]<!--gaiji,,1[口*怛],2&#x20D92;,3--></span>囉<a 
name="0732b13" id="0732b13"></a>無上寶印十方如來清淨海眼此中<span class="gaiji">[口*悉]<!--gaiji,,1[口*悉],2&#x35ED;,3--></span><span class="gaiji">[口*怛]<!--gaiji,,1[口*怛],2&#x20D92;,3--></span>哆至無上<a 
name="0732b14" id="0732b14"></a>寶印十字詮密不該顯故不取十方如來等八字詮<a 
name="0732b15" id="0732b15"></a>顯不該密故亦不取大佛頂三字顯密俱詮故取焉<a 
name="0732b16" id="0732b16"></a>後頂光說咒此詮密義交光灌頂此詮顯義第二名<a 
name="0732b17" id="0732b17"></a>救護親因度脫阿難及摩登伽得菩提心入遍知海<a 
name="0732b18" id="0732b18"></a>此中救護親因至摩登伽詮能啟教人不該所啟之<a 
name="0732b19" id="0732b19"></a>教得菩提心等八字但詮果法不遍因法故不取第<a 
name="0732b20" id="0732b20"></a>三名大方廣妙蓮華王十方佛母陀羅尼咒此中大<a 
name="0732b21" id="0732b21"></a>方廣等七字該顯不詮密又大方廣重大佛頂之大<a 
name="0732b22" id="0732b22"></a>字故不取十方佛母等八字詮密不該顯又十方佛<a 
name="0732b23" id="0732b23"></a>母重大佛頂之佛字故亦不取第四名如來密因修<a 
name="0732b24" id="0732b24"></a>證了義此八字顯密俱該故全取焉最初如來首標<a 
name="0732b25" id="0732b25"></a>有大佛頂首楞嚴王具足萬行十方如來一門超出<a 
name="0732b26" id="0732b26"></a>妙莊嚴路此顯為如來密因七卷後云十方如來因<a 
name="0732b27" id="0732b27"></a>此咒心得成無上正遍知覺此密為如來密因經云<a 
name="0732b28" id="0732b28"></a>是種種地皆以金剛觀察十種深喻奢摩他中用諸<a 
name="0732b29" id="0732b29"></a>如來毘婆舍那清淨修證漸次能入此顯具修證了<a 
name="0732b30" id="0732b30"></a>義經云縱其自身不作福業十方如來所有功德悉<a 
name="0732c01" id="0732c01"></a>與此人由是得于恒河沙阿僧祗不可說不可說劫<a 
name="0732c02" id="0732c02"></a>常與諸佛同生一處無量功德如惡叉聚同處薰修<a 
name="0732c03" id="0732c03"></a>永無分散此密具修了義又云如是積業猶湯消雪<a 
name="0732c04" id="0732c04"></a>不久皆得悟無生忍又云是善男子於此父母所生<a 
name="0732c05" id="0732c05"></a>之身不得心通十方如來便為妄語此密具證了義<a 
name="0732c06" id="0732c06"></a>又前十方如來因此咒心至傳此咒心是證了義從<a 
name="0732c07" id="0732c07"></a>阿難若諸世界隨所國土所有眾生隨國所生樺皮<a 
name="0732c08" id="0732c08"></a>貝葉等至十方如來便為妄語止通屬脩了義是密<a 
name="0732c09" id="0732c09"></a>具修證了義之實據是修證了義並詮顯密二義明<a 
name="0732c10" id="0732c10"></a>矣第五名灌頂章句諸菩薩萬行首楞嚴此灌頂章<a 
name="0732c11" id="0732c11"></a>句多屬密部設兼顯又重大佛頂之頂字故不取如<a 
name="0732c12" id="0732c12"></a>此經中三種漸次並觀音大士圓通章獲二殊勝四<a 
name="0732c13" id="0732c13"></a>不思議即顯說菩薩萬行七卷後云是故能令破戒<a 
name="0732c14" id="0732c14"></a>之人戒根清淨未得戒者令其得戒未精進者令得<a 
name="0732c15" id="0732c15"></a>精進無智慧者令得智慧不清淨者速得清淨不持<a 
name="0732c16" id="0732c16"></a>齋戒自成齋戒等是密具菩薩萬行是諸菩薩萬行<a 
name="0732c17" id="0732c17"></a>顯密兼詮也首楞嚴即顯密大定之總名故並取焉<a 
name="0732c18" id="0732c18"></a>是則此題分取第一第二全取第四成此一題經之<a 
name="0732c19" id="0732c19"></a>一字即能詮之教梵語修多羅此云契經謂契理契<a 
name="0732c20" id="0732c20"></a>機之言略契字故但曰經即十卷之文句上十九字<a 
name="0732c21" id="0732c21"></a>乃十卷文中所詮之義文義合名故曰大佛頂如來<a 
name="0732c22" id="0732c22"></a>密因修證了義諸菩薩萬行首楞嚴經。</p><a 
name="0732c23" id="0732c23"></a><p style="text-indent: 0em; margin-left: 0em"><span class="linehead"></span>此首楞嚴經十卷文義不出阿難所請九句之義阿<a 
name="0732c24" id="0732c24"></a>難恨自己修小乘道力未全不能折伏娑毘羅咒欲<a 
name="0732c25" id="0732c25"></a>請十方如來大全道力無上菩提之妙因冀佛發明<a 
name="0732c26" id="0732c26"></a>菩提之因依之修證成菩提妙果既全佛之道力即<a 
name="0732c27" id="0732c27"></a>得大自在阿難之請意意在於此。</p><a 
name="0732c28" id="0732c28"></a><p style="text-indent: 0em; margin-left: 0em"><span class="linehead"></span>如來將與發明菩提妙因先候阿難受病之淺深然<a 
name="0732c29" id="0732c29"></a>後按病為發妙劑藥症相投真妄並遣即復本來面<a 
name="0732c30" id="0732c30"></a>目成就慧身即與佛同大道力也世尊候得阿難病<a 
name="0733a01" id="0733a01"></a>在最初發心顛倒見佛相好是妄塵能見之見是妄<a 
name="0733a02" id="0733a02"></a>根能愛之心是妄識根塵識三皆妄故迷佛知見不<a 
name="0733a03" id="0733a03"></a>能通達清淨實相如來以一首楞嚴大定具三妙觀<a 
name="0733a04" id="0733a04"></a>細為究竟一一破除直達清淨實相堅固不動之體<a 
name="0733a05" id="0733a05"></a>而後已初破能愛之妄心此妄心屬遍計性如來先<a 
name="0733a06" id="0733a06"></a>用奢摩他究竟遍計性無體以顯空如來藏堅固本<a 
name="0733a07" id="0733a07"></a>體初卷自爾時世尊在大眾中舒金色臂摩阿難頂<a 
name="0733a08" id="0733a08"></a>告示阿難及諸大眾有三摩提名大佛頂首楞嚴王<a 
name="0733a09" id="0733a09"></a>起至二卷中四義成就汝後應知見見之時見非是<a 
name="0733a10" id="0733a10"></a>見見猶離見見不能及云何復說因緣自然及和合<a 
name="0733a11" id="0733a11"></a>相汝等聲聞狹劣無識不能通達清淨實相吾今誨<a 
name="0733a12" id="0733a12"></a>汝當善思惟無得疲怠妙菩提路止通是破遍計性<a 
name="0733a13" id="0733a13"></a>顯空如來藏發明奢摩他義即空觀也其中初破遍<a 
name="0733a14" id="0733a14"></a>計自性即從七處徵心起至二卷中責阿難汝等即<a 
name="0733a15" id="0733a15"></a>是迷中倍人如我垂手等無差別如來說為可憐愍<a 
name="0733a16" id="0733a16"></a>者止是也次破遍計所執從阿難承佛悲救深誨垂<a 
name="0733a17" id="0733a17"></a>泣乂手而白佛言我雖承佛如是妙音悟妙明心元<a 
name="0733a18" id="0733a18"></a>所圓滿常住心地起至後無得疲怠妙菩提路是也<a 
name="0733a19" id="0733a19"></a>從二卷中阿難白佛言世尊如佛世尊為我等輩宣<a 
name="0733a20" id="0733a20"></a>說因緣及與自然諸和合相與不和合心猶未開而<a 
name="0733a21" id="0733a21"></a>今更聞見見非見重增迷悶伏願弘慈施大慧目開<a 
name="0733a22" id="0733a22"></a>示我等覺心明淨作是語已悲淚頂禮承受聖旨爾<a 
name="0733a23" id="0733a23"></a>時世尊憐愍阿難及諸大眾將欲敷演大陀羅尼諸<a 
name="0733a24" id="0733a24"></a>三摩提妙修行路起至三卷中是故當知意法為緣<a 
name="0733a25" id="0733a25"></a>生意識界三處都無則意與法及意界三本非因緣<a 
name="0733a26" id="0733a26"></a>非自然性止通是破因緣性顯不空如來藏發明三<a 
name="0733a27" id="0733a27"></a>摩提義即假觀也其中初明二種妄見以示因緣本<a 
name="0733a28" id="0733a28"></a>正破阿難見佛之見是妄見次會四科入實正破因<a 
name="0733a29" id="0733a29"></a>緣性乃破阿難見佛相好亦妄相所以總破云汝猶<a 
name="0733a30" id="0733a30"></a>未明一切浮塵諸幻化相當處出生隨處滅盡幻妄<a 
name="0733b01" id="0733b01"></a>稱相其性真為妙覺明體如是乃至五陰六入從十<a 
name="0733b02" id="0733b02"></a>二處至十八界因緣和合虛妄有生因緣別離虛妄<a 
name="0733b03" id="0733b03"></a>名滅殊不能知生滅去來本如來藏常住妙明不動<a 
name="0733b04" id="0733b04"></a>周圓妙真如性性真常中求於去來迷悟生死了無<a 
name="0733b05" id="0733b05"></a>所得是知佛之相好菩提亦不出五陰等四科所攝<a 
name="0733b06" id="0733b06"></a>但有漏無漏與眾生差別耳從三卷中阿難白佛言<a 
name="0733b07" id="0733b07"></a>世尊如來常說和合因緣一切世間種種變化皆因<a 
name="0733b08" id="0733b08"></a>四大和合發明云何如來因緣自然二俱排擯我今<a 
name="0733b09" id="0733b09"></a>不知斯義所屬惟垂哀愍開示眾生中道了義無戲<a 
name="0733b10" id="0733b10"></a>論法起至後汝元不知如來藏中性識明知覺明真<a 
name="0733b11" id="0733b11"></a>識妙覺湛然遍周法界含吐十虛寧有方所循業發<a 
name="0733b12" id="0733b12"></a>現世間無知惑為因緣及自然性皆是識心分別計<a 
name="0733b13" id="0733b13"></a>度但有言說都無實義止是示圓成性顯空不空如<a 
name="0733b14" id="0733b14"></a>來藏發明禪那義即中道觀也其中清淨本然即空<a 
name="0733b15" id="0733b15"></a>相循業發現即假相空不礙假循業發現假不礙空<a 
name="0733b16" id="0733b16"></a>清淨本然即中道第一義諦亦名中道了義阿難領<a 
name="0733b17" id="0733b17"></a>三觀行相悟明圓滿常住真心故說偈贊佛發願利<a 
name="0733b18" id="0733b18"></a>生以報佛恩前發明三觀體相但開示奢摩他三摩<a 
name="0733b19" id="0733b19"></a>禪那七字明白未明三觀圓妙元是一心從四卷初<a 
name="0733b20" id="0733b20"></a>爾時富樓那彌多羅尼子在大眾中即從座起褊袒<a 
name="0733b21" id="0733b21"></a>右肩右膝著地合掌恭敬而白佛言大威德世尊善<a 
name="0733b22" id="0733b22"></a>為眾生敷演如來第一義諦起至四卷中或得出纏<a 
name="0733b23" id="0733b23"></a>或蒙授記如何自欺尚留觀聽止是釋三觀之疑顯<a 
name="0733b24" id="0733b24"></a>三觀之妙發明妙奢摩他之妙字其中初釋三觀之<a 
name="0733b25" id="0733b25"></a>疑顯三觀自相之妙次圓會一心顯三觀圓融圓悟<a 
name="0733b26" id="0733b26"></a>圓修之妙總是發明妙奢摩他之妙字上開示妙奢<a 
name="0733b27" id="0733b27"></a>摩他三摩禪那八字明白此八字只密因二字妙即<a 
name="0733b28" id="0733b28"></a>密也奢摩他等即因也從四卷中阿難及諸大眾聞<a 
name="0733b29" id="0733b29"></a>佛示誨疑惑消除心悟實相身意輕安得未曾有起<a 
name="0733b30" id="0733b30"></a>至七卷中世尊如是惡魔若魔眷屬欲來侵擾是善<a 
name="0733c01" id="0733c01"></a>人者我以寶杵殞碎其首猶如微塵恒令此人所作<a 
name="0733c02" id="0733c02"></a>如願止發明最初方便四字其中初明二決定義起<a 
name="0733c03" id="0733c03"></a>至六卷中於是阿難及諸大眾身心了然得大開示<a 
name="0733c04" id="0733c04"></a>觀佛菩提及大涅槃猶如有人因事遠遊未得歸還<a 
name="0733c05" id="0733c05"></a>明了其家所歸道路乃至無量眾生皆發無等等阿<a 
name="0733c06" id="0733c06"></a>耨多羅三藐三菩提心止是明入觀方便次從阿難<a 
name="0733c07" id="0733c07"></a>整衣服於大眾中合掌頂禮心跡圓明悲欣交集欲<a 
name="0733c08" id="0733c08"></a>益未來諸眾生故請問安立道場遠諸魔事起至後<a 
name="0733c09" id="0733c09"></a>恒令此人所作如願止是明攝心方便此二方便通<a 
name="0733c10" id="0733c10"></a>屬初心修習行法故曰最初方便上與阿難發明妙<a 
name="0733c11" id="0733c11"></a>奢摩他三摩禪那最初方便十二字已明從七卷中<a 
name="0733c12" id="0733c12"></a>阿難即從座起頂禮佛足而白佛言我輩愚鈍好為<a 
name="0733c13" id="0733c13"></a>多聞於諸漏心未求出離蒙佛慈誨得正薰修身心<a 
name="0733c14" id="0733c14"></a>泰然獲大饒益世尊如是修證佛三摩提未到涅槃<a 
name="0733c15" id="0733c15"></a>云何名為乾慧之地四十四心起至八卷中作是觀<a 
name="0733c16" id="0733c16"></a>者名為正觀若他觀者名為邪觀止是發明十方如<a 
name="0733c17" id="0733c17"></a>來得成菩提八字其中大意迷真成妄名十二類生<a 
name="0733c18" id="0733c18"></a>滅妄名真成十二聖位初明三漸次示能成行法次<a 
name="0733c19" id="0733c19"></a>明五十五位是所成聖位後結云如是重重單複十<a 
name="0733c20" id="0733c20"></a>二方盡妙覺成無上道此成即得成之成無上道即<a 
name="0733c21" id="0733c21"></a>菩提也恐非如來所成菩提故又結云是種種地皆<a 
name="0733c22" id="0733c22"></a>以金剛觀察如幻十種深喻奢摩他中用諸如來毘<a 
name="0733c23" id="0733c23"></a>婆舍那清淨修證此照應阿難請辭十方如來四字<a 
name="0733c24" id="0733c24"></a>上發明十方如來得成菩提妙奢摩他三摩禪那最<a 
name="0733c25" id="0733c25"></a>初方便二十字之義<span class="corr" title='[巳&gt;已]'>已</span>完阿難所請之義已周阿難<a 
name="0733c26" id="0733c26"></a>之沉惑已盡如來之覺體已圓正修行路無餘疑矣<a 
name="0733c27" id="0733c27"></a>故文殊隨請此經之名如來即立五種了義之目上<a 
name="0733c28" id="0733c28"></a>已往開示皆阿難所請得全道力之真乘未明阿難<a 
name="0733c29" id="0733c29"></a>所恨未全道力之妄想從八卷中說是語已即時阿<a 
name="0733c30" id="0733c30"></a>難及諸大眾得蒙如來開示密印般怛羅義兼聞此<a 
name="0734a01" id="0734a01"></a>經了義名目頓悟禪那修進聖位增上妙理起至十<a 
name="0734a02" id="0734a02"></a>卷末汝應將此妄想根元心得開通傳示將來末法<a 
name="0734a03" id="0734a03"></a>之中諸修行者令識虛妄深厭自生知有涅槃不戀<a 
name="0734a04" id="0734a04"></a>三界正是發明阿難恨無始來一向多聞未全道力<a 
name="0734a05" id="0734a05"></a>三句之義初明七趣情想是迷中未全道力後明五<a 
name="0734a06" id="0734a06"></a>陰邪魔是悟中未全道力是則迷悟兩途未明自心<a 
name="0734a07" id="0734a07"></a>皆是道力未全經云性真常中求於去來迷悟生死<a 
name="0734a08" id="0734a08"></a>了不可得於此了然可見矣是知此一部經十卷文<a 
name="0734a09" id="0734a09"></a>義不出阿難所請九句三十六字盡矣後流通分乃<a 
name="0734a10" id="0734a10"></a>付囑讚歎之語學者看經能將三十六字照破全經<a 
name="0734a11" id="0734a11"></a>之旨則根塵識性應念化成無上知覺豈不頓超迷<a 
name="0734a12" id="0734a12"></a>悟之外豈不頓明佛知見豈不頓證清淨實相看經<a 
name="0734a13" id="0734a13"></a>至此則心境頓融能所俱泯身心世界全一大佛頂<a 
name="0734a14" id="0734a14"></a>首楞嚴王也豈不具大慈大悲大雄大力大解脫哉<a 
name="0734a15" id="0734a15"></a>同志者宜盡心焉。</p><a 
name="0734a16" id="0734a16"></a><p style="margin-left: 3em"><span class="headname">金剛般若經略談</span></p><a 
name="0734a17" id="0734a17"></a><p style="text-indent: 0em; margin-left: 0em"><span class="linehead"></span>金剛般若波羅蜜經此八字乃一經之總題金剛是<a 
name="0734a18" id="0734a18"></a>喻即金剛寶最堅萬物不能壞最利能壞一切物般<a 
name="0734a19" id="0734a19"></a>若是法梵語般若此云智慧此慧之體本寂即實相<a 
name="0734a20" id="0734a20"></a>般若此慧之用圓明即觀照般若實相之體生死等<a 
name="0734a21" id="0734a21"></a>法不能到故喻之金剛最堅一切物不能壞觀照之<a 
name="0734a22" id="0734a22"></a>用能空生死等法故喻之金剛最利能壞一切物此<a 
name="0734a23" id="0734a23"></a>金剛般若在大部中名能斷分則知今喻金剛唯重<a 
name="0734a24" id="0734a24"></a>能利能空一切法也此經從須菩提啟請已去至後<a 
name="0734a25" id="0734a25"></a>不取於相如如不動通是用觀照般若之法不取心<a 
name="0734a26" id="0734a26"></a>佛眾生之相又照心佛眾生無性又照心佛眾生本<a 
name="0734a27" id="0734a27"></a>寂成一清淨菩提心然現前心佛眾生有實體用如<a 
name="0734a28" id="0734a28"></a>何得知無性本寂而不取耶後以金剛觀察深喻喻<a 
name="0734a29" id="0734a29"></a>之心佛眾生皆是有為如夢幻泡影則心佛眾生諸<a 
name="0734a30" id="0734a30"></a>法不待排遣而自空矣既是本空本寂欲何所取是<a 
name="0734b01" id="0734b01"></a>知行般若時只是一味不取則世出世法一無所有<a 
name="0734b02" id="0734b02"></a>也又諸法不是因不取而後無唯其本無因妄取成<a 
name="0734b03" id="0734b03"></a>有但不取自還本來面目是則金剛之名即夢幻等<a 
name="0734b04" id="0734b04"></a>喻以夢幻等喻喻空一切法故稱金剛喻經中先法<a 
name="0734b05" id="0734b05"></a>後喻題中先喻後法首楞嚴經云金剛王寶覺如幻<a 
name="0734b06" id="0734b06"></a>三摩提如幻即金剛也三摩提寶覺即般若也波羅<a 
name="0734b07" id="0734b07"></a>蜜此云彼岸到即到彼岸以梵語多倒故蓋般若乃<a 
name="0734b08" id="0734b08"></a>諸佛眾生共有之佛性眾生不善用用之見色為色<a 
name="0734b09" id="0734b09"></a>粘用之聞聲為聲轉不能超聲色之外逐境流轉名<a 
name="0734b10" id="0734b10"></a>為此岸諸佛善用此佛性用之照色色空用之照聲<a 
name="0734b11" id="0734b11"></a>聲寂能超聲色之外達境唯心名為彼岸是此岸彼<a 
name="0734b12" id="0734b12"></a>岸非有兩地同是一境但超與不超名為此岸彼岸<a 
name="0734b13" id="0734b13"></a>是轉名不轉體也般若妄見亦只一佛性因覺不覺<a 
name="0734b14" id="0734b14"></a>故別其名亦無實性也經之一字即文句之假名以<a 
name="0734b15" id="0734b15"></a>貫攝為義是能詮言教即文字般若也依相言則有<a 
name="0734b16" id="0734b16"></a>喻有法有體有用差別名義合之故曰金剛般若波<a 
name="0734b17" id="0734b17"></a>羅蜜經依性言唯一如如不動清淨菩提心了無能<a 
name="0734b18" id="0734b18"></a>所法喻體用之分也。</p><a 
name="0734b19" id="0734b19"></a><p style="text-indent: 0em; margin-left: 0em"><span class="linehead"></span>此金剛般若經一卷雖文義重沓總不出須菩提所<a 
name="0734b20" id="0734b20"></a>讚所請之義所讚如來善護念諸菩薩善付囑諸菩<a 
name="0734b21" id="0734b21"></a>薩所請善男子善女人發阿耨多羅三藐三菩提心<a 
name="0734b22" id="0734b22"></a>云何應住云何降伏其心是也如來所答先總答菩<a 
name="0734b23" id="0734b23"></a>提心以酬所請之意然後展轉發明使其信受清淨<a 
name="0734b24" id="0734b24"></a>即見所讚不虛也先總答菩提心從佛告須菩提諸<a 
name="0734b25" id="0734b25"></a>菩薩摩訶薩應如是降伏其心起至須菩提菩薩但<a 
name="0734b26" id="0734b26"></a>應如所教住止是也其中初答降伏其心即發起大<a 
name="0734b27" id="0734b27"></a>悲能降伏我心以大悲能度一切眾生若無智運之<a 
name="0734b28" id="0734b28"></a>即墮生死故以智運之雖是滅度無量無數眾生實<a 
name="0734b29" id="0734b29"></a>無眾生得滅度者何以故下徵明其義若菩薩有我<a 
name="0734b30" id="0734b30"></a>相人相眾生相壽者相即非菩薩是悲不離智也次<a 
name="0734c01" id="0734c01"></a>答云何應住即發起大智於一切法應無所住以無<a 
name="0734c02" id="0734c02"></a>所住能遠離一切相若無悲運之即墮涅槃故以悲<a 
name="0734c03" id="0734c03"></a>運之雖是不住於相而行布施饒益眾生下徵明其<a 
name="0734c04" id="0734c04"></a>義謂何故既行布施又不住於相蓋菩薩不住相布<a 
name="0734c05" id="0734c05"></a>施其福德方是無漏猶如虛空廣大不可思量故也<a 
name="0734c06" id="0734c06"></a>後結答須菩提問意謂汝問發菩提心云何應住菩<a 
name="0734c07" id="0734c07"></a>薩發菩提心但應如我所教而住是真實菩薩是真<a 
name="0734c08" id="0734c08"></a>實阿耨多羅三藐三菩提心是知菩提心無別自體<a 
name="0734c09" id="0734c09"></a>唯悲智和合故名菩提心又大悲降伏我心即不取<a 
name="0734c10" id="0734c10"></a>心相大智不住一切法即不取眾生佛之相既不取<a 
name="0734c11" id="0734c11"></a>心佛眾生三相是三相無有差別同一清淨菩提心<a 
name="0734c12" id="0734c12"></a>也上既總答菩提心行相如此下為發明以見如來<a 
name="0734c13" id="0734c13"></a>護念付囑菩薩之善巧因總標菩薩於法應無所住<a 
name="0734c14" id="0734c14"></a>行於布施所謂不住色布施不住聲香味觸法布施<a 
name="0734c15" id="0734c15"></a>雖分示六塵之法未指陳六塵之法所在何處故下<a 
name="0734c16" id="0734c16"></a>為指明六塵在處即佛與眾生也既六塵通該佛與<a 
name="0734c17" id="0734c17"></a>眾生不住六塵即不住佛相眾生相不住即不取也<a 
name="0734c18" id="0734c18"></a>不取佛相即不取樂相不取出世間法相不取眾生<a 
name="0734c19" id="0734c19"></a>相即不取苦相不取世間法相從須菩提於意云何<a 
name="0734c20" id="0734c20"></a>可以身相見如來不起至後須菩提當知是經義不<a 
name="0734c21" id="0734c21"></a>可思議果報亦不可思議止是也其中先不住佛相<a 
name="0734c22" id="0734c22"></a>佛有福慧二相從須菩提於意云何可以身相見如<a 
name="0734c23" id="0734c23"></a>來不起至如來常說汝等比丘知我說法如筏喻者<a 
name="0734c24" id="0734c24"></a>法尚應捨何況非法止是不住佛福相即不取福果<a 
name="0734c25" id="0734c25"></a>也從須菩提於意云何如來得阿耨多羅三藐三菩<a 
name="0734c26" id="0734c26"></a>提耶如來有所說法耶起至須菩提一切諸佛及諸<a 
name="0734c27" id="0734c27"></a>佛阿耨多羅三藐三菩提法皆從此經出須菩提所<a 
name="0734c28" id="0734c28"></a>謂佛法者即非佛法是名佛法止是不住佛慧相即<a 
name="0734c29" id="0734c29"></a>不取智果也上護念菩薩不取如來福慧二果恐疑<a 
name="0734c30" id="0734c30"></a>謂發菩提心為求菩提道今於佛福慧二相都不取<a 
name="0735a01" id="0735a01"></a>即菩提道亦無何用發菩提心耶故下引四果及佛<a 
name="0735a02" id="0735a02"></a>菩薩皆以不取而後證果因不取福慧二相其福慧<a 
name="0735a03" id="0735a03"></a>乃能廣大無漏若取相即屬有漏非菩提心也初引<a 
name="0735a04" id="0735a04"></a>聲聞不取四果次引如來不取菩提後引菩薩不取<a 
name="0735a05" id="0735a05"></a>莊嚴然後結成以一切聖賢都是不取而後證果是<a 
name="0735a06" id="0735a06"></a>故菩薩發菩提心亦應如是生清淨心不應住色生<a 
name="0735a07" id="0735a07"></a>心不應住聲香味觸法生心即不應住如來福慧二<a 
name="0735a08" id="0735a08"></a>相生心應無所住而生其心是真清淨心也文從須<a 
name="0735a09" id="0735a09"></a>菩提於意云何須陀洹能作是念我得須陀洹果不<a 
name="0735a10" id="0735a10"></a>起至佛說非身是名大身止是也上開示結成以不<a 
name="0735a11" id="0735a11"></a>取為菩提心既明矣即付囑信受使傳持佛慧命相<a 
name="0735a12" id="0735a12"></a>續不斷文從須菩提如恒河中所有沙數如是沙等<a 
name="0735a13" id="0735a13"></a>恒河於意云何是諸恒河沙寧為多不起至若是經<a 
name="0735a14" id="0735a14"></a>典所在之處即為有佛若尊重弟子止是也此經是<a 
name="0735a15" id="0735a15"></a>頓教不歷修證漸次隨分一字一句義皆圓滿故即<a 
name="0735a16" id="0735a16"></a>請經名文從爾時須菩提白佛言世尊當何名此經<a 
name="0735a17" id="0735a17"></a>起至若復有人於此經中乃至受持四句偈等為他<a 
name="0735a18" id="0735a18"></a>人說其福甚多止是也上發明證成付囑此菩提心<a 
name="0735a19" id="0735a19"></a>了然明白當機領解陳自所解如來復為印證又從<a 
name="0735a20" id="0735a20"></a>爾時須菩提聞說是經深解義趣涕淚悲泣起至如<a 
name="0735a21" id="0735a21"></a>來說第一波羅蜜即非第一波羅蜜是名第一波羅<a 
name="0735a22" id="0735a22"></a>蜜止是也已上護念付囑總是護念菩提心不住如<a 
name="0735a23" id="0735a23"></a>來福慧二相下護念菩提心不住眾生相從須菩提<a 
name="0735a24" id="0735a24"></a>忍辱波羅蜜如來說非忍辱波羅蜜是名忍辱波羅<a 
name="0735a25" id="0735a25"></a>蜜起至如人有目日光明照見種種色止是護念不<a 
name="0735a26" id="0735a26"></a>住眾生相又從須菩提當來之世若有善男子善女<a 
name="0735a27" id="0735a27"></a>人能於此經受持讀誦即為如來以佛智慧悉知是<a 
name="0735a28" id="0735a28"></a>人悉見是人皆得成就無量無邊功德起至當知是<a 
name="0735a29" id="0735a29"></a>經義不可思議果報亦不可思議是付囑此不住眾<a 
name="0735a30" id="0735a30"></a>生相清淨菩提心使傳佛慧命也上發明菩提心不<a 
name="0735b01" id="0735b01"></a>取佛不取眾生清淨行相意義已周恐疑謂菩提心<a 
name="0735b02" id="0735b02"></a>要上求佛果下利眾生乃成菩提心何故教佛與眾<a 
name="0735b03" id="0735b03"></a>生皆不可取若不取佛與眾生則菩提心云何而生<a 
name="0735b04" id="0735b04"></a>耶是教離相發菩提心則無菩提心可發矣故須菩<a 
name="0735b05" id="0735b05"></a>提重復請問善男子善女人發阿耨多羅三藐三菩<a 
name="0735b06" id="0735b06"></a>提心云何應住云何降伏其心前問云何應住云何<a 
name="0735b07" id="0735b07"></a>降伏其心意謂發菩提心降伏何等心故曰云何降<a 
name="0735b08" id="0735b08"></a>伏其心住於何法故曰云何應住如來答意謂發菩<a 
name="0735b09" id="0735b09"></a>提心應降伏我心應住於無相是清淨菩提心今問<a 
name="0735b10" id="0735b10"></a>云何應住謂菩提心要借外緣而生云何應於無相<a 
name="0735b11" id="0735b11"></a>而住又菩提心要借內因而生云何降伏我心若無<a 
name="0735b12" id="0735b12"></a>內因外緣則菩提心無因而生矣是前後問辭似同<a 
name="0735b13" id="0735b13"></a>問意迥別下如來所答亦是辭同意別經云佛告須<a 
name="0735b14" id="0735b14"></a>菩提善男子善女人發阿耨多羅三藐三菩提心當<a 
name="0735b15" id="0735b15"></a>生如是心此句是總答謂發菩提心當要生如是清<a 
name="0735b16" id="0735b16"></a>淨心內降伏我心外不住生佛名相此重一當字謂<a 
name="0735b17" id="0735b17"></a>當要生如是清淨心方名菩提心也故云我應滅度<a 
name="0735b18" id="0735b18"></a>一切眾生已而無有一眾生實滅度者又釋明其義<a 
name="0735b19" id="0735b19"></a>經云所以者何實無有法發阿耨多羅三藐三菩提<a 
name="0735b20" id="0735b20"></a>心者以實無有法一句釋明當如是生清淨心謂若<a 
name="0735b21" id="0735b21"></a>實有法如來何故強要汝等不取以實無有法眾生<a 
name="0735b22" id="0735b22"></a>妄見內取心相外取生佛之相故成迷倒汝若不取<a 
name="0735b23" id="0735b23"></a>即正知見故名菩提心是以實無有法為正理以不<a 
name="0735b24" id="0735b24"></a>取內心內因正不取生佛之相外緣正因緣既正能<a 
name="0735b25" id="0735b25"></a>生正智故名菩提心是則一有所取即背正理所生<a 
name="0735b26" id="0735b26"></a>皆顛倒見非菩提心故發菩提心者應如是住如是<a 
name="0735b27" id="0735b27"></a>降伏其心上答明其意下引證從須菩提於意云何<a 
name="0735b28" id="0735b28"></a>如來於燃燈佛所有法得阿耨多羅三藐三菩提不<a 
name="0735b29" id="0735b29"></a>起至須菩提若菩薩通達無我法者如來說名真是<a 
name="0735b30" id="0735b30"></a>菩薩止是以如來實無有法得成菩提菩薩實無有<a 
name="0735c01" id="0735c01"></a>法莊嚴佛土證成菩薩應如是不住於相應如是降<a 
name="0735c02" id="0735c02"></a>伏我心是名真發菩提心也上以實無有法一句總<a 
name="0735c03" id="0735c03"></a>答明菩提心應住降伏之義未詳明實無有法是實<a 
name="0735c04" id="0735c04"></a>無何等法故下廣明實無有法之法字從須菩提於<a 
name="0735c05" id="0735c05"></a>意云何如來有肉眼不起至須菩提菩薩所作福德<a 
name="0735c06" id="0735c06"></a>不應貪著是故說不受福德止通是廣明實無有法<a 
name="0735c07" id="0735c07"></a>之義以心佛眾生諸法既都實無所有則了無一法<a 
name="0735c08" id="0735c08"></a>可取即達清淨實相以顯如來護念之善也其中初<a 
name="0735c09" id="0735c09"></a>明心無我文從須菩提於意云何如來有肉眼不起<a 
name="0735c10" id="0735c10"></a>至須菩提過去心不可得現在心不可得未來心不<a 
name="0735c11" id="0735c11"></a>可得止是也又從須菩提於意云何若有人滿三千<a 
name="0735c12" id="0735c12"></a>大千世界七寶以用布施起至後若有人以此般若<a 
name="0735c13" id="0735c13"></a>波羅蜜經乃至四句偈等受持讀誦為他人說於前<a 
name="0735c14" id="0735c14"></a>福德百分不及一百千萬億分乃至算數譬喻所不<a 
name="0735c15" id="0735c15"></a>能及止是明佛無我也其中初從須菩提於意云何<a 
name="0735c16" id="0735c16"></a>若人滿三千大千世界七寶以用布施起至得福德<a 
name="0735c17" id="0735c17"></a>多是明佛福因性無我又從須菩提於意云何佛可<a 
name="0735c18" id="0735c18"></a>以具足色身見不起至是名諸相具足止是明佛福<a 
name="0735c19" id="0735c19"></a>果性無我總此二章通是明佛福性無我又從須菩<a 
name="0735c20" id="0735c20"></a>提汝勿作是念我當有所說法起至如來說非眾生<a 
name="0735c21" id="0735c21"></a>是名眾生止是明佛智所說法無我又從須菩提白<a 
name="0735c22" id="0735c22"></a>佛言世尊佛得阿耨多羅三藐三菩提為無所得耶<a 
name="0735c23" id="0735c23"></a>起至如來說善法即非善法是名善法止是明佛智<a 
name="0735c24" id="0735c24"></a>所證法無我通此二章是明佛智性無我并前福性<a 
name="0735c25" id="0735c25"></a>無我是護念菩提心實無有佛可取也既護念不取<a 
name="0735c26" id="0735c26"></a>佛福慧二嚴其心清淨後付囑生信受持故云須菩<a 
name="0735c27" id="0735c27"></a>提若三千大千世界中所有諸須彌山王等又從須<a 
name="0735c28" id="0735c28"></a>菩提於意云何汝等勿謂如來作是念我當度眾生<a 
name="0735c29" id="0735c29"></a>起至凡夫者如來說即非凡夫是名凡夫止是明眾<a 
name="0735c30" id="0735c30"></a>生無我上歷明心佛眾生三法皆實無有是正明實<a 
name="0736a01" id="0736a01"></a>無有法護念菩提心不應取法不應取非法故得清<a 
name="0736a02" id="0736a02"></a>淨但未知有法發心有何過若有法發心無過即依<a 
name="0736a03" id="0736a03"></a>有法發心亦可何故必竟要依實無有法發心耶故<a 
name="0736a04" id="0736a04"></a>下以有相見佛為非反成上實無有法發心為決定<a 
name="0736a05" id="0736a05"></a>義經從須菩提於意云何可以三十二相觀如來不<a 
name="0736a06" id="0736a06"></a>起至是人行邪道不能見如來止是也上來證明反<a 
name="0736a07" id="0736a07"></a>成總明心佛眾生三法實無所有以破執實有我法<a 
name="0736a08" id="0736a08"></a>之常見又恐執實無有法不作福德成斷滅見故下<a 
name="0736a09" id="0736a09"></a>又破撥無因果之斷見并上破常見通是於心佛眾<a 
name="0736a10" id="0736a10"></a>生三法上遠離斷常二見成就無上正等正覺之心<a 
name="0736a11" id="0736a11"></a>此破斷見之文從須菩提汝若作是念如來不以具<a 
name="0736a12" id="0736a12"></a>足相故得阿耨多羅三藐三菩提若作是念起至是<a 
name="0736a13" id="0736a13"></a>故說不受福德止是也前從須菩提於意云何可以<a 
name="0736a14" id="0736a14"></a>身相見如來不起至是經義不可思議果報亦不可<a 
name="0736a15" id="0736a15"></a>思議通是破遍計性遣人法二執以不取心佛眾生<a 
name="0736a16" id="0736a16"></a>等法護念菩提心清淨離相從須菩提重請善男子<a 
name="0736a17" id="0736a17"></a>善女人發阿耨多羅三藐三菩提心云何應住云何<a 
name="0736a18" id="0736a18"></a>降伏其心起至是故說不受福德通是破因緣性明<a 
name="0736a19" id="0736a19"></a>人法無我以明心佛眾生三法無性是菩提理趣以<a 
name="0736a20" id="0736a20"></a>理趣本無一法成上菩提心行相應不住不取也既<a 
name="0736a21" id="0736a21"></a>實無心佛眾生了無一法可得即真清淨事事法法<a 
name="0736a22" id="0736a22"></a>同一如如不動故示圓成性以明人法一如從須菩<a 
name="0736a23" id="0736a23"></a>提若有人言如來若來若去若坐若臥是人解我所<a 
name="0736a24" id="0736a24"></a>說義不起至但凡夫之人貪著其事止是顯圓成性<a 
name="0736a25" id="0736a25"></a>如如之理其中初以如來若來若去明法性身如次<a 
name="0736a26" id="0736a26"></a>以世界微塵無成壞相明法性土如身土一如即如<a 
name="0736a27" id="0736a27"></a>如體從須菩提若人言佛說我見人見眾生見壽者<a 
name="0736a28" id="0736a28"></a>見起至一切有為法如夢幻泡影如露亦如電應作<a 
name="0736a29" id="0736a29"></a>如是觀止是明圓成性正智之照其中初明現量智<a 
name="0736a30" id="0736a30"></a>從須菩提若人言佛說我見人見起至於一切法應<a 
name="0736b01" id="0736b01"></a>如是知如是見如是信解不生法相止是也如是知<a 
name="0736b02" id="0736b02"></a>如是見如是信解即如來現量正知正見是究竟菩<a 
name="0736b03" id="0736b03"></a>提心次明比量智從須菩提若有人以滿無量阿僧<a 
name="0736b04" id="0736b04"></a>祇世界起至後應作如是觀止此用金剛觀察十種<a 
name="0736b05" id="0736b05"></a>深喻比心佛眾生有為諸法如夢幻泡影了無實性<a 
name="0736b06" id="0736b06"></a>以喻比觀故名比量觀察入理故名正觀以正觀之<a 
name="0736b07" id="0736b07"></a>比智合上正智之現智通是如如全體大用是前破<a 
name="0736b08" id="0736b08"></a>遍計性遠離人法二執成就正智之大用又破因緣<a 
name="0736b09" id="0736b09"></a>性通達人法無我顯說如如之本體是合如如正智<a 
name="0736b10" id="0736b10"></a>為圓成性分圓成性為實相觀照二種般若是圓成<a 
name="0736b11" id="0736b11"></a>性遠離遍計成就正智遠離因緣成就如如即如如<a 
name="0736b12" id="0736b12"></a>正智合為一阿耨多羅三藐三菩提心也此經大旨<a 
name="0736b13" id="0736b13"></a>盡於此矣是知此經始終只是一阿耨多羅三藐三<a 
name="0736b14" id="0736b14"></a>菩提心如來善護念善付囑只是成就得一發字已<a 
name="0736b15" id="0736b15"></a>發者護念發起清淨心未發者付囑發起信受此就<a 
name="0736b16" id="0736b16"></a>多分言已發方堪付囑未發更要護念總之要成就<a 
name="0736b17" id="0736b17"></a>一發字是佛善巧也。</p><a 
name="0736b18" id="0736b18"></a><a 
name="0736b19" id="0736b19"></a><a 
name="0736b20" id="0736b20"></a><p><span class="juanname">紫竹林顓愚衡和尚語錄卷第十四</span></p><a 
name="0736b21" id="0736b21"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(遼東錦州松山所見任<br><a 
name="0736b22" id="0736b22"></a>　　浙江湖州府總巡廳信官余三瀛發心捐貲<br><a 
name="0736b23" id="0736b23"></a>　　喜刻<br><a 
name="0736b24" id="0736b24"></a>　顓愚和尚語錄第十四卷計字一萬七百八十<br><a 
name="0736b25" id="0736b25"></a>　　該銀六兩四錢六分八厘敬為<br><a 
name="0736b26" id="0736b26"></a>　慈母張氏夫人名下性天朗耀慧炬圓明仗<br><a 
name="0736b27" id="0736b27"></a>　般若而悟證真乘賴菩提而安寧老稚謹意<br><a 
name="0736b28" id="0736b28"></a>　　康熙十四年十一月　日楞嚴寺經坊附板)</span></p></div></div>
<hr>【經文資訊】嘉興藏第 28 冊 No. B219 紫竹林顓愚衡和尚語錄<br>【版本記錄】CBETA 電子佛典 Rev. 1.10 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1578.html?index=J28nB219" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB219_014 by HTTrack Website Copier/3.x [XR&CO'2008], Tue, 03 Jun 2014 00:38:18 GMT -->
</html>
