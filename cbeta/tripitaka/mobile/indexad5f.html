<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J39nB454_005 by HTTrack Website Copier/3.x [XR&CO'2008], Tue, 03 Jun 2014 01:12:25 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3647-3.gif?utmac=MO-30696269-4&amp;utmn=427480620&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ39&amp;utmp=%2Fmobile%2Findex.php%3Findex%3DJ39nB454_005&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0b57-2.html?index=J39nB454_004" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第39冊<br/>No.B454 頻吉祥禪師語錄 (15卷)<br/>【清 智祥說　德能等編（依駒本印）】<br/>第 5 卷</p>
	<a href="index0ec3-2.html?index=J39nB454_006" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J39">
<div class="root" id="B454" sutra_name="頻吉祥禪師語錄" sutra_juan="[卷5]">　
<a 
name="0618b01" id="0618b01"></a><p><span class="juanname">頻吉祥禪師語錄卷第五</span></p><a 
name="0618b02" id="0618b02"></a><p style="margin-left: 4em"><span class="byline">嗣法門人德能等編</span></p><a 
name="0618b03" id="0618b03"></a><p style="margin-left: 2em"><span class="headname">住湖州弁山龍華禪寺語錄</span></p><a 
name="0618b04" id="0618b04"></a><p style="text-indent: 0em; margin-left: 0em"><span class="linehead"></span>康熙丙子十月十五日師在江西雲巖受湖州長興<a 
name="0618b05" id="0618b05"></a>護法檀信洎同門兩序勤舊請住龍華祖剎至丁丑<a 
name="0618b06" id="0618b06"></a>三月十八日入院。</p><a 
name="0618b07" id="0618b07"></a><p style="text-indent: 0em; margin-left: 0em"><span class="linehead"></span>正中亭你等欲躋佛祖閫域卻不得在者裏停機佇<a 
name="0618b08" id="0618b08"></a>足以拄杖指曰向上路從松下去瓊樓玉殿好生觀<a 
name="0618b09" id="0618b09"></a>山門不須斂念樓閣門開遂彈指曰急著眼。</p><a 
name="0618b10" id="0618b10"></a><p style="text-indent: 0em; margin-left: 0em"><span class="linehead"></span>彌勒前拈香曰者些子本是平出龍華主宰須還我<a 
name="0618b11" id="0618b11"></a>你少待五十七俱胝三會提持讓與君。</p><a 
name="0618b12" id="0618b12"></a><p style="text-indent: 0em; margin-left: 0em"><span class="linehead"></span>韋馱衲僧家原無資藉若謂護法安僧應須借重拈<a 
name="0618b13" id="0618b13"></a>香曰箇是靈山親付囑一回拈起一回新。</p><a 
name="0618b14" id="0618b14"></a><p style="text-indent: 0em; margin-left: 0em"><span class="linehead"></span>佛殿殿裏底不是佛且道何者是佛打圓相曰謾謂<a 
name="0618b15" id="0618b15"></a>新長老攙行奪市。</p><a 
name="0618b16" id="0618b16"></a><p style="text-indent: 0em; margin-left: 0em"><span class="linehead"></span>伽藍靈山老子所以有囑有託者為君權衡有準屏<a 
name="0618b17" id="0618b17"></a>翰得宜即今九鼎絲懸也要大家著力龍華百萬人<a 
name="0618b18" id="0618b18"></a>天眾四事應須具足來。</p><a 
name="0618b19" id="0618b19"></a><p style="text-indent: 0em; margin-left: 0em"><span class="linehead"></span>祖師禍因惡積起自何來唐突公家不是不才者一<a 
name="0618b20" id="0618b20"></a>片遮羞布子不免從茲打開。</p><a 
name="0618b21" id="0618b21"></a><p style="text-indent: 0em; margin-left: 0em"><span class="linehead"></span>祖堂七十年前蝸牛角裏三千界七十年後明月清<a 
name="0618b22" id="0618b22"></a>風共一家雖然父子堪同席的的根源起自他不肖<a 
name="0618b23" id="0618b23"></a>今日更不借水獻花以手作交拳勢曰借他香燭稱<a 
name="0618b24" id="0618b24"></a>他壽且道他是阿誰便作禮。</p><a 
name="0618b25" id="0618b25"></a><p style="text-indent: 0em; margin-left: 0em"><span class="linehead"></span>宗堂冤有頭債有主四七二三分皮分髓祖父公孫<a 
name="0618b26" id="0618b26"></a>一道行大家推出主中主燒香勘較一回且看是甚<a 
name="0618b27" id="0618b27"></a>臉觜。</p><a 
name="0618b28" id="0618b28"></a><p style="text-indent: 0em; margin-left: 0em"><span class="linehead"></span>據室者一座寶樓閣瑞師翁起模畫樣二十二代知<a 
name="0618b29" id="0618b29"></a>識成就莊嚴新長老今日洞啟諸門教人拈卻脂帽<a 
name="0618b30" id="0618b30"></a>脫下鶻衫蛻皮換骨作箇灑落丈夫去設有差異皮<a 
name="0618c01" id="0618c01"></a>毛拈拄杖曰山僧者裏令行有據。</p><a 
name="0618c02" id="0618c02"></a><p style="text-indent: 0em; margin-left: 0em"><span class="linehead"></span>即日眾請上堂師拈疏曰羅籠不住呼喚不回因甚<a 
name="0618c03" id="0618c03"></a>被他拽到者裏維那試檢點看指法座塗毒鼓返魂<a 
name="0618c04" id="0618c04"></a>香本是阿家故物何須借彩燈王拽拄杖便陞拈香<a 
name="0618c05" id="0618c05"></a>此一瓣香天然位置尊貴生成臣僧潔盡丹心供養<br><a 
name="0618c06" id="0618c06"></a>大清世界主最上第一人聖躬萬壽太子千秋闈宮永<a 
name="0618c07" id="0618c07"></a>固伏願垂衣裳而四海歡呼靖干戈而萬民樂業復<a 
name="0618c08" id="0618c08"></a>拈曰此香如金剛王能破一切群惑能具一切莊嚴<a 
name="0618c09" id="0618c09"></a>堅不可磨利不可敵奉為朝堂卿貴文武官僚本省<a 
name="0618c10" id="0618c10"></a>院司道臺府邑列列尊官并及本寺檀護山主同門<a 
name="0618c11" id="0618c11"></a>昆季兩序勤舊同增福智又拈曰奉為華林園裏諸<a 
name="0618c12" id="0618c12"></a>法伯叔法兄和尚拈出使盡未來際學般若菩薩向<a 
name="0618c13" id="0618c13"></a>彼一一光中成就慧身滿足菩提又拈曰根盤石傘<a 
name="0618c14" id="0618c14"></a>峰頭果結花梢月上為大樹王影蔭人天不肖於三<a 
name="0618c15" id="0618c15"></a>十六年前分得一枝今日拈來供養開山第一代入<a 
name="0618c16" id="0618c16"></a>就師翁雪大和尚伏願曇花香遍滿乾坤奕葉相承<a 
name="0618c17" id="0618c17"></a>無盡日復拈曰此香曾於者裏拾去今從那畔拈來<a 
name="0618c18" id="0618c18"></a>三十年中且剝且折中間被人析分三段南嶽峰頭<a 
name="0618c19" id="0618c19"></a>廿年燒過雲巖寺裏五度煙蒸今朝既到龍華會上<a 
name="0618c20" id="0618c20"></a>豈敢畏刀避火傾向先師睦堂瑩老和尚前盡情燒<a 
name="0618c21" id="0618c21"></a>卻免致人言是洞宗二十九葉下特出一花遂斂衣<a 
name="0618c22" id="0618c22"></a>就座靈水和尚白椎畢師曰陣雲橫海劍戟相當稍<a 
name="0618c23" id="0618c23"></a>涉遲疑喪身失命眾中果有奇軍不妨特出良久師<a 
name="0618c24" id="0618c24"></a>乃揮拂子曰神鋒出匣光騰不夜之天寶鏡高懸照<a 
name="0618c25" id="0618c25"></a>徹群狐之膽所以龍華會裏知見超然六和泉聲流<a 
name="0618c26" id="0618c26"></a>澎湃獅子嶺翠潑千尋騰騰瑞氣擁彌勒於芳叢皎<a 
name="0618c27" id="0618c27"></a>皎清光透法身於那畔石頭路上種青松而鶴歸天<a 
name="0618c28" id="0618c28"></a>表夜明簾外對皓月而爐靜煙沉更且桃方笑發春<a 
name="0618c29" id="0618c29"></a>風而鳥正啼開雨後花豈不是頭頭上明物物上顯<a 
name="0618c30" id="0618c30"></a>秪如斬新條令一句又作麼生道遂卓拂子喝一喝<a 
name="0619a01" id="0619a01"></a>敘謝畢復舉石頭遷祖下有箇道悟禪師居荊南天<a 
name="0619a02" id="0619a02"></a>皇古寺遇個賣餅翁每以十餅餽供天皇每復以一<a 
name="0619a03" id="0619a03"></a>餅曰復汝以蔭子孫師曰龍潭之下三支衍蔭良有<a 
name="0619a04" id="0619a04"></a>由矣山僧昔年於先師處無別授受不知因甚打入<a 
name="0619a05" id="0619a05"></a>者箇群隊驀豎拂子曰自來貴胤非常種刀斧何曾<a 
name="0619a06" id="0619a06"></a>劈得開靈和尚結椎師便下座。</p><a 
name="0619a07" id="0619a07"></a><p style="text-indent: 0em; margin-left: 0em"><span class="linehead"></span>當晚小參鉗錘在握正令當行蹄蹋佛祖頂<span class="gaiji">[寧*頁]<!--gaiji,,1[寧*頁],2&#x29573;,3--></span>收攝<a 
name="0619a08" id="0619a08"></a>從前骨董白雲籠嶽頂崔嵬自爾黃閣玉簾垂尊嚴<a 
name="0619a09" id="0619a09"></a>莫狀山僧入院之初只得別開芳徑使一切人向層<a 
name="0619a10" id="0619a10"></a>巒疊巘處處逢渠舉如意曰向上一路石傘高撐結<a 
name="0619a11" id="0619a11"></a>角羅紋有何話會諸兄弟須知格外風流句不許凡<a 
name="0619a12" id="0619a12"></a>流造次通。</p><a 
name="0619a13" id="0619a13"></a><p style="text-indent: 0em; margin-left: 0em"><span class="linehead"></span>請兩序上堂問未到龍華象王獨露既到龍華獨露<a 
name="0619a14" id="0619a14"></a>象王吼破乾坤的句請師高舉師曰鼻孔<span class="corr" title='[巳&gt;已]'>已</span>撩天曰<a 
name="0619a15" id="0619a15"></a>直得三界內外狐蹤頓掃師曰得與麼惡潑乃曰事<a 
name="0619a16" id="0619a16"></a>是恁麼事人須恁麼人若是恁麼人便成恁麼事教<a 
name="0619a17" id="0619a17"></a>外別傳的迦葉師兄猶在提綱挈領號令人天轉長<a 
name="0619a18" id="0619a18"></a>河為酥酪變大地作黃金自是兩班文武若要借飯<a 
name="0619a19" id="0619a19"></a>飽諸人請座來獅子將蒼弁為白銀世界有老維摩<a 
name="0619a20" id="0619a20"></a>致力新長老落得饑飧渴飲渾無事唱出新豐曲轉<a 
name="0619a21" id="0619a21"></a>高。</p><a 
name="0619a22" id="0619a22"></a><p style="text-indent: 0em; margin-left: 0em"><span class="linehead"></span>慧周尼領程孔二優婆夷祈福請上堂問因齋慶讚<a 
name="0619a23" id="0619a23"></a>億兆咸知洞上宗風請師的指師曰箭穿紅日影珍<a 
name="0619a24" id="0619a24"></a>重目前機曰虛空有口能宣說大地無言盡讚揚如<a 
name="0619a25" id="0619a25"></a>何是妙唱非干舌師曰竹影掃除塵劫夢谷風吹作<a 
name="0619a26" id="0619a26"></a>梵歌音曰夜半明星當午現眼開無處著慚惶如何<a 
name="0619a27" id="0619a27"></a>是死蛇驚出艸師曰折角泥牛雲外奔戴冠碧兔火<a 
name="0619a28" id="0619a28"></a>中飛曰作家不在頻敲磕別有圓明照膽寒如何是<a 
name="0619a29" id="0619a29"></a>解鍼枯骨吟師曰鐘聲咬破滄溟舌露柱攢空夜月<a 
name="0619a30" id="0619a30"></a>心曰白雲籠嶽頂終不露崔嵬如何是銕鋸舞三台<a 
name="0619b01" id="0619b01"></a>師曰獅子巖成黃鵠夢象王峰作老猿啼曰箇事雖<a 
name="0619b02" id="0619b02"></a>然無更易一番提起一番新如何是古今無間師曰<a 
name="0619b03" id="0619b03"></a>虛空不解藏他拙日送清光入眼來曰洞上門風蒙<a 
name="0619b04" id="0619b04"></a>師指主賓會合意非常師曰不是孟嘗門下客何須<a 
name="0619b05" id="0619b05"></a>舞劍出當陽曰大道本來無彼此相逢的是箇中人<a 
name="0619b06" id="0619b06"></a>師打曰更須喫棒乃曰山僧入院已經六日廩中無<a 
name="0619b07" id="0619b07"></a>米腕頭有力伸拳觸倒黃鶴樓放腳踢碎精靈窟喜<a 
name="0619b08" id="0619b08"></a>得五百頭水牯飽膨脝地燈籠倒翻筋斗露柱暗生<a 
name="0619b09" id="0619b09"></a>歡喜道華林園裏新長老第一個請法的是孔門母<a 
name="0619b10" id="0619b10"></a>子未審銀碗中雪還他多少咦誰家灶裏火無煙。</p><a 
name="0619b11" id="0619b11"></a><p style="text-indent: 0em; margin-left: 0em"><span class="linehead"></span>蒼來禪德領行修見修二菴主為師慧光送靈骨請<a 
name="0619b12" id="0619b12"></a>上堂問大唐國裏行令長安路上藏兵即今天下太<a 
name="0619b13" id="0619b13"></a>平請師密示師曰新晴正喜鷓鴣啼曰昔日龍女獻<a 
name="0619b14" id="0619b14"></a>珠今朝菴主請法未審是同是別師曰鼻孔由來只<a 
name="0619b15" id="0619b15"></a>下垂乃卓拂子曰向者裏坐斷報化佛頭孤卓卓鳥<a 
name="0619b16" id="0619b16"></a>不街花復卓拂子曰向者裏漫撒珠璣空靈靈隨群<a 
name="0619b17" id="0619b17"></a>逐隊其實都是鞦韆架子上打不盡的影子若要慧<a 
name="0619b18" id="0619b18"></a>光永燄福智同圓更須山僧別道揮拂子曰一陣翠<a 
name="0619b19" id="0619b19"></a>煙山著色幾梢紅雨杏花飛。</p><a 
name="0619b20" id="0619b20"></a><p style="text-indent: 0em; margin-left: 0em"><span class="linehead"></span>智聖松澗師徒送遠導自持二大師木主入宗堂請<a 
name="0619b21" id="0619b21"></a>上堂問明月堂前子轉身就父太陽門下臣退位朝<a 
name="0619b22" id="0619b22"></a>君如何是轉功就位一句師曰露柱吹笙水底行曰<a 
name="0619b23" id="0619b23"></a>華林園裏父子同堂叔兄共座如何分班列位師曰<a 
name="0619b24" id="0619b24"></a>三五不成行乃曰法界不容身靈機俱浸削說什麼<a 
name="0619b25" id="0619b25"></a>全提半提絕滲絕漏直得花落銀床龍眠古洞更教<a 
name="0619b26" id="0619b26"></a>阿誰居功立位要知他二位落處宗堂中別請相見<a 
name="0619b27" id="0619b27"></a>安位曰黃金世界碧玉樓臺不及者裏無比無對且<a 
name="0619b28" id="0619b28"></a>喜二法姪果滿功圓位登不退。</p><a 
name="0619b29" id="0619b29"></a><p style="text-indent: 0em; margin-left: 0em"><span class="linehead"></span>都監畫初領湖城信女楊氏供法服請上堂問如何<a 
name="0619b30" id="0619b30"></a>是寸絲不挂的句師曰泥牛食盡三春艸曰衲僧家<a 
name="0619c01" id="0619c01"></a>羅籠不住呼喚不回和尚因什麼受衣施法師曰水<a 
name="0619c02" id="0619c02"></a>馬銜來六月冰曰若然者雲籠弁獄山常靜雨滴珠<a 
name="0619c03" id="0619c03"></a>池水共清師曰好結作乃曰住持<span class="corr" title='[巳&gt;已]'>已</span>來今經廿日春<a 
name="0619c04" id="0619c04"></a>氣撩人瞌睡不息無端通身被人換過且道弁山畢<a 
name="0619c05" id="0619c05"></a>竟以何法施舉拳曰者箇粗大拳頭蓄來六十三年<a 
name="0619c06" id="0619c06"></a>如今甚得他力遂大揮一拳下座。</p><a 
name="0619c07" id="0619c07"></a><p style="text-indent: 0em; margin-left: 0em"><span class="linehead"></span>佛誕上堂舉雲門湛祖上堂有曰雲門偃禪師云將<a 
name="0619c08" id="0619c08"></a>燈籠入山門來移山門向佛殿裏恁麼提訓奇特甚<a 
name="0619c09" id="0619c09"></a>奇特太煞費工夫爭似我者裏將禪堂安大殿上喚<a 
name="0619c10" id="0619c10"></a>作禪堂卻是大殿喚作大殿卻是禪堂可謂一舉兩<a 
name="0619c11" id="0619c11"></a>得師曰老祖恁麼建立忒煞現成弁山大殿裏浴佛<a 
name="0619c12" id="0619c12"></a>說戒山門中普請陞堂南山石虎處處開單展缽水<a 
name="0619c13" id="0619c13"></a>底泥牛堂堂換水添香華林園裏老漢忙打行纏覓<a 
name="0619c14" id="0619c14"></a>他老藥山遵布衲與優波離商預其事一個道佛身<a 
name="0619c15" id="0619c15"></a>大小一箇道杓柄短長一箇要性業遮業二俱清淨<a 
name="0619c16" id="0619c16"></a>弁山只好總伸回向驀顧曰維那打鐘著維那結椎<a 
name="0619c17" id="0619c17"></a>師笑曰豈不是一椎兩當。</p><a 
name="0619c18" id="0619c18"></a><p style="text-indent: 0em; margin-left: 0em"><span class="linehead"></span>結夏上堂問事存函蓋理應箭鋒如何是箭鋒句師<a 
name="0619c19" id="0619c19"></a>曰夜半日輪當午照曰石火電光錯過了也未審錯<a 
name="0619c20" id="0619c20"></a>過什麼師曰君不見曰設有箇將錯就錯的又作麼<a 
name="0619c21" id="0619c21"></a>生師曰副寺事繁曰幾乎錯過師打曰大好不錯問<a 
name="0619c22" id="0619c22"></a>大徹底人本脫生死因甚命根不斷師曰阿修羅王<a 
name="0619c23" id="0619c23"></a>有六臂曰佛祖公案只是一箇道理因甚有明與不<a 
name="0619c24" id="0619c24"></a>明師曰玄沙道的曰大修行人當遵佛行因甚不守<a 
name="0619c25" id="0619c25"></a>毘尼師曰獅子吼時芳艸綠曰杲日當空無所不照<a 
name="0619c26" id="0619c26"></a>因甚被片雲遮卻師曰象王行處落花紅曰人人有<a 
name="0619c27" id="0619c27"></a>箇影子步步不離因甚蹋不著師曰特地一場愁曰<a 
name="0619c28" id="0619c28"></a>盡大地是箇火坑得何三昧不被燒卻師曰單為你<a 
name="0619c29" id="0619c29"></a>結夏乃曰弁山結夏勝諸方半乞香齋半插秧更有<a 
name="0619c30" id="0619c30"></a>幾班阿轆轆口吞佛祖氣如王雖然山僧拄杖子未<a 
name="0620a01" id="0620a01"></a>肯放過何也修心未到無心地萬種千般逐水流。</p><a 
name="0620a02" id="0620a02"></a><p style="text-indent: 0em; margin-left: 0em"><span class="linehead"></span>送餓七化主上堂薄福住龍華入山便無米幸有沒<a 
name="0620a03" id="0620a03"></a>量人從他而捨<span class="corr" title='[已&gt;己]'>己</span>滌空九折腸乞儲百石米有的有<a 
name="0620a04" id="0620a04"></a>的不必向五臺山上賒雲也不要就大洋海底覓水<a 
name="0620a05" id="0620a05"></a>汝等本是道德之資君子的有成人之美。</p><a 
name="0620a06" id="0620a06"></a><p style="text-indent: 0em; margin-left: 0em"><span class="linehead"></span>師至海鹽眾檀護請就天寧寺上堂問法無定相遇<a 
name="0620a07" id="0620a07"></a>緣即宗箭鋒相拄是何標格師曰庭前古柏雙垂翠<a 
name="0620a08" id="0620a08"></a>曰天寧撾鼓海震潮音還是啐啄同時句麼師曰忘<a 
name="0620a09" id="0620a09"></a>卻來時道曰燈籠起舞露柱揚眉的的明什麼邊事<a 
name="0620a10" id="0620a10"></a>師曰楚石和尚原是本寺僧曰即今紳衿檀護恭請<a 
name="0620a11" id="0620a11"></a><span class="gaiji">[└@(卑-(白-日))]<!--gaiji,,1[└@(卑-(白-日))],2,3--></span>堂未審獲幾所福師曰如其所欲隨其所與曰與<a 
name="0620a12" id="0620a12"></a>麼則箇箇霑恩去也師曰喝彩有分問暫別山中施<a 
name="0620a13" id="0620a13"></a>鳳網卻來海上釣煙波離鉤三寸即不問隨手金鰲<a 
name="0620a14" id="0620a14"></a>得幾何師曰波濤千萬頃透底悉金鉤曰洪波浩渺<a 
name="0620a15" id="0620a15"></a>白浪滔天正與麼時直鉤是曲鉤是師曰總不用曰<a 
name="0620a16" id="0620a16"></a>竿頭絲線從他弄不犯清波意自殊師曰如何是不<a 
name="0620a17" id="0620a17"></a>犯清波句曰禮拜有分師打曰是犯不犯問正令當<a 
name="0620a18" id="0620a18"></a>行四聖六凡齊稽首真機獨露三乘十地盡欽依正<a 
name="0620a19" id="0620a19"></a>與麼時如何是賓主交參句師曰歷歷分明曰泥牛<a 
name="0620a20" id="0620a20"></a>纔吼月木馬便嘶風如何是轉身吐氣句師曰蹋斷<a 
name="0620a21" id="0620a21"></a>兩頭曰撥開群有象端的辯龍蛇如何是絲毫不露<a 
name="0620a22" id="0620a22"></a>句師曰棒頭有眼明如日曰蹋翻華藏界風動演摩<a 
name="0620a23" id="0620a23"></a>訶如何是遍界不藏句師曰看腳下曰一句迥超三<a 
name="0620a24" id="0620a24"></a>界外堂堂無物不超倫師曰用不著乃曰欲知佛性<a 
name="0620a25" id="0620a25"></a>義當觀時節因緣時節若至其理自彰山僧未到海<a 
name="0620a26" id="0620a26"></a>鹽時汝諸人起居食息本自如然及至到來聲顏相<a 
name="0620a27" id="0620a27"></a>契豈不是時節至耶中間忽有載如道者勸發成就<a 
name="0620a28" id="0620a28"></a>從一至十從十至百如梵天寶網各各相照豈不是<a 
name="0620a29" id="0620a29"></a>因緣會耶今日蒙諸人請陞此座舉揚佛性義海眼<a 
name="0620a30" id="0620a30"></a>歷歷見耳歷歷聞豈不是佛性義耶而今而後猛力<a 
name="0620b01" id="0620b01"></a>提持直下信得其理自彰的消息便見東門外大海<a 
name="0620b02" id="0620b02"></a>東西南北無邊無際遍能含攝魚龍宮殿大身眾生<a 
name="0620b03" id="0620b03"></a>亦見佛性海中遍能容受世出世法本無增減無動<a 
name="0620b04" id="0620b04"></a>搖無古今無變異老僧說到者裏只得都盧舉向拂<a 
name="0620b05" id="0620b05"></a>子頭上普令諸人同得同證大眾還信麼揮拂子曰<a 
name="0620b06" id="0620b06"></a>梅因雪凍方知早天為無雲始覺高。</p><a 
name="0620b07" id="0620b07"></a><p style="text-indent: 0em; margin-left: 0em"><span class="linehead"></span>至姑蘇東禪圓鑑和尚請上堂問佛以一音演說法<a 
name="0620b08" id="0620b08"></a>眾生隨類各得解今日和尚舉揚未審大眾得何勝<a 
name="0620b09" id="0620b09"></a>解師曰咸知老僧自弁山來曰未離龍華說法已竟<a 
name="0620b10" id="0620b10"></a>即今殷勤致請又為何事師曰先師有箇未了公案<a 
name="0620b11" id="0620b11"></a>在問弁嶽峰頭三印重光耀古東禪寺裏一燈續燄<a 
name="0620b12" id="0620b12"></a>騰今隨處施為即且置壎箎迭奏事如何師曰多情<a 
name="0620b13" id="0620b13"></a>石女華鍼細曰兄呼弟應本是現成如何是現成底<a 
name="0620b14" id="0620b14"></a>事師曰無舌蟭螟眼界寬曰恁麼則拈得一枝無孔<a 
name="0620b15" id="0620b15"></a>笛吹來五月落梅花師曰紅蝦池裏落得幾片乃曰<a 
name="0620b16" id="0620b16"></a>一句當天八萬門頓超生死鬧籃垂手四天下玉轉<a 
name="0620b17" id="0620b17"></a>珠迴者般境界饒你展九萬里負天之翼也隨跡無<a 
name="0620b18" id="0620b18"></a>由那羨渠吐蝦吐鴿弄巧弄奇且道節文在什麼處<a 
name="0620b19" id="0620b19"></a>遂舉起扇曰此是睦堂老人在玉笥峰前授我東禪<a 
name="0620b20" id="0620b20"></a>法兄箇得力句子今日客借主威拈來與諸公通箇<a 
name="0620b21" id="0620b21"></a>消息搖扇曰閶門有盤門有雲門使來<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上天鹽<a 
name="0620b22" id="0620b22"></a>官用來犀牛落水弁山見你諸人雨汗如湯終不連<a 
name="0620b23" id="0620b23"></a>天索價你看汾陽昭禪師因僧問如何是祖師西來<a 
name="0620b24" id="0620b24"></a>意昭曰青絹扇子足風涼汾陽能舉千鈞之鼎透九<a 
name="0620b25" id="0620b25"></a>穴之珠可謂巧力極矣若要轉熱惱作清涼化荊棘<a 
name="0620b26" id="0620b26"></a>為佛國須東禪和尚用處始得以扇擊禪床下座。</p><a 
name="0620b27" id="0620b27"></a><p style="text-indent: 0em; margin-left: 0em"><span class="linehead"></span>分衛歸值曬經會上堂問世尊四十九年未曾說著<a 
name="0620b28" id="0620b28"></a>箇元字腳秖如三藏十二部又從甚處得來師曰掉<a 
name="0620b29" id="0620b29"></a>在姑蘇城裏曰白月輝時碧潭無影師曰甚處去來<a 
name="0620b30" id="0620b30"></a>乃曰晴雲初起九夏雪飛大埜風生十方通暢賓頭<a 
name="0620c01" id="0620c01"></a>盧尊者應供四天下從清風腹裏假道歸來向月落<a 
name="0620c02" id="0620c02"></a>後與諸人相見了也將些古佛肝腸從頭翻曬且喜<a 
name="0620c03" id="0620c03"></a>蠹魚無跡字義炳然收拾來還羨你衲僧無事以拂<a 
name="0620c04" id="0620c04"></a>子作垂釣勢曰你道山僧無事得麼便下座。</p><a 
name="0620c05" id="0620c05"></a><p style="text-indent: 0em; margin-left: 0em"><span class="linehead"></span>解夏上堂有僧禮拜起豎拳曰這箇是初秋又作○<a 
name="0620c06" id="0620c06"></a>相曰者箇是夏末喝一喝曰未審者箇還有春秋也<a 
name="0620c07" id="0620c07"></a>無師曰總見你手忙腳亂曰也不得錯下註腳師曰<a 
name="0620c08" id="0620c08"></a>怎奈即今何曰早是壓良為賤師曰本心向你道僧<a 
name="0620c09" id="0620c09"></a>便喝師打曰下坡不走快便難逢乃曰大伽藍裏結<a 
name="0620c10" id="0620c10"></a>制豈說無邊剎海平等性中安居那論十世古今饒<a 
name="0620c11" id="0620c11"></a>你蹋著破蒲鞋到非非想天定經八萬檢點將來猶<a 
name="0620c12" id="0620c12"></a>在弁山第六條蓆上遂呵呵大笑曰真箇是蝦跳不<a 
name="0620c13" id="0620c13"></a>出斗。</p><a 
name="0620c14" id="0620c14"></a><p style="text-indent: 0em; margin-left: 0em"><span class="linehead"></span>雲巖先老人忌日上堂適來攪長河為酥酪也變大<a 
name="0620c15" id="0620c15"></a>地作黃金也今當奉獻先師只要箇師僧與我捧來<a 
name="0620c16" id="0620c16"></a>有麼如無殃及先師去也遂舉先老人示寂日監院<a 
name="0620c17" id="0620c17"></a>問百年後事老和尚如何分付先師曰百年後事你<a 
name="0620c18" id="0620c18"></a>聽我說即撫床曰待江西人到便斂日而逝師曰威<a 
name="0620c19" id="0620c19"></a>音王那邊更那邊一箇絕滲漏的句子不意先師臨<a 
name="0620c20" id="0620c20"></a>行舉出即今江西人已到作麼生是百年後事辛酸<a 
name="0620c21" id="0620c21"></a>淚作秋山雨慘澹雲遮石傘峰。</p><a 
name="0620c22" id="0620c22"></a><p style="text-indent: 0em; margin-left: 0em"><span class="linehead"></span>中秋上堂今日者一椿事打頭錯自靈山不合道箇<a 
name="0620c23" id="0620c23"></a>指月示人龍樹菩薩聞得便來現箇滿月輪相寒山<a 
name="0620c24" id="0620c24"></a>子見了也來說吾心似秋月不知至此乳經三變矣<a 
name="0620c25" id="0620c25"></a>後來幻出九十七箇月馬祖翫他盤山舉他仰山指<a 
name="0620c26" id="0620c26"></a>他長沙用他甚至無限人以丹砂畫他而不知真本<a 
name="0620c27" id="0620c27"></a>俱失所以一人錯千人萬人俱是錯且如何是弁山<a 
name="0620c28" id="0620c28"></a>不錯的遂展兩手曰胡餅裏討什麼汁。</p><a 
name="0620c29" id="0620c29"></a><p style="text-indent: 0em; margin-left: 0em"><span class="linehead"></span>一念菴主請上堂問請法飯僧即不問高峰四句乞<a 
name="0620c30" id="0620c30"></a>師宣師曰一句也無曰如何是海底泥牛銜月走師<a 
name="0621a01" id="0621a01"></a>曰秋空萬頃芙蓉國曰如何是巖前石虎抱兒眠師<a 
name="0621a02" id="0621a02"></a>曰暮雨千家薜荔村曰如何是銕蛇鑽入金剛眼師<a 
name="0621a03" id="0621a03"></a>曰古井夜深殘月曉曰如何是崑崙騎象鷺鷥牽師<a 
name="0621a04" id="0621a04"></a>曰寒光直射斗牛前曰若不上來伸此問焉知師有<a 
name="0621a05" id="0621a05"></a>活人機師曰可惜許師舉臺山婆子因緣畢乃曰者<a 
name="0621a06" id="0621a06"></a>則公案婆子可謂富有餘而情不足趙州樂極甚而<a 
name="0621a07" id="0621a07"></a>奇巧生二俱於法不了爭似一念飯僧請法總不作<a 
name="0621a08" id="0621a08"></a>箇奇特解會縱饒趙州有千手眼也措置伊不下何<a 
name="0621a09" id="0621a09"></a>故家無白澤圖不招如是怪。</p><a 
name="0621a10" id="0621a10"></a><p style="text-indent: 0em; margin-left: 0em"><span class="linehead"></span>棲賢志弘法姪於中秋設齋送道日和尚木主入祖<a 
name="0621a11" id="0621a11"></a>堂請上堂問紫羅帳合暗撒珍珠如何是父子投機<a 
name="0621a12" id="0621a12"></a>的句師曰湖州江口石人蹲曰既是父子投機如何<a 
name="0621a13" id="0621a13"></a>歸來時父全不顧師曰本來無間隔誰敢論親疏曰<a 
name="0621a14" id="0621a14"></a>父子之恩刀斧劈不開因甚道父無子而不獨子有<a 
name="0621a15" id="0621a15"></a>父而反孤師曰難得不相識曰即今壎箎互奏父子<a 
name="0621a16" id="0621a16"></a>同堂如何是燄續真燈的事師曰琵琶一曲四十弦<a 
name="0621a17" id="0621a17"></a>客來留飲不拘錢問叢桂香風遍華林秋氣深篆煙<a 
name="0621a18" id="0621a18"></a>熏滿座說法為何人師曰端的不相知曰即今先師<a 
name="0621a19" id="0621a19"></a>翁在什麼處安身師曰你鼻孔裏還覺塞麼乃曰北<a 
name="0621a20" id="0621a20"></a>溟鶤向南溟起搖蕩乾坤知幾幾孤風六息儘逍遙<a 
name="0621a21" id="0621a21"></a>眼放秋空西院裏且道是什麼眼莫是摩<span class="corr" title='[[酉*寧]&gt;醯]'>醯</span>首羅眼<a 
name="0621a22" id="0621a22"></a>大悲千手眼麼不是不是且隨我到那邊與你打開<a 
name="0621a23" id="0621a23"></a>遂領眾入祖堂舉位曰大眾看看者是諸佛道月祖<a 
name="0621a24" id="0621a24"></a>師智眼昔年在者裏當軒大座萬象欣瞻明月堂中<a 
name="0621a25" id="0621a25"></a>事已打疊了也花石軒中意已分付了也當度眾生<a 
name="0621a26" id="0621a26"></a>已度盡了也世間光出世光已透露了也而今落得<a 
name="0621a27" id="0621a27"></a>閑無事尊貴堂中正眼開。</p><a 
name="0621a28" id="0621a28"></a><p style="text-indent: 0em; margin-left: 0em"><span class="linehead"></span>金華密印寺牧菴和尚訃至上堂大法垂危哲人往<a 
name="0621a29" id="0621a29"></a>矣晨星落落孤影離離得不令人常生太息只如法<a 
name="0621a30" id="0621a30"></a>兄道諸人莫睹老僧面銕棒橫肩不顧人且道不睹<a 
name="0621b01" id="0621b01"></a>的是不顧的是良久曰萬里長空天一色黃花滿徑<a 
name="0621b02" id="0621b02"></a>不成林。</p><a 
name="0621b03" id="0621b03"></a><p style="text-indent: 0em; margin-left: 0em"><span class="linehead"></span>南潯極樂菴文碧恂午二大師領眾送滄溟和尚本<a 
name="0621b04" id="0621b04"></a>主入宗堂請上堂問鯤鵬曾向滄溟起翼展晴空千<a 
name="0621b05" id="0621b05"></a>萬里極樂國中留不住依然還宿蘆花裏如何是久<a 
name="0621b06" id="0621b06"></a>客還鄉句師曰安頓著了曰祖師道葉落歸根來時<a 
name="0621b07" id="0621b07"></a>無口滄和尚鼻孔打失了也更安頓箇什麼師曰折<a 
name="0621b08" id="0621b08"></a>角泥牛蹋倒趙州略杓曰與麼則黧奴白牯隊中從<a 
name="0621b09" id="0621b09"></a>他全身拶入師曰更須行得的當曰恩大難酬師便<a 
name="0621b10" id="0621b10"></a>打乃曰小陽天霜花結寒江冷浸滄溟月魚龍幾皺<a 
name="0621b11" id="0621b11"></a>斷雙眉潮去潮來俱哽噎為甚如此不見我昔年滿<a 
name="0621b12" id="0621b12"></a>大伯只如古人道生以不生生為生義死以不死死<a 
name="0621b13" id="0621b13"></a>為死義如何是不落生死一句卓拄杖曰我者裏別<a 
name="0621b14" id="0621b14"></a>有道處遂下座送位曰月落寒巖眾山影寞萬境俱<a 
name="0621b15" id="0621b15"></a>閑簾垂黃閣此中有一位佛不曾居祖不曾跼卻是<a 
name="0621b16" id="0621b16"></a>什麼人當得捧位曰好請我滄溟法兄全身坐鎮。</p><a 
name="0621b17" id="0621b17"></a><p style="text-indent: 0em; margin-left: 0em"><span class="linehead"></span>結制梅峰一念二知浴請上堂問大開罏韝烈燄亙<a 
name="0621b18" id="0621b18"></a>天無論頭銅鈍銕拈來一火便成如何是便成的句<a 
name="0621b19" id="0621b19"></a>師曰掀翻海嶽撥轉乾坤曰設有個不假鉗錘的到<a 
name="0621b20" id="0621b20"></a>來和尚作麼生接待師曰我要他的眼睛僧便喝師<a 
name="0621b21" id="0621b21"></a>曰失卻了也乃曰過去佛已去三千餘歲未來佛猶<a 
name="0621b22" id="0621b22"></a>著九十俱胝今日錘柄委在弁山手裏方圓長短大<a 
name="0621b23" id="0621b23"></a>小曲直以至古釋迦毫相光彩新彌勒鼻孔端正總<a 
name="0621b24" id="0621b24"></a>向烈燄中模子裏討取淨潔打疊了孤猿叫落三更<a 
name="0621b25" id="0621b25"></a>月釘破鬼門關野客吟殘半夜燈此境此時因風吹<a 
name="0621b26" id="0621b26"></a>火忽然金花遍發時你諸人各各惜取眉毛。</p><a 
name="0621b27" id="0621b27"></a><p style="text-indent: 0em; margin-left: 0em"><span class="linehead"></span>冬節上堂問有物先天地無形本寂寥能為萬象主<a 
name="0621b28" id="0621b28"></a>不逐四時凋即今筒管灰飛魯雲書瑞是逐時耶不<a 
name="0621b29" id="0621b29"></a>逐時耶師曰君先曾問幾人來曰只如枯木生花冰<a 
name="0621b30" id="0621b30"></a>河發燄又作麼生師曰侵陵雪色還萱艸狼藉春風<a 
name="0621c01" id="0621c01"></a>有柳條曰恁麼則一陽來復後萬象悉回春師曰且<a 
name="0621c02" id="0621c02"></a>喜闍黎重添光彩乃曰子之半通一線捏住東風不<a 
name="0621c03" id="0621c03"></a>放拳要君識取渠儂面識面則故是且道他姓箇什<a 
name="0621c04" id="0621c04"></a>麼赫連皇甫尉遲公羊。</p><a 
name="0621c05" id="0621c05"></a><p style="text-indent: 0em; margin-left: 0em"><span class="linehead"></span>義三老宿誕辰請上堂問嘯月臺邊風韻別寶珠池<a 
name="0621c06" id="0621c06"></a>畔綠陰垂如何是龍華境師曰古路迢迢子細行曰<a 
name="0621c07" id="0621c07"></a>獅子巖前雲抱石象王峰頂浪滔天如何是境中人<a 
name="0621c08" id="0621c08"></a>師曰不曾現三頭六臂與你曰人境已蒙師指示義<a 
name="0621c09" id="0621c09"></a>上座請法殷勤未審獲幾所福師曰李陵原是漢朝<a 
name="0621c10" id="0621c10"></a>臣乃曰六百人隊裏有箇睡虎五十年中作意六十<a 
name="0621c11" id="0621c11"></a>年裏燒香來入龍華會教彌勒指示得參觀自在忽<a 
name="0621c12" id="0621c12"></a>然變作箇金毛獅子向諸人舌尖上打箇筋斗直入<a 
name="0621c13" id="0621c13"></a>九節腸內即說偈曰三德六味供佛及僧法界有情<a 
name="0621c14" id="0621c14"></a>普同供養今日這椿事且待三朝五日七堂裏有人<a 
name="0621c15" id="0621c15"></a>吐出哮吼一聲驚散群狐種族始信山僧為你陞堂<a 
name="0621c16" id="0621c16"></a>功不浪施。</p><a 
name="0621c17" id="0621c17"></a><p style="text-indent: 0em; margin-left: 0em"><span class="linehead"></span>佛成道日允中知藏領雷雨蒼居士為報恩請上堂<a 
name="0621c18" id="0621c18"></a>問五百戒中殺為第一未審南泉斬貓意旨如何師<a 
name="0621c19" id="0621c19"></a>曰你但恁麼疑去曰八萬律儀專除戲論因甚迦葉<a 
name="0621c20" id="0621c20"></a>作舞師曰真箇好慚惶曰優波離落二落三高沙彌<a 
name="0621c21" id="0621c21"></a>瞎七瞎八去此二途又作麼生師曰好好修事著乃<a 
name="0621c22" id="0621c22"></a>曰瞿曇老人自言我成佛已來已經爾所塵沙劫數<a 
name="0621c23" id="0621c23"></a>何故又道六年之後睹星證得若說睹星證得的是<a 
name="0621c24" id="0621c24"></a>則遠劫成佛乃為妄語若說遠劫成佛的是則睹星<a 
name="0621c25" id="0621c25"></a>證得便是虛張如何得兩不相背去拈起拂子曰昨<a 
name="0621c26" id="0621c26"></a>晚兩序大眾殷勤請法山僧默然受<span class="corr" title='[巳&gt;已]'>已</span>不坐萬年床<a 
name="0621c27" id="0621c27"></a>不蹋來時路以拂子左卓曰這是遠劫成的供養大<a 
name="0621c28" id="0621c28"></a>眾繼而雷雨蒼到為報親恩復請山僧又只得重整<a 
name="0621c29" id="0621c29"></a>垢衣重登雪嶺以拂子右卓曰這是睹星證的仰答<a 
name="0621c30" id="0621c30"></a>檀施復卓拂曰雷聲遠震令眾悅豫諸恩酬畢壽增<a 
name="0622a01" id="0622a01"></a>福聚畢竟如何是道允執厥中之謂也。</p><a 
name="0622a02" id="0622a02"></a><p style="text-indent: 0em; margin-left: 0em"><span class="linehead"></span>師誕日兩序請上堂問懸弧正誕履霜天五老關呈<a 
name="0622a03" id="0622a03"></a>太極篇如何是岡陵最喜的句師曰老僧眉已白曰<a 
name="0622a04" id="0622a04"></a>某甲將須彌為饅首南海作壽杯略伸慶祝未審和<a 
name="0622a05" id="0622a05"></a>尚還納受否師曰瘦腸肚總用他不著曰籌添八百<a 
name="0622a06" id="0622a06"></a>鶴算三千猶是時人數量衲僧門下又作麼生師曰<a 
name="0622a07" id="0622a07"></a>你要問教老僧下座那問昨宵松樹長瓊花結箇鸞<a 
name="0622a08" id="0622a08"></a>桃大似瓜作呈勢曰今日和盤親托出請師細嚼勿<a 
name="0622a09" id="0622a09"></a>沾牙師曰老僧不受你者骨董曰承師有言不坐邁<a 
name="0622a10" id="0622a10"></a>年床不蹋來時路父母未生前老漢在什麼處師曰<a 
name="0622a11" id="0622a11"></a>少間昳室與你商量曰父母已生後又向什麼行履<a 
name="0622a12" id="0622a12"></a>師曰惜取眉毛乃曰六十三年前有一段錦江春色<a 
name="0622a13" id="0622a13"></a>甚是可觀無端移家來到秦公嶺下開箇生藥店子<a 
name="0622a14" id="0622a14"></a>送往迎來生受幾多曲折真個可憐生只剩得個天<a 
name="0622a15" id="0622a15"></a>靈蓋搬得七華八裂今日又被諸人塗抹真箇可憐<a 
name="0622a16" id="0622a16"></a>生若要問未生前老僧也有個道處一九二九相逢<a 
name="0622a17" id="0622a17"></a>不出手設要出手時如何凍得幾處溪西雞齊啼吹<a 
name="0622a18" id="0622a18"></a>破一張狗走抖擻口阿呵呵真個可憐生大眾三個<a 
name="0622a19" id="0622a19"></a>可憐生那個的當天從補後星俱隱海為濤來島嶼<a 
name="0622a20" id="0622a20"></a>深。</p><a 
name="0622a21" id="0622a21"></a><p style="text-indent: 0em; margin-left: 0em"><span class="linehead"></span>立春值打七上堂盡十方空蕩蕩何須捏目生花通<a 
name="0622a22" id="0622a22"></a>古今萬年一念那用著意尋思惱恨他從前幾多老<a 
name="0622a23" id="0622a23"></a>禿無端向平地上掘坑壘塹教人看個話頭籠絡多<a 
name="0622a24" id="0622a24"></a>少英靈墮坑落塹無自由分老僧今日與你諸人將<a 
name="0622a25" id="0622a25"></a>萬法歸一本來面目觸背不得無夢無想都來縛作<a 
name="0622a26" id="0622a26"></a>一束料向八達衢頭一任車輪馬蹋教你各人作個<a 
name="0622a27" id="0622a27"></a>灑落丈夫去若信得老僧及有箇最省力句與你道<a 
name="0622a28" id="0622a28"></a>出遂以拄杖連卓三下曰上是天下是地春色滿乾<a 
name="0622a29" id="0622a29"></a>坤無窮新意趣要識省力句麼高聲曰放下著。</p><a 
name="0622a30" id="0622a30"></a><p style="text-indent: 0em; margin-left: 0em"><span class="linehead"></span>元旦上堂問法旌惕弁嶺龍象交參毒鼓震苕溪人<a 
name="0622b01" id="0622b01"></a>天普集如何是新年頭佛法師曰香已燒了聖已祝<a 
name="0622b02" id="0622b02"></a>了曰爆聲喧寰宇春色滿乾坤如何是新年頭氣象<a 
name="0622b03" id="0622b03"></a>師曰山門前端的異曰但願皇風成一片不知何處<a 
name="0622b04" id="0622b04"></a>有封疆師曰難得到恁麼田地乃曰天地位矣萬物<a 
name="0622b05" id="0622b05"></a>生焉璇璣轉而梅開劫外之華玉杼停而春風拂群<a 
name="0622b06" id="0622b06"></a>芳之秀時康道泰是物忻忻廬陵米價消騰鎮州蘿<a 
name="0622b07" id="0622b07"></a>蔔生色佛祖位中留不住的客都來堆斟大白十二<a 
name="0622b08" id="0622b08"></a>時中作得主的人從他滿剔銀缸阿呵呵好大哥四<a 
name="0622b09" id="0622b09"></a>海浪平龍睡穩九霄雲盡鶴飛高卓拄杖喝一喝下<a 
name="0622b10" id="0622b10"></a>座。</p><a 
name="0622b11" id="0622b11"></a><p style="text-indent: 0em; margin-left: 0em"><span class="linehead"></span>王巽源居士同室錢氏請上堂師舉馬大師因僧問<a 
name="0622b12" id="0622b12"></a>離四句絕百非請師直指西來意祖曰我今日勞倦<a 
name="0622b13" id="0622b13"></a>問取西堂去僧問西堂堂曰何不問和尚僧曰和尚<a 
name="0622b14" id="0622b14"></a>教某甲來問堂曰我今日頭痛問取海兄去僧問海<a 
name="0622b15" id="0622b15"></a>海曰我到者裏卻不會僧復舉似馬祖祖曰藏頭白<a 
name="0622b16" id="0622b16"></a>海頭黑師曰者則因緣可謂字經三寫烏焉成馬王<a 
name="0622b17" id="0622b17"></a>巽源受持四句深培道種啟請龍華舉揚此事山僧<a 
name="0622b18" id="0622b18"></a>實向你道莫把是非來辯我浮生穿鑿不相干。</p><a 
name="0622b19" id="0622b19"></a><p style="text-indent: 0em; margin-left: 0em"><span class="linehead"></span>解制浦平嶸居士祈嗣請上堂問堂前露柱久懷胎<a 
name="0622b20" id="0622b20"></a>生下孩兒頗俊哉為是從天降下從地湧出師曰今<a 
name="0622b21" id="0622b21"></a>日分明指示曰未解語言先作賦一操直取狀元來<a 
name="0622b22" id="0622b22"></a>為是斯文高選陰騭所致師曰浦居士斯意殷勤曰<a 
name="0622b23" id="0622b23"></a>請法祈嗣陞堂解制如何是兩彩的句師曰一點水<a 
name="0622b24" id="0622b24"></a>墨兩處成龍曰庭蘭馥毓秀丹桂暗抽枝師曰定然<a 
name="0622b25" id="0622b25"></a>定然乃曰九十風光足門前山水清今將未歸意付<a 
name="0622b26" id="0622b26"></a>與欲行人我有箇大法王子不在天上即在人間煩<a 
name="0622b27" id="0622b27"></a>寄信教伊早歸來平嶸相望無多子要續箕裘繼祖<a 
name="0622b28" id="0622b28"></a>風。</p><a 
name="0622b29" id="0622b29"></a><p style="text-indent: 0em; margin-left: 0em"><span class="linehead"></span>佛涅槃上堂問釋迦已滅彌勒未生正恁麼時佛法<a 
name="0622b30" id="0622b30"></a>付與阿誰師曰東村王大哥曰少室峰前神光得髓<a 
name="0622c01" id="0622c01"></a>即今座下誰是知音師曰立過一邊著曰蹋得故鄉<a 
name="0622c02" id="0622c02"></a>田地穩不妨隨處現優曇師曰照顧眉毛乃曰桃正<a 
name="0622c03" id="0622c03"></a>紅柳方綠幽鳥關關白雲斷續一帶峰巒潑黛青幾<a 
name="0622c04" id="0622c04"></a>灣流水春風度盡說釋迦師涅槃於二月十五山僧<a 
name="0622c05" id="0622c05"></a>道低聲低聲莫謗世尊謗世尊者不善但怪伊摩胸<a 
name="0622c06" id="0622c06"></a>告眾槨示雙足設有箇漢笑弁山老老大大猶作生<a 
name="0622c07" id="0622c07"></a>滅知見驀卓拄杖曰珊瑚枕上兩行淚不是思君是<a 
name="0622c08" id="0622c08"></a>恨君。</p><a 
name="0622c09" id="0622c09"></a><p style="text-indent: 0em; margin-left: 0em"><span class="linehead"></span>大悲聖誕畫初都監領欽門施氏請上堂鳥啼花笑<a 
name="0622c10" id="0622c10"></a>圓通境李白桃紅大士身萬億國中全體現幾曾說<a 
name="0622c11" id="0622c11"></a>道此時生去年十九日曬林巒現千手今年十九雨<a 
name="0622c12" id="0622c12"></a>洗桃花皆著酒可愛他觀世音將錢買餬餅原來卻<a 
name="0622c13" id="0622c13"></a>是饅頭變則變矣且道是男是女喝一喝曰問取適<a 
name="0622c14" id="0622c14"></a>來人。</p><a 
name="0622c15" id="0622c15"></a><p style="text-indent: 0em; margin-left: 0em"><span class="linehead"></span>洪文衡居士送四大士像入山請上堂僧問震奮吒<a 
name="0622c16" id="0622c16"></a>沙無向背翻身獅子大家看莫道人間無伴侶卻來<a 
name="0622c17" id="0622c17"></a>弁領覓同觀獅子翻身即不問且道與阿誰同觀師<a 
name="0622c18" id="0622c18"></a>曰開眼說夢曰只如居士請佛入山和尚高登此座<a 
name="0622c19" id="0622c19"></a>未審是何祥瑞師曰寶珠池裏木蓮生曰千波競起<a 
name="0622c20" id="0622c20"></a>文殊境界一亙晴空普賢床榻觀世音將錢買餬餅<a 
name="0622c21" id="0622c21"></a>放下卻是饅頭是神通耶妙用耶師曰千聞不如一<a 
name="0622c22" id="0622c22"></a>見乃曰正法明如來降誕恰恰有箇徽州洪文衡欲<a 
name="0622c23" id="0622c23"></a>報罔極之恩便擬遠向四大名山求彼菩薩而作利<a 
name="0622c24" id="0622c24"></a>益忽見五臺山上月即是南海波心月峨眉峰頂雲<a 
name="0622c25" id="0622c25"></a>便是九華山裏雲始知道溪山雖異雲月原同從一<a 
name="0622c26" id="0622c26"></a>念至孝中不覺不知四山菩薩一齊出現大眾若道<a 
name="0622c27" id="0622c27"></a>即今的是四山菩薩文衡未作時像在什麼處若道<a 
name="0622c28" id="0622c28"></a>不是四山菩薩即今各乘所乘莊嚴畢備的又是箇<a 
name="0622c29" id="0622c29"></a>什麼弁山不論四山五位總皆歸向龍華會裏一齊<a 
name="0622c30" id="0622c30"></a>安著要使菩薩與文衡融成一箇無二無二分無別<a 
name="0623a01" id="0623a01"></a>無斷故併將不盡世界和為一體如是則何恩不報<a 
name="0623a02" id="0623a02"></a>何德不成以及有緣在會若見若聞咸增道種遂揮<a 
name="0623a03" id="0623a03"></a>拂子曰大抵還他肌骨好不施紅粉也風流。</p><a 
name="0623a04" id="0623a04"></a><p style="text-indent: 0em; margin-left: 0em"><span class="linehead"></span>淨蓮淨月二菴主送師寶明靈骨入塔請上堂問十<a 
name="0623a05" id="0623a05"></a>方無壁落四面絕遮欄因甚未山不露頂師曰今朝<a 
name="0623a06" id="0623a06"></a>借一語答你曰不是與人難共住大都緇素要分明<a 
name="0623a07" id="0623a07"></a>如何又道非男女相師曰的的不相欺曰只如四大<a 
name="0623a08" id="0623a08"></a>分散五蘊非有未審寶明在什麼處師曰橫身當宇<a 
name="0623a09" id="0623a09"></a>宙無處不稱尊問春滿園林吐露劫前實義鳥啼四<a 
name="0623a10" id="0623a10"></a>埜發明太古淳風際斯韶華願聆法要師曰今日必<a 
name="0623a11" id="0623a11"></a>要答你曰如何是天中函蓋句師曰青山關不住曰<a 
name="0623a12" id="0623a12"></a>如何是目機銖兩句師曰白日更何言曰如何是接<a 
name="0623a13" id="0623a13"></a>物利生句師曰象王峰頂雲千頃曰即今末山綽約<a 
name="0623a14" id="0623a14"></a>雲端無著頻首庭畔未審寶明菴主還能同途共轍<a 
name="0623a15" id="0623a15"></a>麼師曰鼻孔依然向下垂乃曰世界闊無際古鏡闊<a 
name="0623a16" id="0623a16"></a>無際寶明空海亦闊無際世界闊處春風<span class="gaiji">[颱-台+折]<!--gaiji,,1[颱-台+折],2&#x295D9;,3--></span><span class="gaiji">[颱-台+折]<!--gaiji,,1[颱-台+折],2&#x295D9;,3--></span>古鏡<a 
name="0623a17" id="0623a17"></a>光時影露重重只有寶明空海裏漚生漚滅了無從<a 
name="0623a18" id="0623a18"></a>可羨他古鏡臺前轉身的兒子攜著三條篾繫取無<a 
name="0623a19" id="0623a19"></a>限春風與伊完卻從前一場特地特地事既已了完<a 
name="0623a20" id="0623a20"></a>此中有箇得力句憑何舉似滄海可傾劫石可移三<a 
name="0623a21" id="0623a21"></a>年無改可謂孝矣。</p><a 
name="0623a22" id="0623a22"></a><p style="text-indent: 0em; margin-left: 0em"><span class="linehead"></span>喻指菴益謙大師為攖寧和尚掃塔請上堂僧問久<a 
name="0623a23" id="0623a23"></a>雨不晴眉毛無處曬<span class="gaiji">[日*良]<!--gaiji,,1[日*良],2&#x3AF0;,3--></span>今朝日出鼻孔正好撩天未<a 
name="0623a24" id="0623a24"></a>審作麼生行履師曰一棹淨涵楊柳綠半帆香挂菱<a 
name="0623a25" id="0623a25"></a>荷煙曰一言道斷處千古意分明如何是第一義師<a 
name="0623a26" id="0623a26"></a>曰明朝打算乃曰有句無句風吹柳絮即心即佛桃<a 
name="0623a27" id="0623a27"></a>開滿塢不是心佛物狤獠舌頭本無骨只有出息不<a 
name="0623a28" id="0623a28"></a>涉緣入息不居陰的為甚向庄上喫他油餈此事須<a 
name="0623a29" id="0623a29"></a>是攖寧先法兄和尚自能與一切人解黏去<span class="corr" title='[縳&gt;縛]'>縛</span>今日<a 
name="0623a30" id="0623a30"></a>兒孫得力果見青光益遠只如到庄消息又且如何<a 
name="0623b01" id="0623b01"></a>無風荷葉動必定有魚行。</p><a 
name="0623b02" id="0623b02"></a><p style="text-indent: 0em; margin-left: 0em"><span class="linehead"></span>施主祈福請上堂僧問鳥啼花發即不問浮山九帶<a 
name="0623b03" id="0623b03"></a>請師宣師曰你從甚處聞來曰如何是正法眼藏帶<a 
name="0623b04" id="0623b04"></a>師曰到你福建二千里曰如何是佛法藏帶師曰春<a 
name="0623b05" id="0623b05"></a>風吹不入曰如何是理貫帶師曰峰青如靛曰如何<a 
name="0623b06" id="0623b06"></a>是事貫帶師曰雨滴如絲曰如何是理事縱橫帶師<a 
name="0623b07" id="0623b07"></a>曰狼藉春風是柳條曰如何是屈曲垂帶師曰春光<a 
name="0623b08" id="0623b08"></a>遍界無消息曰如何是妙協兼帶師曰無絃音韻吼<a 
name="0623b09" id="0623b09"></a>如雷曰如何是金針雙鎖帶師曰鴛鴦繡出從君看<a 
name="0623b10" id="0623b10"></a>曰如何是平懷常實帶師曰青山依舊白雲橫曰恁<a 
name="0623b11" id="0623b11"></a>麼則浮山千古話句句不欺人師曰何不照顧話頭<a 
name="0623b12" id="0623b12"></a>乃曰道源不遠性海非遙但向<span class="corr" title='[已&gt;己]'>己</span>求莫從他覓是則<a 
name="0623b13" id="0623b13"></a>是未免破波求水不見上<span class="corr" title='[已&gt;巳]'>巳</span>日一雨滂亨直教太湖<a 
name="0623b14" id="0623b14"></a>三萬六千頃白浪滔空撼得洞庭山起立不定東海<a 
name="0623b15" id="0623b15"></a>龍王轟箇霹靂撒下一番碗大的雹子令無限人慶<a 
name="0623b16" id="0623b16"></a>快不盡合十指爪曰大法當求福田當植他生異世<a 
name="0623b17" id="0623b17"></a>出頭來自然滿足菩提成就法身者般奇特事且道<a 
name="0623b18" id="0623b18"></a>節文在什麼處以拄杖兩卓曰飲水應須知源便下<a 
name="0623b19" id="0623b19"></a>座。</p><a 
name="0623b20" id="0623b20"></a><p style="text-indent: 0em; margin-left: 0em"><span class="linehead"></span>開山瑞祖忌辰上堂問承師有言欲跳萬丈龍門須<a 
name="0623b21" id="0623b21"></a>是一聲霹靂昨夜電掣雷奔因甚又有金鱗燒卻尾<a 
name="0623b22" id="0623b22"></a>師曰九九還成一曰猶是徒遭點額師打曰情知你<a 
name="0623b23" id="0623b23"></a>少喫棒在乃曰來時無一物綿州附子鑌州銕去時<a 
name="0623b24" id="0623b24"></a>無一物泥牛蹋破黃金國要知端的意舉國人皆無<a 
name="0623b25" id="0623b25"></a>處覓百丈花梢月千古萬古常相憶者是我開山老<a 
name="0623b26" id="0623b26"></a>祖末後所示的滿月輪相且喜近州人見伊光影今<a 
name="0623b27" id="0623b27"></a>且虔誠供養你道老祖還來納受也無遂以手指曰<a 
name="0623b28" id="0623b28"></a>者裏少不得一分飯。</p><a 
name="0623b29" id="0623b29"></a><p style="text-indent: 0em; margin-left: 0em"><span class="linehead"></span>忍生大師請上堂忍生問昨日山門開口笑今朝特<a 
name="0623b30" id="0623b30"></a>地又重宣畢竟宣箇什麼師曰雨裏見山綠曰掣開<a 
name="0623c01" id="0623c01"></a>大施紅爐燄揭示人天正眼看設有箇無面目漢到<a 
name="0623c02" id="0623c02"></a>來和尚作麼生煆煉師曰已攝在鐵圍山間曰聲前<a 
name="0623c03" id="0623c03"></a>一句脫體無依末後一機傾腸剖露因什麼向上一<a 
name="0623c04" id="0623c04"></a>著千聖不傳師曰早已分付著人了曰作家宗師天<a 
name="0623c05" id="0623c05"></a>然猶在師曰是什麼語話乃曰雨裏綠陰濃看新篁<a 
name="0623c06" id="0623c06"></a>蛻籜渾似玉龍吟山前一片田地早已帶雨和煙深<a 
name="0623c07" id="0623c07"></a>耕厚植翠浪千疄黃花滿砌惜乎菴內人不知菴外<a 
name="0623c08" id="0623c08"></a>事只顧道南山茅艸多人刈獨有爺兒兩個知行行<a 
name="0623c09" id="0623c09"></a>止止竟不管鷓鴣聲悲百花落盡啼無盡猶向亂峰<a 
name="0623c10" id="0623c10"></a>深處啼驀顧眾大笑曰忍生已爇金爐火齊主重添<a 
name="0623c11" id="0623c11"></a>五分香。</p><a 
name="0623c12" id="0623c12"></a><p style="text-indent: 0em; margin-left: 0em"><span class="linehead"></span>說沙彌戒道舟菴主請上堂問薰風乍起疊荷錢綠<a 
name="0623c13" id="0623c13"></a>暗紅稀四月天目前妙旨雖領略句裏藏鋒請師宣<a 
name="0623c14" id="0623c14"></a>師曰靈鷲山有五峰曰只如殺活縱橫一句又作麼<a 
name="0623c15" id="0623c15"></a>生道師曰卻被峰巒遮過乃曰律中云佛滅度後應<a 
name="0623c16" id="0623c16"></a>當尊敬波羅提木叉你等作麼生會莫是略開心地<a 
name="0623c17" id="0623c17"></a>法門中如毛頭許的法麼莫是望州亭烏石嶺相見<a 
name="0623c18" id="0623c18"></a>的意麼莫是天下覓醫人炙豬左膊上的事麼一總<a 
name="0623c19" id="0623c19"></a>沒交涉既然如是老僧今日與汝說的是什麼戒汝<a 
name="0623c20" id="0623c20"></a>等領納的又是什麼<span class="gaiji">&#x807B;<!--gaiji,,1[漸/耳],2&#x807B;,3--></span>遂舉手數曰一元和二佛陀<a 
name="0623c21" id="0623c21"></a>三達磨其餘碗脫丘且擲過一邊捏起拳曰還識此<a 
name="0623c22" id="0623c22"></a>戒麼揮案曰關將軍曾在玉泉山上打供來。</p><a 
name="0623c23" id="0623c23"></a><p style="text-indent: 0em; margin-left: 0em"><span class="linehead"></span>佛誕日旅三和尚請上堂問黃面老子二千年前有<a 
name="0623c24" id="0623c24"></a>一段未了的公案請師判斷師曰老僧忘卻了曰祖<a 
name="0623c25" id="0623c25"></a>禰不了殃及兒孫曰三十年後乃曰溪水碧青山曉<a 
name="0623c26" id="0623c26"></a>流鶯嚦嚦兼黃鳥紫燕重來覓舊居紅黃攀折桑條<a 
name="0623c27" id="0623c27"></a>倒有幾般人膠杜鼓瑟有幾般人釘樁搖櫓何不教<a 
name="0623c28" id="0623c28"></a>九龍吐水向蠶盆裏浴他古佛低聲低聲若使跛腳<a 
name="0623c29" id="0623c29"></a>兄來到定要潑撒他三盆五盆向十字街頭揚塵舞<a 
name="0623c30" id="0623c30"></a>蹈竟不知毘藍園裏實無是事若要討取者箇消息<a 
name="0624a01" id="0624a01"></a>明白除非是我天壽法姪從頭露布始得。</p><a 
name="0624a02" id="0624a02"></a><p style="text-indent: 0em; margin-left: 0em"><span class="linehead"></span>白巖惟直和尚示寂聞訃上堂老僧持缽吳門忽聞<a 
name="0624a03" id="0624a03"></a>白巖山中倒卻一株大樹況此一株結駟千乘隱將<a 
name="0624a04" id="0624a04"></a>蔽其所賴直使響徹千峰群巒盡白人天以之悲慟<a 
name="0624a05" id="0624a05"></a>辛酸魔外由茲潛生喜躍大眾還知麼茲我白巖惟<a 
name="0624a06" id="0624a06"></a>直和尚三十脫白力窮此事盡得位老人不傳之秘<a 
name="0624a07" id="0624a07"></a>直將諸佛祖師大用全彰始也因本宗差訛譜牒我<a 
name="0624a08" id="0624a08"></a>法兄孤笻弔影繭足天涯歷討群碑得數十種力證<a 
name="0624a09" id="0624a09"></a>宗源此可謂大統金湯法門關鑰後入燕京見偽書<a 
name="0624a10" id="0624a10"></a>重刻忿忿歸來窮拶細究繼晷燃膏為法忘形正名<a 
name="0624a11" id="0624a11"></a>稿竣流通諸方彰彰在目復訂待燈又成百卷將擬<a 
name="0624a12" id="0624a12"></a>剞劂流通不意世緣告畢然則一靈真性托境現形<a 
name="0624a13" id="0624a13"></a>六十八年森森面目此形雖謝慧命曷窮要識惟和<a 
name="0624a14" id="0624a14"></a>尚的的不滅的面貌麼舉起拂子曰長空雲散碧天<a 
name="0624a15" id="0624a15"></a>寬千古萬古終不異。</p><a 
name="0624a16" id="0624a16"></a><p style="text-indent: 0em; margin-left: 0em"><span class="linehead"></span>中夏上堂結夏弁山頭半期過去了只知搖扇討風<a 
name="0624a17" id="0624a17"></a>涼不覺春光催我老茶去飯來日日忙那事依然不<a 
name="0624a18" id="0624a18"></a>恰好理雖明無處討古人廢寢忘飧只為其中不妙<a 
name="0624a19" id="0624a19"></a>邇來人性總輕浮生死道中多艸艸設若陰境現前<a 
name="0624a20" id="0624a20"></a>四山來合翻憶從前事不成你要拉老僧下海終是<a 
name="0624a21" id="0624a21"></a>不得。</p><a 
name="0624a22" id="0624a22"></a><p style="text-indent: 0em; margin-left: 0em"><span class="linehead"></span>雲巖先老人忌日上堂我先師降跡維揚但知邗江<a 
name="0624a23" id="0624a23"></a>月浸千年室不覺和衣度水寒曾聞他自萬曆壬子<a 
name="0624a24" id="0624a24"></a>三月十八日到康熙壬子七月廿四日歸中間九豎<a 
name="0624a25" id="0624a25"></a>剎竿將積劫熏修者些子搬得狼狼藉藉幸然末梢<a 
name="0624a26" id="0624a26"></a>頭於法身向上餘得一路至今二十七年總見苔封<a 
name="0624a27" id="0624a27"></a>煙鎖無人來到不肖幾回夜半抽身向他者條路上<a 
name="0624a28" id="0624a28"></a>東望也不見西望也不見即今先師來也汝等諸人<a 
name="0624a29" id="0624a29"></a>善自觀瞻且道他來的路還是老僧望的路也無重<a 
name="0624a30" id="0624a30"></a>門休貼卦蘸雪喫冬瓜呵呵金風一陣多狼藉掃盡<a 
name="0624b01" id="0624b01"></a>庭前幾樹花。</p><a 
name="0624b02" id="0624b02"></a><p style="text-indent: 0em; margin-left: 0em"><span class="linehead"></span>中秋上堂問歸根風墮葉照盡月潭空此是衲僧分<a 
name="0624b03" id="0624b03"></a>上直截一路只如月未圓時又且如何師曰東勝神<a 
name="0624b04" id="0624b04"></a>洲有曰圓後又作麼生師曰西牛賀洲無曰古人道<a 
name="0624b05" id="0624b05"></a>月落後相見未審月落後畢竟向甚處相見師曰麥<a 
name="0624b06" id="0624b06"></a>畬裏曰與麼則泥牛飲盡沉潭月石馬加鞭不轉頭<a 
name="0624b07" id="0624b07"></a>師曰更須轉位乃曰人之心性最不可比擬比擬即<a 
name="0624b08" id="0624b08"></a>喪本受淪老僧住持三十年每到今夕不免東賒西<a 
name="0624b09" id="0624b09"></a>借作箇月餅供養而今老到弁山扯拽不行又豈肯<a 
name="0624b10" id="0624b10"></a>以殘茶剩果褻瀆諸人少問正命堂中筵席粗開只<a 
name="0624b11" id="0624b11"></a>是要兩序齊到遂喚曰典座在麼知事在麼堂司在<a 
name="0624b12" id="0624b12"></a>麼顧視良久曰兩序未到早<span class="corr" title='[巳&gt;已]'>已</span>月落了也又爭怪得<a 
name="0624b13" id="0624b13"></a>老僧。</p><a 
name="0624b14" id="0624b14"></a><p style="text-indent: 0em; margin-left: 0em"><span class="linehead"></span>梅峰副寺領蔣振宇居士祝壽請上堂問金風颯颯<a 
name="0624b15" id="0624b15"></a>動巖阿玉露涓涓瀉薜蘿氣爽秋清即不問飯僧請<a 
name="0624b16" id="0624b16"></a>法事如何師曰公案現成曰桂子香浮松花結秀此<a 
name="0624b17" id="0624b17"></a>是向上一著作麼生是慶祝良辰句師曰八月秋何<a 
name="0624b18" id="0624b18"></a>處熱問古者道信施一粒米大如須彌山今日施主<a 
name="0624b19" id="0624b19"></a>有無數須彌安頓何所師卓拄杖曰百雜碎了也曰<a 
name="0624b20" id="0624b20"></a>是何三昧師曰忘卻那曰到是得他一牛還他一馬<a 
name="0624b21" id="0624b21"></a>去也師曰豈是分外乃曰一切聖賢皆以無為法而<a 
name="0624b22" id="0624b22"></a>有差別鑿井而飲耕田而食頭頭運出自家珍臘月<a 
name="0624b23" id="0624b23"></a>蓮花開濟濟南山雖高北海雖溢猶不及濟人饑拯<a 
name="0624b24" id="0624b24"></a>人急打破祖師關無窮真利益此豈非振宇宙之弘<a 
name="0624b25" id="0624b25"></a>規得仙人之妙密。</p><a 
name="0624b26" id="0624b26"></a><p style="text-indent: 0em; margin-left: 0em"><span class="linehead"></span>御賓維那為受業印堂和尚小祥請上堂問天地未<a 
name="0624b27" id="0624b27"></a>生已前如何是靜師曰赤腳波斯夜度關曰父母<span class="corr" title='[巳&gt;已]'>已</span><a 
name="0624b28" id="0624b28"></a>生之後如何是動師曰眉毛依舊兩邊橫曰即今動<a 
name="0624b29" id="0624b29"></a>靜兩忘的人未審居何國土師曰波羅奈國南岸畔<a 
name="0624b30" id="0624b30"></a>曰某甲今朝至孝無違敢問如何奉重師曰微雨灑<a 
name="0624c01" id="0624c01"></a>花淡煙籠竹曰承師點出無生旨四眾齊霑法雨恩<a 
name="0624c02" id="0624c02"></a>師曰更要問你和尚落處乃舉慈受深禪師上堂曰<a 
name="0624c03" id="0624c03"></a>古人道忍忍三世如來從此盡饒饒萬禍千殃從此<a 
name="0624c04" id="0624c04"></a>消默默無上菩提從此得受曰會得此三種語了好<a 
name="0624c05" id="0624c05"></a>箇不快活漢弁山今日要伊快活舉拂子曰者不是<a 
name="0624c06" id="0624c06"></a>印堂和尚麼活中有死千機集死復重生萬境空教<a 
name="0624c07" id="0624c07"></a>上高樓觀變態此時方見化生龍喝一喝下座。</p><a 
name="0624c08" id="0624c08"></a><p style="text-indent: 0em; margin-left: 0em"><span class="linehead"></span>重陽上堂休去歇去一念萬年去寒灰枯木去古廟<a 
name="0624c09" id="0624c09"></a>香爐去一條白練去者都不是去處弁山教你閑去<a 
name="0624c10" id="0624c10"></a>樂去瀟瀟灑灑去穿雲踏澗去若耶溪中觀月去象<a 
name="0624c11" id="0624c11"></a>王峰頂登高去只是莫教風吹落帽若使黃花開口<a 
name="0624c12" id="0624c12"></a>笑茱萸酒醒不成文。</p><a 
name="0624c13" id="0624c13"></a><p style="text-indent: 0em; margin-left: 0em"><span class="linehead"></span>無替大師送先師嘯巖禪師木主入宗堂請上堂向<a 
name="0624c14" id="0624c14"></a>上有路無人踏著樓閣門開好來相見金龍躍碧水<a 
name="0624c15" id="0624c15"></a>玉兔宿蟬娟細看來猶在白雲頂上我教渠放開前<a 
name="0624c16" id="0624c16"></a>後三三路到者裏豈不清高便下座安位曰繡簾開<a 
name="0624c17" id="0624c17"></a>日中雨能相續主中主此中有箇位次不涉春秋了<a 
name="0624c18" id="0624c18"></a>無向背且道是什麼人居得遂舉木主曰且讓嘯巖<a 
name="0624c19" id="0624c19"></a>法兄。</p><a 
name="0624c20" id="0624c20"></a><p style="text-indent: 0em; margin-left: 0em"><span class="linehead"></span>許氏善人祈嗣酬愿請上堂師卓拄杖曰同聲相應<a 
name="0624c21" id="0624c21"></a>又卓曰同氣相求者裏合不著靈山與少室俱是沒<a 
name="0624c22" id="0624c22"></a>相干復卓曰好看者裏三世諸佛不曾移易絲頭六<a 
name="0624c23" id="0624c23"></a>代祖師不曾拈出些子天下老師橫說豎說徒誇敏<a 
name="0624c24" id="0624c24"></a>手怎似我者裏東山頭鴉鳴西山頭鵲噪春風罅裏<a 
name="0624c25" id="0624c25"></a>有行蹤許是伊人來到且喜名已登了子已成了老<a 
name="0624c26" id="0624c26"></a>僧特特為他打開臘月蓮花藏放出烏雞雪裏行。</p><a 
name="0624c27" id="0624c27"></a><a 
name="0624c28" id="0624c28"></a><a 
name="0624c29" id="0624c29"></a><a 
name="0624c30" id="0624c30"></a><p><span class="juanname">頻吉祥禪師語錄卷第五終</span></p>
<hr>【經文資訊】嘉興藏第 39 冊 No. B454 頻吉祥禪師語錄<br>【版本記錄】CBETA 電子佛典 Rev. 1.9 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2d17.html?index=J39nB454" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J39nB454_005 by HTTrack Website Copier/3.x [XR&CO'2008], Tue, 03 Jun 2014 01:12:25 GMT -->
</html>
