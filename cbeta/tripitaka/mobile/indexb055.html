<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB178_009 by HTTrack Website Copier/3.x [XR&CO'2008], Tue, 03 Jun 2014 00:31:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab3f5-2.gif?utmac=MO-30696269-4&amp;utmn=1393406786&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26&amp;utmp=%2Fmobile%2Findex.php%3Findex%3DJ26nB178_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe949.html?index=J26nB178_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B178 費隱禪師語錄 (14卷)<br/>【明 通容說　隆琦等編　附紀年錄　行觀．王谷同集　徐昌治．董行證較　行宗．行古重訂刻】<br/>第 9 卷</p>
	<a href="indexc5bf-2.html?index=J26nB178_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B178" sutra_name="費隱禪師語錄" sutra_juan="[卷9]">　
<a 
name="0149a01" id="0149a01"></a><p><span class="juanname">費隱禪師語錄卷第九</span></p><a 
name="0149a02" id="0149a02"></a><p style="margin-left: 4em"><span class="byline">嗣法門人隆琦等編</span></p><a 
name="0149a03" id="0149a03"></a><p style="margin-left: 2em"><span class="headname">上堂九</span></p><a 
name="0149a04" id="0149a04"></a><p style="text-indent: 0em; margin-left: 0em"><span class="linehead"></span>開爐結制居士徐敏吾祈壽同黃啟愚蘇于九設齋<a 
name="0149a05" id="0149a05"></a>請上堂問爐<span class="gaiji">&#x97B4;<!--gaiji,,1[糒-米+革],2&#x97B4;,3--></span>宏開七尺烏藤點鐵成金法幢肇建<a 
name="0149a06" id="0149a06"></a>一枝白拂轉凡成聖如何是直指向上一路師云者<a 
name="0149a07" id="0149a07"></a>是順硃填墨來進云既是吞盡十方因甚寸草不納<a 
name="0149a08" id="0149a08"></a>師云為甚不領前話進云若然者人人頂<span class="gaiji">[寧*頁]<!--gaiji,,1[寧*頁],2&#x29573;,3--></span>上放大<a 
name="0149a09" id="0149a09"></a>寶光個個腳跟下縱橫十字師云料掉沒交涉進云<a 
name="0149a10" id="0149a10"></a>土宿夜遊南贍部泥牛腳下火星飛師云<span class="gaiji">[口*悉]<!--gaiji,,1[口*悉],2&#x35ED;,3--></span>唎唦進<a 
name="0149a11" id="0149a11"></a>云鐵花生碓嘴遍界發馨香師云轉遠了也進云謝<a 
name="0149a12" id="0149a12"></a>師答話師云救得差一半問衲僧家舉一明三日機<a 
name="0149a13" id="0149a13"></a>銖兩因甚今日又畫地為牢師云是你帶累進云設<a 
name="0149a14" id="0149a14"></a>有不甘衲子掀倒禪床喝散大眾又如何師云老僧<a 
name="0149a15" id="0149a15"></a>不曾登座僧喝師云亂喝作麼進云曾踏上頭關捩<a 
name="0149a16" id="0149a16"></a>子休將鸞鳳作烏雞師云不要詐明頭問號令人天<a 
name="0149a17" id="0149a17"></a>須是作家宗匠主張法席唯憑本色高人從上宗乘<a 
name="0149a18" id="0149a18"></a>即不問臨機一句事如何師打云金剛手裏掀天棒<a 
name="0149a19" id="0149a19"></a>進云即今一棒與臨濟是同是別師云你試卜度看<a 
name="0149a20" id="0149a20"></a>僧便喝師云連棒打退始得進云等閒一句無私語<a 
name="0149a21" id="0149a21"></a>千古傳聞似怒雷師云低聲低聲問堯峰孤迥八面<a 
name="0149a22" id="0149a22"></a>風光四眾雲臻師登寶座靈山一會何似今日如何<a 
name="0149a23" id="0149a23"></a>是今日事師云描畫不成進云紅爐煆出無多子一<a 
name="0149a24" id="0149a24"></a>輪明月掌握中師云又落筆墨來進云也要和尚證<a 
name="0149a25" id="0149a25"></a>明師云昧卻當機一著進云玉兔挨開碧海門拂袖<a 
name="0149a26" id="0149a26"></a>歸位師云太不領話問轉天關盡在舌尖定當迴地<a 
name="0149a27" id="0149a27"></a>軸全憑掌上分明去此二途和尚如何接人師云老<a 
name="0149a28" id="0149a28"></a>僧無舌又無手進云一言超影象不墮古人風師云<a 
name="0149a29" id="0149a29"></a>猶有舌頭在僧喝師云那裏學來進云恁麼則好手<a 
name="0149a30" id="0149a30"></a>手中呈好手紅心心裏中紅心師云是你眼花進云<a 
name="0149b01" id="0149b01"></a>某甲禮拜去師云老僧全不受問拈起也龍吟虎嘯<a 
name="0149b02" id="0149b02"></a>放下也月白風清不拈不放如何施設師云須彌山<a 
name="0149b03" id="0149b03"></a>進云恁麼則孤峰絕頂垂綸坐不風流處也風流師<a 
name="0149b04" id="0149b04"></a>云被你註腳進云臨機一句縱奪得妙師便打僧無<a 
name="0149b05" id="0149b05"></a>語師云墮也墮也僧云破也破也師云自招其禍問<a 
name="0149b06" id="0149b06"></a>飄飄葉落樹頭空昔日今朝事不同唯有山中楖栗<a 
name="0149b07" id="0149b07"></a>子頂天立地振家風者箇且止如何是和尚家風師<a 
name="0149b08" id="0149b08"></a>云無鹽又無米進云恁麼則威音那畔登猊座獅子<a 
name="0149b09" id="0149b09"></a>逍遙直入時師云那有閒氣力進云有意氣時增意<a 
name="0149b10" id="0149b10"></a>氣師云老僧忍饑不暇問凡聖交參即不問霜風拂<a 
name="0149b11" id="0149b11"></a>面意如何師云寒進云如是則人人頂天立地也師<a 
name="0149b12" id="0149b12"></a>云與你沒交涉進云雲開見日獨耀乾坤師云白雲<a 
name="0149b13" id="0149b13"></a>迷卻乃云狸奴白牯結同參泥捏金剛肯指南驀會<a 
name="0149b14" id="0149b14"></a>其中端的意無心碗子笑瞿曇於是了知百千三昧<a 
name="0149b15" id="0149b15"></a>無量玅義未是平等性智三千大千世界及無量無<a 
name="0149b16" id="0149b16"></a>邊香水海亦非圓覺伽藍蓋三千大千猶屬事障無<a 
name="0149b17" id="0149b17"></a>量玅義亦係理障事障理障並遣人空法空頓除翻<a 
name="0149b18" id="0149b18"></a>身格外手眼多殊等閒拈一莖草便是佛祖鉗錘信<a 
name="0149b19" id="0149b19"></a>手畫一圓相亦為大開爐韝從教人天于此鍛鍊龍<a 
name="0149b20" id="0149b20"></a>象在此鉗錘身心透脫任運無為且作麼生鉗錘又<a 
name="0149b21" id="0149b21"></a>如何鍛鍊有時奪人不奪境有時奪境不奪人有時<a 
name="0149b22" id="0149b22"></a>人境兩俱奪有時人境俱不奪奪人不奪境也覿體<a 
name="0149b23" id="0149b23"></a>承當須喫棒奪境不奪人也造到玄玅俱捋下人境<a 
name="0149b24" id="0149b24"></a>兩俱奪纖悉不存人境俱不奪天下太平受得者番<a 
name="0149b25" id="0149b25"></a>毒手則披三種衣居三眼國敲空作響擊木無聲南<a 
name="0149b26" id="0149b26"></a>山舉足北山行纔見得臨濟宗風自來迥別堯峰手<a 
name="0149b27" id="0149b27"></a>眼亦是不差正當恁麼時迥脫羅籠一句作麼生道<a 
name="0149b28" id="0149b28"></a>海底泥牛啣月走巖前石虎抱兒眠復云居士欲齋<a 
name="0149b29" id="0149b29"></a>一藏僧敬來此會禮金仙更祈壽筭多彌衍願與須<a 
name="0149b30" id="0149b30"></a>彌岫比肩乃高聲云大眾與他證明始得乃卓拄杖<a 
name="0149c01" id="0149c01"></a>下座。</p><a 
name="0149c02" id="0149c02"></a><p style="text-indent: 0em; margin-left: 0em"><span class="linehead"></span>常熟鄉紳喜賡王居士到山師上堂僧問打鳳羅龍<a 
name="0149c03" id="0149c03"></a>敲骨取髓即不無今日事作麼生師云無星秤子稱<a 
name="0149c04" id="0149c04"></a>不起進云承言者喪滯句者迷如何是不借借師云<a 
name="0149c05" id="0149c05"></a>不妨超超進云恁麼又爭得師云誰是其人進云黃<a 
name="0149c06" id="0149c06"></a>金自有黃金價終不和沙賣與人師云汝猶賣弄僧<a 
name="0149c07" id="0149c07"></a>喝一喝禮拜師云醜問山深路僻車馬應稀居士得<a 
name="0149c08" id="0149c08"></a>得到山未審有何垂示師云絃音一曲向人彈進云<a 
name="0149c09" id="0149c09"></a>昔時王常侍今日王喜翁是同是別師云汝辨別看<a 
name="0149c10" id="0149c10"></a>進云王常侍云者一堂僧又不看經又不習禪還成<a 
name="0149c11" id="0149c11"></a>褫伊還不成褫伊師云一字不著畫進云只如臨濟<a 
name="0149c12" id="0149c12"></a>云總教伊成佛去又作麼生師云亦好三十棒進云<a 
name="0149c13" id="0149c13"></a>金屑雖貴落眼成翳是承當不是承當師云問取闍<a 
name="0149c14" id="0149c14"></a>黎進云佛教儒宗一肩擔荷師云阿師莫踏兩頭船<a 
name="0149c15" id="0149c15"></a>有僧出眾豎拳云不得喚作拳頭畢竟喚作什麼師<a 
name="0149c16" id="0149c16"></a>云露進云萬象恒談無晝夜靈山一會古今傳師云<a 
name="0149c17" id="0149c17"></a>曲安註腳乃云正心君子樂道宰官長慕西來大意<a 
name="0149c18" id="0149c18"></a>立志欲透禪關老僧在于虞山駐錫常來聚首物外<a 
name="0149c19" id="0149c19"></a>盤桓而今既應堯峰之席亦來垂顧不懼時寒如天<a 
name="0149c20" id="0149c20"></a>降瑞一寺同歡更須曉得老僧與王居士會心在乎<a 
name="0149c21" id="0149c21"></a>物表符契貴其默參所以今日更無機用語言正是<a 
name="0149c22" id="0149c22"></a>相見又無事不來還憶君記得春間在虞山言其萬<a 
name="0149c23" id="0149c23"></a>物從四象生四象從兩儀生兩儀從太極生太極從<a 
name="0149c24" id="0149c24"></a>無極生只如無極從何處生喜翁居士答云到者裏<a 
name="0149c25" id="0149c25"></a>卻不會老僧將居士手臂一捏云向者裏薦取居士<a 
name="0149c26" id="0149c26"></a>彼時亦唯唯而去今日人天眾前輒為舉似去也便<a 
name="0149c27" id="0149c27"></a>下座。</p><a 
name="0149c28" id="0149c28"></a><p style="text-indent: 0em; margin-left: 0em"><span class="linehead"></span>沈府太夫人設齋請上堂僧五始問昔日德山托缽<a 
name="0149c29" id="0149c29"></a>下法堂雪峰云鐘未鳴鼓未響托缽向什麼處去此<a 
name="0149c30" id="0149c30"></a>意如何師云一任傍敲進云德山老漢低頭歸方丈<a 
name="0150a01" id="0150a01"></a>又作麼生師云壁立萬仞進云只如舉似巖頭頭云<a 
name="0150a02" id="0150a02"></a>大小德山未會末後句恁麼道還是肯語不肯語師<a 
name="0150a03" id="0150a03"></a>云家富小兒嬌進云巖頭密啟其意未審密啟箇甚<a 
name="0150a04" id="0150a04"></a>麼意師云無風荷葉動決定有魚行進云至來日上<a 
name="0150a05" id="0150a05"></a>堂果與尋常不同那裏見他不同處師云杷柄在他<a 
name="0150a06" id="0150a06"></a>手進云巖頭道雖然也只得三年活向甚麼處定當<a 
name="0150a07" id="0150a07"></a>師云且信一半進云德山果三年而逝與巖頭前話<a 
name="0150a08" id="0150a08"></a>相去多少師云赤眼偶遇火柴頭進云若無舉鼎拔<a 
name="0150a09" id="0150a09"></a>山力千里烏騅不易騎師云在汝自念干他甚麼事<a 
name="0150a10" id="0150a10"></a>進云只如堯峰今日缺供大眾持缽出山與德山持<a 
name="0150a11" id="0150a11"></a>缽相去多少師云一采兩賽進云恁麼則古今無異<a 
name="0150a12" id="0150a12"></a>轍也師云任汝合將來進云知音不在頻頻舉作者<a 
name="0150a13" id="0150a13"></a>須知暗裏驚師云老僧耳聾僧云且放過一著師便<a 
name="0150a14" id="0150a14"></a>喝乃云此道無窮際如何契得全心空了何法寂爾<a 
name="0150a15" id="0150a15"></a>一長天分明一念不涉其年山上鯉魚啣月走不勞<a 
name="0150a16" id="0150a16"></a>野老更安筌檀信設齋奚樣福火裏花開朵朵蓮遂<a 
name="0150a17" id="0150a17"></a>喝一喝下座。</p><a 
name="0150a18" id="0150a18"></a><p style="text-indent: 0em; margin-left: 0em"><span class="linehead"></span>上堂僧問世尊拈花意旨如何師云突出難辨迦葉<a 
name="0150a19" id="0150a19"></a>微笑意旨如何師云看破了也即今老和尚獨踞猊<a 
name="0150a20" id="0150a20"></a>座龍象如雲未審眾中更有阿誰解笑師云獨汝不<a 
name="0150a21" id="0150a21"></a>唧溜進云丈夫自有沖天志不向他人行處行師云<a 
name="0150a22" id="0150a22"></a>強出頭來堪作什麼僧云難瞞作者師云不知掩彩<a 
name="0150a23" id="0150a23"></a>問金果乍香群鳥集冰壺發燄幾人知師云汝還信<a 
name="0150a24" id="0150a24"></a>得及麼進云鴛鴦繡出從君看不把金針度與人師<a 
name="0150a25" id="0150a25"></a>云誰許你賣弄問淨裸裸赤洒洒且道是什麼人境<a 
name="0150a26" id="0150a26"></a>界師云正好打進云盡大地是荊棘林透過此關能<a 
name="0150a27" id="0150a27"></a>有幾人師云獨汝過不得乃云有問有答撩鉤搭索<a 
name="0150a28" id="0150a28"></a>無問無答填溝塞壑援引機緣灶邊木杓施棒用喝<a 
name="0150a29" id="0150a29"></a>秦時<span class="gaiji">[車*度]<!--gaiji,,1[車*度],2&#x2834F;,3--></span>轢總不恁麼來多苦少樂更不恁麼去千差<a 
name="0150a30" id="0150a30"></a>萬錯無面目人開眼笑沒隙太虛飛一鑿遂拋拄杖<a 
name="0150b01" id="0150b01"></a>云看看復舉昔日世尊敕阿難云食時將至汝應入<a 
name="0150b02" id="0150b02"></a>城持缽去阿難應諾世尊云汝既持缽當依過去七<a 
name="0150b03" id="0150b03"></a>佛儀式阿難云如何是七佛儀式世尊召阿難阿難<a 
name="0150b04" id="0150b04"></a>應諾世尊云持缽去據世尊向急忙中抉箇眼目要<a 
name="0150b05" id="0150b05"></a>人諦信衣缽有源不致世諦流布可謂恩大難酬爭<a 
name="0150b06" id="0150b06"></a>如堯峰寺中諸位上座托缽入城駕一舟航時大兵<a 
name="0150b07" id="0150b07"></a>往來被衙役封鎖不能挽回幸得　撫臺道尊及府<a 
name="0150b08" id="0150b08"></a>縣諸位官長各批文發回可謂一缽含藏天地寬龍<a 
name="0150b09" id="0150b09"></a>天陰助送將還衲僧應有超方句七佛機玄亦透關<a 
name="0150b10" id="0150b10"></a>雖然據款結案亦須信得托缽功高不是等閒合寺<a 
name="0150b11" id="0150b11"></a>大眾更當信取始得便下座。</p><a 
name="0150b12" id="0150b12"></a><p style="text-indent: 0em; margin-left: 0em"><span class="linehead"></span>初一日武林<span class="gaiji">[山*尼]<!--gaiji,,1[山*尼],2&#x37BE;,3--></span>龍菴性然禪德請上堂僧問若論佛<a 
name="0150b13" id="0150b13"></a>法自有時節因緣如何是時節師云胡地冬抽筍進<a 
name="0150b14" id="0150b14"></a>云滴水滴凍去也師云節外又生枝乃云日日日是<a 
name="0150b15" id="0150b15"></a>好日大道縱橫明歷歷于此透過頂門關熾然說法<a 
name="0150b16" id="0150b16"></a>不干舌碗子撲落地拈來卻是碟且道意旨如何笑<a 
name="0150b17" id="0150b17"></a>殺東村王打鐵便下座。</p><a 
name="0150b18" id="0150b18"></a><p style="text-indent: 0em; margin-left: 0em"><span class="linehead"></span>脫塵上座領松江居士周本源王君英等請上堂師<a 
name="0150b19" id="0150b19"></a>陞座云雲從龍風從虎意旨如何若答得相當老僧。</p><a 
name="0150b20" id="0150b20"></a><p style="text-indent: 0em; margin-left: 0em"><span class="linehead"></span>上堂<span class="corr" title='[巳&gt;已]'>已</span>畢其或不然老僧自拈也雲從龍風從虎箇<a 
name="0150b21" id="0150b21"></a>箇有心向上路堯峰寺裏覿面提眼不聾兮耳不瞽<a 
name="0150b22" id="0150b22"></a>驀爾翻身格外行方信禾山解打鼓聲光落落見端<a 
name="0150b23" id="0150b23"></a>倪博地凡夫成佛祖復舉當時龐居士問馬大師云<a 
name="0150b24" id="0150b24"></a>不昧本來人請師高著眼馬祖直上覷龐居士云一<a 
name="0150b25" id="0150b25"></a>種沒絃琴唯師彈得玅馬祖直下覷龐居士便禮拜<a 
name="0150b26" id="0150b26"></a>馬祖乃歸方丈龐居士云適來弄巧成拙據馬大師<a 
name="0150b27" id="0150b27"></a>直上覷而又直下覷大似持缽不得詐道不饑龐居<a 
name="0150b28" id="0150b28"></a>士云一種沒絃琴唯師彈得玅可謂外揚家醜檢點<a 
name="0150b29" id="0150b29"></a>將來二俱失利今日忽有人問老僧云不昧本來人<a 
name="0150b30" id="0150b30"></a>請師高著眼老僧但答云徐行踏斷流水聲縱觀寫<a 
name="0150c01" id="0150c01"></a>出飛禽跡此語有兩負門若檢點得出不妨伶俐卓<a 
name="0150c02" id="0150c02"></a>拄杖云去罷歸方丈有僧問話師打侍者云他說什<a 
name="0150c03" id="0150c03"></a>麼其僧猶進語侍者亦打僧師云喫酒索錢。</p><a 
name="0150c04" id="0150c04"></a><p style="text-indent: 0em; margin-left: 0em"><span class="linehead"></span>臘八卓然上座領惟友王居士請上堂僧問風雲際<a 
name="0150c05" id="0150c05"></a>會龍象交參即不問如何是昭昭靈靈邊事師云觸<a 
name="0150c06" id="0150c06"></a>著磕著進云如何是夢中主師云老僧不曾睡進云<a 
name="0150c07" id="0150c07"></a>無夢無想主人公畢竟作麼生師云老僧不識進云<a 
name="0150c08" id="0150c08"></a>只如枕子墮地與睹明星相去幾何師云盞子撲落<a 
name="0150c09" id="0150c09"></a>地碟子成七片進云恁麼則將此身心奉塵剎是則<a 
name="0150c10" id="0150c10"></a>名為報佛恩師云與你分上無交涉▆▆▆要大眾<a 
name="0150c11" id="0150c11"></a>證明始得師乃云悟道釋迦去不回叢林歲歲食香<a 
name="0150c12" id="0150c12"></a>糜咸言多少奇特處誰識奇中更有奇只如釋迦未<a 
name="0150c13" id="0150c13"></a>出世時未到雪山時未睹明星時以至明星未出現<a 
name="0150c14" id="0150c14"></a>時者一著子落在什麼處遂以拄杖卓一卓云若向<a 
name="0150c15" id="0150c15"></a>者裏見得徹透得明則人人指天指地箇箇點胸點<a 
name="0150c16" id="0150c16"></a>肋譬如壯士不借他力獅子遊行不求伴侶所以道<a 
name="0150c17" id="0150c17"></a>釋迦未降生達磨未西來佛法遍天下談玄口不開<a 
name="0150c18" id="0150c18"></a>如是則釋迦睹星悟道<span class="corr" title='[巳&gt;已]'>已</span>落第二頭後來拈花示眾<a 
name="0150c19" id="0150c19"></a>亦落第三首乃至施設教網撈摝人天大段多種周<a 
name="0150c20" id="0150c20"></a>遮故昔日米和尚問仰山禪師云今時人還假悟否<a 
name="0150c21" id="0150c21"></a>仰云悟則不無爭奈落第二頭何據仰山可謂焦磚<a 
name="0150c22" id="0150c22"></a>打著連底凍直截提持更無委曲雖然如是老僧亦<a 
name="0150c23" id="0150c23"></a>合喫空王一棒何故<span class="gaiji">&#x807B;<!--gaiji,,1[漸/耳],2&#x807B;,3--></span>從前汗馬無人識只要重論<a 
name="0150c24" id="0150c24"></a>蓋代功便下座。</p><a 
name="0150c25" id="0150c25"></a><p style="text-indent: 0em; margin-left: 0em"><span class="linehead"></span>台宗乾三法師俗姓管到寺相訪師上堂僧問把斷<a 
name="0150c26" id="0150c26"></a>四時節令收回劫外春風即不問以手策眉毛云且<a 
name="0150c27" id="0150c27"></a>道者箇喚作什麼字師云一任頷下生僧又將腳畫<a 
name="0150c28" id="0150c28"></a>圓相自立其中云者箇是什麼義師云自<span class="corr" title='[巳&gt;己]'>己</span>塗卻了<a 
name="0150c29" id="0150c29"></a>也進云有一人氣吞佛祖眼蓋乾坤到來且安在何<a 
name="0150c30" id="0150c30"></a>處師云朝打三千暮打八百僧舉坐具云坐具空中<a 
name="0151a01" id="0151a01"></a>吼千峰盡點頭師云死活也不知進云觀音崖聽無<a 
name="0151a02" id="0151a02"></a>生法湖水呵呵笑不休師云從新露布乃云海內聞<a 
name="0151a03" id="0151a03"></a>名數十年未曾覿面共談禪今朝來到堯峰寺議論<a 
name="0151a04" id="0151a04"></a>風生亦透天然而教中玄玅理致科目名相猶如人<a 
name="0151a05" id="0151a05"></a>家廳堂柱礎門庭戶牖歷然不紊自成家法但突出<a 
name="0151a06" id="0151a06"></a>頭地一句作麼生道翻身擲過太虛外一任眉毛頷<a 
name="0151a07" id="0151a07"></a>下生喝一喝便下座。</p><a 
name="0151a08" id="0151a08"></a><p style="text-indent: 0em; margin-left: 0em"><span class="linehead"></span>無傾張居士為尊夫人五十歲壽設齋請上堂僧問<a 
name="0151a09" id="0151a09"></a>無雲生嶺上有月落波心翠巖與石霜前後一樣語<a 
name="0151a10" id="0151a10"></a>得失在什麼處師云何妨移星換斗進云莫是言中<a 
name="0151a11" id="0151a11"></a>有響句裏無私麼師云汝檢點他不著進云今日有<a 
name="0151a12" id="0151a12"></a>人問和尚如何是佛法大意又作麼生師舉拂云一<a 
name="0151a13" id="0151a13"></a>拂三千界乃云人生乃何始歲歲見生朝青春五十<a 
name="0151a14" id="0151a14"></a>載瑞氣發靈苗菩提心弗昧般若智彌昭受用莫大<a 
name="0151a15" id="0151a15"></a>風光世法佛法逍遙龜齡鶴算止屬外篇松壽柏年<a 
name="0151a16" id="0151a16"></a>亦非內紹且如何是莫大風光但看堯峰峰頂月清<a 
name="0151a17" id="0151a17"></a>光何處不通宵復舉當時有僧問古德云如何是佛<a 
name="0151a18" id="0151a18"></a>古德答云即汝便是僧云如何保任古德云一翳在<a 
name="0151a19" id="0151a19"></a>目空花亂墜據古德答語放去較危收來太速一時<a 
name="0151a20" id="0151a20"></a>機語不勝徑庭老僧今日亦有一偈舉似大眾即心<a 
name="0151a21" id="0151a21"></a>是佛人人具箇箇應須紹佛燈信得靈山曾受囑塵<a 
name="0151a22" id="0151a22"></a>勞之內入無生還信得及麼遂卓拄杖下座。</p><a 
name="0151a23" id="0151a23"></a><p style="text-indent: 0em; margin-left: 0em"><span class="linehead"></span>元旦知浴慈光上座領平湖善護菴一音菴主請上<a 
name="0151a24" id="0151a24"></a>堂師陞座拈香祝<br><a 
name="0151a25" id="0151a25"></a>聖畢乃云昨夜火盆竹爆開簇新日月碧天來蒼生<a 
name="0151a26" id="0151a26"></a>仰望無窮意五穀豐登大快哉更語年頭新佛法燈<a 
name="0151a27" id="0151a27"></a>籠露柱共徘徊驀拈拄杖云拄杖子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳三千大千<a 
name="0151a28" id="0151a28"></a>世界直得觀音起舞彌勒翻身龍女獻珠善財合掌<a 
name="0151a29" id="0151a29"></a>拄杖子且云天人群生類皆承此恩力復舉當時僧<a 
name="0151a30" id="0151a30"></a>問九峰虔禪師云祖祖相傳復傳何事九峰云釋迦<a 
name="0151b01" id="0151b01"></a>慳迦葉富僧云如何是釋迦慳峰云無物與人僧云<a 
name="0151b02" id="0151b02"></a>如何是迦葉富峰云國內孟嘗君僧云畢竟相傳底<a 
name="0151b03" id="0151b03"></a>事作麼生峰云百歲老人分夜燈據九峰一語之下<a 
name="0151b04" id="0151b04"></a>明緇素一語之下定差別一語之下啟道脈若論祖<a 
name="0151b05" id="0151b05"></a>祖相傳底事分明未在今日若有人問山僧云如何<a 
name="0151b06" id="0151b06"></a>是祖祖相傳底事山僧但答云天下太平萬民樂業<a 
name="0151b07" id="0151b07"></a>若云恁麼答話未夢見在山僧便與一棒云不妨疑<a 
name="0151b08" id="0151b08"></a>著遂下座。</p><a 
name="0151b09" id="0151b09"></a><p style="text-indent: 0em; margin-left: 0em"><span class="linehead"></span>爾服同澗月二上座領嘉定居士陸君留張雲臺等<a 
name="0151b10" id="0151b10"></a>請上堂僧問麟栖鳳舞現千年之瑞氣大人相現作<a 
name="0151b11" id="0151b11"></a>萬古之津梁如何是大人相師云一拳拳倒黃鶴樓<a 
name="0151b12" id="0151b12"></a>進云銀山透玉筍鐵壁長新蓮是如來受用是維摩<a 
name="0151b13" id="0151b13"></a>受用師云一踢踢翻鸚鵡洲進云沒絃琴奏須彌舞<a 
name="0151b14" id="0151b14"></a>大闡洪音滿帝都師云是何言歟進云赤條條地空<a 
name="0151b15" id="0151b15"></a>三界縱橫無處不稱尊師云未是放身處僧以手點<a 
name="0151b16" id="0151b16"></a>空云當軒指出春風面為瑞為祥遍界春師云轉轉<a 
name="0151b17" id="0151b17"></a>錯看問昔日韓文公參大顛和尚云弟子軍州事繁<a 
name="0151b18" id="0151b18"></a>佛法省要處乞師一語顛良久意旨如何師云放憨<a 
name="0151b19" id="0151b19"></a>進云三平侍者在傍敲禪床三下顛云作麼平云先<a 
name="0151b20" id="0151b20"></a>以定動後以智拔意旨如何師云私通車馬進云韓<a 
name="0151b21" id="0151b21"></a>文公云和尚門庭高聳弟子在侍者邊得箇消息且<a 
name="0151b22" id="0151b22"></a>道他得箇甚麼消息師云窺覷許他進云只如老和<a 
name="0151b23" id="0151b23"></a>尚門庭高聳眾居士得得到山且道在那裏得箇消<a 
name="0151b24" id="0151b24"></a>息師云看棒落處問把住則乾坤失色放行則瓦礫<a 
name="0151b25" id="0151b25"></a>生光正恁麼時把住即是放行即是師云絞進云水<a 
name="0151b26" id="0151b26"></a>窮山盡處風起月明時師云雨下階前濕進云坐斷<a 
name="0151b27" id="0151b27"></a>千差猶點額密移一步看飛龍師云風來樹有聲僧<a 
name="0151b28" id="0151b28"></a>喝師云顢頇乃云嘉定縣是老僧舊遊之地合城善<a 
name="0151b29" id="0151b29"></a>友與老僧夙有因緣道契老僧繼席天童亦曾天童<a 
name="0151b30" id="0151b30"></a>設齋在徑山開法亦到徑山獻供於福嚴興造亦曾<a 
name="0151c01" id="0151c01"></a>贊助而今在此堯峰建立法幢亦復如是更請老僧<a 
name="0151c02" id="0151c02"></a>上堂為人說法可謂財法二施等無差別且法又作<a 
name="0151c03" id="0151c03"></a>麼生說祖師門下只有明心見性成佛作祖之法門<a 
name="0151c04" id="0151c04"></a>只如心又作麼生明過去心不可得未來心不可得<a 
name="0151c05" id="0151c05"></a>現在心不可得性又作麼生見性無形段性非色相<a 
name="0151c06" id="0151c06"></a>性無邊表如大圓寶鏡非內非外佛祖與博地凡夫<a 
name="0151c07" id="0151c07"></a>一體凡夫亦與佛祖無異非勝非劣非得非失古人<a 
name="0151c08" id="0151c08"></a>要人有箇入路別提持云不是心不是佛不是物且<a 
name="0151c09" id="0151c09"></a>道是箇甚麼蓋心有分別故佛有知覺故物有對待<a 
name="0151c10" id="0151c10"></a>故三者透脫得去則當陽披露直下顯揚現前若有<a 
name="0151c11" id="0151c11"></a>英靈衲子俊俏禪和出來云者老漢說心說性成得<a 
name="0151c12" id="0151c12"></a>甚麼邊事老僧更說一偈略為鞭影硬如綿帛軟如<a 
name="0151c13" id="0151c13"></a>鐵等閒咬著見重牙頂門忽具摩醯眼不動腳跟駕<a 
name="0151c14" id="0151c14"></a>白車還會得麼便下座。</p><a 
name="0151c15" id="0151c15"></a><p style="text-indent: 0em; margin-left: 0em"><span class="linehead"></span>解制知浴慈光上座領法淨菴主請上堂僧問和尚<a 
name="0151c16" id="0151c16"></a>陞座鐘鼓齊鳴若聞聲即著有句若不聞即著無句<a 
name="0151c17" id="0151c17"></a>去此二途請道師云瞎進云忽有無耳人還聞聲否<a 
name="0151c18" id="0151c18"></a>師云汝不是無耳進云若將耳聽終難會眼裏聞聲<a 
name="0151c19" id="0151c19"></a>始得知師云元來問當陽一著眾眼難瞞末後一機<a 
name="0151c20" id="0151c20"></a>千聖端的拈卻兩頭中間不立如何進步一竿頭師<a 
name="0151c21" id="0151c21"></a>云踏翻船子進云樞輪轉處難迴互又作麼生師云<a 
name="0151c22" id="0151c22"></a>如何是你樞輪進云無根兮得活離地兮不到師云<a 
name="0151c23" id="0151c23"></a>照顧眉鬚問庭前殘雪<span class="corr" title='[巳&gt;已]'>已</span>消盡門外春風撲面來會<a 
name="0151c24" id="0151c24"></a>得箇中消息子當陽一句在其中如何是其中意師<a 
name="0151c25" id="0151c25"></a>云舌頭在口如何是當陽句師云八面玲瓏進云意<a 
name="0151c26" id="0151c26"></a>句<span class="corr" title='[巳&gt;已]'>已</span>蒙師指示主賓分袂又如何師云闍黎自闍黎<a 
name="0151c27" id="0151c27"></a>老僧自老僧進云可謂獅子座前獅子子爪牙未露<a 
name="0151c28" id="0151c28"></a><span class="corr" title='[巳&gt;已]'>已</span>翻身師云沒你分進云明知肯許潛龍意免向灘<a 
name="0151c29" id="0151c29"></a>頭借水波師云且喜埋沒問解開布袋放群獅踏遍<a 
name="0151c30" id="0151c30"></a>溪山得自由如何是得自由句師云緊俏草鞋進云<a 
name="0152a01" id="0152a01"></a>長笑一聲天地窄崢嶸牙爪露人前師云未得自在<a 
name="0152a02" id="0152a02"></a>僧拂坐具云到處得縱橫師云羞不識問際會風雲<a 
name="0152a03" id="0152a03"></a>即不問超方獨步事如何師云快走進云龍得水時<a 
name="0152a04" id="0152a04"></a>添意氣虎逢山勢長威獰師云別人道過進云爭奈<a 
name="0152a05" id="0152a05"></a>學人何師云救不得乃云結制也踞虎頭解制也收<a 
name="0152a06" id="0152a06"></a>虎尾不解不結第一句下明宗旨宗旨既明也南天<a 
name="0152a07" id="0152a07"></a>台北五臺去底去來底來中途遇著別寶波斯驀指<a 
name="0152a08" id="0152a08"></a>衣下神珠照天燭地不受塵埋老僧不動腳跟眼觀<a 
name="0152a09" id="0152a09"></a>宇宙一似崖柴拄杖肩挑千嶂月從教四海動風雷<a 
name="0152a10" id="0152a10"></a>復舉臨濟祖師云有一人常在途中不離家舍有一<a 
name="0152a11" id="0152a11"></a>人離家舍不在途中且道二人那箇合受人天供養<a 
name="0152a12" id="0152a12"></a>據臨濟祖師心跨兩頭遽成二見非特不能受人天<a 
name="0152a13" id="0152a13"></a>供養即時中滴水也消受不得老僧者裏所見不同<a 
name="0152a14" id="0152a14"></a>若在途中超宗異目若在家裏透脫自在其或回頭<a 
name="0152a15" id="0152a15"></a>轉腦不免墮坑落塹且道意旨如何雜花林裏過一<a 
name="0152a16" id="0152a16"></a>葉不沾身卓拄杖下座。</p><a 
name="0152a17" id="0152a17"></a><p style="text-indent: 0em; margin-left: 0em"><span class="linehead"></span>順治丁酉春師在堯峰眾護法請師再住福嚴寺於<a 
name="0152a18" id="0152a18"></a>立夏後三日入院即日居士黃耳鉉蔡辰生鍾玉音<a 
name="0152a19" id="0152a19"></a>設齋請上堂師登座拈香畢乃云宗乘廣大法門須<a 
name="0152a20" id="0152a20"></a>是大力量人徹底承當若承當得也則堪共建此大<a 
name="0152a21" id="0152a21"></a>法幢立大宗旨與諸人天開大眼目明正知見然後<a 
name="0152a22" id="0152a22"></a>信知儒釋不二凡聖無差靈光透脫機用宏大不孤<a 
name="0152a23" id="0152a23"></a>靈山受囑堪為禪宗種草只如今日重振規模一句<a 
name="0152a24" id="0152a24"></a>又作麼生道昔日殿樓應托起家珍運出莫遲疑下<a 
name="0152a25" id="0152a25"></a>座。</p><a 
name="0152a26" id="0152a26"></a><p style="text-indent: 0em; margin-left: 0em"><span class="linehead"></span>居士曹樂山徐愛泉王慕塘請上堂師陞座舉拂子<a 
name="0152a27" id="0152a27"></a>云如何是西來意桑青麥又黃若向者裏薦取則祖<a 
name="0152a28" id="0152a28"></a>道芬芳其或未然則世諦流布所以云道遠乎哉觸<a 
name="0152a29" id="0152a29"></a>事而真聖遠乎哉體之則神折旋俯仰無非是劫外<a 
name="0152a30" id="0152a30"></a>風光行住坐臥不離心性本源衣下神珠常顯煥摩<a 
name="0152b01" id="0152b01"></a>醯正眼廓週沙復舉昔日僧問雲門文偃祖師云如<a 
name="0152b02" id="0152b02"></a>何是和尚家風偃祖答云有讀書人來報今日忽有<a 
name="0152b03" id="0152b03"></a>人問老僧如何是福嚴家風但答云且喜鍾解元來<a 
name="0152b04" id="0152b04"></a>遊法社<span class="note">(是日鍾翁到會)</span>更述一偈以見大意金榜題名最上<a 
name="0152b05" id="0152b05"></a>頭香風吹起到天遊佛燈多賴玉人撥照耀乾坤永<a 
name="0152b06" id="0152b06"></a>不休便下座。</p><a 
name="0152b07" id="0152b07"></a><p style="text-indent: 0em; margin-left: 0em"><span class="linehead"></span>請上堂僧問福嚴勝地重增氣萬象森羅盡發輝古<a 
name="0152b08" id="0152b08"></a>佛再來興舊剎尋常顯現玉麒麟如何是玉麒麟師<a 
name="0152b09" id="0152b09"></a>云不許描畫進云恁麼則騰空自在遍界全彰師云<a 
name="0152b10" id="0152b10"></a>汝睹他腳跟不著乃云佛祖之道具在博地凡夫其<a 
name="0152b11" id="0152b11"></a>猶明珠在於濁水是水皆清亦如寶鏡架於長空無<a 
name="0152b12" id="0152b12"></a>物不照即染有無累之功即聖有涉凡之德故僧問<a 
name="0152b13" id="0152b13"></a>歸宗禪師云如何是佛禪師答云即汝便是又僧問<a 
name="0152b14" id="0152b14"></a>法眼如何是學人自<span class="corr" title='[巳&gt;己]'>己</span>眼答云丙丁童子來求火若<a 
name="0152b15" id="0152b15"></a>向此兩轉語分曉諦當則在凡不減處聖靡增直下<a 
name="0152b16" id="0152b16"></a>脫塵離念亦見隨流合妙只如凡聖同根一句作麼<a 
name="0152b17" id="0152b17"></a>生道蕩蕩一條官驛路晨昏曾不禁人行復舉洞山<a 
name="0152b18" id="0152b18"></a>不安僧問和尚病還有不病者麼山曰有曰不病者<a 
name="0152b19" id="0152b19"></a>還看和尚否山曰老僧看他有分曰和尚看他時如<a 
name="0152b20" id="0152b20"></a>何山曰老僧看他時則不見有病據洞山以病與自<a 
name="0152b21" id="0152b21"></a><span class="corr" title='[巳&gt;己]'>己</span>分作兩箇未免令人檢點今陸居士既然有病當<a 
name="0152b22" id="0152b22"></a>了其即病非病則主人公時時現前便與古人把手<a 
name="0152b23" id="0152b23"></a>共行灑灑落落快快活活更無疑矣再說一偈表明<a 
name="0152b24" id="0152b24"></a>其意即病非病天地廣非病即病乾坤闊能向兩般<a 
name="0152b25" id="0152b25"></a>俱透過五欲塵勞成解脫乃卓拄杖下座。</p><a 
name="0152b26" id="0152b26"></a><p style="text-indent: 0em; margin-left: 0em"><span class="linehead"></span>雲間茂生張居士請上堂師登座云栗棘蓬與金剛<a 
name="0152b27" id="0152b27"></a>圈阿誰跳兮阿誰吞唯有英靈奇特子橫三豎四自<a 
name="0152b28" id="0152b28"></a>超方拄杖擊碎虛空髓出言吐語響瑯瑯居士欲知<a 
name="0152b29" id="0152b29"></a>西祖意亦須格外肯承當所謂見義勇為見賢思齊<a 
name="0152b30" id="0152b30"></a>最上懸崖能撒手西江吸盡杳無痕寄語茂生諸居<a 
name="0152c01" id="0152c01"></a>士等閒莫蹉好時光即下座。</p><a 
name="0152c02" id="0152c02"></a><p style="text-indent: 0em; margin-left: 0em"><span class="linehead"></span>孝廉徐昌治同治喪孝子升貞等請為亡過光祿寺<a 
name="0152c03" id="0152c03"></a>型唐翁對靈小參師陞座云夫道也非遠非近無方<a 
name="0152c04" id="0152c04"></a>無所惟博厚君子識見精明休心體合日用尋常多<a 
name="0152c05" id="0152c05"></a>見自得型翁老居士與山僧一門三代相契每相逢<a 
name="0152c06" id="0152c06"></a>聚首之時多談此道以知深契無修無證非得非失<a 
name="0152c07" id="0152c07"></a>之大本宗源古賢所謂君子深造之以道欲其自得<a 
name="0152c08" id="0152c08"></a>之也今年正值九袟大誕之時山僧不遠數百里特<a 
name="0152c09" id="0152c09"></a>來祝慶不意先臥病在床連綿半箇餘月雖有苦痛<a 
name="0152c10" id="0152c10"></a>之狀然亦不曾向外馳求以見盡道之意於前晚四<a 
name="0152c11" id="0152c11"></a>鼓時候忽啟手足倏爾長往可謂死生同一際去來<a 
name="0152c12" id="0152c12"></a>亦一時死生既同一際則死猶生去來既共一時則<a 
name="0152c13" id="0152c13"></a>去亦猶來且道型翁即今在什麼處欲識先生真面<a 
name="0152c14" id="0152c14"></a>目清風明月樂徘徊。</p><a 
name="0152c15" id="0152c15"></a><p style="text-indent: 0em; margin-left: 0em"><span class="linehead"></span>順治丁酉仲夏師在福嚴寺徑山僧同眾護法請師<a 
name="0152c16" id="0152c16"></a>再住徑山興聖萬壽禪寺即日設齋請陞座僧問語<a 
name="0152c17" id="0152c17"></a>溪法令正初行野水鯨波杖底生坐看魚龍競變化<a 
name="0152c18" id="0152c18"></a>詎知雙徑又重迎正恁麼時如何是不負來機一句<a 
name="0152c19" id="0152c19"></a>師云隨處起清風進云來機既赴祖庭生色如何是<a 
name="0152c20" id="0152c20"></a>開鑿人天一句師云與汝頂門一錐進云如是則學<a 
name="0152c21" id="0152c21"></a>人不動腳跟深沾法乳了也師云自納敗闕乃云有<a 
name="0152c22" id="0152c22"></a>往必有復有去必有來此是世間尋常之理山僧昔<a 
name="0152c23" id="0152c23"></a>年於徑山開法四載山門庶務悉有頭緒曾修五燈<a 
name="0152c24" id="0152c24"></a>嚴統一書因諸方有異同之見乃風吹出山迄今又<a 
name="0152c25" id="0152c25"></a>覺三載矣茲蒙　撫臺陳大檀越批文准合寺眾僧<a 
name="0152c26" id="0152c26"></a>及各護法鄉紳重復修其書啟敦請山僧依舊到彼<a 
name="0152c27" id="0152c27"></a>弘揚法化此雖轉折之事其實亦為美舉合山境物<a 
name="0152c28" id="0152c28"></a>多賴光新　撫臺功德高大如天博厚似地朝持暮<a 
name="0152c29" id="0152c29"></a>誦無能報其萬一唯祝官星長耀祿位彌堅佛光有<a 
name="0152c30" id="0152c30"></a>靈必不虛照但山僧望七之年精神不逮常住事業<a 
name="0153a01" id="0153a01"></a>不敢承領一切契券山場庶務仍憑監院及眾耆舊<a 
name="0153a02" id="0153a02"></a>掌管山僧雖然允其再請歸山唯一心一意與十方<a 
name="0153a03" id="0153a03"></a>衲子主盟斯道以圓昔日舊時公案除此之外更無<a 
name="0153a04" id="0153a04"></a>他志況此福嚴寺基業亦大不能釋手諺云有頭必<a 
name="0153a05" id="0153a05"></a>定有尾有始豈復無終在寺衲僧凡發心出力相助<a 
name="0153a06" id="0153a06"></a>者切勿懈怠只如有感必應一句又作麼生道幸得<a 
name="0153a07" id="0153a07"></a>天臺垂雨露山川草木盡敷榮復舉宋時有胡文定<a 
name="0153a08" id="0153a08"></a>公曾參上封秀禪師契悟之後作頌一首發明南泉<a 
name="0153a09" id="0153a09"></a>和尚斬貓公案云手握乾坤殺活機縱橫施設在臨<a 
name="0153a10" id="0153a10"></a>時玉堂兔馬非龍象大用堂堂總不知據胡定公具<a 
name="0153a11" id="0153a11"></a>正法眼藏明差別智門只此一頌深契南泉機用千<a 
name="0153a12" id="0153a12"></a>百年後為宰官眼目且昔年　秦撫臺公斷而今<a 
name="0153a13" id="0153a13"></a>　陳中丞批文不妨兩彩一賽更說小偈以表明之一<a 
name="0153a14" id="0153a14"></a>手抬兮一手搦十分<span class="corr" title='[隹&gt;佳]'>佳</span>話播皇州衲僧一任傳消息<a 
name="0153a15" id="0153a15"></a>鳳舞鵬騰兩徑遊卓拄杖下座。</p><a 
name="0153a16" id="0153a16"></a><p style="text-indent: 0em; margin-left: 0em"><span class="linehead"></span>性然禪德引何奉山繆敬宇兩居士請上堂師登座<a 
name="0153a17" id="0153a17"></a>云錢塘江上浪如銀淨明清眾行門深佛祖家風於<a 
name="0153a18" id="0153a18"></a>是見不知那箇是知音幸有信從兩居士設齋到此<a 
name="0153a19" id="0153a19"></a>扣談心遂拍香几云心不是佛智不是道透脫翻身<a 
name="0153a20" id="0153a20"></a>了無迷悟日用頭頭不染塵管教灑落無窮好如是<a 
name="0153a21" id="0153a21"></a>則淨明院與維摩法門不異現前眾與賢聖非差肯<a 
name="0153a22" id="0153a22"></a>向當陽開隻眼方知此道廓週沙復舉當時有僧問<a 
name="0153a23" id="0153a23"></a>古德云如何是學人自<span class="corr" title='[巳&gt;己]'>己</span>古德答云丙丁童子來求<a 
name="0153a24" id="0153a24"></a>火據古德答一轉語當頭指點要人啟悟珊瑚林裏<a 
name="0153a25" id="0153a25"></a>起清風八面玲瓏非草草還會麼現成公案不須別<a 
name="0153a26" id="0153a26"></a>討喝一喝便下座。</p><a 
name="0153a27" id="0153a27"></a><p style="text-indent: 0em; margin-left: 0em"><span class="linehead"></span>靈源菴監院克先上座引檀越黃若美等請上堂師<a 
name="0153a28" id="0153a28"></a>登座云還有問話者麼請出來作箇探竿僧達真出<a 
name="0153a29" id="0153a29"></a>問云和尚從杭州來還知蘇州信麼師云昨日向汝<a 
name="0153a30" id="0153a30"></a>道了也僧云恁麼則有星皆拱北無水不朝東師云<a 
name="0153b01" id="0153b01"></a>不是如此消息僧一喝師云郎當不少乃云夫道也<a 
name="0153b02" id="0153b02"></a>本乎無言然亦因言以顯其道無言也寂寂爾湛湛<a 
name="0153b03" id="0153b03"></a>焉上下四維覓其形段了不可得因言顯道也隨緣<a 
name="0153b04" id="0153b04"></a>赴感接物利生現成自性本來成佛煩惱不外菩提<a 
name="0153b05" id="0153b05"></a>無明即是佛性了得如斯天性佛青蓮火裏透天香<a 
name="0153b06" id="0153b06"></a>行崇菴主七十歲請上堂僧問雨落地下濕天晴日<a 
name="0153b07" id="0153b07"></a>頭出明甚麼邊事師云時分不相應進云個個眼橫<a 
name="0153b08" id="0153b08"></a>鼻直人人腳跟踏地還許他受用也無師云自分曉<a 
name="0153b09" id="0153b09"></a>始得進云山河大地呈正眼十方世界現全身師云<a 
name="0153b10" id="0153b10"></a>一腳踏破乃云七十年來夢裡春根身器界是浮塵<a 
name="0153b11" id="0153b11"></a>了得身心原是佛微塵剎土現全真所以道一處真<a 
name="0153b12" id="0153b12"></a>處處真塵塵盡是本來人真實說時聲不現正體堂<a 
name="0153b13" id="0153b13"></a>堂沒卻身既沒卻身今日事又作麼生記得有人從<a 
name="0153b14" id="0153b14"></a>北京來一路覓個人參附子了不可得問著心肝脾<a 
name="0153b15" id="0153b15"></a>胃杳然不知雖然如是鉤到不疑之地也須實證實<a 
name="0153b16" id="0153b16"></a>悟始得復舉當時世尊在忉利天為母說法將欲下<a 
name="0153b17" id="0153b17"></a>界時諸比丘出城迎接有蓮花色比丘尼越眾大僧<a 
name="0153b18" id="0153b18"></a>而往前迎世尊見云蓮花色比丘尼汝何得越大僧<a 
name="0153b19" id="0153b19"></a>而來見我汝雖見吾色身不見吾法身須菩提雖在<a 
name="0153b20" id="0153b20"></a>巖中宴坐卻見吾法身蓮花色比丘尼無語惜乎比<a 
name="0153b21" id="0153b21"></a>丘尼當面蹉過當時老僧若做比丘尼便問云世尊<a 
name="0153b22" id="0153b22"></a>除色身外向何處以見法身若下得此一問管教世<a 
name="0153b23" id="0153b23"></a>尊結舌有分千百世作女眾英標豈不快哉更作一<a 
name="0153b24" id="0153b24"></a>頌法身色身兩舉揚個裡誰能作主張唯有超宗異<a 
name="0153b25" id="0153b25"></a>目者騰騰任運見風光卓拄杖下座。</p><a 
name="0153b26" id="0153b26"></a><p style="text-indent: 0em; margin-left: 0em"><span class="linehead"></span>居士楊修之金常白請上堂居士問十年不見面目<a 
name="0153b27" id="0153b27"></a>儼然特特問訊和尚如何師云老僧近日有病士云<a 
name="0153b28" id="0153b28"></a>且喜堂頭老漢憂悲苦惱半點也無師云何不領前<a 
name="0153b29" id="0153b29"></a>話士云謝教師云前話如何乃云佛祖之道直指人<a 
name="0153b30" id="0153b30"></a>心見性成佛性若一見心華發明炤十方剎如優曇<a 
name="0153c01" id="0153c01"></a>缽花時一顯現若僧若俗靡不歡喜多生稱贊清蒲<a 
name="0153c02" id="0153c02"></a>眾居士插草為標興崇佛宇建功立業當有壯觀往<a 
name="0153c03" id="0153c03"></a>來衲僧在彼寄宿如入香林是身皆香滿眼滿耳無<a 
name="0153c04" id="0153c04"></a>非是自得之意且道以何為驗談玄說妙恒沙數那<a 
name="0153c05" id="0153c05"></a>個男兒摸壁行復舉當時南嶽讓禪師初參六祖大<a 
name="0153c06" id="0153c06"></a>師時六祖云什麼物恁麼來南嶽讓彼時無語過六<a 
name="0153c07" id="0153c07"></a>年忽對六祖云說似一物即不中六祖云還假修證<a 
name="0153c08" id="0153c08"></a>也無南嶽讓云修證則不無污染即不得六祖云即<a 
name="0153c09" id="0153c09"></a>此不污染便是諸佛之所護念汝既如是吾亦如是<a 
name="0153c10" id="0153c10"></a>據南嶽讓云說似一物即不中又云污染即不得分<a 
name="0153c11" id="0153c11"></a>明描不成兮畫不就脫體見風光何從立窠臼會得<a 
name="0153c12" id="0153c12"></a>如斯過量人雷轟電掣當白晝還會得麼遂卓拄杖<a 
name="0153c13" id="0153c13"></a>下座。</p><a 
name="0153c14" id="0153c14"></a><p style="text-indent: 0em; margin-left: 0em"><span class="linehead"></span>宗達禪德引孝廉陸集生居士周公禮請上堂師云<a 
name="0153c15" id="0153c15"></a>還有問話者麼請出來與老僧相見僧問師為法王<a 
name="0153c16" id="0153c16"></a>於法自在建法幢立宗旨為眾為<span class="corr" title='[巳&gt;己]'>己</span>為<span class="corr" title='[巳&gt;己]'>己</span>即且置如<a 
name="0153c17" id="0153c17"></a>何是為眾一句師云今日接闍黎進云有問有答盡<a 
name="0153c18" id="0153c18"></a>落今時格外玄機請師一指師云腦後看進云出群<a 
name="0153c19" id="0153c19"></a>須是英靈漢法戰還他獅子兒師云闍黎未到恁麼<a 
name="0153c20" id="0153c20"></a>田地進云和尚不得壓良為賤師云話不虛傳問龍<a 
name="0153c21" id="0153c21"></a>吟霧起虎嘯風生是衲僧家尋常茶飯入廛垂手一<a 
name="0153c22" id="0153c22"></a>句作麼生道師云與汝三十棒僧禮拜云全體獨露<a 
name="0153c23" id="0153c23"></a>去也師云如何是全體顯用僧喝一喝師云又是兩<a 
name="0153c24" id="0153c24"></a>個僧云親言出親口師云贓證現在乃云昔年曾到<a 
name="0153c25" id="0153c25"></a>此今日又復來闡揚正法眼一任笑盈腮佛法禪道<a 
name="0153c26" id="0153c26"></a>現成公案真如佛性固有風光向此體貼得去則不<a 
name="0153c27" id="0153c27"></a>唯隨處作主亦且遇緣即宗是僧是俗莫不含其妙<a 
name="0153c28" id="0153c28"></a>光個個具透脫一路譬如春風了無向背是樹皆花<a 
name="0153c29" id="0153c29"></a>朗月當空無心炤物是水皆現所以道有水皆含月<a 
name="0153c30" id="0153c30"></a>無山不帶雲只要履踐分明更莫墮偏落臼豈不見<a 
name="0154a01" id="0154a01"></a>道果熟猿兼重山遙路不迷復舉當時雲蓋問石霜<a 
name="0154a02" id="0154a02"></a>云萬戶俱閉即不問萬戶俱開時如何石霜云堂中<a 
name="0154a03" id="0154a03"></a>事作麼生雲蓋曰無人接得渠石霜曰道也太殺道<a 
name="0154a04" id="0154a04"></a>也只道得八成雲蓋曰未審和尚作麼生道石霜曰<a 
name="0154a05" id="0154a05"></a>無人識得渠據兩轉語一轉語人天不昧一轉語絕<a 
name="0154a06" id="0154a06"></a>無朕跡親疏如吳越契悟任當人且道意旨如何踏<a 
name="0154a07" id="0154a07"></a>破草鞋無覓處得來全不費工夫卓拄杖下座。</p><a 
name="0154a08" id="0154a08"></a><p style="text-indent: 0em; margin-left: 0em"><span class="linehead"></span>玄津菴監院福生上座引居士唐安之高仲元等請<a 
name="0154a09" id="0154a09"></a>上堂逵夫西堂問達磨施手眼於梁王殿上太無面<a 
name="0154a10" id="0154a10"></a>目普化搖木鐸於十字街頭可殺風流二俱闡揚宗<a 
name="0154a11" id="0154a11"></a>風請問相較幾許師云會得八八六十四進云恁麼<a 
name="0154a12" id="0154a12"></a>則須彌南畔把手共行師云汝不是同伴進云要且<a 
name="0154a13" id="0154a13"></a>瞞某甲不得師云一任汝瞞盰進云何得重瞞某甲<a 
name="0154a14" id="0154a14"></a>師云老僧罪過逵一喝師云你者一喝落在甚麼處<a 
name="0154a15" id="0154a15"></a>逵云某甲罪過師云知即得問截斷千聖機不遊祖<a 
name="0154a16" id="0154a16"></a>師窟向上玄機請師舉唱師云火裡蝍蟟啣月走進<a 
name="0154a17" id="0154a17"></a>云千山勢到嶽邊止萬派聲歸海上消師云者猶是<a 
name="0154a18" id="0154a18"></a>第二頭進云放生橋上獅子吼九峰三泖盡光輝師<a 
name="0154a19" id="0154a19"></a>云那個證明進云大眾現在師云老僧耳聾問法雷<a 
name="0154a20" id="0154a20"></a>忽震衲僧眼底聞聲獅子遊戲摩詰耳邊見色如何<a 
name="0154a21" id="0154a21"></a>是眼底聞聲師云耳裡不瞎進云如何是耳邊見色<a 
name="0154a22" id="0154a22"></a>師云眼中不聾進云聞聲見色蒙師舉鳳子龍孫是<a 
name="0154a23" id="0154a23"></a>若何師云誰是其人進云恁麼則露柱懷胎生鳳子<a 
name="0154a24" id="0154a24"></a>龍門點額姓名揚師云錯安註腳進云學人退身三<a 
name="0154a25" id="0154a25"></a>步師云只得如此安之唐居士問傅大士偈云空手<a 
name="0154a26" id="0154a26"></a>把鋤頭阿誰著力師云騎牛倒上樓士云步行騎水<a 
name="0154a27" id="0154a27"></a>牛是腳踏兩頭船師云眼在東南意在西北士云人<a 
name="0154a28" id="0154a28"></a>從橋上過是何消息師云點士云橋流水不流卻是<a 
name="0154a29" id="0154a29"></a>眼花師云且信一半士云復有一偈無情最是曹溪<a 
name="0154a30" id="0154a30"></a>水日日菴前漫漫流今日請師高著眼日紅初上九<a 
name="0154b01" id="0154b01"></a>峰頭師云自信得及始得乃云天地是天地日月是<a 
name="0154b02" id="0154b02"></a>日月青山是青山流水是流水是法住法位世間相<a 
name="0154b03" id="0154b03"></a>常住會得是法住法位則明得祖師西來意悟得祖<a 
name="0154b04" id="0154b04"></a>師西來意則刮龜毛於鐵牛背上結空花於無影樹<a 
name="0154b05" id="0154b05"></a>頭三腳蝦蟆跳入井脫殼烏龜飛上天則天地日月<a 
name="0154b06" id="0154b06"></a>青山流水亦迥脫無依了無名字較他一等抱橋柱<a 
name="0154b07" id="0154b07"></a>澡洗把纜放舟超過幾多倍矣復舉當時有蜆子和<a 
name="0154b08" id="0154b08"></a>尚終日沿江取蜆子喫以過日夜入白馬廟紙錢爐<a 
name="0154b09" id="0154b09"></a>裡歇宿時有華嚴靜禪師疑他不知是凡是聖一夜<a 
name="0154b10" id="0154b10"></a>先到紙錢爐中歇宿其蜆子和尚將夜由由而來華<a 
name="0154b11" id="0154b11"></a>嚴靜遽索手便問云如何是祖師西來意蜆子和尚<a 
name="0154b12" id="0154b12"></a>信口答云神前酒臺盤華嚴靜方信其為過量人現<a 
name="0154b13" id="0154b13"></a>前設齋居士亦須信其為出格之人不然撥無因果<a 
name="0154b14" id="0154b14"></a>斷佛慧命不可不信今以一偈發明之閃電光中下<a 
name="0154b15" id="0154b15"></a>一椎劈空突出大須彌分明月在梅花上看到梅花<a 
name="0154b16" id="0154b16"></a>早<span class="corr" title='[巳&gt;已]'>已</span>遲現前大眾還須信得恁麼消息麼便下座。</p><a 
name="0154b17" id="0154b17"></a><p style="text-indent: 0em; margin-left: 0em"><span class="linehead"></span>禮部朗師唐居士追薦請上堂僧問聞香平步登天<a 
name="0154b18" id="0154b18"></a>府丹桂連根帶月攀獨占萬人頭角上龍門光耀紫<a 
name="0154b19" id="0154b19"></a>衣還如何是三元及第一句師云桃花浪裡現消息<a 
name="0154b20" id="0154b20"></a>僧以手打一圓相點三點師云汝作如此證據進云<a 
name="0154b21" id="0154b21"></a>名標金鳳闕垂手御街行師云誰是其伴進云從茲<a 
name="0154b22" id="0154b22"></a>當作調羹手撥轉如來正法輪師云不為分外進云<a 
name="0154b23" id="0154b23"></a>恩沾宇宙承皇化鐵筆花開五色蓮師云瑞氣逼人<a 
name="0154b24" id="0154b24"></a>問薦亡一句曲垂方便正當恁麼時如何是直截提<a 
name="0154b25" id="0154b25"></a>攜師云先德自流芳進云可謂得人輕借力便是轉<a 
name="0154b26" id="0154b26"></a>身時師云孝子更光施進云爭奈知恩者少師云你<a 
name="0154b27" id="0154b27"></a>又作麼生僧以臥具一拂歸位師云<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>去問有一<a 
name="0154b28" id="0154b28"></a>人與日月齊明今古同壽有一人明超日月壽邁古<a 
name="0154b29" id="0154b29"></a>今請問和尚此二人是何意旨師云鐵疾藜子無面<a 
name="0154b30" id="0154b30"></a>目有眼目人知見淺進云如是將甚麼樂更自由師<a 
name="0154c01" id="0154c01"></a>云猶不信道進云山窮水盡去也師云闍黎試到到<a 
name="0154c02" id="0154c02"></a>看進云野鶴不凋千歲翮青松常帶萬年枝師云又<a 
name="0154c03" id="0154c03"></a>恁麼解問大護法為薦父母一句即且置二靈相見<a 
name="0154c04" id="0154c04"></a>是如何師云靈光相炤進云薦取去也師云謝你證<a 
name="0154c05" id="0154c05"></a>明僧云代主人禮謝和尚師云起勞起勞乃云宗親<a 
name="0154c06" id="0154c06"></a>父母恩如海雖然逝久亦當思慎終追遠聖賢事鼓<a 
name="0154c07" id="0154c07"></a>吹仁風道有餘所以孝為百行之先孝是人間第一<a 
name="0154c08" id="0154c08"></a>況佛經云大孝釋迦尊累劫報親恩以此觀之世出<a 
name="0154c09" id="0154c09"></a>世間靡不以孝為本朗師翁既發科發甲正是現宰<a 
name="0154c10" id="0154c10"></a>官身為眾生說法之時猶肯累歲敬修懺摩以資冥<a 
name="0154c11" id="0154c11"></a>福益見木有本水有源大理大義須臾不能忘也且<a 
name="0154c12" id="0154c12"></a>道宗親父母即今在甚麼處分明只在頂<span class="gaiji">[寧*頁]<!--gaiji,,1[寧*頁],2&#x29573;,3--></span>上返炤<a 
name="0154c13" id="0154c13"></a>回光即現前復舉昔日有人見死魚浮水上問僧云<a 
name="0154c14" id="0154c14"></a>魚豈不是以水為命僧曰是人曰為甚麼卻死在水<a 
name="0154c15" id="0154c15"></a>中僧無對後天龍機代云是伊為甚麼不向岸上死<a 
name="0154c16" id="0154c16"></a>據天龍一轉語不唯令人明心見性亦且使他了生<a 
name="0154c17" id="0154c17"></a>脫死莫謂生靈與人異須知人物性無差卓拄杖下<a 
name="0154c18" id="0154c18"></a>座。</p><a 
name="0154c19" id="0154c19"></a><p style="text-indent: 0em; margin-left: 0em"><span class="linehead"></span>佛殿上梁射侯曹居士為太夫人祝壽請上堂僧問<a 
name="0154c20" id="0154c20"></a>梵剎中興光揚祖道斬新條令一句作麼生道師云<a 
name="0154c21" id="0154c21"></a>棒打石人頭進云有意氣時添意氣不風流處也風<a 
name="0154c22" id="0154c22"></a>流師云爆爆論實事問虛空為殿日月為燈天童境<a 
name="0154c23" id="0154c23"></a>界今日福嚴重新殿宇再睹光明是同是別師云山<a 
name="0154c24" id="0154c24"></a>門八字開任你著眼看進云恁麼則皇圖鞏固帝道<a 
name="0154c25" id="0154c25"></a>遐昌師云人人共相歡乃云豎大佛殿上大法梁慶<a 
name="0154c26" id="0154c26"></a>大福壽吉星賁臨彌多瑞氣四方安靖天下太平更<a 
name="0154c27" id="0154c27"></a>願曹太夫人壽如佛殿堂皇闊略壽如法梁瞻仰彌<a 
name="0154c28" id="0154c28"></a>高壽如法海深廣莫測而於二六時中明取綱宗悟<a 
name="0154c29" id="0154c29"></a>其大義大義悟也正知見現前綱宗明也利益人天<a 
name="0154c30" id="0154c30"></a>此心此性與佛祖無異所願所行與聖賢不差菩提<a 
name="0155a01" id="0155a01"></a>心永遠不昧廣度人世世不休出塵造詣不是等閒<a 
name="0155a02" id="0155a02"></a>只如今日堂搆相承一句作麼生道殿閣樓臺既豎<a 
name="0155a03" id="0155a03"></a>起光明剎土應時開復舉當時南院慧顒和尚因僧<a 
name="0155a04" id="0155a04"></a>問古殿重興事如何院云明堂瓦插簷僧云恁麼則<a 
name="0155a05" id="0155a05"></a>莊嚴畢備也院云斬草蛇頭落據古人得之於心應<a 
name="0155a06" id="0155a06"></a>機發用縱奪可觀今日忽有人問老僧古殿重興事<a 
name="0155a07" id="0155a07"></a>如何答云無根樹子插天高更云恁麼則莊嚴畢備<a 
name="0155a08" id="0155a08"></a>也答云更須大瓦蓋將來且道與古人相去多少卓<a 
name="0155a09" id="0155a09"></a>拄杖下座。</p><a 
name="0155a10" id="0155a10"></a><p style="text-indent: 0em; margin-left: 0em"><span class="linehead"></span>新歲本鄉居士黃耳鉉蔡辰生錢希一請上堂僧出<a 
name="0155a11" id="0155a11"></a>問福嚴慧嚴即不問如何是五燈嚴統師云話<span class="corr" title='[巳&gt;已]'>已</span>傳<a 
name="0155a12" id="0155a12"></a>天下進云建法幢立宗綱須是和尚始得師云且信<a 
name="0155a13" id="0155a13"></a>一半進云恁麼則新殿懸日月古剎現山河師云莫<a 
name="0155a14" id="0155a14"></a>嘮叨問放生會啟萬物蒙恩忽遇無頭尾底來和尚<a 
name="0155a15" id="0155a15"></a>還接濟也無師云鼻孔任我扭捏進云爭奈大悲院<a 
name="0155a16" id="0155a16"></a>裡不見救脫菩薩師云是汝不信僧一喝便歸位師<a 
name="0155a17" id="0155a17"></a>云顢頇問千尺浪裡檣倒帆眠舟子向何處安身立<a 
name="0155a18" id="0155a18"></a>命師云汝自喪身也進云直得無依無倚六通自在<a 
name="0155a19" id="0155a19"></a>去也師云誰信汝進云碗邊玄印翻三藏舌上青蓮<a 
name="0155a20" id="0155a20"></a>論五宗師云且謾賣弄進云低聲低聲師云瞞老僧<a 
name="0155a21" id="0155a21"></a>不得問曲新調別還他過量者知入塵垂手一句又<a 
name="0155a22" id="0155a22"></a>作麼生師云闍黎且禮拜進云如是則一標纔插起<a 
name="0155a23" id="0155a23"></a>四眾悉皈依師云任汝之吒僧回顧云且喜年樂歲<a 
name="0155a24" id="0155a24"></a>豐鼓腹謳歌師云且謾謾問貪觀天上月忘卻室中<a 
name="0155a25" id="0155a25"></a>燈坐守室中燈孤負天上月正當燈月齊明作麼生<a 
name="0155a26" id="0155a26"></a>得恰好去師云一任齊觀僧畫一圓相云且道喚作<a 
name="0155a27" id="0155a27"></a>燈即是喚作月即是師云隨汝顛倒僧又畫一圓相<a 
name="0155a28" id="0155a28"></a>即抹殺云到者裡又作麼生師云你又打之遶乃云<a 
name="0155a29" id="0155a29"></a>佛祖相傳正法眼光明炤耀古猶今儒門君子亦歸<a 
name="0155a30" id="0155a30"></a>信即以凡心見佛心佛祖之心慈悲喜捨柔和善順<a 
name="0155b01" id="0155b01"></a>但有利益無不興崇所以山僧在此興建佛殿列位<a 
name="0155b02" id="0155b02"></a>居士周全幹辦亦靡所不至今也佛殿<span class="corr" title='[巳&gt;已]'>已</span>成重復發<a 
name="0155b03" id="0155b03"></a>心向此殿上逐月啟禮懺念佛放生之會如此積功<a 
name="0155b04" id="0155b04"></a>累德甚是希有餘且未論即放一生救一生靈性命<a 
name="0155b05" id="0155b05"></a>禮一佛除無邊罪障深佩諸佛化儀多弘菩薩願力<a 
name="0155b06" id="0155b06"></a>既然如是只如善緣嘉慶一句作麼生道蓮華池裡<a 
name="0155b07" id="0155b07"></a>魚騰躍家家應見起祥雲卓拄杖下座。</p><a 
name="0155b08" id="0155b08"></a><p style="text-indent: 0em; margin-left: 0em"><span class="linehead"></span>仲璘徐居士祈嗣請上堂僧問麒麟有種從天降貴<a 
name="0155b09" id="0155b09"></a>胤多生長者家多生即不問如何是天上麒麟種師<a 
name="0155b10" id="0155b10"></a>云春來樹放花進云生也生也師云難得恁麼道進<a 
name="0155b11" id="0155b11"></a>云繼宗元是麒麟種出類還他獅子兒師云冬不寒<a 
name="0155b12" id="0155b12"></a>臘後看僧喝一喝師云何太亂統問雲門云聞聲悟<a 
name="0155b13" id="0155b13"></a>道見色明心觀音大士將錢買餬餅放下來卻是饅<a 
name="0155b14" id="0155b14"></a>頭即不問請師直道師云東壁打西壁僧喝一喝師<a 
name="0155b15" id="0155b15"></a>云話也不識乃云是心是佛是心作佛佛心離念根<a 
name="0155b16" id="0155b16"></a>塵清淨然後興無緣慈起同體悲招感一切有情求<a 
name="0155b17" id="0155b17"></a>子嗣者得子嗣求長壽者得長壽懺罪罪滅祈福福<a 
name="0155b18" id="0155b18"></a>生有感必應發願自成然而更須力究佛祖西來的<a 
name="0155b19" id="0155b19"></a>的大意專心致意一旦豁然則即在塵勞優游自在<a 
name="0155b20" id="0155b20"></a>到恁麼時圓明了知不因心念一句作麼生道譬喻<a 
name="0155b21" id="0155b21"></a>東風無背面蒼松秀柏滿林青遂卓拄杖下座。</p><a 
name="0155b22" id="0155b22"></a><a 
name="0155b23" id="0155b23"></a><a 
name="0155b24" id="0155b24"></a><a 
name="0155b25" id="0155b25"></a><a 
name="0155b26" id="0155b26"></a><a 
name="0155b27" id="0155b27"></a><a 
name="0155b28" id="0155b28"></a><a 
name="0155b29" id="0155b29"></a><a 
name="0155b30" id="0155b30"></a><p><span class="juanname">費隱禪師語錄卷第九終</span></p>
<hr>【經文資訊】嘉興藏第 26 冊 No. B178 費隱禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6cb4.html?index=J26nB178" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB178_009 by HTTrack Website Copier/3.x [XR&CO'2008], Tue, 03 Jun 2014 00:31:27 GMT -->
</html>
