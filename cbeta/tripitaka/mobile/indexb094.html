<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB239_003 by HTTrack Website Copier/3.x [XR&CO'2008], Tue, 03 Jun 2014 00:39:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gacedb.gif?utmac=MO-30696269-4&amp;utmn=1179776132&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB239_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3ac2-2.html?index=J29nB239_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B239 吹萬禪師語錄 (20卷)<br/>【明 廣真說　燈來重編（依駒本印）】<br/>第 3 卷</p>
	<a href="index7f09.html?index=J29nB239_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B239" sutra_name="吹萬禪師語錄" sutra_juan="[卷3]">　
<a 
name="0481b01" id="0481b01"></a><p><span class="juanname">吹萬禪師語錄卷之三</span></p><a 
name="0481b02" id="0481b02"></a><p style="margin-left: 4em"><span class="byline">嗣法孫燈來重編</span></p><a 
name="0481b03" id="0481b03"></a><p style="margin-left: 2em"><span class="headname">普說</span></p><a 
name="0481b04" id="0481b04"></a><p style="text-indent: 0em; margin-left: 0em"><span class="linehead"></span>普說參禪一法。貴要真參實悟。切不可將雜毒蘊在<a 
name="0481b05" id="0481b05"></a>胸中。何謂雜毒<span class="gaiji">&#x807B;<!--gaiji,,1[漸/耳],2&#x807B;,3--></span>。無明煩惱五陰六入十二處十八<a 
name="0481b06" id="0481b06"></a>界。此是欲界有情雜毒。喜樂捨無心定無想定此是<a 
name="0481b07" id="0481b07"></a>色界有情雜毒。空處定識處定無所有處定非非想<a 
name="0481b08" id="0481b08"></a>處定滅盡定此是無色界有情雜毒。見惑八十八使<a 
name="0481b09" id="0481b09"></a>思惑八十一品此是聲聞羅漢雜毒。三增進法十信<a 
name="0481b10" id="0481b10"></a>十住十行十迴向四加行此是權小菩薩雜毒。歡喜<a 
name="0481b11" id="0481b11"></a>地乃至遠行不動法雲能以一身變現一切色身得<a 
name="0481b12" id="0481b12"></a>身自在能以一心現一切處說法得心自在此是十<a 
name="0481b13" id="0481b13"></a>地菩薩雜毒。如來逆流如是。菩薩順行而至覺際入<a 
name="0481b14" id="0481b14"></a>交過金剛喻定。便能應現無礙此是等妙二覺雜毒。<a 
name="0481b15" id="0481b15"></a>以圓方覺覺無不圓以覺規圓圓無不覺無一時不<a 
name="0481b16" id="0481b16"></a>圓無一處不覺此是圓覺菩薩雜毒。一為無量無量<a 
name="0481b17" id="0481b17"></a>為一小中現大大中現小一毛端現寶王剎。坐微塵<a 
name="0481b18" id="0481b18"></a>裏轉大法輪。此是三世諸佛雜毒。拈椎豎拂行棒行<a 
name="0481b19" id="0481b19"></a>喝瞬目揚眉輥毬舞笏拈古頌古評古別古此是諸<a 
name="0481b20" id="0481b20"></a>大祖師雜毒。大眾我問汝等昔在母胎中六根未開<a 
name="0481b21" id="0481b21"></a>知覺未動。此是未生已前。看此中還具許多般也無。<a 
name="0481b22" id="0481b22"></a>及至<span class="gaiji">[囗@力]<!--gaiji,,1[囗@力],2&#x361E;,3--></span>地一聲。睜眼即見見無分別。張耳即聞聞無<a 
name="0481b23" id="0481b23"></a>分別。鼻裏有氣嗅無分別。口銜血塊味無分別。手捏<a 
name="0481b24" id="0481b24"></a>拳頭觸無分別。見母不識母。見父不識父。意無分別。<a 
name="0481b25" id="0481b25"></a>此是初生一著。看此中還有許多般也無。長至三五<a 
name="0481b26" id="0481b26"></a>七歲十三四歲。三細並顯六粗齊成。如蠶作繭自纏<a 
name="0481b27" id="0481b27"></a>其身。如蛾赴燈自燒其體。反以不常為常。不樂為樂。<a 
name="0481b28" id="0481b28"></a>非我為我。非淨為淨。竟成四倒。執為我見。復有厭苦<a 
name="0481b29" id="0481b29"></a>欣樂者趣為涅槃。擔著四正勤五根五力七菩提八<a 
name="0481b30" id="0481b30"></a>聖道十八不共法三十七助道品。又背真常為無常<a 
name="0481c01" id="0481c01"></a>真樂為不樂。真我為無我。真淨為不淨。湊成八倒執<a 
name="0481c02" id="0481c02"></a>為法見。所以佛言一切眾生具有如來智慧德相。秖<a 
name="0481c03" id="0481c03"></a>因妄想執著而不見得。及達磨航海而來不立文字。<a 
name="0481c04" id="0481c04"></a>直指人心見性成佛。乃至淨智妙圓體自空寂八箇<a 
name="0481c05" id="0481c05"></a>字如一燈然百千燈明明無盡。何謂體自空寂<span class="gaiji">&#x807B;<!--gaiji,,1[漸/耳],2&#x807B;,3--></span>。向<a 
name="0481c06" id="0481c06"></a>未生已前六根未開知覺未動處薦取。何謂淨智妙<a 
name="0481c07" id="0481c07"></a>圓<span class="gaiji">&#x807B;<!--gaiji,,1[漸/耳],2&#x807B;,3--></span>。向初生時見聞覺知全無分別處薦取。今日新<a 
name="0481c08" id="0481c08"></a>戒入山惹得老僧挑出許多葛滕。卻也當得入山拄<a 
name="0481c09" id="0481c09"></a>杖子再與一箇方兒。兩耳擔柴。兩眼挑水。腳板喫飯。<a 
name="0481c10" id="0481c10"></a>眉毛踢起有人問你作甚麼。漫說道冷灰裏曾爆豆<a 
name="0481c11" id="0481c11"></a>子。</p><a 
name="0481c12" id="0481c12"></a><p style="text-indent: 0em; margin-left: 0em"><span class="linehead"></span>普說。大慧禪師說盡人間禪病。此是三峰和尚語。然<a 
name="0481c13" id="0481c13"></a>禪本無病。因學人錯立知見妄自推排。古人目之為<a 
name="0481c14" id="0481c14"></a>病。如打地和尚凡見僧來問話。便打地。後有人私竊<a 
name="0481c15" id="0481c15"></a>其杖。令僧向前問話。地惟張口。何嘗有病。百丈禪師<a 
name="0481c16" id="0481c16"></a>謂眾曰汝等與我開義田。我為汝等說佛法。及至開<a 
name="0481c17" id="0481c17"></a>田畢。大眾向前求說佛法。百丈展手。何嘗有病。高亭<a 
name="0481c18" id="0481c18"></a>隔江見德山。山招手。高亭直趨而過。何嘗有病。秖者<a 
name="0481c19" id="0481c19"></a>三則公案雖出尋常。卻也深險。若謂張口展手是佛<a 
name="0481c20" id="0481c20"></a>法。遍大地人俱在張口展手。為甚麼不是。若謂張口<a 
name="0481c21" id="0481c21"></a>展手不是佛法。如何令諸方學人悟去。者裏參來參<a 
name="0481c22" id="0481c22"></a>去。將謂張口處是佛性展手處是妙心。纔有箇認性<a 
name="0481c23" id="0481c23"></a>認心底念頭。便落識神。一切禪病生矣。長沙和尚曰<a 
name="0481c24" id="0481c24"></a>學道之人不識真。秪為從前認識神。無量劫來生死<a 
name="0481c25" id="0481c25"></a>本。癡人喚作本來人。便是者箇說話。</p><a 
name="0481c26" id="0481c26"></a><p style="text-indent: 0em; margin-left: 0em"><span class="linehead"></span>普說。師據座。首座代參頭請問法要。師云江遊船子<a 
name="0481c27" id="0481c27"></a>釣。樹唱柳堤鶯。春融三日雨。晚照一溪雲。此是法要<a 
name="0481c28" id="0481c28"></a>不是法要。座云白雲騎鶴鳥啣風。師云從來達岸者<a 
name="0481c29" id="0481c29"></a>不必問津梁。座歸眾。乃云坐參一法先以打斷葛藤<a 
name="0481c30" id="0481c30"></a>頓斷血筋為最義。日用二六時中若有纖毫不如意<a 
name="0482a01" id="0482a01"></a>事關於耳目。則身心不得潔淨。工夫不得親切。又與<a 
name="0482a02" id="0482a02"></a>未坐參者一般。倘能提起話頭如銀山鐵壁。處處木<a 
name="0482a03" id="0482a03"></a>馬遊春。在在石人觀戲。似將一箇硬石頭壘在胸中。<a 
name="0482a04" id="0482a04"></a>行也如是坐也如是。動也如是。靜也如是。美也如是<a 
name="0482a05" id="0482a05"></a>惡也如是。他日洗面摸著鼻孔。行路踢著指頭。喫飯<a 
name="0482a06" id="0482a06"></a>觸著缽盂。伸手穿著袈裟。硬石頭嚗地一下七花八<a 
name="0482a07" id="0482a07"></a>裂。也怪老僧不得。</p><a 
name="0482a08" id="0482a08"></a><p style="text-indent: 0em; margin-left: 0em"><span class="linehead"></span>普說。路行跨水復逢羊。獨自凄凄暗渡江。日下可憐<a 
name="0482a09" id="0482a09"></a>雙象馬。二株嫩桂久昌昌。此是西天二十七祖讖達<a 
name="0482a10" id="0482a10"></a>磨入東土底語。前三句事已見過。後一句應見於今。<a 
name="0482a11" id="0482a11"></a>只是不可錯會。即如達磨五傳至六祖。祖雖接得四<a 
name="0482a12" id="0482a12"></a>十餘人。只有懷讓青原兩派流行。喚作二株嫩桂久<a 
name="0482a13" id="0482a13"></a>昌昌得麼。懷讓得馬祖。馬祖得百丈天王。百丈下有<a 
name="0482a14" id="0482a14"></a>臨濟溈仰。天王下有雲門法眼。青原得石頭。石頭下<a 
name="0482a15" id="0482a15"></a>有洞山。洞山得曹山雲居。喚作二株嫩桂久昌昌得<a 
name="0482a16" id="0482a16"></a>麼。逮至宋元時。止有臨濟洞山兩宗。臨濟下有圜悟。<a 
name="0482a17" id="0482a17"></a>圜悟得大慧紹隆。洞山下有丹霞。丹霞得長蘆天童<a 
name="0482a18" id="0482a18"></a>紹隆至於龍池。大慧至於朝陽長蘆。天童至於湛然<a 
name="0482a19" id="0482a19"></a>博山。喚作二株嫩桂久昌昌得麼。諸大老應讖而出。<a 
name="0482a20" id="0482a20"></a>各有機用。如我大慧說一切宗門病痛盡在普說中。<a 
name="0482a21" id="0482a21"></a>鍛煉學人偷心盡在入室勘語中。法性寬波瀾闊盡<a 
name="0482a22" id="0482a22"></a>在上堂秉拂小參中。至於名公書札居士法語。皆是<a 
name="0482a23" id="0482a23"></a>就機接物應病與藥。千變萬化無所不至。當時得法<a 
name="0482a24" id="0482a24"></a>者不獨出世禪師。且有名公居士七人。比丘尼二人。<a 
name="0482a25" id="0482a25"></a>故存語錄三十卷入藏。你看他是甚麼作略。老僧於<a 
name="0482a26" id="0482a26"></a>此門庭操履二十載。開堂六次總為撐他門戶。比因<a 
name="0482a27" id="0482a27"></a>前後兩堂首座書記監院維那期主居士特啟老僧<a 
name="0482a28" id="0482a28"></a>陞於此座。願生生世世同續此脈以報佛恩以報師<a 
name="0482a29" id="0482a29"></a>恩。且道此中有甚麼奇特。良久云。崑崙奴虯髯客。神<a 
name="0482a30" id="0482a30"></a>出鬼沒人莫測。有時化作浪淘沙。轉身又是西江月。<a 
name="0482b01" id="0482b01"></a>疑殺天下老禪和。笑倒鬧市古彌勒。毘盧頂上出頭<a 
name="0482b02" id="0482b02"></a>來。海底紅輪一天雪。</p><a 
name="0482b03" id="0482b03"></a><p style="text-indent: 0em; margin-left: 0em"><span class="linehead"></span>普說。世尊在靈山會上拈花示眾。唯有迦葉破顏微<a 
name="0482b04" id="0482b04"></a>笑。及至多子塔前傳衣付偈。豈謂後代兒孫全體大<a 
name="0482b05" id="0482b05"></a>用不載於是。但今之得有一橛。見有一隅。卻也行棒<a 
name="0482b06" id="0482b06"></a>行喝拈椎豎拂答話下語名曰見地。殊不知早已瑕<a 
name="0482b07" id="0482b07"></a>玷古人了也。若謂行棒行喝拈椎豎拂答話下語皆<a 
name="0482b08" id="0482b08"></a>是宗旨。何故獨立五派。既是五派齊行。何故單尊臨<a 
name="0482b09" id="0482b09"></a>濟。蓋臨濟宗旨悟在棒下用在玄要。所以法源長遠。<a 
name="0482b10" id="0482b10"></a>然此玄要豈是臨濟獨刱。自古佛佛祖祖箇箇皆具<a 
name="0482b11" id="0482b11"></a>一句三玄一玄三要。肯自得耳。不但佛法宗旨具此<a 
name="0482b12" id="0482b12"></a>玄要。即世諦語言百工技藝皆亦有之。所謂百姓日<a 
name="0482b13" id="0482b13"></a>用而不知。故君子之道鮮矣。有謂臨濟宗旨但以直<a 
name="0482b14" id="0482b14"></a>捷痛快一著。不用多事。若多事則為旁枝。如是說者<a 
name="0482b15" id="0482b15"></a>當而不當。然而未然。旁亦臨濟之旁枝。直亦臨濟之<a 
name="0482b16" id="0482b16"></a>直捷。旁枝直捷取乎棄乎同乎別乎。寧用一半臨濟<a 
name="0482b17" id="0482b17"></a>乎全用臨濟乎。譬如一箇饅首。已是磨麥為麵和水<a 
name="0482b18" id="0482b18"></a>合成。只取饅首寧去麥義。取其麥義捨其水麵。殊不<a 
name="0482b19" id="0482b19"></a>知一取饅首三義具足。棒下知機玄要歷然。不以智<a 
name="0482b20" id="0482b20"></a>知不以識識。故祖師直用一箇參字即是諸藥引子。<a 
name="0482b21" id="0482b21"></a>者裏不容不會。必曰立此宗者何謂如以一用饅首<a 
name="0482b22" id="0482b22"></a>之喻。箇箇盡知過去尊宿奚止千百餘員。獨不肯析<a 
name="0482b23" id="0482b23"></a>其微細究其底蘊。故臨濟之宗超邁耳。今唯以直捷<a 
name="0482b24" id="0482b24"></a>之處樹之。則類為諸宿何有臨濟。故我大慧老人中<a 
name="0482b25" id="0482b25"></a>興臨濟之宗。不唯破碎此宗。抑乃重加註腳。特為學<a 
name="0482b26" id="0482b26"></a>人不會故耳。如水銀撲地何曾破碎。如源泉放海何<a 
name="0482b27" id="0482b27"></a>曾註腳。若謂破碎。臨濟自破。若謂註腳。臨濟自註。非<a 
name="0482b28" id="0482b28"></a>我大慧破註也。試看臨濟棒下得悟之後。乃云山僧<a 
name="0482b29" id="0482b29"></a>今日見處與佛祖不別。若第一句中薦得堪與佛祖<a 
name="0482b30" id="0482b30"></a>為師。若第二句中薦得堪與人天為師。若第三句中<a 
name="0482c01" id="0482c01"></a>薦得自救不了。僧便問如何是第一句。濟曰三要印<a 
name="0482c02" id="0482c02"></a>開朱點窄。未容擬議主賓分。曰如何是第二句。濟曰<a 
name="0482c03" id="0482c03"></a>妙解豈容無著問。漚和爭負截流機。曰如何是第三<a 
name="0482c04" id="0482c04"></a>句。濟曰但看棚頭弄傀儡。抽牽全藉裏頭人。復曰大<a 
name="0482c05" id="0482c05"></a>凡演唱宗乘。一語中須具三玄門。一玄門須具三要。<a 
name="0482c06" id="0482c06"></a>有權有實有照有用。汝等諸人作麼生會。此第一番<a 
name="0482c07" id="0482c07"></a>破碎。又云有時一喝如金剛王寶劍。有時一喝如踞<a 
name="0482c08" id="0482c08"></a>地獅子。有時一喝如探竿影草。有時一喝不作一喝<a 
name="0482c09" id="0482c09"></a>用。此是臨濟大師第二番破碎。小參曰。有時奪人不<a 
name="0482c10" id="0482c10"></a>奪境。有時奪境不奪人。有時人境兩俱奪。有時人境<a 
name="0482c11" id="0482c11"></a>俱不奪。克符問如何是奪人不奪境。師曰煦日發生<a 
name="0482c12" id="0482c12"></a>鋪地錦。嬰兒垂髮白如絲。符曰如何是奪境不奪人。<a 
name="0482c13" id="0482c13"></a>師曰王令已行天下遍。將軍塞外絕煙塵。符曰如何<a 
name="0482c14" id="0482c14"></a>是人境兩俱奪。師曰并汾絕信獨處一方。符曰如何<a 
name="0482c15" id="0482c15"></a>是人境俱不奪。師曰王登寶殿野老謳歌。符於言下<a 
name="0482c16" id="0482c16"></a>大悟。此第一番註腳。又示眾云。我有時先照後用。有<a 
name="0482c17" id="0482c17"></a>時先用後照。有時照用同時。有時照用不同時。先照<a 
name="0482c18" id="0482c18"></a>後用有人在。先用後照有法在。照用同時驅耕夫之<a 
name="0482c19" id="0482c19"></a>牛奪饑人之食。敲骨取髓痛下針錐。照用不同時。有<a 
name="0482c20" id="0482c20"></a>問有答立主立賓和泥合水應機接物。若是過量人<a 
name="0482c21" id="0482c21"></a>向未舉時撩起便行猶較些子。此第二番註腳。又賓<a 
name="0482c22" id="0482c22"></a>看主。主看賓。主看主。賓看賓。四機亦不離玄要權實<a 
name="0482c23" id="0482c23"></a>之轉變。若單用直捷痛快一著。不行玄要宗旨。譬如<a 
name="0482c24" id="0482c24"></a>天下第一等秀才。文雖光芒萬丈。只是不肯做官。以<a 
name="0482c25" id="0482c25"></a>謂此是功名於我無益。殊不知做官理事全是文章。<a 
name="0482c26" id="0482c26"></a>出入門戶何曾離得。若直體究玄要句法依樣描模。<a 
name="0482c27" id="0482c27"></a>不會本命元辰下落。譬如宋儒只能做得四書註子。<a 
name="0482c28" id="0482c28"></a>不能說得本文章句。若是會得。本也本得。註也註得。<a 
name="0482c29" id="0482c29"></a>玄也玄得。要也要得。直捷也直捷得。多事也多事得。<a 
name="0482c30" id="0482c30"></a>正也正得。旁也旁得。他元不是死煞底物件。老僧不<a 
name="0483a01" id="0483a01"></a>妨於臨濟破碎中更加破碎註腳外更加註腳如何<a 
name="0483a02" id="0483a02"></a>是第一句權衡一把秤如何是第二句一句梅花詩<a 
name="0483a03" id="0483a03"></a>如何是第三句十字街前走馬燈如何是金剛王寶<a 
name="0483a04" id="0483a04"></a>劍為斬不平如何是踞地獅子坐斷舌根如何是探<a 
name="0483a05" id="0483a05"></a>竿影草你也須是箇人如何是一喝不作一喝用晝<a 
name="0483a06" id="0483a06"></a>夜十二時如何是奪人不奪境只見拄杖子不見老<a 
name="0483a07" id="0483a07"></a>僧如何是奪境不奪人老僧放下拄杖子如何是人<a 
name="0483a08" id="0483a08"></a>境兩俱奪夜半老僧不行棒如何是人境俱不奪老<a 
name="0483a09" id="0483a09"></a>僧慣打人如何是先照後用我也為你著忙如何是<a 
name="0483a10" id="0483a10"></a>先用後照你也直須自著忙始得如何是照用同時<a 
name="0483a11" id="0483a11"></a>一擊雷聲天下響如何是照用不同時落花有意隨<a 
name="0483a12" id="0483a12"></a>流水流水無心送落花如何是賓看主飛鳥投鏡子<a 
name="0483a13" id="0483a13"></a>如何是主看賓江洲宿白鷺如何是主看主琉璃碗<a 
name="0483a14" id="0483a14"></a>盛夜明珠如何是賓看賓明月蘆花一片白大眾若<a 
name="0483a15" id="0483a15"></a>有箇旁不肯底出來云老和尚寐語作麼我也只得<a 
name="0483a16" id="0483a16"></a>低頭歸方丈。</p><a 
name="0483a17" id="0483a17"></a><p style="margin-left: 2em"><span class="headname">小參</span></p><a 
name="0483a18" id="0483a18"></a><p style="text-indent: 0em; margin-left: 0em"><span class="linehead"></span>小參做工夫猶如喪卻生身父母行也思坐也思又<a 
name="0483a19" id="0483a19"></a>如負卻許多錢債行也愁坐也愁又如一人與萬人<a 
name="0483a20" id="0483a20"></a>戰不容眨眼又如墮入千尺井中單單只求出井所<a 
name="0483a21" id="0483a21"></a>以道一念萬年去寒灰枯木去一條白練去此正為<a 
name="0483a22" id="0483a22"></a>學人下箇做工夫底註腳昔有觀桃花而悟者有聞<a 
name="0483a23" id="0483a23"></a>擊竹而悟者有觸翻溺器而悟者總是念念逼拶忽<a 
name="0483a24" id="0483a24"></a>然到滑石頭上嚗地斷碎地折便爾七通八達去也<a 
name="0483a25" id="0483a25"></a>時節到來妙理自彰。</p><a 
name="0483a26" id="0483a26"></a><p style="text-indent: 0em; margin-left: 0em"><span class="linehead"></span>小參僧問趙州狗子還有佛性也無州云無者無字<a 
name="0483a27" id="0483a27"></a>如惡龍出洞疾風暴雨轟雷掣電無論山石叢林一<a 
name="0483a28" id="0483a28"></a>水拖盡到者裏始會得萬法歸一一歸何處本來面<a 
name="0483a29" id="0483a29"></a>目現現成成若是純任狂慧一向與無明撕結他時<a 
name="0483a30" id="0483a30"></a>惡龍有分既然如是何不早在聚雲寺裏變箇惡龍<a 
name="0483b01" id="0483b01"></a>從自己四大色身中發起疾風暴雨轟雷掣電將無<a 
name="0483b02" id="0483b02"></a>始以來習氣窩無明窟人我山煩惱礦現前理障事<a 
name="0483b03" id="0483b03"></a>障佛見法見一齊拖盡成一箇空空洞洞底物事好<a 
name="0483b04" id="0483b04"></a>喫老僧一頓拄杖子。</p><a 
name="0483b05" id="0483b05"></a><p style="text-indent: 0em; margin-left: 0em"><span class="linehead"></span>小參祖師門庭魔來殺魔佛來殺佛若起佛見法見<a 
name="0483b06" id="0483b06"></a>文殊墮入鐵圍山何以故只為諸人昧卻平常心地<a 
name="0483b07" id="0483b07"></a>著於奇特妄想纔聽說箇三身四智五眼六通菩提<a 
name="0483b08" id="0483b08"></a>涅槃真如佛性一箇箇聚頭商量胡思亂度以為上<a 
name="0483b09" id="0483b09"></a>上奇特事正如世人差愛異言異服一般若是說箇<a 
name="0483b10" id="0483b10"></a>饑來喫飯困來打睡冷來穿衣熱來揮扇便爾錯過<a 
name="0483b11" id="0483b11"></a>去也試看古人問如何是西來大意庭前柏樹子何<a 
name="0483b12" id="0483b12"></a>嘗奇特如何是本身盧舍那與我過淨瓶來何嘗奇<a 
name="0483b13" id="0483b13"></a>特如何是善知識燈籠露柱貓兒狗子何嘗奇特奇<a 
name="0483b14" id="0483b14"></a>特且置直今喚甚麼作平常心地良久云每日起來<a 
name="0483b15" id="0483b15"></a>七件事柴米油鹽醬醋茶。</p><a 
name="0483b16" id="0483b16"></a><p style="text-indent: 0em; margin-left: 0em"><span class="linehead"></span>小參舉雲門云乾坤之內宇宙之間中有一寶秘在<a 
name="0483b17" id="0483b17"></a>形山將燈籠來佛殿裏把三門向燈籠上老僧者裏<a 
name="0483b18" id="0483b18"></a>則不然涅槃之鄉常寂之國中有些子密在糞缽將<a 
name="0483b19" id="0483b19"></a>崑崙來大地裏把八海向崑崙上恁麼道與雲門是<a 
name="0483b20" id="0483b20"></a>一是二。</p><a 
name="0483b21" id="0483b21"></a><p style="text-indent: 0em; margin-left: 0em"><span class="linehead"></span>小參學人做工夫參話頭先從者一副臭皮袋上痛<a 
name="0483b22" id="0483b22"></a>劄一過你看髮毛爪齒皮膚筋骨是地性涕唾精津<a 
name="0483b23" id="0483b23"></a>血液涎沫是水性暖氣是火性動轉是風性四大分<a 
name="0483b24" id="0483b24"></a>張只今做工夫參話頭的又在何處安身立命若在<a 
name="0483b25" id="0483b25"></a>者裏參窮之極忽然見得如世小兒藏蒙相似即云<a 
name="0483b26" id="0483b26"></a>在者裏師復作貓一聲。</p><a 
name="0483b27" id="0483b27"></a><p style="text-indent: 0em; margin-left: 0em"><span class="linehead"></span>小參師云看箭以拂子東指云者一箭射透十方世<a 
name="0483b28" id="0483b28"></a>界一切眾生性靈只令山頭翻巨浪海底熱烽煙枮<a 
name="0483b29" id="0483b29"></a>木口喃喃髑髏淚潸潸以拂子西指云者一箭射斷<a 
name="0483b30" id="0483b30"></a>十方世界一切眾生命根只令撒手墮懸巖吐舌如<a 
name="0483c01" id="0483c01"></a>匾擔打碎頻伽瓶扯斷紅絲線以拂子上指云者一<a 
name="0483c02" id="0483c02"></a>箭射開十方世界一切眾生慧眼只令頂門光亞豎<a 
name="0483c03" id="0483c03"></a>驀直走金蛇百千手臂百千執萬億毫端萬億花此<a 
name="0483c04" id="0483c04"></a>是涅槃經上三點老僧用作三箭卻也當箭即<span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>當<a 
name="0483c05" id="0483c05"></a><span class="gaiji">[、/(、*、)]<!--gaiji,,1[、/(、*、)],2&#x2007C;,3--></span>即箭不曾是釋迦眉毛在下衲僧鼻孔掉轉僧問<a 
name="0483c06" id="0483c06"></a>射斷命根後如何師云斬釘截鐵進云如何是鼻孔<a 
name="0483c07" id="0483c07"></a>掉轉師云斑竹筒。</p><a 
name="0483c08" id="0483c08"></a><p style="text-indent: 0em; margin-left: 0em"><span class="linehead"></span>住金陵觀音庵小參從上古人單要明心見性所以<a 
name="0483c09" id="0483c09"></a>世尊上座文殊白椎世尊便下座逮至達磨安心二<a 
name="0483c10" id="0483c10"></a>祖懺罪懷讓打牛行棒行喝豎拂畫相皆未嘗違背<a 
name="0483c11" id="0483c11"></a>又天竺波羅提對異見王語其略曰王若見性必在<a 
name="0483c12" id="0483c12"></a>作用其作用者當有其八在腹曰胎生下名人在眼<a 
name="0483c13" id="0483c13"></a>曰見在耳曰聞在鼻辨香在舌談論在手執捉在足<a 
name="0483c14" id="0483c14"></a>運奔遍現俱該法界收來在一微塵知者喚作佛性<a 
name="0483c15" id="0483c15"></a>不知喚作精魂末代學者不識飯是米做衣是綿成<a 
name="0483c16" id="0483c16"></a>混於宗師門下學得幾句轉語記得幾則公案未得<a 
name="0483c17" id="0483c17"></a>謂得未證謂證出了山門狂走四方向無智人前胡<a 
name="0483c18" id="0483c18"></a>打亂喝或遇哺啜<span class="gaiji">[飢-几+藍]<!--gaiji,,1[飢-几+藍],2&#x297FA;,3--></span>糝一頓伸腳高臥鼾鳴達旦鳴<a 
name="0483c19" id="0483c19"></a>呯是道果若是易得耶果若是行履耶果若是證悟<a 
name="0483c20" id="0483c20"></a>耶昔神光未見達磨頭痛半日先變骨為五峰雪腰<a 
name="0483c21" id="0483c21"></a>斷臂方許可字馬祖得心於懷讓後執勞一十五年<a 
name="0483c22" id="0483c22"></a>末後開堂猶令侍者問得三十年不少鹽醬之語始<a 
name="0483c23" id="0483c23"></a>為法子長慶坐破七箇蒲團趙州八十行腳似者等<a 
name="0483c24" id="0483c24"></a>勤苦艱辛較今之參禪者則從上老宿與之提草鞋<a 
name="0483c25" id="0483c25"></a>亦無用處所以五祖衣缽不付神秀上座而付有髮<a 
name="0483c26" id="0483c26"></a>碓頭我固不當如是饒舌恐漸漸支離習染成風卻<a 
name="0483c27" id="0483c27"></a>又辜負現前出手眼之人。</p><a 
name="0483c28" id="0483c28"></a><p style="text-indent: 0em; margin-left: 0em"><span class="linehead"></span>小參末法時代去聖遠矣所出法門苗裔多務馳逐<a 
name="0483c29" id="0483c29"></a>蕩喪己靈縱有參禪慕道者亦各任性擔板墮入狂<a 
name="0483c30" id="0483c30"></a>慧執著之見每見棒喝堂中有順朱填墨者矣棒喝<a 
name="0484a01" id="0484a01"></a>室裏有敲關擊節者耶臨濟云大凡演唱宗乘一語<a 
name="0484a02" id="0484a02"></a>中須具三玄門一玄門須具三要有權有實有照有<a 
name="0484a03" id="0484a03"></a>用汝等諸人作麼生會復以四喝四賓主四料揀重<a 
name="0484a04" id="0484a04"></a>重顯示況復曹洞之三滲漏五君臣五王子彼雖出<a 
name="0484a05" id="0484a05"></a>自青原最初同一心宗既會得臨濟宗旨必會得溈<a 
name="0484a06" id="0484a06"></a>仰雲門法眼三宗三宗既會則曹洞之宗當會矣天<a 
name="0484a07" id="0484a07"></a>目中峰有五家之評謂溈仰嚴謹曹洞細密臨濟痛<a 
name="0484a08" id="0484a08"></a>快雲門高古法眼簡明然五者果可缺一乎用痛快<a 
name="0484a09" id="0484a09"></a>以絕狐窠使學人遊於細密而嚴謹居處自然高古<a 
name="0484a10" id="0484a10"></a>發藥自然簡明何不可之有哉今也不然且言飲酒<a 
name="0484a11" id="0484a11"></a>食肉無非宗旨持戒習定俱成繫縛長髮彩衣高歌<a 
name="0484a12" id="0484a12"></a>談笑謂為出格標榜吾是以痛哭也流涕也長太息<a 
name="0484a13" id="0484a13"></a>者也諸仁者寧可不作佛不作祖斷不可不具三無<a 
name="0484a14" id="0484a14"></a>漏學以趨百尺之竿頭以究五宗之玄旨也。</p><a 
name="0484a15" id="0484a15"></a><p style="text-indent: 0em; margin-left: 0em"><span class="linehead"></span>小參大凡學人請益問處真實方見答處的當若問<a 
name="0484a16" id="0484a16"></a>答相違則聾瞽不相入矣不見雲門大師出語高古<a 
name="0484a17" id="0484a17"></a>不墮常流後至曹洞門庭循規蹈矩細細討論正見<a 
name="0484a18" id="0484a18"></a>他法海神龍能大能小能昇能隱纔顯出老作家手<a 
name="0484a19" id="0484a19"></a>段到乾峰峰示眾云法身有三種病二種光須是一<a 
name="0484a20" id="0484a20"></a>一透得更須知有向上一竅門出眾云秪如庵內人<a 
name="0484a21" id="0484a21"></a>為甚不知庵外事峰呵呵大笑門云猶是某甲疑處<a 
name="0484a22" id="0484a22"></a>峰云你是甚麼心行門云也要和尚相委峰云直須<a 
name="0484a23" id="0484a23"></a>恁麼始得穩坐地門云喏喏到曹山山示眾云諸方<a 
name="0484a24" id="0484a24"></a>盡把格則何不與他道卻令他不疑去門出眾云密<a 
name="0484a25" id="0484a25"></a>密處為甚麼不知有山云秪為密密所以不知有門<a 
name="0484a26" id="0484a26"></a>云此人如何親近山云莫向密密處親近門云不向<a 
name="0484a27" id="0484a27"></a>密密處親近時如何山云始解親近門云喏喏到疏<a 
name="0484a28" id="0484a28"></a>山山上堂云病僧咸通年前會得法身邊事咸通年<a 
name="0484a29" id="0484a29"></a>後會得法身向上事門出眾云如何是法身邊事山<a 
name="0484a30" id="0484a30"></a>云枯樁門云如何是法身向上事山云非枯樁門云<a 
name="0484b01" id="0484b01"></a>還許學人說道理也無山云許門云和尚道枯樁豈<a 
name="0484b02" id="0484b02"></a>不是法身邊事山云是門云道非枯樁豈不是法身<a 
name="0484b03" id="0484b03"></a>向上事山云是門云秪如法身還該一切也無山云<a 
name="0484b04" id="0484b04"></a>法身周遍豈得不該門指淨瓶云秪如淨瓶還該法<a 
name="0484b05" id="0484b05"></a>身也無山云闍黎莫向淨瓶邊覓門禮拜直者三段<a 
name="0484b06" id="0484b06"></a>因緣一一透得可為萬世法程見地行履無不具足<a 
name="0484b07" id="0484b07"></a>若有箇旁不肯底道和尚喫了常住飯為甚打別人<a 
name="0484b08" id="0484b08"></a>葛藤但向道病多諳藥性得效敢傳方。</p><a 
name="0484b09" id="0484b09"></a><p style="text-indent: 0em; margin-left: 0em"><span class="linehead"></span>小參不道無禪只是無師師勝資強古有明鑑昔者<a 
name="0484b10" id="0484b10"></a>大慧祖師初參奉聖初問云承和尚有言金蓮從地<a 
name="0484b11" id="0484b11"></a>湧寶蓋自天垂為是神通妙用為是法爾如然初云<a 
name="0484b12" id="0484b12"></a>金蓮從地湧寶蓋自天垂慧云鸞鳳不栖荊棘樹燕<a 
name="0484b13" id="0484b13"></a>雛猶戀舊時巢初云多年不見你有許多說話慧云<a 
name="0484b14" id="0484b14"></a>只如適纔僧問昔日世尊今日和尚又作麼生初喝<a 
name="0484b15" id="0484b15"></a>一喝慧云者一喝未有主在初取拄杖稍遲慧云掣<a 
name="0484b16" id="0484b16"></a>電之機徒勞佇思拂袖歸眾據他者些作略已是慣<a 
name="0484b17" id="0484b17"></a>排陣勢臨陣不怯底手段後參湛堂準準云你今日<a 
name="0484b18" id="0484b18"></a>為甚麼鼻孔無半邊慧云寶峰門下準云杜撰禪和<a 
name="0484b19" id="0484b19"></a>一日侍準入鄉村準指王十官人問曰此官人貴姓<a 
name="0484b20" id="0484b20"></a>慧云姓梁準以手抹額曰怎奈姓梁底少箇襆頭慧<a 
name="0484b21" id="0484b21"></a>云襆頭雖無鼻孔彷彿準云杜撰禪和乃歸僧堂看<a 
name="0484b22" id="0484b22"></a>經準問云看甚麼經慧云金剛經準云是法平等無<a 
name="0484b23" id="0484b23"></a>有高下為甚麼雲居山高寶峰山低慧云是法平等<a 
name="0484b24" id="0484b24"></a>無有高下準云你到做得座主使下秪者三劄從前<a 
name="0484b25" id="0484b25"></a>臨陣慣敵底鎗刀器械都不見了又參圜悟悟令下<a 
name="0484b26" id="0484b26"></a>東山水上行底語連下四十九轉不契一日圜悟在<a 
name="0484b27" id="0484b27"></a>天寧上堂舉僧問雲門如何是諸佛出身處門云東<a 
name="0484b28" id="0484b28"></a>山水上行若是天寧則不然設有僧問如何是諸佛<a 
name="0484b29" id="0484b29"></a>出身處但向他道薰風自南來殿閣生微涼慧於座<a 
name="0484b30" id="0484b30"></a>下始有悟入自謂暢快平生悟見而謂曰也不意你<a 
name="0484c01" id="0484c01"></a>到者箇田地可惜死了不曾活得不疑言句是為大<a 
name="0484c02" id="0484c02"></a>病不見道懸巖撒手自肯承當絕後再甦欺君不得<a 
name="0484c03" id="0484c03"></a>又令參有句無句底公案苦參不入問悟曰和尚昔<a 
name="0484c04" id="0484c04"></a>曾請益師翁來師翁有語不妨拈出悟曰老僧曾問<a 
name="0484c05" id="0484c05"></a>先師有句無句如藤倚樹時如何先師云描也描不<a 
name="0484c06" id="0484c06"></a>成畫也畫不就又問樹倒藤枯句歸何處先師云相<a 
name="0484c07" id="0484c07"></a>隨來也慧於此方得徹悟遂舉淆訛公案答無滯礙<a 
name="0484c08" id="0484c08"></a>大眾你看此老若不遇湛堂圜悟兩員真宗匠早已<a 
name="0484c09" id="0484c09"></a>墮入野狐隊裏要且是他虛心受鍊實領鉗錘纔得<a 
name="0484c10" id="0484c10"></a>如是透脫所以語有真語有實語有相似語有合頭<a 
name="0484c11" id="0484c11"></a>語量有現量有比量見有了了見有相貌見果能透<a 
name="0484c12" id="0484c12"></a>得者些關節始可喚作真正師真正禪莫只學箇名<a 
name="0484c13" id="0484c13"></a>字禪和子口口吐出野狐涎將來有甚麼用所以古<a 
name="0484c14" id="0484c14"></a>人道參須實參悟須實悟閻羅大王不怕多語。</p><a 
name="0484c15" id="0484c15"></a><p style="text-indent: 0em; margin-left: 0em"><span class="linehead"></span>小參舉長沙岑命僧問惠安因緣師云長沙老漢未<a 
name="0484c16" id="0484c16"></a>守本分且要管人屋上霜惠安長老退<span class="corr" title='[已&gt;己]'>己</span>讓人卻也<a 
name="0484c17" id="0484c17"></a>受屈不少古人道心如工技兒意如和技者五識觀<a 
name="0484c18" id="0484c18"></a>技眾看來大好一場曲調一箇運籌帷幄一箇折衝<a 
name="0484c19" id="0484c19"></a>千里一箇死守聊城惹得箭頭帶紙倘不是五丁力<a 
name="0484c20" id="0484c20"></a>士自西來一向危乎高哉則屙金鐵牛作麼生到得<a 
name="0484c21" id="0484c21"></a>浣花溪裏去。</p><a 
name="0484c22" id="0484c22"></a><p style="text-indent: 0em; margin-left: 0em"><span class="linehead"></span>小參舉萬法歸一因緣師云者不唧溜漢動轍說萬<a 
name="0484c23" id="0484c23"></a>稱一較百數千且要見丁子有尾若不是趙老在大<a 
name="0484c24" id="0484c24"></a>日山中推出一箇無孔錘來依舊教人郎當不少。</p><a 
name="0484c25" id="0484c25"></a><p style="text-indent: 0em; margin-left: 0em"><span class="linehead"></span>小參舉臨濟云有一無位真人在汝等面門出入未<a 
name="0484c26" id="0484c26"></a>證據者看看師云聚雲者裏又不然三世諸佛歷代<a 
name="0484c27" id="0484c27"></a>祖師一切天人阿修羅等俱在無位真人面門出入<a 
name="0484c28" id="0484c28"></a>已證據者不消看得未證據者不消看得恁麼道有<a 
name="0484c29" id="0484c29"></a>過無過。</p><a 
name="0484c30" id="0484c30"></a><p style="text-indent: 0em; margin-left: 0em"><span class="linehead"></span>彌陀會圓滿請小參佛界世界皆在一心十善十惡<a 
name="0485a01" id="0485a01"></a>不離方寸迷雲覆之淨地乃成渣滓日輪照之濁土<a 
name="0485a02" id="0485a02"></a>盡是琉璃又安知日可冷迷可悟復乎無住之本也<a 
name="0485a03" id="0485a03"></a>老僧恁麼道不過效雲仙之扇耳切不可認卻紅羅<a 
name="0485a04" id="0485a04"></a>昧卻面目復頌曰從是西方宇宙洪荒日月盈昃辰<a 
name="0485a05" id="0485a05"></a>宿列張十萬億佛土回互不回互回而更相涉不爾<a 
name="0485a06" id="0485a06"></a>依位住有佛世界隨緣自在手把豬頭口誦淨戒名<a 
name="0485a07" id="0485a07"></a>曰極樂綿絮為腳先喫冷淘後喫餺飥其土有佛在<a 
name="0485a08" id="0485a08"></a>彼空谷生芻一束其人如玉號阿彌陀上宮秦娥春<a 
name="0485a09" id="0485a09"></a>草碧色秋水綠波今現在說法付了言無法各各須<a 
name="0485a10" id="0485a10"></a>自悟悟了無無法。</p><a 
name="0485a11" id="0485a11"></a><p style="text-indent: 0em; margin-left: 0em"><span class="linehead"></span>小參舉靈雲睹桃花因緣師云打破鬼門關日輪正<a 
name="0485a12" id="0485a12"></a>當午一箭中紅心大地無寸土玄沙聞得不免倒退<a 
name="0485a13" id="0485a13"></a>三千里靈雲見得依舊暢快平生何故酒逢知己杯<a 
name="0485a14" id="0485a14"></a>杯樂話不逢時句句愁。</p><a 
name="0485a15" id="0485a15"></a><p style="text-indent: 0em; margin-left: 0em"><span class="linehead"></span>小參舉乾峰舉一不得舉二因緣師云乾峰老漢雖<a 
name="0485a16" id="0485a16"></a>解山頭鼓浪海底揚灰怎奈跛腳雲門原是慣吞秦<a 
name="0485a17" id="0485a17"></a>時<span class="gaiji">[車*度]<!--gaiji,,1[車*度],2&#x2834F;,3--></span>轢鑽底人出來道箇南山起雲北山下雨管教<a 
name="0485a18" id="0485a18"></a>乾峰只得趁風倒雨壇一場敗闕。</p><a 
name="0485a19" id="0485a19"></a><a 
name="0485a20" id="0485a20"></a><a 
name="0485a21" id="0485a21"></a><a 
name="0485a22" id="0485a22"></a><a 
name="0485a23" id="0485a23"></a><a 
name="0485a24" id="0485a24"></a><a 
name="0485a25" id="0485a25"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　　　　　嗣法孫燈慧重梓</p></div></div><a 
name="0485a26" id="0485a26"></a><a 
name="0485a27" id="0485a27"></a><a 
name="0485a28" id="0485a28"></a><a 
name="0485a29" id="0485a29"></a><a 
name="0485a30" id="0485a30"></a><p><span class="juanname">吹萬禪師語錄卷之三終</span></p>
<hr>【經文資訊】嘉興藏第 29 冊 No. B239 吹萬禪師語錄<br>【版本記錄】CBETA 電子佛典 Rev. 1.15 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7236.html?index=J29nB239" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB239_003 by HTTrack Website Copier/3.x [XR&CO'2008], Tue, 03 Jun 2014 00:39:44 GMT -->
</html>
