<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2011_001 by HTTrack Website Copier/3.x [XR&CO'2008], Mon, 02 Jun 2014 23:47:28 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga9734-2.gif?utmac=MO-30696269-4&amp;utmn=2143396735&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2011_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第48冊<br/>No.2011 最上乘論 (1卷)<br/>【唐 弘忍述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2011" sutra_name="最上乘論" sutra_juan="[卷1]">　
<a 
name="0377a12" id="0377a12"></a><a 
name="0377a13" id="0377a13"></a><a 
name="0377a14" id="0377a14"></a><p style="margin-left: 2em"><span class="juannum">No. 2011</span></p><a 
name="0377a15" id="0377a15"></a><p><span class="juanname">最上乘論</span></p><a 
name="0377a16" id="0377a16"></a><a 
name="0377a17" id="0377a17"></a><p style="margin-left: 4em"><span class="byline">第五祖弘忍禪師述</span></p><a 
name="0377a18" id="0377a18"></a><p style="text-indent: 0em; margin-left: 0em"><span class="linehead"></span>凡趣聖道悟解真宗。修心要論若其不護淨<a 
name="0377a19" id="0377a19"></a>者。一切行無由取見。願善知識如有寫者。用<a 
name="0377a20" id="0377a20"></a>心無令脫錯。恐誤後人。</p><a 
name="0377a21" id="0377a21"></a><p style="text-indent: 0em; margin-left: 0em"><span class="linehead"></span>夫修道之本體須識。當身心本來清淨不生<a 
name="0377a22" id="0377a22"></a>不滅無有分別。自性圓滿清淨之心。此是本<a 
name="0377a23" id="0377a23"></a>師。乃勝念十方諸佛。</p><a 
name="0377a24" id="0377a24"></a><p style="text-indent: 0em; margin-left: 0em"><span class="linehead"></span>問曰。何知自心本來清淨。答曰。十地經云。眾<a 
name="0377a25" id="0377a25"></a>生身中有金剛佛性。猶如日輪體明圓滿廣<a 
name="0377a26" id="0377a26"></a>大無邊。只為五陰黑雲之所覆。如瓶內燈光<a 
name="0377a27" id="0377a27"></a>不能照輝。譬如世間雲霧八方俱起天下陰<a 
name="0377a28" id="0377a28"></a>闇。日豈爛。也何故無光。光元不壞。只為雲霧<a 
name="0377a29" id="0377a29"></a>所覆。一切眾生清淨之心亦復如是。只為攀<a 
name="0377b01" id="0377b01"></a>緣妄念煩惱諸見黑雲所覆。但能凝然守心。<a 
name="0377b02" id="0377b02"></a>妄念不生。涅槃法自然顯現。故知自心本來<a 
name="0377b03" id="0377b03"></a>清淨。</p><a 
name="0377b04" id="0377b04"></a><p style="text-indent: 0em; margin-left: 0em"><span class="linehead"></span>問曰。何知自心本來不生不滅。答曰。維摩經<a 
name="0377b05" id="0377b05"></a>云。如無有生如無有滅。如者真如佛性自性<a 
name="0377b06" id="0377b06"></a>清淨。清淨者心之原也。真如本有不從緣生。<a 
name="0377b07" id="0377b07"></a>又云。一切眾生皆如也。眾賢聖亦如也。一切<a 
name="0377b08" id="0377b08"></a>眾生者。即我等是也。眾賢聖者。即諸佛是也。<a 
name="0377b09" id="0377b09"></a>名相雖別身中真如法性並同。不生不滅故<a 
name="0377b10" id="0377b10"></a>言皆如也。故知自心本來不生不滅。</p><a 
name="0377b11" id="0377b11"></a><p style="text-indent: 0em; margin-left: 0em"><span class="linehead"></span>問曰。何名自心為本師。答曰。此真心者。自然<a 
name="0377b12" id="0377b12"></a>而有不從外來。不□束修於三世中。所有至<a 
name="0377b13" id="0377b13"></a>親莫過自守於心。若識心者。守之則到彼岸。<a 
name="0377b14" id="0377b14"></a>迷心者。棄之則墮三塗。故知三世諸佛以自<a 
name="0377b15" id="0377b15"></a>心為本師。故論云。了然守心則妄念不起。則<a 
name="0377b16" id="0377b16"></a>是無生。故知心是本師。</p><a 
name="0377b17" id="0377b17"></a><p style="text-indent: 0em; margin-left: 0em"><span class="linehead"></span>問曰。何名自心勝念彼佛。答曰。常念彼佛不<a 
name="0377b18" id="0377b18"></a>免生死。守我本心則到彼岸。金剛經云。若以<a 
name="0377b19" id="0377b19"></a>色見我。以音聲求我。是人行邪道不能見如<a 
name="0377b20" id="0377b20"></a>來。故云。守本真心勝念他佛。又云。勝者只是<a 
name="0377b21" id="0377b21"></a>約行勸人之語。其實究竟果體平等無二。</p><a 
name="0377b22" id="0377b22"></a><p style="text-indent: 0em; margin-left: 0em"><span class="linehead"></span>問曰。眾生與佛真體既同。何故諸佛不生不<a 
name="0377b23" id="0377b23"></a>滅。受無量快樂自在無礙。我等眾生墮生死<a 
name="0377b24" id="0377b24"></a>中受種種苦耶。答曰。十方諸佛悟達法性。皆<a 
name="0377b25" id="0377b25"></a>自然照燎於心源。妄想不生正念不失。我所<a 
name="0377b26" id="0377b26"></a>心滅故得不受生死。不生死故即畢竟寂滅。<a 
name="0377b27" id="0377b27"></a>故知萬樂自歸。一切眾生迷於真性。不識心<a 
name="0377b28" id="0377b28"></a>本。種種妄緣不修正念故即憎愛心起。以憎<a 
name="0377b29" id="0377b29"></a>愛故則心器破漏。心器破漏故即有生死。有<a 
name="0377c01" id="0377c01"></a>生死故則諸苦自現。心王經云。真如佛性沒<a 
name="0377c02" id="0377c02"></a>在知見六識海中。沈淪生死不得解脫。努力<a 
name="0377c03" id="0377c03"></a>會是。守本真心妄念不生。我所心滅自然與<a 
name="0377c04" id="0377c04"></a>佛平等無二。</p><a 
name="0377c05" id="0377c05"></a><p style="text-indent: 0em; margin-left: 0em"><span class="linehead"></span>問曰。真如法性同一無二。迷應俱迷。悟應俱<a 
name="0377c06" id="0377c06"></a>悟。何故佛覺性。眾生昏迷因何故然。答曰。自<a 
name="0377c07" id="0377c07"></a>此已上入不思識分。非凡所及。識心故悟。<a 
name="0377c08" id="0377c08"></a>失性故迷。緣合即合說不可定。但信真諦守<a 
name="0377c09" id="0377c09"></a>自本心。故維摩經云。無自性無他性。法本無<a 
name="0377c10" id="0377c10"></a>生今即無滅。此悟即離二邊入無分別智。若<a 
name="0377c11" id="0377c11"></a>解此義但於行知法要。守心第一。此守心者。<a 
name="0377c12" id="0377c12"></a>乃是涅槃之根本入道之要門。十二部經之<a 
name="0377c13" id="0377c13"></a>宗三世諸佛之祖。</p><a 
name="0377c14" id="0377c14"></a><p style="text-indent: 0em; margin-left: 0em"><span class="linehead"></span>問曰。何知守本真心是涅槃之根本。答曰。涅<a 
name="0377c15" id="0377c15"></a>槃者體是寂滅無為安樂。我心既是真心。妄<a 
name="0377c16" id="0377c16"></a>想則斷。妄想斷故則具正念。正念具故寂照<a 
name="0377c17" id="0377c17"></a>智生。寂照智生故窮達法性。窮達法性故則<a 
name="0377c18" id="0377c18"></a>得涅槃。故知守本真心是涅槃之根本。</p><a 
name="0377c19" id="0377c19"></a><p style="text-indent: 0em; margin-left: 0em"><span class="linehead"></span>問曰。何知守本真心是入道之要門。答曰。乃<a 
name="0377c20" id="0377c20"></a>至舉一手爪畫佛形像。或造恒沙功德者。只<a 
name="0377c21" id="0377c21"></a>是佛。為教導無智慧眾生作當來勝報之業<a 
name="0377c22" id="0377c22"></a>及見佛之因。若願自早成佛者會是守本真<a 
name="0377c23" id="0377c23"></a>心。三世諸佛無量無邊。若有一人不守真心<a 
name="0377c24" id="0377c24"></a>得成佛者。無有是處。故經云。制心一處無事<a 
name="0377c25" id="0377c25"></a>不辦。故知守本真心是入道之要門也。</p><a 
name="0377c26" id="0377c26"></a><p style="text-indent: 0em; margin-left: 0em"><span class="linehead"></span>問曰。何知守本真心是十二部經之宗。答曰。<a 
name="0377c27" id="0377c27"></a>如來於一切經中。說一切罪福一切因緣果<a 
name="0377c28" id="0377c28"></a>報。成引一切山河大地草木等種種雜物起<a 
name="0377c29" id="0377c29"></a>無量無邊譬喻。或現無量神通種種變化者<a 
name="0378a01" id="0378a01"></a>只是佛。為教導無智慧眾生有種種欲心心<a 
name="0378a02" id="0378a02"></a>行萬差。是故如來隨其心門引入一乘。我既<a 
name="0378a03" id="0378a03"></a>體知眾生佛性本來清淨如雲底日。但了然<a 
name="0378a04" id="0378a04"></a>守本真心。妄念雲盡慧日即現。何須更多學<a 
name="0378a05" id="0378a05"></a>知見所生死苦一切義理及三世之事。譬如<a 
name="0378a06" id="0378a06"></a>磨鏡塵盡明自然現。則今於無明心中。學得<a 
name="0378a07" id="0378a07"></a>者終是不堪。若能了然不失正念。無為心中<a 
name="0378a08" id="0378a08"></a>學得者此是真學。雖言真學竟無所學。何以<a 
name="0378a09" id="0378a09"></a>故。我及涅槃二皆空故。更無二無一。故無所<a 
name="0378a10" id="0378a10"></a>學。法性雖空要須了然守本真心。妄念不生。<a 
name="0378a11" id="0378a11"></a>我所心滅故。涅槃經云。知佛不說法者。是名<a 
name="0378a12" id="0378a12"></a>具足多聞。故知守本真心。是十二部經之宗<a 
name="0378a13" id="0378a13"></a>也。</p><a 
name="0378a14" id="0378a14"></a><p style="text-indent: 0em; margin-left: 0em"><span class="linehead"></span>問曰。何知守本真心是三世諸佛之祖。答曰。<a 
name="0378a15" id="0378a15"></a>三世諸佛皆從心性中生。先守真心妄念不<a 
name="0378a16" id="0378a16"></a>生。我所心滅後得成佛。故知守本真心是三<a 
name="0378a17" id="0378a17"></a>世諸佛之祖也。上來四種問答。若欲廣說何<a 
name="0378a18" id="0378a18"></a>窮。吾今望。得汝自識本心是佛。是故慇懃勸<a 
name="0378a19" id="0378a19"></a>汝。千經萬論莫過守本真心。是要也。吾今努<a 
name="0378a20" id="0378a20"></a>力。按法華經示汝。大車寶藏明珠妙藥等物<a 
name="0378a21" id="0378a21"></a>汝自不取不服。窮苦奈何會是。妄念不生。我<a 
name="0378a22" id="0378a22"></a>所心滅一切功德自然圓滿。不假外求歸生<a 
name="0378a23" id="0378a23"></a>死苦。於一切處正念察心。莫愛現在樂種未<a 
name="0378a24" id="0378a24"></a>來苦。自誑誑他。不脫生死。努力努力。今雖無<a 
name="0378a25" id="0378a25"></a>常共作當來成佛之因。莫使三世虛度狂喪<a 
name="0378a26" id="0378a26"></a>功夫。經云。常處地獄如遊園觀。在餘惡道如<a 
name="0378a27" id="0378a27"></a>己舍宅。我等眾生今現如此。不覺不知驚怖<a 
name="0378a28" id="0378a28"></a>殺人了無出心。奇哉苦哉。若有初心學坐禪<a 
name="0378a29" id="0378a29"></a>者。依觀無量壽經端坐正念。閉目合口。心前<a 
name="0378b01" id="0378b01"></a>平視隨意近遠。作一日想守真心。念念莫住。<a 
name="0378b02" id="0378b02"></a>即善調氣息。莫使乍<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>乍細。則令人成病苦。<a 
name="0378b03" id="0378b03"></a>夜坐禪時或見一切善惡境界。或入青黃赤<a 
name="0378b04" id="0378b04"></a>白等諸三昧。或見身出大光明。或見如來身<a 
name="0378b05" id="0378b05"></a>相。或見種種變化。但知攝心莫著並皆是空。<a 
name="0378b06" id="0378b06"></a>妄想而見也。經云。十方國土皆如虛空。三界<a 
name="0378b07" id="0378b07"></a>虛幻唯是一心作。若不得定不見一切境界<a 
name="0378b08" id="0378b08"></a>者亦不須怪。但於行住坐臥中常了然守本<a 
name="0378b09" id="0378b09"></a>真心。會是妄念不生。我所心滅一切萬法不<a 
name="0378b10" id="0378b10"></a>出自心。所以諸佛廣說。如許多言教譬喻者。<a 
name="0378b11" id="0378b11"></a>只為眾生行行不同。遂使教門差別。其實八<a 
name="0378b12" id="0378b12"></a>萬四千法門。三乘八道位體七十二賢行宗。<a 
name="0378b13" id="0378b13"></a>莫過自心是本也。若能自識本心。念念磨鍊<a 
name="0378b14" id="0378b14"></a>莫住者即自見佛性也。於念念中常供養十<a 
name="0378b15" id="0378b15"></a>方恒沙諸佛。十二部經念念常轉。若了此心<a 
name="0378b16" id="0378b16"></a>源者一切心義自現。一切願具足一切行滿<a 
name="0378b17" id="0378b17"></a>一切皆辦不受後有。會是妄念不生。我所心<a 
name="0378b18" id="0378b18"></a>滅。捨此身已定得無生不可思議。努力莫造<a 
name="0378b19" id="0378b19"></a>大。如此真實不妄語難可得聞。聞而能行者<a 
name="0378b20" id="0378b20"></a>恒沙眾中莫過有一。行而能到者億叉劫中<a 
name="0378b21" id="0378b21"></a>希有一人。好好自安自靜。善調諸根。就視心<a 
name="0378b22" id="0378b22"></a>源。恒令照燎清淨。勿令無記心生。</p><a 
name="0378b23" id="0378b23"></a><p style="text-indent: 0em; margin-left: 0em"><span class="linehead"></span>問曰。何名無記心。答曰。諸攝心人為緣外境<a 
name="0378b24" id="0378b24"></a><span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>心小息。內鍊真心心未清淨時。於行住坐<a 
name="0378b25" id="0378b25"></a>臥中恒懲意看心。猶未能了了清淨獨照心<a 
name="0378b26" id="0378b26"></a>源。是名無記心也。亦是漏心猶不免生死大<a 
name="0378b27" id="0378b27"></a>病。況復總不守真心者。是人沈沒生死苦海。<a 
name="0378b28" id="0378b28"></a>何日得出。可憐。努力努力。經云。眾生若情誠<a 
name="0378b29" id="0378b29"></a>不內發者。於三世縱值恒沙諸佛無所能為。<a 
name="0378c01" id="0378c01"></a>經云。眾生識心自度。佛不能度眾生。若佛能<a 
name="0378c02" id="0378c02"></a>度眾生者。過去諸佛恒沙無量。何故我等不<a 
name="0378c03" id="0378c03"></a>成佛也。只是情誠不自內發。是故沈沒苦海。<a 
name="0378c04" id="0378c04"></a>努力努力。勤求本心勿令妄漏。過去不知。已<a 
name="0378c05" id="0378c05"></a>過亦不及。今身現在有遇得聞妙法。分明相<a 
name="0378c06" id="0378c06"></a>勸決解此語。了知守心。是第一道。不肯發至<a 
name="0378c07" id="0378c07"></a>誠心求願成佛受無量自在快樂。乃始轟轟<a 
name="0378c08" id="0378c08"></a>隨俗貪求名利。當來墮大地獄中。受種種苦<a 
name="0378c09" id="0378c09"></a>惱。將何所及。奈何奈何。努力努力。但能著破<a 
name="0378c10" id="0378c10"></a>衣<span class="gaiji">&#x98F1;<!--gaiji,飧,1[歹*食],2&#x98F1;,3--></span><span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>食。了然守本真心。佯癡不解語。最省<a 
name="0378c11" id="0378c11"></a>氣力而能有功。是大精進人也。世間迷人不<a 
name="0378c12" id="0378c12"></a>解此理。於無明心中。多涉艱辛廣修相善。望<a 
name="0378c13" id="0378c13"></a>得解脫。乃歸生死。若了然不失正念而度眾<a 
name="0378c14" id="0378c14"></a>生者。是有力菩薩。分明語汝等守心第一。若<a 
name="0378c15" id="0378c15"></a>不勤守者甚癡人也。不肯現在一生忍苦。欲<a 
name="0378c16" id="0378c16"></a>得當來萬劫受殃。聽汝更不知何囑。八風吹<a 
name="0378c17" id="0378c17"></a>不動者真是珍寶山也。若知果體者但對於<a 
name="0378c18" id="0378c18"></a>萬境。起恒沙作用巧辯若流。應病與藥。而能<a 
name="0378c19" id="0378c19"></a>妄念不生。我所心滅者真是出世丈夫。如來<a 
name="0378c20" id="0378c20"></a>在日歎何可盡。吾說此言者至心勸汝。不生<a 
name="0378c21" id="0378c21"></a>妄念。我所心滅則是出世之士。</p><a 
name="0378c22" id="0378c22"></a><p style="text-indent: 0em; margin-left: 0em"><span class="linehead"></span>問曰。云何是我所心滅。答曰。為有小許勝他<a 
name="0378c23" id="0378c23"></a>之心。自念我能如此者。是我所心涅槃中病<a 
name="0378c24" id="0378c24"></a>故。涅槃經曰。譬如虛空能容萬物。而此虛空<a 
name="0378c25" id="0378c25"></a>不自念言我能含容如是。此喻我所心滅趣<a 
name="0378c26" id="0378c26"></a>金剛三昧。</p><a 
name="0378c27" id="0378c27"></a><p style="text-indent: 0em; margin-left: 0em"><span class="linehead"></span>問曰。諸行人求真常寂者。只樂世間無常<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span><a 
name="0378c28" id="0378c28"></a>善。不樂第一義諦。真常妙善其理未見。只欲<a 
name="0378c29" id="0378c29"></a>發心緣義遂思。覺心起則是漏心。只欲亡心<a 
name="0379a01" id="0379a01"></a>則是無明昏住。又不當理。只欲不止心不緣<a 
name="0379a02" id="0379a02"></a>義即惡取空。雖受人身行畜生行。爾時無有<a 
name="0379a03" id="0379a03"></a>定慧方便。而不能解了明見佛性。只是行人<a 
name="0379a04" id="0379a04"></a>沈沒之處。若為超得到無餘涅槃。願示真心。<a 
name="0379a05" id="0379a05"></a>答曰。會是信心具足志願成就緩緩靜心。更<a 
name="0379a06" id="0379a06"></a>重教汝。好自閑靜身心。一切無所攀緣。端坐<a 
name="0379a07" id="0379a07"></a>正念善調氣息。懲其心不在內不在外不在<a 
name="0379a08" id="0379a08"></a>中間。好好如如穩看看熟則了見此心識流<a 
name="0379a09" id="0379a09"></a>動。猶如水流陽焰曄曄不住。既見此識時唯<a 
name="0379a10" id="0379a10"></a>是不內不外。緩緩如如穩看看熟則返覆銷<a 
name="0379a11" id="0379a11"></a>融虛凝湛住。其此流動之識颯然自滅。滅此<a 
name="0379a12" id="0379a12"></a>識者乃是滅十地菩薩眾中障惑。此識滅已<a 
name="0379a13" id="0379a13"></a>其心即虛凝寂淡泊皎潔泰然。吾更不能說<a 
name="0379a14" id="0379a14"></a>其形狀。汝若欲得者。取涅槃經第三卷中金<a 
name="0379a15" id="0379a15"></a>剛身品及維摩經第三卷見阿<span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>佛品。緩緩<a 
name="0379a16" id="0379a16"></a>尋思細心搜撿熟看。若此經熟實得能於行<a 
name="0379a17" id="0379a17"></a>住坐臥及對五欲八風不失此心者。是人梵<a 
name="0379a18" id="0379a18"></a>行已立所作已辦。究竟不受生死之身。五欲<a 
name="0379a19" id="0379a19"></a>者色聲香味觸。八風者利衰毀譽稱譏苦樂。<a 
name="0379a20" id="0379a20"></a>此是行人磨鍊佛性處。甚莫怪今身不得自<a 
name="0379a21" id="0379a21"></a>在。經曰。世間無佛住處菩薩不得現用。要脫<a 
name="0379a22" id="0379a22"></a>此報身。眾生過去根有利鈍不可判。上者一<a 
name="0379a23" id="0379a23"></a>念間。下者無量劫。若有力時隨眾生性起菩<a 
name="0379a24" id="0379a24"></a>薩善根。自利利他莊嚴佛土。要須了四依乃<a 
name="0379a25" id="0379a25"></a>窮實相。若依文執則失真宗。諸比丘等汝學<a 
name="0379a26" id="0379a26"></a>他出家修道。此是出家出生死枷。是名出家。<a 
name="0379a27" id="0379a27"></a>正念具足修道得成。乃至解身支節。臨命終<a 
name="0379a28" id="0379a28"></a>時不失正念。即得成佛。弟子上來集此論者。<a 
name="0379a29" id="0379a29"></a>直以信心依文取義作如是說。實非了了證<a 
name="0379b01" id="0379b01"></a>知。若乖聖理者。願懺悔除滅。若當聖道者。迴<a 
name="0379b02" id="0379b02"></a>施眾生。願皆識本心。一時成佛。聞者努力當<a 
name="0379b03" id="0379b03"></a>來成佛。願在前度我門徒。</p><a 
name="0379b04" id="0379b04"></a><p style="text-indent: 0em; margin-left: 0em"><span class="linehead"></span>問曰。此論從首至末。皆顯自心是道。未知果<a 
name="0379b05" id="0379b05"></a>行二門是何門攝。答曰。此論顯一乘為宗。然<a 
name="0379b06" id="0379b06"></a>其至意道迷趣。解自免生死。乃能度人直言<a 
name="0379b07" id="0379b07"></a>自利不說利他。約行門攝。若有人依文行者<a 
name="0379b08" id="0379b08"></a>即在前成佛。若我誑汝當來墮十八地獄。指<a 
name="0379b09" id="0379b09"></a>天地為誓。若不信我世世被虎狼所食。</p><a 
name="0379b10" id="0379b10"></a><p><span class="juanname">最上乘論一卷<span class="note">(終)</span></span></p><a 
name="0379b11" id="0379b11"></a><div class="w"><div style="margin-left: 1em"><p style="text-indent: 0em; margin-left: 1em"><span class="linehead"></span>以此所冀。</p><a 
name="0379b12" id="0379b12"></a><p style="text-indent: 0em; margin-left: 0em"><span class="linehead"></span>聖壽萬歲十方法界含靈同入如來果海云。</p><a 
name="0379b13" id="0379b13"></a><p style="text-indent: 0em; margin-left: 1em"><span class="linehead"></span>校正雪<span class="gaiji">&#x8A14;<!--gaiji,,1[山/言],2&#x8A14;,3--></span>　刻手一訓等二十　化主印珠<a 
name="0379b14" id="0379b14"></a>慧澄道熙</p><a 
name="0379b15" id="0379b15"></a><p style="text-indent: 0em; margin-left: 1em"><span class="linehead"></span>隆慶四年庚午仲春全羅道同福地安心寺<a 
name="0379b16" id="0379b16"></a>開板</p><a 
name="0379b17" id="0379b17"></a><p style="text-indent: 0em; margin-left: 1em"><span class="linehead"></span>欽捨小財雕刻現論。以屬宣流。伏冀人人<a 
name="0379b18" id="0379b18"></a>守真心。箇箇證果體。</p><a 
name="0379b19" id="0379b19"></a><p style="text-indent: 0em; margin-left: 1em"><span class="linehead"></span><span class="gaiji">&#x65F9;<!--gaiji,時,1[ㄓ/日],2&#x65F9;,3--></span>正德六歲丙申林鐘穀旦　尼妙嚴　白</p></div></div>
<hr>【經文資訊】大正藏第 48 冊 No. 2011 最上乘論<br>【版本記錄】CBETA 電子佛典 Rev. 1.10 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexd4ea.html?index=T48n2011" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2011_001 by HTTrack Website Copier/3.x [XR&CO'2008], Mon, 02 Jun 2014 23:47:28 GMT -->
</html>
