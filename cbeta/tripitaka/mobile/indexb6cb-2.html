<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T85n2787_001 by HTTrack Website Copier/3.x [XR&CO'2008], Mon, 02 Jun 2014 23:55:08 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3973-2.gif?utmac=MO-30696269-4&amp;utmn=378798695&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT85&amp;utmp=%2Fmobile%2Findex.php%3Findex%3DT85n2787_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第85冊<br/>No.2787 四分戒本疏卷第一．第二．第三 (3卷)<br/>【】<br/>第 1 卷</p>
	<a href="indexbb23.html?index=T85n2787_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T85">
<div class="root" id="2787" sutra_name="四分戒本疏卷第一．第二．第三" sutra_juan="[卷1]">　
<a 
name="0567a01" id="0567a01"></a><a 
name="0567a02" id="0567a02"></a><p style="margin-left: 2em"><span class="juannum">No. 2787 [cf. Nos. 1429, 1806]</span></p><a 
name="0567a03" id="0567a03"></a><p><span class="juanname">四分戒本疏卷第一</span></p><a 
name="0567a04" id="0567a04"></a><a 
name="0567a05" id="0567a05"></a><p style="text-indent: 0em; margin-left: 0em"><span class="linehead"></span>凡欲開發經題。先作三門分別。後乃隨文解<a 
name="0567a06" id="0567a06"></a>釋。言三門者。第一舉宗攝教旨歸。第二知教<a 
name="0567a07" id="0567a07"></a>旨歸第三正釋戒經題目。言舉宗攝教者。聖<a 
name="0567a08" id="0567a08"></a>教雖眾略有三種。一修多羅藏。二毘尼藏。三<a 
name="0567a09" id="0567a09"></a>阿毘達磨藏。言修陀羅者。所謂諸經。言毘尼<a 
name="0567a10" id="0567a10"></a>者。謂諸戒律。言阿毘曇者。即是諸論。今此戒<a 
name="0567a11" id="0567a11"></a>本三藏之中。乃是第二毘尼藏攝。言知教旨<a 
name="0567a12" id="0567a12"></a>歸者。此戒所言為以義通論兼詮定惠。故四<a 
name="0567a13" id="0567a13"></a>分律云。何名增戒學。所謂增戒增心增惠。是<a 
name="0567a14" id="0567a14"></a>名增戒學。良以止作俱戒故爾。今以宗求唯<a 
name="0567a15" id="0567a15"></a>戒學分別。就此戒學兩料簡　第一受戒法<a 
name="0567a16" id="0567a16"></a>門。第　隨戒行相。言受戒者。創發要期。斷<a 
name="0567a17" id="0567a17"></a>惡修善。建志成就。納法在心目之為受。言隨<a 
name="0567a18" id="0567a18"></a>戒者。受興於前持心後起義順受體　說之為<a 
name="0567a19" id="0567a19"></a>隨。就受隨二門各開為兩。謂受門二者。為<a 
name="0567a20" id="0567a20"></a>障戒法有為不能孤起。藉因託緣然後方發。<a 
name="0567a21" id="0567a21"></a>故明能發之緣。既有其緣必有所得故。次第<a 
name="0567a22" id="0567a22"></a>二所發戒體。言受緣者。寔以位階聖凡報殊<a 
name="0567a23" id="0567a23"></a>男女託緣不同。四分律辨五種受戒。一曰善<a 
name="0567a24" id="0567a24"></a>來。二稱上法。三名三歸。四曰八教。五曰羯<a 
name="0567a25" id="0567a25"></a>磨。斯之五名備如常釋。第二言受體者。撮<a 
name="0567a26" id="0567a26"></a>要而論不出二種。一曰作戒。二無作戒。言<a 
name="0567a27" id="0567a27"></a>作戒者。方便身口造趣營為。稱之為作。二無<a 
name="0567a28" id="0567a28"></a>作者。一發續現四心三性始末。恒有不藉緣。<a 
name="0567a29" id="0567a29"></a>辯字曰無作。斯之二種俱有懸防。同稱為戒。<a 
name="0567b01" id="0567b01"></a>若也作戒以色為體。言無作戒非色非心<a 
name="0567b02" id="0567b02"></a>　第二次辯隨戒二門者。第一專精不犯。第二<a 
name="0567b03" id="0567b03"></a>犯已能悔。言專精者。上行之流。一往順教<a 
name="0567b04" id="0567b04"></a>惡離善行。稱曰專精。但持有二。一明止持。<a 
name="0567b05" id="0567b05"></a>二明作持。言止持者。念智捨等謹護身□<a 
name="0567b06" id="0567b06"></a>造諸惡。稱之為止。止而無違順受之潔故曰<a 
name="0567b07" id="0567b07"></a>止持。言作持者。奉順聖教。作法作事對事作<a 
name="0567b08" id="0567b08"></a>法。稱之為作。作而順受故號作持。第二犯<a 
name="0567b09" id="0567b09"></a>已能悔者。不謹之人放縱身口違禁興過。不<a 
name="0567b10" id="0567b10"></a>修善行污本所受。名之為犯。慚愧追謝還令<a 
name="0567b11" id="0567b11"></a>復本。亦名為持。雖非一往善成然亦毀而還<a 
name="0567b12" id="0567b12"></a>復。第二白法故名犯。已能懺悔持。然犯有<a 
name="0567b13" id="0567b13"></a>二。一者作犯。現違聖教廣造諸過。稱為作犯。<a 
name="0567b14" id="0567b14"></a>二者止犯。不准教奉修止而有違。故名止犯。<a 
name="0567b15" id="0567b15"></a>對斯二犯悔而還復。並稱為持。上來已辨教<a 
name="0567b16" id="0567b16"></a>之宗旨。其唯受隨若無其受則行無所起。以<a 
name="0567b17" id="0567b17"></a>有受故眾行得生。若無隨行便有戒羸等失。<a 
name="0567b18" id="0567b18"></a>以有隨故令受光潔。故地持云。此二種戒攝<a 
name="0567b19" id="0567b19"></a>受無量諸餘淨戒。是故須受隨二法　就受<a 
name="0567b20" id="0567b20"></a>門中廣釋緣體。先明受緣。後辯受體。言受<a 
name="0567b21" id="0567b21"></a>緣者。八門解義。第一釋名。第二解義總別。第<a 
name="0567b22" id="0567b22"></a>三能秉教人師徒位別。第四教所被者。聖凡<a 
name="0567b23" id="0567b23"></a>不等。第五藉緣多少。第六辨此諸緣發戒時<a 
name="0567b24" id="0567b24"></a>節。第七受持頓漸。第八校量勝劣　第一<a 
name="0567b25" id="0567b25"></a>釋名者。諸部立名多少不定。或立四受言無<a 
name="0567b26" id="0567b26"></a>上法。或立六受取律中八比丘內。自稱比丘。<a 
name="0567b27" id="0567b27"></a>是自誓受戒不然之義。今約四分定立五受。<a 
name="0567b28" id="0567b28"></a>言五受者。謂善來．上法．三歸．八敬．羯磨等<a 
name="0567b29" id="0567b29"></a>是。言善來者。此人宿殖妙因道根深。後聞佛<a 
name="0567c01" id="0567c01"></a>說法契。謂初果深厭生死悕求出家。佛言。善<a 
name="0567c02" id="0567c02"></a>來比丘即發戒品故曰善來。亦可此等諸人<a 
name="0567c03" id="0567c03"></a>深厭生死悕求出家。佛命善來即發具足故<a 
name="0567c04" id="0567c04"></a>曰善來。言上法者。性定之理超出相。有物莫<a 
name="0567c05" id="0567c05"></a>能加故稱上法。無欲迦葉修道進德。惑盡<a 
name="0567c06" id="0567c06"></a>解滿會增上法而發具戒。故曰上法。亦可盡<a 
name="0567c07" id="0567c07"></a>無生智起出學表會而得戒故曰上法。故母<a 
name="0567c08" id="0567c08"></a>經中建立善根上受具足。言三歸者。此等諸<a 
name="0567c09" id="0567c09"></a>人未感如來玄悟見道。但說託小聖諸阿羅<a 
name="0567c10" id="0567c10"></a>漢等。以為良緣之深厭三有悕求出家。母云。<a 
name="0567c11" id="0567c11"></a>諸羅漢等教令剃頭染衣。憑仗三寶歸依心<a 
name="0567c12" id="0567c12"></a>成即發具足。故曰三歸。之名三語。言八敬<a 
name="0567c13" id="0567c13"></a>者。佛抑女人不聽在道。波闍聞之生厭離。遂<a 
name="0567c14" id="0567c14"></a>自剃頭倚立祇桓。阿難見已為其三請。如來<a 
name="0567c15" id="0567c15"></a>遙宣敬法。阿難傳授。愛道聞之。尊斯八法<a 
name="0567c16" id="0567c16"></a>作奉行之意即發具足。故曰八敬。言羯磨<a 
name="0567c17" id="0567c17"></a>者。斯等人輩要假強緣。扶彼弱因方能發戒<a 
name="0567c18" id="0567c18"></a>緣。彼僧眾羯磨言下而發戒品隱其能秉就<a 
name="0567c19" id="0567c19"></a>所秉彰名。故曰羯磨受戒。此五受法得名有<a 
name="0567c20" id="0567c20"></a>四。善來體境。善謂行者求戒心。來是聖教。<a 
name="0567c21" id="0567c21"></a>故惑可讚嘆受名有心受戒。佛言善來故爾。<a 
name="0567c22" id="0567c22"></a>上法從境又可當體受。受名建立。善根上受<a 
name="0567c23" id="0567c23"></a>具足故。謂盡無生智歸敬二受。約境就心。<a 
name="0567c24" id="0567c24"></a>羯磨從教。亦可功德。謂名辯事故　第二總<a 
name="0567c25" id="0567c25"></a>別。四受是別。羯磨是總。以從遠緣彰名。或<a 
name="0567c26" id="0567c26"></a>四或六。而羯磨統收故說為總　問。羯磨受<a 
name="0567c27" id="0567c27"></a>戒既有四緣。何故獨彰羯磨。餘不彰名者何。<a 
name="0567c28" id="0567c28"></a>一釋云。從餘緣彰名乃有多種。今且隱別就<a 
name="0567c29" id="0567c29"></a>通以彰名羯磨。何足為妨　第三秉人多論<a 
name="0568a01" id="0568a01"></a>判言。見諦自得。餘六從他。彼對七受釋故。今<a 
name="0568a02" id="0568a02"></a>類彼論以判此五遠而言之。盡從佛受。以佛<a 
name="0568a03" id="0568a03"></a>出世有是法故。若以義推。上法得戒名為自<a 
name="0568a04" id="0568a04"></a>受。餘之四種是從他得。云何上法名為自受。<a 
name="0568a05" id="0568a05"></a>論云。以根本而言。由佛說法得證無漏發於<a 
name="0568a06" id="0568a06"></a>具足。名從佛受。以義而推。自以盡智明明<a 
name="0568a07" id="0568a07"></a>現前而得具戒。又名自得不從他受。故心論<a 
name="0568a08" id="0568a08"></a>云。若法者佛五比丘受師等。若爾何故論云<a 
name="0568a09" id="0568a09"></a>從他教得。答。此據遠因而說。善來八敬是佛<a 
name="0568a10" id="0568a10"></a>所秉名從佛受。三歸羯磨弟子所是從弟子<a 
name="0568a11" id="0568a11"></a>言敬下得　第四所被分別。四分律辨善來<a 
name="0568a12" id="0568a12"></a>受戒局在聖位。故律中云。見法得法得果<a 
name="0568a13" id="0568a13"></a>證已去得無漏解。厭心出家。至順之極。方應<a 
name="0568a14" id="0568a14"></a>善來發具足戒。內凡已還想心所聞。非至<a 
name="0568a15" id="0568a15"></a>順之極。故闕不度。又上法受者。要第四果以<a 
name="0568a16" id="0568a16"></a>其或盡解滿故爾。三歸八敬內凡已上。是以<a 
name="0568a17" id="0568a17"></a>多論此二受法不羸不捨。故知內凡已去。言<a 
name="0568a18" id="0568a18"></a>羯磨受者。始興為凡。一興已後三人通被。如<a 
name="0568a19" id="0568a19"></a>涅槃經淨行梵志得初果。已羯磨為受。四分<a 
name="0568a20" id="0568a20"></a>律中蓮花色尼亦同此例　第五藉緣多少。<a 
name="0568a21" id="0568a21"></a>善來受戒具。四緣得一證初果。文言。見法得<a 
name="0568a22" id="0568a22"></a>法已前有出家善心。文言。欲於如來法中修<a 
name="0568a23" id="0568a23"></a>梵行故三假對佛形。文云。前白佛言。四假<a 
name="0568a24" id="0568a24"></a>佛教。謂聖命善來上法受戒具三緣發。一假<a 
name="0568a25" id="0568a25"></a>佛教授。如見論說。二有祈戒心。是以餘文<a 
name="0568a26" id="0568a26"></a>羅漢沙彌無出家意故。但得其果明須有心。<a 
name="0568a27" id="0568a27"></a>三得無漏空解。謂盡智現前即得具戒。三語<a 
name="0568a28" id="0568a28"></a>受戒亦具三緣。一假弟子形對法羅漢。二假<a 
name="0568a29" id="0568a29"></a>弟子教。謂受三歸言辭無缺。三歸依心成領<a 
name="0568b01" id="0568b01"></a>前歸依故能得戒。八敬受戒具四緣發。一假<a 
name="0568b02" id="0568b02"></a>佛八敬之教。二假弟子形。三弟子教。謂口<a 
name="0568b03" id="0568b03"></a>宣八敬四奉行之意故。愛道自陳。我等頂受。<a 
name="0568b04" id="0568b04"></a>羯磨受戒具足四緣。如律所說。一僧數滿<a 
name="0568b05" id="0568b05"></a>足緣。二教法成就緣。三結界成就緣。四<a 
name="0568b06" id="0568b06"></a>身無遮難緣。若具此四是大比丘得成戒本。<a 
name="0568b07" id="0568b07"></a>犯戒之人四中若闕非大比丘。順此四方成<a 
name="0568b08" id="0568b08"></a>比丘　問。善來等受以心為緣。羯磨一受何<a 
name="0568b09" id="0568b09"></a>故不爾　答。羯磨非不有心。以假外緣作法。<a 
name="0568b10" id="0568b10"></a>從強以辨故沒因名。又可羯磨四心俱得。恐<a 
name="0568b11" id="0568b11"></a>濫不辨心緣。又准母論。四以心為緣。羯磨<a 
name="0568b12" id="0568b12"></a>一受雖文不列。要亦須心故。律文眠睡狂等<a 
name="0568b13" id="0568b13"></a>不得戒故　第六得戒時節。善來受者。唱善<a 
name="0568b14" id="0568b14"></a>來竟即發具足。故律云。乃至得盡。若原上<a 
name="0568b15" id="0568b15"></a>法受戒盡智現前時得。以小乘分齊羅漢梵<a 
name="0568b16" id="0568b16"></a>行已立。自然戒淨故更不從他受戒　問。此<a 
name="0568b17" id="0568b17"></a>上法得者得作無作不　答。以非作法但得無<a 
name="0568b18" id="0568b18"></a>作　問。既非作戒。何因得發無作戒者　答。<a 
name="0568b19" id="0568b19"></a>以非學為故無其作。以道力故得無作戒。三<a 
name="0568b20" id="0568b20"></a>歸受戒第三語竟即發具戒。八敬受戒說第<a 
name="0568b21" id="0568b21"></a>八訖即得戒品。羯磨一受羯磨竟便發具戒。<a 
name="0568b22" id="0568b22"></a>諸論大同　第七受捨漸頓。先明受漸頓。羯<a 
name="0568b23" id="0568b23"></a>磨一受亦漸亦頓。餘之四受頓而非漸。漸頓<a 
name="0568b24" id="0568b24"></a>如何。羯磨漸頓先受五戒　次受十戒。後受<a 
name="0568b25" id="0568b25"></a>具戒。是名為漸。若不受五十。直受具戒得三<a 
name="0568b26" id="0568b26"></a>種戒。說之為頓　問。若一時受得三種戒者。<a 
name="0568b27" id="0568b27"></a>何須漸受　答。染習佛法必須次第。先受五<a 
name="0568b28" id="0568b28"></a>戒以自調伏。信樂漸增。次受十戒善心轉深。<a 
name="0568b29" id="0568b29"></a>次受具戒。如是次第得佛法味。好樂堅固<a 
name="0568c01" id="0568c01"></a>可退敗不失次第不破威儀。如遊大海漸漸<a 
name="0568c02" id="0568c02"></a>深入。一時受者既失次第又彼威儀。故須漸<a 
name="0568c03" id="0568c03"></a>受　問。一時頓受得三戒者。其無作體為一<a 
name="0568c04" id="0568c04"></a>為三　答。但發具戒一無作體更無餘二無<a 
name="0568c05" id="0568c05"></a>作之體　若爾便是一戒如何言三　答。比<a 
name="0568c06" id="0568c06"></a>丘受得防殺無作。與沙彌俗人同戒者。其實<a 
name="0568c07" id="0568c07"></a>體一。是以多論家據其體。望三人始終位別<a 
name="0568c08" id="0568c08"></a>言得三戒。理實無三　問。所以知但一無三<a 
name="0568c09" id="0568c09"></a>　答。即此論文解次第受中。俗人下品五戒。<a 
name="0568c10" id="0568c10"></a>次中品心受沙彌戒前五戒。仍本下品。五戒<a 
name="0568c11" id="0568c11"></a>外發方為中品。上品心受具本前二品。仍猶<a 
name="0568c12" id="0568c12"></a>下中五十外發始為上品。據斯二驗次第漸<a 
name="0568c13" id="0568c13"></a>受。三時心別同戒無作不發三。豈況一人<a 
name="0568c14" id="0568c14"></a>時受者而得有三。故知漸次望位別作三。非<a 
name="0568c15" id="0568c15"></a>體有三亦可。心論云。一切因一切支得三戒<a 
name="0568c16" id="0568c16"></a>者。三時漸受。受既時別。重發無作有三體故。<a 
name="0568c17" id="0568c17"></a>若論頓受。受既一時。方可名為望位為三　非<a 
name="0568c18" id="0568c18"></a>體有三　次解捨之漸頓。若望四受受捨俱<a 
name="0568c19" id="0568c19"></a>頓。羯磨捨受並含漸頓。為但羯磨一受。受制<a 
name="0568c20" id="0568c20"></a>局漸捨兼漸頓　問。羯磨頓受既得三戒。捨<a 
name="0568c21" id="0568c21"></a>時云何　答。義含漸頓。若也要心三戒俱<a 
name="0568c22" id="0568c22"></a>捨則頓失三。是名頓捨。若言我作沙彌但捨<a 
name="0568c23" id="0568c23"></a>具戒。言作優婆塞者又捨十戒。又言我三歸<a 
name="0568c24" id="0568c24"></a>人方捨五戒名為漸頓　問。受之與捨俱頓<a 
name="0568c25" id="0568c25"></a>並漸。或以漸受頓捨。此三可爾。若本頓受<a 
name="0568c26" id="0568c26"></a>但得具戒。一無作體云何漸捨。若得漸捨便<a 
name="0568c27" id="0568c27"></a>成三體。如何言一　答。比丘一時受防殺。無<a 
name="0568c28" id="0568c28"></a>作通沙彌俗人共有防非。是故捨時要心捨。<a 
name="0568c29" id="0568c29"></a>具不捨十戒。若與沙彌戒同隨心則在。故律<a 
name="0569a01" id="0569a01"></a>文言。我作沙彌以十對五義亦同爾。故言。我<a 
name="0569a02" id="0569a02"></a>作優婆塞。是以論說據體通三人共用義。故<a 
name="0569a03" id="0569a03"></a>望位說三。非體有三。如此釋時頓受漸捨義<a 
name="0569a04" id="0569a04"></a>亦無防。故多六譬如樹葉。夏青黃冬時則白。<a 
name="0569a05" id="0569a05"></a>豈體有殊。隨時異故樹葉色異。而始終一葉。<a 
name="0569a06" id="0569a06"></a>戒亦如是。常是一戒隨位異。是以羯磨一受。<a 
name="0569a07" id="0569a07"></a>受捨俱頓並漸。善來等四唯頓非漸。以無作<a 
name="0569a08" id="0569a08"></a>法捨故　第八優劣如多論說。若就災患有<a 
name="0569a09" id="0569a09"></a>無。四受是勝。羯磨為劣。若取任持佛法利<a 
name="0569a10" id="0569a10"></a>益寬長。羯磨一勝。餘四受劣。言四勝一劣者。<a 
name="0569a11" id="0569a11"></a>羯磨受者內實凡夫。福得淺薄感得此戒。多<a 
name="0569a12" id="0569a12"></a>諸災患容有厭上忻下。奉持心劣。令戒有羸。<a 
name="0569a13" id="0569a13"></a>餘四受法內凡已去。理解心中受得斯戒。持<a 
name="0569a14" id="0569a14"></a>心堅固。肥而不羸。二者羯磨凡夫容有不樂<a 
name="0569a15" id="0569a15"></a>道法捨本所受。餘四受法樂道情慇理無退<a 
name="0569a16" id="0569a16"></a>捨。三者羯磨容有轉為二形。餘四受法復<a 
name="0569a17" id="0569a17"></a>無此變。四者羯磨受人或起邪見斷捨善根。<a 
name="0569a18" id="0569a18"></a>餘四理解不斷善根。羯磨一受或有上四故<a 
name="0569a19" id="0569a19"></a>稱為劣。餘四受法無前過非。是以名勝。此對<a 
name="0569a20" id="0569a20"></a>始興。若聖人受亦是其勝。言一勝四劣者。羯<a 
name="0569a21" id="0569a21"></a>磨一受乃具六義。一是時長。謂通現未。二<a 
name="0569a22" id="0569a22"></a>安遍三方。除<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>單曰報兼男女。四位該凡聖。<a 
name="0569a23" id="0569a23"></a>五所被無數。六多坐作法。以斯諸義佛法始<a 
name="0569a24" id="0569a24"></a>終。以白四羯磨為宗本。能繼續三寶作無<a 
name="0569a25" id="0569a25"></a>邊利益。有任持之功莫大羯磨。故說為勝。餘<a 
name="0569a26" id="0569a26"></a>四受中善來一受終盡雙林。自外三受中間<a 
name="0569a27" id="0569a27"></a>即止。又局閻浮不該餘二。凡聖位差報局<a 
name="0569a28" id="0569a28"></a>男女。對前六義互各<span class="gaiji">闕<!--gaiji,闕,1[門@報],2&#x28DC2;,3--></span>少。紹繼功徵故稱四<a 
name="0569a29" id="0569a29"></a>劣。發戒緣竟　第二次辨受體。於中四門料<a 
name="0569b01" id="0569b01"></a>簡。第一釋名出體二戒先後。第二受隨同異。<a 
name="0569b02" id="0569b02"></a>第三辨發戒緣。第四所發多少　第一言釋<a 
name="0569b03" id="0569b03"></a>名者。戒相雖眾義要二種。一曰作戒。二無作<a 
name="0569b04" id="0569b04"></a>戒。先釋別名作與無作。次解通名所目之戒。<a 
name="0569b05" id="0569b05"></a>言作者謂方便身口起動造作。稱之為作。故<a 
name="0569b06" id="0569b06"></a>心論云。作者身動方便。言無作者身動滅已<a 
name="0569b07" id="0569b07"></a>與餘識俱彼法隨生。名為無作。如善受戒。穢<a 
name="0569b08" id="0569b08"></a>污無記心現在前善戒隨生。惡戒亦爾。次釋<a 
name="0569b09" id="0569b09"></a>通名戒者。此作無作俱有懸防。咸稱為戒。依<a 
name="0569b10" id="0569b10"></a>善生經通有五名。一名為制。制斷一切諸不<a 
name="0569b11" id="0569b11"></a>善故名之為戒。又名迮隘。雖有諸惡性不容<a 
name="0569b12" id="0569b12"></a>受故名戒。又名清涼。遮熱煩惱令不入故。又<a 
name="0569b13" id="0569b13"></a>名為上。能上天堂至無上道。又名學。調伏<a 
name="0569b14" id="0569b14"></a>心智故名戒。此之五咸是義用釋名。是故從<a 
name="0569b15" id="0569b15"></a>用立名。稱之為戒。然於五中迮隘清涼是義<a 
name="0569b16" id="0569b16"></a>名。餘三用名　問。何故得知有作無作　答。<a 
name="0569b17" id="0569b17"></a>諸論廣明二種戒體。一如心論。第三羯磨剎<a 
name="0569b18" id="0569b18"></a>那作及無作根本業道。又云。身口作前二有<a 
name="0569b19" id="0569b19"></a>對。身口無作俱不可見無對。二多論云。初<a 
name="0569b20" id="0569b20"></a>念戒有身口教及無教。第二念唯有無教無<a 
name="0569b21" id="0569b21"></a>有有教。十住毘婆娑云。律義善根有其二種。<a 
name="0569b22" id="0569b22"></a>一者有作。二者無作。作者是色無作非色非<a 
name="0569b23" id="0569b23"></a>心。以斯文故明知戒有二種　問。何須作<a 
name="0569b24" id="0569b24"></a>無作者　答。若無其作無作無所從生。若無<a 
name="0569b25" id="0569b25"></a>無作不可一形防非。故須兩戒　此位言耳。如<a 
name="0569b26" id="0569b26"></a>上法得戒。以道力故得無作戒　次辨戒體。<a 
name="0569b27" id="0569b27"></a>若依多論。作無作戒並是色法為體。此義<a 
name="0569b28" id="0569b28"></a>可謂六種分別。一有為無為分別。二戒俱是<a 
name="0569b29" id="0569b29"></a>有為法聚非三無為故。第二有為中三聚分<a 
name="0569c01" id="0569c01"></a>別。作無作戒並色法為體。心及四相不相應<a 
name="0569c02" id="0569c02"></a>法。是其戒因故。論云作及無作假色。是分別<a 
name="0569c03" id="0569c03"></a>色陰。第三色聚中三色分別。一可見有對色。<a 
name="0569c04" id="0569c04"></a>謂五根四坐。三不可見無對色。謂法入中<a 
name="0569c05" id="0569c05"></a>無作。若言作戒前二色收。無作戒者第三色<a 
name="0569c06" id="0569c06"></a>攝故。伽心二論云。身作可見有對。口作不可<a 
name="0569c07" id="0569c07"></a>見有對。身口無作俱不可見無對。論其身作<a 
name="0569c08" id="0569c08"></a>前二色中唯色入攝。口作戒者是聲入收。非<a 
name="0569c09" id="0569c09"></a>餘八色其二無作並法入攝。此作無作俱是<a 
name="0569c10" id="0569c10"></a>色陰。第四就色聲中報方便分別。色雖通<a 
name="0569c11" id="0569c11"></a>報及方便。然身作是方便非報。故心論云。作<a 
name="0569c12" id="0569c12"></a>者身動身方便。口作唯方便。以聲非報法故。<a 
name="0569c13" id="0569c13"></a>身口二無作非報非方便。第五三性分別。身<a 
name="0569c14" id="0569c14"></a>口色聲是善非餘兩。故心論云。以清淨心動<a 
name="0569c15" id="0569c15"></a>身口名善作等。即向初色有二十種。前十二<a 
name="0569c16" id="0569c16"></a>唯無記。後八高下長短方圓正不正。通三<a 
name="0569c17" id="0569c17"></a>性局取善邊。身作戒體。三聲之中謂除第二<a 
name="0569c18" id="0569c18"></a>因。不受四大聲如風零等。唯無記故。就初因<a 
name="0569c19" id="0569c19"></a>受四大聲。第三因俱聲。此二通三性中亦取<a 
name="0569c20" id="0569c20"></a>善聲邊為口作體。汎論身口無作通於二性。<a 
name="0569c21" id="0569c21"></a>今論戒故是善性攝。第六始終分別。此善作<a 
name="0569c22" id="0569c22"></a>中通於終始不取始。謂始從請師終至羯磨。<a 
name="0569c23" id="0569c23"></a>未竟要心。未熟善而非戒。第三羯磨一剎那。<a 
name="0569c24" id="0569c24"></a>須要其心滿思願成就善。而是戒故局取終。<a 
name="0569c25" id="0569c25"></a>然依得宗無作之戒。定用非色非心為體。作<a 
name="0569c26" id="0569c26"></a>戒者取文不定。或有取文色心為體。故論文<a 
name="0569c27" id="0569c27"></a>言。業者非直音聲。要以心力助成。故知身<a 
name="0569c28" id="0569c28"></a>業亦名以心力助成。明知二業色入為體。又<a 
name="0569c29" id="0569c29"></a>引論文以心為體。是故論言。離心無思無身<a 
name="0570a01" id="0570a01"></a>口業。故知二業用心為體。又假色為身口業<a 
name="0570a02" id="0570a02"></a>體。故論云。身口業依止。四大意業依心。若<a 
name="0570a03" id="0570a03"></a>身口業非四大為體。性者意業依心亦不應。<a 
name="0570a04" id="0570a04"></a>以心為體　然意業依心故。即說意業用心<a 
name="0570a05" id="0570a05"></a>為體。故知身業以四大動為業。業無別體。即<a 
name="0570a06" id="0570a06"></a>用四大作體。口業者四大相繫於中出聲。聲<a 
name="0570a07" id="0570a07"></a>成音曲有所表彰。以為字句為口作業。業<a 
name="0570a08" id="0570a08"></a>無別體。用聲作體。是以論云。是法名聲性。法<a 
name="0570a09" id="0570a09"></a>入所攝。故以遠從四大即聲成。故用聲為體。<a 
name="0570a10" id="0570a10"></a>身業近依四大故。即用所依止為體。次明二<a 
name="0570a11" id="0570a11"></a>戒先後。依心論說。似一時得故　文言。第三<a 
name="0570a12" id="0570a12"></a>一念作無作根本業道。又多云。初念戒者教<a 
name="0570a13" id="0570a13"></a>無教後次第生。第二念戒但有無教無有有<a 
name="0570a14" id="0570a14"></a>教。故知一時然無作。三時有非戒者。一者因<a 
name="0570a15" id="0570a15"></a>時無作。但是作俱是非全戒體。二身是果<a 
name="0570a16" id="0570a16"></a>時無作。無作有二。一是作俱。二是形俱。形俱<a 
name="0570a17" id="0570a17"></a>一種方是戒體。三謂果後唯局形俱。此是戒<a 
name="0570a18" id="0570a18"></a>體。以其果時有形俱故明一時得。若依此宗。<a 
name="0570a19" id="0570a19"></a>以先後發。故實云。問。齊何名為無作。答。第<a 
name="0570a20" id="0570a20"></a>二念須名為無作。以作戒為初念故。名無作<a 
name="0570a21" id="0570a21"></a>為第二念。唯羯磨竟所有無作是茲戒體。前<a 
name="0570a22" id="0570a22"></a>二時中位是能俱所攝。又善生經方便心異<a 
name="0570a23" id="0570a23"></a>作時心異眾緣和合得名為作。以作因緣發<a 
name="0570a24" id="0570a24"></a>生無作。作已過去唯有無作。其心雖在惡<a 
name="0570a25" id="0570a25"></a>無記中。本所作業不名漏失授。斯次辨明先<a 
name="0570a26" id="0570a26"></a>後發。第二受隨同異昔解受隨義一。譬如一<a 
name="0570a27" id="0570a27"></a>楯能擇眾敵為破斯義。故立此受隨二法並<a 
name="0570a28" id="0570a28"></a>作無作。先解無作有其七種。一道共無作。二<a 
name="0570a29" id="0570a29"></a>定共無作。三形俱。四要期。如日夜及處中<a 
name="0570b01" id="0570b01"></a>要期等。五隨業無作。如隨戒無作及處中隨<a 
name="0570b02" id="0570b02"></a>作業發者。是六事無作如塔寺橋船等。事<a 
name="0570b03" id="0570b03"></a>在時念念發無作等。七隨用無作。即前事在<a 
name="0570b04" id="0570b04"></a>有人用時復發無作者。是就此七中形俱定<a 
name="0570b05" id="0570b05"></a>受要期通二。餘五定隨　次辨同異。受隨無<a 
name="0570b06" id="0570b06"></a>作同義有三。謂名體義。異便有六。第一受中<a 
name="0570b07" id="0570b07"></a>無作義均一品。隨中無作乃有優劣。言受中<a 
name="0570b08" id="0570b08"></a>無作一品者。若本上品心受所發無作心增<a 
name="0570b09" id="0570b09"></a>上故。戒亦上品。或容犯罪。或終至羅漢更無<a 
name="0570b10" id="0570b10"></a>增減。以其酬本一品心故。中下心受義亦同<a 
name="0570b11" id="0570b11"></a>然。三品各定故。言義均一品。隨中無作多<a 
name="0570b12" id="0570b12"></a>品不定故優劣。對五篇辨此優劣者。若就根<a 
name="0570b13" id="0570b13"></a>條初勝乃至五劣。若自分勝進五勝乃初劣。<a 
name="0570b14" id="0570b14"></a>即應五篇次第之義。又可一一篇一一戒心<a 
name="0570b15" id="0570b15"></a>有增微。事別不等即有九品之持。故隨無作<a 
name="0570b16" id="0570b16"></a>有斯階降。第二總別受中無作發心。總斷一<a 
name="0570b17" id="0570b17"></a>切惡意。於生非數頓得律儀。故稱為總。隨<a 
name="0570b18" id="0570b18"></a>行無作次第漸成不可頓起。故名為別。第三<a 
name="0570b19" id="0570b19"></a>懸對受中無作懸有防非。未即有行。隨中無<a 
name="0570b20" id="0570b20"></a>作對事防非。行成<span class="gaiji">&#x6648;<!--gaiji,皎,1[日*交],2&#x6648;,3--></span>潔　問。懸未有非對即<a 
name="0570b21" id="0570b21"></a>隨行受有何用　答。若無其受隨不成。隨以<a 
name="0570b22" id="0570b22"></a>共成一治故。第四長短。受是形俱。說以為<a 
name="0570b23" id="0570b23"></a>長。隨行無作從修行發非形俱。故目之為短。<a 
name="0570b24" id="0570b24"></a>第五有無者受中無作通三體唯善。隨無作<a 
name="0570b25" id="0570b25"></a>者體非二性亦不通兩。此據<span class="gaiji">&#x5C05;<!--gaiji,剋,1[兙-十+寸],2&#x5C05;,3--></span>性分別。受<a 
name="0570b26" id="0570b26"></a>隨俱善。餘二並狹。今約有無通不通。受是<a 
name="0570b27" id="0570b27"></a>形具。通在餘二性中。故說為寬。隨是作俱。等<a 
name="0570b28" id="0570b28"></a>局善性中。所以言狹。此就一心自作為言。若<a 
name="0570b29" id="0570b29"></a>先後心及以教人。餘二性中隨亦通有如教<a 
name="0570c01" id="0570c01"></a>相所詮。犯不犯中亦同此狹。故犯行中無不<a 
name="0570c02" id="0570c02"></a>犯行。若通就先後心及教人。犯行中亦有不<a 
name="0570c03" id="0570c03"></a>犯行。此即受隨俱寬。作解者然須約以為三。<a 
name="0570c04" id="0570c04"></a>若局善性俱狹。受隨同善性故。若隨人等俱<a 
name="0570c05" id="0570c05"></a>寬。以分通三性故。若以自作隨行對受分別。<a 
name="0570c06" id="0570c06"></a>方有寬狹。此准多論有四五不同。若實依<a 
name="0570c07" id="0570c07"></a>論不別寬狹長短。然後受中無作定是長寬。<a 
name="0570c08" id="0570c08"></a>隨無作者具於二種。以道無作寬長爾。第<a 
name="0570c09" id="0570c09"></a>六受是根本隨是根條次解二作同異。同義<a 
name="0570c10" id="0570c10"></a>有五。謂名體義。寬狹長短等不同有四。一<a 
name="0570c11" id="0570c11"></a>一品多品。二總別。三亦懸對。四根條。比說可<a 
name="0570c12" id="0570c12"></a>知。既有此殊。豈同昔解受隨義　第三辨發<a 
name="0570c13" id="0570c13"></a>戒緣者。若依薩婆多。別解脫戒唯約見在。以<a 
name="0570c14" id="0570c14"></a>過未非眾生故。若准得宗。發戒之時不在過<a 
name="0570c15" id="0570c15"></a>未心。得戒以非眾生故。現在相續心中發戒。<a 
name="0570c16" id="0570c16"></a>以是眾生然受戒時。要須三世境上所有之<a 
name="0570c17" id="0570c17"></a>惡皆作斷意方能發戒。還防三世境上非。所<a 
name="0570c18" id="0570c18"></a>以然者。過去之境能生惡心故。論云。如人<a 
name="0570c19" id="0570c19"></a>供養過去所尊是亦得福。律儀亦爾。未來之<a 
name="0570c20" id="0570c20"></a>境亦生惡心故。須普緣總作斷意方能發戒。<a 
name="0570c21" id="0570c21"></a>又若過未不發戒者。三世諸佛戒不齊等。以<a 
name="0570c22" id="0570c22"></a>其諸佛戒品齊等故。三世以發戒也　問。戒<a 
name="0570c23" id="0570c23"></a>防未非。毘尼殄已起。何故得言緣三世境發。<a 
name="0570c24" id="0570c24"></a>還防三世非也　答。境雖過去非非過去等。<a 
name="0570c25" id="0570c25"></a>以斯義故猶防未起非。是以須爾　第四發<a 
name="0570c26" id="0570c26"></a>戒多少。諸戒雖眾不過二種。謂作無作。作<a 
name="0570c27" id="0570c27"></a>已還去唯有無作。一形相續。此無作戒乃有<a 
name="0570c28" id="0570c28"></a>多品。以所防之惡既有無量。戒寧是一。故<a 
name="0570c29" id="0570c29"></a>多論云。於一切眾生數非眾生數而發律儀。<a 
name="0571a01" id="0571a01"></a>言於眾生數者。上至非相下至阿鼻。可殺可<a 
name="0571a02" id="0571a02"></a>誑不可誑等。一一眾生乃至如來。就根本而<a 
name="0571a03" id="0571a03"></a>言不過有身口七惡。三因緣故。一貪故起七。<a 
name="0571a04" id="0571a04"></a>二嗔故起七三癡故起七。三七二十一惡。對<a 
name="0571a05" id="0571a05"></a>防此惡受戒之時。謂從無貪等三善根心各<a 
name="0571a06" id="0571a06"></a>得身口七枝。合二十一種戒善。乃至三千<a 
name="0571a07" id="0571a07"></a>大千一一眾生皆亦如是。若十戒五戒得十<a 
name="0571a08" id="0571a08"></a>二種戒。故心多二論於一切眾生一切時戒<a 
name="0571a09" id="0571a09"></a>不斷。或二十一種故。經云。眾生無邊戒亦<a 
name="0571a10" id="0571a10"></a>戒邊。若非眾生數。乃至草木生種大地非<a 
name="0571a11" id="0571a11"></a>法衣食等及一一罪處本受戒時。</p>
<hr>【經文資訊】大正藏第 85 冊 No. 2787 四分戒本疏卷第一．第二．第三<br>【版本記錄】CBETA 電子佛典 Rev. 1.20 (UTF8)，完成日期：2010/11/05<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，慧然法師輸入，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index079a.html?index=T85n2787" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T85n2787_001 by HTTrack Website Copier/3.x [XR&CO'2008], Mon, 02 Jun 2014 23:55:08 GMT -->
</html>
