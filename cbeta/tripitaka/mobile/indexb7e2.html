<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X79n1559_021 by HTTrack Website Copier/3.x [XR&CO'2008], Tue, 03 Jun 2014 03:48:10 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gad6ee.gif?utmac=MO-30696269-4&amp;utmn=829057751&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX79&amp;utmp=%2Fmobile%2Findex.php%3Findex%3DX79n1559_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2cdf.html?index=X79n1559_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第79冊<br/>No.1559 嘉泰普燈錄 (30卷)<br/>【宋 正受編】<br/>第 21 卷</p>
	<a href="index070c.html?index=X79n1559_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X79">
<div class="root" id="1559" sutra_name="嘉泰普燈錄" sutra_juan="[卷21]">　
<a 
name="0415a18" id="0415a18"></a><a 
name="0415a19" id="0415a19"></a><a 
name="0415a20" id="0415a20"></a><p><span class="juanname">嘉泰普燈錄卷第二十一</span></p><a 
name="0415a21" id="0415a21"></a><a 
name="0415a22" id="0415a22"></a><p style="margin-left: 4em"><span class="byline">平江府報恩光孝禪寺<span class="note">(臣)</span>僧　<span class="note">(正受)</span>　編</span></p><a 
name="0415a23" id="0415a23"></a><p style="text-indent: 0em; margin-left: 0em"><span class="headname">　　　南嶽第十六世<span class="note">(臨濟十二世楊岐五世)</span></span></p><a 
name="0415a24" id="0415a24"></a><p style="margin-left: 4em"><span class="headname">大溈月庵善果禪師法嗣</span></p><a 
name="0415b01" id="0415b01"></a><p style="margin-left: 2em"><span class="headname">荊門軍玉泉窮谷宗璉禪師</span></p><p style="text-indent: 0em; margin-left: 0em"><span class="linehead"></span>合郡雲門人。族董氏。兒<a 
name="0415b02" id="0415b02"></a>時有異言。幼師廣化了達。試法華。凡兩奏名。　恩乃<a 
name="0415b03" id="0415b03"></a>及。剃染登戒。之成都大慈講習。往參信相昌禪師。值<a 
name="0415b04" id="0415b04"></a>上堂。僧問。法法不隱藏。古今常顯露。如何是顯露底<a 
name="0415b05" id="0415b05"></a>法。曰。山河大地。師聞微有得。出關謁鹿苑業．文殊道．<a 
name="0415b06" id="0415b06"></a>佛性泰。皆未釋所滯。往扣月庵於道吾。隨居福嚴。每<a 
name="0415b07" id="0415b07"></a>舉雲門放洞山三頓棒話詰之。語不契。一日。普請擔<a 
name="0415b08" id="0415b08"></a><span class="corr" title='[釆&gt;采]'>采</span>至彌陀嶺。倦甚。去檐。噓之。忽大悟。拊掌笑曰。快活。<a 
name="0415b09" id="0415b09"></a>快活。亟歸。擬白月庵。庵見來。乃曰。信吾不賺汝。師禮<a 
name="0415b10" id="0415b10"></a>謝。於是命首眾說法。衲子踵隨。竟晦<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>南嶽二十年。<a 
name="0415b11" id="0415b11"></a>居思大三生藏亦久。因號璉三生。會上封<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>席。潭帥<a 
name="0415b12" id="0415b12"></a>龍圖劉公昉力挽開法。未幾引退。復住報恩．福嚴及<a 
name="0415b13" id="0415b13"></a>龍王玉泉。　開堂日。問答<span class="corr" title='[巳&gt;已]'>已</span>。乃曰。衲僧向人天眾前<a 
name="0415b14" id="0415b14"></a>一問一答。一擒一縱。一卷一舒。一挨一拶。須是具金<a 
name="0415b15" id="0415b15"></a>剛眼睛始得。若是念話之流。君向西秦。我之東魯。於<a 
name="0415b16" id="0415b16"></a>宗門中殊無所益。這一段事。不在有言。不在無言。不<a 
name="0415b17" id="0415b17"></a>礙有言。不礙無言。古人垂一言半句。正如國家兵器。<a 
name="0415b18" id="0415b18"></a>不得<span class="corr" title='[巳&gt;已]'>已</span>而用之。橫說<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>說。只要控人入處。其實不在<a 
name="0415b19" id="0415b19"></a>言句上。今時人不能一徑徹證根源。只以語言文字<a 
name="0415b20" id="0415b20"></a>而為至道。一句來。一句去。喚作禪道。喚作向上向下。<a 
name="0415b21" id="0415b21"></a>謂之菩提涅槃。謂之祖師巴鼻。正似鄭州出曹門。從<a 
name="0415b22" id="0415b22"></a>上宗師會中。往往真箇以行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>為事底。纔有疑處。便<a 
name="0415b23" id="0415b23"></a>對眾決擇。只一句下見諦明白。造佛祖直指不傳之<a 
name="0415b24" id="0415b24"></a>宗。與諸有情盡未來際。同得同證。猶未是泊頭處。豈<a 
name="0415c01" id="0415c01"></a>是空開脣皮。胡言漢語來。所以南院示眾云。諸方只<a 
name="0415c02" id="0415c02"></a>具啐<span class="gaiji">啄<!--gaiji,啄,1[口*豕],2,3--></span>同時眼。不具啐<span class="gaiji">啄<!--gaiji,啄,1[口*豕],2,3--></span>同時用。時有僧問。如何是<a 
name="0415c03" id="0415c03"></a>啐<span class="gaiji">啄<!--gaiji,啄,1[口*豕],2,3--></span>同時用。院曰。作家不啐<span class="gaiji">啄<!--gaiji,啄,1[口*豕],2,3--></span>。啐<span class="gaiji">啄<!--gaiji,啄,1[口*豕],2,3--></span>同時失。僧云。猶<a 
name="0415c04" id="0415c04"></a>是學人問處。院曰。如何是你問處。僧云。失。院便打。其<a 
name="0415c05" id="0415c05"></a>僧不契。後至雲門會中。因二僧舉此話。一僧云。當時<a 
name="0415c06" id="0415c06"></a>南院棒折那。其僧忽悟。即回南院。院<span class="corr" title='[巳&gt;已]'>已</span>遷化。時風穴<a 
name="0415c07" id="0415c07"></a>作維那。問曰。你是問先師啐<span class="gaiji">啄<!--gaiji,啄,1[口*豕],2,3--></span>同時話底僧那。云。是。<a 
name="0415c08" id="0415c08"></a>穴曰。你當時如何。云。我當時如在燈影裏行。穴曰。你<a 
name="0415c09" id="0415c09"></a>會也。大眾。暗穿玉線。密度金針。如水入水。似金<span class="gaiji">&#x613D;<!--gaiji,博,1[怡-台+尃],2&#x613D;,3--></span>金。<a 
name="0415c10" id="0415c10"></a>敢問大眾。啐<span class="gaiji">啄<!--gaiji,啄,1[口*豕],2,3--></span>同時是親切處。因甚<span class="gaiji">&#x5374;<!--gaiji,卻,1[去*ㄗ],2&#x5374;,3--></span>失。若也會得。<a 
name="0415c11" id="0415c11"></a>堪報不報之恩。共助無為之化。便可橫身宇宙。獨步<a 
name="0415c12" id="0415c12"></a>大方。若跳不出。依前只在架子下。　上堂。拈拄杖曰。<a 
name="0415c13" id="0415c13"></a>破無明暗。截生死流。度三有城。泛無為海。須是識這<a 
name="0415c14" id="0415c14"></a>箇始得。遂召大眾曰。喚作拄杖則觸。不喚作拄杖則<a 
name="0415c15" id="0415c15"></a>皆。若也識得。荊棘林中撒手。是非海裏橫身。脫或未<a 
name="0415c16" id="0415c16"></a>然。普賢乘白象。土宿跨泥牛。參。　上堂。一切數句非<a 
name="0415c17" id="0415c17"></a>數句。與吾靈覺何交涉。師曰。永嘉恁麼道。大似含元<a 
name="0415c18" id="0415c18"></a>殿上更<span class="gaiji">&#x8994;<!--gaiji,覓,1[不/見],2&#x8994;,3--></span>長安。殊不知有水皆含月。無山不帶雲。雖<a 
name="0415c19" id="0415c19"></a>然如是。三十年後趙婆酤醋。　上堂。舉。溈山問仰山。<a 
name="0415c20" id="0415c20"></a>仲冬嚴寒即不問。<span class="gaiji">&#x6677;<!--gaiji,晷,1[晷-人+卜],2&#x6677;,3--></span>運推移事若何。仰山進前三步。<a 
name="0415c21" id="0415c21"></a>溈曰。知子答這話不得。時香嚴旁立。云。某偏答得這<a 
name="0415c22" id="0415c22"></a>話。溈理前話問之。嚴亦進前三步。溈山曰。賴過寂子<a 
name="0415c23" id="0415c23"></a>不會。師曰。問既一般。答亦相似。為甚麼肯一不肯一。<a 
name="0415c24" id="0415c24"></a>要識溈山麼。<span class="gaiji">&#x811A;<!--gaiji,腳,1[腳-谷+去],2&#x811A;,3--></span>踏西溪流去水。手持南嶽寄來書。<a 
name="0416a01" id="0416a01"></a>　上堂。宗乘一唱殊途絕。萬別千差俱泯滅。通身是口<a 
name="0416a02" id="0416a02"></a>難分雪。金剛腦後三斤鐵。好大哥。　上堂。舉。麻谷持<a 
name="0416a03" id="0416a03"></a>錫到章敬。又到南泉。師曰。是。是。放出南山真<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>鼻。不<a 
name="0416a04" id="0416a04"></a>是。不是。勒回千里追風驥。終成敗壞可憐生。塞斷咽<a 
name="0416a05" id="0416a05"></a>喉無出氣。無出氣。有巴鼻。趙州東壁挂葫蘆。堪笑維<a 
name="0416a06" id="0416a06"></a>摩談不二。　僧問。保壽開堂。三聖推出一僧。保壽便<a 
name="0416a07" id="0416a07"></a>打。意旨如何。曰。利動君子。云。惟復棒頭有眼。惟復見<a 
name="0416a08" id="0416a08"></a>機而作。曰。獼猴繫露柱。云。只如三聖道。你恁麼為人。<a 
name="0416a09" id="0416a09"></a>瞎<span class="gaiji">&#x5374;<!--gaiji,卻,1[去*ㄗ],2&#x5374;,3--></span>鎮州一城人眼。又作麼生。曰。錦上鋪華又一重。<a 
name="0416a10" id="0416a10"></a>問。行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>逢人時如何。曰。一不成。二不是。云。行<span class="gaiji">&#x811A;<!--gaiji,腳,1[腳-谷+去],2&#x811A;,3--></span>不逢<a 
name="0416a11" id="0416a11"></a>人時如何。曰。虎<span class="gaiji">&#x9F69;<!--gaiji,咬,1[齒*交],2&#x9F69;,3--></span>大虫。云。只如慈明道。釣絲絞水。意<a 
name="0416a12" id="0416a12"></a>作麼生。曰。水浸鋼石卯。　問。三聖道。我逢人即出。出<a 
name="0416a13" id="0416a13"></a>則不為人。意旨如何。曰。兵行詭道。云。興化道。我逢人<a 
name="0416a14" id="0416a14"></a>即不出。出則便為人。又作麼生。曰。綿裹秤鎚。　問。不<a 
name="0416a15" id="0416a15"></a>落因果。為甚麼墮野狐身。曰。廬山五老<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。云。不昧因<a 
name="0416a16" id="0416a16"></a>果。為甚麼脫野狐身。曰。南嶽三生藏。云。只如不落不<a 
name="0416a17" id="0416a17"></a>昧。未審是同是別。曰。倚天長<span class="gaiji">&#x5292;<!--gaiji,劍,1[僉*刃],2&#x5292;,3--></span>逼人寒。　問。北斗裏<a 
name="0416a18" id="0416a18"></a>藏身時如何。曰。從地涌出。云。便恁麼去時如何。曰。波<a 
name="0416a19" id="0416a19"></a>斯讀梵書。　問。初生孩子還具六識也無。趙州道。急<a 
name="0416a20" id="0416a20"></a>水上打毬子。意旨如何。曰。兩手扶<span class="gaiji">&#x7282;<!--gaiji,犁,1[(禾*ㄉ)/牛],2&#x7282;,3--></span>水過膝。云。只如<a 
name="0416a21" id="0416a21"></a>僧又問投子。急水上打毬子。意旨如何。云。念念不停<a 
name="0416a22" id="0416a22"></a>流。又作麼生。曰。水晶甕裏浸波斯。　問。楊岐道。三<span class="gaiji">&#x811A;<!--gaiji,腳,1[腳-谷+去],2&#x811A;,3--></span><a 
name="0416a23" id="0416a23"></a>驢子弄蹄行。意旨如何。曰。過蓬州了。便到巴州。　問。<a 
name="0416a24" id="0416a24"></a>有句無句。如藤倚樹時如何。曰。昨夜祝融生兩角。云。<a 
name="0416b01" id="0416b01"></a>樹倚藤枯。句歸何處。曰。今朝突兀又麼光。云。只如溈<a 
name="0416b02" id="0416b02"></a>山呵呵大笑又作麼生。曰。海水逆流。云。羅山道。道吾<a 
name="0416b03" id="0416b03"></a>是箇<span class="gaiji">&#x8218;<!--gaiji,館,1[舍*官],2&#x8218;,3--></span>驛裏撮馬糞漢。又且如何。曰。衣穿肉露。　問。<a 
name="0416b04" id="0416b04"></a>文殊是七佛之師。為甚麼出女子定不得。曰。<span class="gaiji">&#x9599;<!--gaiji,鬧,1[門@市],2&#x9599;,3--></span>處莫<a 
name="0416b05" id="0416b05"></a>出頭。云。罔明為甚麼<span class="gaiji">&#x5374;<!--gaiji,卻,1[去*ㄗ],2&#x5374;,3--></span>出得。曰。放屁合著大石調。云。<a 
name="0416b06" id="0416b06"></a>一等是箇時節。為甚麼有出得出不得。曰。這裏有人<a 
name="0416b07" id="0416b07"></a>教唆詞訟。　問。達磨未來時如何。曰。雲籠嶽頂。云。來<a 
name="0416b08" id="0416b08"></a>後如何。曰。雨灑瀟湘。　問。世尊拈華。迦葉微笑。意旨<a 
name="0416b09" id="0416b09"></a>如何。曰。路窮山轉。云。冤有頭。債有主。曰。囌嚧囌嚧。云。<a 
name="0416b10" id="0416b10"></a>忽然百萬大眾一時笑時如何。曰。你見箇甚麼。僧禮<a 
name="0416b11" id="0416b11"></a>拜。師曰。賺殺一船人。　問。如何是佛法大意。曰。騎牛<a 
name="0416b12" id="0416b12"></a>穿市過。云。學人買鐵得金。曰。父南子北。紹興庚辰十<a 
name="0416b13" id="0416b13"></a>二月二十三日。集眾出衣盂。令於寺南建二窣堵。一<a 
name="0416b14" id="0416b14"></a>以存吾報身劫<span class="gaiji">&#x7070;<!--gaiji,灰,1[厂@火],2&#x7070;,3--></span>之餘。一以奉四眾靈骨。書偈而逝。<a 
name="0416b15" id="0416b15"></a>七日闍維。獲設利五色。眾咸得之。以正月二十四歸<a 
name="0416b16" id="0416b16"></a>骨奉藏焉。壽六十四。臘四十一。</p><a 
name="0416b17" id="0416b17"></a><p style="margin-left: 2em"><span class="headname">潭州大溈行禪師</span></p><p style="text-indent: 0em; margin-left: 0em"><span class="linehead"></span>上堂曰。不是心。不是佛。不是物。<a 
name="0416b18" id="0416b18"></a>且道是箇甚麼。不在內。不在外。不在中間。畢竟在甚<a 
name="0416b19" id="0416b19"></a>麼處。苦。苦。有口說不得。無家何處歸。　上堂。橫拄杖<a 
name="0416b20" id="0416b20"></a>曰。你等諸人若向這裏會去。如紀信登九龍之輦。不<a 
name="0416b21" id="0416b21"></a>向這裏會去。似項羽失千里烏騅。饒你總不恁麼。落<a 
name="0416b22" id="0416b22"></a>在無事閣裏。若向這裏撥得一路。轉得身。吐得氣。山<a 
name="0416b23" id="0416b23"></a>僧與你拄杖子。遂靠拄杖。下座。　上堂。舉。僧問趙州。<a 
name="0416b24" id="0416b24"></a>路逢達道人。不將語默對。未審將甚麼對。州云。人從<a 
name="0416c01" id="0416c01"></a>陳州來。不得許州信。師曰。滿滿彎弓射不著。長長揮<a 
name="0416c02" id="0416c02"></a><span class="gaiji">&#x5292;<!--gaiji,劍,1[僉*刃],2&#x5292;,3--></span>斫無痕。堪笑日月不到處。箇中別是一乾坤。</p><a 
name="0416c03" id="0416c03"></a><p style="margin-left: 2em"><span class="headname">潭州道林淵禪師</span></p><p style="text-indent: 0em; margin-left: 0em"><span class="linehead"></span>上堂曰。節近端午。乍晴乍雨。帶<a 
name="0416c04" id="0416c04"></a>累達磨眼睛。特地和泥合土。二祖不會承當。雪庭枉<a 
name="0416c05" id="0416c05"></a>受辛苦。引得後代兒孫各自開張門戶。或放南山毒<a 
name="0416c06" id="0416c06"></a><span class="gaiji">&#x8675;<!--gaiji,蛇,1[虫*也],2&#x8675;,3--></span>。或作玄沙猛虎。雪峰連輥三毬。禾山一味打鼓。山<a 
name="0416c07" id="0416c07"></a>僧檢點將來。盡是葛藤露布。爭如喫飯著衣。此外更<a 
name="0416c08" id="0416c08"></a>無佛祖。畢竟如何。阿<span class="gaiji">嫂<!--gaiji,嫂,1[女*更],2&#x36D0;,3--></span>便是大哥妻。師姑元是女人<a 
name="0416c09" id="0416c09"></a>做。　僧問。鍾未鳴。鼓未響。托<span class="gaiji">&#x9262;<!--gaiji,缽,1[金*本],2&#x9262;,3--></span>向甚麼處去。德山便<a 
name="0416c10" id="0416c10"></a>低頭歸方丈。意旨如何。曰。奔雷迸火。云。巖頭道。這老<a 
name="0416c11" id="0416c11"></a>漢未會末後句在。又作麼生。曰。相隨來也。云。巖頭密<a 
name="0416c12" id="0416c12"></a>啟其意。未審那裏是他密啟處。曰。萬年松在祝融峰。<a 
name="0416c13" id="0416c13"></a>云。然雖如是。只得三年。三年後果遷化。還端的也無。<a 
name="0416c14" id="0416c14"></a>曰。<span class="gaiji">&#x56A4;<!--gaiji,,1[口*摩],2&#x56A4;,3--></span>呢噠唎吽<span class="gaiji">[口*發]<!--gaiji,,1[口*發],2&#x35F6;,3--></span>吒。紹興二十三年五月七日。上堂。<a 
name="0416c15" id="0416c15"></a>拈拄杖。示眾曰。離<span class="gaiji">&#x5374;<!--gaiji,卻,1[去*ㄗ],2&#x5374;,3--></span>聲色言語。道將一句來。眾無對。<a 
name="0416c16" id="0416c16"></a>師曰。動靜聲色外。時人不肯對。世間出世間。畢竟使<a 
name="0416c17" id="0416c17"></a>誰會。言訖。倚杖而逝。</p><a 
name="0416c18" id="0416c18"></a><p style="margin-left: 2em"><span class="headname">隨州大洪老衲祖證禪師</span></p><p style="text-indent: 0em; margin-left: 0em"><span class="linehead"></span>潭之瀏陽潘氏子。　上堂<a 
name="0416c19" id="0416c19"></a>曰。萬象之中獨露身。如何說箇獨露底道理。<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>起拂<a 
name="0416c20" id="0416c20"></a>子曰。到江吳地盡。隔岸越山多。　僧問。雲門問僧。光<a 
name="0416c21" id="0416c21"></a>明寂照<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>河沙。豈不是張拙秀才語。僧云。是。門云。話<a 
name="0416c22" id="0416c22"></a>墮也。未審那裏是這僧話墮處。曰。<span class="gaiji">&#x9B8E;<!--gaiji,鯰,1[魚*占],2&#x9B8E;,3--></span>魚上竹竿。　問。<a 
name="0416c23" id="0416c23"></a>離<span class="gaiji">&#x5374;<!--gaiji,卻,1[去*ㄗ],2&#x5374;,3--></span>言句。請師直指。師<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>起拂子。僧云。還有向上事<a 
name="0416c24" id="0416c24"></a>也無。曰。有。云。如何是向上事。曰。速禮三拜。</p><a 
name="0417a01" id="0417a01"></a><p style="margin-left: 2em"><span class="headname">隆興府石亭野庵璇禪師</span></p><p style="text-indent: 0em; margin-left: 0em"><span class="linehead"></span>上堂曰。喫粥了也未。趙<a 
name="0417a02" id="0417a02"></a>州無忌諱。更令洗<span class="gaiji">&#x9262;<!--gaiji,缽,1[金*本],2&#x9262;,3--></span>盂。太煞沒巴鼻。悟去由來不丈<a 
name="0417a03" id="0417a03"></a>夫。這僧那免受塗糊。有指示。無指示。韶石四楞渾搨<a 
name="0417a04" id="0417a04"></a>地。入地獄如箭射。雲岫清風生大廈。相逢<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>手上高<a 
name="0417a05" id="0417a05"></a>峰。作者應須辨真假。真假分。若為論。午夜寒蟾出海<a 
name="0417a06" id="0417a06"></a>門。</p><a 
name="0417a07" id="0417a07"></a><p style="margin-left: 2em"><span class="headname">隆興府泐潭山堂德淳禪師</span></p><p style="text-indent: 0em; margin-left: 0em"><span class="linehead"></span>信之上饒人。　上堂曰。<a 
name="0417a08" id="0417a08"></a>俱胝一指頭。一毛<span class="gaiji">拔<!--gaiji,拔,1[托-七+友],2&#x39DE;,3--></span>九牛。華嶽連天碧。黃河徹底流。<a 
name="0417a09" id="0417a09"></a>截<span class="gaiji">&#x5374;<!--gaiji,卻,1[去*ㄗ],2&#x5374;,3--></span>指。急回眸。青篛笠前無限事。綠蓑衣底一時休。</p><a 
name="0417a10" id="0417a10"></a><p style="margin-left: 2em"><span class="headname">常州宜興保安復庵可封禪師</span></p><p style="text-indent: 0em; margin-left: 0em"><span class="linehead"></span>三山玉融林氏子。<a 
name="0417a11" id="0417a11"></a>上堂曰。天寬地大。風清月白。此是海宇清平底時節。<a 
name="0417a12" id="0417a12"></a>衲僧家等閑問著。十箇有五雙知有。只如夜半華嚴<a 
name="0417a13" id="0417a13"></a>池吞<span class="gaiji">&#x5374;<!--gaiji,卻,1[去*ㄗ],2&#x5374;,3--></span>楊子江。開明橋撞倒平山塔。是汝諸人還知<a 
name="0417a14" id="0417a14"></a>麼。若也知去。試向非非想天道將一句來。其或未知。<a 
name="0417a15" id="0417a15"></a>擲下拂子曰。須是山僧拂子始得。　上堂。舉。雲門問<a 
name="0417a16" id="0417a16"></a>僧。光明寂照遍河沙。豈不是張拙秀才語。僧云。是。門<a 
name="0417a17" id="0417a17"></a>云。話墮也。師曰。向道莫行山下路。果聞猿叫斷腸聲。</p><a 
name="0417a18" id="0417a18"></a><p style="margin-left: 2em"><span class="headname">潭州石霜宗鑑禪師</span></p><p style="text-indent: 0em; margin-left: 0em"><span class="linehead"></span>上堂曰。送舊年。迎新歲。動用<a 
name="0417a19" id="0417a19"></a>不離光影內。澄輝湛湛夜堂寒。借問諸人會不會。若<a 
name="0417a20" id="0417a20"></a>也會。增瑕纇。若不會。依前昧。與君指箇截流機。白雲<a 
name="0417a21" id="0417a21"></a>更在青山外。</p><a 
name="0417a22" id="0417a22"></a><p style="margin-left: 4em"><span class="headname">雲居法如禪師法嗣</span></p><a 
name="0417a23" id="0417a23"></a><p style="margin-left: 2em"><span class="headname">太平州隱靜圓極彥岑禪師</span></p><p style="text-indent: 0em; margin-left: 0em"><span class="linehead"></span>台城人也。　上堂曰。韓<a 
name="0417a24" id="0417a24"></a>信打關。未免傷鋒犯手。張良燒棧。大似曳尾靈龜。既<a 
name="0417b01" id="0417b01"></a>然席卷三秦。要且未能囊弓裹革。煙塵自靜。我國晏<a 
name="0417b02" id="0417b02"></a>然。四海九州。盡歸皇化。自然牛閑馬放。風以時。雨以<a 
name="0417b03" id="0417b03"></a>時。五<span class="gaiji">&#x7CD3;<!--gaiji,穀,1[穀-禾+米],2&#x7CD3;,3--></span>熟。萬民安。大家齊唱村田樂。月落參橫夜向<a 
name="0417b04" id="0417b04"></a>闌。　上堂。今朝八月初五。好事分明為舉。嶺頭漠漠<a 
name="0417b05" id="0417b05"></a>秋雲。樹底鳴鳩喚雨。昨夜東海鯉魚吞<span class="gaiji">&#x5374;<!--gaiji,卻,1[去*ㄗ],2&#x5374;,3--></span>南山猛虎。<a 
name="0417b06" id="0417b06"></a>雖然有照有用。畢竟無賓無主。唯有文殊普賢。住。住。<a 
name="0417b07" id="0417b07"></a>我識得你。　上堂。舉。正堂辯和尚室中問學者。蚯蚓<a 
name="0417b08" id="0417b08"></a>為甚麼化為百合。師曰。客舍并州<span class="corr" title='[巳&gt;已]'>已</span>十霜。歸心日夜<a 
name="0417b09" id="0417b09"></a>憶咸陽。無端更渡桑乾水。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>望并州是故鄉。</p><a 
name="0417b10" id="0417b10"></a><p style="margin-left: 2em"><span class="headname">鄂州報恩成禪師</span></p><p style="text-indent: 0em; margin-left: 0em"><span class="linehead"></span>上堂曰。秋雨乍寒。汝等諸人青<a 
name="0417b11" id="0417b11"></a>州布衫成就也未。良久。喝曰。雲溪今日冷處著一把<a 
name="0417b12" id="0417b12"></a>火。便下座。</p><a 
name="0417b13" id="0417b13"></a><p style="margin-left: 4em"><span class="headname">道場正堂明辯禪師法嗣</span></p><a 
name="0417b14" id="0417b14"></a><p style="margin-left: 2em"><span class="headname">平江府覺報清禪師</span></p><p style="text-indent: 0em; margin-left: 0em"><span class="linehead"></span>上堂。舉。僧問雲門。如何是諸<a 
name="0417b15" id="0417b15"></a>佛出身處。門云。東山水上行。師曰。諸佛出身處。東山<a 
name="0417b16" id="0417b16"></a>水上行。石壓<span class="gaiji">&#x7B0B;<!--gaiji,筍,1[竺-二+尹],2&#x7B0B;,3--></span>斜出。岸懸華倒生。</p><a 
name="0417b17" id="0417b17"></a><p style="margin-left: 2em"><span class="headname">湖州何山然首座</span></p><p style="text-indent: 0em; margin-left: 0em"><span class="linehead"></span>姑蘇人也。侍正堂之久。入室次。堂<a 
name="0417b18" id="0417b18"></a>問。貓兒為甚麼偏愛捉老鼠。曰。物見主。眼卓<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>。堂欣<a 
name="0417b19" id="0417b19"></a>然。因命分座。淳熙初。終於此山。</p><a 
name="0417b20" id="0417b20"></a><p style="margin-left: 4em"><span class="headname">白楊法順禪師法嗣</span></p><a 
name="0417b21" id="0417b21"></a><p style="margin-left: 2em"><span class="headname">吉州青原如禪師</span></p><p style="text-indent: 0em; margin-left: 0em"><span class="linehead"></span>僧問。達磨未來時如何。曰。生鐵<a 
name="0417b22" id="0417b22"></a>鑄崑崙。云。來後如何。曰。五彩<span class="gaiji">畫<!--gaiji,畫,1[書-曰+(且-二+人)],2&#x26615;,3--></span>門神。</p><a 
name="0417b23" id="0417b23"></a><p style="margin-left: 4em"><span class="headname">淨居尼慧溫法嗣</span></p><a 
name="0417b24" id="0417b24"></a><p style="margin-left: 2em"><span class="headname">溫州淨居尼無相大師法燈</span></p><p style="text-indent: 0em; margin-left: 0em"><span class="linehead"></span>上堂。拈拄杖。卓曰。觀<a 
name="0417c01" id="0417c01"></a>音出。普賢入。文殊水上穿靴立。<span class="gaiji">&#x64E1;<!--gaiji,抬,1[打-丁+臺],2&#x64E1;,3--></span>頭<span class="gaiji">鷂<!--gaiji,鷂,1[鷂-缶+(工/山)],2,3--></span>子過新羅。石<a 
name="0417c02" id="0417c02"></a>火電光追不及。咄。</p><a 
name="0417c03" id="0417c03"></a><p style="margin-left: 3em"><span class="headname">南嶽第十七世<span class="note">(臨濟十三世黃龍六世)</span></span></p><a 
name="0417c04" id="0417c04"></a><p style="margin-left: 4em"><span class="headname">萬年心聞曇賁禪師法嗣</span></p><a 
name="0417c05" id="0417c05"></a><p style="margin-left: 2em"><span class="headname">溫州龍鳴在庵賢禪師</span></p><p style="text-indent: 0em; margin-left: 0em"><span class="linehead"></span>上堂。舉。崇壽示眾云。識得<a 
name="0417c06" id="0417c06"></a>凳子。周匝有餘。雲門道。識得凳子。天地懸殊。師曰。崇<a 
name="0417c07" id="0417c07"></a>壽老漢。坐殺天下人。雲門大師。走殺天下人。龍鳴即<a 
name="0417c08" id="0417c08"></a>不然。識得凳子。四<span class="gaiji">&#x811A;<!--gaiji,腳,1[腳-谷+去],2&#x811A;,3--></span>著地。要坐便坐。要起便起。</p><a 
name="0417c09" id="0417c09"></a><p style="margin-left: 2em"><span class="headname">潭州大溈咦庵鑑禪師</span></p><p style="text-indent: 0em; margin-left: 0em"><span class="linehead"></span>會稽人也。　上堂曰。木落霜<a 
name="0417c10" id="0417c10"></a>空。天寒水冷。釋迦老子無處藏身。拆東籬。補西壁。撞<a 
name="0417c11" id="0417c11"></a>著不空見菩薩。請示念佛三昧。也甚奇怪。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>向道。金<a 
name="0417c12" id="0417c12"></a>色光明雲。參退喫茶去。　上堂。老胡開一條路。甚生<a 
name="0417c13" id="0417c13"></a>俓直。只云歇即菩提。性淨明心。不從人得。後人不得<a 
name="0417c14" id="0417c14"></a>其門。一向奔馳南北。往復東西。極歲窮年。無箇歇處。<a 
name="0417c15" id="0417c15"></a>諸人還歇得麼。休。休。　上堂。舉。晦堂和尚一日問僧。<a 
name="0417c16" id="0417c16"></a>甚處來。云。南雄州。曰。出來作甚麼。云。尋訪尊宿。曰。不<a 
name="0417c17" id="0417c17"></a>如歸鄉好。云。未審和尚令某歸鄉。意旨如何。曰。鄉裏<a 
name="0417c18" id="0417c18"></a>三錢買一片魚鮓如手掌大。師曰。寧可碎身如微塵。<a 
name="0417c19" id="0417c19"></a>終不瞎箇師僧眼。晦堂較些子。有般漢便道。熟處難<a 
name="0417c20" id="0417c20"></a>忘。有甚共語處。</p><a 
name="0417c21" id="0417c21"></a><p style="margin-left: 3em"><span class="headname">南嶽第十七世<span class="note">(臨濟十三世楊岐六世)</span></span></p><a 
name="0417c22" id="0417c22"></a><p style="margin-left: 4em"><span class="headname">西禪懶庵鼎需禪師法嗣</span></p><a 
name="0417c23" id="0417c23"></a><p style="margin-left: 2em"><span class="headname">福州鼓山本庵安永禪師</span></p><p style="text-indent: 0em; margin-left: 0em"><span class="linehead"></span>閩縣人。族吳氏。弱冠依安<a 
name="0417c24" id="0417c24"></a>國慈濟為苾芻。未幾。謁懶庵於雲門。一日。入室。庵曰。<a 
name="0418a01" id="0418a01"></a>不問有言。不問無言。世尊良久。不得向世尊良久處<a 
name="0418a02" id="0418a02"></a>會。隨後便喝。條然契悟。作禮曰。不因今日問。爭喪目<a 
name="0418a03" id="0418a03"></a>前機。庵許之。及徙怡山。命師首眾。閱二年。庵將順寂。<a 
name="0418a04" id="0418a04"></a>以大慧所傳磨衲授之。囑令剪拂學者。安撫尚書張<a 
name="0418a05" id="0418a05"></a>公澄請師繼席。不數月。拂袖雲門庵。乾道甲申。郡師<a 
name="0418a06" id="0418a06"></a>大資王公之望從眾衲請居乾元。遷黃檗。又三年。移<a 
name="0418a07" id="0418a07"></a>鼓山。　上堂曰。要明箇事。須是具擊石火。閃電光底<a 
name="0418a08" id="0418a08"></a>手段。方能嶮峻崖頭全身放捨。白雲深處得大安居。<a 
name="0418a09" id="0418a09"></a>如其<span class="gaiji">&#x89B7;<!--gaiji,覷,1[覤-儿+丘],2&#x89B7;,3--></span>地<span class="gaiji">&#x8994;<!--gaiji,覓,1[不/見],2&#x8994;,3--></span>金針。直下腦門須逆裂。到這裏。假饒見<a 
name="0418a10" id="0418a10"></a>機而變。不犯鋒鋩。全身獨脫。猶涉泥水。只如本分全<a 
name="0418a11" id="0418a11"></a>提一句又作麼生道。擊拂子曰。淬出七星光燦爛。解<a 
name="0418a12" id="0418a12"></a>拈天下任橫行。　上堂。布網垂<span class="gaiji">&#x920E;<!--gaiji,鉤,1[金*勾],2&#x920E;,3--></span>闊。長江不繫舟。水<a 
name="0418a13" id="0418a13"></a>寒魚不食。特地過滄洲。恁麼舉似。著甚來由。半夜黑<a 
name="0418a14" id="0418a14"></a>風翻大海。直得波濤絕點流。　上堂。拈拄杖曰。臨濟<a 
name="0418a15" id="0418a15"></a>小廝兒。未曾當頭道著。今日全身放憨。也要諸人知<a 
name="0418a16" id="0418a16"></a>有。遂擲拄杖。下座。　上堂。舉。睦州示眾云。諸人未得<a 
name="0418a17" id="0418a17"></a>箇入處。須得箇入處。既得箇入處。不得忘<span class="gaiji">&#x5374;<!--gaiji,卻,1[去*ㄗ],2&#x5374;,3--></span>老僧。師<a 
name="0418a18" id="0418a18"></a>曰。恁麼說話。面皮厚多少。木庵則不然。諸人未得箇<a 
name="0418a19" id="0418a19"></a>入處。須得箇入處。既得箇入處。直須颺下入處始得。<a 
name="0418a20" id="0418a20"></a>僧問。須彌頂上翻身倒卓時如何。曰。未曾見毛頭星<a 
name="0418a21" id="0418a21"></a>現。云。恁麼則傾湫倒嶽去也。曰。莫亂做。僧便喝。師曰。<a 
name="0418a22" id="0418a22"></a>雷聲浩大。雨點全無。</p><a 
name="0418a23" id="0418a23"></a><p style="margin-left: 2em"><span class="headname">南<span class="gaiji">&#x5292;<!--gaiji,劍,1[僉*刃],2&#x5292;,3--></span>州<span class="gaiji">&#x5292;<!--gaiji,劍,1[僉*刃],2&#x5292;,3--></span>門安分庵主</span></p><p style="text-indent: 0em; margin-left: 0em"><span class="linehead"></span>號分禪。少與木庵同肄業安<a 
name="0418a24" id="0418a24"></a>國。後依懶庵。未有深證。辭謁徑山大慧禪師。行次江<a 
name="0418b01" id="0418b01"></a>于。仰瞻　宮闕。聞街司喝。侍郎來。釋然大悟。作偈曰。<a 
name="0418b02" id="0418b02"></a>幾年箇事挂<span class="gaiji">胸<!--gaiji,胸,1[(曷-曰)/月],2,3--></span>懷。問盡諸方眼不開。肝膽此時俱決<a 
name="0418b03" id="0418b03"></a>盡。一聲江上侍郎來。徑回西禪。懶庵迎之。付以伽梨。<a 
name="0418b04" id="0418b04"></a>自爾不規所寓。後庵居<span class="gaiji">&#x5292;<!--gaiji,劍,1[僉*刃],2&#x5292;,3--></span>門。化被嶺表。學者從之。所<a 
name="0418b05" id="0418b05"></a>作偈頌。走手而成。凡千餘首。盛行於世。　示眾曰。這<a 
name="0418b06" id="0418b06"></a>一片田地。汝等諸人且道天地未分<span class="corr" title='[巳&gt;已]'>已</span>前在甚麼處。<a 
name="0418b07" id="0418b07"></a>直下徹去。<span class="corr" title='[巳&gt;已]'>已</span>是鈍置分上座不少了也。更若擬議思<a 
name="0418b08" id="0418b08"></a>量。何啻白雲萬里。驀拈拄杖打散大眾。　示眾。上至<a 
name="0418b09" id="0418b09"></a>諸佛。下及眾生。性命總在山僧手裏。撿點將來。有沒<a 
name="0418b10" id="0418b10"></a>量罪過。山僧亦有沒量罪過。還有檢點得出者麼。卓<a 
name="0418b11" id="0418b11"></a>拄杖一下。曰。冤有頭。債有主。遂左顧右視曰。自出洞<a 
name="0418b12" id="0418b12"></a>來無敵手。得饒人處且饒人。　示眾。十五日<span class="corr" title='[巳&gt;已]'>已</span>前。天<a 
name="0418b13" id="0418b13"></a>上有星皆拱北。十五日<span class="corr" title='[巳&gt;已]'>已</span>後。人間無水不朝東。<span class="corr" title='[巳&gt;已]'>已</span>前<a 
name="0418b14" id="0418b14"></a><span class="corr" title='[巳&gt;已]'>已</span>後總拈<span class="gaiji">&#x5374;<!--gaiji,卻,1[去*ㄗ],2&#x5374;,3--></span>。到處鄉談各不同。屈指曰。一．二．三．四．五．<a 
name="0418b15" id="0418b15"></a>六．七．八．九．十．十一．十二．十三．十四。諸兄弟。且道今日<a 
name="0418b16" id="0418b16"></a>是幾。良久。曰。本店買賣。分文不<span class="gaiji">&#x8CD6;<!--gaiji,賒,1[貝*余],2&#x8CD6;,3--></span>。</p><a 
name="0418b17" id="0418b17"></a><p style="margin-left: 4em"><span class="headname">東禪蒙庵思嶽禪師法嗣</span></p><a 
name="0418b18" id="0418b18"></a><p style="margin-left: 2em"><span class="headname">福州鼓山宗逮禪師</span></p><p style="text-indent: 0em; margin-left: 0em"><span class="linehead"></span>上堂曰。世尊道。應如是知。如<a 
name="0418b19" id="0418b19"></a>是見。如是信解。不生法相。遂喝曰。至本無瑕<span class="gaiji">&#x5374;<!--gaiji,卻,1[去*ㄗ],2&#x5374;,3--></span>有瑕。</p><a 
name="0418b20" id="0418b20"></a><p style="margin-left: 4em"><span class="headname">開善密庵道謙禪師法嗣</span></p><a 
name="0418b21" id="0418b21"></a><p style="margin-left: 2em"><span class="headname">建寧府仙州山吳十三道人者</span></p><p style="text-indent: 0em; margin-left: 0em"><span class="linehead"></span>每以<span class="corr" title='[巳&gt;己]'>己</span>事扣諸禪。及<a 
name="0418b22" id="0418b22"></a>開善歸。結茅於其左。遂往給侍。紹興庚申三月八日<a 
name="0418b23" id="0418b23"></a>夜。適然啟悟。占偈呈善曰。元來無縫罅。觸著便光輝。<a 
name="0418b24" id="0418b24"></a>既是千金寶。何須彈雀兒。善答曰。焠地折時真慶快。<a 
name="0418c01" id="0418c01"></a>死生凡聖盡平沉。仙州山下呵呵笑。不負相期宿昔<a 
name="0418c02" id="0418c02"></a>心。</p><a 
name="0418c03" id="0418c03"></a><p style="margin-left: 4em"><span class="headname">東林卍庵道顏禪師法嗣</span></p><a 
name="0418c04" id="0418c04"></a><p style="margin-left: 2em"><span class="headname">荊南府公安遯庵祖珠禪師</span></p><p style="text-indent: 0em; margin-left: 0em"><span class="linehead"></span>南平人也。依卍庵之久。<a 
name="0418c05" id="0418c05"></a>一日。入室次。庵問僧云。如何是佛。麻。師聞頓契。有偈<a 
name="0418c06" id="0418c06"></a>曰。機前一句子。用處不留情。如撞幢子弩。箭箭中紅<a 
name="0418c07" id="0418c07"></a>心。後開法公安。四眾歸仰。　上堂曰。不是心。不是佛。<a 
name="0418c08" id="0418c08"></a>不是物。瀝盡野狐涎。耀翻山鬼窟。平田淺草裏。露出<a 
name="0418c09" id="0418c09"></a>焦尾大虫。大<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>寥廓中。放出遼天俊鶻。阿呵呵。露風<a 
name="0418c10" id="0418c10"></a>骨。等閑拈出眾人前。畢竟分明是何物。咄。咄。　上堂。<a 
name="0418c11" id="0418c11"></a>玉露垂青草。金風動白蘋。一聲寒鴈叫。喚起未惶人。<a 
name="0418c12" id="0418c12"></a>　上堂。鷰子深談實相。善說法要。可惜玄沙老人漏<a 
name="0418c13" id="0418c13"></a>泄向上一竅。自從一見桃華後。直至如今更不疑。禪<a 
name="0418c14" id="0418c14"></a>客相逢只彈指。此心能有幾人知。大眾。這兩箇老漢。<a 
name="0418c15" id="0418c15"></a>一人撥動天關。一人掀翻地軸。山僧輒爾傚顰。敢繼<a 
name="0418c16" id="0418c16"></a>渠儂高躅。蒼鷹爪下分餐。猛虎口中奪肉。一句當機。<a 
name="0418c17" id="0418c17"></a>千足萬足。君不見古人有言兮。逢船便渡。得路便行。<a 
name="0418c18" id="0418c18"></a>要會箇中意。日午打三更。拍禪床。下座。</p><a 
name="0418c19" id="0418c19"></a><p style="margin-left: 2em"><span class="headname">汀州報恩法演禪師</span></p><p style="text-indent: 0em; margin-left: 0em"><span class="linehead"></span>果州人也。　上堂。舉俱胝<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>指。<a 
name="0418c20" id="0418c20"></a>師曰。佳人睡起懶梳頭。把得金釵插便休。大抵還他<a 
name="0418c21" id="0418c21"></a>肌骨好。不塗紅粉自風流。</p><a 
name="0418c22" id="0418c22"></a><p style="margin-left: 4em"><span class="headname">教心晦庵彌光禪師法嗣</span></p><a 
name="0418c23" id="0418c23"></a><p style="margin-left: 2em"><span class="headname">泉州法石中庵慧空禪師</span></p><p style="text-indent: 0em; margin-left: 0em"><span class="linehead"></span>贛城贛縣人。族蔡氏。少為<a 
name="0418c24" id="0418c24"></a>書生。年三十六。投郡之觀音院下髮。往依仰山祖禪<a 
name="0419a01" id="0419a01"></a>師。有省。次參翠巖廣照燈禪師。燈與語鋒投。俾典翰<a 
name="0419a02" id="0419a02"></a>墨。辭謁大慧於徑山。宿疑盡去。屬慧貶衡陽。遂入問。<a 
name="0419a03" id="0419a03"></a>見鼓山珪．淨眾嶽。皆蒙印可。後抵教忠。一日。入室。聞<a 
name="0419a04" id="0419a04"></a>舉女子出定話。擬踵門。忽大悟。乃曰。自<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>瓶去沽村<a 
name="0419a05" id="0419a05"></a>酒。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>著衫來作主人。忠曰。中間底是阿誰。師禮拜便<a 
name="0419a06" id="0419a06"></a>出。忠哂之。紹興<span class="corr" title='[已&gt;己]'>己</span>巳。會忠移住龜山。以師繼席。後遷<a 
name="0419a07" id="0419a07"></a>大安及崇福。乾道丁亥。謝事。寓雪峰．東庵．洋嶼．雲門。<a 
name="0419a08" id="0419a08"></a>庚申春。泉守龍學王公十朋挽居法石。　受請日。上<a 
name="0419a09" id="0419a09"></a>堂曰。雲門山中劄硬寨<span class="corr" title='[巳&gt;已]'>已</span>是經年。洋嶼江頭未見有<a 
name="0419a10" id="0419a10"></a>毛頭星出現。舉手攀南斗。回身倚北辰。等閑拋出東<a 
name="0419a11" id="0419a11"></a>山暗號。驗盡天下野狐。當機覿面不相饒。喝下跛驢<a 
name="0419a12" id="0419a12"></a>成隊走。是以藥山道。未有長行而不住。未有長住而<a 
name="0419a13" id="0419a13"></a>不行。欲益無所益。欲為無所為。宜作舟航。無久住此。<a 
name="0419a14" id="0419a14"></a>咄。古人大似以隋珠彈雀。用趙璧抵烏。恁麼要續如<a 
name="0419a15" id="0419a15"></a>來正法。大似鄭州出曹門。且道雲門庵主今日赴法<a 
name="0419a16" id="0419a16"></a>石請。為人底句作麼生道。八十翁翁輥繡毬。直從洋<a 
name="0419a17" id="0419a17"></a>嶼江心過。　春日上堂。拈拄杖。卓一下。曰。先打春牛<a 
name="0419a18" id="0419a18"></a>頭。又卓一下。曰。後打春牛尾。驚起<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空入藕絲裏。釋<a 
name="0419a19" id="0419a19"></a>迦無路潛蹤。彌勒急走千里。文殊<span class="gaiji">&#x5374;<!--gaiji,卻,1[去*ㄗ],2&#x5374;,3--></span>知落處。撫掌大<a 
name="0419a20" id="0419a20"></a>笑歡喜。且道他歡喜箇甚麼。春風昨夜入門來。便見<a 
name="0419a21" id="0419a21"></a>千華生碓觜。　上堂。舉。芭蕉示眾曰。你有拄杖子。我<a 
name="0419a22" id="0419a22"></a>與你拄杖子。你無拄杖子。我奪<span class="gaiji">&#x5374;<!--gaiji,卻,1[去*ㄗ],2&#x5374;,3--></span>你拄杖子。師曰。要<a 
name="0419a23" id="0419a23"></a>識芭蕉用處麼。更將歸去夢。說與欲行人。　上堂。千<a 
name="0419a24" id="0419a24"></a>家樓閣。一霎秘風。只知襟袖<span class="gaiji">&#x51C9;<!--gaiji,涼,1[冰-水+京],2&#x51C9;,3--></span>生。不覺園林落葉。於<a 
name="0419b01" id="0419b01"></a>斯薦得。觸處全真。其或未然。且作寒溫相見。　上堂。<a 
name="0419b02" id="0419b02"></a>舉。金剛經云。佛告須菩提。爾所國土中。所有眾生若<a 
name="0419b03" id="0419b03"></a>干種心。如來悉知。何以故。如來說諸心皆為非心。是<a 
name="0419b04" id="0419b04"></a>名為心。要會麼。春風得意馬蹄疾。一日看盡長安華。<a 
name="0419b05" id="0419b05"></a>僧問。先佛垂範。禁足安居。未審是何宗旨。曰。<span class="gaiji">&#x7460;<!--gaiji,琉,1[王*留],2&#x7460;,3--></span>璃<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0419b06" id="0419b06"></a>門托須彌。僧便喝。師便打。　問。知師久韞囊中寶。大<a 
name="0419b07" id="0419b07"></a>衣臨筵乞借看。曰。猛虎<span class="gaiji">畫<!--gaiji,畫,1[書-曰+(且-二+人)],2&#x26615;,3--></span>蛾眉。云。今日小出大遇也。<a 
name="0419b08" id="0419b08"></a>曰。<span class="gaiji">&#x5292;<!--gaiji,劍,1[僉*刃],2&#x5292;,3--></span>去久矣。不須刻舟。云。只如真覺示眾道。南山有<a 
name="0419b09" id="0419b09"></a>條<span class="gaiji">&#x9F08;<!--gaiji,鱉,1[敝/黽],2&#x9F08;,3--></span>鼻<span class="gaiji">&#x8675;<!--gaiji,蛇,1[虫*也],2&#x8675;,3--></span>。汝等諸人切須好看。未審此意如何。曰。黑<a 
name="0419b10" id="0419b10"></a>雲遮古路。云。長慶道。今日堂中大有人喪身失命。意<a 
name="0419b11" id="0419b11"></a>作麼生。曰。抱<span class="gaiji">&#x5292;<!--gaiji,劍,1[僉*刃],2&#x5292;,3--></span>入桑林。云。只如雲門將拄杖攛向雪<a 
name="0419b12" id="0419b12"></a>峰面前。峰作怕勢。又且如何。曰。一家有事百家忙。云。<a 
name="0419b13" id="0419b13"></a>玄沙道。用南山作麼<span class="gaiji">&#x807B;<!--gaiji,,1[漸/耳],2&#x807B;,3--></span>。曰。也要大家知。云。古人恁麼<a 
name="0419b14" id="0419b14"></a>提持。成得甚麼邊事。曰。兩兩三三。成<span class="gaiji">&#x7FA3;<!--gaiji,群,1[君/羊],2&#x7FA3;,3--></span>作隊。　問。禾<a 
name="0419b15" id="0419b15"></a>山四打鼓。意旨如何。曰。下下打著。云。打著後如何。曰。<a 
name="0419b16" id="0419b16"></a>不在鼓聲中。頭頭皆漏泄。云。雪峰見僧來。連輥出三<a 
name="0419b17" id="0419b17"></a>箇毬子。又且如何。曰。兄弟添十字。云。學人未曉。乞師<a 
name="0419b18" id="0419b18"></a>再指。曰。退步思量愁殺人。淳熙甲午春。偶微恙。寶文<a 
name="0419b19" id="0419b19"></a>傳公自得赴漕江左。聞而省之。值師偃息。即召曰。和<a 
name="0419b20" id="0419b20"></a>尚。惺惺著。師應曰。<span class="corr" title='[巳&gt;已]'>已</span>與侍郎相見了也。傳曰。一釣便<a 
name="0419b21" id="0419b21"></a>上。師曰。也不可放過。傳謂侍僧曰。誰言渠病。師曰。雪<a 
name="0419b22" id="0419b22"></a>上加霜。翊日。剃沐更衣。書偈<span class="corr" title='[巳&gt;已]'>已</span>。端然坐亡。乃三月二<a 
name="0419b23" id="0419b23"></a>十三日也。闍維。數珠不壞。獲設利五色。窆于東山之<a 
name="0419b24" id="0419b24"></a><span class="gaiji">&#x9262;<!--gaiji,缽,1[金*本],2&#x9262;,3--></span>那塔。壽六十九。臘四十有三。</p><a 
name="0419c01" id="0419c01"></a><p style="margin-left: 2em"><span class="headname">臨安府淨慈混源曇密禪師</span></p><p style="text-indent: 0em; margin-left: 0em"><span class="linehead"></span>天台人。族盧氏。年十二<a 
name="0419c02" id="0419c02"></a>去家。師資福道榮。十六圓具。習台教。棄依大慧於徑<a 
name="0419c03" id="0419c03"></a>山。未幾。往謁雪巢一．此庵元。入門留東．西禪。無省。遂<a 
name="0419c04" id="0419c04"></a>之泉南教忠。求決於晦庵。俾悅眾。會解事歸前資。偶<a 
name="0419c05" id="0419c05"></a>舉香嚴擊竹因緣。豁然契悟。述偈呈庵。與賢沙未徹<a 
name="0419c06" id="0419c06"></a>語詰之。無滯。庵曰。子今始可見妙喜矣。即禮辭。至梅<a 
name="0419c07" id="0419c07"></a>陽。服勤四載。乾道辛卯。出住苕溪上方。次遷台城．紫<a 
name="0419c08" id="0419c08"></a>籜．鴻福．萬年。淳熙甲辰夏。　詔居淨慈。　上堂。諸佛<a 
name="0419c09" id="0419c09"></a>出世。打劫殺人。祖師西來。吹風放火。古今善知識。佛<a 
name="0419c10" id="0419c10"></a>口<span class="gaiji">&#x8675;<!--gaiji,蛇,1[虫*也],2&#x8675;,3--></span>心。天下衲僧。自投籠檻。莫有天然氣<span class="gaiji">&#x69E9;<!--gaiji,,1[既/木],2&#x69E9;,3--></span>特達丈<a 
name="0419c11" id="0419c11"></a>夫。為宗門出一隻手。主張佛法者麼。良久。曰。設有。也<a 
name="0419c12" id="0419c12"></a>須斬為三段。　上堂。德山小參不答話。千古叢林成<a 
name="0419c13" id="0419c13"></a>話<span class="gaiji">&#x8987;<!--gaiji,霸,1[栗-木+(革*月)],2&#x8987;,3--></span>。問話者三十棒。慣能說訶說夯。時有僧出。的能<a 
name="0419c14" id="0419c14"></a>破的。德山便打。風流儒雅。某甲話也未問。頭上著枷。<a 
name="0419c15" id="0419c15"></a><span class="gaiji">&#x811A;<!--gaiji,腳,1[腳-谷+去],2&#x811A;,3--></span>下著匣。你是那裏人。一回相見一傷神。新羅人。把<a 
name="0419c16" id="0419c16"></a>手笑欣欣。未踏船舷。好與三十棒。依前相廝誑。混源<a 
name="0419c17" id="0419c17"></a>今日恁麼批判責情。好與三十棒。且道是賞是罰。具<a 
name="0419c18" id="0419c18"></a>參學眼者。試請辨看。戊申十二月望。偈書入寂。壽六<a 
name="0419c19" id="0419c19"></a>十九。臘五十四。</p><a 
name="0419c20" id="0419c20"></a><p style="margin-left: 4em"><span class="headname">西禪此庵守淨禪師法嗣</span></p><a 
name="0419c21" id="0419c21"></a><p style="margin-left: 2em"><span class="headname">福州乾元宗<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>禪師</span></p><p style="text-indent: 0em; margin-left: 0em"><span class="linehead"></span>上堂。卓拄杖曰。性燥漢只在<a 
name="0419c22" id="0419c22"></a>一槌。遂靠拄杖曰。靈利人不勞再舉。而今莫有靈利<a 
name="0419c23" id="0419c23"></a>底麼。良久。比擬張麟。兔亦不遇。</p><a 
name="0419c24" id="0419c24"></a><p style="margin-left: 4em"><span class="headname">天童應庵曇華禪師法嗣</span></p><a 
name="0420a01" id="0420a01"></a><p style="margin-left: 2em"><span class="headname">慶元府天童密庵咸傑禪師</span></p><p style="text-indent: 0em; margin-left: 0em"><span class="linehead"></span>七閩福清人也。　上堂<a 
name="0420a02" id="0420a02"></a>曰。牛頭橫說<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>說。不知有向上關捩子。有般漆桶輩。<a 
name="0420a03" id="0420a03"></a>東西不辨。南北不分。便問如何是向上關捩子。何異<a 
name="0420a04" id="0420a04"></a>開眼尿床。華藏有一轉語。不在向上向下。千手大悲<a 
name="0420a05" id="0420a05"></a>摸索不著。雨寒無處曬眼。今日普請。布施大眾。良久。<a 
name="0420a06" id="0420a06"></a>曰。達磨大師。無當門齒。　上堂。世尊不說說。拗曲作<a 
name="0420a07" id="0420a07"></a>直。迦葉不聞聞。望空啟告。馬祖即心即佛。懸羊頭。賣<a 
name="0420a08" id="0420a08"></a>狗肉。趙州勘庵主。貴買賤賣。分文不直。只如文殊是<a 
name="0420a09" id="0420a09"></a>七佛之師。因甚出女子定不得。河天月暈魚分子。槲<a 
name="0420a10" id="0420a10"></a>葉風微塵養茸。　上堂。卓拄杖曰。迷時只迷這箇。復<a 
name="0420a11" id="0420a11"></a>卓一下曰。悟時只悟這箇。迷悟雙忘。糞埽堆頭重添<a 
name="0420a12" id="0420a12"></a>榼<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>。莫有向東涌西沒全機獨脫處道得一句底麼。<a 
name="0420a13" id="0420a13"></a>若道不得。華藏自道去也。擲拄杖曰。三十年後。　上<a 
name="0420a14" id="0420a14"></a>堂。舉。死心和尚示眾云。一人所在要須到。半人所在<a 
name="0420a15" id="0420a15"></a>也須到。無人所在亦須親到一回。召大眾曰。三邊一<a 
name="0420a16" id="0420a16"></a>箭收功後。四海何愁不太平。</p><a 
name="0420a17" id="0420a17"></a><p style="margin-left: 2em"><span class="headname">南書記者</span></p><p style="text-indent: 0em; margin-left: 0em"><span class="linehead"></span>三山人。久依應庵。於趙州狗子無佛生話。<a 
name="0420a18" id="0420a18"></a>豁然契悟。有偈曰。狗子無佛性。羅<span class="gaiji">&#x777A;<!--gaiji,,1[目*侯],2&#x777A;,3--></span>星入命。不是打<a 
name="0420a19" id="0420a19"></a>殺人。被人殺打定。庵見。喜其脫略。紹興末。終於歸宗。</p><a 
name="0420a20" id="0420a20"></a><p style="margin-left: 4em"><span class="headname">道場無庵法全禪師法嗣</span></p><a 
name="0420a21" id="0420a21"></a><p style="margin-left: 2em"><span class="headname">常州華藏伊庵有權禪師</span></p><p style="text-indent: 0em; margin-left: 0em"><span class="linehead"></span>上堂曰。今朝結<span class="gaiji">&#x5374;<!--gaiji,卻,1[去*ㄗ],2&#x5374;,3--></span>布袋<a 
name="0420a22" id="0420a22"></a>口。明眼衲僧莫亂走。心行滅處解翻身。噴嚏也成師<a 
name="0420a23" id="0420a23"></a>子吼。栴檀林。任馳驟。剔起眉毛頂上生。剜肉成瘡露<a 
name="0420a24" id="0420a24"></a>家醜。　上堂。禪。禪。無黨無偏。迷時千里隔。悟在口皮<a 
name="0420b01" id="0420b01"></a>邊。</p><a 
name="0420b02" id="0420b02"></a><p style="margin-left: 4em"><span class="headname">大溈行禪師法嗣</span></p><a 
name="0420b03" id="0420b03"></a><p style="margin-left: 2em"><span class="headname">常德府德山涓禪師</span></p><p style="text-indent: 0em; margin-left: 0em"><span class="linehead"></span>潼川人也。　上堂。橫拄杖曰。一<a 
name="0420b04" id="0420b04"></a>二三四五六七。七六五四三二一。循環逆順數將來。<a 
name="0420b05" id="0420b05"></a>數到未來無盡日。因七見一。見一亡七。踏破大<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。<a 
name="0420b06" id="0420b06"></a>鐵牛也汗出。絕氣息。無蹤跡。擲拄杖曰。更須放下這<a 
name="0420b07" id="0420b07"></a>箇。始是參學事畢。　上堂。見見之時。見非是見。見猶<a 
name="0420b08" id="0420b08"></a>離見。見不能及。遂喝曰。鯨吞海水盡。露出珊瑚枝。眾<a 
name="0420b09" id="0420b09"></a>中忽有衲僧出來道。長老休寐語。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>許伊具一雙眼。<a 
name="0420b10" id="0420b10"></a>　上堂。拈拄杖曰。有時奪人不奪境。拄杖子七縱八<a 
name="0420b11" id="0420b11"></a>橫。有時奪境不奪人。山僧七顛八倒。有時人境兩俱<a 
name="0420b12" id="0420b12"></a>奪。拄杖子與山僧削跡吞聲。有時人境俱不奪。卓拄<a 
name="0420b13" id="0420b13"></a>杖曰。伴我行千里。<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>君過萬山。忽若撞著臨濟大師<a 
name="0420b14" id="0420b14"></a>時如何。師喝曰。未明心地印。難透祖師關。</p><a 
name="0420b15" id="0420b15"></a><p style="margin-left: 4em"><span class="headname">雙林用禪師法嗣</span></p><a 
name="0420b16" id="0420b16"></a><p style="margin-left: 2em"><span class="headname">婺州三峰卯禪師</span></p><p style="text-indent: 0em; margin-left: 0em"><span class="linehead"></span>上堂。舉野狐話曰。不落不昧。誣<a 
name="0420b17" id="0420b17"></a>人之罪。不昧不落。無繩自縛。可憐柳絮隨春風。有時<a 
name="0420b18" id="0420b18"></a>自西還自東。</p><a 
name="0420b19" id="0420b19"></a><a 
name="0420b20" id="0420b20"></a><p><span class="juanname">嘉泰普燈錄卷第二十一</span></p><a 
name="0420b21" id="0420b21"></a><a 
name="0420b22" id="0420b22"></a><div class="w"><div style="margin-left: 1em"><p style="margin-left: 4em"><span class="headname">音釋</span></p><a 
name="0420b23" id="0420b23"></a><p style="text-indent: 0em; margin-left: 0em"><span class="linehead"></span>　玿音韶　遯音鈍　<span class="gaiji">&#x6677;<!--gaiji,晷,1[晷-人+卜],2&#x6677;,3--></span>音鬼　昉音倣<a 
name="0420b24" id="0420b24"></a>　騅音錐　瀏音留　纇盧對切　參音森<a 
name="0420c01" id="0420c01"></a>　焠七內切　肄羊至切　贛音紺　霎山洽切<a 
name="0420c02" id="0420c02"></a>　韞音蘊　籜音託　槲音斛　嚏音帝</p></div></div>
<hr>【經文資訊】卍續藏第 79 冊 No. 1559 嘉泰普燈錄<br>【版本記錄】CBETA 電子佛典 Rev. 1.79 (UTF8)，完成日期：2011/02/24<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，台灣某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5a79.html?index=X79n1559" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X79n1559_021 by HTTrack Website Copier/3.x [XR&CO'2008], Tue, 03 Jun 2014 03:48:10 GMT -->
</html>
