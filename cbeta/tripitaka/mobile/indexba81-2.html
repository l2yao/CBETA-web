<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB231_006 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga78c8.gif?utmac=MO-30696269-4&amp;utmn=906716953&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB231_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9427.html?index=J29nB231_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B231 天王水鑑海和尚五會錄 (6卷)<br/>【清 慧海說　原澂等編】<br/>第 6 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B231" sutra_name="天王水鑑海和尚五會錄" sutra_juan="[卷6]">　
<a 
name="0303b01" id="0303b01"></a><p><span class="juanname">天王水鑑海和尚五會錄卷第六</span></p><a 
name="0303b02" id="0303b02"></a><p style="margin-left: 4em"><span class="byline">嗣法門人原澄等編</span></p><a 
name="0303b03" id="0303b03"></a><p style="margin-left: 2em"><span class="headname">尺牘</span></p><a 
name="0303b04" id="0303b04"></a><p style="margin-left: 3em"><span class="headname">復雪岷方司李<span class="note">(諱象璜)</span></span></p><a 
name="0303b05" id="0303b05"></a><p style="text-indent: 0em; margin-left: 0em"><span class="linehead"></span>別來未幾青黃兩度俛仰光儀心焉如擣唯台臺灑<a 
name="0303b06" id="0303b06"></a>灑襟懷蕩蕩施設治政之間有若庖丁解牛公堂說<a 
name="0303b07" id="0303b07"></a>法無待清獻聞雷苟非睿明洞開曷能臻此超遙容<a 
name="0303b08" id="0303b08"></a>與哉李君學士好道之人承指乃參貧道貧道不引<a 
name="0303b09" id="0303b09"></a>枝蔓唯以本分提持且未見其虛往實歸臨別漣然<a 
name="0303b10" id="0303b10"></a>蓋道情非世情也茲讀手翰台臺何溢美誇許之若<a 
name="0303b11" id="0303b11"></a>是耶日者又蒙賜以慧日慈雲之扁兼率耿太守贈<a 
name="0303b12" id="0303b12"></a>以荊南祖庭之額久廢天王茲者興復實借光多矣<a 
name="0303b13" id="0303b13"></a>況未寸函申謝何以辱教殷殷更欲闡明斯道惠及<a 
name="0303b14" id="0303b14"></a>來學第涼德不慧之山僧無能副台臺之盛念矣然<a 
name="0303b15" id="0303b15"></a>道有時而弘唱逾高和逾勝茲時貧道何能使道而<a 
name="0303b16" id="0303b16"></a>弘哉臨書引領統惟垂諒。</p><a 
name="0303b17" id="0303b17"></a><p style="margin-left: 3em"><span class="headname">與黃檗和尚</span></p><a 
name="0303b18" id="0303b18"></a><p style="text-indent: 0em; margin-left: 0em"><span class="linehead"></span>太白一燈光明天下分輝續燄徹古通今內聖外王<a 
name="0303b19" id="0303b19"></a>咸為隆重其最著者唯吾徑山容老人也老人目擊<a 
name="0303b20" id="0303b20"></a>時衰世變法門混淆日久邪宗僭竊之輩猶此而興<a 
name="0303b21" id="0303b21"></a>遂爾別集述而嚴統作蓋為見諸行事深切著明非<a 
name="0303b22" id="0303b22"></a>謂空文而載雖人以此罪老人然人亦以此知老人<a 
name="0303b23" id="0303b23"></a>也老人化去未經十祀座下法門豪傑如金粟元東<a 
name="0303b24" id="0303b24"></a>明鑑資福廣龍華宗相續而往某以老人靈塔猶恐<a 
name="0303b25" id="0303b25"></a>未安竊常疑之不然天奪何致此耶唯吾黃檗和尚<a 
name="0303b26" id="0303b26"></a>道振七閩風聞楚越克紹祖山特非偶爾幸加留意<a 
name="0303b27" id="0303b27"></a>老人靈塔或龍虎沙水之不吉或入塔安位之期未<a 
name="0303b28" id="0303b28"></a>良協同堪輿細而察之儻得老人寂光神安蔭覆吾<a 
name="0303b29" id="0303b29"></a>昆則法門大幸事也某頃來晴川得值鱗便肅此荒<a 
name="0303b30" id="0303b30"></a>函達於左右伏冀鑒我微忱則先老人光明廣大千<a 
name="0303c01" id="0303c01"></a>秋烜赫亦相傳而無盡也天王中興碑記傳以教覽<a 
name="0303c02" id="0303c02"></a>臨楮依依曷勝神來。</p><a 
name="0303c03" id="0303c03"></a><p style="margin-left: 3em"><span class="headname">與容菴宋吏部<span class="note">(諱學洙)</span></span></p><a 
name="0303c04" id="0303c04"></a><p style="text-indent: 0em; margin-left: 0em"><span class="linehead"></span>渚宮一別迄今八載不唯光儀間闊亦且鴈斷衡陽<a 
name="0303c05" id="0303c05"></a>咫尺之間竟同河漢豈倡和因緣法門機會而有時<a 
name="0303c06" id="0303c06"></a>節乎門下年來眼空無物唯道是持佛祖公案竊聞<a 
name="0303c07" id="0303c07"></a>有會出言往往驚人視聽然欲與從上宰官居士受<a 
name="0303c08" id="0303c08"></a>法有師名留燈錄榜樣後來道垂千古須是一真不<a 
name="0303c09" id="0303c09"></a>立萬法圓融方與古人把臂共行且今法道濫觴亂<a 
name="0303c10" id="0303c10"></a>統滿地唯門下高明故興言及此知不我誕法門幸<a 
name="0303c11" id="0303c11"></a>甚吾宗幸甚。</p><a 
name="0303c12" id="0303c12"></a><p style="margin-left: 3em"><span class="headname">復掌山鄭內翰</span></p><a 
name="0303c13" id="0303c13"></a><p style="text-indent: 0em; margin-left: 0em"><span class="linehead"></span>酷暑炎烝人人勢畏千竿竹十畝蓮何能得也然且<a 
name="0303c14" id="0303c14"></a>伐木鳥鳴之時未嘗不懷掌山之美人咫尺天各一<a 
name="0303c15" id="0303c15"></a>方無能聚晤況其欲發歸舸遠去兩浙七閩之間又<a 
name="0303c16" id="0303c16"></a>當何如也天下無變遷者道而已矣天下無間然者<a 
name="0303c17" id="0303c17"></a>道而已矣然道既無變遷亦無間然予與掌山之交<a 
name="0303c18" id="0303c18"></a>烏有變遷間然哉蓋予與掌山之交者道而已矣苟<a 
name="0303c19" id="0303c19"></a>不以道為交世之態人之情得不變遷間然乎是以<a 
name="0303c20" id="0303c20"></a>肝膽楚越矣況掌山胸藏武庫足滿天下老衲名人<a 
name="0303c21" id="0303c21"></a>靡不從游而稱當世大儒者乎竊聞仁者贈人以言<a 
name="0303c22" id="0303c22"></a>茲掌山遠還特以言贈苟如此鑒諸則交之深矣而<a 
name="0303c23" id="0303c23"></a>予亦有榮望焉。</p><a 
name="0303c24" id="0303c24"></a><p style="margin-left: 3em"><span class="headname">與檗菴徐司李<span class="note">(諱行)</span></span></p><a 
name="0303c25" id="0303c25"></a><p style="text-indent: 0em; margin-left: 0em"><span class="linehead"></span>壬寅秋櫂過蘄春聞大令名迄今六載不能忘於心<a 
name="0303c26" id="0303c26"></a>也所謂不能忘者以門下眼內空天下腹中小乾坤<a 
name="0303c27" id="0303c27"></a>而於吾道大有得手佛祖機緣亦嘗會悟物格格物<a 
name="0303c28" id="0303c28"></a>一貫徑山木樨無隱廓然匡阜子韶山谷豈讓昔賢<a 
name="0303c29" id="0303c29"></a>殺也活也自由手腳佛也祖也當頭按過果如是乎<a 
name="0303c30" id="0303c30"></a>吾當賀之鹿野觀察昨至天王言及門下僑寓渚宮<a 
name="0304a01" id="0304a01"></a>是勒荒函先以通候儻不我棄驅馬來山再有長論。</p><a 
name="0304a02" id="0304a02"></a><p style="text-indent: 0em; margin-left: 0em"><span class="headname">　　　　又</span></p><a 
name="0304a03" id="0304a03"></a><p style="text-indent: 0em; margin-left: 0em"><span class="linehead"></span>昨承惠顧兼以垂問十年已前此地荒煙蔓艸十年<a 
name="0304a04" id="0304a04"></a>已後此地峻宇長廊不知天王眼目在荒煙蔓艸中<a 
name="0304a05" id="0304a05"></a>在峻宇長廊中貧道就而荅之蔓艸一堆柴長廊幾<a 
name="0304a06" id="0304a06"></a>擔土竊恐門下不能直下釋然領略今再申之然天<a 
name="0304a07" id="0304a07"></a>王眼目不在荒煙蔓艸峻宇長廊中若在峻宇長廊<a 
name="0304a08" id="0304a08"></a>中眼目即同土木若在荒煙蔓艸中眼目則是無情<a 
name="0304a09" id="0304a09"></a>既不在此二處便請下一轉語若點得出贈以一條<a 
name="0304a10" id="0304a10"></a>撐天柱地拄杖子。</p><a 
name="0304a11" id="0304a11"></a><p style="margin-left: 3em"><span class="headname">復允菴吳別駕<span class="note">(諱斌來書請詳悉天王之訛)</span></span></p><a 
name="0304a12" id="0304a12"></a><p style="text-indent: 0em; margin-left: 0em"><span class="linehead"></span>手翰所云應酬之外默坐公堂恍惚之中覺有物焉<a 
name="0304a13" id="0304a13"></a>獨恨塵勞關鎖不能猛然解脫左右既知恍惚之中<a 
name="0304a14" id="0304a14"></a>有物而存試看應機酬酢之時是此物歟喜怒哀樂<a 
name="0304a15" id="0304a15"></a>之時是此物歟折旋俯仰之時是此物歟若以總是<a 
name="0304a16" id="0304a16"></a>此物更欲離關鎖求解脫得無重增其慮乎況以應<a 
name="0304a17" id="0304a17"></a>對究心之外欲明天王混淆之由請詳直書苟非靈<a 
name="0304a18" id="0304a18"></a>山委託有願而來何能致此思惟哉天王道悟法嗣<a 
name="0304a19" id="0304a19"></a>馬祖所出龍潭崇信信出德山宣鑑鑑出雪峰義存<a 
name="0304a20" id="0304a20"></a>巖頭全歲其雲門法眼兩宗實乃天王之系也有宋<a 
name="0304a21" id="0304a21"></a>景德年間吳僧道原修集傳燈未識從上碑版謬收<a 
name="0304a22" id="0304a22"></a>龍潭系於天皇之下雲門法眼相隨而去是故混淆<a 
name="0304a23" id="0304a23"></a>之由始於道原也百世之下競起而爭亦始於傳燈<a 
name="0304a24" id="0304a24"></a>也張無盡公竊常疑之雪峰迅捷當出馬祖後得達<a 
name="0304a25" id="0304a25"></a>觀穎公所獲節使丘玄素所撰天王塔銘始知雪峰<a 
name="0304a26" id="0304a26"></a>為馬祖五世孫無盡眼目擇法驗人果不誤矣諸家<a 
name="0304a27" id="0304a27"></a>辯論代有其人奈何久假一期難歸吾天童悟和尚<a 
name="0304a28" id="0304a28"></a>思作一書正其訛謬多因修葺以寢厥心吾徑山容<a 
name="0304a29" id="0304a29"></a>和尚善繼善述遂著五燈嚴統刪去妄竊以定正宗<a 
name="0304a30" id="0304a30"></a>話行海外案垂千古吾常謂人解曰其所辯而爭者<a 
name="0304b01" id="0304b01"></a>宗派也雲門法眼久無人矣伊何固執焉然辯而不<a 
name="0304b02" id="0304b02"></a>能清者已有景德傳燈一訛書矣其不辯而自清者<a 
name="0304b03" id="0304b03"></a>已有唐之侍郎歸登所製南嶽讓碑列法孫天王道<a 
name="0304b04" id="0304b04"></a>悟圭峰荅相國裴公宗趣狀馬祖之嗣首曰江陵道<a 
name="0304b05" id="0304b05"></a>悟權德輿氏所撰馬祖塔銘弟子十一人道悟在焉<a 
name="0304b06" id="0304b06"></a>歷代帝王稽古略引載天王之事詳而且明宋有佛<a 
name="0304b07" id="0304b07"></a>國續燈敘明雪竇重顯為馬祖九世孫呂夏卿銘雪<a 
name="0304b08" id="0304b08"></a>竇顯公之塔亦係馬祖九世孫覺範林間錄辯明天<a 
name="0304b09" id="0304b09"></a>王拱辰祖源通要乃載天王於馬祖之下大川五燈<a 
name="0304b10" id="0304b10"></a>會元辯清天王晦巖人天眼目五家宗派序亦博論<a 
name="0304b11" id="0304b11"></a>天王雲壑心燈并續天王元有念常佛祖通載紀入<a 
name="0304b12" id="0304b12"></a>天王碑銘明有少林聯芳碑記原載天王於馬祖之<a 
name="0304b13" id="0304b13"></a>派汝稷指月錄分清天王黎眉教外別傳天王系於<a 
name="0304b14" id="0304b14"></a>馬祖之統天童直說明析天王虎嵒禪燈世譜編證<a 
name="0304b15" id="0304b15"></a>天王吳侗氏之定祖圖亦收天王歸於馬祖之譜大<a 
name="0304b16" id="0304b16"></a>興善寺一華五葉之圖雲門法眼祥發於天王王谷<a 
name="0304b17" id="0304b17"></a>正名之錄備悉天王之由且二十種書朝歷五代各<a 
name="0304b18" id="0304b18"></a>各清正已為定典有入龍藏有行山野況復清有嚴<a 
name="0304b19" id="0304b19"></a>統炳如日星天王新樹豐碑高一十五尺一為工部<a 
name="0304b20" id="0304b20"></a>鄭公之記一為雲居顯公之文紀載其事俱為不磨<a 
name="0304b21" id="0304b21"></a>所以不辯而自清也法門明眼得一展筆豈肯糢糊<a 
name="0304b22" id="0304b22"></a>放過況於左右王事鞅掌間一詢及無盡夏卿之身<a 
name="0304b23" id="0304b23"></a>再現所謂有願而來委託其事者也或謂傳史無玄<a 
name="0304b24" id="0304b24"></a>素之名殊不知宋儒避國諱改為元素歐陽修貶夷<a 
name="0304b25" id="0304b25"></a>陵令嘗集神女廟詩李吉甫一首丘元素一首貞元<a 
name="0304b26" id="0304b26"></a>十四年石刻黃牛峽下夔州巫山界石刻亦然遂謂<a 
name="0304b27" id="0304b27"></a>無此人何讀書之不多而博究之未通也茲因來索<a 
name="0304b28" id="0304b28"></a>潦草佈復臨書懷想不勝依依。</p><a 
name="0304b29" id="0304b29"></a><p style="margin-left: 3em"><span class="headname">與友人恆和大師</span></p><a 
name="0304b30" id="0304b30"></a><p style="text-indent: 0em; margin-left: 0em"><span class="linehead"></span>不奉教言忽忽春光十七度每懷道範行行明月上<a 
name="0304c01" id="0304c01"></a>三更是以南北殊途鴻音杳絕想顛毛各已霜曰形<a 
name="0304c02" id="0304c02"></a>影俱非昔時嗚呼感念之私寧無集於中乎幾欲追<a 
name="0304c03" id="0304c03"></a>隨杖履奈何業繫天王屢從雲水覓師行止竟無準<a 
name="0304c04" id="0304c04"></a>音前住維揚得聆卓錫商城又在江陵傳聞杯渡樊<a 
name="0304c05" id="0304c05"></a>口昨來漢上始知新創鹿野苑與諸子吟風嘯月高<a 
name="0304c06" id="0304c06"></a>枕羲皇之上為之平生興況獨不慧勞勞歲月上而<a 
name="0304c07" id="0304c07"></a>荊下而揚作馬為牛且無寧晷茲欲構一退居或吳<a 
name="0304c08" id="0304c08"></a>或楚落成之日奉迎象駕共延天年亦得把臂快談<a 
name="0304c09" id="0304c09"></a>長林豐艸之下為吾生樂事更何為哉裁此奉達統<a 
name="0304c10" id="0304c10"></a>惟察之萬水千山唯神來耳。</p><a 
name="0304c11" id="0304c11"></a><p style="margin-left: 3em"><span class="headname">復明震黃居士</span></p><a 
name="0304c12" id="0304c12"></a><p style="text-indent: 0em; margin-left: 0em"><span class="linehead"></span>兩接手教知居士遯蹟鄂渚道履清嘉為喜為慰但<a 
name="0304c13" id="0304c13"></a>其中囊囊蕭然切勿以此為慮耳財者世間之害也<a 
name="0304c14" id="0304c14"></a>多少英雄向此中埋卻所以龐公盡沉湘江以快其<a 
name="0304c15" id="0304c15"></a>身此時居士非人所使其貧蓋天所助其道矣昔者<a 
name="0304c16" id="0304c16"></a>所送一偈弗可以此作付法會弗可以此作開示會<a 
name="0304c17" id="0304c17"></a>於其中間弗可以此甚無謂也弗可以此孤負山僧<a 
name="0304c18" id="0304c18"></a>也是以草率數行少申奉復茲時山僧沉痾一枕諸<a 
name="0304c19" id="0304c19"></a>緣屏謝并以附聞餘不多及。</p><a 
name="0304c20" id="0304c20"></a><p style="margin-left: 3em"><span class="headname">復荊州諸護法宰官</span></p><a 
name="0304c21" id="0304c21"></a><p style="text-indent: 0em; margin-left: 0em"><span class="linehead"></span>時接雲翰讀之反復深知公等唯以天王法席不可<a 
name="0304c22" id="0304c22"></a>▆虛荊南化道不可無人懃懃懇懇為懷為念是以<a 
name="0304c23" id="0304c23"></a>尊法重人千里遠招此非昔時記<span class="gaiji">&#x8382;<!--gaiji,,1[卄/別],2&#x8382;,3--></span>之深而安能有<a 
name="0304c24" id="0304c24"></a>如是哉山僧已擬今春買櫂朝暮還荊不意地藏重<a 
name="0304c25" id="0304c25"></a>建殿閣堂寮相繼維新雖巨商自為擔荷獨功浩一<a 
name="0304c26" id="0304c26"></a>時難竣此際不無之躊躇遂有方於台命也至若天<a 
name="0304c27" id="0304c27"></a>王祖席諒以垂護如初又不在山僧之喋喋矣臨書<a 
name="0304c28" id="0304c28"></a>依依不盡所懷。</p><a 
name="0304c29" id="0304c29"></a><p style="margin-left: 3em"><span class="headname">復松濤徐侍御<span class="note">(諱養心)</span></span></p><a 
name="0304c30" id="0304c30"></a><p style="text-indent: 0em; margin-left: 0em"><span class="linehead"></span>韓退之之排佛一時妄耳後歸心吾門實乃悔過其<a 
name="0305a01" id="0305a01"></a>愆矣往往後學竊比排佛之說毀吾聖人之教正如<a 
name="0305a02" id="0305a02"></a>吹光割水何傷吾道大儒明察小儒輕率左右諒之。</p><a 
name="0305a03" id="0305a03"></a><p style="margin-left: 2em"><span class="headname">題跋</span></p><a 
name="0305a04" id="0305a04"></a><p style="margin-left: 3em"><span class="headname">題玄宰董宗伯所書金剛經</span></p><a 
name="0305a05" id="0305a05"></a><p style="text-indent: 0em; margin-left: 0em"><span class="linehead"></span>士大夫崇信吾教委身虛懷問道歸心如裴休相國<a 
name="0305a06" id="0305a06"></a>之於黃檗白居易侍郎之於佛光陸亙大夫之於南<a 
name="0305a07" id="0305a07"></a>泉陳操尚書之於睦州黃庭堅太史之於黃龍張九<a 
name="0305a08" id="0305a08"></a>成侍郎之於徑山往往皆博達偉人一時浩歸吾教<a 
name="0305a09" id="0305a09"></a>所謂儒門澹薄收拾不住也至明毅廟時崇信之心<a 
name="0305a10" id="0305a10"></a>猶然未衰宗伯書經所由來也宗伯書經多種此經<a 
name="0305a11" id="0305a11"></a>係是江陵吳弘功宰江都時所贈可見吳公亦是好<a 
name="0305a12" id="0305a12"></a>道士大夫也是故宗伯書經以贈而吳公攜歸又摹<a 
name="0305a13" id="0305a13"></a>石於沙市觀音寺闖賊陷荊一埽劫灰無可留者而<a 
name="0305a14" id="0305a14"></a>此經獨存可謂金剛不壞矣然則此乃宗伯之金剛<a 
name="0305a15" id="0305a15"></a>若是如來親談之金剛豈止經此一劫而已哉。</p><a 
name="0305a16" id="0305a16"></a><p style="margin-left: 3em"><span class="headname">題天童悟和尚登金山詩</span></p><a 
name="0305a17" id="0305a17"></a><p style="text-indent: 0em; margin-left: 0em"><span class="linehead"></span>臨濟之道盛而復衰興而復廢其在明季如一縷之<a 
name="0305a18" id="0305a18"></a>繫鼎九卵之纍棋危之甚矣其持危輓廢後五百世<a 
name="0305a19" id="0305a19"></a>起而振者則吾天童和尚也夫聖人降世為拯沉淪<a 
name="0305a20" id="0305a20"></a>雖起寒微穎脫非凡不事翰墨而動筆皆是草聖不<a 
name="0305a21" id="0305a21"></a>精詩書而開口便成章法和尚萬曆丁未春自燕還<a 
name="0305a22" id="0305a22"></a>南是時尚未受囑氣宇已自不群偶登金山輒成是<a 
name="0305a23" id="0305a23"></a>句不獨自出手眼猶且玉韻驚人其繪文琢句者曷<a 
name="0305a24" id="0305a24"></a>能有此哉吳人勒石已供游客後孤雲鑑禪師重樹<a 
name="0305a25" id="0305a25"></a>豐碑并自手書垂鎮金山又以騷人采入詩林合成<a 
name="0305a26" id="0305a26"></a>風雅然則讀之者幸<span class="corr" title='[[母-(、/、)+〡]&gt;毋]'>毋</span>作文字詩句觀當眼豁心開<a 
name="0305a27" id="0305a27"></a>可也。</p><a 
name="0305a28" id="0305a28"></a><p style="margin-left: 3em"><span class="headname">跋夔州郡守夢得破山明和尚偈</span></p><a 
name="0305a29" id="0305a29"></a><p style="text-indent: 0em; margin-left: 0em"><span class="linehead"></span>丙午春夔州郡守夢破山和尚與一扇展讀其偈曰<a 
name="0305a30" id="0305a30"></a>屣聲滑滑嚮蒼苔老去尋山亦快哉回首五雲堪一<a 
name="0305b01" id="0305b01"></a>笑澹然瀟灑出塵埃覺即遣候和尚已化去矣郡守<a 
name="0305b02" id="0305b02"></a>以此為辭世之偈乃梓而遍示之且和尚自出天童<a 
name="0305b03" id="0305b03"></a>之門聲名洋溢乎東南逮歸蠶叢道價益盛然其筆<a 
name="0305b04" id="0305b04"></a>其舌玅有入神尟有不發揚其道者即發揚之處不<a 
name="0305b05" id="0305b05"></a>帶濂涎逆行順行自由自在實乃大乘菩薩游戲國<a 
name="0305b06" id="0305b06"></a>土開覺眾生者也今視此回首五雲堪一笑澹然瀟<a 
name="0305b07" id="0305b07"></a>灑出塵埃之句似有羈絆脫去覺非菩薩涉世無礙<a 
name="0305b08" id="0305b08"></a>雖則夢幻之語竊恐傳夫後世以郡守之妄誣和尚<a 
name="0305b09" id="0305b09"></a>為二乘之人也況辭世之偈關乎人天眼目由是不<a 
name="0305b10" id="0305b10"></a>慧振筆跋之。</p><a 
name="0305b11" id="0305b11"></a><p style="margin-left: 3em"><span class="headname">題玅明子折疑論</span></p><a 
name="0305b12" id="0305b12"></a><p style="text-indent: 0em; margin-left: 0em"><span class="linehead"></span>天下無二道聖人無兩心既無二道兩心則何分華<a 
name="0305b13" id="0305b13"></a>夷三教譬夫人之一身有肝膽焉有腸肺焉名雖有<a 
name="0305b14" id="0305b14"></a>異實共一命也儒者顯者也釋者隱者也顯以治國<a 
name="0305b15" id="0305b15"></a>隱以學道有其道矣君王不得為臣諸候不得為友<a 
name="0305b16" id="0305b16"></a>非有慢也無苟榮也遂爾高風獨立或為人天師表<a 
name="0305b17" id="0305b17"></a>或作鬼神恃怙則巍煥無為道在無所不在俗夫不<a 
name="0305b18" id="0305b18"></a>知以己之學方人之見謂曰鐵硯磨穿故紙鑽破尚<a 
name="0305b19" id="0305b19"></a>不能通心達理彼殊方異教廣大深遠望重若是猛<a 
name="0305b20" id="0305b20"></a>有疑焉玅明子學佛之徒也終不以己之道博論雄<a 
name="0305b21" id="0305b21"></a>談唯其疑之所請明而折之宛若庖丁解牛恢恢乎<a 
name="0305b22" id="0305b22"></a>游刃其有餘地俗夫曲辯不得亦醒久坐甕中不知<a 
name="0305b23" id="0305b23"></a>乾坤許大且赧然愧畏矣然斯論也折其疑已予則<a 
name="0305b24" id="0305b24"></a>不然請其更疑大疑所謂大疑必有大悟大悟必有<a 
name="0305b25" id="0305b25"></a>大明大明方識天下無二道聖人無兩心更不疑吾<a 
name="0305b26" id="0305b26"></a>聖人之道有異也。</p><a 
name="0305b27" id="0305b27"></a><p style="margin-left: 3em"><span class="headname">題孔子世譜</span></p><a 
name="0305b28" id="0305b28"></a><p style="text-indent: 0em; margin-left: 0em"><span class="linehead"></span>莊生譏孔子行仁義道德猶如駢拇枝指附贅縣疣<a 
name="0305b29" id="0305b29"></a>亦若行舟於陸推車於水又曰先王仁義道德正如<a 
name="0305b30" id="0305b30"></a>芻狗陳而無用悲夫蒙莊可謂夏蟲不知春秋者也<a 
name="0305c01" id="0305c01"></a>夫春秋之世周室微而道德廢仁義亡而霸業興亂<a 
name="0305c02" id="0305c02"></a>臣賊子出焉宣尼蒿目而憂憮然而起周流列國轍<a 
name="0305c03" id="0305c03"></a>環天下約人以禮樂曉人以信忠識之以義趨規之<a 
name="0305c04" id="0305c04"></a>以仁行作春秋修周易名分無紊道德有隆孰謂駢<a 
name="0305c05" id="0305c05"></a>拇乎孰謂枝指乎所以天不生孔子萬古如長夜又<a 
name="0305c06" id="0305c06"></a>豈與蒙莊獨善其身同日而語哉今宣尼之裔枝葉<a 
name="0305c07" id="0305c07"></a>繁茂門戶赫然亦皆宣尼之德澤乃繼微子之宗系<a 
name="0305c08" id="0305c08"></a>與世豈不煌哉茲因徵及輒以荒言敬書其譜後識<a 
name="0305c09" id="0305c09"></a>者勿以余為多辯焉。</p><a 
name="0305c10" id="0305c10"></a><p style="margin-left: 3em"><span class="headname">題列僊傳</span></p><a 
name="0305c11" id="0305c11"></a><p style="text-indent: 0em; margin-left: 0em"><span class="linehead"></span>天下論僊者首以老耳次即莊周其後失其真矣何<a 
name="0305c12" id="0305c12"></a>則往往以身為不老修之延年翀舉升天亦為玅術<a 
name="0305c13" id="0305c13"></a>殊不知饒經八萬劫終是落空亡又不知吾有大患<a 
name="0305c14" id="0305c14"></a>為其有身是故修者不識其本致使門庭至今落莫。</p><a 
name="0305c15" id="0305c15"></a><p style="margin-left: 3em"><span class="headname">題天王寺古鐵<span class="note">(傳為佛軀所化或鐘所鎔約四五千斤)</span></span></p><a 
name="0305c16" id="0305c16"></a><p style="text-indent: 0em; margin-left: 0em"><span class="linehead"></span>物有所待理有時而彰其天王寺古鐵乎寺刱於唐<a 
name="0305c17" id="0305c17"></a>道悟禪師所闢荊南節度使親臨訪道見路隘車馬<a 
name="0305c18" id="0305c18"></a>節使發怒因感空中有聲曰我是天王神節使設拜<a 
name="0305c19" id="0305c19"></a>懺悔遂建寺號曰天王悟元和戊戌夏示寂節使為<a 
name="0305c20" id="0305c20"></a>撰塔銘當是時道場必乃雄傑至宋以祝融廢盡瓦<a 
name="0305c21" id="0305c21"></a>礫無存獨一巨鐵暴露坡下是鐵也遠不具論即明<a 
name="0305c22" id="0305c22"></a>時居民有近傍撫摩者旋即頭疼惱熱焚香禱之即<a 
name="0305c23" id="0305c23"></a>愈又有冶人竊為所胥將掘之時天際巨雷哼哼更<a 
name="0305c24" id="0305c24"></a>復電光閃閃冶人由此驚退荊總戎鄭公欲取鑄西<a 
name="0305c25" id="0305c25"></a>瓜之炮發卒五十將舉之時仍晦冥忽作風沙陡起<a 
name="0305c26" id="0305c26"></a>卒乃驚退然則世間有用之物防守不堅人且賊之<a 
name="0305c27" id="0305c27"></a>況數百年無主之鐵有用之物幾不被人竊去尚乃<a 
name="0305c28" id="0305c28"></a>存之其天王神護歟古鐵自護歟不然未有不廢傾<a 
name="0305c29" id="0305c29"></a>者也順治戊戌夏予始至荊開法鐵佛己亥上元解<a 
name="0305c30" id="0305c30"></a>制攜職事十餘輩親訪其處撥艸視鐵其蹴蹴然似<a 
name="0306a01" id="0306a01"></a>有愁戚之態予乃喟然曰吾亦有願而來卿有靈能<a 
name="0306a02" id="0306a02"></a>助我乎至辛丑五月方於此誅茅除日薄暮鳴鼓三<a 
name="0306a03" id="0306a03"></a>擊予領眾至其處眾拒曰不可輕動恐致禍予叱曰<a 
name="0306a04" id="0306a04"></a>物見主眼卓豎何禍哉遂拽起上坡距三門不遠予<a 
name="0306a05" id="0306a05"></a>拙筆書一額曰天王古蹟更書一佛字於上命匠以<a 
name="0306a06" id="0306a06"></a>金剛鑽鐫之往來觀覽者如市其精精然覺有喜容<a 
name="0306a07" id="0306a07"></a>是時道場已建一閣一殿矣嗚呼寧非物有所待理<a 
name="0306a08" id="0306a08"></a>有時而彰也哉是以書之告夫來者。</p><a 
name="0306a09" id="0306a09"></a><p style="margin-left: 3em"><span class="headname">題黃龍寺石龍</span></p><a 
name="0306a10" id="0306a10"></a><p style="text-indent: 0em; margin-left: 0em"><span class="linehead"></span>曩閱楚會檮杌載靈山寺右有石龍鱗甲飛動乘虛<a 
name="0306a11" id="0306a11"></a>欲來予初未信至戊申夏重闢黃龍寺都人謂予言<a 
name="0306a12" id="0306a12"></a>曰此後山有石龍焉領予親視予曰此好事者所雕<a 
name="0306a13" id="0306a13"></a>琢耳後因掘土數尺仍復獲之鱗甲完美精潤有色<a 
name="0306a14" id="0306a14"></a>擊之鏗然有聲始信好事者不能如此為之乃山之<a 
name="0306a15" id="0306a15"></a>靈也造物之靈也夫造物之工能使物之為青為黃<a 
name="0306a16" id="0306a16"></a>為赤為白或使升降飛騰或使興雲布雨攪天池涌<a 
name="0306a17" id="0306a17"></a>地闕傾山覆海變變化化無有窮盡況復能使頑石<a 
name="0306a18" id="0306a18"></a>為乎人在塵埃之中汩汩芒芒竟不知萬物之所以<a 
name="0306a19" id="0306a19"></a>自心之變動且亦曷能號稱萬物之靈哉悲夫黃龍<a 
name="0306a20" id="0306a20"></a>與靈山相去僅一牛吼地而有石龍即此龍矣龍左<a 
name="0306a21" id="0306a21"></a>有石壁正當所建法堂之後予命門人明震擘窠書<a 
name="0306a22" id="0306a22"></a>黃龍道場四大字鐫之更勒黃龍寺始末與石龍并<a 
name="0306a23" id="0306a23"></a>稱勝概所謂德不孤必有鄰也。</p><a 
name="0306a24" id="0306a24"></a><div class="xu"><p style="margin-left: 2em"><span class="headname">序</span></p><a 
name="0306a25" id="0306a25"></a><div class="xu"><p style="margin-left: 3em"><span class="headname">慈報錄序</span></p><a 
name="0306a26" id="0306a26"></a><p style="text-indent: 0em; margin-left: 0em"><span class="linehead"></span>傳曰武王周公其達孝矣乎夫孝者善繼人之志善<a 
name="0306a27" id="0306a27"></a>述人之事者也且武王克商光有天下身服顯名丕<a 
name="0306a28" id="0306a28"></a>振先德周公輔相三王纘成大業其事君事親之孝<a 
name="0306a29" id="0306a29"></a>百王千聖莫之與京尚未揄揚舉及獨乃暴出繼志<a 
name="0306a30" id="0306a30"></a>述事一語可見世間支延道德端在繼往開來使前<a 
name="0306b01" id="0306b01"></a>人有志有事俱不泯滅仲尼之言不亦深長之思哉<a 
name="0306b02" id="0306b02"></a>予生顓愚又復固陋父母劬勞師長雨露欲一展報<a 
name="0306b03" id="0306b03"></a>愧未能也然先人有志不逮之事則未嘗泯滅于懷<a 
name="0306b04" id="0306b04"></a>由是戊戌挂笠荊南之鐵佛窮蒐天王之舊址披茸<a 
name="0306b05" id="0306b05"></a>驅虎興復區宇象設尊嚴碑版樹立戊申鄂渚復獲<a 
name="0306b06" id="0306b06"></a>黃龍道場翦除宿莽刱還舊業其搰然以竭力乃聊<a 
name="0306b07" id="0306b07"></a>報先人之宿志兼以五坐名坊慇懃行道一十五年<a 
name="0306b08" id="0306b08"></a>以資吾親蓋是不忘所自奚敢稱曰善繼善述之人<a 
name="0306b09" id="0306b09"></a>因之剞劂殘槁遂命名曰慈報嗚呼慈恩浩渺烏能<a 
name="0306b10" id="0306b10"></a>報哉。</p></div></div><a 
name="0306b11" id="0306b11"></a><p style="margin-left: 2em"><span class="headname">碑</span></p><a 
name="0306b12" id="0306b12"></a><p style="margin-left: 3em"><span class="headname">先父母二碑</span></p><a 
name="0306b13" id="0306b13"></a><p style="text-indent: 0em; margin-left: 0em"><span class="linehead"></span>原夫汪洋之海必有其源覆天之木豈無其根聖人<a 
name="0306b14" id="0306b14"></a>降蹟賢士挺生寧曰無父母而遺其本也既不遺其<a 
name="0306b15" id="0306b15"></a>本必報之達之也養不足以報父母而聖人以德報<a 
name="0306b16" id="0306b16"></a>之德不足以達父母而聖人以道達之道也者非世<a 
name="0306b17" id="0306b17"></a>之所謂道也離情謂越死生通萬化徹古今天下之<a 
name="0306b18" id="0306b18"></a>至道者也德也者非世之所謂德也廣萬善含仁心<a 
name="0306b19" id="0306b19"></a>導品物出沉淪天下之至德者也某材愧散木吾父<a 
name="0306b20" id="0306b20"></a>母難為報也所以壬寅秋仲命駕江陵拜祭斯山今<a 
name="0306b21" id="0306b21"></a>復重來勒此二石一奉吾父於月墳之右一奉吾母<a 
name="0306b22" id="0306b22"></a>於黃陸公山之前吾父名應台故於崇禎甲戌九月<a 
name="0306b23" id="0306b23"></a>逮某壬辰自天中旋歸禮葬吾母張氏故於甲申九<a 
name="0306b24" id="0306b24"></a>月即某彼時就葬吾父母所生七女三子長子夭亡<a 
name="0306b25" id="0306b25"></a>次子亦亡某其第十子也念雙親既喪兼世又遷功<a 
name="0306b26" id="0306b26"></a>名塵垢何能羈我遂拜辭家廟祝髮披緇走求聖人<a 
name="0306b27" id="0306b27"></a>之道於四方百種磨礱而契證故不敢遺其本往來<a 
name="0306b28" id="0306b28"></a>江漢以斯至道達於吾父母也或曰父母遺體髮膚<a 
name="0306b29" id="0306b29"></a>不敢毀傷師雖明道髮膚已毀嗚呼斯人見其蹟未<a 
name="0306b30" id="0306b30"></a>見其理也蹟也者末也理也者本也吾將以本達吾<a 
name="0306c01" id="0306c01"></a>父母可謂至也況太伯斷髮文身千古稱曰至德矣<a 
name="0306c02" id="0306c02"></a>乎。</p><a 
name="0306c03" id="0306c03"></a><p style="text-indent: 0em; margin-left: 0em"><span class="headname">　　　　又</span></p><a 
name="0306c04" id="0306c04"></a><p style="text-indent: 0em; margin-left: 0em"><span class="linehead"></span>生事死葬祭之之禮乃人子之首行亦天下之孝本<a 
name="0306c05" id="0306c05"></a>也或曰此閭夫閭婦之行何足盡才人豪士之道也<a 
name="0306c06" id="0306c06"></a>才人豪士必任一官乃效一職高車駟馬光炫門庭<a 
name="0306c07" id="0306c07"></a>為其孝矣或曰此形名聲勢之行亦何足盡聖人君<a 
name="0306c08" id="0306c08"></a>子之道也聖人君子必見其道明其德或經濟天下<a 
name="0306c09" id="0306c09"></a>或輔相邦國堯舜禹湯周公孔子乃其人也堯舜禹<a 
name="0306c10" id="0306c10"></a>湯以道治天下其親乃不顯乎周公孔子以德輔天<a 
name="0306c11" id="0306c11"></a>下其親乃不揚乎是以古今有異教道不同欲人為<a 
name="0306c12" id="0306c12"></a>善之心則其一也某雖不敏教人務本趨善以報吾<a 
name="0306c13" id="0306c13"></a>親雖曰親之不顯天下孝道之理盡也吾何晦焉謹<a 
name="0306c14" id="0306c14"></a>稽首拜手而為之記。</p><a 
name="0306c15" id="0306c15"></a><a 
name="0306c16" id="0306c16"></a><a 
name="0306c17" id="0306c17"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(版存嘉興府楞嚴寺經坊流通<br><a 
name="0306c18" id="0306c18"></a>　康熙十一年重陽日謹識)</span></p></div></div><a 
name="0306c19" id="0306c19"></a><a 
name="0306c20" id="0306c20"></a><p><span class="juanname">天王水鑑海和尚五會錄卷第六</span></p><a 
name="0306c21" id="0306c21"></a><a 
name="0306c22" id="0306c22"></a><a 
name="0306c23" id="0306c23"></a><a 
name="0306c24" id="0306c24"></a><a 
name="0306c25" id="0306c25"></a><a 
name="0306c26" id="0306c26"></a><a 
name="0306c27" id="0306c27"></a><a 
name="0306c28" id="0306c28"></a><a 
name="0306c29" id="0306c29"></a><a 
name="0306c30" id="0306c30"></a><a 
name="0307a01" id="0307a01"></a><div class="w"><div style="margin-left: 1em"><div class="w"><p style="margin-left: 3em"><span class="headname">天王和尚行錄</span></p><a 
name="0307a02" id="0307a02"></a><p style="text-indent: 0em; margin-left: 0em"><span class="linehead"></span>師諱慧海字水鑑號沙翁武昌興國謝氏子生明天<a 
name="0307a03" id="0307a03"></a>啟六年丙寅至清乙酉年二十不甘處家詣報恩寺<a 
name="0307a04" id="0307a04"></a>祝髮即北游教席庚寅以生死大事南還一日飯後<a 
name="0307a05" id="0307a05"></a>看本來面目劃然大悟說偈曰面目全彰不覆藏幾<a 
name="0307a06" id="0307a06"></a>回叉手問中堂於今見也非他見慶快平生百骨涼<a 
name="0307a07" id="0307a07"></a>謁徑山費隱容和尚尚曰那裏來師便喝尚曰放汝<a 
name="0307a08" id="0307a08"></a>三十師又喝遂起名受具復訪吳興獨冠敬禪師乃<a 
name="0307a09" id="0307a09"></a>印法焉順治戊戌夏至荊開法鐵佛辛丑中興天王<a 
name="0307a10" id="0307a10"></a>壬寅應維揚地藏請乙巳再住天王戊申重建鄂州<a 
name="0307a11" id="0307a11"></a>黃龍庚戌赴漢陽棲賢冬仍東下重建地藏師五坐<a 
name="0307a12" id="0307a12"></a>道場四處開闢其道在天下言落江湖不能盡紀謹<a 
name="0307a13" id="0307a13"></a>錄所行歲月勒於天王壽塔之陰庶有考云明淵書<a 
name="0307a14" id="0307a14"></a>天王和尚四十大壽兼送返錫荊南序。</p><a 
name="0307a15" id="0307a15"></a><p style="text-indent: 0em; margin-left: 0em"><span class="linehead"></span>佛法猶日也日無地不照又猶水也水無地不流而<a 
name="0307a16" id="0307a16"></a>俗眼不知指土木形骸而謂之佛是何異於鑿牖見<a 
name="0307a17" id="0307a17"></a>光而曰日顓在是掘地沒泉而曰水顓在是豈理也<a 
name="0307a18" id="0307a18"></a>哉夫佛法不生不滅不增不減不限南北不分遠近<a 
name="0307a19" id="0307a19"></a>是以聖聖相承燈燈相續或舉毫端而建寶王剎或<a 
name="0307a20" id="0307a20"></a>坐微塵而轉大法輪或一拳捶碎虛空或一腳踢倒<a 
name="0307a21" id="0307a21"></a>須彌中間別有神通游戲於法自在又豈有彼此去<a 
name="0307a22" id="0307a22"></a>來相於其間耶天王大和尚玅齡悟道信乎不凡諸<a 
name="0307a23" id="0307a23"></a>方尊宿無不稱為英傑昔者開法荊南重闢天王荊<a 
name="0307a24" id="0307a24"></a>人聞說法者莫不皈依茲以松石之請遂結伽於真<a 
name="0307a25" id="0307a25"></a>州地藏禪寺儀人聞說法者亦莫不皈依僧夫荊也<a 
name="0307a26" id="0307a26"></a>特以寺古傾頹殿閣廊廡得賴結構況寺建於唐從<a 
name="0307a27" id="0307a27"></a>未一開法席而師單刀直入痛棒熱喝雷驚電掣不<a 
name="0307a28" id="0307a28"></a>知喚醒聾聵多少其為開宗第一又何疑焉儀人方<a 
name="0307a29" id="0307a29"></a>戀慕不衰而荊人迎請復至再至三儀人曰我師也<a 
name="0307a30" id="0307a30"></a>荊人曰我師也二州之人爭相戀慕亦足以見師之<a 
name="0307b01" id="0307b01"></a>教化所至也然而佛法猶日也猶水也日無地不照<a 
name="0307b02" id="0307b02"></a>水無地不流而佛法之所通又豈限南北分遠近乎<a 
name="0307b03" id="0307b03"></a>哉師迫於荊人之請今將杯渡而南矣儀人留之不<a 
name="0307b04" id="0307b04"></a>得而戀慕之情又無由申值師今年大壽故假塵言<a 
name="0307b05" id="0307b05"></a>以祝之亦惟願佛法無地不照無地不流而人之慕<a 
name="0307b06" id="0307b06"></a>師者慎勿鑿牖見光而曰日顓在是掘地沒泉而曰<a 
name="0307b07" id="0307b07"></a>水顓在是也則庶幾矣是為序。</p><p style="text-indent: -1em; margin-left: 1em"><span class="linehead"></span>乙巳夏四月<br><a 
name="0307b08" id="0307b08"></a>賜進士第奉憲大夫　欽差河南通省管河水利兵<a 
name="0307b09" id="0307b09"></a>備道提刑按察司僉事兼參議前工部都水清吏<a 
name="0307b10" id="0307b10"></a>司主政提督通惠河道盛治頓首拜撰。</p></div><a 
name="0307b11" id="0307b11"></a><div class="w"><p style="text-indent: 0em; margin-left: 0em"><span class="headname">　　　　荊州天王禪寺中興碑記</span></p><a 
name="0307b12" id="0307b12"></a><p style="text-indent: 0em; margin-left: 0em"><span class="linehead"></span>唐貞元元和間真僧輩出而佛理宗乘於時丕盛其<a 
name="0307b13" id="0307b13"></a>在荊南則天王天皇二禪師其炳炳矣二師生同時<a 
name="0307b14" id="0307b14"></a>住同地而一嗣南嶽一嗣青原其功行亦正相等是<a 
name="0307b15" id="0307b15"></a>則當日卓錫之場即為後世傳衣之地固當亙累劫<a 
name="0307b16" id="0307b16"></a>而並存然數百年來天皇猶有寺也而天王遺蹟已<a 
name="0307b17" id="0307b17"></a>付之斷煙殘照其荒落也不知幾年矣夫天王道悟<a 
name="0307b18" id="0307b18"></a>師本渚宮人也嘗謁馬祖時祖囑曰汝若住持莫離<a 
name="0307b19" id="0307b19"></a>舊處師便返荊結廬距郭不遠後節度使丘玄素遂<a 
name="0307b20" id="0307b20"></a>於府西刱寺居之額曰天王即師他日示寂地也稽<a 
name="0307b21" id="0307b21"></a>之往牒碑志猶存獨寺既不可考即荊郡乘乃不多<a 
name="0307b22" id="0307b22"></a>及亦為何哉蓋嘗考之後周時詔廢浮圖凡天下寺<a 
name="0307b23" id="0307b23"></a>塔悉就毀滅獨天皇寺以有張僧繇所繪先聖象存<a 
name="0307b24" id="0307b24"></a>焉遂得獨免豈天王寺之廢適在是時耶獨怪天王<a 
name="0307b25" id="0307b25"></a>之裔數傳而為雲門法眼二宗宗系號稱最盛兒孫<a 
name="0307b26" id="0307b26"></a>遍天下而祖父發祥之處莫有過而問者不大可悼<a 
name="0307b27" id="0307b27"></a>歎乎順治戊戌有水鑑海大禪師住錫於荊深慨夫<a 
name="0307b28" id="0307b28"></a>法席之傾頹致衣珠之迷失而悲愍獨切焉因為蒐<a 
name="0307b29" id="0307b29"></a>之得荒基一片於榛莽中尚餘塔址鐘鐵且此地周<a 
name="0307b30" id="0307b30"></a>圍十里許社名天王堂是則當日天王道場端在是<a 
name="0307c01" id="0307c01"></a>矣因以大願力共此都人士經營之無何而殿閣門<a 
name="0307c02" id="0307c02"></a>廡煥然大備舉數百年久湮勝蹟而一旦勃焉重興<a 
name="0307c03" id="0307c03"></a>非甚盛舉哉越甲辰余以榷事至荊間一游覽不勝<a 
name="0307c04" id="0307c04"></a>贊歎寺僧明哲因以其碑記請焉余雖譾劣無文然<a 
name="0307c05" id="0307c05"></a>竊幸天王有靈遺蹟復炳使至止斯地者得從瞻依<a 
name="0307c06" id="0307c06"></a>禮拜其下想見當日馬祖所謂識取自心本來是佛<a 
name="0307c07" id="0307c07"></a>之指是則天王一燈常明斯世實維鑑公大禪師斯<a 
name="0307c08" id="0307c08"></a>舉是賴焉遂為斯文昭以誌之若曰名人之文可垂<a 
name="0307c09" id="0307c09"></a>不朽欲以補郡乘所未備而遠與僧繇之繪事同功<a 
name="0307c10" id="0307c10"></a>則請以俟後之君子可也因為之記。</p><a 
name="0307c11" id="0307c11"></a><p style="text-indent: -1em; margin-left: 1em"><span class="linehead"></span>賜進士出身文林郎奉<br><a 
name="0307c12" id="0307c12"></a>敕提督湖廣荊州等處地方抽分兼管河道工部屯<a 
name="0307c13" id="0307c13"></a>田清吏司主事前翰林院庶吉士豫章鄭日奎撰<a 
name="0307c14" id="0307c14"></a>文</p><a 
name="0307c15" id="0307c15"></a><p style="text-indent: -1em; margin-left: 1em"><span class="linehead"></span>欽差整飾辰常靖州等處地方兵備兼管水利分巡<a 
name="0307c16" id="0307c16"></a>湖北道湖廣布政司參議兼按察司副使陳士本<a 
name="0307c17" id="0307c17"></a>篆額</p><a 
name="0307c18" id="0307c18"></a><p style="text-indent: -1em; margin-left: 1em"><span class="linehead"></span>欽差撫治荊岳整飾施歸等處湖廣按察司分巡上<a 
name="0307c19" id="0307c19"></a>荊南兵備道王輔運書丹</p><a 
name="0307c20" id="0307c20"></a><p style="text-indent: 0em; margin-left: 0em"><span class="linehead"></span>大清康熙三年甲辰秋委官趙慶鴻監寺明哲勒石</p><a 
name="0307c21" id="0307c21"></a><p style="text-indent: 0em; margin-left: 0em"><span class="headname">　　　　荊州天王禪寺中興碑記</span></p><a 
name="0307c22" id="0307c22"></a><p style="text-indent: 0em; margin-left: 0em"><span class="linehead"></span>夫荷單傳正印為佛祖後裔者其大節有二一曰烹<a 
name="0307c23" id="0307c23"></a>鍛人才二曰光復祖席人才不鍛慧命斷絕雖有名<a 
name="0307c24" id="0307c24"></a>山巨剎不旋踵而坵墟矣祖席不復古蹟荒湮不唯<a 
name="0307c25" id="0307c25"></a>失前人基業雖有人才亦闡化無地矣二者不可偏<a 
name="0307c26" id="0307c26"></a>廢也然欲恢張祖席又當▆其所繫之大小而緩急<a 
name="0307c27" id="0307c27"></a>興廢唯所設施所係者小則可興可廢可緩可急贅<a 
name="0307c28" id="0307c28"></a>疣視之亦得也若其剎為佛祖所必賴法道之所必<a 
name="0307c29" id="0307c29"></a>爭宗派源流所必待剖判者而荒煙宿莽任其蕪沒<a 
name="0307c30" id="0307c30"></a>不一為大呼攘臂奮身恢復曷以號克家兒孫也哉<a 
name="0308a01" id="0308a01"></a>則今荊天王禪寺是矣夫中興天王禪寺者沙翁海<a 
name="0308a02" id="0308a02"></a>禪師也今且言其開山之祖名道悟渚宮人謁馬祖<a 
name="0308a03" id="0308a03"></a>洞明大法住荊州天王寺法嗣一人即龍潭信也厥<a 
name="0308a04" id="0308a04"></a>初道場必爾完整歲久浸廢鞠為茂艸獨寺門一巨<a 
name="0308a05" id="0308a05"></a>鐵為天王舊物神鬼護擁有竊掘者輒雷電晦冥屹<a 
name="0308a06" id="0308a06"></a>不可動距寺三里許為鐵佛寺即天王退居也會沙<a 
name="0308a07" id="0308a07"></a>翁挂錫晴川荊南道俗走幣牘以鐵佛請沙翁念祖<a 
name="0308a08" id="0308a08"></a>蹟陵夷慨然荷笠而往開法四載大啟禪風為建禪<a 
name="0308a09" id="0308a09"></a>堂方丈及各寮二十餘楹辛丑夏復訪天王古址重<a 
name="0308a10" id="0308a10"></a>闢道場第寺基久為民業特捐衣盂充價購贖遂不<a 
name="0308a11" id="0308a11"></a>辭荼苦鳩工度材建拈華殿奉天人師殿後豎梵天<a 
name="0308a12" id="0308a12"></a>危閣前則建四王寶殿左右為廊廡三十餘楹用棲<a 
name="0308a13" id="0308a13"></a>僧眾而祖席規模則巍然傑出非沙翁以英玅之年<a 
name="0308a14" id="0308a14"></a>具開闢之力孰能一剎兩剎咄嗟指顧陡見興復也<a 
name="0308a15" id="0308a15"></a>哉然此尤未足為沙翁奇也所奇者徑山費隱容老<a 
name="0308a16" id="0308a16"></a>人為五燈列祖慧命防閑僭亂編輯嚴統以定宗支<a 
name="0308a17" id="0308a17"></a>所首辯者則天王天皇兩派之淆訛也使無人焉親<a 
name="0308a18" id="0308a18"></a>履其地窮其源則揣盤模象鬥爭繁興曷有底止今<a 
name="0308a19" id="0308a19"></a>沙翁為老人的骨之孫而所興者適江陵之祖窟灼<a 
name="0308a20" id="0308a20"></a>然見天王之嗣馬祖龍潭之嗣天王與天皇之嗣石<a 
name="0308a21" id="0308a21"></a>頭幽閒等之嗣天皇天然證據斬盡狐疑老人心血<a 
name="0308a22" id="0308a22"></a>洞達於千萬世矣而所爭者欲以道原一人之訛書<a 
name="0308a23" id="0308a23"></a>謂龍潭信出自天皇易丘玄素符載二碑及張無盡<a 
name="0308a24" id="0308a24"></a>呂夏卿洪覺範等數十家之定典雖董狐再起孰得<a 
name="0308a25" id="0308a25"></a>而顛倒哉夫興一叢林復一祖剎亦等閒事耳獨此<a 
name="0308a26" id="0308a26"></a>天王者佛祖法道於此攸關宗派源流於此剖判又<a 
name="0308a27" id="0308a27"></a>徑山老人袞鉞心事於此待明而沙翁以一手擎出<a 
name="0308a28" id="0308a28"></a>厥功顧不偉歟余言及此者特以天王之中興頓釋<a 
name="0308a29" id="0308a29"></a>法門之疑案千百載下庶以沙翁為中興之祖云。</p><a 
name="0308a30" id="0308a30"></a><p style="text-indent: 0em; margin-left: 0em"><span class="linehead"></span>康熙元年仲夏前住雲居現住四祖晦山戒顯撰</p></div></div></div>
<hr>【經文資訊】嘉興藏第 29 冊 No. B231 天王水鑑海和尚五會錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index46d4.html?index=J29nB231" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB231_006 by HTTrack Website Copier/3.x [XR&CO'2008], Tue, 03 Jun 2014 00:38:48 GMT -->
</html>
