<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_097 by HTTrack Website Copier/3.x [XR&CO'2008], Mon, 02 Jun 2014 23:20:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaf9a0-2.gif?utmac=MO-30696269-4&amp;utmn=1051108835&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30&amp;utmp=%2Fmobile%2Findex.php%3Findex%3DT30n1579_097&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8a30.html?index=T30n1579_096" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 97 卷</p>
	<a href="index8dac.html?index=T30n1579_098" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷97]">　
<a 
name="0853c01" id="0853c01"></a><a 
name="0853c02" id="0853c02"></a><p><span class="juanname">瑜伽師地論卷第九十七<a 
name="0853c03" id="0853c03"></a><a 
name="0853c04" id="0853c04"></a><p style="margin-left: 4em"><span class="byline">彌勒菩薩說</span></p><a 
name="0853c05" id="0853c05"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0853c06" id="0853c06"></a><p style="margin-left: 4em"><span class="headname">攝事分中契經事菩提分法擇攝第四之<a 
name="0853c07" id="0853c07"></a>一</span></p></span></p><a 
name="0853c08" id="0853c08"></a><p style="text-indent: 0em; margin-left: 0em"><span class="linehead"></span>如是已說緣起食諦界擇攝。菩提分法擇攝。<a 
name="0853c09" id="0853c09"></a>我今當說。總嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0853c10" id="0853c10"></a><p>　<span class="lg">念住與正斷　　神足及根力<a 
name="0853c11" id="0853c11"></a><br>　覺道支息念　　學證淨為後</span></p><a 
name="0853c12" id="0853c12"></a><p style="text-indent: 0em; margin-left: 0em"><span class="linehead"></span>別嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0853c13" id="0853c13"></a><p>　<span class="lg">沙門沙門義　　喜樂一切法<a 
name="0853c14" id="0853c14"></a><br>　梵行數取趣　　超二染為後</span></p><a 
name="0853c15" id="0853c15"></a><p style="text-indent: 0em; margin-left: 0em"><span class="linehead"></span>依四念住修習增上。由四因緣。應知內法<a 
name="0853c16" id="0853c16"></a>有沙門道。及有究竟。外法決定無沙門道。<a 
name="0853c17" id="0853c17"></a>亦無究竟。當知他論諸沙門道及以究竟。一<a 
name="0853c18" id="0853c18"></a>切皆空。云何名為四種因緣。一者依止四<a 
name="0853c19" id="0853c19"></a>處得四證智故。二者解脫四種外隨煩惱<a 
name="0853c20" id="0853c20"></a>故。三者內法弟子與外道弟子不同品類<a 
name="0853c21" id="0853c21"></a>故。四者內法大師與外道師不同品類故。<a 
name="0853c22" id="0853c22"></a>云何名為內法沙門。謂諸沙門略有四種。一<a 
name="0853c23" id="0853c23"></a>者勝道沙門。二者論道沙門。三者命道沙門。<a 
name="0853c24" id="0853c24"></a>四者污道沙門。是四沙門若略若廣。如聲<a 
name="0853c25" id="0853c25"></a>聞地已辯其相。內法道者。云何為道。謂八<a 
name="0853c26" id="0853c26"></a>支聖道。若處施設八支聖道。是處施設污<a 
name="0853c27" id="0853c27"></a>道。為後四種沙門。若有其道自行邪行。非<a 
name="0853c28" id="0853c28"></a>生道器。由是因緣。容有污道。是故外法<a 
name="0853c29" id="0853c29"></a>尚無污道。況得有餘。內法究竟者。云何究<a 
name="0854a01" id="0854a01"></a>竟。謂斷諸取。諸取斷已。當來畢竟無復相<a 
name="0854a02" id="0854a02"></a>續。云何名為依止四處。云何復名得四證<a 
name="0854a03" id="0854a03"></a>智。謂四處者。一三結永斷蘇息處。二無退墮<a 
name="0854a04" id="0854a04"></a>法勢力處。三定趣菩提種類處。四極七反<a 
name="0854a05" id="0854a05"></a>有隨行處。依此四處。於佛法僧及於淨戒。<a 
name="0854a06" id="0854a06"></a>得證淨智。云何名為解脫四種外隨煩惱。<a 
name="0854a07" id="0854a07"></a>一者解脫現法外隨煩惱。二者解脫後法外<a 
name="0854a08" id="0854a08"></a>隨煩惱。三者解脫展轉互相違戾所作外隨<a 
name="0854a09" id="0854a09"></a>煩惱。四者解脫於諸聖諦不能宣說。不<a 
name="0854a10" id="0854a10"></a>能覺悟。所作外隨煩惱。當知此中諸外道<a 
name="0854a11" id="0854a11"></a>類闕念住故。其念忘失不正知住。領納諸<a 
name="0854a12" id="0854a12"></a>受或樂或苦或非苦樂。於樂起染。於苦起<a 
name="0854a13" id="0854a13"></a>恚。於非苦樂發起愚癡。如是名為第一現<a 
name="0854a14" id="0854a14"></a>法外隨煩惱。彼由如是染恚癡故。以受為<a 
name="0854a15" id="0854a15"></a>緣生後有愛。以愛為緣發生諸取。有愛<a 
name="0854a16" id="0854a16"></a>取故以取為緣成辦於有。廣說乃至。純大<a 
name="0854a17" id="0854a17"></a>苦聚積集增長。如是名為第二後法外隨煩<a 
name="0854a18" id="0854a18"></a>惱。又諸外道薩迦耶見以為根本種種見趣<a 
name="0854a19" id="0854a19"></a>意各別故。彼此展轉互相違戾。是名第三外<a 
name="0854a20" id="0854a20"></a>隨煩惱。又諸外道遍於一切四聖諦中。尚無<a 
name="0854a21" id="0854a21"></a>有能施設其教。況當覺悟。是故彼於自師<a 
name="0854a22" id="0854a22"></a>宗智雖得增上。而實無知墮無明趣。是名<a 
name="0854a23" id="0854a23"></a>第四外隨煩惱。住內法者於是一切皆能<a 
name="0854a24" id="0854a24"></a>解脫。云何內法弟子與外道弟子不同品<a 
name="0854a25" id="0854a25"></a>類。謂外道弟子或墮有見常邊。或墮無見斷<a 
name="0854a26" id="0854a26"></a>邊。長夜積集。深起藏護。由聞親近。由思<a 
name="0854a27" id="0854a27"></a>染著。由修染著。內法弟子行處中行遠離<a 
name="0854a28" id="0854a28"></a>二邊。云何內法大師與外道師不同品類。<a 
name="0854a29" id="0854a29"></a>謂外道師於一切取。雖同宣說斷遍知論。<a 
name="0854b01" id="0854b01"></a>而於諸取不能施設正斷遍知。由彼本契<a 
name="0854b02" id="0854b02"></a>出家捨欲故。於欲取立斷遍知。非於自見<a 
name="0854b03" id="0854b03"></a>自戒我語。若有與他諸餘沙門婆羅門等。<a 
name="0854b04" id="0854b04"></a>見不同分。戒禁同分。彼於見取亦能隨分<a 
name="0854b05" id="0854b05"></a>立斷遍知。非於戒禁我語二取。若有戒禁<a 
name="0854b06" id="0854b06"></a>亦不同分。於戒禁取亦能隨分立斷遍知。<a 
name="0854b07" id="0854b07"></a>其我語取於一切時。一切外道悉皆共有。<a 
name="0854b08" id="0854b08"></a>是故外道於自於他。我語取中。皆不施設<a 
name="0854b09" id="0854b09"></a>斷遍知論。又彼雖能分捨諸取。而於當來<a 
name="0854b10" id="0854b10"></a>還復能取。未永斷故。如是外道於諸取中<a 
name="0854b11" id="0854b11"></a>未全斷故。未永斷故。不得究竟。內法大<a 
name="0854b12" id="0854b12"></a>師當知一切與上相違。如是應知內法大<a 
name="0854b13" id="0854b13"></a>師與外道師不同品類。</p><p style="text-indent: 0em; margin-left: 0em"><span class="linehead"></span>復次依四念住修<a 
name="0854b14" id="0854b14"></a>習增上。略由三處三地三種補特伽羅。當<a 
name="0854b15" id="0854b15"></a>知普攝諸沙門義。云何三處。一境。二智。三<a 
name="0854b16" id="0854b16"></a>證。云何三地。一正加行攝異生地。二有學地。<a 
name="0854b17" id="0854b17"></a>三無學地。云何三種補特伽羅。一正加行異<a 
name="0854b18" id="0854b18"></a>生補特伽羅。二有學補特伽羅。三無學補<a 
name="0854b19" id="0854b19"></a>特伽羅。云何名境。謂地等六界與六觸處<a 
name="0854b20" id="0854b20"></a>為所依體。此六觸處與十八意行為所依<a 
name="0854b21" id="0854b21"></a>體。十八意行能雜染心。云何名智。謂心清<a 
name="0854b22" id="0854b22"></a>淨增上慧依處。云何名證。謂即慧依處增<a 
name="0854b23" id="0854b23"></a>上。若諦依處。若捨依處。若寂依處。云何慧依<a 
name="0854b24" id="0854b24"></a>處。謂慧為依處於正加行異生地中。正修<a 
name="0854b25" id="0854b25"></a>善法為因緣故。能無放逸入有學地。若慧<a 
name="0854b26" id="0854b26"></a>為依處證阿羅漢。無學地中得盡智故。如<a 
name="0854b27" id="0854b27"></a>實了知我生盡等。若學無學出世智後諸世<a 
name="0854b28" id="0854b28"></a>間慧。云何諦依處。謂已獲得八支聖道。斷<a 
name="0854b29" id="0854b29"></a>諸煩惱。由此依處當來眾苦畢竟不生。由<a 
name="0854c01" id="0854c01"></a>此畢竟無忘失故。名諦依處。云何捨依處。<a 
name="0854c02" id="0854c02"></a>謂斷彼事。由此依處。於已斷事。無雜染行。<a 
name="0854c03" id="0854c03"></a>現法樂住。云何寂依處。謂為斷滅所餘結<a 
name="0854c04" id="0854c04"></a>事。方便勤修。如已得道此為依處。於所<a 
name="0854c05" id="0854c05"></a>餘結及所餘事。能捨無餘。如是一切。以要<a 
name="0854c06" id="0854c06"></a>而言。為欲得證故。修其智。既得證已便<a 
name="0854c07" id="0854c07"></a>獲聖道及聖道果。果有二種。謂煩惱斷及與<a 
name="0854c08" id="0854c08"></a>事斷。此中一種證所未證。第二依處捨未<a 
name="0854c09" id="0854c09"></a>來苦。第三依處能隨習近現法樂住。第四依<a 
name="0854c10" id="0854c10"></a>處斷未圓滿能令圓滿。齊爾所處。諸瑜伽<a 
name="0854c11" id="0854c11"></a>師。於所應作皆得究竟。謂於未證由初能<a 
name="0854c12" id="0854c12"></a>證。於未來苦第二能捨。於現法樂第三能<a 
name="0854c13" id="0854c13"></a>住。於上斷滅所未圓滿。第四能滿。如是一<a 
name="0854c14" id="0854c14"></a>切由四依處應當了知。此中先所獲得聖<a 
name="0854c15" id="0854c15"></a>道名寂靜道。為斷上位煩惱事故。正修習<a 
name="0854c16" id="0854c16"></a>時。於其事斷倍趣增益。於煩惱斷防未得<a 
name="0854c17" id="0854c17"></a>退。此中云何由智觀察所知境界。證所應<a 
name="0854c18" id="0854c18"></a>證。謂正加行異生地中。正行異生補特伽羅。<a 
name="0854c19" id="0854c19"></a>由內外別觀察五界。於所有身住循身觀。<a 
name="0854c20" id="0854c20"></a>謂心解脫及慧解脫為增上故。彼起如是<a 
name="0854c21" id="0854c21"></a>如理加行。於諸界中住唯界想觀。唯有界<a 
name="0854c22" id="0854c22"></a>都無有我。依思擇力。於諸色界已遠離<a 
name="0854c23" id="0854c23"></a>貪。而於所緣猶未能斷。於未來世不希<a 
name="0854c24" id="0854c24"></a>望故。於現在世不耽著故。名已離貪。未<a 
name="0854c25" id="0854c25"></a>能永害彼隨眠故。名於所緣猶未能斷。<a 
name="0854c26" id="0854c26"></a>彼於其貪已遠離故。由心解脫。為增上力<a 
name="0854c27" id="0854c27"></a>遠離貪故。心得清淨。而於所緣未能斷<a 
name="0854c28" id="0854c28"></a>故。有餘上位應更修治。從此已後。於六<a 
name="0854c29" id="0854c29"></a>觸處所攝境界。無倒觀察。於諸受中住<a 
name="0855a01" id="0855a01"></a>循受觀。彼如前說。依思擇力。於諸受界。亦<a 
name="0855a02" id="0855a02"></a>遠離貪。歷觀緣生無常性故。即如前說。而<a 
name="0855a03" id="0855a03"></a>於所緣猶未能斷。彼於無明已遠離故。由<a 
name="0855a04" id="0855a04"></a>慧解脫。為增上力。依諸明觸所生如理作意<a 
name="0855a05" id="0855a05"></a>相應所有善受。於一切受所生雜染厭捨而<a 
name="0855a06" id="0855a06"></a>住。由於無明觸所生受為緣起貪已遠離<a 
name="0855a07" id="0855a07"></a>故。名得清淨。而於隨眠未永斷故。有餘<a 
name="0855a08" id="0855a08"></a>上位應更修治。從此已後於十八意行無<a 
name="0855a09" id="0855a09"></a>倒觀察。俱於心法同時安住循心法觀。<a 
name="0855a10" id="0855a10"></a>彼作是思。此十八意行最第一者。謂諸所<a 
name="0855a11" id="0855a11"></a>有寂靜解脫。超過諸色在於無色。於能順<a 
name="0855a12" id="0855a12"></a>捨起諸意行。復作是思。若我依此勝妙意<a 
name="0855a13" id="0855a13"></a>行。於清淨捨若定。若生耽著係憶。因此我<a 
name="0855a14" id="0855a14"></a>心便成雜染。如是知已捨而不憶。是名於<a 
name="0855a15" id="0855a15"></a>心住循心觀。復於諸處觀無常性。是名於<a 
name="0855a16" id="0855a16"></a>法住循法觀。彼於爾時於三想定及以非<a 
name="0855a17" id="0855a17"></a>想非非想處所有諸行餘第一有。已離貪故。<a 
name="0855a18" id="0855a18"></a>名於想界及行界貪。亦得遠離。餘如前說。<a 
name="0855a19" id="0855a19"></a>如是彼於正加行攝異生地中。淨修心已為<a 
name="0855a20" id="0855a20"></a>欲證會。學心解脫。復於一切身受心法。<a 
name="0855a21" id="0855a21"></a>觀唯有法都無有我。於一切有深心厭<a 
name="0855a22" id="0855a22"></a>捨不起加行。謂我當有。或我當無。如實<a 
name="0855a23" id="0855a23"></a>了知此中無有有者無者。彼由如是如實<a 
name="0855a24" id="0855a24"></a>知故。漸於見修所斷三漏心得解脫。得<a 
name="0855a25" id="0855a25"></a>盡智故。觀察一切當來諸受不復流轉。此<a 
name="0855a26" id="0855a26"></a>不流轉由身滅故。彼於爾時。依諸漏盡<a 
name="0855a27" id="0855a27"></a>所獲盡智為最第一。有學異生諸慧依處猶<a 
name="0855a28" id="0855a28"></a>有垢故。今此所得定無垢故。又即此慧於<a 
name="0855a29" id="0855a29"></a>諸煩惱斷滅諦中。以寂靜行攀緣而住。暫時<a 
name="0855b01" id="0855b01"></a>失念亦不能動。如是所有心慧解脫。不為<a 
name="0855b02" id="0855b02"></a>忘念之所陵雜。如前異生及有學位。以彼<a 
name="0855b03" id="0855b03"></a>尚有忘失法故。諦不圓滿。在無學位。於一<a 
name="0855b04" id="0855b04"></a>切時如實性故。其諦圓滿。故諦依處成就<a 
name="0855b05" id="0855b05"></a>第一。由能棄捨一切依事故。捨依處成就<a 
name="0855b06" id="0855b06"></a>第一。一切道果所集成故。名善修道。非如<a 
name="0855b07" id="0855b07"></a>異生及諸有學故。寂依處成就第一。問何<a 
name="0855b08" id="0855b08"></a>因緣故。唯在無學四種依處說為第一。<a 
name="0855b09" id="0855b09"></a>非在異生及有學位。答在此位中微細淋<a 
name="0855b10" id="0855b10"></a>漏亦不可知。況有中上。在異生地淋漏彌<a 
name="0855b11" id="0855b11"></a>多。有學位中少可知有。此中何等名為淋<a 
name="0855b12" id="0855b12"></a>漏。應知如前諸動舉等說名淋漏。於彼一<a 
name="0855b13" id="0855b13"></a>切皆永斷故。趣向圓滿牟尼性故。說名牟<a 
name="0855b14" id="0855b14"></a>尼最極寂靜。又已永害當來因故。於初中<a 
name="0855b15" id="0855b15"></a>後生老死苦。永止息故。現法行時於諸世法<a 
name="0855b16" id="0855b16"></a>四種貪愛永寂靜故。四種瞋恚永寂靜故。又<a 
name="0855b17" id="0855b17"></a>於住時不悅諠雜永寂止故。</p><a 
name="0855b18" id="0855b18"></a><p style="text-indent: 0em; margin-left: 0em"><span class="linehead"></span>復次依修所有菩提分法圓滿增上。由七<a 
name="0855b19" id="0855b19"></a>因緣。當知建立七種正法。何等為七。一聞<a 
name="0855b20" id="0855b20"></a>所成作意所緣故。二思所成及修所成作意<a 
name="0855b21" id="0855b21"></a>所緣故。三即此三種作意加行時差別故。四<a 
name="0855b22" id="0855b22"></a>於受用財遍受用財善通達故。五受用財法<a 
name="0855b23" id="0855b23"></a>於時時間從他得故。六於究竟時內離上<a 
name="0855b24" id="0855b24"></a>慢無失壞故。七亦於他所離增上慢無<a 
name="0855b25" id="0855b25"></a>失壞故。此中依諸止舉捨相修習知時。如<a 
name="0855b26" id="0855b26"></a>聲聞地及三摩呬多地已辯其相。食飲等義<a 
name="0855b27" id="0855b27"></a>如聲聞地應知差別。又於此中受用財者。<a 
name="0855b28" id="0855b28"></a>謂於剎帝利婆羅門長者等眾。受用法者謂<a 
name="0855b29" id="0855b29"></a>於沙門眾。我應如是行者。謂善護於身。善<a 
name="0855c01" id="0855c01"></a>守諸根。善住正念。應如是住者。謂至門<a 
name="0855c02" id="0855c02"></a>首若不聽許則不應入。或得入已若不聽<a 
name="0855c03" id="0855c03"></a>許不應自專就座而坐。應如是坐者。謂<a 
name="0855c04" id="0855c04"></a>不應寬縱一切身分。乃至廣說。應如是語<a 
name="0855c05" id="0855c05"></a>者。謂五種語。一應時語。二應理語。三應量<a 
name="0855c06" id="0855c06"></a>語。四寂靜語。五正直語。應如是默者。謂於<a 
name="0855c07" id="0855c07"></a>五時應當宴默。謂或紛擾故。或相誹撥故。<a 
name="0855c08" id="0855c08"></a>或違諍而住故。或延請故。或談論故。為待<a 
name="0855c09" id="0855c09"></a>言終所以宴默。云何應時語。謂非紛擾。或<a 
name="0855c10" id="0855c10"></a>遽尋思。或不樂聞。或不安住正威儀時。而<a 
name="0855c11" id="0855c11"></a>有所說。又應先序初時所作。然後讚勵正<a 
name="0855c12" id="0855c12"></a>起言說。又應待他語論終已方起言說。如<a 
name="0855c13" id="0855c13"></a>是等類一切。當知名應時語。云何應理語。<a 
name="0855c14" id="0855c14"></a>謂依四道理。能引義利稱實而語。名應理<a 
name="0855c15" id="0855c15"></a>語。云何應量語。謂文句周圓。齊爾所語決<a 
name="0855c16" id="0855c16"></a>有所須。但說爾所不增不減。非說雜亂<a 
name="0855c17" id="0855c17"></a>無義文辭。如是等類名應量語。云何寂靜<a 
name="0855c18" id="0855c18"></a>語。謂言不高<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>。亦不喧動。身無奮發。口不<a 
name="0855c19" id="0855c19"></a>咆勃而有所說。名寂靜語。云何正直語。謂<a 
name="0855c20" id="0855c20"></a>言無詭詐。不因虛構而有所說。離諂曲<a 
name="0855c21" id="0855c21"></a>故。發言純質。如是當知名正直語。於己所<a 
name="0855c22" id="0855c22"></a>無信等善法不起上慢。謂為自有。於其<a 
name="0855c23" id="0855c23"></a>狹小亦不增益以為廣大。唯於實有乃至<a 
name="0855c24" id="0855c24"></a>所有。如實了知自稱言有故。名自知。又信<a 
name="0855c25" id="0855c25"></a>為先受持淨戒。持戒為先求多聞法。由此<a 
name="0855c26" id="0855c26"></a>為先捨諸過失。普於一切資財身命。無所<a 
name="0855c27" id="0855c27"></a>顧戀。由此為先心得靜定。證如實智。如<a 
name="0855c28" id="0855c28"></a>是五法。由四因緣之所顯發。一由他教故。<a 
name="0855c29" id="0855c29"></a>二教增上力自內證故。三俱生尋思勝辯才<a 
name="0856a01" id="0856a01"></a>故。四由先串習獲得俱生功德相應。善男<a 
name="0856a02" id="0856a02"></a>子故。略有二種補特伽羅者。雙標二種。如<a 
name="0856a03" id="0856a03"></a>是二種者分別二種此二為勝者。當知簡<a 
name="0856a04" id="0856a04"></a>擇二種差別。修七善法得二勝利。謂現法<a 
name="0856a05" id="0856a05"></a>中得輕安樂。覺境實性。發生勝喜。由是因<a 
name="0856a06" id="0856a06"></a>緣多住喜樂。安住是已能如理思。速疾證<a 
name="0856a07" id="0856a07"></a>得諸漏永盡。</p><a 
name="0856a08" id="0856a08"></a><p style="text-indent: 0em; margin-left: 0em"><span class="linehead"></span>復次依修菩提分法增上。於善說法毘柰<a 
name="0856a09" id="0856a09"></a>耶中。略由諸學及諸學果攝一切法。云何<a 
name="0856a10" id="0856a10"></a>諸學。謂三種學。一增上戒。二增上心。三增上<a 
name="0856a11" id="0856a11"></a>慧。云何學果。謂有餘依及無餘依二涅槃<a 
name="0856a12" id="0856a12"></a>果。當知此中一切法者。謂善法欲清淨出<a 
name="0856a13" id="0856a13"></a>家為證涅槃先受持戒。由是漸次乃至獲<a 
name="0856a14" id="0856a14"></a>得究竟涅槃。是故宣說一切諸法欲為根本。<a 
name="0856a15" id="0856a15"></a>又依淨戒引求正法。攝受多聞。由聞正<a 
name="0856a16" id="0856a16"></a>法增上力故。能速集證增語明觸。是故說<a 
name="0856a17" id="0856a17"></a>彼以為觸集。又彼皆為流趣明觸所生諸<a 
name="0856a18" id="0856a18"></a>受。乃至有餘依般涅槃界為其後際。為求<a 
name="0856a19" id="0856a19"></a>安樂而發起故。此樂一向無罪性故。是故<a 
name="0856a20" id="0856a20"></a>說彼學所攝法。為受流趣。又彼為求所有<a 
name="0856a21" id="0856a21"></a>明觸及依明觸。所生諸受。起聞思修所成<a 
name="0856a22" id="0856a22"></a>作意。是故說彼為作意生。又於爾時。於四<a 
name="0856a23" id="0856a23"></a>念住由觀品念。以觀為依。與內心止為<a 
name="0856a24" id="0856a24"></a>其增上。是故說彼念為增上。又念增上起<a 
name="0856a25" id="0856a25"></a>奢摩他。與後聖諦現觀妙智為上首轉。是<a 
name="0856a26" id="0856a26"></a>故說彼定為上首。又於聖諦諸現觀中慧<a 
name="0856a27" id="0856a27"></a>為最勝。謂能無餘永盡諸漏。是故說彼慧<a 
name="0856a28" id="0856a28"></a>為最勝。又由一切漏永盡故。獲得究竟明<a 
name="0856a29" id="0856a29"></a>觸生受俱行解脫。即此解脫非由一切學所<a 
name="0856b01" id="0856b01"></a>攝法數數隨得。唯由頓得。由此解脫一切<a 
name="0856b02" id="0856b02"></a>樂中為最第一。無罪性故。是故說彼即用<a 
name="0856b03" id="0856b03"></a>解脫以為堅固。又彼如是善解脫心。若諸<a 
name="0856b04" id="0856b04"></a>明觸所生受等。若學所攝所有諸法并所依<a 
name="0856b05" id="0856b05"></a>身。於無餘依般涅槃界。任運自然究竟寂<a 
name="0856b06" id="0856b06"></a>滅。是故說彼皆以涅槃為其後際。應知此<a 
name="0856b07" id="0856b07"></a>中欲為增上受持淨戒。名增上戒學。依止<a 
name="0856b08" id="0856b08"></a>觸受增上心慧。任持方便所有作意若念若<a 
name="0856b09" id="0856b09"></a>定并其加行。名增上心學。慧為最勝名增<a 
name="0856b10" id="0856b10"></a>上慧學。如是應知名為三學。及彼依持解<a 
name="0856b11" id="0856b11"></a>脫堅固。是有餘依般涅槃界第一學果。涅槃<a 
name="0856b12" id="0856b12"></a>後際是無餘依般涅槃界第二學果。如是略<a 
name="0856b13" id="0856b13"></a>說學及學果攝一切法。又此諸學及諸學果<a 
name="0856b14" id="0856b14"></a>能證資糧。當知對治八種過患。修集九<a 
name="0856b15" id="0856b15"></a>想。云何名為八種過患。所謂耽著利養恭<a 
name="0856b16" id="0856b16"></a>敬。愛藏一切後有諸行。懈怠懶墮。薩迦耶<a 
name="0856b17" id="0856b17"></a>見。貪著美味。於諸世間種種妙事欣欲貪<a 
name="0856b18" id="0856b18"></a>愛。依止放逸惡行方便。依止邪願修習梵<a 
name="0856b19" id="0856b19"></a>行。云何名為修集九想。一者修集出家想。<a 
name="0856b20" id="0856b20"></a>二者修集無常想。三者修集無常苦想。四者<a 
name="0856b21" id="0856b21"></a>修集苦無我想。五者修集厭逆食想。六者<a 
name="0856b22" id="0856b22"></a>修集一切世間不可樂想。七者修集死想。<a 
name="0856b23" id="0856b23"></a>八者修集世間平等不平等想。九者修集有<a 
name="0856b24" id="0856b24"></a>無出沒過患出離想。應知此中所有如法平<a 
name="0856b25" id="0856b25"></a>等行。攝能往善趣善身語意業。說名平等。<a 
name="0856b26" id="0856b26"></a>所有非法不平等行。攝能往惡趣不善身語<a 
name="0856b27" id="0856b27"></a>意業。名不平等。又住於此若生若長能生<a 
name="0856b28" id="0856b28"></a>後際所有眾苦。說名為有。從其前際於現<a 
name="0856b29" id="0856b29"></a>法中有死滅苦。說名為無。餘出沒等。應知<a 
name="0856c01" id="0856c01"></a>如前已廣分別。</p><a 
name="0856c02" id="0856c02"></a><p style="text-indent: 0em; margin-left: 0em"><span class="linehead"></span>復次諸外道輩。聞不正法增上所生不如理<a 
name="0856c03" id="0856c03"></a>想為依止故。發起無明所生諸受。由此為<a 
name="0856c04" id="0856c04"></a>依發生諸漏。而諸外道於是諸漏不如實<a 
name="0856c05" id="0856c05"></a>知。亦於無明觸所生受不如實知。亦於<a 
name="0856c06" id="0856c06"></a>聽聞諸不正法增上所生所有邪想不如<a 
name="0856c07" id="0856c07"></a>實知。於是三處不實知故。發起欲求發<a 
name="0856c08" id="0856c08"></a>起有求。亦復發起邪梵行求及無有求。彼<a 
name="0856c09" id="0856c09"></a>於諸欲不如實知。於後有業不如實知。<a 
name="0856c10" id="0856c10"></a>於其眾苦不如實知。此中前五是集諦處。<a 
name="0856c11" id="0856c11"></a>最後一種是苦諦處。如是外道於此集諦及<a 
name="0856c12" id="0856c12"></a>以苦諦不如實知。又即於此集諦苦諦。略<a 
name="0856c13" id="0856c13"></a>由二相不如實知。一雜染故。二清淨故。此<a 
name="0856c14" id="0856c14"></a>中雜染復有四相。一自性故。二因故。三果<a 
name="0856c15" id="0856c15"></a>故。四因果差別故。此中清淨復有二種。一<a 
name="0856c16" id="0856c16"></a>集苦滅。二趣滅行。彼於如是四聖諦中。闕<a 
name="0856c17" id="0856c17"></a>乏正智不能修習菩提分法。由是因緣。彼<a 
name="0856c18" id="0856c18"></a>所修行所有梵行。不得名為最極究竟。即<a 
name="0856c19" id="0856c19"></a>由此緣不名究達。不盡漏故。住內法者。<a 
name="0856c20" id="0856c20"></a>與彼相違。所修梵行最極究竟。名為究達。<a 
name="0856c21" id="0856c21"></a>盡諸漏故。</p><a 
name="0856c22" id="0856c22"></a><p style="text-indent: 0em; margin-left: 0em"><span class="linehead"></span>復次於其六種<span class="corr" title='[捕&gt;補]'>補</span>特伽羅。依染淨法。如來所<a 
name="0856c23" id="0856c23"></a>有大士根智及當來法生起智轉。云何名六<a 
name="0856c24" id="0856c24"></a>補特伽羅謂有一類補特伽羅。先餘生中。<a 
name="0856c25" id="0856c25"></a>於佛善說法毘柰耶獲得淨信。廣說乃至。<a 
name="0856c26" id="0856c26"></a>得正直見。彼於今生於惡說法毘柰耶中。<a 
name="0856c27" id="0856c27"></a>近不善士聞不正法。非理作意。於現法中<a 
name="0856c28" id="0856c28"></a>最初生起諸邪見。愛諸業雜染。彼於爾時。<a 
name="0856c29" id="0856c29"></a>成就前生所有善法及現法中諸不善法。復<a 
name="0857a01" id="0857a01"></a>於後時。於善說法毘柰耶中。親近善士聽<a 
name="0857a02" id="0857a02"></a>聞正法。如理作意。即由先因棄捨惡說法<a 
name="0857a03" id="0857a03"></a>毘柰耶。於惡說想諸不善法。不生染著。速<a 
name="0857a04" id="0857a04"></a>能遣滅。此於當來成清淨法。是名第一補<a 
name="0857a05" id="0857a05"></a>特伽羅。復有一類補特伽羅。先餘生中。俱<a 
name="0857a06" id="0857a06"></a>行二法毘柰耶行。由彼為因。於現法中。成<a 
name="0857a07" id="0857a07"></a>就善法及不善法。彼於今生最初如前於<a 
name="0857a08" id="0857a08"></a>善說法。乃至獲得如理作意。於現法中諸不<a 
name="0857a09" id="0857a09"></a>善法。令舊滅沒新不復生。諸有善法令舊<a 
name="0857a10" id="0857a10"></a>增長新復更生。諸先所有不善未斷。隨眠隨<a 
name="0857a11" id="0857a11"></a>逐。今於一切皆能斷除。無放逸住。此於當<a 
name="0857a12" id="0857a12"></a>來成清淨法。復有一類補特伽羅。先餘生<a 
name="0857a13" id="0857a13"></a>中唯行外行。彼於今生由是為因。串習出<a 
name="0857a14" id="0857a14"></a>家故。串習邪見故。於善說法毘柰耶中。遇<a 
name="0857a15" id="0857a15"></a>緣和合而得出家。既出家已復生邪見。住<a 
name="0857a16" id="0857a16"></a>自見取造無間業。亦斷善根。一向成就諸<a 
name="0857a17" id="0857a17"></a>不善法。惡趣決定。是名第三補特伽羅。如<a 
name="0857a18" id="0857a18"></a>是三種補特伽羅。當知第一先於內法純<a 
name="0857a19" id="0857a19"></a>習因行。於現法中先行放逸。後不放逸。第<a 
name="0857a20" id="0857a20"></a>二補特伽羅。先於內外俱習因行。於現法<a 
name="0857a21" id="0857a21"></a>中當知一向行不放逸。第三補特伽羅。先<a 
name="0857a22" id="0857a22"></a>於外法純習因行。於現法中當知一向多<a 
name="0857a23" id="0857a23"></a>行放逸。如是三種補特伽羅。復有餘三補<a 
name="0857a24" id="0857a24"></a>特伽羅。與上相違。應知其相。此中第一補<a 
name="0857a25" id="0857a25"></a>特伽羅。先於外法純習因行。於現法中先<a 
name="0857a26" id="0857a26"></a>不放逸。後行放逸第二補特伽羅。先於內<a 
name="0857a27" id="0857a27"></a>外俱習因行。於現法中專行放逸。第三補<a 
name="0857a28" id="0857a28"></a>特伽羅。先於內法純習因行。於現法中當<a 
name="0857a29" id="0857a29"></a>知一向修不放逸。又於此中先世所習善<a 
name="0857b01" id="0857b01"></a>不善因。猶如種子。今世善說法毘柰耶。於<a 
name="0857b02" id="0857b02"></a>其先世諸善種子。猶如良田。於彼先世不<a 
name="0857b03" id="0857b03"></a>善種子。猶如瘠田。與是相違。今世惡說法<a 
name="0857b04" id="0857b04"></a>毘柰耶。於其先世不善種子。猶如良田。於<a 
name="0857b05" id="0857b05"></a>彼先世諸善種子。猶如瘠田。又彼先世因增<a 
name="0857b06" id="0857b06"></a>上力。今善法起。猶如光明。與彼一切如無<a 
name="0857b07" id="0857b07"></a>明闇諸不善法為能對治。彼不善法與彼<a 
name="0857b08" id="0857b08"></a>一切猶如光明所有善法為所對治。如是<a 
name="0857b09" id="0857b09"></a>先世諸不善法。如有熱炭。由有能燒身心<a 
name="0857b10" id="0857b10"></a>義故。今世惡說法毘柰耶。如乾<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>舍。又彼<a 
name="0857b11" id="0857b11"></a>先世所有善法。如有熱炭。由有能燒煩惱<a 
name="0857b12" id="0857b12"></a>義故。今世善說法毘柰耶。如乾<span class="gaiji">[竺-二+韋]<!--gaiji,,1[竺-二+韋],2&#x25BE4;,3--></span>舍。又彼<a 
name="0857b13" id="0857b13"></a>先世所有善法。處今惡說法毘柰耶。田損<a 
name="0857b14" id="0857b14"></a>減故。猶如置在冷地石器如無熱炭。又<a 
name="0857b15" id="0857b15"></a>彼先世諸不善法。處今善說法毘柰耶。由斷<a 
name="0857b16" id="0857b16"></a>滅故。猶如置在冷地石器如無熱炭。此中<a 
name="0857b17" id="0857b17"></a>諸如來。由大士無上根勝劣智力。於其先<a 
name="0857b18" id="0857b18"></a>世善不善因所集成根。隨其所應如實了<a 
name="0857b19" id="0857b19"></a>知。又於現法染淨門轉。生起當來染淨諸<a 
name="0857b20" id="0857b20"></a>法。亦隨所應如實了知故。言成就甚奇希<a 
name="0857b21" id="0857b21"></a>有。</p><a 
name="0857b22" id="0857b22"></a><p style="text-indent: 0em; margin-left: 0em"><span class="linehead"></span>復次往惡趣行。往善趣行超度差別。當知<a 
name="0857b23" id="0857b23"></a>略有五門不同。由此五門。於自超度如實<a 
name="0857b24" id="0857b24"></a>了知。於他超度亦正遍知。所謂諸佛及佛弟<a 
name="0857b25" id="0857b25"></a>子。云何名為往惡趣行。謂諸外道所有一<a 
name="0857b26" id="0857b26"></a>切薩迦耶見以為根本。諸惡見趣并彼所緣<a 
name="0857b27" id="0857b27"></a>并彼所依以為依止。發生種種惡欲。及害。若<a 
name="0857b28" id="0857b28"></a>殺生等所有無量惡不善法。如經廣說。乃<a 
name="0857b29" id="0857b29"></a>至所有諸非法行不平等行以為最後。能往<a 
name="0857c01" id="0857c01"></a>險惡處。能往那落迦。能往諸惡趣差別生<a 
name="0857c02" id="0857c02"></a>起。若往於彼名生惡趣。領受彼因所感<a 
name="0857c03" id="0857c03"></a>非愛諸果異熟。如是名為往惡趣行。於此<a 
name="0857c04" id="0857c04"></a>多聞諸聖弟子。若彼所緣生諸見趣。若自<a 
name="0857c05" id="0857c05"></a>所依令起執著。若諸所有能往一切險惡<a 
name="0857c06" id="0857c06"></a>趣等諸惡欲等。廣說乃至。諸非法行不平等<a 
name="0857c07" id="0857c07"></a>行以為最後。若住於彼。領受非愛險惡等<a 
name="0857c08" id="0857c08"></a>果。如是一切。如實隨觀非我我所。謂於是<a 
name="0857c09" id="0857c09"></a>中。決定無我。亦無我所。如是觀已。當於聖<a 
name="0857c10" id="0857c10"></a>諦得現觀時。彼諸見趣隨眠根本皆永拔<a 
name="0857c11" id="0857c11"></a>故。說名為斷。其餘一切畢竟不續。此聖弟<a 
name="0857c12" id="0857c12"></a>子於彼見趣以為根本所有能往險惡處<a 
name="0857c13" id="0857c13"></a>等。定不能作。定不能往險惡處等。是名<a 
name="0857c14" id="0857c14"></a>第一往惡趣行永損害門。由是因緣。能於<a 
name="0857c15" id="0857c15"></a>自內如實了知離我等聖。所餘異生雖復<a 
name="0857c16" id="0857c16"></a>有能以世間道超度能往惡趣不善及惡<a 
name="0857c17" id="0857c17"></a>趣等獲得四種現法樂住。或得超過諸色<a 
name="0857c18" id="0857c18"></a>無色寂靜解脫。然其不能究竟損害諸惡趣<a 
name="0857c19" id="0857c19"></a>等後可相應。是故彼流雖極能離欲色界<a 
name="0857c20" id="0857c20"></a>愛暫時獲得勝上樂住。而復當來更還造<a 
name="0857c21" id="0857c21"></a>作殺生等事。往諸惡趣。我等定當不能造<a 
name="0857c22" id="0857c22"></a>作殺生等事。乃至廣說。諸非法行不平等行。<a 
name="0857c23" id="0857c23"></a>我等定當能不造作。是名聖法毘柰耶中永<a 
name="0857c24" id="0857c24"></a>損害門。謂能損害往惡趣行。如是諸佛及<a 
name="0857c25" id="0857c25"></a>佛弟子。能實遍知永損害門所有差別。又<a 
name="0857c26" id="0857c26"></a>即如是諸聖弟子。為欲超度所餘未斷往<a 
name="0857c27" id="0857c27"></a>善趣行。此聖弟子。於先所作不生喜足。<a 
name="0857c28" id="0857c28"></a>於上漏盡起欣樂欲。發正願心。於彼所<a 
name="0857c29" id="0857c29"></a>得諸世俗道。審觀過患。謂彼不能究竟離<a 
name="0858a01" id="0858a01"></a>苦。是名第一為欲超度往善趣行發心<a 
name="0858a02" id="0858a02"></a>願門。發心願已。普於一切善趣後有所生<a 
name="0858a03" id="0858a03"></a>愛味。深觀過患如險惡道心生厭離。欣慕<a 
name="0858a04" id="0858a04"></a>寂靜現法涅槃。正修方便。由是進趣如先<a 
name="0858a05" id="0858a05"></a>所得趣涅槃行。如是名為能進趣門。彼由<a 
name="0858a06" id="0858a06"></a>修道漸次離欲。乃至能入第一有定。若於<a 
name="0858a07" id="0858a07"></a>上捨多生愛味放逸因緣。於現法中不般<a 
name="0858a08" id="0858a08"></a>涅槃。但名上行不還果者。如是名為後上<a 
name="0858a09" id="0858a09"></a>行門。若復於彼深觀過患。於上捨中不生<a 
name="0858a10" id="0858a10"></a>愛味。彼於現法能證涅槃。依有餘依般涅<a 
name="0858a11" id="0858a11"></a>槃。說如是名為般涅槃門。由是門故。如<a 
name="0858a12" id="0858a12"></a>實了知自般涅槃超度一切往善趣行。於<a 
name="0858a13" id="0858a13"></a>他超度。亦正遍知。所謂諸佛及佛弟子。此中<a 
name="0858a14" id="0858a14"></a>初一永損害門。當知超度往惡趣行。後<a 
name="0858a15" id="0858a15"></a>發心願進趣上行涅槃四門。當知超度往<a 
name="0858a16" id="0858a16"></a>善趣行。</p><a 
name="0858a17" id="0858a17"></a><p style="text-indent: 0em; margin-left: 0em"><span class="linehead"></span>復次諸聖弟子已見諦跡未離欲者。應知<a 
name="0858a18" id="0858a18"></a>略有二種雜染。謂欲雜染後有雜染。於此二<a 
name="0858a19" id="0858a19"></a>種。諸聖弟子。應勤加行淨修其心。諸聖弟<a 
name="0858a20" id="0858a20"></a>子為欲斷除欲雜染故。勤方便時漸依三<a 
name="0858a21" id="0858a21"></a>行。謂趣無動行。趣無所有處行。證入無動<a 
name="0858a22" id="0858a22"></a>無所有非想非非想處定。此由斷對治故。<a 
name="0858a23" id="0858a23"></a>及遠分對治故。超度欲雜染。或為斷除後<a 
name="0858a24" id="0858a24"></a>有雜染。勤方便時。已離欲界愛。未離色界<a 
name="0858a25" id="0858a25"></a>愛。謂我所何當不有。我何當不有。我當不<a 
name="0858a26" id="0858a26"></a>有。我所當不有。若今所有。若昔所有。如是<a 
name="0858a27" id="0858a27"></a>一切。我皆棄捨。彼正修習能斷後有所有<a 
name="0858a28" id="0858a28"></a>差別對治道已離色界愛。乃至能入非想非<a 
name="0858a29" id="0858a29"></a>非想處定。若現法中。於其上捨多生愛味<a 
name="0858b01" id="0858b01"></a>不般涅槃。彼於現法不全解脫一切所有<a 
name="0858b02" id="0858b02"></a>後有雜染。若於上捨不生愛味。彼現法中<a 
name="0858b03" id="0858b03"></a>能般涅槃。能全解脫所有一切後有雜染。當<a 
name="0858b04" id="0858b04"></a>知此中若為對治欲雜染故。修對治道。漸<a 
name="0858b05" id="0858b05"></a>次乃至能入第一有定。若為對治後有雜<a 
name="0858b06" id="0858b06"></a>染。修對治道。漸次乃至能入第一有定。如<a 
name="0858b07" id="0858b07"></a>是二種名共解脫。由諸聖者非聖異生皆<a 
name="0858b08" id="0858b08"></a>可容有。是故此解脫不名聖解脫。若於一<a 
name="0858b09" id="0858b09"></a>切乃至有頂薩迦耶苦。如實知已超度有頂。<a 
name="0858b10" id="0858b10"></a>於現法中永斷一切所有雜染。如是解脫唯<a 
name="0858b11" id="0858b11"></a>諸聖者方能獲得。故此解脫名聖解脫。如<a 
name="0858b12" id="0858b12"></a>是一切總有五處。一趣無動行。二趣無所<a 
name="0858b13" id="0858b13"></a>有處行。三趣非想非非想處行。四現法涅<a 
name="0858b14" id="0858b14"></a>槃。五聖解脫。復有三種諸欲過患。一者諸欲<a 
name="0858b15" id="0858b15"></a>能為順樂受境界所生貪欲因緣。二者諸<a 
name="0858b16" id="0858b16"></a>欲能為順苦受境界所生瞋恚因緣。三者<a 
name="0858b17" id="0858b17"></a>諸欲能為順不苦不樂受境界所生無明<a 
name="0858b18" id="0858b18"></a>憤發因緣。又此諸欲當於三處應觀過患。<a 
name="0858b19" id="0858b19"></a>一自性故。二所緣故。三助伴故。自性故者。<a 
name="0858b20" id="0858b20"></a>謂虛妄分別所生貪愛。所緣故者。謂若內若<a 
name="0858b21" id="0858b21"></a>外五種色境。助伴故者。謂非理作意相應<a 
name="0858b22" id="0858b22"></a>倒想。又離上欲勝方便心。說名廣大。何以<a 
name="0858b23" id="0858b23"></a>故。由彼上地轉上轉勝故。修彼心說名廣<a 
name="0858b24" id="0858b24"></a>大。若能厭離下地世間。當知定以無常等<a 
name="0858b25" id="0858b25"></a>行厭壞制伏。於其上地所應得處。當知亦<a 
name="0858b26" id="0858b26"></a>以暫時方便。起寂靜想。住持其心。又我已<a 
name="0858b27" id="0858b27"></a>得於是處所具足安住。生信解者當知彼<a 
name="0858b28" id="0858b28"></a>於加行道中修習淨信。於是處所生淨信<a 
name="0858b29" id="0858b29"></a>心。由此淨信增上力故。修習精進念定慧<a 
name="0858c01" id="0858c01"></a>等。從初靜慮漸次乃至識無邊處諸無動<a 
name="0858c02" id="0858c02"></a>定。皆能證入。又由其慧起是勝解。謂我已<a 
name="0858c03" id="0858c03"></a>能入如是定。此即能感識無動處所有生<a 
name="0858c04" id="0858c04"></a>果。若現法中不般涅槃。或不進求往於上<a 
name="0858c05" id="0858c05"></a>地。彼於當來決定應往此無動處。又由三<a 
name="0858c06" id="0858c06"></a>緣。於是諸地。當知建立為無動處。謂外欲<a 
name="0858c07" id="0858c07"></a>等散動斷故。立初靜慮為無動處。尋伺喜<a 
name="0858c08" id="0858c08"></a>樂色界地中諸動斷故。立第四靜慮為無動<a 
name="0858c09" id="0858c09"></a>處。有色有對種種別異想動斷故。立空無<a 
name="0858c10" id="0858c10"></a>邊處識無邊處。為無動處。第二第三靜慮中<a 
name="0858c11" id="0858c11"></a>後後所有諸動斷故。當知亦得名無動處。<a 
name="0858c12" id="0858c12"></a>識無邊處由空無邊處外門緣動得遠離故。<a 
name="0858c13" id="0858c13"></a>當知建立為無動處。以要言之。緣所有定<a 
name="0858c14" id="0858c14"></a>無動搖故。皆名無動。此定邊際極至識無<a 
name="0858c15" id="0858c15"></a>邊處。是故當知。乃至此處建立無動。即此<a 
name="0858c16" id="0858c16"></a>一切緣所有定。皆名有上想定。從此已上<a 
name="0858c17" id="0858c17"></a>緣無所有定。當知名為無上想定。從此。已<a 
name="0858c18" id="0858c18"></a>上復名非想非非想處定。故由三分宣說<a 
name="0858c19" id="0858c19"></a>三行。由三種門。諸聖弟子。厭壞欲等。既厭<a 
name="0858c20" id="0858c20"></a>壞已。漸次能入乃至識無邊處定。是故建<a 
name="0858c21" id="0858c21"></a>立能趣三種無動處行。又若色想若無動想。<a 
name="0858c22" id="0858c22"></a>於諸下地。深厭壞已。能入無所有處定。是<a 
name="0858c23" id="0858c23"></a>名第一能趣無所有處行。又即此處是無漏<a 
name="0858c24" id="0858c24"></a>道修習邊際。此無漏道復有二種。一者有上。<a 
name="0858c25" id="0858c25"></a>二者無上。如有想定其有上者。無常行俱。<a 
name="0858c26" id="0858c26"></a>其無上者。無我行俱。由有上行。於其下地。<a 
name="0858c27" id="0858c27"></a>深厭壞已。入此處定。由無上行。於下於<a 
name="0858c28" id="0858c28"></a>上。一切法中思惟無我。能入無漏無所有<a 
name="0858c29" id="0858c29"></a>處定。此無上行當知名為第二趣行。此第<a 
name="0859a01" id="0859a01"></a>二趣行。復由二行有差別故。建立二種。云<a 
name="0859a02" id="0859a02"></a>何二行。謂能依所依智差別故。此中能依無<a 
name="0859a03" id="0859a03"></a>我智者。謂諸所有若有情界若我己身。於中<a 
name="0859a04" id="0859a04"></a>都無我所屬處。謂地方域。我所屬者。謂諸有<a 
name="0859a05" id="0859a05"></a>情。我所屬事謂或父或母或伴或主如是等<a 
name="0859a06" id="0859a06"></a>類。如彼於我非所屬處。非所屬者。非所<a 
name="0859a07" id="0859a07"></a>屬事。如是。我亦於彼非所屬處。非所屬者。<a 
name="0859a08" id="0859a08"></a>非所屬事。此中所依無我智者。謂諸世間空<a 
name="0859a09" id="0859a09"></a>無有常及我我所。此中都無常我我所真<a 
name="0859a10" id="0859a10"></a>實可得。唯有諸法。如是世間既悉是空。當<a 
name="0859a11" id="0859a11"></a>復有誰有所屬處。有所屬者。有所屬事。是<a 
name="0859a12" id="0859a12"></a>故當知前無我智是其能依。後無我智是其<a 
name="0859a13" id="0859a13"></a>所依。非想非非想處。無無漏道。唯由厭壞<a 
name="0859a14" id="0859a14"></a>無所有處想故。能入此處定。於中唯有此<a 
name="0859a15" id="0859a15"></a>一趣行。又於此中我所何當不有者。謂由<a 
name="0859a16" id="0859a16"></a>生等苦故。說我有苦。我何當不有者。謂即<a 
name="0859a17" id="0859a17"></a>以生等苦為我。發生如是樂欲心已。正勤<a 
name="0859a18" id="0859a18"></a>加行。正加行已。獲得前後所有差別。由是<a 
name="0859a19" id="0859a19"></a>因緣。復得決定。謂我當不有。我所當不<a 
name="0859a20" id="0859a20"></a>有。若今所有者。謂今現法造作增長所有新<a 
name="0859a21" id="0859a21"></a>業。若昔所有者。謂諸故業。彼於此一切所有<a 
name="0859a22" id="0859a22"></a>異熟果皆不願求。一切棄捨無顧戀故。</p><a 
name="0859a23" id="0859a23"></a><p style="text-indent: 0em; margin-left: 0em"><span class="linehead"></span>復次嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0859a24" id="0859a24"></a><p>　<span class="lg">安立邊際純　　及如理緣起<a 
name="0859a25" id="0859a25"></a><br>　修時障自性　　說斷起修後</span></p><a 
name="0859a26" id="0859a26"></a><p style="text-indent: 0em; margin-left: 0em"><span class="linehead"></span>此中安立四念住為初。道支為最後三十<a 
name="0859a27" id="0859a27"></a>七種菩提分法。若略若廣。如聲聞地應知<a 
name="0859a28" id="0859a28"></a>其相。又由四念住。應知一切所知事邊際。<a 
name="0859a29" id="0859a29"></a>由所知事邊際故。復應了知智事邊際。又<a 
name="0859b01" id="0859b01"></a>四念住由欲精進等。修習加行方得圓滿。<a 
name="0859b02" id="0859b02"></a>應知除此四種念住。更無有餘不同分道或<a 
name="0859b03" id="0859b03"></a>所緣境。由此道此境。能盡諸漏。獲得涅槃。<a 
name="0859b04" id="0859b04"></a>由無第二清淨道故。說純有一能趣正道。<a 
name="0859b05" id="0859b05"></a>又此純一能趣正道。由二因緣。能令有情<a 
name="0859b06" id="0859b06"></a>究竟清淨。一由思擇力故。二由修習力故。<a 
name="0859b07" id="0859b07"></a>此中愁者。謂染污憂。所言泆者。謂掉俱行<a 
name="0859b08" id="0859b08"></a>欲界染喜。愁以四種世法為所依處。泆以<a 
name="0859b09" id="0859b09"></a>餘四世法為所依處。於四念住勤修加行。<a 
name="0859b10" id="0859b10"></a>依思擇力超度愁泆。由依世間修習力故。<a 
name="0859b11" id="0859b11"></a>得離欲愛棄捨憂苦。依出世間修習力故。<a 
name="0859b12" id="0859b12"></a>超度一切薩迦耶苦。亦能證得八支聖道及<a 
name="0859b13" id="0859b13"></a>聖道果真實妙法。一切有情當知皆由思擇<a 
name="0859b14" id="0859b14"></a>修習二種力故。得一切種究竟清淨。</p><p style="text-indent: 0em; margin-left: 0em"><span class="linehead"></span>復次若<a 
name="0859b15" id="0859b15"></a>於身等四種所緣。發起種種非理作意。即便<a 
name="0859b16" id="0859b16"></a>違背四種念住。違背此故。即便違背如理<a 
name="0859b17" id="0859b17"></a>作意。謂聖如理無間能生正見支等所有聖<a 
name="0859b18" id="0859b18"></a>道。違背此故。即便違背一切聖道。違背<a 
name="0859b19" id="0859b19"></a>道故。便為違背道果甘露究竟涅槃。又瑜<a 
name="0859b20" id="0859b20"></a>伽師了知身等因緣生已。復於三世身等諸<a 
name="0859b21" id="0859b21"></a>法。住無常觀。由住如是無常觀故。於諸<a 
name="0859b22" id="0859b22"></a>後有。終不依止後有愛住。又現法中。於一<a 
name="0859b23" id="0859b23"></a>切行若內若外。都不執取我及<span class="corr" title='[於&gt;我] cf.【麗】'>我</span>所。又於<a 
name="0859b24" id="0859b24"></a>未來當知安住集法隨觀。於過去世當知<a 
name="0859b25" id="0859b25"></a>安住滅法隨觀。於現在世生已無間盡滅<a 
name="0859b26" id="0859b26"></a>法故。當知安住集滅法隨觀。由彼最初於<a 
name="0859b27" id="0859b27"></a>身等法觀緣生性。悟入無常。悟入如是無<a 
name="0859b28" id="0859b28"></a>常性已。於諸愛見雜染等處。多修習住。淨<a 
name="0859b29" id="0859b29"></a>治其心。如是作意方得圓滿。由此為依。能<a 
name="0859c01" id="0859c01"></a>隨獲得究竟漏盡。又一切法。以要言之。謂<a 
name="0859c02" id="0859c02"></a>善不善。若雜染品。若清淨品。當知此中諸<a 
name="0859c03" id="0859c03"></a>雜染品。皆用非理作意為集。諸清淨品。皆<a 
name="0859c04" id="0859c04"></a>用如理作意為集。如是一切。總略說名作<a 
name="0859c05" id="0859c05"></a>意為集。</p><a 
name="0859c06" id="0859c06"></a><p style="text-indent: 0em; margin-left: 0em"><span class="linehead"></span>復次修諸念住。若略若廣。如聲聞地應知<a 
name="0859c07" id="0859c07"></a>其相。又此念住修習道理。非今世尊出現於<a 
name="0859c08" id="0859c08"></a>世。方始宣說今聖弟子適初修習。然於過<a 
name="0859c09" id="0859c09"></a>去無始時來。於諸念住。修習流轉。於未來<a 
name="0859c10" id="0859c10"></a>世當知修習亦無窮盡。又是過去未來現在<a 
name="0859c11" id="0859c11"></a>世出世間無量善法生起依處故。說如是四<a 
name="0859c12" id="0859c12"></a>種念住。名為善聚。又能障礙如是善聚故。<a 
name="0859c13" id="0859c13"></a>說五蓋名不善聚。又由身等四所知法無<a 
name="0859c14" id="0859c14"></a>邊別故。如來智慧於彼無礙。亦無有邊。智<a 
name="0859c15" id="0859c15"></a>無邊故。如來所說無上法教。亦無有邊。如<a 
name="0859c16" id="0859c16"></a>是法教二緣所顯。一由文故。二由義故。義<a 
name="0859c17" id="0859c17"></a>差別門無有數量。法教文句開顯義門。亦<a 
name="0859c18" id="0859c18"></a>無數量。於此文句不重宣說。無邊展轉辯<a 
name="0859c19" id="0859c19"></a>才無盡。是故如來成就希奇未曾有法。善<a 
name="0859c20" id="0859c20"></a>能宣說所有法教。於一義中能以無量巧<a 
name="0859c21" id="0859c21"></a>妙文句。方便開示而不重說。又於聖教宗<a 
name="0859c22" id="0859c22"></a>義趣智善成就故。名為有趣。俱生聞思所成<a 
name="0859c23" id="0859c23"></a>妙慧善成就故。名為有意。成就定故。名為<a 
name="0859c24" id="0859c24"></a>有念。通達諦故。名為有慧。當知此中初一<a 
name="0859c25" id="0859c25"></a>總標。後三別釋。</p><a 
name="0859c26" id="0859c26"></a><p style="text-indent: 0em; margin-left: 0em"><span class="linehead"></span>復次有諸苾芻。於身等法先由聞思如理<a 
name="0859c27" id="0859c27"></a>作意。安住唯有身等法觀。知一切法無我<a 
name="0859c28" id="0859c28"></a>性已。不唯於此聞思作意而生喜足。唯上<a 
name="0859c29" id="0859c29"></a>希求定心解脫。為求定故。住遠離處。唯<a 
name="0860a01" id="0860a01"></a>緣身等。以九行相。安住其心。令心內寂。<a 
name="0860a02" id="0860a02"></a>由二因緣。起四念住。名善發起。一由如理<a 
name="0860a03" id="0860a03"></a>作意如實智故。二由三摩地如實智故。此<a 
name="0860a04" id="0860a04"></a>慧無間由如實智當得究竟。</p><a 
name="0860a05" id="0860a05"></a><p style="text-indent: 0em; margin-left: 0em"><span class="linehead"></span>復次有諸苾芻。於三對治得隨所欲。得<a 
name="0860a06" id="0860a06"></a>無艱難。得無阻礙。謂無常想。若仁慈觀。<a 
name="0860a07" id="0860a07"></a>若無相定。彼由如是三種對治。隨其所應。<a 
name="0860a08" id="0860a08"></a>如前所說。於可意等身等境界。住厭逆想<a 
name="0860a09" id="0860a09"></a>不厭逆想。棄彼二種捨念正知。由此因緣。<a 
name="0860a10" id="0860a10"></a>當知名為善修念住。</p><a 
name="0860a11" id="0860a11"></a><p style="text-indent: 0em; margin-left: 0em"><span class="linehead"></span>復次嗢<span class="gaiji">&#x62D5;<!--gaiji,拖,1[打-丁+它],2&#x62D5;,3--></span>南曰。</p><a 
name="0860a12" id="0860a12"></a><p>　<span class="lg">先諸根愛味　　前後有差別<a 
name="0860a13" id="0860a13"></a><br>　取相及諸纏　　大果利為後</span></p><a 
name="0860a14" id="0860a14"></a><p style="text-indent: 0em; margin-left: 0em"><span class="linehead"></span>有三種根。於諸念住一切善聚為障礙故。<a 
name="0860a15" id="0860a15"></a>當知說名不善法聚。何等為三。一惡行根。<a 
name="0860a16" id="0860a16"></a>能令當來住惡趣苦。二尋思根。能令現法<a 
name="0860a17" id="0860a17"></a>住不安苦。三者根根。與惡行根及尋思根<a 
name="0860a18" id="0860a18"></a>為根本故。說名根根。應知此中。諸貪瞋癡<a 
name="0860a19" id="0860a19"></a>三不善根。能與身等惡行為根。欲等三想。<a 
name="0860a20" id="0860a20"></a>能與欲等尋思為根。欲等三界。當知能與<a 
name="0860a21" id="0860a21"></a>貪等三根及欲想等三根為根。</p><a 
name="0860a22" id="0860a22"></a><p style="text-indent: 0em; margin-left: 0em"><span class="linehead"></span>復次有諸苾芻。於四念住勤修加行。以世<a 
name="0860a23" id="0860a23"></a>間道離欲界愛。廣說乃至。第一有定具足安<a 
name="0860a24" id="0860a24"></a>住。即於此定多生愛味。即於此定生喜足<a 
name="0860a25" id="0860a25"></a>想。不上勤求得所未得。此於聖法毘柰耶<a 
name="0860a26" id="0860a26"></a>中。不名大士。何以故。其心未得善解脫<a 
name="0860a27" id="0860a27"></a>故。與此相違。得名大士。</p><a 
name="0860a28" id="0860a28"></a><p style="text-indent: 0em; margin-left: 0em"><span class="linehead"></span>復次有諸苾芻。於身等境精勤安住循身<a 
name="0860a29" id="0860a29"></a>等觀。以九行相安住其心。令心內聚。當知<a 
name="0860b01" id="0860b01"></a>此心於奢摩他所治身心惛沈下劣。不得解<a 
name="0860b02" id="0860b02"></a>脫。不解脫故。依此聚心。生起身中諸惛沈<a 
name="0860b03" id="0860b03"></a>性。生起心中諸下劣性。若於念住善安住<a 
name="0860b04" id="0860b04"></a>心。如實了知此所生起隨煩惱已。便從內<a 
name="0860b05" id="0860b05"></a>聚還收其心安置在外淨妙境相。謂於佛<a 
name="0860b06" id="0860b06"></a>等功德行緣。持心令住。由緣此故發生歡<a 
name="0860b07" id="0860b07"></a>喜。廣說乃至。由妙舉門於所緣境令心得<a 
name="0860b08" id="0860b08"></a>定。從奢摩他之所對治諸隨煩惱而得解<a 
name="0860b09" id="0860b09"></a>脫。從此已後如實了知。於隨煩惱心得解<a 
name="0860b10" id="0860b10"></a>脫。為此義故祈願。於外得此義已還復如<a 
name="0860b11" id="0860b11"></a>前攝心內聚。而不為其諸隨煩惱之所惱<a 
name="0860b12" id="0860b12"></a>亂。心內聚已不由祈願。自然如實了知。於<a 
name="0860b13" id="0860b13"></a>外心得解脫。彼於外緣行相尋思。有所制<a 
name="0860b14" id="0860b14"></a>伏。有其加行難可運轉。皆得自在解脫。棄<a 
name="0860b15" id="0860b15"></a>捨安樂而住。已得成辦勝奢摩他。如是彼<a 
name="0860b16" id="0860b16"></a>於四種念住善安住心。能正了知前後差<a 
name="0860b17" id="0860b17"></a>別。又應知此補特伽羅。先已修行毘<span class="gaiji">&#x9262;<!--gaiji,缽,1[金*本],2&#x9262;,3--></span>舍<a 
name="0860b18" id="0860b18"></a>那。毘<span class="gaiji">&#x9262;<!--gaiji,缽,1[金*本],2&#x9262;,3--></span>舍那以為依止。於奢摩他修瑜伽<a 
name="0860b19" id="0860b19"></a>行。</p><a 
name="0860b20" id="0860b20"></a><p style="text-indent: 0em; margin-left: 0em"><span class="linehead"></span>復次有諸苾芻。於諸念住勤修加行。毘<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0860b21" id="0860b21"></a>舍那以為依止。於奢摩他樂修觀行。彼即<a 
name="0860b22" id="0860b22"></a>應於內奢摩他所攝自心取如是相。謂我<a 
name="0860b23" id="0860b23"></a>今者何所思惟。云何思惟。令奢摩他所攝<a 
name="0860b24" id="0860b24"></a>受心為奢摩他所治身心惛沈下劣之所惱<a 
name="0860b25" id="0860b25"></a>亂。復我今者何所思惟。云何思惟。令奢摩<a 
name="0860b26" id="0860b26"></a>他所攝受心不為彼法之所惱亂。若彼苾<a 
name="0860b27" id="0860b27"></a>芻不取如是自心相貌。但自了知此隨煩<a 
name="0860b28" id="0860b28"></a>惱染污心已。便於外緣取淨妙相。由是為<a 
name="0860b29" id="0860b29"></a>因。雖能暫時除遣現在現前隨惑。然於後<a 
name="0860c01" id="0860c01"></a>時若復如前攝心內聚。還為如是隨惑所<a 
name="0860c02" id="0860c02"></a>惱不得靜定。如先不取自心相故。由是<a 
name="0860c03" id="0860c03"></a>因緣。為隨煩惱數數擾亂。又不能得所<a 
name="0860c04" id="0860c04"></a>欣求義。復為憂愁之所損惱。又經長時不<a 
name="0860c05" id="0860c05"></a>能獲得內心寂止。不能獲得依奢摩他毘<a 
name="0860c06" id="0860c06"></a><span class="gaiji">&#x9262;<!--gaiji,缽,1[金*本],2&#x9262;,3--></span>舍那為先。清淨增上第一正念正知。由不<a 
name="0860c07" id="0860c07"></a>獲得內心寂止故。不能得四增上心現法<a 
name="0860c08" id="0860c08"></a>樂住。由不獲得增上第一正念正智故。不<a 
name="0860c09" id="0860c09"></a>能得先所未得無上安隱究竟涅槃。與上<a 
name="0860c10" id="0860c10"></a>相違。應知即是一切白品。乃至獲得先所<a 
name="0860c11" id="0860c11"></a>未得無上安隱究竟涅槃。此中典<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>譬瑜<a 
name="0860c12" id="0860c12"></a>伽。師主即譬於內奢摩他所攝受心。其餚<a 
name="0860c13" id="0860c13"></a><span class="gaiji">&#x994D;<!--gaiji,膳,1[飢-几+善],2&#x994D;,3--></span>味喻執取相。上妙衣食喻於內心奢摩<a 
name="0860c14" id="0860c14"></a>他等。當知黑品喻諸愚夫所有。白品喻諸<a 
name="0860c15" id="0860c15"></a>智者。</p><a 
name="0860c16" id="0860c16"></a><p style="text-indent: 0em; margin-left: 0em"><span class="linehead"></span>復次有諸苾芻。於諸念住正勤修習。而是<a 
name="0860c17" id="0860c17"></a>異生或有勝妙可愛境界正現在前。或復獨<a 
name="0860c18" id="0860c18"></a>處得諸相狀。由失念故。不如理想以為依<a 
name="0860c19" id="0860c19"></a>止。率爾發起猛利貪纏。彼於此纏深心<a 
name="0860c20" id="0860c20"></a>厭恥。謂如自身墮於厄難極鄙穢處。發起<a 
name="0860c21" id="0860c21"></a>猛利思遠離心。由如是行。便於彼纏心<a 
name="0860c22" id="0860c22"></a>得解脫。既解脫已心生歡喜。從此已後起<a 
name="0860c23" id="0860c23"></a>猛利厭。猛利厭後得無常想。如見大犁發<a 
name="0860c24" id="0860c24"></a>諸行塊。便於聖諦如實現觀。以其依止依<a 
name="0860c25" id="0860c25"></a>附涅槃。又即有學觀察作意。於勝妙境思<a 
name="0860c26" id="0860c26"></a>惟淨相。由未永斷貪隨眠故。貪纏率爾生<a 
name="0860c27" id="0860c27"></a>起現前。尋復於彼深見過患。為欲斷此纏<a 
name="0860c28" id="0860c28"></a>及隨眠入無相定。如是能斷餘未斷法。<a 
name="0860c29" id="0860c29"></a>從定起已如實了知一切已斷。領受微妙<a 
name="0861a01" id="0861a01"></a>解脫喜樂。如實觀見自己。成就大智力故。<a 
name="0861a02" id="0861a02"></a>名為<span class="corr" title='[彊&gt;強] cf.【麗】'>強</span>盛。諸魔羅品其力羸劣。</p><a 
name="0861a03" id="0861a03"></a><p style="text-indent: 0em; margin-left: 0em"><span class="linehead"></span>復次修四念住所引功德。當知能感最勝<a 
name="0861a04" id="0861a04"></a>增上究竟果故。名有大果。當知能感最勝<a 
name="0861a05" id="0861a05"></a>增上樂勝利故。名有大利。</p><a 
name="0861a06" id="0861a06"></a><p><span class="juanname">瑜伽師地論卷第九十七</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 Rev. 1.54 (UTF8)，完成日期：2010/10/28<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_097 by HTTrack Website Copier/3.x [XR&CO'2008], Mon, 02 Jun 2014 23:20:33 GMT -->
</html>
