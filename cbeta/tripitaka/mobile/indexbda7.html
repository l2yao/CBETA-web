<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2061_028 by HTTrack Website Copier/3.x [XR&CO'2008], Mon, 02 Jun 2014 23:51:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga17b3.gif?utmac=MO-30696269-4&amp;utmn=1238711121&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50&amp;utmp=%2Fmobile%2Findex.php%3Findex%3DT50n2061_028&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index8b8f.html?index=T50n2061_027" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2061 宋高僧傳 (30卷)<br/>【宋 贊寧等撰】<br/>第 28 卷</p>
	<a href="index2377.html?index=T50n2061_029" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2061" sutra_name="宋高僧傳" sutra_juan="[卷28]">　
<a 
name="0883c09" id="0883c09"></a><a 
name="0883c10" id="0883c10"></a><a 
name="0883c11" id="0883c11"></a><p><span class="juanname">宋高僧傳卷第二十八</span></p><a 
name="0883c12" id="0883c12"></a><a 
name="0883c13" id="0883c13"></a><p style="margin-left: 4em"><span class="byline">宋左街天壽寺通慧大師<a 
name="0883c14" id="0883c14"></a>賜紫沙門贊寧等奉　<span class="gaiji">&#x52C5;<!--gaiji,敕,1[束*力],2&#x52C5;,3--></span>撰</span></p><a 
name="0883c15" id="0883c15"></a><p style="margin-left: 3em"><span class="headname">興福篇第九之三<span class="note">(正傳十五人附見一人)</span></span></p><a 
name="0883c16" id="0883c16"></a><p style="margin-left: 4em"><span class="headname">後唐洛陽中灘浴院智暉傳</span></p><a 
name="0883c17" id="0883c17"></a><p style="text-indent: 0em; margin-left: 0em"><span class="linehead"></span>釋智暉。姓高氏。咸秦人也。權輿總角萌離俗<a 
name="0883c18" id="0883c18"></a>之心。不狎童遊動循天分。欻遇圭<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>溫禪<a 
name="0883c19" id="0883c19"></a>師。氣貌瑰偉虛心體道。趨其門者淑慝旌<a 
name="0883c20" id="0883c20"></a>別矣。謂暉曰。子實材器多能之士也。請祈<a 
name="0883c21" id="0883c21"></a>攝受。二十登戒。風骨聳拔好尚且奇。山中闃<a 
name="0883c22" id="0883c22"></a>然曾無他事。唯鉤索藏教禪律<span class="gaiji">&#x4E98;<!--gaiji,,1[一/旦],2&#x4E98;,3--></span>通日。誦<a 
name="0883c23" id="0883c23"></a>百千言義味隨嚼。聞佛許一時外學。頗精<a 
name="0883c24" id="0883c24"></a>吟詠得騷推之體。翰墨工外小筆尤嘉。粉<a 
name="0883c25" id="0883c25"></a>壁興酣雲山在掌。恒言。吾慕僧珍道芬之六<a 
name="0883c26" id="0883c26"></a>法。恨不與同時。對壁連圖各成物象之生<a 
name="0883c27" id="0883c27"></a>動也。然真放達之士哉。或振錫而遊縱觀<a 
name="0883c28" id="0883c28"></a>山水。或躡屩而至歷覽市朝。意住則留興盡<a 
name="0883c29" id="0883c29"></a>而去。或東林入社。或南嶽經行。悟宗旨於<a 
name="0884a01" id="0884a01"></a>曹谿。寧勞一宿。訪神仙於阮洞。擬到三清。<a 
name="0884a02" id="0884a02"></a>事以志求時無虛度。此外<span class="corr" title='[釆&gt;采]'>采</span>藥於山谷。救<a 
name="0884a03" id="0884a03"></a>病於旅僧。惟切利他心無別務。洎梁乾化<a 
name="0884a04" id="0884a04"></a>四年。自江表來于帝京。顧諸梵宮無所<a 
name="0884a05" id="0884a05"></a>不備。唯溫室洗雪塵垢事有闕焉。居于洛<a 
name="0884a06" id="0884a06"></a>洲鑿戶為室。界南北岸葺數<span class="gaiji">&#x7546;<!--gaiji,畝,1[畝-久+ㄙ],2&#x7546;,3--></span>之宮。示<a 
name="0884a07" id="0884a07"></a>以標牓。召其樂福業者占之。未<span class="gaiji">&#x671E;<!--gaiji,,1[其/月],2&#x671E;,3--></span>漸構<a 
name="0884a08" id="0884a08"></a>欲閏皆周。浴具僧坊奐焉有序。由是洛城緇<a 
name="0884a09" id="0884a09"></a>伍道觀上流。至者如歸。來者無阻每以合<a 
name="0884a10" id="0884a10"></a>朔後五日一開洗滌。曾無間然。一歲則七<a 
name="0884a11" id="0884a11"></a>十有餘會矣。一浴則遠近都集三二千僧矣。<a 
name="0884a12" id="0884a12"></a>暉躬執役未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>言倦。又以木<span class="gaiji">&#x8203;<!--gaiji,舄,1[焉-正+臼],2&#x8203;,3--></span>承足。枲麻<a 
name="0884a13" id="0884a13"></a>縫衣。彼迦葉波相去幾何哉。其或供僧向暇<a 
name="0884a14" id="0884a14"></a>吟詠。餘閑則命筆墨也。緬想嘉陵碧浪太<a 
name="0884a15" id="0884a15"></a>華蓮<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。凝神邈然得趣乃作。五溪煙景四<a 
name="0884a16" id="0884a16"></a>壁寒林。移在目前。暑天凜冽矣。加復運思奇<a 
name="0884a17" id="0884a17"></a>巧造輪汲水神速無比復構應真浴室。西<a 
name="0884a18" id="0884a18"></a>廡中十六形像并觀自在堂。彌年完備。時楊<a 
name="0884a19" id="0884a19"></a>侍郎凝式致政。佯狂號楊風子者而篤重<a 
name="0884a20" id="0884a20"></a>暉為作碑頌德。莫測所終。</p><a 
name="0884a21" id="0884a21"></a><p style="margin-left: 4em"><span class="headname">晉五臺山真容院光嗣傳</span></p><a 
name="0884a22" id="0884a22"></a><p style="text-indent: 0em; margin-left: 0em"><span class="linehead"></span>釋光嗣。姓李氏。太原文水人也。沖幼孤靜罕<a 
name="0884a23" id="0884a23"></a>雜童稚。信尚臺山乃為真容院浩威之高<a 
name="0884a24" id="0884a24"></a>足也。納戒後器宇穹隆。<span class="gaiji">[怡-台+責]<!--gaiji,,1[怡-台+責],2&#x397D;,3--></span>繫包桑。出求禪<a 
name="0884a25" id="0884a25"></a>法歷于年稔。內外之學優長。口海崩騰良<a 
name="0884a26" id="0884a26"></a>難抗敵。由是決意越重湖登閩嶺。盛談<a 
name="0884a27" id="0884a27"></a>文殊世界。聞者竦動。忠懿王王氏大施香茗。<a 
name="0884a28" id="0884a28"></a>遣使送山寺焉。癸酉歲至兩浙謁武肅王<a 
name="0884a29" id="0884a29"></a>錢氏厚禮遲之。施文殊聖眾供物香茶并<span class="gaiji">&#x9262;<!--gaiji,缽,1[金*本],2&#x9262;,3--></span><a 
name="0884b01" id="0884b01"></a>盂一萬。副應吳越諸州牧宰。皆刻俸入緣。<a 
name="0884b02" id="0884b02"></a>仍泛海至滄州。運物入山。時降龍大師者。<a 
name="0884b03" id="0884b03"></a>率領彈壓。緇伍畏焉。為其分散諸寺蘭若<a 
name="0884b04" id="0884b04"></a>眾寡均等。時徒侶堅請嗣主院。宣補僧官<a 
name="0884b05" id="0884b05"></a>轄諸臺寺院。命曰都綱。師號超化。居于僧<a 
name="0884b06" id="0884b06"></a>上若鯤鳳之領鱗羽焉。十五年間興建梵<a 
name="0884b07" id="0884b07"></a>宇齋飼僧尼不勝紀極。以天福元年遘<a 
name="0884b08" id="0884b08"></a>疾。至九月五日遷滅。門人起塔藏其靈<a 
name="0884b09" id="0884b09"></a>骨。舍利至今存焉。</p><a 
name="0884b10" id="0884b10"></a><p style="margin-left: 4em"><span class="headname">晉東京相國寺遵誨傳<span class="note">(彥求)</span></span></p><a 
name="0884b11" id="0884b11"></a><p style="text-indent: 0em; margin-left: 0em"><span class="linehead"></span>釋遵誨。姓李氏。譙郡人也。祖世不仕。母張<a 
name="0884b12" id="0884b12"></a>氏夢神人授己寶珠乃有娠焉。生且奇異。乳<a 
name="0884b13" id="0884b13"></a>哺之時善認人之喜慍。彌長見寺觀必任<a 
name="0884b14" id="0884b14"></a>步遲迴顧盻不捨。年甫十一禮亳城開元寺<a 
name="0884b15" id="0884b15"></a>崇諲律主為師範矣。誦法華經二周畢部。<a 
name="0884b16" id="0884b16"></a>由是勤於學問。殆登弱冠受于戒律。持彼<a 
name="0884b17" id="0884b17"></a>律儀確乎轉石。尋師西洛問道梁園。初<a 
name="0884b18" id="0884b18"></a>于智潛法師傳法華經講。精義入神雌黃<a 
name="0884b19" id="0884b19"></a>滿口。梁開平二年戊辰歲止相國寺藥師院。<a 
name="0884b20" id="0884b20"></a>首講所業。至後唐長興二年辛卯歲門徒相<a 
name="0884b21" id="0884b21"></a>續請其訓導。已周一十九遍。升其堂者二<a 
name="0884b22" id="0884b22"></a>十餘人。洎天福二年。有五臺山繼顒大師<a 
name="0884b23" id="0884b23"></a>精達華嚴大經。躬入東京進晉祖降聖節<a 
name="0884b24" id="0884b24"></a>功德。誨仰顒師辯浪經江。下風趨附乃允講<a 
name="0884b25" id="0884b25"></a>宣。誨善下百川蔚成藏海矣。梁宋之間以<a 
name="0884b26" id="0884b26"></a>顒罷唱。請誨敷揚。<span class="gaiji">[序-予+合]<!--gaiji,,1[序-予+合],2&#x22208;,3--></span>匝虛堂緇素雲萃。募<a 
name="0884b27" id="0884b27"></a>四眾鐫石壁華嚴經一部於講殿三面焉。嗟<a 
name="0884b28" id="0884b28"></a>其油素易罹炎上之災。刻此貞<span class="gaiji">&#x73C9;<!--gaiji,玟,1[王*民],2&#x73C9;,3--></span>寧患白<a 
name="0884b29" id="0884b29"></a>蟫之食。工未告終所施已足。又召僧俗人<a 
name="0884c01" id="0884c01"></a>各念一卷。得二百四十人成三部。四季建<a 
name="0884c02" id="0884c02"></a>經會。近二十年更無間曠。復別施鬼神水<a 
name="0884c03" id="0884c03"></a>陸法食。皆勸勵莊嚴菩提心行矣。朝廷崇<a 
name="0884c04" id="0884c04"></a>重旌表其功。賜號真行大師。開運二年乙已<a 
name="0884c05" id="0884c05"></a>歲正月十六日示疾。策杖教誡門弟子訖。右<a 
name="0884c06" id="0884c06"></a><span class="gaiji">&#x8107;<!--gaiji,脅,1[月*劦],2&#x8107;,3--></span>而臥。口誦佛名斯須長逝矣。享壽七十<a 
name="0884c07" id="0884c07"></a>一。法臘五十一。門生奉遺旨葬于隨河之<a 
name="0884c08" id="0884c08"></a>北寺莊東原也。次有杭州龍華寺釋彥求姓<a 
name="0884c09" id="0884c09"></a>葉氏。縉雲人也。梁貞明中納戒。造景霄律<a 
name="0884c10" id="0884c10"></a>席<span class="gaiji">&#x9008;<!--gaiji,迥,1[這-言+向],2&#x9008;,3--></span>見毘尼祕邃。方將傳講。俄悟呇婆<a 
name="0884c11" id="0884c11"></a>羅漢。反求堅固法。乃遊閩嶺得長慶禪師<a 
name="0884c12" id="0884c12"></a>心決。迴浙受丹丘人請居六通院。其道望<a 
name="0884c13" id="0884c13"></a>惟馨與夫申椒菌桂。爭其芬烈矣。漢南國<a 
name="0884c14" id="0884c14"></a>王錢氏欽其高行。命住功臣院。末歸州治<a 
name="0884c15" id="0884c15"></a>龍華寺。聚徒開演。求好營眾事。務必身先。<a 
name="0884c16" id="0884c16"></a>唯以利人為急受施必歸常住。房無關鍵<a 
name="0884c17" id="0884c17"></a>笥無扃鐍。不容尼眾禮謁。不苟聲勢。常<a 
name="0884c18" id="0884c18"></a>屬度戒四遠人聚。日供累千僧食。未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>告<a 
name="0884c19" id="0884c19"></a>匱。言前後計飯鉅萬人焉。宋建隆中終于<a 
name="0884c20" id="0884c20"></a>住寺云。</p><a 
name="0884c21" id="0884c21"></a><p style="margin-left: 4em"><span class="headname">晉曹州扈通院智朗傳</span></p><a 
name="0884c22" id="0884c22"></a><p style="text-indent: 0em; margin-left: 0em"><span class="linehead"></span>釋智朗。姓黃氏。單州城武人也。母劉氏夢數<a 
name="0884c23" id="0884c23"></a>桑門圓坐為劉說法。歷然在耳。遂妊朗焉。<a 
name="0884c24" id="0884c24"></a>及生暨長。婉有僧之習氣。淳靖簡潔。苦辭<a 
name="0884c25" id="0884c25"></a>親出家。往曹州扈通院事行滿師。供給惟<a 
name="0884c26" id="0884c26"></a>謹。洎乎剃染成大比丘。學四分律淨名經。<a 
name="0884c27" id="0884c27"></a>俱登閫閾。且曰。出俗之者何滯方守株。不<a 
name="0884c28" id="0884c28"></a>能脫羈解絆乎。於廣博知見無所堪能。<a 
name="0884c29" id="0884c29"></a>乃<span class="gaiji">&#x643A;<!--gaiji,攜,1[打-丁+(隹/乃)],2&#x643A;,3--></span>缾<span class="gaiji">&#x9262;<!--gaiji,缽,1[金*本],2&#x9262;,3--></span>南極衡陽。登嶽棲般若寺。行胎<a 
name="0885a01" id="0885a01"></a>息術而覽藏經。事訖入閩嶺。曾無伴侶形<a 
name="0885a02" id="0885a02"></a>影相弔。逢猛獸者數四。皆欲呀口垂噬。又<a 
name="0885a03" id="0885a03"></a>躡步徐去矣。見洞山雪<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>二祖師決了禪<a 
name="0885a04" id="0885a04"></a>訓。有請問者隨答如飛。蓋了達無絓矣。後<a 
name="0885a05" id="0885a05"></a>旋本院。信向如歸。而四事供僧罔聞閒隙。<a 
name="0885a06" id="0885a06"></a>四十餘齡役已無倦。以晉末丁未歲十一月<a 
name="0885a07" id="0885a07"></a>二十三日遷滅。于時白衣飲痛緇流茹傷。獸<a 
name="0885a08" id="0885a08"></a>失猛以哀<span class="gaiji">&#x5651;<!--gaiji,嗥,1[口*(白/(犀-尸-牛)/十)],2&#x5651;,3--></span>。鳥停飛而宛轉。或曰。愛河苦<a 
name="0885a09" id="0885a09"></a>海誰拯溺邪。春秋七十七。法臘五十三。火葬<a 
name="0885a10" id="0885a10"></a>收舍利起塔于院。朗為釋子衣物誓不經<a 
name="0885a11" id="0885a11"></a>女人之手。浣濯不役徒弟。檀施之物像寶未<a 
name="0885a12" id="0885a12"></a>省互用。蓋以初律後禪陶冶神用之故也。<a 
name="0885a13" id="0885a13"></a>大名府少尹李鉉為碑焉。</p><a 
name="0885a14" id="0885a14"></a><p style="margin-left: 4em"><span class="headname">漢東京天壽禪院師會傳</span></p><a 
name="0885a15" id="0885a15"></a><p style="text-indent: 0em; margin-left: 0em"><span class="linehead"></span>釋師會。俗姓巨。漢荊州刺史武之後。祖徙家<a 
name="0885a16" id="0885a16"></a>北燕。遂為薊門人也。考諱知古。母趙氏。會<a 
name="0885a17" id="0885a17"></a>童孩出俗。禮薊州溫泉院道丕為師匠焉。<a 
name="0885a18" id="0885a18"></a>業成年滿受具於金臺寶剎寺壇。梁開平中<a 
name="0885a19" id="0885a19"></a>萍梗任飄於河朔。杯盂隨步於江淮乃抵<a 
name="0885a20" id="0885a20"></a>漢南遇觀音院巖俊。班荊話道抵掌論心。<a 
name="0885a21" id="0885a21"></a>且曰。子還聞投子山有大同禪師已否。曰<a 
name="0885a22" id="0885a22"></a>聞而未見。曰宜亟往焉。及參大同。跬步之<a 
name="0885a23" id="0885a23"></a>間。舉揚之外。洗焉明白。其安坦然。乾化二年<a 
name="0885a24" id="0885a24"></a>來梁苑謝俊公曰。始者攸攸岐路茫茫生<a 
name="0885a25" id="0885a25"></a>死。紫實昧朱狂斯濫哲。苟不奉師友指歸。<a 
name="0885a26" id="0885a26"></a>幾一生空度。今以穢蕕請與薰同器而藏<a 
name="0885a27" id="0885a27"></a>可乎。俊公與會胥德留入法席。四年秋有<a 
name="0885a28" id="0885a28"></a>寶積坊羅漢院志修。堅請會代居所住焉。<a 
name="0885a29" id="0885a29"></a>苫蓋五間而已。乃感檀越尚書左丞吳藹兵<a 
name="0885b01" id="0885b01"></a>部侍郎張袞。若袁粲之謁寶亮。徐湛之禮<a 
name="0885b02" id="0885b02"></a>惠通。共發奉章賜額曰天壽焉。四海之僧<a 
name="0885b03" id="0885b03"></a>翕然而至。歷三十五載供僧二百餘萬。用<a 
name="0885b04" id="0885b04"></a>其財寶無少混淆。耿介可知也。天福七年<a 
name="0885b05" id="0885b05"></a>晉高祖以會行成于內聲聞於外。<span class="gaiji">&#x52C5;<!--gaiji,敕,1[束*力],2&#x52C5;,3--></span>賜紫<a 
name="0885b06" id="0885b06"></a>衣。開運元年賜號曰法相。紫衣則藏以受<a 
name="0885b07" id="0885b07"></a>持。師號則蔑其稱謂。且曰。我本不求名。名<a 
name="0885b08" id="0885b08"></a>來自求我。知其白而守其黑。和其光而同<a 
name="0885b09" id="0885b09"></a>其塵。世幻逡巡時不我與。三年七月二十六<a 
name="0885b10" id="0885b10"></a>日。累諸門人帖然而滅。春秋六十七。夏臘<a 
name="0885b11" id="0885b11"></a>四十八。闍維收舍利數百粒。起塔於東郊汴<a 
name="0885b12" id="0885b12"></a>陽鄉也。刑部侍郎邊歸讜為碑頌德云。</p><a 
name="0885b13" id="0885b13"></a><p style="margin-left: 4em"><span class="headname">周宋州廣壽院智江傳</span></p><a 
name="0885b14" id="0885b14"></a><p style="text-indent: 0em; margin-left: 0em"><span class="linehead"></span>釋智江。俗姓單。幽州三河南管人也。本富族<a 
name="0885b15" id="0885b15"></a>遊俠之子。雖乘竹馬厭迴火宅之門。乍玩<a 
name="0885b16" id="0885b16"></a>沙堆好作浮圖之制。略聞竺乾之教。必淡<a 
name="0885b17" id="0885b17"></a>慮凝情。若瀟湘之逢故人也。唐乾寧四載。<a 
name="0885b18" id="0885b18"></a>始年十五詣盤山感化寺。遂成息慈。息慈業<a 
name="0885b19" id="0885b19"></a>備。天復三祀往五臺山梨園寺納木叉法。<a 
name="0885b20" id="0885b20"></a>自此擔簦請業擇木依師。淨名上生二典<a 
name="0885b21" id="0885b21"></a>精練渙然<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>釋。心未屬厭。梁龍德元年於商<a 
name="0885b22" id="0885b22"></a>丘開元寺請名數一支。所謂精義入神散則<a 
name="0885b23" id="0885b23"></a>繁衍。因著瑞應鈔八卷。達者傳之。生徒影<a 
name="0885b24" id="0885b24"></a>附繕寫夥多。後唐同光元年在微子之墟住<a 
name="0885b25" id="0885b25"></a>院。締搆堂宇輪奐可觀。復塑慈氏釋迦二<a 
name="0885b26" id="0885b26"></a>尊十六羅漢像。咸加績彩克肖聖儀。善務<a 
name="0885b27" id="0885b27"></a>方辦。俄遘沈痾。以周顯德五年孟秋順終。<a 
name="0885b28" id="0885b28"></a>享齡七十四。當屬纊時滿院天人雜沓。若迎<a 
name="0885b29" id="0885b29"></a>導之狀。疇昔誓生<span class="gaiji">&#x89A9;<!--gaiji,睹,1[者*見],2&#x89A9;,3--></span>史之昭應也。吏部員<a 
name="0885c01" id="0885c01"></a>外郎李鉉著塔銘云。</p><a 
name="0885c02" id="0885c02"></a><p style="text-indent: 0em; margin-left: 0em"><span class="linehead"></span>系曰。前人立義皆按教文。豈得好惡隨情<a 
name="0885c03" id="0885c03"></a>是非任見。已行前轍不覆。後車胡不謹而<a 
name="0885c04" id="0885c04"></a>循之。通曰。夫創著述者有四焉。一前說極<a 
name="0885c05" id="0885c05"></a>非於文茫昧。一僻見謬解領悟自乖。一樂<a 
name="0885c06" id="0885c06"></a>繁嫌略。一好直怪迂。有一於此無不<a 
name="0885c07" id="0885c07"></a>著述也。江公瑞應鈔未經披覽。聞諸道路<a 
name="0885c08" id="0885c08"></a>言亦濟時須。苟不濟用而變革古德義章。<a 
name="0885c09" id="0885c09"></a>則何異以舊防無所用而壞之者必有水<a 
name="0885c10" id="0885c10"></a>敗也。</p><a 
name="0885c11" id="0885c11"></a><p style="margin-left: 4em"><span class="headname">周五臺山真容院光嶼傳</span></p><a 
name="0885c12" id="0885c12"></a><p style="text-indent: 0em; margin-left: 0em"><span class="linehead"></span>釋光嶼。俗姓韓氏應州金城邑人也。幼讀儒<a 
name="0885c13" id="0885c13"></a>書有佐國牧民之志。頻有神人夢中警策<a 
name="0885c14" id="0885c14"></a>曰。汝於佛法有大因緣。遂投真容院附法<a 
name="0885c15" id="0885c15"></a>威。侍其缾錫。謹弟子之職。受具後誦淨名<a 
name="0885c16" id="0885c16"></a>經。徹簡每至依於義不依語。告喻本師而<a 
name="0885c17" id="0885c17"></a>求聽習。威尋許諾。遂詣太原三學院涉乎<a 
name="0885c18" id="0885c18"></a>寒燠。研覈孜孜屢改槐檀。乃講維摩上生<a 
name="0885c19" id="0885c19"></a>二座。忽謂同志曰。余憶昔年每念依於義。<a 
name="0885c20" id="0885c20"></a>邇棲學院。今講二經。窮理見性知果驗因。<a 
name="0885c21" id="0885c21"></a>得不依教起行免背四依之行乎。俄辭晉<a 
name="0885c22" id="0885c22"></a>水<span class="gaiji">&#x5374;<!--gaiji,卻,1[去*ㄗ],2&#x5374;,3--></span>返故山。戴華嚴經遶菩薩殿。六時右<a 
name="0885c23" id="0885c23"></a>旋禮佛。時晉高祖握圖之三載也。名聞丹<a 
name="0885c24" id="0885c24"></a>禁。遂賜紫衣。明年授號通悟焉。山門僧官<a 
name="0885c25" id="0885c25"></a>與大眾堅命臨壇。告辭不允。僧官謂曰。師<a 
name="0885c26" id="0885c26"></a>行解兼人獨善其己。良璞不剖必見泣血。<a 
name="0885c27" id="0885c27"></a>辭不獲已度人三二。載堅求脫免。屬少<a 
name="0885c28" id="0885c28"></a>王嗣位院乏主守。大眾僉舉非嶼而誰。辭<a 
name="0885c29" id="0885c29"></a>曰。此山四海客遊之所。奈何不出院門有<a 
name="0886a01" id="0886a01"></a>年歲矣。令知供養有何所須。雖免不從<a 
name="0886a02" id="0886a02"></a>自後供施委輸。十八年中供百萬餘僧。一夕<a 
name="0886a03" id="0886a03"></a>雲霧俱發霰雪交零。嶼之蓋經白練一條可<a 
name="0886a04" id="0886a04"></a>三四尺。忽爾不見。翌日深更。遺練俄還舊<a 
name="0886a05" id="0886a05"></a>所也。蓋陰神之送至歟。顯德七年庚申歲十<a 
name="0886a06" id="0886a06"></a>月示疾。謂諸子曰。猶龍者厭乎大患。歎鳳<a 
name="0886a07" id="0886a07"></a>者悲於逝川。諸行無常是生滅法。言訖如蟬<a 
name="0886a08" id="0886a08"></a>蛻焉。俗壽六十六。僧臘四十六。茶毘於東<a 
name="0886a09" id="0886a09"></a><span class="gaiji">&#x5CEF;<!--gaiji,峰,1[山/夆],2&#x5CEF;,3--></span>下。取諸靈骨瘞於塔幢。舍利隨緣供養<a 
name="0886a10" id="0886a10"></a>焉。</p><a 
name="0886a11" id="0886a11"></a><p style="margin-left: 4em"><span class="headname">宋東京觀音禪院巖俊傳</span></p><a 
name="0886a12" id="0886a12"></a><p style="text-indent: 0em; margin-left: 0em"><span class="linehead"></span>釋巖俊。姓廉氏。邢臺人也。誕育之來蔚繁神<a 
name="0886a13" id="0886a13"></a>異。挺身去縛誓入空門。從捧戒珠終身圓<a 
name="0886a14" id="0886a14"></a>瑩。乃持杯錫言遍參尋。陟彼衡廬登乎岷<a 
name="0886a15" id="0886a15"></a>蜀。嘗至鳳林。欻逢深谷。見一區之晃耀。原<a 
name="0886a16" id="0886a16"></a>七寶之縱橫。時同侶相顧曰。奇哉可俯拾乎。<a 
name="0886a17" id="0886a17"></a>俊曰。古人鋤園觸黃金若瓦礫耳。苟欲懷<a 
name="0886a18" id="0886a18"></a>之自速禍也。徯吾野菅覆頂須此供四方<a 
name="0886a19" id="0886a19"></a>僧。言訖捨去。造謁舒州投子山主問之曰。<a 
name="0886a20" id="0886a20"></a>客來昨宿何處。俊曰。在不動道場。曰既言<a 
name="0886a21" id="0886a21"></a>不動曷由至此。對曰。至此豈是動耶。曰元<a 
name="0886a22" id="0886a22"></a>來宿不著處。然山主默認許之。迨思還趙。<a 
name="0886a23" id="0886a23"></a>路出陳留。抵今東京。屬乎梁少保隴西公<a 
name="0886a24" id="0886a24"></a>資。即河陽節度使贈中書令芝之昆也。雖居<a 
name="0886a25" id="0886a25"></a>貴仕酷信空門。接俊談玄。若劉遺民之奉<a 
name="0886a26" id="0886a26"></a>賈遠也。相與議捨第宅俾建仁祠。俊弗讓<a 
name="0886a27" id="0886a27"></a>違以安形性。既考禪室而行祖風。慕道窮<a 
name="0886a28" id="0886a28"></a>玄堂宇盈塞。周高祖世宗二帝潛隱地。與俊<a 
name="0886a29" id="0886a29"></a>布衣之交。每登方丈必施跪禮。及其即位<a 
name="0886b01" id="0886b01"></a>延遲優渥。至乎朝達見必稽顙。高談虛論若<a 
name="0886b02" id="0886b02"></a>至寶山焉。以乾德丙寅三月示身有疾。<a 
name="0886b03" id="0886b03"></a>彌留弟子求醫奉藥。瞋目噤脣不食。垂<a 
name="0886b04" id="0886b04"></a>誡門人後已。當怡顏儼肅合掌訣眾而滅。享<a 
name="0886b05" id="0886b05"></a>齡八十五。坐夏六十五。初俊被朝恩賜紫<a 
name="0886b06" id="0886b06"></a>袈裟也。受而不服錫淨戒師號也。有而不<a 
name="0886b07" id="0886b07"></a>稱。屬其策杖清羸。周祖<span class="gaiji">&#x52C5;<!--gaiji,敕,1[束*力],2&#x52C5;,3--></span>侍者輩勿令大<a 
name="0886b08" id="0886b08"></a>師一中食。俾其日昃更進佉闍尼矣。俊諾<a 
name="0886b09" id="0886b09"></a>而難遵。慈柔被物。暨乎自狹而廣實三院<a 
name="0886b10" id="0886b10"></a>一門也。二堂東西恒不減數百眾。五十年間<a 
name="0886b11" id="0886b11"></a>計供僧萬百千數。京城禪林居其甲矣。以<a 
name="0886b12" id="0886b12"></a>其年四月八日。歸葬于東郊豐臺村。白塔存<a 
name="0886b13" id="0886b13"></a>焉。于日神都寺院。各率幡幢吹貝鳴鐃相<a 
name="0886b14" id="0886b14"></a>繼二三里。道俗送殯者萬數。知制誥王著為<a 
name="0886b15" id="0886b15"></a>碑昭懋厥德云。</p><a 
name="0886b16" id="0886b16"></a><p style="margin-left: 4em"><span class="headname">宋西京寶壇院從彥傳</span></p><a 
name="0886b17" id="0886b17"></a><p style="text-indent: 0em; margin-left: 0em"><span class="linehead"></span>釋從彥。姓米氏。燕人也。始自識環尋知跪<a 
name="0886b18" id="0886b18"></a>橘。顒昂挺質豁達為襟。年距十五。父母<a 
name="0886b19" id="0886b19"></a>聽許出家於并部慧覺禪院也。受戒後經江<a 
name="0886b20" id="0886b20"></a>鼓枻論海化鯤。流輩畏之咸知宗奉。乃懷<a 
name="0886b21" id="0886b21"></a>心於祖教。望攻玉於他山。由是北別<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>天<a 
name="0886b22" id="0886b22"></a>南觀桂海。不虞惡瘴唯慕叢林。欣遇龍牙<a 
name="0886b23" id="0886b23"></a>山禪師。為決所疑蔚成達者。後唐清泰丙<a 
name="0886b24" id="0886b24"></a>申歲。還遊嵩少。洛中始安人情輯睦。彥營<a 
name="0886b25" id="0886b25"></a>構禪坊。延聚緇侶而供養之。歷晉漢周三<a 
name="0886b26" id="0886b26"></a>朝。皆加恩命。乃曰。寵辱若驚吾無驚久矣。<a 
name="0886b27" id="0886b27"></a>然俗諦門中感世主以綈繡緣飾朽木者<a 
name="0886b28" id="0886b28"></a>哉。以開寶二年八月三日示疾而終。四年<a 
name="0886b29" id="0886b29"></a>辛未。改權從久瘞于層塔焉。</p><a 
name="0886c01" id="0886c01"></a><p style="margin-left: 4em"><span class="headname">宋東京普淨院常覺傳</span></p><a 
name="0886c02" id="0886c02"></a><p style="text-indent: 0em; margin-left: 0em"><span class="linehead"></span>釋常覺。姓李氏。陳留人也。肇為鞠子氣調<a 
name="0886c03" id="0886c03"></a>絕奇。入鄉校中諷讀經籍。群童咸出其下。<a 
name="0886c04" id="0886c04"></a>洎登弱冠往廬山遊二林陟五老。乃禮<a 
name="0886c05" id="0886c05"></a>歸宗寺禪師充苦行焉。梁乾化二年蒙去<a 
name="0886c06" id="0886c06"></a>飾披緇矣。明年於東林甘露戒壇納解脫<a 
name="0886c07" id="0886c07"></a>木叉。厥後修身踐言。雖三藏俱留於意表。<a 
name="0886c08" id="0886c08"></a>而以心學為究盡之務。復入五臺山禮妙<a 
name="0886c09" id="0886c09"></a>吉靈跡。迨後唐天成三載。始於東京麗景<a 
name="0886c10" id="0886c10"></a>門之右樹小禪坊。<span class="gaiji">&#x52C5;<!--gaiji,敕,1[束*力],2&#x52C5;,3--></span>額為普淨焉。而逐月<a 
name="0886c11" id="0886c11"></a>三八日設闔京僧浴。其或香湯汲注。樵蒸失<a 
name="0886c12" id="0886c12"></a>供覺必令撤小屋抽榱桷而助爨焉。有公<a 
name="0886c13" id="0886c13"></a>王仰重表薦紫衣。堅拒弗受。汲汲以利行<a 
name="0886c14" id="0886c14"></a>濟物為己任耳。開寶四年十二月三日。遘<a 
name="0886c15" id="0886c15"></a>疾。輕安無撓。十一日告眾右<span class="gaiji">&#x8107;<!--gaiji,脅,1[月*劦],2&#x8107;,3--></span>而化。享年<a 
name="0886c16" id="0886c16"></a>七十六。僧臘五十六。茶毘收舍利五色磊<a 
name="0886c17" id="0886c17"></a>落無算。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>居京邑屢登斯院。覽北海陶尚<a 
name="0886c18" id="0886c18"></a>書穀為湘東張仲荀序詩贈覺而云。起後<a 
name="0886c19" id="0886c19"></a>唐天成至漢乾祐。每黑白月三取八日浴<a 
name="0886c20" id="0886c20"></a>京大眾。累歲費錢可一百三十六萬數。計緡<a 
name="0886c21" id="0886c21"></a>千萬矣。雖檀施共成。實覺公化導之力也。嘻<a 
name="0886c22" id="0886c22"></a>大火之下陳留古封。周秦已來戰伐之國。人<a 
name="0886c23" id="0886c23"></a>物眾而土風尚利。舟車會而貨殖惟錯。昔梁<a 
name="0886c24" id="0886c24"></a>惠王賢諸侯也。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>謂孟軻曰。何以利吾國。<a 
name="0886c25" id="0886c25"></a>是知禮讓之化不勝於好利之心明矣。且梁<a 
name="0886c26" id="0886c26"></a>去魯千里而近。道猶不同。矧十萬八千里<a 
name="0886c27" id="0886c27"></a>乎。梁王孟子同世之人也。心或有異。況瞿曇<a 
name="0886c28" id="0886c28"></a>上人乎。彼孟氏屬斯文未喪。不能揚素王<a 
name="0886c29" id="0886c29"></a>之道。今上人當去聖逾遠。卒能行法王之<a 
name="0887a01" id="0887a01"></a>教。苟非三業內淨六塵外清以至公之行<a 
name="0887a02" id="0887a02"></a>化於人。孰以至公之心受於化也。陶重敘<a 
name="0887a03" id="0887a03"></a>曰。自靈山覆簣法海堙流。玉毫晦而微言<a 
name="0887a04" id="0887a04"></a>絕。金杖折而異端作。惟上人也色空等觀物<a 
name="0887a05" id="0887a05"></a>我都亡。麻麥一齋自同禪悅。炎涼一納僅蔽<a 
name="0887a06" id="0887a06"></a>枯形。前後王臣。欲上章乞以大師為號請<a 
name="0887a07" id="0887a07"></a>以紫染方袍者。皆確而拒之。云云。張仲荀<a 
name="0887a08" id="0887a08"></a>贈覺<span class="gaiji">&#x9262;<!--gaiji,缽,1[金*本],2&#x9262;,3--></span>盂拄杖草屨。各用五言為章刊于<a 
name="0887a09" id="0887a09"></a>小碣。其為名流碩學旌別有如此者。</p><a 
name="0887a10" id="0887a10"></a><p style="margin-left: 4em"><span class="headname">宋杭州報恩寺永安傳</span></p><a 
name="0887a11" id="0887a11"></a><p style="text-indent: 0em; margin-left: 0em"><span class="linehead"></span>釋水安。姓翁氏。溫州永嘉人也。少歲淳厚<a 
name="0887a12" id="0887a12"></a>黃中通理。遇同郡彙征大師鳳鳴越嶠玉<a 
name="0887a13" id="0887a13"></a>瑩藍田穫落文心沈潛學奧。以其出樂安<a 
name="0887a14" id="0887a14"></a>孫郃拾遺之門也。而有慕上之心。往拜而<a 
name="0887a15" id="0887a15"></a>乞度。然征性高岸而寡合。而安事之也曲<a 
name="0887a16" id="0887a16"></a>從若環。蓋哀其幼知擇師耳。天成中隨侍<a 
name="0887a17" id="0887a17"></a>出杭。俄有從十二頭陀之意。潛逃欲登閩<a 
name="0887a18" id="0887a18"></a>嶺參問禪宗。屬封彊艱棘。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>迴結庵于天<a 
name="0887a19" id="0887a19"></a>台。後遇韶禪師法集頓遣群疑。重來禮征。<a 
name="0887a20" id="0887a20"></a>咄之曰。棄背孝養。爾自速辜。遺行于斯。還<a 
name="0887a21" id="0887a21"></a>有裨補前咎計否。安跪對曰。從來無事請<a 
name="0887a22" id="0887a22"></a>用塞責。征肯頷之。漢南國王錢氏召居報<a 
name="0887a23" id="0887a23"></a>恩寺。署號禪師焉。乃以華嚴李論為會要。<a 
name="0887a24" id="0887a24"></a>因將合經。募人雕板印而施行。每有檀<a 
name="0887a25" id="0887a25"></a>施罕聞儲畜。迴捨二田矣。以開寶甲戌<a 
name="0887a26" id="0887a26"></a>歲終而焚之。其舌存焉。累投火鍛色雖同<a 
name="0887a27" id="0887a27"></a>乎熾炭。寒則柔弱。今藏普賢道場中。春秋六<a 
name="0887a28" id="0887a28"></a>十四。法臘四十四云。</p><a 
name="0887a29" id="0887a29"></a><p style="margin-left: 4em"><span class="headname">宋錢塘永明寺延壽傳</span></p><a 
name="0887b01" id="0887b01"></a><p style="text-indent: 0em; margin-left: 0em"><span class="linehead"></span>釋延壽。姓王。本錢塘人也。兩浙有國。時為<a 
name="0887b02" id="0887b02"></a>吏督納軍須。其性純直口無二言。誦徹法<a 
name="0887b03" id="0887b03"></a>華經聲不輟響。屬翠巖參公盛化。壽捨妻<a 
name="0887b04" id="0887b04"></a>孥削染登戒。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>於台嶺天柱<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>九旬習定。<a 
name="0887b05" id="0887b05"></a>有鳥類尺鷃巢棲于衣<span class="gaiji">&#x8975;<!--gaiji,,1[袖-由+聶],2&#x8975;,3--></span>中。乃得韶禪師<a 
name="0887b06" id="0887b06"></a>決擇所見。遷遁于雪竇山。除誨人外瀑布<a 
name="0887b07" id="0887b07"></a>前坐諷禪默衣無繒纊布襦卒歲。食無重<a 
name="0887b08" id="0887b08"></a>味野蔬斷中。漢南國王錢氏最所欽尚。請<a 
name="0887b09" id="0887b09"></a>壽行方等懺贖物類放生汎愛慈柔。或非<a 
name="0887b10" id="0887b10"></a>理相干顏貌不動。誦法華計一萬三千許<a 
name="0887b11" id="0887b11"></a>部。多勵信人營造塔像。自無貯畜雅好詩<a 
name="0887b12" id="0887b12"></a>道。著萬善同歸宗鏡等錄數千萬言。高麗國<a 
name="0887b13" id="0887b13"></a>王覽其錄。遣使遺金線織成袈裟紫水精數<a 
name="0887b14" id="0887b14"></a>珠金澡罐等。以開寶八年乙亥終于住寺。<a 
name="0887b15" id="0887b15"></a>春秋七十二。法臘三十七。葬于大慈山。樹<a 
name="0887b16" id="0887b16"></a>亭誌焉。</p><a 
name="0887b17" id="0887b17"></a><p style="margin-left: 4em"><span class="headname">宋西京天宮寺義莊傳</span></p><a 
name="0887b18" id="0887b18"></a><p style="text-indent: 0em; margin-left: 0em"><span class="linehead"></span>釋義莊。姓張氏。滑臺人也。當免懷之日及<a 
name="0887b19" id="0887b19"></a>就傅之秋。神彩克明塵機頓去。乃於本府開<a 
name="0887b20" id="0887b20"></a>元寺歸善財之列。從升戒德因樂遊方。始<a 
name="0887b21" id="0887b21"></a>於洛邑采聽法華。見識過人闡揚訓物。眾<a 
name="0887b22" id="0887b22"></a>請居九曜院焉。匪虧法食用濟往來。慈以<a 
name="0887b23" id="0887b23"></a>利生始末無間。建隆初左散騎常侍申公奏<a 
name="0887b24" id="0887b24"></a>賜紫衣。稟學僧尼三十餘員。莊性敦勤。進講<a 
name="0887b25" id="0887b25"></a>外兢兢五十年間二時禮懺。至老不替。於<a 
name="0887b26" id="0887b26"></a>太平興國戊寅年八月奄終。俗壽七十八。僧<a 
name="0887b27" id="0887b27"></a>臘五十九。明年二月遷塔于龍門菩提寺西<a 
name="0887b28" id="0887b28"></a>焉。</p><a 
name="0887b29" id="0887b29"></a><p style="margin-left: 4em"><span class="headname">宋西京廣愛寺普勝傳</span></p><a 
name="0887c01" id="0887c01"></a><p style="text-indent: 0em; margin-left: 0em"><span class="linehead"></span>釋普勝。姓張氏。深州陸澤人也。幼歲情愛媮<a 
name="0887c02" id="0887c02"></a>薄。俄決志趨五臺山華嚴寺。師事超化大<a 
name="0887c03" id="0887c03"></a>師。或問之曰。子胡以越山踰域而求出家。<a 
name="0887c04" id="0887c04"></a>彼饒陽者豈無仁祠哲匠乎。勝對曰。附神<a 
name="0887c05" id="0887c05"></a>驥可以日千里矣。某知妙吉淨剎感徵膠<a 
name="0887c06" id="0887c06"></a>戾令我小凡速成果證。可不是乎。眾耹斯<a 
name="0887c07" id="0887c07"></a>說。曰任氣小兒有此高識。我曹俱弗如也。<a 
name="0887c08" id="0887c08"></a>勝曰。某非衽金革死而不厭之徒。也。願入<a 
name="0887c09" id="0887c09"></a>慈門而思利物耳。迨乎受具南臨潞府<a 
name="0887c10" id="0887c10"></a>講通上生經矣。聞崇法大師傳唯識論盛<a 
name="0887c11" id="0887c11"></a>化洛都。往從學焉。凡百章疏經目便識之。<a 
name="0887c12" id="0887c12"></a>不幾稔閒習通精贍。勝所傳者中山貞辯鈔<a 
name="0887c13" id="0887c13"></a>講多誤失所。然昌言曰。繁略不均解判非<a 
name="0887c14" id="0887c14"></a>當。乃刪多補少為四卷行于世。太祖神德<a 
name="0887c15" id="0887c15"></a>皇帝賜紫衣。師號曰宣教也。以太平興國<a 
name="0887c16" id="0887c16"></a>四年秋七月四日示疾。終于淨土院。亨壽<a 
name="0887c17" id="0887c17"></a>六十三。坐四十三夏。門人等收舍利葬于<a 
name="0887c18" id="0887c18"></a>龍門山寶應寺西阜。建塔旌表之。</p><a 
name="0887c19" id="0887c19"></a><p style="margin-left: 4em"><span class="headname">宋東京開寶寺師律傳</span></p><a 
name="0887c20" id="0887c20"></a><p style="text-indent: 0em; margin-left: 0em"><span class="linehead"></span>釋師律。茫陽人也。姓賈氏。大丞相魏國公耽<a 
name="0887c21" id="0887c21"></a>之後。唐書有傳。律弱<span class="gaiji">&#x9F53;<!--gaiji,齔,1[乳-孚+齒],2&#x9F53;,3--></span>端謹不與群童<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span><a 
name="0887c22" id="0887c22"></a>伎。裁十五歲於憫中寺落髮。禮貞涉為師。<a 
name="0887c23" id="0887c23"></a>嚴肅垂勗所履不出邊幅之外。涉默異之<a 
name="0887c24" id="0887c24"></a>曰。不可屈身下位而抑其名節乎。成比<a 
name="0887c25" id="0887c25"></a>丘已可去遊方。律奉訓南逝得其禪要。迴<a 
name="0887c26" id="0887c26"></a>錫故鄉。時梁世迨大周朝。其間帝王重臣率<a 
name="0887c27" id="0887c27"></a>皆宗仰。居于夷門山舊封禪也。營構乎殿<a 
name="0887c28" id="0887c28"></a>宇聖儀。豐<span class="gaiji">&#x53A8;<!--gaiji,廚,1[厂@(豆*寸)],2&#x53A8;,3--></span>祕藏供僧饒<span class="corr" title='[羡&gt;羨]'>羨</span>。約勒後生別院<a 
name="0887c29" id="0887c29"></a>翕如罔違彝憲。朝廷以紫衣徽號用旌厥<a 
name="0888a01" id="0888a01"></a>德。律視之蔑如也。一日謂弟子庶幾曰。吾<a 
name="0888a02" id="0888a02"></a>無願不報厥齡欲頹。汝宜知之。勿俗情而<a 
name="0888a03" id="0888a03"></a>悲悼也。乾德二祀正月二十三日而終。春秋<a 
name="0888a04" id="0888a04"></a>八十一法臘六十二。太平興國五年三月。改<a 
name="0888a05" id="0888a05"></a>葬于北部浚儀之原。進士賈守廉為塔銘<a 
name="0888a06" id="0888a06"></a>焉。</p><a 
name="0888a07" id="0888a07"></a><p style="text-indent: 0em; margin-left: 0em"><span class="linehead"></span>論曰。佛出于世經譯于時。大要在乎果因。<a 
name="0888a08" id="0888a08"></a>所推歸乎罪福。罪也者下三塗之階陛也。<a 
name="0888a09" id="0888a09"></a>福也者上諸聖之階陛也。階陛是同上下<a 
name="0888a10" id="0888a10"></a>有異耳。此命章曰興福者。乃欲利他焉。<a 
name="0888a11" id="0888a11"></a>如秤低昂如室明暗。則知二事必不同時。<a 
name="0888a12" id="0888a12"></a>又類薰蕕不同器而藏。堯桀不同國而治<a 
name="0888a13" id="0888a13"></a>也。凡夫氣分唯說罪多。聖者品流但聞福<a 
name="0888a14" id="0888a14"></a>厚。順性故易造。逆意故難修。修有多門<a 
name="0888a15" id="0888a15"></a>行有眾路。大約望檀波羅蜜多令度無極<a 
name="0888a16" id="0888a16"></a>也。始則人天福行。施食與漿橋梁義井。次<a 
name="0888a17" id="0888a17"></a>則輪王行中下品善。上品十善者則梵天福<a 
name="0888a18" id="0888a18"></a>行也。一造偷婆。二補修故寺。三請佛轉<a 
name="0888a19" id="0888a19"></a>法輪。次則二乘淨福行。同三品善止自利<a 
name="0888a20" id="0888a20"></a>功強耳。次究盡位福行。乃成二嚴。莊嚴相。<a 
name="0888a21" id="0888a21"></a>好從三輪無礙見萬法體空。獲利殊多盡<a 
name="0888a22" id="0888a22"></a>未來際。夫如是福之廣矣大矣。乃知聖者為<a 
name="0888a23" id="0888a23"></a>福則易爾。何耶。純淨之故也。凡夫則反是<a 
name="0888a24" id="0888a24"></a>易薰染之故也。是以佛亦為穿針之福。知<a 
name="0888a25" id="0888a25"></a>福不宜厭焉。目連然燎迦葉蹋泥。無盡意<a 
name="0888a26" id="0888a26"></a>貢瓔珞寶珠。沓婆羅分僧臥具。伊皆大人有<a 
name="0888a27" id="0888a27"></a>作聖者權方。欲其因罪不厭除福不厭取。<a 
name="0888a28" id="0888a28"></a>矧以教傳嶺外法布中原年所彌深行持<a 
name="0888a29" id="0888a29"></a>漸薄。內眾修福就彼持門。先哲息愆行其<a 
name="0888b01" id="0888b01"></a>懺法矣。夫修理懺也淡慮觀心。心無所<a 
name="0888b02" id="0888b02"></a>生生無所住。當爾之時順違無相則罪滅<a 
name="0888b03" id="0888b03"></a>福生之地也。若行事懺也心憑勝境。境引<a 
name="0888b04" id="0888b04"></a>心增。念念相資綿綿不斷。禮則五輪投地。<a 
name="0888b05" id="0888b05"></a>悔則七聚首心。或期瑞而證知。乃見罪滅<a 
name="0888b06" id="0888b06"></a>之相也。昔者齊太宰作淨住法。梁武帝懺<a 
name="0888b07" id="0888b07"></a>六根門。澄照略成住法圖。真觀廣作慈悲<a 
name="0888b08" id="0888b08"></a>懺。至乎會昌年內。玄暢大師請修加一萬<a 
name="0888b09" id="0888b09"></a>五千佛名經。是以兩京禮經則口唱低頭。檛<a 
name="0888b10" id="0888b10"></a>磬一聲謂之小禮。自淮以南民間唯禮梁<a 
name="0888b11" id="0888b11"></a>武懺以為佛事。或數僧唄<span class="gaiji">[口*匿]<!--gaiji,,1[口*匿],2&#x20F4B;,3--></span>歌讚相高。謂<a 
name="0888b12" id="0888b12"></a>之禳懺法也。其有江表行水懺法者。悔其<a 
name="0888b13" id="0888b13"></a>濫費過度之愆。此人偽造非真法也。又有<a 
name="0888b14" id="0888b14"></a><span class="gaiji">&#x6586;<!--gaiji,學,1[改-己+學],2&#x6586;,3--></span>古人逐字禮華嚴法華經。以為禮無漏<a 
name="0888b15" id="0888b15"></a>法藏也。由此有四眾之徒於字上安南無<a 
name="0888b16" id="0888b16"></a>字下安佛。誠叨濫也。有倡言曰。但務生善<a 
name="0888b17" id="0888b17"></a>唯期滅罪。何判為非邪。通曰。翻譯之後傳<a 
name="0888b18" id="0888b18"></a>行已來。若天上之恒星。如人形之定相。或<a 
name="0888b19" id="0888b19"></a>別占一座便曰客星。或新起肉隆乃為胼<a 
name="0888b20" id="0888b20"></a>贅者耳。君不見春秋夏五邪。鄭杜諸家豈<a 
name="0888b21" id="0888b21"></a>不能添月字乎。蓋畏聖人之言。成不刊<a 
name="0888b22" id="0888b22"></a>之典。不敢加字矣。夫子曰。吾猶及史之闕<a 
name="0888b23" id="0888b23"></a>文。將知佛教還可加減否。如慧嚴重譯泥<a 
name="0888b24" id="0888b24"></a>洹經加之品目。忽夢神人怒責聲色頗厲。<a 
name="0888b25" id="0888b25"></a>曰涅槃尊經何敢輒爾輕加斟酌。是知興福<a 
name="0888b26" id="0888b26"></a>不如避罪。斯言允矣。今則不勤課勵靡事<a 
name="0888b27" id="0888b27"></a>增修。因搜<span class="gaiji">&#x9834;<!--gaiji,穎,1[(匕/示)*頁],2&#x9834;,3--></span>脫之數員。責顯盂安之三寶。<a 
name="0888b28" id="0888b28"></a>就今有作何代無人。或京兆開乎海池。或<a 
name="0888b29" id="0888b29"></a>終南建乎蘭若。鑄大悲之銅像。造相國之<a 
name="0888c01" id="0888c01"></a>伽藍。或代病利人。或護生掘土。鑄鐘感<a 
name="0888c02" id="0888c02"></a>瑞。立剎參雲。刻像繁多。修臺浩博。披榛<a 
name="0888c03" id="0888c03"></a>平田之梵宇。脫樣阿育之浮圖。刊石為經<a 
name="0888c04" id="0888c04"></a>鳩財立藏。或治病於井絡。或化人於鄜畤。<a 
name="0888c05" id="0888c05"></a>如斯人也入殊邦之鄉導。合二姓之良媒。<a 
name="0888c06" id="0888c06"></a>日月伏根照洞庭之幽暗。乾坤玄鑿開混沌<a 
name="0888c07" id="0888c07"></a>之竅端。所行博哉。續運長矣。公羊子有之<a 
name="0888c08" id="0888c08"></a>曰。是上之行乎下也。詩云。爾之教矣。民<a 
name="0888c09" id="0888c09"></a>胥效矣。願吾徒望上而學之。令仁祠聖像<a 
name="0888c10" id="0888c10"></a>無墜于地者也。</p><a 
name="0888c11" id="0888c11"></a><p><span class="juanname">宋高僧傳卷第二十八</span></p>
<hr>【經文資訊】大正藏第 50 冊 No. 2061 宋高僧傳<br>【版本記錄】CBETA 電子佛典 Rev. 1.41 (UTF8)，完成日期：2010/10/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3819.html?index=T50n2061" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2061_028 by HTTrack Website Copier/3.x [XR&CO'2008], Mon, 02 Jun 2014 23:51:52 GMT -->
</html>
