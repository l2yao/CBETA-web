<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X24n0456_002 by HTTrack Website Copier/3.x [XR&CO'2008], Tue, 03 Jun 2014 01:43:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga05a1.gif?utmac=MO-30696269-4&amp;utmn=1313452698&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX24&amp;utmp=%2Fmobile%2Findex.php%3Findex%3DX24n0456_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index59ea.html?index=X24n0456_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第24冊<br/>No.456 金剛經註疏 (3卷)<br/>【唐 慧淨註】<br/>第 2 卷</p>
	<a href="index4bca-3.html?index=X24n0456_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X24">
<div class="root" id="0456" sutra_name="金剛經註疏" sutra_juan="[卷2]">　
<a 
name="0455c18" id="0455c18"></a><a 
name="0455c19" id="0455c19"></a><a 
name="0455c20" id="0455c20"></a><a 
name="0455c21" id="0455c21"></a><p><span class="juanname">金剛般若波羅蜜經注卷中</span></p><a 
name="0455c22" id="0455c22"></a><a 
name="0455c23" id="0455c23"></a><p style="text-indent: 0em; margin-left: 0em"><span class="linehead"></span>須菩提。譬如有人。身如須彌山王。於意云何。是身為<a 
name="0455c24" id="0455c24"></a>大不。</p><a 
name="0456a01" id="0456a01"></a><p style="text-indent: 0em; margin-left: 1em"><span class="linehead"></span>前來並約法身斷疑。此問次約應身斷疑。疑曰。法<a 
name="0456a02" id="0456a02"></a>身是真如。真如不可取者。應身是真智。真智不可<a 
name="0456a03" id="0456a03"></a>取也。如其是可取。何取有累於無相。如其不可取。<a 
name="0456a04" id="0456a04"></a>何以自取為法王。佛欲斷此疑。故為斯問。須彌山<a 
name="0456a05" id="0456a05"></a>王。喻應身也。量高八萬。可言大也。勝出諸山。可言<a 
name="0456a06" id="0456a06"></a>王也。</p><a 
name="0456a07" id="0456a07"></a><p style="text-indent: 0em; margin-left: 0em"><span class="linehead"></span>須菩提言。甚大。世尊。</p><a 
name="0456a08" id="0456a08"></a><p style="text-indent: 0em; margin-left: 1em"><span class="linehead"></span>答意明應身以真智為體。以自在為用。體周法界。<a 
name="0456a09" id="0456a09"></a>可言大也。用超眾聖。可言王也。須彌雖大。以非心<a 
name="0456a10" id="0456a10"></a>故。不謂我是山王。應身雖大。以離相故。不謂我是<a 
name="0456a11" id="0456a11"></a>法王也。</p><a 
name="0456a12" id="0456a12"></a><p style="text-indent: 0em; margin-left: 0em"><span class="linehead"></span>何以故。佛說非身。是名大身。</p><a 
name="0456a13" id="0456a13"></a><p style="text-indent: 0em; margin-left: 1em"><span class="linehead"></span>更曉身之大義。何者。身有二種。一有流身。二無流<a 
name="0456a14" id="0456a14"></a>身。非身者非有流之身。大身者是無流之身。夫有<a 
name="0456a15" id="0456a15"></a>流即遇物斯限。無流即觸徒斯契。有限者不能周。<a 
name="0456a16" id="0456a16"></a>能契者必能遍。不能周故失大身之名。必能遍故<a 
name="0456a17" id="0456a17"></a>得大身之義也。</p><a 
name="0456a18" id="0456a18"></a><p style="text-indent: 0em; margin-left: 0em"><span class="linehead"></span>須菩提。如恒河中所有沙數。如是沙等恒河。於意云<a 
name="0456a19" id="0456a19"></a>何。是諸恒河沙寧為多不。</p><a 
name="0456a20" id="0456a20"></a><p style="text-indent: 0em; margin-left: 1em"><span class="linehead"></span>前來宗明經體。自下主明經用。用難指事故格量<a 
name="0456a21" id="0456a21"></a>以喻之。初言三千。不即言恒沙者。自少之多。開化<a 
name="0456a22" id="0456a22"></a>漸也。恒河者。恒是河之神名。河即因神立目。問意<a 
name="0456a23" id="0456a23"></a>言。初以一恒之沙為數。次有爾許沙數恒河。後諸<a 
name="0456a24" id="0456a24"></a>恒之中復各有諸沙數。是諸沙數寧為多不。</p><a 
name="0456b01" id="0456b01"></a><p style="text-indent: 0em; margin-left: 0em"><span class="linehead"></span>須菩提言。甚多。世尊。但諸恒河尚多無數。何況其沙。</p><a 
name="0456b02" id="0456b02"></a><p style="text-indent: 0em; margin-left: 1em"><span class="linehead"></span>諸河為總。諸沙為別。河尚無數。況乃沙乎。</p><a 
name="0456b03" id="0456b03"></a><p style="text-indent: 0em; margin-left: 0em"><span class="linehead"></span>須菩提。我今實言告汝。若有善男子．善女人。以七寶<a 
name="0456b04" id="0456b04"></a>滿爾所恒河沙數三千大千世界以用布施。得福多<a 
name="0456b05" id="0456b05"></a>不。</p><a 
name="0456b06" id="0456b06"></a><p style="text-indent: 0em; margin-left: 1em"><span class="linehead"></span>一恒之沙為第一多。一沙復為一恒河為第二多。<a 
name="0456b07" id="0456b07"></a>諸恒之中復各有諸沙數為第三多。諸沙之中一<a 
name="0456b08" id="0456b08"></a>沙復為一世界為第四多。今問若人施寶同乎此<a 
name="0456b09" id="0456b09"></a>量。所生之福得為多不。</p><a 
name="0456b10" id="0456b10"></a><p style="text-indent: 0em; margin-left: 0em"><span class="linehead"></span>須菩提言。甚多。世尊。</p><a 
name="0456b11" id="0456b11"></a><p style="text-indent: 0em; margin-left: 1em"><span class="linehead"></span>答明多也。</p><a 
name="0456b12" id="0456b12"></a><p style="text-indent: 0em; margin-left: 0em"><span class="linehead"></span>佛告須菩提。若善男子．善女人。於此經中。乃至受持<a 
name="0456b13" id="0456b13"></a>四句偈等。為他人說。如此福德勝前福德。</p><a 
name="0456b14" id="0456b14"></a><p style="text-indent: 0em; margin-left: 1em"><span class="linehead"></span>捨寶雖多而生福少。持經雖少而生福多者。經之<a 
name="0456b15" id="0456b15"></a>勝用在乎此也。</p><a 
name="0456b16" id="0456b16"></a><p style="text-indent: 0em; margin-left: 0em"><span class="linehead"></span>復次。須菩提。隨說是經。乃至四句偈等。當知此處。一<a 
name="0456b17" id="0456b17"></a>切世間天人阿修羅皆應供養。如佛塔廟。</p><a 
name="0456b18" id="0456b18"></a><p style="text-indent: 0em; margin-left: 1em"><span class="linehead"></span>下明此經之勝。成彼生福之多。此章明此經能令<a 
name="0456b19" id="0456b19"></a>物尊。隨何處說此經。即令此處可尊。隨何人說此<a 
name="0456b20" id="0456b20"></a>經。即令此人可貴。隨何所捨此寶。不令此處可尊。<a 
name="0456b21" id="0456b21"></a>隨何人捨此寶。不令此人可貴。由此義故。持經雖<a 
name="0456b22" id="0456b22"></a>少而福多。捨寶雖多而福少也。</p><a 
name="0456b23" id="0456b23"></a><p style="text-indent: 0em; margin-left: 0em"><span class="linehead"></span>何況有人盡能受持讀誦。</p><a 
name="0456b24" id="0456b24"></a><p style="text-indent: 0em; margin-left: 1em"><span class="linehead"></span>何況者。一以無情況有情。謂以地況人。二以少況<a 
name="0456c01" id="0456c01"></a>多。即一偈況於盡受也。地本無靈。說處尚令尊仰。<a 
name="0456c02" id="0456c02"></a>人既有識。持者深須虔養也。</p><a 
name="0456c03" id="0456c03"></a><p style="text-indent: 0em; margin-left: 0em"><span class="linehead"></span>須菩提。當知是人。成就最上第一希有之法。</p><a 
name="0456c04" id="0456c04"></a><p style="text-indent: 0em; margin-left: 1em"><span class="linehead"></span>希有之法是菩提。成就菩提即人可貴也。</p><a 
name="0456c05" id="0456c05"></a><p style="text-indent: 0em; margin-left: 0em"><span class="linehead"></span>若是經典所在之處。則為有佛。若尊重弟子。</p><a 
name="0456c06" id="0456c06"></a><p style="text-indent: 0em; margin-left: 1em"><span class="linehead"></span>有經之處則有佛教。佛教不異經教也。可重之者<a 
name="0456c07" id="0456c07"></a>是弟子。弟子即是菩薩也。有佛顯有能說。有菩薩<a 
name="0456c08" id="0456c08"></a>顯有能受。兩聖居中處可尊。</p><a 
name="0456c09" id="0456c09"></a><p style="text-indent: 0em; margin-left: 0em"><span class="linehead"></span>爾時須菩提白佛言。世尊。當何名此經。我等云何奉<a 
name="0456c10" id="0456c10"></a>持。</p><a 
name="0456c11" id="0456c11"></a><p style="text-indent: 0em; margin-left: 1em"><span class="linehead"></span>此章明此經體是真流。夫證真如者得真般若。從<a 
name="0456c12" id="0456c12"></a>真般若流乎大定。從大定流乎大悲。從大悲流乎<a 
name="0456c13" id="0456c13"></a>化身。從化身流乎此經。故此經真所流也。經是真<a 
name="0456c14" id="0456c14"></a>流故。持雖少而福多。寶非真流故。施雖多而福少。<a 
name="0456c15" id="0456c15"></a>須菩提欲顯此義。故設兩請。初請約文以求目。此<a 
name="0456c16" id="0456c16"></a>文以何為名。後請約義以問持。此義云何修奉。</p><a 
name="0456c17" id="0456c17"></a><p style="text-indent: 0em; margin-left: 0em"><span class="linehead"></span>佛告須菩提。是經名為金剛般若波羅蜜。</p><a 
name="0456c18" id="0456c18"></a><p style="text-indent: 0em; margin-left: 1em"><span class="linehead"></span>此答初問。顯真流義也。夫名以宣實。實為名本。證<a 
name="0456c19" id="0456c19"></a>實者能流名。尋名者能津實。欲顯此經既為證真<a 
name="0456c20" id="0456c20"></a>者之所流。還詮證真者之般若。故目之曰金剛般<a 
name="0456c21" id="0456c21"></a>若也。金剛以不壞為義。喻智真也。般若以神照為<a 
name="0456c22" id="0456c22"></a>功。即智體也。波羅蜜以到岸為趣。顯智用也。</p><a 
name="0456c23" id="0456c23"></a><p style="text-indent: 0em; margin-left: 0em"><span class="linehead"></span>以是名字。汝當奉持。</p><a 
name="0456c24" id="0456c24"></a><p style="text-indent: 0em; margin-left: 1em"><span class="linehead"></span>此答後問。即令依向所立之名。以持此文之義。所<a 
name="0457a01" id="0457a01"></a>以爾者。立名之意。欲令依名以取文。依文以尋義。<a 
name="0457a02" id="0457a02"></a>依義以修行。依行以證真。故須依此名字而奉持<a 
name="0457a03" id="0457a03"></a>也。</p><a 
name="0457a04" id="0457a04"></a><p style="text-indent: 0em; margin-left: 0em"><span class="linehead"></span>所以者何。須菩提。佛說般若波羅蜜。則非般若波羅<a 
name="0457a05" id="0457a05"></a>蜜。</p><a 
name="0457a06" id="0457a06"></a><p style="text-indent: 0em; margin-left: 1em"><span class="linehead"></span>更曉前意。夫證真之曰得真般若。得真之時便捨<a 
name="0457a07" id="0457a07"></a>文字。故云。佛說般若。即非般若也。若能依名作取<a 
name="0457a08" id="0457a08"></a>捨兩意。以持此文之。義即是如法奉持也。</p><a 
name="0457a09" id="0457a09"></a><p style="text-indent: 0em; margin-left: 0em"><span class="linehead"></span>須菩提。於意云何。如來有所說法不。</p><a 
name="0457a10" id="0457a10"></a><p style="text-indent: 0em; margin-left: 1em"><span class="linehead"></span>此章明此經是諸佛同說。夫能證真者能說真。如<a 
name="0457a11" id="0457a11"></a>說行者能證真。諸佛<span class="corr" title='[巳&gt;已]'>已</span>證。為他證故同說。菩薩未<a 
name="0457a12" id="0457a12"></a>證。為自證故同行。欲顯同行者必同證。先明同證<a 
name="0457a13" id="0457a13"></a>者必同說。故為斯問。問意言。頗有一法唯我釋迦<a 
name="0457a14" id="0457a14"></a>獨說。非餘諸佛所說耶。若唯我獨說。即我名有所<a 
name="0457a15" id="0457a15"></a>說。若餘佛亦說。即我名無所說矣。</p><a 
name="0457a16" id="0457a16"></a><p style="text-indent: 0em; margin-left: 0em"><span class="linehead"></span>須菩提白佛言。世尊。如來無所說。</p><a 
name="0457a17" id="0457a17"></a><p style="text-indent: 0em; margin-left: 1em"><span class="linehead"></span>此說同彼佛。則說無所說也。若然者。隨是一法。則<a 
name="0457a18" id="0457a18"></a>一切諸佛同說。無有一實。得一切諸人共捨。法可<a 
name="0457a19" id="0457a19"></a>同說。同行者必同證。所以持雖少而福多。財無共<a 
name="0457a20" id="0457a20"></a>捨。別捨者不同證。所以施雖多而福少也。</p><a 
name="0457a21" id="0457a21"></a><p style="text-indent: 0em; margin-left: 0em"><span class="linehead"></span>須菩提。於意云何。三千大千世界所有微塵是為多<a 
name="0457a22" id="0457a22"></a>不。須菩提言。甚多。世尊。</p><a 
name="0457a23" id="0457a23"></a><p style="text-indent: 0em; margin-left: 1em"><span class="linehead"></span>此章明此經是滅惑之本。夫通論財施之福。內生<a 
name="0457a24" id="0457a24"></a>不善之惑。外感無記之塵。弘經之善。則近滅煩惱<a 
name="0457b01" id="0457b01"></a>之因。遠感菩提之報。今欲明施福之所生。即經福<a 
name="0457b02" id="0457b02"></a>之所滅。故為斯問。夫積微塵以成世界。則塵因而<a 
name="0457b03" id="0457b03"></a>界果。碎世界以作微塵。則界因而塵果。然則世界<a 
name="0457b04" id="0457b04"></a>作微塵。是微塵從世界出。此喻示何義。示煩惱從<a 
name="0457b05" id="0457b05"></a>財施生。微塵眾甚多。是微塵遍滿<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空。此喻示何<a 
name="0457b06" id="0457b06"></a>義。示煩惱彌綸法界。</p><a 
name="0457b07" id="0457b07"></a><p style="text-indent: 0em; margin-left: 0em"><span class="linehead"></span>須菩提。諸微塵。如來說非微塵。是名微塵。如來說世<a 
name="0457b08" id="0457b08"></a>界。非世界。是名世界。</p><a 
name="0457b09" id="0457b09"></a><p style="text-indent: 0em; margin-left: 1em"><span class="linehead"></span>塵以染坌為義。界以因性為理。地塵非染塵。是說<a 
name="0457b10" id="0457b10"></a>地微塵。世界非染因。是說為世界。此喻通顯兩意。<a 
name="0457b11" id="0457b11"></a>一取非為喻。顯智慧非染塵。經福非染因。二取是<a 
name="0457b12" id="0457b12"></a>為喻。顯煩惱是染塵。施福是染因。然則前是破麤<a 
name="0457b13" id="0457b13"></a>為細。示因少而果多。此即摧有入無。顯始生而終<a 
name="0457b14" id="0457b14"></a>滅。何以明之。夫地塵是相結。屬分別性。煩惱塵是<a 
name="0457b15" id="0457b15"></a>麤重結。屬依他性。相結雖不可以無生觀斷。然可<a 
name="0457b16" id="0457b16"></a>以無相觀滅。麤重結雖不可以無相觀滅。然可以<a 
name="0457b17" id="0457b17"></a>無生觀斷。二塵雖異。俱財用之所生。兩觀乃殊。並<a 
name="0457b18" id="0457b18"></a>經力之能致。若爾財福之所生。即經福之所滅。能<a 
name="0457b19" id="0457b19"></a>滅即為勝。所滅即為劣。由此義故。施寶雖多而福<a 
name="0457b20" id="0457b20"></a>少。弘經雖少而福多也。</p><a 
name="0457b21" id="0457b21"></a><p style="text-indent: 0em; margin-left: 0em"><span class="linehead"></span>須菩提。於意云何。可以三十二相見如來不。</p><a 
name="0457b22" id="0457b22"></a><p style="text-indent: 0em; margin-left: 1em"><span class="linehead"></span>此章明弘經之福是諸善中勝。夫因以感果。果以<a 
name="0457b23" id="0457b23"></a>酬因。果勝即因勝。果劣即因劣。欲寄應真兩果。以<a 
name="0457b24" id="0457b24"></a>辨勝劣二因。故為斯問。問意云。如來以真如為體。<a 
name="0457c01" id="0457c01"></a>三十二相是<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>妄之法。可以此相見如來不。</p><a 
name="0457c02" id="0457c02"></a><p style="text-indent: 0em; margin-left: 0em"><span class="linehead"></span>不也。世尊。何以故。如來說三十二相。即是非相。是名<a 
name="0457c03" id="0457c03"></a>三十二相。</p><a 
name="0457c04" id="0457c04"></a><p style="text-indent: 0em; margin-left: 1em"><span class="linehead"></span>三十二相是丈夫之相。無相是菩提之相。即是非<a 
name="0457c05" id="0457c05"></a>相。非菩提之相。是名三十二相。是丈夫之相。此明<a 
name="0457c06" id="0457c06"></a>兩相異體。即顯應真殊狀。夫三十二相是世間之<a 
name="0457c07" id="0457c07"></a>勝報。其因尚劣於經福。無相是出世之妙果。其業<a 
name="0457c08" id="0457c08"></a>理勝於施善。由此義故。施寶雖多而福少。弘經雖<a 
name="0457c09" id="0457c09"></a>少而福多也。</p><a 
name="0457c10" id="0457c10"></a><p style="text-indent: 0em; margin-left: 0em"><span class="linehead"></span>須菩提。若有善男子．善女人。以恒河沙等身命布施。<a 
name="0457c11" id="0457c11"></a>若復有人。於此經中。乃至受持四句偈等。為他人說。<a 
name="0457c12" id="0457c12"></a>其福甚多。</p><a 
name="0457c13" id="0457c13"></a><p style="text-indent: 0em; margin-left: 1em"><span class="linehead"></span>前寄捨財以明勝。此寄捨身以明勝。依報易捨。正<a 
name="0457c14" id="0457c14"></a>報難捐。自易之難。亦化漸也。</p><a 
name="0457c15" id="0457c15"></a><p style="text-indent: 0em; margin-left: 0em"><span class="linehead"></span>爾時。須菩提聞說是經。深解義趣。涕淚悲泣。</p><a 
name="0457c16" id="0457c16"></a><p style="text-indent: 0em; margin-left: 1em"><span class="linehead"></span>須菩提欲歎經勝以成福。先陳<span class="corr" title='[巳&gt;己]'>己</span>悟以興感。然則<a 
name="0457c17" id="0457c17"></a>凡夫悲感多為憂生。聖人悲感多因喜起。今者須<a 
name="0457c18" id="0457c18"></a>菩提耳<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>正說。慧鑒真如。一則愍彼捨身。二則欣<a 
name="0457c19" id="0457c19"></a>今所說。</p><a 
name="0457c20" id="0457c20"></a><p style="text-indent: 0em; margin-left: 0em"><span class="linehead"></span>而白佛言。希有。世尊。佛說如是甚深經典。我從昔來<a 
name="0457c21" id="0457c21"></a>所得慧眼。未曾得聞如是之經。</p><a 
name="0457c22" id="0457c22"></a><p style="text-indent: 0em; margin-left: 1em"><span class="linehead"></span>此歎希有。昔來之所不聞。約時以顯希有也。慧眼<a 
name="0457c23" id="0457c23"></a>之所不聞。約行以顯希有也。經是希有。故弘雖少<a 
name="0457c24" id="0457c24"></a>而福多。身非希有。故施雖多而福少也。</p><a 
name="0458a01" id="0458a01"></a><p style="text-indent: 0em; margin-left: 0em"><span class="linehead"></span>世尊。若復有人。得聞是經。信心清淨。則生實相。當知<a 
name="0458a02" id="0458a02"></a>是人成就第一希有功德。</p><a 
name="0458a03" id="0458a03"></a><p style="text-indent: 0em; margin-left: 1em"><span class="linehead"></span>此歎不共。何者。斯經有實信。不與二乘共也。信心<a 
name="0458a04" id="0458a04"></a>清淨。信教也。則生實相。信理也。然實相可顯不可<a 
name="0458a05" id="0458a05"></a>生。言生實相者。但生實相信耳。</p><a 
name="0458a06" id="0458a06"></a><p style="text-indent: 0em; margin-left: 0em"><span class="linehead"></span>世尊。是實相者。則是非相。是故如來說名實相。</p><a 
name="0458a07" id="0458a07"></a><p style="text-indent: 0em; margin-left: 1em"><span class="linehead"></span>更曉前意。則是非相。則非二乘之實相。說名實相。<a 
name="0458a08" id="0458a08"></a>說名大乘之實相。非二乘之實相。下人之所不成。<a 
name="0458a09" id="0458a09"></a>是大乘之實相。上人之所獨得。由經有不共之實<a 
name="0458a10" id="0458a10"></a>相。所以弘雖少而福多。身無不共之實相。所以施<a 
name="0458a11" id="0458a11"></a>雖多而福少也。</p><a 
name="0458a12" id="0458a12"></a><p style="text-indent: 0em; margin-left: 0em"><span class="linehead"></span>世尊。我今得聞如是經典。信解受持。不足為難。若當<a 
name="0458a13" id="0458a13"></a>來世。後五百歲。其有眾生。得聞是經。信解受持。是人<a 
name="0458a14" id="0458a14"></a>則為第一希有。</p><a 
name="0458a15" id="0458a15"></a><p style="text-indent: 0em; margin-left: 1em"><span class="linehead"></span>此歎生解深。夫信為人道之初宗。智為究竟之玄<a 
name="0458a16" id="0458a16"></a>術。將言生智之不易。先美起信之為難。須菩提言。<a 
name="0458a17" id="0458a17"></a>我今承力而得解易。故非為希有。末世自思而起<a 
name="0458a18" id="0458a18"></a>信難。故方為希有。</p><a 
name="0458a19" id="0458a19"></a><p style="text-indent: 0em; margin-left: 0em"><span class="linehead"></span>何以故。</p><a 
name="0458a20" id="0458a20"></a><p style="text-indent: 0em; margin-left: 1em"><span class="linehead"></span>欲明希有意。故發問以徵之。</p><a 
name="0458a21" id="0458a21"></a><p style="text-indent: 0em; margin-left: 0em"><span class="linehead"></span>此人無我相人相眾生相壽者相。</p><a 
name="0458a22" id="0458a22"></a><p style="text-indent: 0em; margin-left: 1em"><span class="linehead"></span>此明依經起信。悟人空以答之。</p><a 
name="0458a23" id="0458a23"></a><p style="text-indent: 0em; margin-left: 0em"><span class="linehead"></span>所以者何。我相即是非相。人相眾生相壽者相即是<a 
name="0458a24" id="0458a24"></a>非相。</p><a 
name="0458b01" id="0458b01"></a><p style="text-indent: 0em; margin-left: 1em"><span class="linehead"></span>此明依經起信。悟法空以釋之。此明法空者。何以<a 
name="0458b02" id="0458b02"></a>不言法相即是非相耶。夫無我有二種。前明無人<a 
name="0458b03" id="0458b03"></a>我之相。今明無法我之相。不相違也。</p><a 
name="0458b04" id="0458b04"></a><p style="text-indent: 0em; margin-left: 0em"><span class="linehead"></span>何以故。離一切諸相。則名諸佛。</p><a 
name="0458b05" id="0458b05"></a><p style="text-indent: 0em; margin-left: 1em"><span class="linehead"></span>相若是實。則佛不能離。今離相名佛。故知相即非<a 
name="0458b06" id="0458b06"></a>相。</p><a 
name="0458b07" id="0458b07"></a><p style="text-indent: 0em; margin-left: 0em"><span class="linehead"></span>佛告須菩提。如是。如是。若復有人。得聞是經。不驚不<a 
name="0458b08" id="0458b08"></a>怖不畏。當知是人甚為希有。</p><a 
name="0458b09" id="0458b09"></a><p style="text-indent: 0em; margin-left: 1em"><span class="linehead"></span>如是如是。述其言也。得聞不怖。成其義也。一往怛<a 
name="0458b10" id="0458b10"></a>愕名驚。心膽怯弱名怖。深惡前事名畏。驚是始行<a 
name="0458b11" id="0458b11"></a>人。怖是二乘人。畏是外道人。初人於真空理有信<a 
name="0458b12" id="0458b12"></a>而無定。亂故所以心驚。次人有定而無信。疑故所<a 
name="0458b13" id="0458b13"></a>以生怖。後人無信亦無定。謗故所以生畏。異初人<a 
name="0458b14" id="0458b14"></a>故。聞經不驚。異次人故。思義不怖。異後人故。修行<a 
name="0458b15" id="0458b15"></a>不畏。</p><a 
name="0458b16" id="0458b16"></a><p style="text-indent: 0em; margin-left: 0em"><span class="linehead"></span>何以故。須菩提。如來說第一波羅蜜。非第一波羅蜜。<a 
name="0458b17" id="0458b17"></a>是名第一波羅蜜。</p><a 
name="0458b18" id="0458b18"></a><p style="text-indent: 0em; margin-left: 1em"><span class="linehead"></span>此歎教中勝。夫斯經以般若為主。般若則六度之<a 
name="0458b19" id="0458b19"></a>中為勝。故云第一。非餘人之所量。故云非第一。言<a 
name="0458b20" id="0458b20"></a>非第一者顯不共義。是名第一者顯最勝義。般若<a 
name="0458b21" id="0458b21"></a>為因。言教為果。般若勝故。言教第一。經是第一。故<a 
name="0458b22" id="0458b22"></a>弘雖少而福多。身非第一。故施雖多而福少也。</p><a 
name="0458b23" id="0458b23"></a><p style="text-indent: 0em; margin-left: 0em"><span class="linehead"></span>須菩提。忍辱波羅蜜。如來說非忍辱波羅蜜。</p><a 
name="0458b24" id="0458b24"></a><p style="text-indent: 0em; margin-left: 1em"><span class="linehead"></span>此中復有疑。此疑從有住起。疑曰。捨身苦身而得<a 
name="0458c01" id="0458c01"></a>福劣者。依經起行亦生苦受。得福云何勝耶。為斷<a 
name="0458c02" id="0458c02"></a>斯疑。故明忍度。何者。此忍以無癡善根為體。無生<a 
name="0458c03" id="0458c03"></a>法忍為性。唯諸佛之所窮。故名波羅蜜。非餘人之<a 
name="0458c04" id="0458c04"></a>能究。故說非波羅蜜。依經起行既生無生之勝忍。<a 
name="0458c05" id="0458c05"></a>豈苦受之所倦哉。</p><a 
name="0458c06" id="0458c06"></a><p style="text-indent: 0em; margin-left: 0em"><span class="linehead"></span>何以故。須菩提。如我昔為歌利王割截身體。我於爾<a 
name="0458c07" id="0458c07"></a>時。無我相無人相無眾生相無壽者相。</p><a 
name="0458c08" id="0458c08"></a><p style="text-indent: 0em; margin-left: 1em"><span class="linehead"></span>前明有苦而能忍。此明有忍故無苦。何者。若有自<a 
name="0458c09" id="0458c09"></a>我．他我之異。便見能害．所害之殊。我於爾時既無<a 
name="0458c10" id="0458c10"></a>兩我之執。則不見歌利為能害．我身為所害。既無<a 
name="0458c11" id="0458c11"></a>兩害之體。苦受從誰而生。</p><a 
name="0458c12" id="0458c12"></a><p style="text-indent: 0em; margin-left: 0em"><span class="linehead"></span>何以故。我於往昔節節支解時。若有我相人相眾生<a 
name="0458c13" id="0458c13"></a>相壽者相。應生瞋恨。</p><a 
name="0458c14" id="0458c14"></a><p style="text-indent: 0em; margin-left: 1em"><span class="linehead"></span>更說無苦義。節節支解。害事極也。不生瞋恨。忍力<a 
name="0458c15" id="0458c15"></a>猛也。瞋恨因我執而生。我執既無。瞋恨從誰而作。<a 
name="0458c16" id="0458c16"></a>然瞋是大惑。恨是小纏。大惑即可報之以殺心。小<a 
name="0458c17" id="0458c17"></a>纏但得加之以楚毒也。</p><a 
name="0458c18" id="0458c18"></a><p style="text-indent: 0em; margin-left: 0em"><span class="linehead"></span>須菩提。又念過去。於五百世。作忍辱仙人。於爾所世。<a 
name="0458c19" id="0458c19"></a>無我相無人相無眾生相無壽者相。</p><a 
name="0458c20" id="0458c20"></a><p style="text-indent: 0em; margin-left: 1em"><span class="linehead"></span>前明有忍故無苦。此明無苦故有樂。何者。作忍辱<a 
name="0458c21" id="0458c21"></a>仙人顯有慈悲。無我等相明無瞋恨。無瞋恨故無<a 
name="0458c22" id="0458c22"></a>苦。有慈悲故有樂也。</p><a 
name="0458c23" id="0458c23"></a><p style="text-indent: 0em; margin-left: 0em"><span class="linehead"></span>是故須菩提。菩薩應離一切相。發阿耨多羅三藐三<a 
name="0458c24" id="0458c24"></a>菩提心。</p><a 
name="0459a01" id="0459a01"></a><p style="text-indent: 0em; margin-left: 1em"><span class="linehead"></span>下更防其過也。夫見苦而行苦者。則心疲而退沒。<a 
name="0459a02" id="0459a02"></a>忘苦而行苦者。則心輕而進昇。為防退沒之行。所<a 
name="0459a03" id="0459a03"></a>以教發無住之心也。夫菩提以無住為體。若能忘<a 
name="0459a04" id="0459a04"></a>相發心。心即泯同無住。所以離相發心。即無住心<a 
name="0459a05" id="0459a05"></a>之體也。</p><a 
name="0459a06" id="0459a06"></a><p style="text-indent: 0em; margin-left: 0em"><span class="linehead"></span>不應住色生心。不應住聲香味觸法生心。應生無所<a 
name="0459a07" id="0459a07"></a>住心。</p><a 
name="0459a08" id="0459a08"></a><p style="text-indent: 0em; margin-left: 1em"><span class="linehead"></span>此示無住境也。不住色等生心。令離果報也。應生<a 
name="0459a09" id="0459a09"></a>無所住心。令離報因也。</p><a 
name="0459a10" id="0459a10"></a><p style="text-indent: 0em; margin-left: 0em"><span class="linehead"></span>若心有住。則為非住。</p><a 
name="0459a11" id="0459a11"></a><p style="text-indent: 0em; margin-left: 1em"><span class="linehead"></span>此示無住障也。若心有住。住前二境。則為非住。不<a 
name="0459a12" id="0459a12"></a>住菩提。若有此心。便成障也。</p><a 
name="0459a13" id="0459a13"></a><p style="text-indent: 0em; margin-left: 0em"><span class="linehead"></span>是故佛說菩薩心不應住色布施。</p><a 
name="0459a14" id="0459a14"></a><p style="text-indent: 0em; margin-left: 1em"><span class="linehead"></span>此示無住行也。夫昇高者必自邇。涉深者必自淺。<a 
name="0459a15" id="0459a15"></a>是故欲入無住之心位者。應修無住之行也。無住<a 
name="0459a16" id="0459a16"></a>心位初地以上。無住行位道種以還。故攝大乘論<a 
name="0459a17" id="0459a17"></a>曰。願樂位六波羅蜜。雖是世間法。能引出世心。今<a 
name="0459a18" id="0459a18"></a>言施者。亦以三檀攝六也。</p><a 
name="0459a19" id="0459a19"></a><p style="text-indent: 0em; margin-left: 0em"><span class="linehead"></span>須菩提。菩薩為利益一切眾生。應如是布施。</p><a 
name="0459a20" id="0459a20"></a><p style="text-indent: 0em; margin-left: 1em"><span class="linehead"></span>前約有住斷疑。今約無住斷疑。疑曰。若其無住。為<a 
name="0459a21" id="0459a21"></a>誰修行。若見眾生可為。應名住著眾生。今明約俗<a 
name="0459a22" id="0459a22"></a>可言有為。故言為利益一切眾生。應如是布施。若<a 
name="0459a23" id="0459a23"></a>三檀分別。即令眾生捨三種苦。得三種樂。由資生<a 
name="0459a24" id="0459a24"></a>檀故。令捨貧窮苦。得巨富樂。由無畏檀故。令捨怖<a 
name="0459b01" id="0459b01"></a>畏苦。得安隱樂。由法檀故。令捨生死苦。得涅槃樂<a 
name="0459b02" id="0459b02"></a>也。</p><a 
name="0459b03" id="0459b03"></a><p style="text-indent: 0em; margin-left: 0em"><span class="linehead"></span>如來說一切諸相。即是非相。又說一切眾生。則非眾<a 
name="0459b04" id="0459b04"></a>生。</p><a 
name="0459b05" id="0459b05"></a><p style="text-indent: 0em; margin-left: 1em"><span class="linehead"></span>此明約真可言無住。何者。諸相是眾生之體。眾生<a 
name="0459b06" id="0459b06"></a>之體即眾生之名。諸相非相。體空而非實。眾生非<a 
name="0459b07" id="0459b07"></a>生。名空而是假。名體空矣。何所住哉。</p><a 
name="0459b08" id="0459b08"></a><p style="text-indent: 0em; margin-left: 0em"><span class="linehead"></span>須菩提。如來是真語者。實語者。如語者。不誑語者。不<a 
name="0459b09" id="0459b09"></a>異語者。</p><a 
name="0459b10" id="0459b10"></a><p style="text-indent: 0em; margin-left: 1em"><span class="linehead"></span>前約外化明無住。此約自行明無住。疑曰。道若無<a 
name="0459b11" id="0459b11"></a>住不應與果為因。若住果者。何得復名無住。今明<a 
name="0459b12" id="0459b12"></a>道雖不住。而能為因。此乃證真者之所通。非理外<a 
name="0459b13" id="0459b13"></a>者之能達。但可依我語以取信。憑聖教以修行耳。<a 
name="0459b14" id="0459b14"></a>欲顯此行可信未可證。故舉五語以勸之。五語者<a 
name="0459b15" id="0459b15"></a>為顯四義。真語說真智。如語說真如。實語說四諦<a 
name="0459b16" id="0459b16"></a>之理。不誑語說三世之事。不異一語即總定前四<a 
name="0459b17" id="0459b17"></a>不可迴也。</p><a 
name="0459b18" id="0459b18"></a><p style="text-indent: 0em; margin-left: 0em"><span class="linehead"></span>須菩提。如來所得法。此法無實無<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。</p><a 
name="0459b19" id="0459b19"></a><p style="text-indent: 0em; margin-left: 1em"><span class="linehead"></span>前既舉言以勸信。或畏守言而失道。為防彼故。今<a 
name="0459b20" id="0459b20"></a>對治之。此法即目如來言教之法。此法是佛法辨<a 
name="0459b21" id="0459b21"></a>之所通。是佛辭辨之所說。與佛相應。故是如來所<a 
name="0459b22" id="0459b22"></a>得法。夫道處無言。守言即失道。所以此法無實。然<a 
name="0459b23" id="0459b23"></a>言能示道。離言不見道。所以此法無<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。言能示道。<a 
name="0459b24" id="0459b24"></a>故指月之譬興。道處無言。故捨船之喻作。</p><a 
name="0459c01" id="0459c01"></a><p style="text-indent: 0em; margin-left: 0em"><span class="linehead"></span>須菩提。若菩薩心住於法而行布施。如人入闇。則無<a 
name="0459c02" id="0459c02"></a>所見。若菩薩心不住法而行布施。如人有目。日光明<a 
name="0459c03" id="0459c03"></a>照。見種種色。</p><a 
name="0459c04" id="0459c04"></a><p style="text-indent: 0em; margin-left: 1em"><span class="linehead"></span>此章雙約有住．無住斷疑。疑曰。若菩提即真如。真<a 
name="0459c05" id="0459c05"></a>如之體。時無不通。處無不遍。若爾。云何心無住時<a 
name="0459c06" id="0459c06"></a>能得菩提。心有住時即不能得。云何聖人處可得。<a 
name="0459c07" id="0459c07"></a>凡夫處不得。今斷此疑。故為斯譬。闇以譬惑。明以<a 
name="0459c08" id="0459c08"></a>譬道。色以譬真。若心有住。是有惑而無道。若心無<a 
name="0459c09" id="0459c09"></a>住。是有道而無惑。夫真雖不隔於惑道。其惑不滅。<a 
name="0459c10" id="0459c10"></a>不可以道證真。猶色雖不隔於明闇。其闇不滅。不<a 
name="0459c11" id="0459c11"></a>可以眼見色。若爾。見者自得。不見者自不得。得與<a 
name="0459c12" id="0459c12"></a>不得由乎見與不見。何關真如遍與不遍也哉。</p><a 
name="0459c13" id="0459c13"></a><p style="text-indent: 0em; margin-left: 0em"><span class="linehead"></span>須菩提。當來之世。若有善男子．善女人。能於此經受<a 
name="0459c14" id="0459c14"></a>持讀誦。</p><a 
name="0459c15" id="0459c15"></a><p style="text-indent: 0em; margin-left: 1em"><span class="linehead"></span>從上初恒以來。大意主明經用。自此訖於後。問義<a 
name="0459c16" id="0459c16"></a>旨為顯修行。能於此經。修行處也。受持讀誦。修行<a 
name="0459c17" id="0459c17"></a>事也。</p><a 
name="0459c18" id="0459c18"></a><p style="text-indent: 0em; margin-left: 0em"><span class="linehead"></span>則為如來以佛智慧悉知是人。悉見是人。皆得成就<a 
name="0459c19" id="0459c19"></a>無量無邊功德。</p><a 
name="0459c20" id="0459c20"></a><p style="text-indent: 0em; margin-left: 1em"><span class="linehead"></span>欲顯修福之轉勝。先言得福之無邊。</p><a 
name="0459c21" id="0459c21"></a><p style="text-indent: 0em; margin-left: 0em"><span class="linehead"></span>須菩提。若有善男子．善女人。初日分以恒河沙等身<a 
name="0459c22" id="0459c22"></a>布施。中日分復以恒河沙等身布施。後日分亦以恒<a 
name="0459c23" id="0459c23"></a>河沙等身布施。如是無量百千萬億劫以身布施。</p><a 
name="0459c24" id="0459c24"></a><p style="text-indent: 0em; margin-left: 1em"><span class="linehead"></span>前捨多身而時短。今捨多身而時長。從短之長此<a 
name="0460a01" id="0460a01"></a>轉勝之義也。</p><a 
name="0460a02" id="0460a02"></a><p style="text-indent: 0em; margin-left: 0em"><span class="linehead"></span>若復有人。聞此經典。信心不逆。其福勝彼。何況書寫<a 
name="0460a03" id="0460a03"></a>受持讀誦。為人解脫。</p><a 
name="0460a04" id="0460a04"></a><p style="text-indent: 0em; margin-left: 1em"><span class="linehead"></span>不逆。不謗也。此中從淺至深。有六種修行。一書。二<a 
name="0460a05" id="0460a05"></a>受。三持。四讀。五誦。六說。夫不謗是行前之淺信。受<a 
name="0460a06" id="0460a06"></a>說即行內之深修。淺信福<span class="corr" title='[巳&gt;已]'>已</span>過前。深修固難為喻。</p><a 
name="0460a07" id="0460a07"></a><p style="text-indent: 0em; margin-left: 0em"><span class="linehead"></span>須菩提。以要言之。是經有不可思議．不可稱量．無邊<a 
name="0460a08" id="0460a08"></a>功德。</p><a 
name="0460a09" id="0460a09"></a><p style="text-indent: 0em; margin-left: 1em"><span class="linehead"></span>此下歎修行之用。以勵修者之心。此章明境界深。<a 
name="0460a10" id="0460a10"></a>心口所不及。不可思議也。權衡不能准。不可稱量<a 
name="0460a11" id="0460a11"></a>也。</p><a 
name="0460a12" id="0460a12"></a><p style="text-indent: 0em; margin-left: 0em"><span class="linehead"></span>如來為發大乘者說。為發最上乘者說。</p><a 
name="0460a13" id="0460a13"></a><p style="text-indent: 0em; margin-left: 1em"><span class="linehead"></span>此章明依止大。運出二乘之表。故曰大乘。顯過兩<a 
name="0460a14" id="0460a14"></a>障之外。故稱最上。由佛說有三。一下說。說四諦。即<a 
name="0460a15" id="0460a15"></a>小乘。二上說。說六度。即大乘。三最上說。說三無性。<a 
name="0460a16" id="0460a16"></a>即一乘。此經為發後二乘者說。所以依止大也。</p><a 
name="0460a17" id="0460a17"></a><p style="text-indent: 0em; margin-left: 0em"><span class="linehead"></span>若有人能受持讀誦。廣為人說。如來悉知是人。悉見<a 
name="0460a18" id="0460a18"></a>是人。皆得成就不可量．不可稱．無有邊．不可思議功<a 
name="0460a19" id="0460a19"></a>德。</p><a 
name="0460a20" id="0460a20"></a><p style="text-indent: 0em; margin-left: 1em"><span class="linehead"></span>此章明滿界種。界種即是三種佛性也。一自性住<a 
name="0460a21" id="0460a21"></a>佛性。二引出佛性。三至德果佛性。自性住佛性即<a 
name="0460a22" id="0460a22"></a>真如界。引出佛性即菩提心。至德果佛性即六度<a 
name="0460a23" id="0460a23"></a>行。初一名界。後兩名種。所謂依真如之界。發萌芽<a 
name="0460a24" id="0460a24"></a>之種。故合名界種。若人依經起行。即生無邊之福。<a 
name="0460b01" id="0460b01"></a>與此三性相應。故能圓滿界種也。</p><a 
name="0460b02" id="0460b02"></a><p style="text-indent: 0em; margin-left: 0em"><span class="linehead"></span>如是人等。則為荷擔如來阿耨多羅三藐三菩提。</p><a 
name="0460b03" id="0460b03"></a><p style="text-indent: 0em; margin-left: 1em"><span class="linehead"></span>此章明持正法。正法即菩提也。菩提名覺。覺有四<a 
name="0460b04" id="0460b04"></a>種。一應覺。謂真如。覺之緣也。二正覺。謂真智。覺之<a 
name="0460b05" id="0460b05"></a>體也。三覺分。謂福德。覺之因也。四令覺。謂正教。覺<a 
name="0460b06" id="0460b06"></a>之用也。若人修行正說。是攝持令覺。依正說修正<a 
name="0460b07" id="0460b07"></a>行。是攝持覺分。依正行生真智。是攝持正覺。依真<a 
name="0460b08" id="0460b08"></a>智證真如。是攝持應覺。攝持即是荷擔也。</p><a 
name="0460b09" id="0460b09"></a><p style="text-indent: 0em; margin-left: 0em"><span class="linehead"></span>何以故。須菩提。若樂小法者。著我見人見眾生見壽<a 
name="0460b10" id="0460b10"></a>者見。則於此經不能聽受讀誦。為人解脫。</p><a 
name="0460b11" id="0460b11"></a><p style="text-indent: 0em; margin-left: 1em"><span class="linehead"></span>此章明難信聞。樂小是聲聞緣覺。著我是外道凡<a 
name="0460b12" id="0460b12"></a>夫。樂小明無受大之機。著我顯與無我正反。並非<a 
name="0460b13" id="0460b13"></a>法器。豈妄授哉。</p><a 
name="0460b14" id="0460b14"></a><p style="text-indent: 0em; margin-left: 0em"><span class="linehead"></span>須菩提。在在處處。若有此經。一切世間天人阿修羅<a 
name="0460b15" id="0460b15"></a>所應供養。當知此處。則為是塔。皆應恭敬。作禮圍繞。<a 
name="0460b16" id="0460b16"></a>以諸香華而散其處。</p><a 
name="0460b17" id="0460b17"></a><p style="text-indent: 0em; margin-left: 1em"><span class="linehead"></span>此章明處成尊。恭敬圍繞。內心處也。華香散處。外<a 
name="0460b18" id="0460b18"></a>則供也。</p><a 
name="0460b19" id="0460b19"></a><p style="text-indent: 0em; margin-left: 0em"><span class="linehead"></span>復次。須菩提。善男子．善女人受持讀誦此經。若為人<a 
name="0460b20" id="0460b20"></a>輕賤。是人先世罪業。應墮惡道。以今世人輕賤故。先<a 
name="0460b21" id="0460b21"></a>世罪業。則為消滅。當得阿耨多羅三藐三菩提。</p><a 
name="0460b22" id="0460b22"></a><p style="text-indent: 0em; margin-left: 1em"><span class="linehead"></span>此章明淨三障。一惑障。二業障。三報障。由經力故。<a 
name="0460b23" id="0460b23"></a>轉重為輕。促長令短。此淨義也。為人輕賤。轉報障<a 
name="0460b24" id="0460b24"></a>也。先世罪滅。轉業障也。當得菩提。滅惑障也。</p><a 
name="0460c01" id="0460c01"></a><p style="text-indent: 0em; margin-left: 0em"><span class="linehead"></span>須菩提。我念過去無量阿僧祇劫。於然燈佛前。得值<a 
name="0460c02" id="0460c02"></a>八百四千萬億那由他諸佛。悉皆供養承事。無空過<a 
name="0460c03" id="0460c03"></a>者。若復有人。於後末世。能受持讀誦此經。所得功德。<a 
name="0460c04" id="0460c04"></a>於我所供養諸佛功德。百分不及一。千萬億分。乃至<a 
name="0460c05" id="0460c05"></a>算數譬喻所不能及。</p><a 
name="0460c06" id="0460c06"></a><p style="text-indent: 0em; margin-left: 1em"><span class="linehead"></span>此章明速證果。阿僧祇。此云不可數也。外國算法<a 
name="0460c07" id="0460c07"></a>有六十位。過此以後佛可復知。故名阿僧祇。夫以<a 
name="0460c08" id="0460c08"></a>事佛之福為一分。持經之福為百分。事佛福一分。<a 
name="0460c09" id="0460c09"></a>不及經福百中之一分。次以百中之一分為千分。<a 
name="0460c10" id="0460c10"></a>亦不及千中之一分。後去皆爾。故云乃至算數譬<a 
name="0460c11" id="0460c11"></a>喻所不能及也。</p><a 
name="0460c12" id="0460c12"></a><p style="text-indent: 0em; margin-left: 0em"><span class="linehead"></span>須菩提。若善男子．善女人。於後末世。有受持讀誦此<a 
name="0460c13" id="0460c13"></a>經。所得功德。我若具說者。或有人聞。心則狂亂。狐疑<a 
name="0460c14" id="0460c14"></a>不信。</p><a 
name="0460c15" id="0460c15"></a><p style="text-indent: 0em; margin-left: 1em"><span class="linehead"></span>此章明得大報。先顯因多也。具說。則文浩蕩故耳<a 
name="0460c16" id="0460c16"></a>識不能受。義深邃故意識不能持。耳不能受則耳<a 
name="0460c17" id="0460c17"></a>識亂。意不能持則意識狂。由亂由狂。則懷疑以生<a 
name="0460c18" id="0460c18"></a>謗。由疑由謗。則墮獄而受殃。由此義故。佛不具說<a 
name="0460c19" id="0460c19"></a>也。</p><a 
name="0460c20" id="0460c20"></a><p style="text-indent: 0em; margin-left: 0em"><span class="linehead"></span>須菩提。當知是經義不可思議。果報亦不可思議。</p><a 
name="0460c21" id="0460c21"></a><p style="text-indent: 0em; margin-left: 1em"><span class="linehead"></span>此明果大也。近招十王果報。遠感諸佛三身。十王<a 
name="0460c22" id="0460c22"></a>果報。勢力遠而難思。諸佛三身。體用大而無測也。</p><a 
name="0460c23" id="0460c23"></a><p style="text-indent: 0em; margin-left: 0em"><span class="linehead"></span>爾時。須菩提白佛言。世尊。善男子．善女人。發阿耨多<a 
name="0460c24" id="0460c24"></a>羅三藐三菩提心。云何應住。云何降伏其心。</p><a 
name="0461a01" id="0461a01"></a><p style="text-indent: 0em; margin-left: 1em"><span class="linehead"></span>前來第一周為立菩薩行體。自下第二周為斷菩<a 
name="0461a02" id="0461a02"></a>薩行障。何者。前周之初。教菩薩起三行。涉行深者<a 
name="0461a03" id="0461a03"></a>即忘懷而捨著。發<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>近者或存能以自取。謂我能<a 
name="0461a04" id="0461a04"></a>如是住。我能如是修。我能如是降伏。我即真是菩<a 
name="0461a05" id="0461a05"></a>薩。夫有我即有住。有住即有障。無我即無住。無住<a 
name="0461a06" id="0461a06"></a>即無障。住與不住相違。我與無我正反。有我之心。<a 
name="0461a07" id="0461a07"></a>既迷無我之妙理。有住之執。亦障無住之真行也。<a 
name="0461a08" id="0461a08"></a>夫行以趣果為功。障以礙道為用。障若不斷。行無<a 
name="0461a09" id="0461a09"></a>由成。障斷行成。則菩提之果。日可登也。為此義故。<a 
name="0461a10" id="0461a10"></a>須菩提重請前章以發端。欲令如來絕彼證道之<a 
name="0461a11" id="0461a11"></a>深累。</p><a 
name="0461a12" id="0461a12"></a><p style="text-indent: 0em; margin-left: 0em"><span class="linehead"></span>佛告須菩提。善男子．善女人。發阿耨多羅三藐三菩<a 
name="0461a13" id="0461a13"></a>提心者。當生如是心。我應滅度一切眾生。滅度一切<a 
name="0461a14" id="0461a14"></a>眾生<span class="corr" title='[巳&gt;已]'>已</span>。而無有一眾生實滅度者。何以故。若菩薩有<a 
name="0461a15" id="0461a15"></a>我相人相眾生相壽者相。則非菩薩。所以者何。須菩<a 
name="0461a16" id="0461a16"></a>提。實無有法。發阿耨多羅三藐三菩提心者。</p><a 
name="0461a17" id="0461a17"></a><p style="text-indent: 0em; margin-left: 1em"><span class="linehead"></span>此答初請即斷彼行障也。何則。夫存自者不能忘<a 
name="0461a18" id="0461a18"></a>觀。存他者不能忘境。其欲自他兩滅者。莫若境觀<a 
name="0461a19" id="0461a19"></a>雙盡也。是故如來控前無度以盡境。引今無發以<a 
name="0461a20" id="0461a20"></a>盡觀。境盡故絕乎所度。觀盡故絕乎能度。所度絕<a 
name="0461a21" id="0461a21"></a>即他我滅也。能度絕即自我滅也。兩我之執既滅。<a 
name="0461a22" id="0461a22"></a>障道之累自靜。由此論之。豈有一我為菩薩。而為<a 
name="0461a23" id="0461a23"></a>發心之物乎。故曰。所以者何。實無有法發阿耨多<a 
name="0461a24" id="0461a24"></a>羅三藐三菩提心者也。須菩提既三行具請。如來<a 
name="0461b01" id="0461b01"></a>但舉一答。何也。夫發心為初。修行為次。降伏為後。<a 
name="0461b02" id="0461b02"></a>發心為顯攝道。修行為顯成就道。降伏為顯不退<a 
name="0461b03" id="0461b03"></a>道。既初無發心者。而況修行乎。況於降伏乎。</p><a 
name="0461b04" id="0461b04"></a><a 
name="0461b05" id="0461b05"></a><p><span class="juanname">金剛般若波羅蜜經註卷中</span></p>
<hr>【經文資訊】卍續藏第 24 冊 No. 0456 金剛經註疏<br>【版本記錄】CBETA 電子佛典 Rev. 1.3 (UTF8)，完成日期：2009/04/22<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3804.html?index=X24n0456" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X24n0456_002 by HTTrack Website Copier/3.x [XR&CO'2008], Tue, 03 Jun 2014 01:43:19 GMT -->
</html>
