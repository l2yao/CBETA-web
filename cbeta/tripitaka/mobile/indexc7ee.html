<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2016_018 by HTTrack Website Copier/3.x [XR&CO'2008], Mon, 02 Jun 2014 23:47:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga87f8.gif?utmac=MO-30696269-4&amp;utmn=1409815808&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48&amp;utmp=%2Fmobile%2Findex.php%3Findex%3DT48n2016_018&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index1e2e.html?index=T48n2016_017" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第48冊<br/>No.2016 宗鏡錄 (100卷)<br/>【宋 延壽集】<br/>第 18 卷</p>
	<a href="index44c4.html?index=T48n2016_019" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2016" sutra_name="宗鏡錄" sutra_juan="[卷18]">　
<a 
name="0510a06" id="0510a06"></a><a 
name="0510a07" id="0510a07"></a><a 
name="0510a08" id="0510a08"></a><p><span class="juanname">宗鏡錄卷第十八</span></p><a 
name="0510a09" id="0510a09"></a><a 
name="0510a10" id="0510a10"></a><p style="margin-left: 4em"><span class="byline">慧日永明寺主智覺禪師延壽集</span></p><a 
name="0510a11" id="0510a11"></a><p style="text-indent: 0em; margin-left: 0em"><span class="linehead"></span>夫諸佛法身。普遍眾生心。既同一心。云何有<a 
name="0510a12" id="0510a12"></a>現不現。</p><p style="text-indent: 0em; margin-left: 0em"><span class="linehead"></span>答。常現無不現時。或於一塵頓現。<a 
name="0510a13" id="0510a13"></a>無不具足。或於諸塵普現。無不周遍。一處頓<a 
name="0510a14" id="0510a14"></a>現者。如來眼睫。文殊寶冠。彌勒閣中。普賢毛<a 
name="0510a15" id="0510a15"></a>孔。淨名室裏。摩耶腹中。芥子針鋒。近塵遠<a 
name="0510a16" id="0510a16"></a>剎。各各頓現。如文殊般泥洹經云。文殊身如<a 
name="0510a17" id="0510a17"></a>紫金山等。其文殊冠毘楞伽寶之所嚴飾。有<a 
name="0510a18" id="0510a18"></a>五百種色。一一色中。日月星辰。諸天龍宮。世<a 
name="0510a19" id="0510a19"></a>間眾生所希見事。皆於中現。維摩經云。於是<a 
name="0510a20" id="0510a20"></a>長者維摩詰。現神通力。即時彼佛。遣三萬二<a 
name="0510a21" id="0510a21"></a>千師子之座。高廣嚴淨。來入維摩詰室。諸菩<a 
name="0510a22" id="0510a22"></a>薩大弟子。釋梵四天王等。昔所未見。其室廣<a 
name="0510a23" id="0510a23"></a>博。悉包容三萬二千師子之座。無所妨礙。於<a 
name="0510a24" id="0510a24"></a>毘耶離城。及閻浮提四天下。亦不迫窄。悉現<a 
name="0510a25" id="0510a25"></a>如故。華嚴經入法界品。摩耶夫人。告善財言。<a 
name="0510a26" id="0510a26"></a>善男子。爾時菩薩。從兜率天。將降神時。有十<a 
name="0510a27" id="0510a27"></a>佛剎極微塵數諸菩薩眾。乃至與眷屬俱。從<a 
name="0510a28" id="0510a28"></a>天宮下。來入我身。彼諸菩薩。於我腹中。現大<a 
name="0510a29" id="0510a29"></a>神通。遊行自在。或以三千大千世界而為一<a 
name="0510b01" id="0510b01"></a>步。乃至或以不可說不可說佛剎極微塵數<a 
name="0510b02" id="0510b02"></a>世界而為一步。又念念中。十方不可說佛剎<a 
name="0510b03" id="0510b03"></a>極微塵數世界。諸如來所。菩薩眾會。及四天<a 
name="0510b04" id="0510b04"></a>王．三十三天．須摩天．兜率陀天．化樂天．他<a 
name="0510b05" id="0510b05"></a>化自在天。乃至色界諸梵天王。俱來欲見菩<a 
name="0510b06" id="0510b06"></a>薩處胎。廣大神變。恭敬供養。聽受正法。皆入<a 
name="0510b07" id="0510b07"></a>我身。雖我腹中。悉能容受如是眾會。而身不<a 
name="0510b08" id="0510b08"></a>廣大。亦不迫窄。其諸菩薩。各見自處眾會道<a 
name="0510b09" id="0510b09"></a>場。清淨嚴飾。善男子。如此四天下閻浮提中。<a 
name="0510b10" id="0510b10"></a>菩薩受生。我為其母。三千大千世界。百億四<a 
name="0510b11" id="0510b11"></a>天下閻浮提中。悉亦如是。然我此身。本來無<a 
name="0510b12" id="0510b12"></a>二亦復非一。非一處住。非多處住。何以故。以<a 
name="0510b13" id="0510b13"></a>修菩薩大願智幻莊嚴解脫門故。如先德云。<a 
name="0510b14" id="0510b14"></a>廣大如法界。究竟若虛空。是處胎義。若如是<a 
name="0510b15" id="0510b15"></a>者。則一切眾生。皆處摩耶胎。非獨釋迦矣。何<a 
name="0510b16" id="0510b16"></a>以故。眾生心。即法界故。又若了心空。即無胎<a 
name="0510b17" id="0510b17"></a>分。如菩薩處胎經云。佛告彌勒。行空菩薩。云<a 
name="0510b18" id="0510b18"></a>何遊至十方剎土。教化眾生。彌勒白佛言。行<a 
name="0510b19" id="0510b19"></a>空菩薩。不見剎土。亦無有佛。佛自無佛。云何<a 
name="0510b20" id="0510b20"></a>有佛。地水火風識界。我人壽命。皆悉空寂。以<a 
name="0510b21" id="0510b21"></a>是之故。無有胎分。諸塵普現者。則橫該一切<a 
name="0510b22" id="0510b22"></a>處。<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>徹一切時。涉入重重。普融圓遍。古德云。<a 
name="0510b23" id="0510b23"></a>一切不思議事。於一切處。悉能普現。其唯一<a 
name="0510b24" id="0510b24"></a>毘盧清淨法身之應用耳。此法身者。即是心<a 
name="0510b25" id="0510b25"></a>也。所以言。若能諦觀心不二。方見毘盧清淨<a 
name="0510b26" id="0510b26"></a>身。一念起惡法身亦隨現。一念善心生。法身<a 
name="0510b27" id="0510b27"></a>亦隨現。名為處處互現。乃至色處現。空處現。<a 
name="0510b28" id="0510b28"></a>自在無礙。更莫遠推諸佛。唯自一念空心是。<a 
name="0510b29" id="0510b29"></a>又如海印。普印一切。華嚴經出現品云。佛子。<a 
name="0510c01" id="0510c01"></a>菩薩摩訶薩。應知如來成正覺。於一切義。無<a 
name="0510c02" id="0510c02"></a>所觀察。於法平等。無所疑惑。無二無相。無行<a 
name="0510c03" id="0510c03"></a>無止。無量無際。遠離二邊。住於中道。出過一<a 
name="0510c04" id="0510c04"></a>切文字言說。知一切眾生心念所行。根性欲<a 
name="0510c05" id="0510c05"></a>樂。煩惱染習。舉要言之。於一念中。悉知三世<a 
name="0510c06" id="0510c06"></a>一切諸法。佛子。譬如大海。普能印現四天下<a 
name="0510c07" id="0510c07"></a>中。一切眾生色身形像。是故共說以為大海。<a 
name="0510c08" id="0510c08"></a>故經中有海印三昧。疏釋云。海印三昧有十<a 
name="0510c09" id="0510c09"></a>義。根器是所現。菩薩定心是能現。無不空心。<a 
name="0510c10" id="0510c10"></a>故名三昧。一無心能現。經云。無有功用無分<a 
name="0510c11" id="0510c11"></a>別。二現無所現。經云。如光影故。三能現與所<a 
name="0510c12" id="0510c12"></a>現非一。四非異。經云。大海能現。能所異。故非<a 
name="0510c13" id="0510c13"></a>一。水外求像不可得。故非異。顯此定心。與所<a 
name="0510c14" id="0510c14"></a>現法。即性之相故。能所宛然。即相之性故。物<a 
name="0510c15" id="0510c15"></a>我無二。五無去來。現萬法於自心。彼亦不來。<a 
name="0510c16" id="0510c16"></a>羅身雲於法界。未曾暫去。六廣大。經云。普悉<a 
name="0510c17" id="0510c17"></a>包容無所拒。明三昧心。周于法界。則眾生色<a 
name="0510c18" id="0510c18"></a>心。皆定心中物。用周法界。亦不離此心。七普<a 
name="0510c19" id="0510c19"></a>現。經云。一切皆能現。又云。菩薩普印諸心<a 
name="0510c20" id="0510c20"></a>行。此與廣大異者。此約所現不簡巨細。彼約<a 
name="0510c21" id="0510c21"></a>能現。其量普周。八頓現。經云。一念現故。謂無<a 
name="0510c22" id="0510c22"></a>前。後。如印頓成。九常現。非如明鏡。有現不現<a 
name="0510c23" id="0510c23"></a>時。十非現現。如明鏡對至。方現四天之像。不<a 
name="0510c24" id="0510c24"></a>對而現。故云非現現。以不待對。是故常現該<a 
name="0510c25" id="0510c25"></a>三際也。此上海印現義。隨理事能所而分十<a 
name="0510c26" id="0510c26"></a>門。但是一真心寂照普現之義。若有不現者。<a 
name="0510c27" id="0510c27"></a>即是客塵自遮。見網自隔。非法身咎。摩訶衍<a 
name="0510c28" id="0510c28"></a>論云。諸佛如來。法身平等。自然遍一切處。無<a 
name="0510c29" id="0510c29"></a>有作意。但依眾生心現。眾生心者。猶如於鏡。<a 
name="0511a01" id="0511a01"></a>鏡若有垢。色像不現。如是眾生心若有垢。法<a 
name="0511a02" id="0511a02"></a>身不現。其猶日月麗天。盲者不<span class="gaiji">&#x89A9;<!--gaiji,睹,1[者*見],2&#x89A9;,3--></span>。雷霆震地。<a 
name="0511a03" id="0511a03"></a>聾者不聞。道契則<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>。不在身近故。福人出世。<a 
name="0511a04" id="0511a04"></a>則琳瑯現矣。薄福者出。則荊棘生焉。皆由自<a 
name="0511a05" id="0511a05"></a>心。有現不現。若直了心性之人。悉皆平等顯<a 
name="0511a06" id="0511a06"></a>現。如洛浦和尚神劍歌云。君子得之忘彼此。<a 
name="0511a07" id="0511a07"></a>小人得之自輕生。他家不用我家劍。世上高<a 
name="0511a08" id="0511a08"></a>低早晚平。所以眾生。不得了然明現。皆滯有<a 
name="0511a09" id="0511a09"></a>迷真。滯真迷中。滯中迷性。成三種緣集。所以<a 
name="0511a10" id="0511a10"></a>成障。如天台淨名疏云。眾生氣類。無量無邊。<a 
name="0511a11" id="0511a11"></a>元其正要。不出三種緣集氣類。一有為緣集<a 
name="0511a12" id="0511a12"></a>之類者。即是界內染淨國土。悉迷真滯有而<a 
name="0511a13" id="0511a13"></a>起結業。稟分段生死。皆是有為緣集眾生之<a 
name="0511a14" id="0511a14"></a>類。二無為緣集之類者。即是界外有餘國土。<a 
name="0511a15" id="0511a15"></a>及果報土。乃至下品。中品。常寂光土。此三土<a 
name="0511a16" id="0511a16"></a>眾生。迷中道佛性。滯真空無為。緣無為。起諸<a 
name="0511a17" id="0511a17"></a>結業。受變易生死。是無為緣集眾生之類。三。<a 
name="0511a18" id="0511a18"></a>自體法界緣集者。即菩薩迷自體起。如宗門<a 
name="0511a19" id="0511a19"></a>中云。已見不忘。今室外折伏界內有為緣集<a 
name="0511a20" id="0511a20"></a>眾生。次弟子一品。折伏無為緣集眾生。後菩<a 
name="0511a21" id="0511a21"></a>薩一品。即是折伏自體法界緣集眾生。</p><p style="text-indent: 0em; margin-left: 0em"><span class="linehead"></span>問。無<a 
name="0511a22" id="0511a22"></a>為緣集。與自體緣集。為同為異。</p><p style="text-indent: 0em; margin-left: 0em"><span class="linehead"></span>答。名雖有別。<a 
name="0511a23" id="0511a23"></a>惑體不殊。二乘迷自體。起無為。生計著。著無<a 
name="0511a24" id="0511a24"></a>為。故正受無為緣集名。菩薩亦迷自體。起無為<a 
name="0511a25" id="0511a25"></a>緣集。而菩薩觀。破無為著。無為緣集未盡。此<a 
name="0511a26" id="0511a26"></a>惑附體。別受自體緣集之名。如凡夫迷真。起<a 
name="0511a27" id="0511a27"></a>有為緣集。學人見真。斷見思。思惟不盡。猶於<a 
name="0511a28" id="0511a28"></a>真理有貪恚色。染無色之名。</p><p style="text-indent: 0em; margin-left: 0em"><span class="linehead"></span>問。學人有為緣<a 
name="0511a29" id="0511a29"></a>集不盡。見真。猶有惑。不約真。名自體緣集。菩<a 
name="0511b01" id="0511b01"></a>薩無為緣集不盡。見真。何得別受自體緣集<a 
name="0511b02" id="0511b02"></a>之名。</p><p style="text-indent: 0em; margin-left: 0em"><span class="linehead"></span>答。二乘見真。但是空理。空理非法身。不<a 
name="0511b03" id="0511b03"></a>得立自體之名。菩薩見真。實是法身。法身常<a 
name="0511b04" id="0511b04"></a>在。故得別立自體緣集名也。菩薩或未知。未<a 
name="0511b05" id="0511b05"></a>知故須折伏也。是故三種緣集不亡。所以法<a 
name="0511b06" id="0511b06"></a>身不現。又遠大師云。緣集義者。統唯一種。或<a 
name="0511b07" id="0511b07"></a>分為二。約真妄開。一妄緣集。三界虛妄。唯一<a 
name="0511b08" id="0511b08"></a>心作。如夢所見。但是妄心解。二真緣集。一切<a 
name="0511b09" id="0511b09"></a>諸法。皆真心起。如夢所見。皆報心作。或約心<a 
name="0511b10" id="0511b10"></a>識說三。一就事緣集。從其事識。起一切法。二<a 
name="0511b11" id="0511b11"></a>妄緣集。從其妄緣。起一切法。三真緣集。真識<a 
name="0511b12" id="0511b12"></a>體中。具過一切恒沙性德。互相集成。故言緣<a 
name="0511b13" id="0511b13"></a>集。又從真識。起一切法。故經說言。若無如來<a 
name="0511b14" id="0511b14"></a>藏識。七識不住。不得厭苦。樂求涅槃。由如來<a 
name="0511b15" id="0511b15"></a>藏。故起諸法。又就有為無為說三。即一有為<a 
name="0511b16" id="0511b16"></a>緣集。二無為緣集。三具二緣集。</p><p style="text-indent: 0em; margin-left: 0em"><span class="linehead"></span>問。直了此<a 
name="0511b17" id="0511b17"></a>心是佛。更用八相成道不。</p><p style="text-indent: 0em; margin-left: 0em"><span class="linehead"></span>答。若了此心。即<a 
name="0511b18" id="0511b18"></a>是天真佛。不說成與不成。若說成佛。是助語。<a 
name="0511b19" id="0511b19"></a>亦是增語。圓覺經云。一切如來。妙圓覺心。本<a 
name="0511b20" id="0511b20"></a>無菩提。及與涅槃。亦無成佛。及不成佛。無妄<a 
name="0511b21" id="0511b21"></a>輪迴。及非輪迴等。釋曰。本無菩提。及與涅槃<a 
name="0511b22" id="0511b22"></a>者。此是二轉依號。亦是住觀語。轉煩惱。故立<a 
name="0511b23" id="0511b23"></a>菩提之號。轉生死。故得涅槃之名。若了煩惱<a 
name="0511b24" id="0511b24"></a>性空。生死本寂。既無所轉之相。亦無能轉之<a 
name="0511b25" id="0511b25"></a>名。無不成佛者。無妄輪迴。亦無成佛者。無非<a 
name="0511b26" id="0511b26"></a>輪迴。唯妙圓覺心。更無所有。如今只恐。不得<a 
name="0511b27" id="0511b27"></a>宗鏡之光。若得其光。則自然入圓覺門。普照<a 
name="0511b28" id="0511b28"></a>法界。所以先德云。飛錫若登故國路。莫愁天<a 
name="0511b29" id="0511b29"></a>下不聞聲。龐居士頌云。十方來一會。各自學<a 
name="0511c01" id="0511c01"></a>無為。此是選佛處。心通及第歸。如是則自然<a 
name="0511c02" id="0511c02"></a>應念登科。隨處及第。何須受記。而待揚名者<a 
name="0511c03" id="0511c03"></a>乎。如昔人歌云。不坐禪。不持律。妙覺心珠白<a 
name="0511c04" id="0511c04"></a>如日。當體虛玄一物無。阿誰承受燃燈佛。</p><a 
name="0511c05" id="0511c05"></a><p style="text-indent: 0em; margin-left: 0em"><span class="linehead"></span>問。眾生業果。種子現行。積劫所熏。猶如膠漆。<a 
name="0511c06" id="0511c06"></a>云何但了一心。頓斷成佛。</p><p style="text-indent: 0em; margin-left: 0em"><span class="linehead"></span>答。若執心境是<a 
name="0511c07" id="0511c07"></a>實。人法不空。徒經萬劫修行。終不證於道果。<a 
name="0511c08" id="0511c08"></a>若頓了無我。深達物虛。則能所俱消。有何不<a 
name="0511c09" id="0511c09"></a>證。猶微塵揚於猛吹。輕舸隨於迅流。只恐不<a 
name="0511c10" id="0511c10"></a>信一心。自生艱阻。若入宗鏡。何往不從。且如<a 
name="0511c11" id="0511c11"></a>勇施菩薩。因犯婬欲。尚悟無生。性比丘尼。無<a 
name="0511c12" id="0511c12"></a>心修行。亦證道果。何況信解一乘之法。諦了<a 
name="0511c13" id="0511c13"></a>自心。而無剋證乎。或有疑云。豈不斷煩惱耶。<a 
name="0511c14" id="0511c14"></a>解云。但諦觀殺盜婬妄。從一心上起。當處便<a 
name="0511c15" id="0511c15"></a>寂。何須更斷。是以但了一心。自然萬境如幻。<a 
name="0511c16" id="0511c16"></a>何者。以一切諸法。皆從心幻生。心既無形。法<a 
name="0511c17" id="0511c17"></a>何有相。所以高城和尚歌云。說教本窮無相<a 
name="0511c18" id="0511c18"></a>理。廣讀元來不識心。識取心。了取境。識心了<a 
name="0511c19" id="0511c19"></a>境禪河靜。若能了境便識心。萬法都如闥婆<a 
name="0511c20" id="0511c20"></a>影。性比丘尼。即摩登伽。首楞嚴經云。佛告阿<a 
name="0511c21" id="0511c21"></a>難。摩登伽。彼尚婬女。無心修行。神力冥資。速<a 
name="0511c22" id="0511c22"></a>證無學。云何汝等在會聲聞求最上乘。決定<a 
name="0511c23" id="0511c23"></a>成佛。譬如以塵揚于順風。有何艱險。淨業障<a 
name="0511c24" id="0511c24"></a>經云。爾時有一比丘。名無垢光。入毘舍離城。<a 
name="0511c25" id="0511c25"></a>次第乞食。以不知故。入婬女家。時無垢光。入<a 
name="0511c26" id="0511c26"></a>其家已。是時婬女。起染污心。作是思惟。我今<a 
name="0511c27" id="0511c27"></a>必死。當與此比丘共行欲法。若不從我。我將<a 
name="0511c28" id="0511c28"></a>殞命。作是念已。即便閉門。語比丘言。願與尊<a 
name="0511c29" id="0511c29"></a>者。共行欲事。若不從我。我當必死。時無垢光。<a 
name="0512a01" id="0512a01"></a>語婬女言。且止。大姊。我今不應犯如此事。所<a 
name="0512a02" id="0512a02"></a>以者何。佛所制戒。我應奉行。寧捨身命。不毀<a 
name="0512a03" id="0512a03"></a>此戒。爾時婬女。復更思惟。我今當以<span class="gaiji">&#x546A;<!--gaiji,咒,1[口*兄],2&#x546A;,3--></span>術藥<a 
name="0512a04" id="0512a04"></a>草。令此比丘共為欲事。語比丘言。我今不能<a 
name="0512a05" id="0512a05"></a>令汝退轉。毀犯禁戒。但當受我所施之食。即<a 
name="0512a06" id="0512a06"></a>入舍內。便<span class="gaiji">&#x546A;<!--gaiji,咒,1[口*兄],2&#x546A;,3--></span>其食。投比丘<span class="gaiji">&#x9262;<!--gaiji,缽,1[金*本],2&#x9262;,3--></span>。<span class="gaiji">&#x546A;<!--gaiji,咒,1[口*兄],2&#x546A;,3--></span>術力故。令此<a 
name="0512a07" id="0512a07"></a>比丘便失正念。起於欲心。展轉增盛。爾時婬<a 
name="0512a08" id="0512a08"></a>女。見此比丘。顏色變異。即前牽手。共為欲事。<a 
name="0512a09" id="0512a09"></a>是時比丘。與彼婬女共相愛樂。行婬欲已。持<a 
name="0512a10" id="0512a10"></a>所乞食。還詣精舍。到精舍已。生大憂悔。舉體<a 
name="0512a11" id="0512a11"></a>煩熱。咄哉。何為破大戒身。我今不應受他信<a 
name="0512a12" id="0512a12"></a>施。我今則是破戒之人。當墮地獄。時無垢光。<a 
name="0512a13" id="0512a13"></a>向諸比丘同梵行者。說如是言。我今破戒。非<a 
name="0512a14" id="0512a14"></a>是沙門。必趣地獄。時諸比丘。問無垢光。有何<a 
name="0512a15" id="0512a15"></a>因緣而破此戒。時無垢光。具說上事。時諸同<a 
name="0512a16" id="0512a16"></a>學。語無垢光。仁者。當知。此有菩薩摩訶薩。名<a 
name="0512a17" id="0512a17"></a>文殊師利。得無生法忍。善能除滅破戒之罪。<a 
name="0512a18" id="0512a18"></a>亦令眾生離諸蓋纏。我今與汝。共詣文殊師<a 
name="0512a19" id="0512a19"></a>利菩薩摩訶薩所。除汝憂悔。時無垢光。猶故<a 
name="0512a20" id="0512a20"></a>未食。與諸比丘。詣文殊師利法王子所。到已<a 
name="0512a21" id="0512a21"></a>問訊。供養恭敬。即以上事。具白文殊師利。文<a 
name="0512a22" id="0512a22"></a>殊師利語無垢光。汝今且食。食已。當共詣如<a 
name="0512a23" id="0512a23"></a>來所。問如來此事。如佛所說。當共受持。比丘<a 
name="0512a24" id="0512a24"></a>食已。與文殊師利。共詣佛所。到已。頂禮佛足。<a 
name="0512a25" id="0512a25"></a><span class="gaiji">&#x5374;<!--gaiji,卻,1[去*ㄗ],2&#x5374;,3--></span>坐一面。爾時無垢光比丘。心懷恐懼。不敢<a 
name="0512a26" id="0512a26"></a>問佛。於是文殊師利。即從座起。整衣服。偏袒<a 
name="0512a27" id="0512a27"></a>右肩。右膝著地。合掌向佛。即以上事。具白世<a 
name="0512a28" id="0512a28"></a>尊。爾時世尊告無垢光。汝實爾不。答言。實爾。<a 
name="0512a29" id="0512a29"></a>佛告比丘。汝本有心。欲犯婬不。答言。不也。佛<a 
name="0512b01" id="0512b01"></a>告比丘。汝本無心。云何而犯。比丘答言。我於<a 
name="0512b02" id="0512b02"></a>後時。乃生欲心。如是比丘。心犯欲耶。答言。如<a 
name="0512b03" id="0512b03"></a>是。佛告比丘。我常不言。心垢故眾生垢。心淨<a 
name="0512b04" id="0512b04"></a>故眾生淨耶。答言。如是。佛告比丘。於意云何。<a 
name="0512b05" id="0512b05"></a>汝曾夢中受欲之時。心覺知不。答言。覺知。佛<a 
name="0512b06" id="0512b06"></a>告比丘。汝向犯欲。豈非由心而覺知耶。答言。<a 
name="0512b07" id="0512b07"></a>如是。若如是者。比丘悟夢犯欲。有何差別。比<a 
name="0512b08" id="0512b08"></a>丘答言。悟夢犯欲。無差別也。佛言。於意云何。<a 
name="0512b09" id="0512b09"></a>我先不言。一切諸法皆如夢耶。答言。如是。佛<a 
name="0512b10" id="0512b10"></a>言。於意云何。如夢諸法。是真實耶。答言。不也。<a 
name="0512b11" id="0512b11"></a>佛告比丘。於意云何。悟夢二心。俱是真實耶。<a 
name="0512b12" id="0512b12"></a>不也。世尊。佛告比丘。若非真實。是有法也。不<a 
name="0512b13" id="0512b13"></a>也。世尊。佛告比丘。於意云何。無所有法。為有<a 
name="0512b14" id="0512b14"></a>生不。不也世尊。佛告比丘。若法無生。有滅。有<a 
name="0512b15" id="0512b15"></a>縛。有解脫耶。不也。世尊。佛告比丘。於意云<a 
name="0512b16" id="0512b16"></a>何。無生之法。尚無所有。而當有墮三惡道耶。<a 
name="0512b17" id="0512b17"></a>佛告比丘。一切諸法。本性清淨。然諸凡夫。愚<a 
name="0512b18" id="0512b18"></a>小無智。於無有法。不知如故。妄生分別。以分<a 
name="0512b19" id="0512b19"></a>別故。墮三惡道。復告比丘。諸法無實。而現種<a 
name="0512b20" id="0512b20"></a>種所應作事。為著貪欲嗔恚愚癡凡夫等故。<a 
name="0512b21" id="0512b21"></a>分別諸法。不知如故。非是真實。復告比丘。諸<a 
name="0512b22" id="0512b22"></a>法虛誑。如野馬故。諸法如夢。本性自在。逮清<a 
name="0512b23" id="0512b23"></a>淨故。諸法究竟。如水中月。泡沫等故。諸法寂<a 
name="0512b24" id="0512b24"></a>靜。無老病死諸過患故。諸法無取。非是色法。<a 
name="0512b25" id="0512b25"></a>不可見故。諸法無聚。如虛空故。諸法無性。過<a 
name="0512b26" id="0512b26"></a>諸性故。諸法甚深。過虛妄故。諸法廣大。無處<a 
name="0512b27" id="0512b27"></a>所故。法無所作。究竟寂故。法無所依。境界<a 
name="0512b28" id="0512b28"></a>空故。法無根本。畢竟空故。法離蓋纏。煩惱結<a 
name="0512b29" id="0512b29"></a>使不可得故。法離熾然。性不生故。乃至爾時<a 
name="0512c01" id="0512c01"></a>無垢光。聞說是法。心懷<span class="corr" title='[觀&gt;歡]'>歡</span>喜。悲喜交集。雨淚。<a 
name="0512c02" id="0512c02"></a>叉手合掌。一心觀佛。即說偈言。快哉世尊大<a 
name="0512c03" id="0512c03"></a>功德。諸天世人所歸仰。善覺一切勝妙法。稽<a 
name="0512c04" id="0512c04"></a>首能斷諸苦行。又佛告文殊。過去有佛。號無<a 
name="0512c05" id="0512c05"></a>垢光。時有比丘。名曰勇施。入難勝城。次行乞<a 
name="0512c06" id="0512c06"></a>食。到長者舍。其家有女。容貌端正。見勇施已。<a 
name="0512c07" id="0512c07"></a>生愛染心。乃至因託病。延請勇施說法。其後<a 
name="0512c08" id="0512c08"></a>勇施。數到其家。轉相親厚。數相見故。便失正<a 
name="0512c09" id="0512c09"></a>念而生欲心。即與彼女。共行婬法。心遂耽著。<a 
name="0512c10" id="0512c10"></a>往來頻數。時彼女夫。見此比丘往來頻數。心<a 
name="0512c11" id="0512c11"></a>生疑恚。即設方便。欲斷其命。勇施比丘。聞是<a 
name="0512c12" id="0512c12"></a>事已。即以毒藥。持與彼女。而語之言。若必念<a 
name="0512c13" id="0512c13"></a>我。可持此藥以殺汝夫。時長者女。即以毒藥<a 
name="0512c14" id="0512c14"></a>和著食中。<span class="gaiji">&#x52C5;<!--gaiji,敕,1[束*力],2&#x52C5;,3--></span>其婢使。持此飯食以飯我夫。夫<a 
name="0512c15" id="0512c15"></a>食飯已。即便命終。爾時勇施。聞彼命終。心生<a 
name="0512c16" id="0512c16"></a>大悔。作是思惟。今我所作。是大重惡。何名比<a 
name="0512c17" id="0512c17"></a>丘。受行婬法。又斷人命。我今如是。當何所歸。<a 
name="0512c18" id="0512c18"></a>生大憂惱。我若命終。當墮惡道。誰能免我如<a 
name="0512c19" id="0512c19"></a>是之苦。以是事故。從一精舍。至一精舍。惶怖<a 
name="0512c20" id="0512c20"></a>馳走。衣服落地。作如是言。咄哉怪哉。我今即<a 
name="0512c21" id="0512c21"></a>是地獄眾生。時有精舍。名曰醯無。中有菩薩。<a 
name="0512c22" id="0512c22"></a>名曰鼻掬多羅。勇施比丘。即入其房。舉身投<a 
name="0512c23" id="0512c23"></a>地。時彼菩薩。問勇施言。何為以身。自投於地。<a 
name="0512c24" id="0512c24"></a>答言。大德。我今即是地獄眾生。又復問言。誰<a 
name="0512c25" id="0512c25"></a>乃令汝為地獄人。勇施答言。我作大罪犯於<a 
name="0512c26" id="0512c26"></a>婬戒。又斷人命。時彼菩薩。語勇施言。比丘莫<a 
name="0512c27" id="0512c27"></a>怖。我今力能施汝無畏。爾時勇施。聞彼菩薩<a 
name="0512c28" id="0512c28"></a>施無畏聲。心生歡喜。踊躍無量。爾時鼻掬多<a 
name="0512c29" id="0512c29"></a>羅菩薩。即時從地接起勇施。牽其右手。將至<a 
name="0513a01" id="0513a01"></a>異處。坐林樹中。時鼻掬多羅菩薩。即時入於<a 
name="0513a02" id="0513a02"></a>諸佛境界。大乘妙門。如來寶印三昧。入三昧<a 
name="0513a03" id="0513a03"></a>已。即於身上出無量佛。身。皆金色。三十二相。<a 
name="0513a04" id="0513a04"></a>遍林樹間。爾時諸佛。即時同聲。說是偈言。諸<a 
name="0513a05" id="0513a05"></a>法同鏡像。亦如水中月。凡夫愚惑心。分別癡<a 
name="0513a06" id="0513a06"></a>恚愛。乃至諸法常無相。寂靜無根本。無邊不<a 
name="0513a07" id="0513a07"></a>可取。欲性亦如是。爾時林中。二萬天子。詣鼻<a 
name="0513a08" id="0513a08"></a>掬多羅菩薩。來聽法者。聞說是偈。即得無生<a 
name="0513a09" id="0513a09"></a>法忍。</p><p style="text-indent: 0em; margin-left: 0em"><span class="linehead"></span>問。妙圓覺心。既無所有。云何教中。說<a 
name="0513a10" id="0513a10"></a>諸佛成等正覺。出現世間等事。</p><p style="text-indent: 0em; margin-left: 0em"><span class="linehead"></span>答。一是機<a 
name="0513a11" id="0513a11"></a>熟眾生。自心感現。二是菩薩因地本願。然諸<a 
name="0513a12" id="0513a12"></a>佛境界。廣大無邊。非情識所知。唯見性能了。<a 
name="0513a13" id="0513a13"></a>故華嚴經云。佛子。菩薩摩訶薩。應云何知如<a 
name="0513a14" id="0513a14"></a>來應正等覺境界。佛子。菩薩摩訶薩。以無障<a 
name="0513a15" id="0513a15"></a>無礙智慧。知一切世間境界。是如來境界。知<a 
name="0513a16" id="0513a16"></a>一切三世境界。一切剎境界。一切法境界。一<a 
name="0513a17" id="0513a17"></a>切眾生境界。真如無差別境界。法界無障礙<a 
name="0513a18" id="0513a18"></a>境界。實際無邊際境界。虛空無分量境界。無<a 
name="0513a19" id="0513a19"></a>境界境界。是如來境界。佛子。如一切世間境<a 
name="0513a20" id="0513a20"></a>界無量。如來境界亦無量。如一切三世境界<a 
name="0513a21" id="0513a21"></a>無量。如來境界亦無量。乃至如無境界。境界<a 
name="0513a22" id="0513a22"></a>無量。如來境界亦無量。如無境界境界。一切<a 
name="0513a23" id="0513a23"></a>處無有。如來境界亦如是。一切處無有。佛子。<a 
name="0513a24" id="0513a24"></a>菩薩摩訶薩。應知心境界。是如來境界。如心<a 
name="0513a25" id="0513a25"></a>境界。無量無邊。無縛無脫。如來境界。亦無量<a 
name="0513a26" id="0513a26"></a>無邊。無縛無脫。何以故。以如是如是。思惟分<a 
name="0513a27" id="0513a27"></a>別。如是如是。無量顯現。故知凡聖無際。心境<a 
name="0513a28" id="0513a28"></a>一原。真無性而即相發明。相無體而因真建<a 
name="0513a29" id="0513a29"></a>立。故云智身寥廓。總萬像以成體。萬像無形。<a 
name="0513b01" id="0513b01"></a>以智身而齊體。又若論化現門中。此是諸佛<a 
name="0513b02" id="0513b02"></a>因地悲願之力。令機熟眾生自心感現。眾生<a 
name="0513b03" id="0513b03"></a>心中諸佛。應現無窮。諸佛心內眾生。機緣不<a 
name="0513b04" id="0513b04"></a>盡。所以法身無像。遇感成形。妙應無方。應念<a 
name="0513b05" id="0513b05"></a>垂跡。由了平等。赴眾望。而猶若摩尼。為達無<a 
name="0513b06" id="0513b06"></a>私。任群機。而如同天鼓。古頌云。佛是眾生心<a 
name="0513b07" id="0513b07"></a>裏佛。隨自根堪無異物。欲知一切諸佛原。悟<a 
name="0513b08" id="0513b08"></a>自無明本是佛。如佛地經云。隨諸眾生所樂。<a 
name="0513b09" id="0513b09"></a>示現。平等法性。圓滿成故。論釋云。隨諸有情<a 
name="0513b10" id="0513b10"></a>樂見如來色身差別。如來示現如是色身。如<a 
name="0513b11" id="0513b11"></a>來雖居無戲論位。由平等智增上力故。大圓<a 
name="0513b12" id="0513b12"></a>鏡智相應淨識。現<span class="gaiji">&#x7460;<!--gaiji,琉,1[王*留],2&#x7460;,3--></span>璃等微妙色身。令諸有<a 
name="0513b13" id="0513b13"></a>情善根成熟。自心變似如是身相。謂自心外。<a 
name="0513b14" id="0513b14"></a>見如來身。如契經言。由諸如來慈善根力。有<a 
name="0513b15" id="0513b15"></a>所示現。令天人等自心變異。見如來身如金<a 
name="0513b16" id="0513b16"></a>色等。又如經言。若所應化無量有情。宜見<span class="gaiji">&#x7460;<!--gaiji,琉,1[王*留],2&#x7460;,3--></span><a 
name="0513b17" id="0513b17"></a>璃末尼寶色。如來即能無礙示現種種<span class="gaiji">&#x7460;<!--gaiji,琉,1[王*留],2&#x7460;,3--></span>璃<a 
name="0513b18" id="0513b18"></a>末尼寶色。令彼自心亦如是變。乃至廣說。如<a 
name="0513b19" id="0513b19"></a>是示現。一切如來。形相平等。如是平等。即是<a 
name="0513b20" id="0513b20"></a>法性。是故說名平等法性。謂諸如來。隨同所<a 
name="0513b21" id="0513b21"></a>化有情樂見色身形相。即各示現同處同時。<a 
name="0513b22" id="0513b22"></a>異類形相。令彼自心如是變現。作利樂事。如<a 
name="0513b23" id="0513b23"></a>諸有情。阿賴耶識共相種熟。各各變現世界<a 
name="0513b24" id="0513b24"></a>等相。同處相似。不相妨礙。此亦如是。如色身<a 
name="0513b25" id="0513b25"></a>相。餘事亦爾。由此示現。如前修習圓滿成故。<a 
name="0513b26" id="0513b26"></a>平等性智。圓滿成就。度一切諸佛境界。智嚴經<a 
name="0513b27" id="0513b27"></a>云。文殊師利問。無生無滅。其相云何。佛答。不<a 
name="0513b28" id="0513b28"></a>生不滅。即是如來。文殊師利。譬如大地。<span class="gaiji">&#x7460;<!--gaiji,琉,1[王*留],2&#x7460;,3--></span>璃<a 
name="0513b29" id="0513b29"></a>所成。帝釋毘闍延宮殿供具等。影現其中。閻<a 
name="0513c01" id="0513c01"></a>浮提人。見<span class="gaiji">&#x7460;<!--gaiji,琉,1[王*留],2&#x7460;,3--></span>璃地諸宮殿影。合掌供養。燒香<a 
name="0513c02" id="0513c02"></a>散華。願我得生如是宮殿。我當遊戲如帝釋<a 
name="0513c03" id="0513c03"></a>等。彼諸眾生。不知此地是宮殿影。乃布施持<a 
name="0513c04" id="0513c04"></a>戒。修諸功德。為得如是宮殿果報。文殊師利。<a 
name="0513c05" id="0513c05"></a>如此宮殿。實無生滅。以地淨故。影現其中。彼<a 
name="0513c06" id="0513c06"></a>宮殿影。亦有亦無。不生不滅。文殊師利。眾生<a 
name="0513c07" id="0513c07"></a>見佛。亦復如是。以其心淨。故見佛身。佛身無<a 
name="0513c08" id="0513c08"></a>為。不生不滅。不起不盡。非色非非色。不可見。<a 
name="0513c09" id="0513c09"></a>非不可見。非世間非非世間。非心非非心。以<a 
name="0513c10" id="0513c10"></a>眾生心淨。見如來身。散華燒香。種種供養。願<a 
name="0513c11" id="0513c11"></a>我當得如是色身。布施持戒。作諸功德。為得<a 
name="0513c12" id="0513c12"></a>如來微妙身故。如是文殊師利。如來神力。出<a 
name="0513c13" id="0513c13"></a>現世間。令諸眾生。得大利益。如影如像。隨眾<a 
name="0513c14" id="0513c14"></a>生見。又說如日光無心普照喻。摩尼無心雨<a 
name="0513c15" id="0513c15"></a>寶喻。谷響無實喻等。其<span class="gaiji">&#x7460;<!--gaiji,琉,1[王*留],2&#x7460;,3--></span>璃地等喻眾生心。<a 
name="0513c16" id="0513c16"></a>影喻佛身。又華嚴有摩尼隨映喻。摩尼現色。<a 
name="0513c17" id="0513c17"></a>喻自受用身。有其本色。但無青黃等異。青黃<a 
name="0513c18" id="0513c18"></a>等異。隨機映生。又若以虛空喻佛身。即法性<a 
name="0513c19" id="0513c19"></a>身。以虛空無相故。不隨方隅而有增減。以法<a 
name="0513c20" id="0513c20"></a>身無形故。非依報化而現精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>。如華嚴十定<a 
name="0513c21" id="0513c21"></a>品云。佛子。譬如虛空。於蟲所食芥子孔中。亦<a 
name="0513c22" id="0513c22"></a>不減小。於無數世界中。亦不增廣。其諸佛身。<a 
name="0513c23" id="0513c23"></a>亦復如是。見大之時。亦無所增。見小之時。亦<a 
name="0513c24" id="0513c24"></a>無所減。如上諸況皆喻見佛。然於鏡像喻最<a 
name="0513c25" id="0513c25"></a>親。如質來對鏡。鏡中見像。像是質像。機感對<a 
name="0513c26" id="0513c26"></a>剎。剎中見佛。佛是心佛。故華嚴經云。化佛從<a 
name="0513c27" id="0513c27"></a>敬心起。又諸喻大意。皆以體無生滅。不礙生<a 
name="0513c28" id="0513c28"></a>滅。如非色約體。非不色約用。則法報一際。體<a 
name="0513c29" id="0513c29"></a>用無差。俱會無生。同歸宗鏡。又若以色聲取。<a 
name="0514a01" id="0514a01"></a>是行邪道。若離色聲取。未免斷無。古釋云。如<a 
name="0514a02" id="0514a02"></a>華嚴偈云。色身非是佛。音聲亦復然。亦不離<a 
name="0514a03" id="0514a03"></a>色聲。見佛神通力。若依權教。本影四句。體用<a 
name="0514a04" id="0514a04"></a>皆分。若依此宗。四句皆用。知一切法。即心自<a 
name="0514a05" id="0514a05"></a>性故。本質影像。亦是自心。橫<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>等一切諸法。<a 
name="0514a06" id="0514a06"></a>不出心性故。如般若中。了色是般若。具歷諸<a 
name="0514a07" id="0514a07"></a>法。且初歷五蘊云。了色是般若。一切法趣色。<a 
name="0514a08" id="0514a08"></a>色尚不可得。云何當有趣非趣。如是具歷諸<a 
name="0514a09" id="0514a09"></a>法皆然。般若意。似當諸法之性。不異色性。故<a 
name="0514a10" id="0514a10"></a>皆趣色。色不可得。當法性空。既無所趣。安有<a 
name="0514a11" id="0514a11"></a>能趣。若智者意。一切法趣色。假觀。色尚不可<a 
name="0514a12" id="0514a12"></a>得。空觀。云何當有趣非趣。即中道觀。今但要<a 
name="0514a13" id="0514a13"></a>初句。以取色性為諸法依。以性普收。故皆趣<a 
name="0514a14" id="0514a14"></a>色。則一色中。具一切法。是無礙之意故。隨一<a 
name="0514a15" id="0514a15"></a>法。皆收法界故。若能如是解者。則凡有見聞<a 
name="0514a16" id="0514a16"></a>一切境界。無非是佛出世。如大集經云。爾時<a 
name="0514a17" id="0514a17"></a>眾中有一菩薩。名曰慧聚。白佛言。世尊。生老<a 
name="0514a18" id="0514a18"></a>病死出於世者。即是佛出。無明愛出。即是佛<a 
name="0514a19" id="0514a19"></a>出。貪恚癡出。即是佛出。一切疑網煩惱出者。<a 
name="0514a20" id="0514a20"></a>即是佛出。何以故。若如是等法不出世者。佛<a 
name="0514a21" id="0514a21"></a>以何緣出現於世。佛言。善哉善哉。善男子。實<a 
name="0514a22" id="0514a22"></a>如所言。爾時海慧菩薩言。世尊。若有不見如<a 
name="0514a23" id="0514a23"></a>是等法。是時如來。為出於世。不出於世。善男<a 
name="0514a24" id="0514a24"></a>子。菩薩初發菩提心時。真實不知如是等法。<a 
name="0514a25" id="0514a25"></a>是故我為而宣說之。善男子。菩薩有四種。一<a 
name="0514a26" id="0514a26"></a>者初發菩提之心。二者修行菩提之道。三者<a 
name="0514a27" id="0514a27"></a>堅固不退菩提。四者一生當補佛處。發心菩<a 
name="0514a28" id="0514a28"></a>薩。見佛色相。見已。即發菩提之心。修行菩薩。<a 
name="0514a29" id="0514a29"></a>見佛具足一切善法。見已。即發菩提之心。不<a 
name="0514b01" id="0514b01"></a>退菩薩。見如來身。及一切法。皆悉平等。一生<a 
name="0514b02" id="0514b02"></a>菩薩。不見如來所有功德。及一切法。何以故。<a 
name="0514b03" id="0514b03"></a>所得慧眼。了了淨故。斷二見故。淨智慧故。若<a 
name="0514b04" id="0514b04"></a>不見淨。不見不淨。不見非淨非不淨。是人即<a 
name="0514b05" id="0514b05"></a>能明見如來。又古德釋台教止觀云。只達一<a 
name="0514b06" id="0514b06"></a>念自心是法界。十方諸佛。與一切眾生。同一<a 
name="0514b07" id="0514b07"></a>無住。本一法界。為身為土。無彼無此。無根無<a 
name="0514b08" id="0514b08"></a>住處。無修不修。無證不證。無凡無聖。但眾<a 
name="0514b09" id="0514b09"></a>生自謂妄想纏縛為凡。為不修。為不證。謂佛<a 
name="0514b10" id="0514b10"></a>為聖。為修。為證。修證凡聖。在眾生自強立之。<a 
name="0514b11" id="0514b11"></a>佛位中都無此名也。諸佛所見。一切眾生凡<a 
name="0514b12" id="0514b12"></a>聖身。是佛法身。一切國土。是佛國土。一切法。<a 
name="0514b13" id="0514b13"></a>是佛法。一切心。是一心。極十方三際推求無<a 
name="0514b14" id="0514b14"></a>纖毫許。若色若心。不是佛理。智境。朗然。周遍<a 
name="0514b15" id="0514b15"></a>法界。嘗無一事。澹然身心。無所施為。佛心既<a 
name="0514b16" id="0514b16"></a>然。我學佛智。如佛用心。即止觀明靜也。佛現。<a 
name="0514b17" id="0514b17"></a>即我心現。現與不現。只是自心鏡上影像耳。</p><a 
name="0514b18" id="0514b18"></a><p style="text-indent: 0em; margin-left: 0em"><span class="linehead"></span>問。豈都無外佛可見耶。</p><p style="text-indent: 0em; margin-left: 0em"><span class="linehead"></span>答。自他不二。但如來<a 
name="0514b19" id="0514b19"></a>有同體大悲。眾生有熏習之力。扣擊同體智<a 
name="0514b20" id="0514b20"></a>鏡。隨此心上。感見相好。鏡中之像。然不離鏡。<a 
name="0514b21" id="0514b21"></a>而非即鏡。隨照好醜。感者千差。相亦萬品。或<a 
name="0514b22" id="0514b22"></a>機地深厚。或佛身長千萬由旬。壽命無量阿<a 
name="0514b23" id="0514b23"></a>僧祇劫。以恒河沙世界微塵佛剎為淨妙國<a 
name="0514b24" id="0514b24"></a>土。說無量無邊不可說不可說法門。或人天<a 
name="0514b25" id="0514b25"></a>報殊。示現八相。一期利益。不過數百年間。如<a 
name="0514b26" id="0514b26"></a>空雲水月。恍惚而生。斯皆由感者一念之心。<a 
name="0514b27" id="0514b27"></a>謂佛色身來應。佛實無來去之勞。無有形之<a 
name="0514b28" id="0514b28"></a>患。無可說之法。無所度之機。但眾生善緣心<a 
name="0514b29" id="0514b29"></a>想。謂佛來應為我說法。實是眾生。於自心上<a 
name="0514c01" id="0514c01"></a>現此相耳。</p><p style="text-indent: 0em; margin-left: 0em"><span class="linehead"></span>問。眾生善根。擊佛大圓智鏡。現此<a 
name="0514c02" id="0514c02"></a>影像。像則屬佛。</p><p style="text-indent: 0em; margin-left: 0em"><span class="linehead"></span>答。明鏡屬佛。像不屬佛。像若<a 
name="0514c03" id="0514c03"></a>屬佛。佛則生滅流動。像若屬眾生。眾生業結<a 
name="0514c04" id="0514c04"></a>所縛。何能具此相好。但感應道交。方見此耳。</p><a 
name="0514c05" id="0514c05"></a><p style="text-indent: 0em; margin-left: 0em"><span class="linehead"></span>問。既是佛智鏡上像。何言眾生心上現。</p><p style="text-indent: 0em; margin-left: 0em"><span class="linehead"></span>答。同<a 
name="0514c06" id="0514c06"></a>體圓鏡。不偏屬佛。及眾生。同一體故。但眾生<a 
name="0514c07" id="0514c07"></a>磨瑩己鏡。未得全明故。能暫現此相。表進修<a 
name="0514c08" id="0514c08"></a>之力。</p><p style="text-indent: 0em; margin-left: 0em"><span class="linehead"></span>問。若爾。眾生自感心鏡上現像。不言佛<a 
name="0514c09" id="0514c09"></a>像現。佛即於眾生無力。虛致敬慕。有何益也。</p><a 
name="0514c10" id="0514c10"></a><p style="text-indent: 0em; margin-left: 0em"><span class="linehead"></span>答。由敬慕之心。感像現也。此真佛力。豈眾生<a 
name="0514c11" id="0514c11"></a>能置哉。</p><p style="text-indent: 0em; margin-left: 0em"><span class="linehead"></span>問。此亦眾生自家佛力。非他佛力也。</p><a 
name="0514c12" id="0514c12"></a><p style="text-indent: 0em; margin-left: 0em"><span class="linehead"></span>答。佛地無自他。汝強謂自佛他佛者。眾生心<a 
name="0514c13" id="0514c13"></a>不盡耳。</p><p style="text-indent: 0em; margin-left: 0em"><span class="linehead"></span>問。若爾。只共作一佛。不能各各自成<a 
name="0514c14" id="0514c14"></a>也。</p><p style="text-indent: 0em; margin-left: 0em"><span class="linehead"></span>答。不共作一佛。不各各自成。此義難了。<a 
name="0514c15" id="0514c15"></a>試舉喻看。如國清寺。法界也。住寺僧。古佛也。<a 
name="0514c16" id="0514c16"></a>遠人暫遊。暫感佛也。他日愛慕剃髮。配寺。國<a 
name="0514c17" id="0514c17"></a>清即我寺也。五<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>松徑。臺殿房廊。悉我有也。<a 
name="0514c18" id="0514c18"></a>頓得受用。不減他物。成我家也。不人人別造<a 
name="0514c19" id="0514c19"></a>一寺也。不若他分一寺也。分即隨人去。常<a 
name="0514c20" id="0514c20"></a>住法界不可分也。此義出涅槃經中。譬如路<a 
name="0514c21" id="0514c21"></a>有一大樹。樹陰清涼。來者即納。無人遮護。無<a 
name="0514c22" id="0514c22"></a>持去者。既印金口。可以奉持。又機應相關。感<a 
name="0514c23" id="0514c23"></a>應緣會。能見一切無邊佛事。以佛是增上緣。<a 
name="0514c24" id="0514c24"></a>廣大悲願。慈善根力。以眾生是等流果。志誠<a 
name="0514c25" id="0514c25"></a>所感。根熟而見。然總不出自心。如師子現指。<a 
name="0514c26" id="0514c26"></a>醉象禮足。慈母遇子。盲賊得明。城變<span class="gaiji">&#x7460;<!--gaiji,琉,1[王*留],2&#x7460;,3--></span>璃。石<a 
name="0514c27" id="0514c27"></a>舉空界。釋女瘡合。調達病痊。皆是本師。積劫<a 
name="0514c28" id="0514c28"></a>熏修慈善根力。令一切眾生。自心所見。如上<a 
name="0514c29" id="0514c29"></a>等事。可證今文。故大涅槃經云。佛言。善男子。<a 
name="0515a01" id="0515a01"></a>如提婆達多。教阿闍世王。欲害如來。是時我<a 
name="0515a02" id="0515a02"></a>入王舍大城。次第乞食。阿闍世王。即放護財<a 
name="0515a03" id="0515a03"></a>狂醉之象。欲令害我。及諸弟子。乃至我於爾<a 
name="0515a04" id="0515a04"></a>時。為欲降伏護財象故。即入慈定。舒手示之。<a 
name="0515a05" id="0515a05"></a>即於五指出五師子。是象見已。其心怖畏。尋<a 
name="0515a06" id="0515a06"></a>即失糞。舉身投地。敬禮我足。善男子。我於爾<a 
name="0515a07" id="0515a07"></a>時。手五指頭。實無師子。乃是修慈善根力故。<a 
name="0515a08" id="0515a08"></a>令彼調伏。復次善男子。我欲涅槃。始初發足。<a 
name="0515a09" id="0515a09"></a>向拘尸那城。有五百力士。於其中路。平治掃<a 
name="0515a10" id="0515a10"></a>灑。中有一石。眾欲舉棄。盡力不能。我時憐愍。<a 
name="0515a11" id="0515a11"></a>即起慈心。彼諸力士。尋即見我。以足拇指。舉<a 
name="0515a12" id="0515a12"></a>此大石擲置虛空。還以手接。安置右掌。吹令<a 
name="0515a13" id="0515a13"></a>碎粖。復還聚合。令彼力士。貢高心息。即為略<a 
name="0515a14" id="0515a14"></a>說種種法要。令其俱發阿耨多羅三藐三菩<a 
name="0515a15" id="0515a15"></a>提心。善男子。如來爾時。實不以指。舉此大石。<a 
name="0515a16" id="0515a16"></a>在虛空中。還置右掌。吹令碎粖復合如本。善<a 
name="0515a17" id="0515a17"></a>男子。當知即是慈善根力。令諸力士見如是<a 
name="0515a18" id="0515a18"></a>事。復次善男子。此南天竺。有一大城。名首波<a 
name="0515a19" id="0515a19"></a>羅。於是城中。有一長者。名曰盧至。為眾導主。<a 
name="0515a20" id="0515a20"></a>已於過去無量佛所。植諸善本。善男子。彼大<a 
name="0515a21" id="0515a21"></a>城中。一切人民。信伏邪道。奉事尼乾。我時欲<a 
name="0515a22" id="0515a22"></a>度彼長者故。從王舍城。至彼城邑。其路中間<a 
name="0515a23" id="0515a23"></a>相去六十五由旬。步涉而往。為欲化度彼諸<a 
name="0515a24" id="0515a24"></a>人故。彼眾尼乾。聞我欲至首波羅城。即作是<a 
name="0515a25" id="0515a25"></a>念。沙門瞿曇。若至此者。此諸人民。便當捨我。<a 
name="0515a26" id="0515a26"></a>更不供給。我等窮悴。奈何自活。諸尼乾輩。各<a 
name="0515a27" id="0515a27"></a>各分散。告彼城人。沙門瞿曇今欲來此。然彼<a 
name="0515a28" id="0515a28"></a>沙門。委棄父母。東西馳騁。所至之處。能令土<a 
name="0515a29" id="0515a29"></a>地穀米不登。人民饑饉。死亡者眾。病瘦相尋。<a 
name="0515b01" id="0515b01"></a>無可救解。瞿曇無賴。純將諸惡羅剎鬼神。以<a 
name="0515b02" id="0515b02"></a>為侍從。無父無母。孤窮之人。而來諮啟為作<a 
name="0515b03" id="0515b03"></a>門徒。所可教詔。純說虛空。隨其至處。初無安<a 
name="0515b04" id="0515b04"></a>樂。彼人聞已。即懷怖畏。頭面敬禮尼乾子足。<a 
name="0515b05" id="0515b05"></a>白言。大師。我等今者。當設何計。尼乾答言。沙<a 
name="0515b06" id="0515b06"></a>門瞿曇。性好叢林。流泉清水。外設有者。宜應<a 
name="0515b07" id="0515b07"></a>破壞。汝等便可相與出城。諸有之處。斬伐令<a 
name="0515b08" id="0515b08"></a>盡。莫使有遺。流泉井池。悉置糞穢。堅閉城門。<a 
name="0515b09" id="0515b09"></a>各嚴器仗。當壁防護。勤自固守。彼設來者。莫<a 
name="0515b10" id="0515b10"></a>令得前。若不前者。汝當安隱。我等亦當作種<a 
name="0515b11" id="0515b11"></a>種術。令彼瞿曇。復道還去。彼諸人民。聞是語<a 
name="0515b12" id="0515b12"></a>已。敬諾施行。斬伐樹木。污辱諸水。莊嚴器<a 
name="0515b13" id="0515b13"></a>仗。牢自防護。善男子。我於爾時。至彼城已。不<a 
name="0515b14" id="0515b14"></a>見一切樹木叢林。唯見諸人莊嚴器仗。當壁<a 
name="0515b15" id="0515b15"></a>自守。見是事已。尋生憐愍。慈心向之。所有樹<a 
name="0515b16" id="0515b16"></a>木還生如本。復更生長。其餘諸樹。不可稱計。<a 
name="0515b17" id="0515b17"></a>河池泉井。其水清淨。盈滿其中。如青<span class="gaiji">&#x7460;<!--gaiji,琉,1[王*留],2&#x7460;,3--></span>璃。生<a 
name="0515b18" id="0515b18"></a>眾雜華。彌覆其上。變其城壁。為紺<span class="gaiji">&#x7460;<!--gaiji,琉,1[王*留],2&#x7460;,3--></span>璃。城內<a 
name="0515b19" id="0515b19"></a>人民。悉得徹見我及大眾。門自開闢。無能制<a 
name="0515b20" id="0515b20"></a>者。所嚴器仗。變成雜華。盧至長者而為上首。<a 
name="0515b21" id="0515b21"></a>與其人民俱共相隨。往至佛所。我即為說種<a 
name="0515b22" id="0515b22"></a>種法要。令彼諸人。一切皆發阿耨多羅三藐<a 
name="0515b23" id="0515b23"></a>三菩提心。善男子。我於爾時。實不化作種種<a 
name="0515b24" id="0515b24"></a>樹木。清淨流水。盈滿河池。變其本城。為紺<span class="gaiji">&#x7460;<!--gaiji,琉,1[王*留],2&#x7460;,3--></span><a 
name="0515b25" id="0515b25"></a>璃。令彼人民徹見於我。開其城門。器仗為華。<a 
name="0515b26" id="0515b26"></a>善男子。當知皆是慈善根力。能令彼人見如<a 
name="0515b27" id="0515b27"></a>是事。復次善男子。舍衛城中。有婆羅門女。姓<a 
name="0515b28" id="0515b28"></a>婆私吒。唯有一子。愛之甚重。遇病命終。爾時<a 
name="0515b29" id="0515b29"></a>女人。愁毒入心。狂亂失性。裸形無恥。遊行四<a 
name="0515c01" id="0515c01"></a>衢。啼哭失聲。唱言。子子汝何處去。周遍城<a 
name="0515c02" id="0515c02"></a>邑。無有疲已。而是女人。已於先佛植眾德本。<a 
name="0515c03" id="0515c03"></a>善男子。我於是女。起慈愍心。是時女人。即得<a 
name="0515c04" id="0515c04"></a>見我。便生子想。還得本心。前抱我身嗚<span class="gaiji">咂<!--gaiji,咂,1[口*(一/巾)],2&#x20BD7;,3--></span><a 
name="0515c05" id="0515c05"></a>我口。我時即告。侍者阿難。汝可持衣。與是女<a 
name="0515c06" id="0515c06"></a>人。既與衣已。便為種種說諸法要。是女聞法。<a 
name="0515c07" id="0515c07"></a>歡喜踊躍。發阿耨多羅三藐三菩提心。善男<a 
name="0515c08" id="0515c08"></a>子。我於爾時。實非彼子。彼非我母。亦無抱持。<a 
name="0515c09" id="0515c09"></a>善男子。當知皆是慈善根力。令彼女人見如<a 
name="0515c10" id="0515c10"></a>是事。復次善男子。波羅柰城。有優婆夷。字曰<a 
name="0515c11" id="0515c11"></a>摩訶斯那達多。已於過去無量光佛。種諸善<a 
name="0515c12" id="0515c12"></a>根。是優婆夷。夏九十日。請命眾僧。奉施醫藥。<a 
name="0515c13" id="0515c13"></a>是時眾中有一比丘。身嬰重病。良醫診之。當<a 
name="0515c14" id="0515c14"></a>須肉藥。若得肉者。病則可除。若不得肉。命將<a 
name="0515c15" id="0515c15"></a>不全。時優婆夷。聞醫此言。尋持黃金。遍至市<a 
name="0515c16" id="0515c16"></a><span class="gaiji">廛<!--gaiji,廛,1[邱-丘+(序-予+墨)],2&#x22305;,3--></span>。唱如是言。誰有肉賣。吾以金買。若有肉者。<a 
name="0515c17" id="0515c17"></a>當等與金。周遍城市求不能得。是優婆夷。尋<a 
name="0515c18" id="0515c18"></a>自取刀割其髀肉。切以為臛。下種種香。送病<a 
name="0515c19" id="0515c19"></a>比丘。比丘服已。病即得差。是優婆夷。患瘡苦<a 
name="0515c20" id="0515c20"></a>惱。不能堪忍。即發聲言。南無佛陀。南無佛陀。<a 
name="0515c21" id="0515c21"></a>我於爾時。在舍衛城。聞其音聲。於是女人。起<a 
name="0515c22" id="0515c22"></a>大慈心。是女尋見我持良藥。塗其瘡上。還合<a 
name="0515c23" id="0515c23"></a>如本。我即為其種種說法。聞法歡喜。發阿耨<a 
name="0515c24" id="0515c24"></a>多羅三藐三菩提心。善男子。我於爾時。實不<a 
name="0515c25" id="0515c25"></a>往至波羅奈城。持藥塗是優婆夷瘡。善男子。<a 
name="0515c26" id="0515c26"></a>當知皆是慈善根力。令彼女人見如是事。復<a 
name="0515c27" id="0515c27"></a>次善男子。調達惡人。貪不知足。多服酥故。頭<a 
name="0515c28" id="0515c28"></a>痛腹滿。受大苦惱。不能堪忍。發如是言。南無<a 
name="0515c29" id="0515c29"></a>佛陀。南無佛陀。我時住在優禪尼城。聞其音<a 
name="0516a01" id="0516a01"></a>聲。即生慈心。爾時調達。尋便見我往至其所。<a 
name="0516a02" id="0516a02"></a>手摩頭腹。授與鹽湯。而令服之。服已平復。善<a 
name="0516a03" id="0516a03"></a>男子。我實不往調達所。摩其頭腹。授湯令服。<a 
name="0516a04" id="0516a04"></a>善男子。當知皆是慈善根力。令調達見如是<a 
name="0516a05" id="0516a05"></a>事。復次善男子。憍薩羅國。有諸群賊。其數五<a 
name="0516a06" id="0516a06"></a>百。群黨抄劫。為害滋甚。波斯匿王。患其縱暴。<a 
name="0516a07" id="0516a07"></a>遣兵伺捕。得已挑目。逐著黑闇叢林之下。是<a 
name="0516a08" id="0516a08"></a>諸群賊。已於先佛植眾德本。既失目已。受大<a 
name="0516a09" id="0516a09"></a>苦惱。各作是言。南無佛陀。南無佛陀。我等今<a 
name="0516a10" id="0516a10"></a>者。無有救護。啼哭號咷。我時住在祇桓精<a 
name="0516a11" id="0516a11"></a>舍。聞其音聲。即生慈心。時有涼風。吹香山中。<a 
name="0516a12" id="0516a12"></a>種種香藥滿其眼眶。尋還得眼。如本不異。諸<a 
name="0516a13" id="0516a13"></a>賊開眼。即見如來住立其前。而為說法。賊聞<a 
name="0516a14" id="0516a14"></a>法已。發阿耨多羅三藐三菩提心。善男子。我<a 
name="0516a15" id="0516a15"></a>於爾時。實不作風。吹香山中種種香藥。住其人<a 
name="0516a16" id="0516a16"></a>前而為說法。善男子。當知皆是慈善根力。令<a 
name="0516a17" id="0516a17"></a>彼群賊見如是事。復次善男子。<span class="gaiji">&#x7460;<!--gaiji,琉,1[王*留],2&#x7460;,3--></span>璃太子。以<a 
name="0516a18" id="0516a18"></a>愚癡故。廢其父王。自立為主。復念宿嫌。多害<a 
name="0516a19" id="0516a19"></a>釋種。取萬二千釋種諸女。刖劓耳鼻。斷截<a 
name="0516a20" id="0516a20"></a>手足。推之坑塹。時諸女人。身受苦惱。作如是<a 
name="0516a21" id="0516a21"></a>言。南無佛陀。南無佛陀。我等今者。無有救護。<a 
name="0516a22" id="0516a22"></a>復大號咷。是諸女人。已於先佛種諸善根。我<a 
name="0516a23" id="0516a23"></a>於爾時。在竹林中。聞其音聲。即起慈心。諸女<a 
name="0516a24" id="0516a24"></a>爾時見我來至迦毘羅城。以水洗瘡。以藥傅<a 
name="0516a25" id="0516a25"></a>之。苦痛尋除。耳鼻手足。還復如本。我時即為<a 
name="0516a26" id="0516a26"></a>略說法要。悉令俱發。阿耨多羅三藐三菩提<a 
name="0516a27" id="0516a27"></a>心。即於大愛道比丘尼所。出家受具足戒。善<a 
name="0516a28" id="0516a28"></a>男子。如來爾時。實不往至迦毘羅城。以水洗<a 
name="0516a29" id="0516a29"></a>瘡傅藥止苦。善男子。當知皆是慈善根力。令<a 
name="0516b01" id="0516b01"></a>彼女人見如是事。悲喜之心。亦復如是。善男<a 
name="0516b02" id="0516b02"></a>子。以是義故。菩薩摩訶薩。修慈思惟。即是真<a 
name="0516b03" id="0516b03"></a>實。非虛妄也。善男子。夫無量者。不可思議。菩<a 
name="0516b04" id="0516b04"></a>薩所行。不可思議。諸佛所行。亦不可思議。是<a 
name="0516b05" id="0516b05"></a>大乘典。大涅槃經。亦不可思議。以此明文。可<a 
name="0516b06" id="0516b06"></a>為誠證。則知三界九有。一切染淨等法。皆不<a 
name="0516b07" id="0516b07"></a>出法界眾生之心。猶如畫師。畫出一切境界。<a 
name="0516b08" id="0516b08"></a>心之畫師。亦復如是。所以正法念處經云。又<a 
name="0516b09" id="0516b09"></a>彼比丘。如是觀察。云何眾生有種種色。種種<a 
name="0516b10" id="0516b10"></a>形相。有種種道。種種依止。又彼觀察。有種種<a 
name="0516b11" id="0516b11"></a>心。種種依止。種種信解。有種種業。此如是等<a 
name="0516b12" id="0516b12"></a>種種諸色。種種形相。種種諸道。種種依止。譬<a 
name="0516b13" id="0516b13"></a>如黠慧善巧畫師。若其弟子。觀察善平堅滑<a 
name="0516b14" id="0516b14"></a>好地。得此地已。種種彩色。種種雜色。若好若<a 
name="0516b15" id="0516b15"></a>醜。隨心所作。如彼形相。心業畫師。若其弟子。<a 
name="0516b16" id="0516b16"></a>亦復如是。善平堅滑業果報地。生死地界。隨<a 
name="0516b17" id="0516b17"></a>其所解。作種種形相。種種諸道。種種依止。心<a 
name="0516b18" id="0516b18"></a>業畫師。業作眾生。又諸彩色。取白作白。取赤<a 
name="0516b19" id="0516b19"></a>作赤。取黃作黃。若取鴿色。則為鴿色。取黑作<a 
name="0516b20" id="0516b20"></a>黑。心業畫師。亦復如是。緣白取白。於天人中。<a 
name="0516b21" id="0516b21"></a>則成白色。何義名白。欲等漏垢所不染污。故<a 
name="0516b22" id="0516b22"></a>名白色。又復如是。心業畫師。取赤彩色。於天<a 
name="0516b23" id="0516b23"></a>人中。能作赤色。何義名赤。所謂愛聲味觸香<a 
name="0516b24" id="0516b24"></a>色。畫觀察衣。又復如是。心業畫師。取黃彩色。<a 
name="0516b25" id="0516b25"></a>於畜生道。能作黃色。何義名黃。彼此遞互飲<a 
name="0516b26" id="0516b26"></a>血噉肉。貪欲嗔癡。更相殺害。故名黃色。又復<a 
name="0516b27" id="0516b27"></a>如是。心業畫師。取鴿彩色。攀緣觀察。於餓鬼<a 
name="0516b28" id="0516b28"></a>道。作垢鴿色。何義名鴿。彼身猶如火燒林樹。<a 
name="0516b29" id="0516b29"></a>飢渴所惱。種種苦逼。心業畫師嫉心所秉。癡<a 
name="0516c01" id="0516c01"></a>闇所覆。又復如是。心業畫師。取黑彩色。於地<a 
name="0516c02" id="0516c02"></a>獄中。畫作黑色。何義名黑。以黑業故。生地獄<a 
name="0516c03" id="0516c03"></a>中。有黑鐵壁。被然被縛。得黑色身。作種種病。<a 
name="0516c04" id="0516c04"></a>飢渴苦身。無量苦逼。皆是自業。非他所作。又<a 
name="0516c05" id="0516c05"></a>彼比丘。觀察如是三界五道。五種彩色。生死畫<a 
name="0516c06" id="0516c06"></a>衣。於三地住。謂欲界地。色無色地。心業畫師。<a 
name="0516c07" id="0516c07"></a>習近婬欲。攀緣欲界種種色畫。緣色依止。有<a 
name="0516c08" id="0516c08"></a>二十種。離欲四禪。以為畫筆。依十六地。是所<a 
name="0516c09" id="0516c09"></a>畫處。作色界。離緣色界三摩跋提。緣無色界。<a 
name="0516c10" id="0516c10"></a>畫為四處。心業畫師。廣畫如是三界大衣。又<a 
name="0516c11" id="0516c11"></a>彼比丘觀察如是心業畫師。身如彩器。貪欲<a 
name="0516c12" id="0516c12"></a>瞋癡。以為堅牢。攀緣之心。猶如梯<span class="gaiji">&#x96A5;<!--gaiji,磴,1[阿-可+登],2&#x96A5;,3--></span>。根如畫<a 
name="0516c13" id="0516c13"></a>筆。外諸境界。聲觸味色。及諸香等。如種種彩。<a 
name="0516c14" id="0516c14"></a>生死如地。智如光明。勤發精進。如手相似。眾<a 
name="0516c15" id="0516c15"></a>生如畫。神通如彼無量形服。有無量種業果<a 
name="0516c16" id="0516c16"></a>報生。如畫成就。又彼比丘。依禪觀察。心業畫<a 
name="0516c17" id="0516c17"></a>師。有異種法。如彼畫師。不生疲倦。善治彩色。<a 
name="0516c18" id="0516c18"></a>各各明淨。善識好筆。畫作好色。心業畫師。亦<a 
name="0516c19" id="0516c19"></a>復如是。不生疲倦。若修禪定。善治禪彩。攀緣<a 
name="0516c20" id="0516c20"></a>明淨。如彩光明。修道之師。如善好筆。知禪上<a 
name="0516c21" id="0516c21"></a>下。如善識知。有取有捨。如不疲倦。如是禪定<a 
name="0516c22" id="0516c22"></a>心業畫師。畫彼禪地。如彼好色。又彼如是。心<a 
name="0516c23" id="0516c23"></a>業畫師。若有疲倦。則畫不善。地獄餓鬼畜生<a 
name="0516c24" id="0516c24"></a>道處。同業因緣。鐵杵為筆。不善彩色。畫非器<a 
name="0516c25" id="0516c25"></a>人。所謂地獄餓鬼畜生。如是等色。非好色畫。<a 
name="0516c26" id="0516c26"></a>廣說如前。釋曰。是以畫師運巧拙之意。執五<a 
name="0516c27" id="0516c27"></a>彩之筆。於平正之地。邈出一切精<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>之像。如<a 
name="0516c28" id="0516c28"></a>眾生稟愚智之心。興三業之筆。於善惡之地。<a 
name="0516c29" id="0516c29"></a>畫出一切。苦樂之事。又如世畫師。只畫得色<a 
name="0517a01" id="0517a01"></a>陰。若心畫師。能畫五陰。又世畫不堅牢。色退<a 
name="0517a02" id="0517a02"></a>像即滅。心畫經長劫。身謝業不亡。又世畫甚<a 
name="0517a03" id="0517a03"></a>易知。妍醜皆可見。心畫極難審。果報莫可知。<a 
name="0517a04" id="0517a04"></a>如正法念處經頌云。諸業之所作。過於巧畫<a 
name="0517a05" id="0517a05"></a>師。業畫師天中。作種種樂報。種種眾彩色。現<a 
name="0517a06" id="0517a06"></a>觀則可數。心業布眾彩。其數不可知。毀壁畫<a 
name="0517a07" id="0517a07"></a>則亡。二俱同時滅。若身喪滅時。業畫不可失。<a 
name="0517a08" id="0517a08"></a>譬如一畫師。造作眾文飾。一心亦如是。造作<a 
name="0517a09" id="0517a09"></a>種種業。五彩光色現。見之生愛樂。五根畫亦<a 
name="0517a10" id="0517a10"></a>爾。如業有生死。如世巧畫師。現前則可見。心<a 
name="0517a11" id="0517a11"></a>畫師微細。一切不可見。圖畫好醜形。令壁眾<a 
name="0517a12" id="0517a12"></a>像現。心業亦如是。能作善惡報。是心於晝夜。<a 
name="0517a13" id="0517a13"></a>思念恒不住。如是業隨心。展轉常不離。風塵<a 
name="0517a14" id="0517a14"></a>煙雲熱。畫色則毀滅。捨善不善持。諸業爾乃<a 
name="0517a15" id="0517a15"></a>失。又依般舟經。見佛略有四喻。一夢喻。如夢<a 
name="0517a16" id="0517a16"></a>所見。從分別生。見一切佛。從自心起。二水影<a 
name="0517a17" id="0517a17"></a>喻。水喻心性。則佛之月影。皆是眾生真心中<a 
name="0517a18" id="0517a18"></a>物。心佛交徹。唯真心也。三幻喻。自心猶如幻<a 
name="0517a19" id="0517a19"></a>術。一切佛如幻所作。謂有能幻法。方成幻事。<a 
name="0517a20" id="0517a20"></a>無能念心。無所見佛。四響喻。譬如空谷。隨聲<a 
name="0517a21" id="0517a21"></a>發響。悟解自心。隨念見佛。上之四喻。一正喻<a 
name="0517a22" id="0517a22"></a>唯心。二唯心故空。三唯心故假。四唯心故中。<a 
name="0517a23" id="0517a23"></a>又夢喻不來不去。影喻不出不入。幻喻非有<a 
name="0517a24" id="0517a24"></a>非無。響喻非合非散。如經頌云。心者不知心。<a 
name="0517a25" id="0517a25"></a>心者不見心。心有想則癡。無想則泥洹。是法<a 
name="0517a26" id="0517a26"></a>不堅固。常立在於念。以解見空者。一切無想<a 
name="0517a27" id="0517a27"></a>念。釋云。若心自見心。先心為能見。佛為所<a 
name="0517a28" id="0517a28"></a>見。刀不自割。指不自觸。云何自心還見自心。<a 
name="0517a29" id="0517a29"></a>能所不分。見相斯絕。故經云。心有想則癡。若<a 
name="0517b01" id="0517b01"></a>無想則心冥性佛。永絕思求矣。如上是眾生<a 
name="0517b02" id="0517b02"></a>自心感現。次諸佛菩薩因地願力。示現化門。<a 
name="0517b03" id="0517b03"></a>無有斷絕。所以維摩經云。雖示成正覺。不捨<a 
name="0517b04" id="0517b04"></a>菩薩道。雖悟即心是佛。頓成菩提。然為眾生<a 
name="0517b05" id="0517b05"></a>未達。廣修福業。以導未聞。皆令開解。同歸此<a 
name="0517b06" id="0517b06"></a>地。如華嚴經云。雖能一念。即成阿耨多羅三<a 
name="0517b07" id="0517b07"></a>藐三菩提。然為眾生故。於無量劫行菩薩行。<a 
name="0517b08" id="0517b08"></a>無有休息。是為如山增上心。又云。佛子。菩薩<a 
name="0517b09" id="0517b09"></a>摩訶薩。又作是念。阿耨多羅三藐三菩提。以<a 
name="0517b10" id="0517b10"></a>心為本。心若清淨。則能圓滿一切善根。於佛<a 
name="0517b11" id="0517b11"></a>菩提。必得自在。欲成阿耨多羅三藐三菩提。<a 
name="0517b12" id="0517b12"></a>隨意即成。若欲除斷一切取緣。住一向道。我<a 
name="0517b13" id="0517b13"></a>亦能得。而我不斷。為欲究竟佛菩提故。亦不<a 
name="0517b14" id="0517b14"></a>即證無上菩提。何以故。為滿本願。盡一切世<a 
name="0517b15" id="0517b15"></a>界。行菩薩行。化眾生故。是為第九如金剛大<a 
name="0517b16" id="0517b16"></a>乘誓願心。如上況喻。證信無疑。則佛道立成。<a 
name="0517b17" id="0517b17"></a>匪由他教。終不起於餘念。唯自淨於一心。可<a 
name="0517b18" id="0517b18"></a>謂順佛本懷。得教正意矣。</p><p style="text-indent: 0em; margin-left: 0em"><span class="linehead"></span>問。佛度眾生。眾<a 
name="0517b19" id="0517b19"></a>生還度佛不。</p><p style="text-indent: 0em; margin-left: 0em"><span class="linehead"></span>答。若約內觀。因了妄念雜識。<a 
name="0517b20" id="0517b20"></a>眾生無體。發其覺慧。成自心之佛。此豈不是<a 
name="0517b21" id="0517b21"></a>因眾生得度。若論外化。皆因眾生感出。若無<a 
name="0517b22" id="0517b22"></a>機緣。既無所化。亦不成佛。如淨名經云。菩薩<a 
name="0517b23" id="0517b23"></a>隨所化眾生而取佛土。淨度三昧經云。眾<a 
name="0517b24" id="0517b24"></a>生亦度佛。若無感。佛不出世。亦不能得成三<a 
name="0517b25" id="0517b25"></a>菩提。出世菩提。皆由眾生機故。</p><a 
name="0517b26" id="0517b26"></a><p><span class="juanname">宗鏡錄卷第十八</span></p><a 
name="0517b27" id="0517b27"></a><p style="text-indent: 0em; margin-left: 0em"><div class="w"><div style="margin-left: 1em"><span class="linehead"></span>　　　　　　丁未歲分司大藏都監開板</div></div></p>
<hr>【經文資訊】大正藏第 48 冊 No. 2016 宗鏡錄<br>【版本記錄】CBETA 電子佛典 Rev. 1.37 (UTF8)，完成日期：2010/05/27<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb095.html?index=T48n2016" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2016_018 by HTTrack Website Copier/3.x [XR&CO'2008], Mon, 02 Jun 2014 23:47:56 GMT -->
</html>
