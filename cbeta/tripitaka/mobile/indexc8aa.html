<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J21nB110_006 by HTTrack Website Copier/3.x [XR&CO'2008], Tue, 03 Jun 2014 00:24:02 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga4f6e.gif?utmac=MO-30696269-4&amp;utmn=1631624677&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ21&amp;utmp=%2Fmobile%2Findex.php%3Findex%3DJ21nB110_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index0e7b-2.html?index=J21nB110_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第21冊<br/>No.B110 護法錄 (10卷)<br/>【明 宋濂著　袾宏輯　錢謙益訂】<br/>第 6 卷</p>
	<a href="index6a89.html?index=J21nB110_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J21">
<div class="root" id="B110" sutra_name="護法錄" sutra_juan="[卷6]">　
<a 
name="0657b01" id="0657b01"></a><p><span class="juanname">宋文憲公護法錄卷第六</span></p><a 
name="0657b02" id="0657b02"></a><p style="margin-left: 4em"><span class="byline">皇明金華宋濂著</span></p><a 
name="0657b03" id="0657b03"></a><p style="margin-left: 4em"><span class="byline">雲棲袾宏　輯</span></p><a 
name="0657b04" id="0657b04"></a><p style="margin-left: 4em"><span class="byline">虞山錢謙益訂</span></p><a 
name="0657b05" id="0657b05"></a><div class="xu"><p style="margin-left: 2em"><span class="headname">序</span></p><a 
name="0657b06" id="0657b06"></a><div class="xu"><p style="margin-left: 3em"><span class="headname">金剛般若經新解序</span></p><a 
name="0657b07" id="0657b07"></a><p style="text-indent: 0em; margin-left: 0em"><span class="linehead"></span>金剛般若經世尊第四時所說中夏六譯互有不同<a 
name="0657b08" id="0657b08"></a>唯童壽本詳略適中甚得義趣名僧達賢箋之者亡<a 
name="0657b09" id="0657b09"></a>慮千餘家唯天親無著二論師探索微隱不失說經<a 
name="0657b10" id="0657b10"></a>本意無著以一十八住為義天親以二十七疑為宗<a 
name="0657b11" id="0657b11"></a>發明理觀事行之詳破一切執斷一切疑至於智鏡<a 
name="0657b12" id="0657b12"></a>相即能所俱妙三觀之圓融三諦之冥泯即一而三<a 
name="0657b13" id="0657b13"></a>即三而一蓋有不可思議者矣其經之至中夏殆將<a 
name="0657b14" id="0657b14"></a>千年或顯或晦各繫其時若論遭逢之盛則未有如<a 
name="0657b15" id="0657b15"></a>今日者也欽惟　皇帝陛下懋昭大德建中于民欲<a 
name="0657b16" id="0657b16"></a>使感發自新一歸至化嘗以三界大師行深願重其<a 
name="0657b17" id="0657b17"></a>利濟群生為甚急演說言教雖多而金剛經專言住<a 
name="0657b18" id="0657b18"></a>修降伏與心經楞伽二經大旨略同其舉揚心學最<a 
name="0657b19" id="0657b19"></a>切乃　詔天界禪師季潭泐公會江南禪教有學諸<a 
name="0657b20" id="0657b20"></a>師參用古註而定其說于是季潭與演福法師大璞<a 
name="0657b21" id="0657b21"></a><span class="gaiji">&#x7398;<!--gaiji,,1[王*巳],2&#x7398;,3--></span>公同加箋釋且懼二論師文旨玄奧學者未能卒<a 
name="0657b22" id="0657b22"></a>曉因據二十七疑而革蕭統分第之陋仍推問答深<a 
name="0657b23" id="0657b23"></a>意而究脈絡之貫通務令明白簡切而免纏繞支離<a 
name="0657b24" id="0657b24"></a>之患既成諸師重加校訂始入奏於　華蓋殿　皇<a 
name="0657b25" id="0657b25"></a>上覽而可之　敕同新箋二經鍥梓流通季潭貽書<a 
name="0657b26" id="0657b26"></a>俾濂序其事濂以昏耄為辭雙林住持南翁凱公復<a 
name="0657b27" id="0657b27"></a>來請之甚力乃為言曰　西方聖人以一大事因緣<a 
name="0657b28" id="0657b28"></a>出現於世無非覺悟群迷出離苦輪　中國聖人受<a 
name="0657b29" id="0657b29"></a>天眷命為億兆生民主無非化民成俗而躋於仁壽<a 
name="0657b30" id="0657b30"></a>之域前聖後聖其揆一也金剛經凡五千八百二十<a 
name="0657c01" id="0657c01"></a>四言揭之篇端從長老須菩提以至菩薩但應如所<a 
name="0657c02" id="0657c02"></a>教住不過三百九十六耳三問三答之間其大體咸<a 
name="0657c03" id="0657c03"></a>具<span class="corr" title='[巳&gt;已]'>已</span>無餘蘊矣而乃躡前語跡斷後疑情展轉滋多<a 
name="0657c04" id="0657c04"></a>直至二十有七方止其諄諄善誘欲啟人信解者為<a 
name="0657c05" id="0657c05"></a>何如哉　皇上自臨御以來宵衣旰食勵精圖治禮<a 
name="0657c06" id="0657c06"></a>樂形政燦然備舉所以裁成天地之道輔相天地之<a 
name="0657c07" id="0657c07"></a>宜以左右民者既無所不用其極今又彰明內典以<a 
name="0657c08" id="0657c08"></a>資化導唯恐一夫不獲其所其設心措慮實與諸佛<a 
name="0657c09" id="0657c09"></a>同一慈憫有情所謂仁之至義之盡者也於戲盛哉<a 
name="0657c10" id="0657c10"></a>濂幼齡時輒讀金剛感應傳見其所紀神異事甚眾<a 
name="0657c11" id="0657c11"></a>然皆持誦精誠之所格持誦猶爾況通其義趣者乎<a 
name="0657c12" id="0657c12"></a>又況達性相二空而歸於一實境界者乎殊盛之利<a 
name="0657c13" id="0657c13"></a>誠未易窺測也誦是經者宜思　皇上之大德孳孳<a 
name="0657c14" id="0657c14"></a>焉以進道為念斯可也不然則天龍鬼神實鑒臨之<a 
name="0657c15" id="0657c15"></a>可不畏哉。</p></div><a 
name="0657c16" id="0657c16"></a><div class="xu"><p style="margin-left: 3em"><span class="headname">新刻楞伽經序</span></p><a 
name="0657c17" id="0657c17"></a><p style="text-indent: 0em; margin-left: 0em"><span class="linehead"></span>洪武十年秋九月丙子朔濂朝　京師冬十有一月<a 
name="0657c18" id="0657c18"></a>丙申入辭將還山時　皇上御武樓下顧濂言曰卿<a 
name="0657c19" id="0657c19"></a>言楞伽為達摩氏印心之經朕取而閱之信然人至<a 
name="0657c20" id="0657c20"></a>難持者心也觸物而動淵淪天飛隨念而遷凝冰焦<a 
name="0657c21" id="0657c21"></a>火經言操存制伏之道實與儒家言不異使諸侯卿<a 
name="0657c22" id="0657c22"></a>大夫人咸知此縱未能上齊佛智其禁邪思絕貪欲<a 
name="0657c23" id="0657c23"></a>其不胥為賢人君子之歸濂謹對曰誠如　聖諭第<a 
name="0657c24" id="0657c24"></a>其文學簡古義趣淵微宋臣蘇軾頗嘗患其難讀耳<a 
name="0657c25" id="0657c25"></a>上曰此書生纏蔽文義之過也朕於宮中略覽數過<a 
name="0657c26" id="0657c26"></a><span class="corr" title='[巳&gt;已]'>已</span>悉領其大旨即　敕奉御取經示濂且點誦曰如<a 
name="0657c27" id="0657c27"></a>佛語心品第十卷所言諸識有二種生謂流注生及<a 
name="0657c28" id="0657c28"></a>相生有二種住謂流注住及相住有二種滅謂流注<a 
name="0657c29" id="0657c29"></a>滅及相滅此三相者最為微隱唯佛能究言之第四<a 
name="0657c30" id="0657c30"></a>卷所言自心妄想非性智慧觀察不墮二邊先身轉<a 
name="0658a01" id="0658a01"></a>勝而不可壞得自覺聖趣是般若波羅蜜此言六度<a 
name="0658a02" id="0658a02"></a>萬行互相融攝成菩提分皆由般若成立尤為深切<a 
name="0658a03" id="0658a03"></a>般若心經若金剛般若經皆心學所繫不可不講習<a 
name="0658a04" id="0658a04"></a>也言<span class="corr" title='[巳&gt;已]'>已</span>　上復口解心經數章　睿識神見皆超出<a 
name="0658a05" id="0658a05"></a>乎常倫於是賜食禁中而退又明日戊戌考功監臣<a 
name="0658a06" id="0658a06"></a>某奉　旨於大天界寺俾天下諸浮屠咸讀三經<a 
name="0658a07" id="0658a07"></a>　命既下育王禪師崇裕靈承　德意孳孳如弗及且<a 
name="0658a08" id="0658a08"></a>以二經世<span class="corr" title='[巳&gt;已]'>已</span>盛行獨楞伽見者殊寡乃購求雷庵受<a 
name="0658a09" id="0658a09"></a>公集註鏤版而行之徵濂為其題辭惟我釋迦如來<a 
name="0658a10" id="0658a10"></a>五時說法而此楞伽實與維摩思益楞嚴三昧金光<a 
name="0658a11" id="0658a11"></a>明勝鬘等經皆在第三方等時所說疏經之家謂以<a 
name="0658a12" id="0658a12"></a>楞伽為名實相為體佛語心為宗自覺聖智為用經<a 
name="0658a13" id="0658a13"></a>凡一百五十一品茲所存者特其一爾其言幽眇精<a 
name="0658a14" id="0658a14"></a>深誠為攝心樞要之書也欽惟　皇上以生知之聖<a 
name="0658a15" id="0658a15"></a>一觀輒悟　詔天下諸浮屠是習是講將使真乘之<a 
name="0658a16" id="0658a16"></a>教與　王化並行治心繕性遠惡而趣善斯心也即<a 
name="0658a17" id="0658a17"></a>如來極度群生之心也何其盛哉禪師敬恭明詔罔<a 
name="0658a18" id="0658a18"></a>敢怠遑日以流通為務亦可謂之賢矣為沙門之學<a 
name="0658a19" id="0658a19"></a>者宜受而持之庶幾上報　寵恩而不負靈山之付<a 
name="0658a20" id="0658a20"></a>囑濂故備著　天語之詳于篇首使讀者各有所警<a 
name="0658a21" id="0658a21"></a>發焉。</p></div><a 
name="0658a22" id="0658a22"></a><div class="xu"><p style="margin-left: 3em"><span class="headname">新注楞伽經後序</span></p><a 
name="0658a23" id="0658a23"></a><p style="text-indent: 0em; margin-left: 0em"><span class="linehead"></span>皇帝既御寶歷丕弘儒典參用佛乘以化成天下且<a 
name="0658a24" id="0658a24"></a>以般若心經及金剛楞伽二經發明心學實為迷途<a 
name="0658a25" id="0658a25"></a>之日月苦海之舟航乃洪武十年冬十月　詔天界<a 
name="0658a26" id="0658a26"></a>禪師臣宗泐演福法師臣如<span class="gaiji">&#x7398;<!--gaiji,,1[王*巳],2&#x7398;,3--></span>重加箋釋明年春三<a 
name="0658a27" id="0658a27"></a>月心經金剛經新注成<span class="corr" title='[巳&gt;已]'>已</span>徹　睿覽秋七月楞伽注<a 
name="0658a28" id="0658a28"></a>又成　上御西華樓宗泐如<span class="gaiji">&#x7398;<!--gaiji,,1[王*巳],2&#x7398;,3--></span>同侍從之臣投進<a 
name="0658a29" id="0658a29"></a>　上覽<span class="corr" title='[巳&gt;已]'>已</span>悅曰此經之注誠為精確可流布海內使學<a 
name="0658a30" id="0658a30"></a>者講習焉宗泐即奉　詔鍥梓於京師天界禪林如<a 
name="0658b01" id="0658b01"></a><span class="gaiji">&#x7398;<!--gaiji,,1[王*巳],2&#x7398;,3--></span>還杭之演福私念與宗泐同被　上旨豈宜以天<a 
name="0658b02" id="0658b02"></a>界為拘乃刻二經於演福獨楞伽卷帙浩繁未遂厥<a 
name="0658b03" id="0658b03"></a>志蚤夜以為憂淨慈禪師臣夷簡乃為撰疏勸諸同<a 
name="0658b04" id="0658b04"></a>袍暨樂善者助成之起手於又明年夏五月至冬十<a 
name="0658b05" id="0658b05"></a>一月訖功費錢三千緡云惟楞伽一經具藏通別圓<a 
name="0658b06" id="0658b06"></a>四教大旨所以斥小乘之偏破邪見之惑無非欲顯<a 
name="0658b07" id="0658b07"></a>圓宗自覺正智而<span class="corr" title='[巳&gt;已]'>已</span>第其文辭古奧讀者殊未易曉<a 
name="0658b08" id="0658b08"></a>東都沙門寶巨嘗為之訓詁援據雖若該博而于經<a 
name="0658b09" id="0658b09"></a>意多邈然不相入胥臺雷庵受公徒襲寶巨之緒論<a 
name="0658b10" id="0658b10"></a>自不能伸一喙二者咸無取焉唯柏庭法師善月依<a 
name="0658b11" id="0658b11"></a>天台教旨著為通義敻然絕出常倫苟以經文顯白<a 
name="0658b12" id="0658b12"></a>者正之亦未免有遺憾他尚何望哉如<span class="gaiji">&#x7398;<!--gaiji,,1[王*巳],2&#x7398;,3--></span>以辨博無<a 
name="0658b13" id="0658b13"></a>礙之智游戲毘盧藏海台衡之書無不融攝故其論<a 
name="0658b14" id="0658b14"></a>著雖有徵于柏庭反覆參驗務不失如來說經本意<a 
name="0658b15" id="0658b15"></a>宗泐又能裁度旨趣約繁辭而歸精當遂使數百載<a 
name="0658b16" id="0658b16"></a>疑文奧義煥然明暢誠亦可謂靈承　皇上嘉惠蒸<a 
name="0658b17" id="0658b17"></a>民之意弘昭大覺立教度人之方者矣嗚呼佛之大<a 
name="0658b18" id="0658b18"></a>法惟　帝王長興之宗師能傳之今一旦遭逢如此<a 
name="0658b19" id="0658b19"></a>之盛讀是經者小則當思遠惡而遷善大則當思明<a 
name="0658b20" id="0658b20"></a>心而見性庶不負　聖天子之大德哉。</p></div><a 
name="0658b21" id="0658b21"></a><p style="margin-left: 3em"><span class="headname">楞伽阿跋多羅寶經集註題辭</span></p><a 
name="0658b22" id="0658b22"></a><p style="text-indent: 0em; margin-left: 0em"><span class="linehead"></span>大雄氏所說阿跋多羅寶經凡經三譯其四卷者宋<a 
name="0658b23" id="0658b23"></a>元嘉中中印度求那跋陀羅也其十卷者後魏延昌<a 
name="0658b24" id="0658b24"></a>中北印度菩提流支也迨至于唐實叉難陀來自于<a 
name="0658b25" id="0658b25"></a>闐復以跋陀之譯未弘流支之義多舛與僧復禮重<a 
name="0658b26" id="0658b26"></a>翻為七卷則久視初也於是判教諸師提綱挈領李<a 
name="0658b27" id="0658b27"></a>通玄則以五法三自性八識二無我為言智覺延壽<a 
name="0658b28" id="0658b28"></a>則以實相佛語心自覺聖智為言一則因理以顯事<a 
name="0658b29" id="0658b29"></a>一則從事以推理理事兼究則經之奧義無餘蘊矣<a 
name="0658b30" id="0658b30"></a>然自菩提達摩東來震旦謂此經四卷可以印心遂<a 
name="0658c01" id="0658c01"></a>授其徒慧可故宗禪定者世受其說而其文辭簡嚴<a 
name="0658c02" id="0658c02"></a>卒未易通所以傳之者寖微至宋張文定公方平見<a 
name="0658c03" id="0658c03"></a>于南譙悟其為前身所書乃以錢三十萬屬蘇文忠<a 
name="0658c04" id="0658c04"></a>公軾印施江淮間蘇公親為書之且記其事自是流<a 
name="0658c05" id="0658c05"></a>布漸廣雷庵禪師正受病句讀之難通也與同袍智<a 
name="0658c06" id="0658c06"></a>燈據跋陀之本而參以魏唐二譯原其異同歷疏于<a 
name="0658c07" id="0658c07"></a>經文之下復稽唐註古本暨宋僧寶巨閩士楊彥國<a 
name="0658c08" id="0658c08"></a>之說而折衷之凡經綸疏錄有涉于經者亦摭其精<a 
name="0658c09" id="0658c09"></a>華附焉名之曰楞伽寶經集註自慶元乙卯之三月<a 
name="0658c10" id="0658c10"></a>至丙辰之四月始克就緒其用心可謂勤矣且如來<a 
name="0658c11" id="0658c11"></a>說經不即語言不離語言矧此楞伽實詮圓頓八識<a 
name="0658c12" id="0658c12"></a>洞然號如來藏大包無外小入無內本性全真即成<a 
name="0658c13" id="0658c13"></a>智用觀身實相與淨名同若彼二乘滅識趣寂譬如<a 
name="0658c14" id="0658c14"></a>迷人忘<span class="corr" title='[巳&gt;己]'>己</span>之頭狂走呼號別求首領此乃諸佛心地<a 
name="0658c15" id="0658c15"></a>法門不假修證現前成佛禪宗之要蓋莫切於此矣<a 
name="0658c16" id="0658c16"></a>或者則曰西來之宗一文不設若謂初祖持此印心<a 
name="0658c17" id="0658c17"></a>非愚則惑子不聞達觀穎公之言乎曰不然也佛法<a 
name="0658c18" id="0658c18"></a>隨世以為教當達摩時眾生滯相離心故入義學者<a 
name="0658c19" id="0658c19"></a>悉斥去之達觀之言猶達摩之意也苟不察其救弊<a 
name="0658c20" id="0658c20"></a>微權而據以為實則禪那乃六度之一先佛所指持<a 
name="0658c21" id="0658c21"></a>戒為禪定智慧之本者還可廢乎雷庵之註其有功<a 
name="0658c22" id="0658c22"></a>於禪宗甚大非上根宿智不知子言之為當也此經<a 
name="0658c23" id="0658c23"></a>舊嘗刻版姑蘇幻住庵近毀於火天界禪師白庵金<a 
name="0658c24" id="0658c24"></a>公意欲流通乃購文梓重刻於旃檀林來徵余為之<a 
name="0658c25" id="0658c25"></a>序予幼時頗見正平張戒集三譯之長采諸家之註<a 
name="0658c26" id="0658c26"></a>成書八卷以傳大意略同惜雷庵不及見之白庵妙<a 
name="0658c27" id="0658c27"></a>悟真乘旁通儒典為叢林之所宗師苟求其說而補<a 
name="0658c28" id="0658c28"></a>入之則其功又豈不大於雷庵哉。</p><a 
name="0658c29" id="0658c29"></a><p style="margin-left: 3em"><span class="headname">般若波羅蜜多心經文句引</span></p><a 
name="0658c30" id="0658c30"></a><p style="text-indent: 0em; margin-left: 0em"><span class="linehead"></span>實際理地不染一塵固在於心明萬事門中不離一<a 
name="0659a01" id="0659a01"></a>法必資於言解此古今之通義也昔我三界大師從<a 
name="0659a02" id="0659a02"></a>兜率天化成白象冠日之精降神於維羅衛國苦行<a 
name="0659a03" id="0659a03"></a>於伽闍山中得無上道成最正覺蓋憫大地眾生不<a 
name="0659a04" id="0659a04"></a>知真性染纏使以成有漏逐色聲以陷諸妄汩沒死<a 
name="0659a05" id="0659a05"></a>生弗能解脫於是坐寶蓮華師子之座演說無上甚<a 
name="0659a06" id="0659a06"></a>深妙法開頓漸之正門垂權實之祕教其第四時廣<a 
name="0659a07" id="0659a07"></a>宣諸般若經而大部般若合六百卷凡四處一十六<a 
name="0659a08" id="0659a08"></a>會所說顯之以五蘊以總其綱申之以十二處以覈<a 
name="0659a09" id="0659a09"></a>其變廣之以十八界以極其趣小無不該大無不統<a 
name="0659a10" id="0659a10"></a>誠所謂冥衢之燈燭業海之方舟也撮其樞要實惟<a 
name="0659a11" id="0659a11"></a>心經是經凡三譯今世所傳二百五十八言者乃貞<a 
name="0659a12" id="0659a12"></a>觀間三藏法師玄奘所翻攝須彌於一毫芒<span class="corr" title='[歛&gt;斂]'>斂</span>溟渤<a 
name="0659a13" id="0659a13"></a>於一涓滴其神功浩浩乎不可思議是以歷代寶之<a 
name="0659a14" id="0659a14"></a>如摩尼珠為之註釋凡百十家溺教文者曲引傍喻<a 
name="0659a15" id="0659a15"></a>自相疑難其失也蕪尊禪義者逐字為訓辭荒意幻<a 
name="0659a16" id="0659a16"></a>其失也鄙務高深者獨研大旨盡略微文其失也簡<a 
name="0659a17" id="0659a17"></a>安淺陋者不知次序前後失倫其失也雜殊不知了<a 
name="0659a18" id="0659a18"></a>空法塵聿依佛智皆不出乎是經雖法華十萬餘言<a 
name="0659a19" id="0659a19"></a>華嚴四天下微塵數品廣略固殊旨義無二奈何以<a 
name="0659a20" id="0659a20"></a>至精至微之典而以小德小智之見輕測真乘妄談<a 
name="0659a21" id="0659a21"></a>般若也哉如濂不敏奧自壯齡頗閱三藏諸文於是<a 
name="0659a22" id="0659a22"></a>不量蕪陋為之訓解蕪者剔之鄙者雅之略者補之<a 
name="0659a23" id="0659a23"></a>雜者一之裁成文句一卷總數千言宿學之士其亦<a 
name="0659a24" id="0659a24"></a>何事於斯庶以便初機者爾或者則曰三千性相盡<a 
name="0659a25" id="0659a25"></a>屬空名一實境界諸念不立何為執滯於教體之間<a 
name="0659a26" id="0659a26"></a>哉是不然渡巨河者必用筏以濟見明月者須假指<a 
name="0659a27" id="0659a27"></a>以標若欲廢法觀空因空顯性何異采蘋於山椒而<a 
name="0659a28" id="0659a28"></a>求魚於木末也不亦傎乎雖然靈光獨耀迥脫根塵<a 
name="0659a29" id="0659a29"></a>體露真常不拘文字苟徒隨語生解其去一真薄迦<a 
name="0659a30" id="0659a30"></a>梵地蓋益遠矣忘白馬之舊馱焚青龍之新鈔必有<a 
name="0659b01" id="0659b01"></a>蓋世人豪者興濂日望之。</p><p style="text-indent: 0em; margin-left: 0em"><span class="linehead"></span>至正元年正月朔日幅巾<a 
name="0659b02" id="0659b02"></a>男子金華宋濂引</p><a 
name="0659b03" id="0659b03"></a><div class="xu"><p style="margin-left: 3em"><span class="headname">善財南詢華藏海因緣序</span></p><a 
name="0659b04" id="0659b04"></a><p style="text-indent: 0em; margin-left: 0em"><span class="linehead"></span>沙門那道輝以其師淨慈禪師所著善財南詢華藏<a 
name="0659b05" id="0659b05"></a>海因緣一卷示予先集經以備其事次作偈以釋其<a 
name="0659b06" id="0659b06"></a>義不待詳分科段遍閱疏鈔而經旨瞭然自明嗚呼<a 
name="0659b07" id="0659b07"></a>可謂善談雜華者<span class="corr" title='[巳&gt;已]'>已</span>夫雜華之宗以言乎性則太虛<a 
name="0659b08" id="0659b08"></a>洞然而無物以言乎相則萬象森然而駢列所謂森<a 
name="0659b09" id="0659b09"></a>然者即行布也一而萬者也所謂洞然者即圓融也<a 
name="0659b10" id="0659b10"></a>萬而一者也圓融不礙行布故一為萬而不見其少<a 
name="0659b11" id="0659b11"></a>行布不礙圓融故萬為一而不見其多此其大較也<a 
name="0659b12" id="0659b12"></a>然而善財之見文殊根本之智<span class="corr" title='[巳&gt;已]'>已</span>得畢乎一者也而<a 
name="0659b13" id="0659b13"></a>差別之知未圓欲見乎萬者也今姑舉其略而陳之<a 
name="0659b14" id="0659b14"></a>則所不舉者可推而見矣凡其所參五十又三或順<a 
name="0659b15" id="0659b15"></a>或逆或小或大或淺或深皆各有所證其登妙高峰<a 
name="0659b16" id="0659b16"></a>不見德雲而于別峰相見示法普見也見善住空中<a 
name="0659b17" id="0659b17"></a>變化隨念而至明法無礙也見海幢放種種光光中<a 
name="0659b18" id="0659b18"></a>皆有種種奇勝示法無盡也見勝熱婆羅門登山投<a 
name="0659b19" id="0659b19"></a>火得寂靜樂明法無怖也見自在王修學書數第印<a 
name="0659b20" id="0659b20"></a>療病建宅鍊藥及農賈等業示法工巧也見無厭足<a 
name="0659b21" id="0659b21"></a>王決囚可駭及觀宮殿皆是眾寶之所合成明法如<a 
name="0659b22" id="0659b22"></a>幻也見遍行外道調伏九十六眾離諸異見示法普<a 
name="0659b23" id="0659b23"></a>觀也見婆須密女身出光明照諸眾生令離貪欲明<a 
name="0659b24" id="0659b24"></a>法無染也見德生童子有德童女證入大悲大智示<a 
name="0659b25" id="0659b25"></a>法幻住也見大莊嚴園毗盧樓閣慈氏領諸菩薩從<a 
name="0659b26" id="0659b26"></a>他方來彈指一聲樓閣門開善財即入見一樓閣中<a 
name="0659b27" id="0659b27"></a>有一切諸妙樓閣一一樓閣中皆有慈氏一一慈氏<a 
name="0659b28" id="0659b28"></a>前皆有善財一一善財皆悉合掌回顧一善財之身<a 
name="0659b29" id="0659b29"></a>遍入一切善財身內一切善財身皆攝歸一善財身<a 
name="0659b30" id="0659b30"></a>內互遍互融互攝互入如燈鏡交光重重無盡善財<a 
name="0659c01" id="0659c01"></a>既證此一切境界莊嚴藏解脫門文殊遂舒金臂過<a 
name="0659c02" id="0659c02"></a>一百一十餘城按善財頂告以法解雖<span class="corr" title='[巳&gt;已]'>已</span>周而行未<a 
name="0659c03" id="0659c03"></a>圓之故於是往見普賢在如來前一一毛孔出種種<a 
name="0659c04" id="0659c04"></a>佛剎諸微妙事善財見身中交光互現一切不思議<a 
name="0659c05" id="0659c05"></a>事悉皆成就嗚呼善財前之所歷者行布也後之所<a 
name="0659c06" id="0659c06"></a>證者圓融也非圓融不足以見體統之全非行布不<a 
name="0659c07" id="0659c07"></a>足以昭發用之盛圓融體用雙泯者也行布則因用<a 
name="0659c08" id="0659c08"></a>而各顯其體者也其後之所證莫知為之先前之所<a 
name="0659c09" id="0659c09"></a>得莫知為之後二之則非也是知盡十方剎土皆是<a 
name="0659c10" id="0659c10"></a>善財盡十方剎土皆是文殊盡十方剎土皆是一大<a 
name="0659c11" id="0659c11"></a>香水海孰為行布孰為圓融哉苟謂其無所證入乎<a 
name="0659c12" id="0659c12"></a>則干涉歷無微不探也苟謂其有所證入乎則性本<a 
name="0659c13" id="0659c13"></a>圓明初無一法之可得也至矣妙矣蔑以加矣雖然<a 
name="0659c14" id="0659c14"></a>經旨宏深非有識者為之開明初機之士何自而知<a 
name="0659c15" id="0659c15"></a>佛國師而下頌而釋此者凡十人禪師蓋後出而益<a 
name="0659c16" id="0659c16"></a>奇者也或曰以偈釋經可乎曰如來說經長行之後<a 
name="0659c17" id="0659c17"></a>必以偈重宣之善慧大士用偈釋金剛經而後世箋<a 
name="0659c18" id="0659c18"></a>經家多效之何為而不可也禪師名智順字逆川溫<a 
name="0659c19" id="0659c19"></a>之瑞安人鐵關樞公入室弟子也出世溫之雅山繼<a 
name="0659c20" id="0659c20"></a>主福之東禪雪峰今住持前剎云。</p></div><a 
name="0659c21" id="0659c21"></a><div class="xu"><p style="margin-left: 3em"><span class="headname">大般若經通關法序</span></p><a 
name="0659c22" id="0659c22"></a><p style="text-indent: 0em; margin-left: 0em"><span class="linehead"></span>大般若波羅蜜多經凡六百卷唐三藏法師玄奘所<a 
name="0659c23" id="0659c23"></a>譯卷帙紛紜浩如煙海學者未易背之鳳城雪月大<a 
name="0659c24" id="0659c24"></a>師大隱發其巧智創為通關之法而四明演忠律師<a 
name="0659c25" id="0659c25"></a>省悟重為編定而益加精嚴其法畫十二圖用十三<a 
name="0659c26" id="0659c26"></a>法二十九界八十四科為之都凡諸圖所列或齊行<a 
name="0659c27" id="0659c27"></a>或各行或單位或避位或間位或加法或鉤鎖連環<a 
name="0659c28" id="0659c28"></a>或廣略不過一千言間總攝初分難信解品一百三<a 
name="0659c29" id="0659c29"></a>卷無一字或違噫亦異矣先是浙水東見者甚鮮逮<a 
name="0659c30" id="0659c30"></a>宋淳熙中有異僧載經行甬東暗誦弗休大姓沃承<a 
name="0660a01" id="0660a01"></a>璋以為疑抽一二卷試之其誦如初卷且出關法以<a 
name="0660a02" id="0660a02"></a>授承璋承璋乃刻板流通元至正初黃巖沙門絕璘<a 
name="0660a03" id="0660a03"></a>琚公獲拾儀真歸刊雲峰證道院未幾燬於火雪山<a 
name="0660a04" id="0660a04"></a>成公嘗受經于絕璘思繼前志復重刊而行之增以<a 
name="0660a05" id="0660a05"></a>佛國白禪師所解名相繫諸關後使人了知義趣云<a 
name="0660a06" id="0660a06"></a>惟般若尊經乃統攝世出世間色心諸法皆歸實相<a 
name="0660a07" id="0660a07"></a>其功用不可思議譬如四大海水茫無邊際攝之入<a 
name="0660a08" id="0660a08"></a>一毛孔無所增減而彼大海本相如故所謂舒之則<a 
name="0660a09" id="0660a09"></a>大包無外卷之則小入無內者也雪月以方便智造<a 
name="0660a10" id="0660a10"></a>是通關之法一彈指頃能背其經六分之一其饒益<a 
name="0660a11" id="0660a11"></a>群生甚大雪山父子又能篤意傳布唯恐或後皆不<a 
name="0660a12" id="0660a12"></a>負先佛囑累者矣雖然真覺性者中一辭不立光明<a 
name="0660a13" id="0660a13"></a>殊勝洞照無礙大阿難等結集八藏諸文一一自光<a 
name="0660a14" id="0660a14"></a>明中發現讀是關者儻能於此求之則山河大地有<a 
name="0660a15" id="0660a15"></a>情無情咸成文句身不待較繁簡於卷帙之間也雪<a 
name="0660a16" id="0660a16"></a>山遍參諸方嘗主藏鑰于靈隱景德禪寺其衛道之<a 
name="0660a17" id="0660a17"></a>志蓋皦然云。</p></div><a 
name="0660a18" id="0660a18"></a><div class="xu"><p style="margin-left: 3em"><span class="headname">寶積三昧集序</span></p><a 
name="0660a19" id="0660a19"></a><p style="text-indent: 0em; margin-left: 0em"><span class="linehead"></span>釋氏之書有三法藏焉曰經曰律曰論經則佛與菩<a 
name="0660a20" id="0660a20"></a>薩等所說論則諸賢聖僧所著唯律必佛口親宣而<a 
name="0660a21" id="0660a21"></a>非諸大弟子之得與聞也然而三藏之間統為十二<a 
name="0660a22" id="0660a22"></a>部分為大小中三乘廣大殊勝無所不攝其文久流<a 
name="0660a23" id="0660a23"></a>中國至秦而絕漢遣郎中蔡愔及秦景往使天竺受<a 
name="0660a24" id="0660a24"></a>其書以歸自是譯師疊至代有所增以卷計者梁則<a 
name="0660a25" id="0660a25"></a>五千四百隋則六千一百九十八唐承隋亂之後稍<a 
name="0660a26" id="0660a26"></a>有廢逸開元之目則五千四十八至貞元中則又增<a 
name="0660a27" id="0660a27"></a>二百七十五宋太平興國以來或翻譯或編纂或收<a 
name="0660a28" id="0660a28"></a>貞元未附藏者又增七百七十五逮元有國又增二<a 
name="0660a29" id="0660a29"></a>百八十六其中頗不能盡知今以千文紀之自天至<a 
name="0660a30" id="0660a30"></a>遵為號者五百八十六通為六千二百二十九卷噫<a 
name="0660b01" id="0660b01"></a>嘻其廣矣哉學其書者茫若望洋至于皓首而不能<a 
name="0660b02" id="0660b02"></a>周覽唐僧智昇嘗編入中國歲月及譯人姓氏名曰<a 
name="0660b03" id="0660b03"></a>開元釋教錄美矣而不采其文也宋戶部尚書王古<a 
name="0660b04" id="0660b04"></a>隨其次第而釋其因緣至於佛會後先華譯同異咸<a 
name="0660b05" id="0660b05"></a>志之名曰法寶標目佳矣而弗表其義也優婆塞陳<a 
name="0660b06" id="0660b06"></a>實分門別科頗括祕詮名之曰大藏一覽近矣惜糅<a 
name="0660b07" id="0660b07"></a>之自造諸偈而又擇焉不能精也東山立庵大師崇<a 
name="0660b08" id="0660b08"></a>志頗病焉乃於延祐之初掇拾三藏英華上自三寶<a 
name="0660b09" id="0660b09"></a>流通中至天仙天標坤維人倫之凡時劫根塵世諦<a 
name="0660b10" id="0660b10"></a>塔寺道具眾器之屬下及珍寶飲食花木禽獸地獄<a 
name="0660b11" id="0660b11"></a>之品析二十門釐為四卷文貫始終事有源委部居<a 
name="0660b12" id="0660b12"></a>整比秩焉不紊遂取法界體性經中語名曰寶積三<a 
name="0660b13" id="0660b13"></a>昧集鍥梓於壽聖禪林立庵既示寂板廢不存白庵<a 
name="0660b14" id="0660b14"></a>禪師萬金以精進力深入禪教三昧旁事孔籍亦臻<a 
name="0660b15" id="0660b15"></a>其閫奧悼立庵利物之心勤而傳世之不遠也復為<a 
name="0660b16" id="0660b16"></a>銓次義例分卷為五重刻而布之以濂閱大藏者凡<a 
name="0660b17" id="0660b17"></a>三稍涉戶庭請序其首簡濂取覽之儼然如探故物<a 
name="0660b18" id="0660b18"></a>雖未獲窺其全而金銀琉璃車渠瑪瑙珊瑚琥珀眾<a 
name="0660b19" id="0660b19"></a>寶之積爛然溢目矣於是胡跪作禮而說贊曰巍巍<a 
name="0660b20" id="0660b20"></a>法王寶號為脩多羅毗尼阿毗曇三千大千界以及<a 
name="0660b21" id="0660b21"></a>無算數無物不含攝無土不現身護法金剛王手持<a 
name="0660b22" id="0660b22"></a>蓮華杵或執七寶劍各逞神通力晝夜不暫離魔軍<a 
name="0660b23" id="0660b23"></a>及末伽無有能壞者善慧施方便為轉大法輪一轉<a 
name="0660b24" id="0660b24"></a>千佛轉佛佛具千佛千佛亦復然輾轉至無邊此最<a 
name="0660b25" id="0660b25"></a>勝功德如雲雨太空草木花藥等根莖皆霑溉如來<a 
name="0660b26" id="0660b26"></a>真正幢無鉅亦無細汪洋四大海了不見涯涘苟取<a 
name="0660b27" id="0660b27"></a>一滴水濕性靡不具炎炎大火聚力可鎔天地餘燼<a 
name="0660b28" id="0660b28"></a>存一粟炎體終弗滅日輪行中天其廣千由旬光入<a 
name="0660b29" id="0660b29"></a>寸隙中圓明具日相若耆闍崛山山石立萬仞一沙<a 
name="0660b30" id="0660b30"></a>細於塵孰敢謂非石所以二尊者各出本來智一取<a 
name="0660c01" id="0660c01"></a>六千卷束之四卷間如將須彌盧納之於鍼孔一噓<a 
name="0660c02" id="0660c02"></a>寒灰燄死後使復然光照閻浮提利彼有情眾智者<a 
name="0660c03" id="0660c03"></a>能移物勿為物所移佛言雖至寶執著亦為障我有<a 
name="0660c04" id="0660c04"></a>大寶藏不落文字中六處放光明七佛時行道時時<a 
name="0660c05" id="0660c05"></a>宣妙法法法悉皆忘定見自性佛共成無上道。</p></div><a 
name="0660c06" id="0660c06"></a><div class="xu"><p style="margin-left: 3em"><span class="headname">傳法正宗記序</span></p><a 
name="0660c07" id="0660c07"></a><p style="text-indent: 0em; margin-left: 0em"><span class="linehead"></span>表大法之真傳起群生之正信宜莫如書然而真丹<a 
name="0660c08" id="0660c08"></a>身毒相去絕遠梵言華言重譯或殊況屢遭滅斥之<a 
name="0660c09" id="0660c09"></a>禍生乎其後者必蒐羅墜逸遍觀會通然後能定是<a 
name="0660c10" id="0660c10"></a>非之真謏聞之士苟獲窺其一偏遂執為確然之論<a 
name="0660c11" id="0660c11"></a>斯亦過矣嗚呼闢邪說之膠固伸正議於千載之下<a 
name="0660c12" id="0660c12"></a>不有先覺學者將何所從哉昔者濂讀涅槃經及智<a 
name="0660c13" id="0660c13"></a>度論頗知釋迦文佛以正法授迦葉世世相傳具有<a 
name="0660c14" id="0660c14"></a>明證故自前魏支彊梁樓至洛邑譯續法傳自七佛<a 
name="0660c15" id="0660c15"></a>至二十五祖婆舍斯多而止東晉佛馱跋陀羅至廬<a 
name="0660c16" id="0660c16"></a>山所譯禪經自迦葉至二十八祖達摩多羅而止逮<a 
name="0660c17" id="0660c17"></a>夫後魏之時崇道屏釋而沙門曇曜蒼黃逃竄單錄<a 
name="0660c18" id="0660c18"></a>諸祖之名匿巖穴間僅及二十四祖師子尊者而止<a 
name="0660c19" id="0660c19"></a>佛運重啟曇曜進為僧統吉迦夜等遂因之為付法<a 
name="0660c20" id="0660c20"></a>藏傳其去前魏<span class="corr" title='[巳&gt;已]'>已</span>一百九十餘年東晉亦六十二年<a 
name="0660c21" id="0660c21"></a>矣東魏那連耶舍至鄴復備譯西域諸所傳授事跡<a 
name="0660c22" id="0660c22"></a>其次第與禪經不差毫髮則全闕之分有不待辯而<a 
name="0660c23" id="0660c23"></a>自明矣唐興曹溪大弘達磨之道傳布益眾義學者<a 
name="0660c24" id="0660c24"></a>忌之而神清為甚乃據法藏傳所列謂師子遭難絕<a 
name="0660c25" id="0660c25"></a>嗣不傳猶以為未足誣迦葉為小智不足承佛心印<a 
name="0660c26" id="0660c26"></a>指禪經實後來傳會難以取徵而好論議之徒紛紛<a 
name="0660c27" id="0660c27"></a>而起矣宋明教大師契嵩讀而病之博采出三藏記<a 
name="0660c28" id="0660c28"></a>洎諸家紀載釋迦為表三十三祖為傳持法一千三<a 
name="0660c29" id="0660c29"></a>百四人為分家略傳而秀出宗證繼焉名曰傳法正<a 
name="0660c30" id="0660c30"></a>宗記復畫佛祖相承之像明其世系名曰定祖圖申<a 
name="0661a01" id="0661a01"></a>述禪經及西域諸師為證以闢義學者之妄名曰正<a 
name="0661a02" id="0661a02"></a>宗論共十二卷其衛道之嚴凜凜乎不可犯也濂竊<a 
name="0661a03" id="0661a03"></a>聞之太平真君之七年魏太武用崔浩言宣告征鎮<a 
name="0661a04" id="0661a04"></a>佛像胡書皆擊破焚燒當是時諸種經論多煨燼之<a 
name="0661a05" id="0661a05"></a>末屋壁之深藏蓋至于久而後出以此觀之曇曜之<a 
name="0661a06" id="0661a06"></a>流固未必能見禪經至于諸師之論義學者亦未必<a 
name="0661a07" id="0661a07"></a>能盡聞之顧執一時單錄不全之文而相為詬病猶<a 
name="0661a08" id="0661a08"></a>將十指而掩日月之光一口而吸滄溟之水多見其<a 
name="0661a09" id="0661a09"></a>不知量也大師之辨析夫豈得<span class="corr" title='[巳&gt;已]'>已</span>者哉甬東祖杲禪<a 
name="0661a10" id="0661a10"></a>師以誠篤契道汲汲焉准恐法輪不運合眾緣重刻<a 
name="0661a11" id="0661a11"></a>以傳嗚呼書不流通與無書等大師固有功於宗乘<a 
name="0661a12" id="0661a12"></a>而杲公之為則又有功於大師者也皆不可以不紀<a 
name="0661a13" id="0661a13"></a>因追序其作者之意於首簡云。</p></div><a 
name="0661a14" id="0661a14"></a><p style="margin-left: 3em"><span class="headname">重刻護法論題辭</span></p><a 
name="0661a15" id="0661a15"></a><p style="text-indent: 0em; margin-left: 0em"><span class="linehead"></span>衢州天寧住持端文禪師不遠千里而來請曰吾宗<a 
name="0661a16" id="0661a16"></a>有護法論凡一萬二千三百四十五言相傳宋觀文<a 
name="0661a17" id="0661a17"></a>殿大學士太保張天覺之所撰其弘宗扶教之意至<a 
name="0661a18" id="0661a18"></a>矣盡矣昔者閩僧慧欽嘗刻諸梓翰林侍講學士虞<a 
name="0661a19" id="0661a19"></a>集實為之序兵燹之餘其版久不存端文以此書不<a 
name="0661a20" id="0661a20"></a>可不傳也復令印生刻之今功<span class="corr" title='[巳&gt;已]'>已</span>告完願為序其首<a 
name="0661a21" id="0661a21"></a>簡序曰嗚呼妙明真性有若太空不拘方所初無形<a 
name="0661a22" id="0661a22"></a>段沖澹而靜寥漠而清出焉而不知其所終入焉而<a 
name="0661a23" id="0661a23"></a>不知其所窮與物無際圓妙而通當是時無生佛之<a 
name="0661a24" id="0661a24"></a>名無自他之相種種含攝種種無礙尚何一法之可<a 
name="0661a25" id="0661a25"></a>言哉奈何太樸既散誕勝真漓營營逐物唯塵緣業<a 
name="0661a26" id="0661a26"></a>識之趣正如迷人身陷大澤煙霧晦冥蛇虎縱橫競<a 
name="0661a27" id="0661a27"></a>來追人欲加毒害被髮狂奔不辨四維西方大聖人<a 
name="0661a28" id="0661a28"></a>以慈憫故三乘十二分教不得不說此法之所由建<a 
name="0661a29" id="0661a29"></a>立也眾生聞此法者遵而行之又如得見日光逢善<a 
name="0661a30" id="0661a30"></a>勝友為驅諸惡引登康衢即離怖畏而就安隱其願<a 
name="0661b01" id="0661b01"></a>幸孰加焉不深德之反從而詆之斥之是猶挾利劍<a 
name="0661b02" id="0661b02"></a>以自傷初何損於大法歟嗚呼三皇治天下也善用<a 
name="0661b03" id="0661b03"></a>時五帝則易以仁信三王又更以智勇蓋風氣隨世<a 
name="0661b04" id="0661b04"></a>而遷故為治者亦因時而馭變焉成周以降昏嚚邪<a 
name="0661b05" id="0661b05"></a>僻翕然並作絏縲不足以為囚斧鍎不足以為威西<a 
name="0661b06" id="0661b06"></a>方聖人歷陳因果輪迴之說使暴強聞之赤頸汗背<a 
name="0661b07" id="0661b07"></a>逡巡畏縮雖螻蟻不敢踐履豈不有補治化之不足<a 
name="0661b08" id="0661b08"></a>柳宗元所謂陰翊王度者是<span class="corr" title='[巳&gt;已]'>已</span>此猶言其觕也其上<a 
name="0661b09" id="0661b09"></a>焉者炯然內觀匪即匪離可以脫卑濁而極高明超<a 
name="0661b10" id="0661b10"></a>三界而躋妙覺誠不可誣也奈何詆之奈何斥之世<a 
name="0661b11" id="0661b11"></a>之人觀此論者可以悚然而思<span class="corr" title='[愓&gt;惕]'>惕</span>然而省矣雖然予<a 
name="0661b12" id="0661b12"></a>有一說并為釋氏之徒告焉棟宇堅者風雨不能漂<a 
name="0661b13" id="0661b13"></a>搖榮衛充者疾病不能侵凌緇衣之士盍亦自反其<a 
name="0661b14" id="0661b14"></a>本乎予竊怪夫誦佛陀言行外道行者是自壞法也<a 
name="0661b15" id="0661b15"></a>毗尼不守軌範是棄者是自壞法也增長無明嗔恚<a 
name="0661b16" id="0661b16"></a>不息者是自壞法也傳曰家必自毀而後人毀之尚<a 
name="0661b17" id="0661b17"></a>誰尤哉今因禪師之請乃懇切為緇素通言之知我<a 
name="0661b18" id="0661b18"></a>罪我予皆不能辭矣禪師豫章人知寶大法如護眼<a 
name="0661b19" id="0661b19"></a>目然身服紙衣躬行苦行遇川病涉者梁之塗齟齬<a 
name="0661b20" id="0661b20"></a>者甓之枯骴暴露者掩之今又刻此論以博誠無愧<a 
name="0661b21" id="0661b21"></a>於有行沙門者矣。</p><a 
name="0661b22" id="0661b22"></a><p style="margin-left: 3em"><span class="headname">釋氏護教編後記</span></p><a 
name="0661b23" id="0661b23"></a><p style="text-indent: 0em; margin-left: 0em"><span class="linehead"></span>西方聖人以一大事因緣出現於世自從鹿野苑中<a 
name="0661b24" id="0661b24"></a>直至於跋提河演說苦空無我無量妙義隨機鈍利<a 
name="0661b25" id="0661b25"></a>分為頓漸無小無大盡皆攝入薩婆若海既滅度後<a 
name="0661b26" id="0661b26"></a>其弟子阿難陀多聞總持有大智慧結集為修多羅<a 
name="0661b27" id="0661b27"></a>藏而諸尊者或後或先各闡化源優波離集四部律<a 
name="0661b28" id="0661b28"></a>謂之毗尼金剛薩埵於毗盧遮那前親受瑜伽五部<a 
name="0661b29" id="0661b29"></a>謂之秘密章句無著天親頻升知足天宮咨參慈氏<a 
name="0661b30" id="0661b30"></a>相與造論發明大乘謂之唯識宗旨西竺龍勝以所<a 
name="0661c01" id="0661c01"></a>得毗羅之法弘其經要謂之中觀論燉煌杜法順深<a 
name="0661c02" id="0661c02"></a>入華嚴不思議境大宣玄旨謂之華嚴法界觀毗尼<a 
name="0661c03" id="0661c03"></a>之法魏嘉平初曇柯羅始持僧祗戒本至洛陽而曇<a 
name="0661c04" id="0661c04"></a>無德曇諦等繼之立羯磨法唐南山澄照律師道宣<a 
name="0661c05" id="0661c05"></a>作疏明之四分律遂大行是為行事防非止惡之宗<a 
name="0661c06" id="0661c06"></a>薩埵以瑜伽授龍猛猛授龍智智授金剛智唐開元<a 
name="0661c07" id="0661c07"></a>中智始來中國大建曼茶羅法事大智道氤大慧一<a 
name="0661c08" id="0661c08"></a>行及不空三藏咸師尊之是為瑜伽微妙祕密之宗<a 
name="0661c09" id="0661c09"></a>唐貞觀三年三藏玄奘往西域諸國會戒賢於那蘭<a 
name="0661c10" id="0661c10"></a>陀寺因受唯識宗旨以歸授慈恩窺基基乃網羅舊<a 
name="0661c11" id="0661c11"></a>說廣制疏論是為三乘法相顯理之宗梁陳之間北<a 
name="0661c12" id="0661c12"></a>齊惠聞因讀中觀論悟旨遂遙禮龍勝為師開空假<a 
name="0661c13" id="0661c13"></a>中三觀止觀法門以法華宗旨授慧思思授天台國<a 
name="0661c14" id="0661c14"></a>師智顗顗授灌頂頂授智威智威授惠威惠威授玄<a 
name="0661c15" id="0661c15"></a>朗朗授湛然是為四教法性觀行之宗隋末順以法<a 
name="0661c16" id="0661c16"></a>界觀授智儼儼授賢首法藏至清涼大統國師澄觀<a 
name="0661c17" id="0661c17"></a>追宗其學著華嚴疏論數百萬言圭峰宗密繼之而<a 
name="0661c18" id="0661c18"></a>其化廣被西方是為一念圓融具德之宗瑜伽久亡<a 
name="0661c19" id="0661c19"></a>南山亦僅存其盛行於今者唯天台慈恩賢首而<span class="corr" title='[巳&gt;已]'>已</span><a 
name="0661c20" id="0661c20"></a>此則世之所謂教者也世尊大法自迦葉二十八傳<a 
name="0661c21" id="0661c21"></a>至菩提達摩達摩悲學佛者纏蔽於竹帛間乃弘教<a 
name="0661c22" id="0661c22"></a>外別傳之旨不立文字而見性成佛達摩傳慧可可<a 
name="0661c23" id="0661c23"></a>傳僧璨璨傳道信信傳弘忍忍傳曹溪大鑑禪師慧<a 
name="0661c24" id="0661c24"></a>能而其法特盛能之二弟子懷讓行思皆深入其閫<a 
name="0661c25" id="0661c25"></a>奧讓傳道一一之學江西宗之其傳為懷海海傳希<a 
name="0661c26" id="0661c26"></a>運運傳臨濟慧照大師義玄玄立三玄門策厲學徒<a 
name="0661c27" id="0661c27"></a>是為臨濟之宗海之旁出為溈山大圓禪師靈<span class="gaiji">[袖-由+右]<!--gaiji,,1[袖-由+右],2&#x27657;,3--></span><span class="gaiji">[袖-由+右]<!--gaiji,,1[袖-由+右],2&#x27657;,3--></span><a 
name="0661c28" id="0661c28"></a>傳仰山智通大師慧寂父唱子和微妙玄機不可湊<a 
name="0661c29" id="0661c29"></a>泊是為溈仰之宗思傳希遷遷之學湖南宗之其傳<a 
name="0661c30" id="0661c30"></a>為道悟悟傳崇信信傳宣鑑鑑傳義存存傳雲門匡<a 
name="0662a01" id="0662a01"></a>真大師文偃偃之氣宇如王三句之設如青天震雷<a 
name="0662a02" id="0662a02"></a>聞者掩耳是為雲門之宗玄沙師備偃之同門友也<a 
name="0662a03" id="0662a03"></a>其傳為桂琛琛傳法眼大師文益益雖依華嚴六相<a 
name="0662a04" id="0662a04"></a>唱明宗旨迥然獨立不涉凡情是為法眼之宗遷之<a 
name="0662a05" id="0662a05"></a>旁出為藥山惟儼儼以寶鏡三昧五位顯三種滲漏<a 
name="0662a06" id="0662a06"></a>傳曇晟晟傳洞山悟本大師良价价傳曹山元證大<a 
name="0662a07" id="0662a07"></a>師本寂而復大震是為曹洞之宗法眼再傳至延壽<a 
name="0662a08" id="0662a08"></a>流入高句驪仰山三傳之芭蕉徹當石晉開運中遂<a 
name="0662a09" id="0662a09"></a>亡弗繼雲門曹洞僅不絕如線唯臨濟一宗大用大<a 
name="0662a10" id="0662a10"></a>機震盪無際若聖若凡無不宗仰此則世之所謂禪<a 
name="0662a11" id="0662a11"></a>者也嗚呼教之與禪本無二門依教修行蓋不出於<a 
name="0662a12" id="0662a12"></a>六度梵行而禪定特居其一由眾生根有不齊故先<a 
name="0662a13" id="0662a13"></a>佛示化亦不免其異耳奈何後世各建門庭互相盾<a 
name="0662a14" id="0662a14"></a>矛教則譏禪滯乎空寂禪則譏教泥乎名相籍籍紛<a 
name="0662a15" id="0662a15"></a>紛莫克有定是果何為者邪此則教禪異塗猶可說<a 
name="0662a16" id="0662a16"></a>也自禪一宗言之佛大勝多與達摩同學禪觀達摩<a 
name="0662a17" id="0662a17"></a>則遠契真宗勝多所見一差遂分為有相無相定慧<a 
name="0662a18" id="0662a18"></a>戒行無得寂靜六門非達摩闢之安能至今廓如也<a 
name="0662a19" id="0662a19"></a>慧能與神秀同受法於弘忍能則為頓宗秀則別為<a 
name="0662a20" id="0662a20"></a>漸宗荊吳秦各各行其教道一神會又同出於能者<a 
name="0662a21" id="0662a21"></a>也道一則密受心印神會則復流於知解一去弗返<a 
name="0662a22" id="0662a22"></a>而其末流若大珠明教慈受輩尚何以議為哉自教<a 
name="0662a23" id="0662a23"></a>一宗言之慈恩立三教天台則分四教賢首則又分<a 
name="0662a24" id="0662a24"></a>五教麤妙各見漸圓互指終不能歸之一致可勝歎<a 
name="0662a25" id="0662a25"></a>哉此雖通名為教各自立宗猶可說也自夫本教之<a 
name="0662a26" id="0662a26"></a>內言之律學均以南山為宗真悟智圓律師允堪著<a 
name="0662a27" id="0662a27"></a>會正記等文識者謂其超出六十家釋義之外何不<a 
name="0662a28" id="0662a28"></a>可者至大智律師元照復別以法華開顯圓意作資<a 
name="0662a29" id="0662a29"></a>持記又與會正之師殊指矣不特此也四明法智尊<a 
name="0662a30" id="0662a30"></a>者知禮孤山法慧大師智圓同祖天台同學心觀真<a 
name="0662b01" id="0662b01"></a>妄之異觀三諦之異說既<span class="corr" title='[巳&gt;已]'>已</span>抵牾之甚霅川仁岳以<a 
name="0662b02" id="0662b02"></a>禮之弟子又操戈入室略不相容諫書辨謗之作逮<a 
name="0662b03" id="0662b03"></a>今猶使人凜然也其他尚可以一二數之哉嗚呼毗<a 
name="0662b04" id="0662b04"></a>盧華藏圓滿廣大遍河沙界無久無餘非相而相非<a 
name="0662b05" id="0662b05"></a>緣而緣非同而同非別而別苟涉思惟即非聖諦又<a 
name="0662b06" id="0662b06"></a>何在分教與禪之異哉又何在互相盾矛業擅專門<a 
name="0662b07" id="0662b07"></a>哉又何在操戈相攻遽背其師說哉雖然適長安者<a 
name="0662b08" id="0662b08"></a>南北異塗東西殊轍及其所至未嘗不同要在善學<a 
name="0662b09" id="0662b09"></a>者慎夫所趨而<span class="corr" title='[巳&gt;已]'>已</span>比丘永壽嘗以閩僧一源所著護<a 
name="0662b10" id="0662b10"></a>教編示予自大迦葉至於近代諸師皆有傳贊文辭<a 
name="0662b11" id="0662b11"></a>簡古誠奇作也壽獨惜其不著教禪承傳同異之詳<a 
name="0662b12" id="0662b12"></a>請予為記以補其闕略予因以所聞疏之如右文繁<a 
name="0662b13" id="0662b13"></a>而不殺者欲其事之著明蓋不得不然也。</p><a 
name="0662b14" id="0662b14"></a><p style="text-indent: 0em; margin-left: 1em"><span class="linehead"></span>王忠文公褘叢錄中載佛學一篇與此文同末一<a 
name="0662b15" id="0662b15"></a>段云佛之為道本無二門自去聖既邈源遠而流<a 
name="0662b16" id="0662b16"></a>益分於是師異指殊各建戶庭互相矛盾禪則譏<a 
name="0662b17" id="0662b17"></a>教為滯於名相教則譏禪為溺於空寂若律之為<a 
name="0662b18" id="0662b18"></a>用雖禪教所共持而取舍各不同至於為教禪之<a 
name="0662b19" id="0662b19"></a>學者又各立異以取勝一彼一此不相出入自教<a 
name="0662b20" id="0662b20"></a>宗言之慈恩立三教天台則分四教賢首則又為<a 
name="0662b21" id="0662b21"></a>五教自禪宗言之慧能與神秀同受法於弘忍能<a 
name="0662b22" id="0662b22"></a>則為頓宗秀則為漸宗道一神會同出於能道一<a 
name="0662b23" id="0662b23"></a>則密契心印神會則復流於知解其不同如此至<a 
name="0662b24" id="0662b24"></a>若天台教宗之一也而四明知禮孤山知圓性善<a 
name="0662b25" id="0662b25"></a>性惡之說如水炭之不相投臨濟禪宗之一也而<a 
name="0662b26" id="0662b26"></a>或以棒或以喝至橫川珙則復以聲偈其示人之<a 
name="0662b27" id="0662b27"></a>要如柄鑿之不相合支派乖錯論說紛紜殆不得<a 
name="0662b28" id="0662b28"></a>而悉數也忠文與文憲同里同門故其問學之相<a 
name="0662b29" id="0662b29"></a>合如此。</p><a 
name="0662b30" id="0662b30"></a><div class="xu"><p style="margin-left: 3em"><span class="headname">夾註輔教編序</span></p><a 
name="0662c01" id="0662c01"></a><p style="text-indent: 0em; margin-left: 0em"><span class="linehead"></span>天生東魯西竺二聖人化導蒸民雖設教不同其使<a 
name="0662c02" id="0662c02"></a>人趨於善道則一而<span class="corr" title='[巳&gt;已]'>已</span>為東魯之學者則曰我存心<a 
name="0662c03" id="0662c03"></a>養性也為西竺之學者則曰我明心見性也究其實<a 
name="0662c04" id="0662c04"></a>雖若稍殊世間之理其有出一心之外者哉傳有之<a 
name="0662c05" id="0662c05"></a>東海有聖人出焉其心同其理同也西海有聖人出<a 
name="0662c06" id="0662c06"></a>焉其心同其理同也南海北海有聖人出焉其心同<a 
name="0662c07" id="0662c07"></a>其理同也是則心者萬理之原大無不包小無不攝<a 
name="0662c08" id="0662c08"></a>能充之則為賢知反之則愚不肖矣覺之則為四聖<a 
name="0662c09" id="0662c09"></a>反之則六凡矣世之人但見修明禮樂刑政為制治<a 
name="0662c10" id="0662c10"></a>之具持守戒定慧為入道之要一處世間一出世間<a 
name="0662c11" id="0662c11"></a>有若水炭晝夜之相反殊不知春夏之伸而萬彙為<a 
name="0662c12" id="0662c12"></a>之欣榮秋冬之屈而庶物為之藏息皆出乎一元之<a 
name="0662c13" id="0662c13"></a>氣運行氣之外初不見有他物也達人大觀洞然八<a 
name="0662c14" id="0662c14"></a>荒無藩籬之限無戶閾之封故其吐言持論不事形<a 
name="0662c15" id="0662c15"></a>跡而一趨於大同小夫淺知肝膽自相胡越者惡足<a 
name="0662c16" id="0662c16"></a>以與於此哉宋有大士曰鐔津嵩禪師實洞山聰公<a 
name="0662c17" id="0662c17"></a>之法嗣以二氏末流之弊或不相能也取諸書會而<a 
name="0662c18" id="0662c18"></a>同之曰原教曰廣原教曰勸書曰孝論而壇經贊附<a 
name="0662c19" id="0662c19"></a>焉復恐人不悉其意自注釋之名之為輔教編若禪<a 
name="0662c20" id="0662c20"></a>師者可謂攝萬理于一心者矣予本章逢之流四庫<a 
name="0662c21" id="0662c21"></a>書頗嘗習讀逮至壯齡又極潛心於內典往往見其<a 
name="0662c22" id="0662c22"></a>說廣博殊勝方信柳宗元所謂與易論語合者為不<a 
name="0662c23" id="0662c23"></a>妄故多著見於文辭間不知我者或戟手來詆訾予<a 
name="0662c24" id="0662c24"></a>噤不答但一笑而<span class="corr" title='[巳&gt;已]'>已</span>今因虛白果公重刻是編其有<a 
name="0662c25" id="0662c25"></a>功學者甚大故執筆言之嗚呼孰能為我招禪師于<a 
name="0662c26" id="0662c26"></a>常寂光中相與論儒釋之一貫也哉獨視霄漢悠然<a 
name="0662c27" id="0662c27"></a>遐思者久之。</p></div><a 
name="0662c28" id="0662c28"></a><p style="margin-left: 3em"><span class="headname">旃檀大愛妙色三經小弓</span></p><a 
name="0662c29" id="0662c29"></a><p style="text-indent: 0em; margin-left: 0em"><span class="linehead"></span>先佛所說旃檀香身大愛妙色三陀羅尼經皆西天<a 
name="0662c30" id="0662c30"></a>譯經三藏朝散大夫試光祿卿明教大師法賢奉詔<a 
name="0663a01" id="0663a01"></a>所譯其在法藏與瑜伽大教王經凡二十七等同車<a 
name="0663a02" id="0663a02"></a>輦字函中功德所被或療惡疾或救海難或出生際<a 
name="0663a03" id="0663a03"></a>諸鬼趣資以解脫誠心求之靡不應感蓋我如來大<a 
name="0663a04" id="0663a04"></a>誓願故神通力故慈憫有情故一彈指頃即能成就<a 
name="0663a05" id="0663a05"></a>無邊殊勝經言可信真實不虛天界沙門太初肇公<a 
name="0663a06" id="0663a06"></a>信之為尤力於是命工鍥梓以廣流通介其同袍一<a 
name="0663a07" id="0663a07"></a>林桂公徵濂引其首夫佛法廣如虛空然無始無終<a 
name="0663a08" id="0663a08"></a>無內無外苟欲繪畫而贊詠之非愚則惑矣姑書其<a 
name="0663a09" id="0663a09"></a>概以起讀者之信心云。</p></div><a 
name="0663a10" id="0663a10"></a><p><span class="juanname">宋文憲公護法錄卷第六</span></p><a 
name="0663a11" id="0663a11"></a><a 
name="0663a12" id="0663a12"></a><a 
name="0663a13" id="0663a13"></a><a 
name="0663a14" id="0663a14"></a><a 
name="0663a15" id="0663a15"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(丹陽居士賀學仁男賀烺賀<span class="gaiji">&#x708C;<!--gaiji,,1[火*介],2&#x708C;,3--></span>賀焜施貲共刻<br><a 
name="0663a16" id="0663a16"></a>　護法錄第六卷　計字一萬零二百六十六箇<br><a 
name="0663a17" id="0663a17"></a>　該銀五兩一錢三分三厘<br><a 
name="0663a18" id="0663a18"></a>　桐城釋在定對句容潘省耕書進賢陳叔道刻<br><a 
name="0663a19" id="0663a19"></a>　天啟辛酉元年春四月徑山化城識)</span></p></div></div>
<hr>【經文資訊】嘉興藏第 21 冊 No. B110 護法錄<br>【版本記錄】CBETA 電子佛典 Rev. 1.5 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexdaff.html?index=J21nB110" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J21nB110_006 by HTTrack Website Copier/3.x [XR&CO'2008], Tue, 03 Jun 2014 00:24:02 GMT -->
</html>
