<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1927_001 by HTTrack Website Copier/3.x [XR&CO'2008], Mon, 02 Jun 2014 23:42:34 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga57fd.gif?utmac=MO-30696269-4&amp;utmn=1849271631&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46&amp;utmp=%2Fmobile%2Findex.php%3Findex%3DT46n1927_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第46冊<br/>No.1927 十不二門 (1卷)<br/>【唐 湛然述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1927" sutra_name="十不二門" sutra_juan="[卷1]">　
<a 
name="0702c11" id="0702c11"></a><a 
name="0702c12" id="0702c12"></a><a 
name="0702c13" id="0702c13"></a><p style="margin-left: 2em"><span class="juannum">No. 1927 [cf. No. 1928]</span></p><a 
name="0702c14" id="0702c14"></a><p><span class="juanname">十不二門</span></p><a 
name="0702c15" id="0702c15"></a><a 
name="0702c16" id="0702c16"></a><p style="margin-left: 4em"><span class="byline">唐荊溪尊者湛然述</span></p><a 
name="0702c17" id="0702c17"></a><p style="text-indent: 0em; margin-left: 0em"><span class="linehead"></span>然此<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>門，談其因果及以自他，使一代教門<a 
name="0702c18" id="0702c18"></a>融通入妙故。凡諸義釋，皆約四教及以五味，<a 
name="0702c19" id="0702c19"></a>意在開教，悉入醍醐。觀心乃是教行樞機，仍<a 
name="0702c20" id="0702c20"></a>且略點，寄在諸說或存或沒，非部正意，故縱<a 
name="0702c21" id="0702c21"></a>有施設託事附法，或辯十觀列名而已。所明<a 
name="0702c22" id="0702c22"></a>理境、智行、位法，能化所化意在能詮，詮中咸<a 
name="0702c23" id="0702c23"></a>妙。為辯詮內始末自他故，具演十妙搜括一<a 
name="0702c24" id="0702c24"></a>化，出世大意罄無不盡，故不可不了十妙大<a 
name="0702c25" id="0702c25"></a>綱，故撮十妙為觀法大體。若解<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>妙，本妙非<a 
name="0702c26" id="0702c26"></a>遙，應知但是離合異耳。因果義一，自他何殊？<a 
name="0702c27" id="0702c27"></a>故下文云，本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>雖殊、不思議一。況體宗用秖<a 
name="0702c28" id="0702c28"></a>是自他因果法故，況復教相秖是分別前之<a 
name="0702c29" id="0702c29"></a>四章，使前四章與諸文永異，若曉斯旨則教<a 
name="0703a01" id="0703a01"></a>有所歸。一期縱橫不出一心，三千世間即空<a 
name="0703a02" id="0703a02"></a>假中，理境乃至利益咸爾，則止觀十乘，成今<a 
name="0703a03" id="0703a03"></a>自行因果；起教一章，成今化他能所。則彼此<a 
name="0703a04" id="0703a04"></a>昭著，法華行成，使功不唐捐，所詮可識。故更<a 
name="0703a05" id="0703a05"></a>以十門收攝十妙。何者？為實施權則不二而<a 
name="0703a06" id="0703a06"></a>二，開權顯實則二而不二，法既教部咸開成<a 
name="0703a07" id="0703a07"></a>妙，故此十門不二為目，一一門下以六即檢<a 
name="0703a08" id="0703a08"></a>之。本門已廣引誠證，此下但直申一理，使<a 
name="0703a09" id="0703a09"></a>一部經旨皎在目前。</p><a 
name="0703a10" id="0703a10"></a><p style="text-indent: 0em; margin-left: 0em"><span class="linehead"></span>一者、色心不二門，二者、內外不二門，三者、修<a 
name="0703a11" id="0703a11"></a>性不二門，四者、因果不二門，五者、染淨不二<a 
name="0703a12" id="0703a12"></a>門，六者、依正不二門，七者、自他不二門，八者、<a 
name="0703a13" id="0703a13"></a>三業不二門，九者、權實不二門，十者、受潤不<a 
name="0703a14" id="0703a14"></a>二門。是中第一，從境妙立名；第二第三，從智<a 
name="0703a15" id="0703a15"></a>行立名；第四，從位法立名；第五第六第七，從<a 
name="0703a16" id="0703a16"></a>感應神通立名；第八第九，從說法立名；第十，<a 
name="0703a17" id="0703a17"></a>從眷屬利益立名。</p><p style="text-indent: 0em; margin-left: 0em"><span class="linehead"></span>一、色心不二門者，且十如<a 
name="0703a18" id="0703a18"></a>境乃至無諦，一一皆可總別二意，總在一<a 
name="0703a19" id="0703a19"></a>念，別分色心。何者？初十如中，相唯在色，性唯<a 
name="0703a20" id="0703a20"></a>在心，體．力．作．緣義兼色心，因．果唯心，報唯約<a 
name="0703a21" id="0703a21"></a>色；十二因緣苦業兩兼，惑唯在心；四諦則三<a 
name="0703a22" id="0703a22"></a>兼色心，滅唯在心；二諦三諦皆俗具色心、真<a 
name="0703a23" id="0703a23"></a>中唯心；一實及無，準此可見。既知別已，攝別<a 
name="0703a24" id="0703a24"></a>入總，一切諸法無非心性，一性無性三千宛<a 
name="0703a25" id="0703a25"></a>然。當知心之色心即心名變，變名為造，造謂<a 
name="0703a26" id="0703a26"></a>體用，是則非色非心而色而心，唯色唯心良<a 
name="0703a27" id="0703a27"></a>由於此。故知但識一念，遍見己他生佛。他生<a 
name="0703a28" id="0703a28"></a>他佛尚與心同，況己心生佛寧乖一念？故彼<a 
name="0703a29" id="0703a29"></a>彼境法，差差而不差。</p><a 
name="0703b01" id="0703b01"></a><p style="text-indent: 0em; margin-left: 0em"><span class="linehead"></span>二、內外不二門者，凡所觀境不出內外，外謂<a 
name="0703b02" id="0703b02"></a>託彼依正色心，即空假中，即空假中妙，故色<a 
name="0703b03" id="0703b03"></a>心體絕。唯一實性無空假中，色心宛然豁同<a 
name="0703b04" id="0703b04"></a>真淨，無復眾生七方便異，不見國土淨穢差<a 
name="0703b05" id="0703b05"></a>品，而帝網依正終自炳然。所言內者，先了外<a 
name="0703b06" id="0703b06"></a>色心一念無念，唯內體三千即空假中，是則<a 
name="0703b07" id="0703b07"></a>外法全為心性。心性無外攝無不周，十方諸<a 
name="0703b08" id="0703b08"></a>佛法界有情，性體無殊一切咸遍，誰云內外、<a 
name="0703b09" id="0703b09"></a>色心、己他？此即用向色心不二門成。</p><a 
name="0703b10" id="0703b10"></a><p style="text-indent: 0em; margin-left: 0em"><span class="linehead"></span>三、修性不二門者，性德秖是界如一念，此內<a 
name="0703b11" id="0703b11"></a>界如三法具足，性雖本爾，藉智起修，由修照<a 
name="0703b12" id="0703b12"></a>性，由性發修，存性則全修成性，起修則全性<a 
name="0703b13" id="0703b13"></a>成修，性無所移、修常宛爾。修又二種：順修、逆<a 
name="0703b14" id="0703b14"></a>修。順謂了性為行，逆謂背性成迷。迷了二心，<a 
name="0703b15" id="0703b15"></a>心雖不二，逆順二性，性事恒殊。可由事、不移<a 
name="0703b16" id="0703b16"></a>心，則令迷修成了，故須一期迷了，照性成修，<a 
name="0703b17" id="0703b17"></a>見性修心，二心俱泯。又了順修對性有離有<a 
name="0703b18" id="0703b18"></a>合，離謂修性各三，合謂修二性一。修二各三，<a 
name="0703b19" id="0703b19"></a>共發性三，是則修雖具九，九秖是三。為對性<a 
name="0703b20" id="0703b20"></a>明修故，合修為二，二與一性如水為波，二亦<a 
name="0703b21" id="0703b21"></a>無二亦如波水。應知性指三障，是故具三，修<a 
name="0703b22" id="0703b22"></a>從性成，成三法爾。達無修性、唯一妙乘，無所<a 
name="0703b23" id="0703b23"></a>分別，法界洞朗。此由內外不二門成。</p><a 
name="0703b24" id="0703b24"></a><p style="text-indent: 0em; margin-left: 0em"><span class="linehead"></span>四、因果不二門者，眾生心因既具三軌，此因<a 
name="0703b25" id="0703b25"></a>成果名三涅槃，因果無殊始終理一。若爾因<a 
name="0703b26" id="0703b26"></a>德已具，何不住因？但由迷因各自謂實。若了<a 
name="0703b27" id="0703b27"></a>迷性實，唯住因故，久研此因，因顯名果。秖緣<a 
name="0703b28" id="0703b28"></a>因果理一，用此一理為因，理顯無復果名，豈<a 
name="0703b29" id="0703b29"></a>可仍存因號？因果既泯，理性自亡，秖由亡智<a 
name="0703c01" id="0703c01"></a>親<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span>，致使迷成厚薄。迷厚薄故，強分三惑，義<a 
name="0703c02" id="0703c02"></a>開六即，名智淺深。故如夢勤加、空名惑絕，幻<a 
name="0703c03" id="0703c03"></a>因既滿鏡像果圓，空像雖即義同，而空虛像<a 
name="0703c04" id="0703c04"></a>實，像實故稱理本有，空虛故迷轉成性，是則<a 
name="0703c05" id="0703c05"></a>不二而二立因果殊，二而不二始終體一。若<a 
name="0703c06" id="0703c06"></a>謂因異果，因亦非因，曉果從因，因方克果。所<a 
name="0703c07" id="0703c07"></a>以三千在理同名無明，三千果成咸稱常樂。<a 
name="0703c08" id="0703c08"></a>三千無改無明即明，三千並常俱體俱用。此<a 
name="0703c09" id="0703c09"></a>以修性不二門成。</p><a 
name="0703c10" id="0703c10"></a><p style="text-indent: 0em; margin-left: 0em"><span class="linehead"></span>五、染淨不二門者，若識無始，即法性為無明，<a 
name="0703c11" id="0703c11"></a>故可了今即無明為法性。法性之與無明遍<a 
name="0703c12" id="0703c12"></a>造諸法，名之為染，無明之與法性遍應眾緣，<a 
name="0703c13" id="0703c13"></a>號之為淨。濁水清水，波濕無殊，清濁雖即由<a 
name="0703c14" id="0703c14"></a>緣，而濁成本有，濁雖本有而全體是清，以二<a 
name="0703c15" id="0703c15"></a>波理通、舉體是用，故三千因果俱名緣起。迷<a 
name="0703c16" id="0703c16"></a>悟緣起不離剎那，剎那性常，緣起理一，一理<a 
name="0703c17" id="0703c17"></a>之內而分淨穢，別則六穢四淨，通則十通淨<a 
name="0703c18" id="0703c18"></a>穢。故知剎那染體悉淨，三千未顯驗體仍迷，<a 
name="0703c19" id="0703c19"></a>故相似位成六根遍照。照分十界，各俱灼然，<a 
name="0703c20" id="0703c20"></a>豈六根淨人謂十定十？分真垂<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>十界亦然，<a 
name="0703c21" id="0703c21"></a>乃至果成等彼百界。故須初心而遮而照，照<a 
name="0703c22" id="0703c22"></a>故三千恒具，遮故法爾空中，終日雙亡終日<a 
name="0703c23" id="0703c23"></a>雙照，不動此念遍應無方，隨感而施淨穢斯<a 
name="0703c24" id="0703c24"></a>泯。亡淨穢故以空以中，仍由空中轉染為淨。<a 
name="0703c25" id="0703c25"></a>由了染淨空中自亡，此以因果不二門成。</p><a 
name="0703c26" id="0703c26"></a><p style="text-indent: 0em; margin-left: 0em"><span class="linehead"></span>六、依正不二門者，已證遮那一體不二，良由<a 
name="0703c27" id="0703c27"></a>無始一念三千。以三千中生陰二千為正，國<a 
name="0703c28" id="0703c28"></a>土一千屬依，依正既居一心，一心豈分能所？<a 
name="0703c29" id="0703c29"></a>雖無能所，依正宛然，是則理性．名字．觀行，已<a 
name="0704a01" id="0704a01"></a>有不二依正之相，故使自他因果相攝。但眾<a 
name="0704a02" id="0704a02"></a>生在理，果雖未辦，一切莫非遮那妙境。然應<a 
name="0704a03" id="0704a03"></a>復了，諸佛法體非遍而遍，眾生理性非局而<a 
name="0704a04" id="0704a04"></a>局，始終不改、大小無妨，因果理同依正何別？<a 
name="0704a05" id="0704a05"></a>故淨穢之土、勝劣之身，塵身與法身量同，塵<a 
name="0704a06" id="0704a06"></a>國與寂光無異，是則一一塵剎一切剎，一一<a 
name="0704a07" id="0704a07"></a>塵身一切身，廣狹勝劣難思議，淨穢方所無<a 
name="0704a08" id="0704a08"></a>窮盡，若非三千空假中，安能成茲自在用。如<a 
name="0704a09" id="0704a09"></a>是方知生佛等，彼此事理互相收。此以染淨<a 
name="0704a10" id="0704a10"></a>不二門成。</p><a 
name="0704a11" id="0704a11"></a><p style="text-indent: 0em; margin-left: 0em"><span class="linehead"></span>七、自他不二門者，隨機利他，事乃憑本。本謂<a 
name="0704a12" id="0704a12"></a>一性具足自他，方至果位自即益他。如理性<a 
name="0704a13" id="0704a13"></a>三德、三諦三千，自行唯在空中，利他三千赴<a 
name="0704a14" id="0704a14"></a>物。物機無量不出三千，能應雖多不出十界，<a 
name="0704a15" id="0704a15"></a>界界轉現不出一念，土土互生不出寂光。眾<a 
name="0704a16" id="0704a16"></a>生由理具三千故能感，諸佛由三千理滿故<a 
name="0704a17" id="0704a17"></a>能應，應遍機遍欣赴不差。不然，豈能如鏡現<a 
name="0704a18" id="0704a18"></a>像？鏡有現像之理，形有生像之性，若一形對<a 
name="0704a19" id="0704a19"></a>不能現像，則鏡理有窮、形事不通。若與鏡隔<a 
name="0704a20" id="0704a20"></a>則容有是理，無有形對而不像者。若鏡未現<a 
name="0704a21" id="0704a21"></a>像由塵所遮，去塵由人磨，現像非關磨者，以<a 
name="0704a22" id="0704a22"></a>喻觀法大旨可知。應知理雖自他具足，必藉<a 
name="0704a23" id="0704a23"></a>緣了為利他功。復由緣了與性一合，方能稱<a 
name="0704a24" id="0704a24"></a>性施設萬端，則不起自性化無方所。此由依<a 
name="0704a25" id="0704a25"></a>正不二門成。</p><a 
name="0704a26" id="0704a26"></a><p style="text-indent: 0em; margin-left: 0em"><span class="linehead"></span>八、三業不二門者，於化他門事分三密，隨順<a 
name="0704a27" id="0704a27"></a>物理得名不同，心輪鑒機、二輪設化，現身說<a 
name="0704a28" id="0704a28"></a>法未曾毫差。在身分於真應，在法分於權實。<a 
name="0704a29" id="0704a29"></a>二身若異，何故乃云即是法身？二說若乖，何<a 
name="0704b01" id="0704b01"></a>故乃云皆成佛道？若唯法身，應無垂世；若唯<a 
name="0704b02" id="0704b02"></a>佛道，誰施三乘？身尚無身，說必非說，身口平<a 
name="0704b03" id="0704b03"></a>等，等彼意輪，心色一如不謀而化，常冥至極<a 
name="0704b04" id="0704b04"></a>稱物施為，豈非百界一心？界界無非三業，界<a 
name="0704b05" id="0704b05"></a>尚一念，三業豈殊？果用無虧，因必稱果，若信<a 
name="0704b06" id="0704b06"></a>因果，方知三密有本。百界三業俱空假中，故<a 
name="0704b07" id="0704b07"></a>使稱宜遍赴為果。一一應色、一一言音，無不<a 
name="0704b08" id="0704b08"></a>百界三業具足，化復作化斯之謂歟。故一念<a 
name="0704b09" id="0704b09"></a>凡心已有理性三密相海，一塵報色同在本<a 
name="0704b10" id="0704b10"></a>理毘盧遮那，方乃名為三無差別。此以自他<a 
name="0704b11" id="0704b11"></a>不二門成。</p><a 
name="0704b12" id="0704b12"></a><p style="text-indent: 0em; margin-left: 0em"><span class="linehead"></span>九、權實不二門者，平等太慧常鑒法界，亦由<a 
name="0704b13" id="0704b13"></a>理性九權一實，實復九界、權亦復然，權實相<a 
name="0704b14" id="0704b14"></a>冥，百界一念，不可分別任運常然。至果乃由<a 
name="0704b15" id="0704b15"></a>契本一理，非權非實而權而實，此即如前心<a 
name="0704b16" id="0704b16"></a>輪自在，致令身口赴權實機。三業一念無乖<a 
name="0704b17" id="0704b17"></a>權實，不動而施豈應隔異？對說即以權實立<a 
name="0704b18" id="0704b18"></a>稱，在身即以真應為名，三業理同權實冥合。<a 
name="0704b19" id="0704b19"></a>此以三業不二門成。</p><a 
name="0704b20" id="0704b20"></a><p style="text-indent: 0em; margin-left: 0em"><span class="linehead"></span>十、受潤不二門者，物理本來性具權實，無始<a 
name="0704b21" id="0704b21"></a>熏習或權或實，權實由熏理常平等，遇時成<a 
name="0704b22" id="0704b22"></a>習行願所資，若無本因熏亦徒設，遇熏自異<a 
name="0704b23" id="0704b23"></a>非由性殊。性雖無殊必藉幻發，幻機幻感幻<a 
name="0704b24" id="0704b24"></a>應幻赴，能應所化並非權實。然由生具非權<a 
name="0704b25" id="0704b25"></a>非實成權實機，佛亦果具非權非實為權實<a 
name="0704b26" id="0704b26"></a>應，物機應契身土無偏，同常寂光無非法界。<a 
name="0704b27" id="0704b27"></a>故知三千同在心地，與佛心地三千不殊，四<a 
name="0704b28" id="0704b28"></a>微體同權實益等。此以權實不二門成。</p><a 
name="0704b29" id="0704b29"></a><p style="text-indent: 0em; margin-left: 0em"><span class="linehead"></span>是故十門，門門通入，色心乃至受潤咸然。故<a 
name="0704c01" id="0704c01"></a>使十妙始終理一，如境本來具三，依理生解<a 
name="0704c02" id="0704c02"></a>故名為智，智解導行行解契理，三法相符不<a 
name="0704c03" id="0704c03"></a>異而異，而假立淺深設位簡濫。三法秖是證<a 
name="0704c04" id="0704c04"></a>彼三理，下之五章三法起用。既是一念三<a 
name="0704c05" id="0704c05"></a>千，即空假中，成故有用。若了一念，十方三世<a 
name="0704c06" id="0704c06"></a>諸佛之法本<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>非遙。故重述十門，令觀行可<a 
name="0704c07" id="0704c07"></a>識。首題既爾，覽別為總，符文可知。</p><a 
name="0704c08" id="0704c08"></a><p><span class="juanname">十不二門<span class="note">(竟)</span></span></p>
<hr>【經文資訊】大正藏第 46 冊 No. 1927 十不二門<br>【版本記錄】CBETA 電子佛典 Rev. 1.10 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，佛教電腦資訊庫功德會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfe0b.html?index=T46n1927" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1927_001 by HTTrack Website Copier/3.x [XR&CO'2008], Mon, 02 Jun 2014 23:42:34 GMT -->
</html>
