<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J36nB359_010 by HTTrack Website Copier/3.x [XR&CO'2008], Tue, 03 Jun 2014 00:54:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga2df0-2.gif?utmac=MO-30696269-4&amp;utmn=1687426675&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ36&amp;utmp=%2Fmobile%2Findex.php%3Findex%3DJ36nB359_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5f3c.html?index=J36nB359_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第36冊<br/>No.B359 百愚禪師語錄 (20卷)<br/>【清 淨斯說　智操．智海等編語錄　智朴．方拱乾等編蔓堂集　附蔓堂集】<br/>第 10 卷</p>
	<a href="indexd63b-3.html?index=J36nB359_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J36">
<div class="root" id="B359" sutra_name="百愚禪師語錄" sutra_juan="[卷10]">　
<a 
name="0660c01" id="0660c01"></a><p><span class="juanname">百愚斯禪師語錄卷第十</span></p><a 
name="0660c02" id="0660c02"></a><p style="margin-left: 4em"><span class="byline">住國山善權寺嗣法門人智操<a 
name="0660c03" id="0660c03"></a>住青龍隆福寺嗣法門人智湛　編次</span></p><a 
name="0660c04" id="0660c04"></a><p style="margin-left: 2em"><span class="headname">住皋亭山佛日禪寺語錄</span></p><a 
name="0660c05" id="0660c05"></a><p style="text-indent: 0em; margin-left: 0em"><span class="linehead"></span>順治庚子春就資福寺受請上堂耶溪解纜到苕溪<a 
name="0660c06" id="0660c06"></a>又被使符半路追大抵業緣償未盡不妨隨處且拖<a 
name="0660c07" id="0660c07"></a>犁拈啟云此是武林吳興諸護法不忘靈山付囑唯<a 
name="0660c08" id="0660c08"></a>念佛日荒涼叢林乏主特請山僧主持茲席竊惟德<a 
name="0660c09" id="0660c09"></a>微福尟無所堪任正是狹路相逢誠難迴避如何免<a 
name="0660c10" id="0660c10"></a>得者場鈍置將此身心奉塵剎是則名為報佛恩。</p><a 
name="0660c11" id="0660c11"></a><p style="text-indent: 0em; margin-left: 0em"><span class="linehead"></span>三門八字打開了無回互水赴雲奔龍驤虎驟喝一<a 
name="0660c12" id="0660c12"></a>喝云普願春風齊著力一時吹入我門來。</p><a 
name="0660c13" id="0660c13"></a><p style="text-indent: 0em; margin-left: 0em"><span class="linehead"></span>觀音殿溪聲山色處處圓通白牯黧奴時時自在今<a 
name="0660c14" id="0660c14"></a>日相逢又作麼生大家共了慈悲債。</p><a 
name="0660c15" id="0660c15"></a><p style="text-indent: 0em; margin-left: 0em"><span class="linehead"></span>佛殿若謂是佛如牛無角若道非佛如馬有角欲得<a 
name="0660c16" id="0660c16"></a>不落是非權且將錯就錯遂展具三拜。</p><a 
name="0660c17" id="0660c17"></a><p style="text-indent: 0em; margin-left: 0em"><span class="linehead"></span>伽藍威靈顯赫殊特森嚴為一寺之權衡作眾僧之<a 
name="0660c18" id="0660c18"></a>保障如何見得不聞道惱亂說法者頭破作七分。</p><a 
name="0660c19" id="0660c19"></a><p style="text-indent: 0em; margin-left: 0em"><span class="linehead"></span>祖師一人傳虛萬人傳實東土西天忒煞狼藉以何<a 
name="0660c20" id="0660c20"></a>為驗拈香云唵<span class="gaiji">&#x56A9;<!--gaiji,,1[口*縛],2&#x56A9;,3--></span>日囉斛。</p><a 
name="0660c21" id="0660c21"></a><p style="text-indent: 0em; margin-left: 0em"><span class="linehead"></span>方丈從上先德在此豎法幢建宗旨列五位君臣分<a 
name="0660c22" id="0660c22"></a>三種滲漏論賓主立玄要拈一字破三關勘驗天下<a 
name="0660c23" id="0660c23"></a>學者正眼看來總是閒家具且道佛日有甚長處卓<a 
name="0660c24" id="0660c24"></a>拄杖云任是銕額銅頭不消一擊粉碎。</p><a 
name="0660c25" id="0660c25"></a><p style="text-indent: 0em; margin-left: 0em"><span class="linehead"></span>開堂拈疏云字字花攢錦布行行玉轉珠回展開則<a 
name="0660c26" id="0660c26"></a>光明燦爛拈來則文彩縱橫其或停思且聽宣讀。</p><a 
name="0660c27" id="0660c27"></a><p style="text-indent: 0em; margin-left: 0em"><span class="linehead"></span>法座者箇所在高莫見其頂廣莫測其際還有不假<a 
name="0660c28" id="0660c28"></a>階梯能履踐者麼便陞座拈香云此一瓣香祝嚴。</p><a 
name="0660c29" id="0660c29"></a><p style="text-indent: 0em; margin-left: 0em"><span class="linehead"></span>金輪衍御皇圖固如劫石玉燭常調睿算等於芥城<a 
name="0660c30" id="0660c30"></a>此一瓣香專為滿朝文武闔郡檀那壽基永固祿位<a 
name="0661a01" id="0661a01"></a>高增此一瓣香不假栽培寧滋雨露今當第七回拈<a 
name="0661a02" id="0661a02"></a>出供養前住江西南雲山傳曹洞正宗第二十八世<a 
name="0661a03" id="0661a03"></a>瑞白雪老和尚用酬法乳之恩就座資福伴我和尚<a 
name="0661a04" id="0661a04"></a>白椎竟乃云者第一義包含萬象容納百川五目無<a 
name="0661a05" id="0661a05"></a>睹二聽莫聞適來被我法兄一椎直得七花八裂了<a 
name="0661a06" id="0661a06"></a>也眾中還有親見親聞者麼出來道看問烹佛煉祖<a 
name="0661a07" id="0661a07"></a>舊時作略生擒活捉總屬尋常未審今日如何施設<a 
name="0661a08" id="0661a08"></a>師云綠水青山增意氣進云斬新條令即不無格外<a 
name="0661a09" id="0661a09"></a>提持作麼生師云花開鳥語轉光輝進云迷雲掃蕩<a 
name="0661a10" id="0661a10"></a>乾坤靜佛日重新萬古明師云不為分外乃云一言<a 
name="0661a11" id="0661a11"></a>獨脫千聖攢眉迥超那畔寧落今時亦如春回大地<a 
name="0661a12" id="0661a12"></a>月映千江無一物不沾其恩無一人不蒙其照直得<a 
name="0661a13" id="0661a13"></a>窪池波涌石鼓喧闐黃鶴衝霄別開一天氣象白龍<a 
name="0661a14" id="0661a14"></a>攫浪際會四海風雲萬派朝宗千山奔拱祖意全彰<a 
name="0661a15" id="0661a15"></a>靈機獨露皇圖丕振佛日增輝已圓未圓之公案堪<a 
name="0661a16" id="0661a16"></a>報不報之深恩雖然作麼生委悉卓拄杖云雕弓已<a 
name="0661a17" id="0661a17"></a>挂狼煙息萬里歌謠賀太平結椎下座。</p><a 
name="0661a18" id="0661a18"></a><p style="text-indent: 0em; margin-left: 0em"><span class="linehead"></span>結夏上堂殘春已去孟夏俄臨麥黃蠶老綠暗紅稀<a 
name="0661a19" id="0661a19"></a>透聲透色迥絕囊藏徹古徹今了無蓋覆如此境界<a 
name="0661a20" id="0661a20"></a>阿誰無分若說身心安居平等性智正是好肉剜瘡<a 
name="0661a21" id="0661a21"></a>無風起浪果是箇漢不妨閉門打睡接上上機豈為<a 
name="0661a22" id="0661a22"></a>分外大眾還識此人麼日午打三更面南看北斗。</p><a 
name="0661a23" id="0661a23"></a><p style="text-indent: 0em; margin-left: 0em"><span class="linehead"></span>薦亡請上堂凍雲靄靄獨露真常幽鳥喃喃恒談般<a 
name="0661a24" id="0661a24"></a>若柳眼裏突出無位真人梅腮邊迸開本來面目無<a 
name="0661a25" id="0661a25"></a>一物不闡遮那之相無一名不播如來之號於斯薦<a 
name="0661a26" id="0661a26"></a>得冤親普利幽顯均資情與無情同成正覺豎拂云<a 
name="0661a27" id="0661a27"></a>大眾見麼急須著眼看仙人莫看仙人手中扇。</p><a 
name="0661a28" id="0661a28"></a><p style="text-indent: 0em; margin-left: 0em"><span class="linehead"></span>上堂柳煙綠杏雨紅新來燕子罵春風春風聞得忽<a 
name="0661a29" id="0661a29"></a>生惱吹落殘花滿院東端的休嫌狼藉甚頭頭盡是<a 
name="0661a30" id="0661a30"></a>主人公主人公見不見鷺鷥飛入碧波心抖擻一團<a 
name="0661b01" id="0661b01"></a>銀繡線豎拂云看看下座。</p><a 
name="0661b02" id="0661b02"></a><p style="text-indent: 0em; margin-left: 0em"><span class="linehead"></span>祈齡請上堂舉拂云只者箇離背離觸絕是絕非壽<a 
name="0661b03" id="0661b03"></a>等太虛量周沙界蕩蕩乎赴群機而不倦巍巍乎包<a 
name="0661b04" id="0661b04"></a>萬有而不遺鶴算無以齊其齡海籌安可較其數苟<a 
name="0661b05" id="0661b05"></a>能契神於即物斯不遠而可知矣復揮拂云大眾會<a 
name="0661b06" id="0661b06"></a>麼謾道壺中多日月須知劫外有乾坤。</p><a 
name="0661b07" id="0661b07"></a><p style="text-indent: 0em; margin-left: 0em"><span class="linehead"></span>上堂當陽一句無遮機用超然自異不羨目連神通<a 
name="0661b08" id="0661b08"></a>誰誇鶖子智慧劈破臨濟三玄混融洞山五位燈籠<a 
name="0661b09" id="0661b09"></a>速證法身露柱頓獲三昧今朝覿面拈出直要諸人<a 
name="0661b10" id="0661b10"></a>瞥地大眾畢竟是那一句喝一喝下座。</p><a 
name="0661b11" id="0661b11"></a><p style="text-indent: 0em; margin-left: 0em"><span class="linehead"></span>上堂舉文殊師利問菴提遮女曰明知生為不生性<a 
name="0661b12" id="0661b12"></a>因甚又被生死之所流轉荅曰其力未充乃云者般<a 
name="0661b13" id="0661b13"></a>說話大似泥裏洗土塊有甚分曉論量將來都好喫<a 
name="0661b14" id="0661b14"></a>棒如何得不落生死三月春光爛熳天滿山紅紫亂<a 
name="0661b15" id="0661b15"></a>如煙分明好箇無生句不信從教問杜鵑。</p><a 
name="0661b16" id="0661b16"></a><p style="text-indent: 0em; margin-left: 0em"><span class="linehead"></span>上堂第一義兮說似汝不須舌上覓言語大丈夫兒<a 
name="0661b17" id="0661b17"></a>唯自許急看取落花滿眼飛紅雨數聲鐵笛隔江渚<a 
name="0661b18" id="0661b18"></a>韻出青霄絕律呂知音那待重相舉且歸與月上三<a 
name="0661b19" id="0661b19"></a>更聽杜宇。</p><a 
name="0661b20" id="0661b20"></a><p style="text-indent: 0em; margin-left: 0em"><span class="linehead"></span>上堂祖師西來不立文字直指人心見性成佛古人<a 
name="0661b21" id="0661b21"></a>與麼道大似宋客獻璞遼人進豕殊不知佛祖未出<a 
name="0661b22" id="0661b22"></a>世已前好不資一毫醜不資一毫無男無女無真無<a 
name="0661b23" id="0661b23"></a>俗人人壁立萬仞箇箇常光現前孰不為雄雄大丈<a 
name="0661b24" id="0661b24"></a>夫佛日與麼舉揚未審諸人作麼生會拈拄杖云若<a 
name="0661b25" id="0661b25"></a>作佛法會打折汝驢腰。</p><a 
name="0661b26" id="0661b26"></a><p style="text-indent: 0em; margin-left: 0em"><span class="linehead"></span>上堂頂門一竅八面玲瓏格外風光阿誰欠少日月<a 
name="0661b27" id="0661b27"></a>不能掩其輝虛空無以包其體歷劫孤明昭然不昧<a 
name="0661b28" id="0661b28"></a>是以善財童子一生取辦娑竭龍女直下成佛迥超<a 
name="0661b29" id="0661b29"></a>修證之功了無聖凡之隔然此猶是尋常事如何出<a 
name="0661b30" id="0661b30"></a>格一句霜風吹破梅花夢驚起魚龍躍海門。</p><a 
name="0661c01" id="0661c01"></a><p style="text-indent: 0em; margin-left: 0em"><span class="linehead"></span>上堂摩竭掩室雉雞藏山毘耶杜詞篰籃貯蟹空生<a 
name="0661c02" id="0661c02"></a>宴坐趁狗跳牆少林面壁洋瀾左蠡拈拄杖云當時<a 
name="0661c03" id="0661c03"></a>木上座若見管教者夥龍鍾老兒無地容身因甚如<a 
name="0661c04" id="0661c04"></a>此不見道滿頭白髮干時政誰道商山四皓高。</p><a 
name="0661c05" id="0661c05"></a><p style="text-indent: 0em; margin-left: 0em"><span class="linehead"></span>上堂今是眾信請佛日向者曲彔床上對眾饒舌山<a 
name="0661c06" id="0661c06"></a>僧不敢節外生枝唯自受用三昧諸聖未悟古今罕<a 
name="0661c07" id="0661c07"></a>聞直得人天眾前兩手分付去也穿衣身不寒喫飯<a 
name="0661c08" id="0661c08"></a>肚中飽一覺到天明不知跳蚤咬諸禪德曉不曉顧<a 
name="0661c09" id="0661c09"></a>左右云笑殺東村王大嫂。</p><a 
name="0661c10" id="0661c10"></a><p style="text-indent: 0em; margin-left: 0em"><span class="linehead"></span>上堂若人欲識佛境界當淨其意如虛空遠離妄想<a 
name="0661c11" id="0661c11"></a>及諸取令心所向皆無礙諸禪德還委悉麼天之高<a 
name="0661c12" id="0661c12"></a>地之厚山之青水之綠日昇月墜魚躍鳶飛雲生嶺<a 
name="0661c13" id="0661c13"></a>頭花發嵒畔塵塵爾剎剎爾莫不各居本位只如拈<a 
name="0661c14" id="0661c14"></a>卻目前些子將甚麼喚作佛境界太湖三萬六千頃<a 
name="0661c15" id="0661c15"></a>月在波心幾箇知紫谷參頭纔出師云如何是庭前<a 
name="0661c16" id="0661c16"></a>柏樹子進云趙州當時錯下名言師云你又作麼生<a 
name="0661c17" id="0661c17"></a>進云竹蝦蟆也解吸蒼蠅師下座。</p><a 
name="0661c18" id="0661c18"></a><p style="text-indent: 0em; margin-left: 0em"><span class="linehead"></span>鐵山上座請上堂末後一句始到牢關拈拄杖云<span class="gaiji">&#x596F;<!--gaiji,,1[大/歲],2&#x596F;,3--></span><a 
name="0661c19" id="0661c19"></a>上座一生不肯德山老漢跛足師直欲打殺黃面瞿<a 
name="0661c20" id="0661c20"></a>曇到者裏且道利害在甚麼若檢點得出一任你欺<a 
name="0661c21" id="0661c21"></a>聖瞞凡呵佛罵祖有甚麼難顧左右云有麼有麼果<a 
name="0661c22" id="0661c22"></a>是金毛獅子子三千里外見淆訛。</p><a 
name="0661c23" id="0661c23"></a><p style="text-indent: 0em; margin-left: 0em"><span class="linehead"></span>上堂問枯木龍吟事更奇嵒前花發許誰窺請師別<a 
name="0661c24" id="0661c24"></a>轉超方手拈起靈山第一枝師云雨落階前滑行人<a 
name="0661c25" id="0661c25"></a>盡喫交進云疊疊巫山峰聳翠法筵龍象盡英靈師<a 
name="0661c26" id="0661c26"></a>云籜解新篁龍蛻骨雲籠怪石虎生威進云恁麼則<a 
name="0661c27" id="0661c27"></a>眉底神光吞日月當人隨處可稱尊師打云也須喫<a 
name="0661c28" id="0661c28"></a>棒乃云大凡問荅如鉤如鉗如環如鎖相續不斷所<a 
name="0661c29" id="0661c29"></a>謂語帶玄而無路舌頭談而不談若能如是方可激<a 
name="0661c30" id="0661c30"></a>揚法化承紹真宗共報佛恩有何不可苟非其人不<a 
name="0662a01" id="0662a01"></a>免重說偈言將此般若殊勝勳回施檀度獲圓滿施<a 
name="0662a02" id="0662a02"></a>者受者三輪空而亦不作空輪想一念頓悟超諸聖<a 
name="0662a03" id="0662a03"></a>直入如來玅境界如來境界不思議我今為汝說少<a 
name="0662a04" id="0662a04"></a>分法界虛空皆有盡我此法施無有涯一切有情及<a 
name="0662a05" id="0662a05"></a>無情同證如來無礙智喝一喝云說到驢年去。</p><a 
name="0662a06" id="0662a06"></a><p style="text-indent: 0em; margin-left: 0em"><span class="linehead"></span>上堂夫求法者離見聞覺知若行見聞覺知是則見<a 
name="0662a07" id="0662a07"></a>聞覺知非求法也豎拂云只者箇思惟分別所不能<a 
name="0662a08" id="0662a08"></a>到見聞覺知所不能及正恁麼時又如何薦取揮拂<a 
name="0662a09" id="0662a09"></a>云薰風昨夜過林隈吹落殘紅撩亂堆畫閣無人香<a 
name="0662a10" id="0662a10"></a>篆冷倚欄石女淚盈腮真堪笑亦可哀莫怪春歸情<a 
name="0662a11" id="0662a11"></a>太薄庭前芍藥為誰開。</p><a 
name="0662a12" id="0662a12"></a><p style="text-indent: 0em; margin-left: 0em"><span class="linehead"></span>上堂昨夜蜉蝣蟲吞卻黃鶴峰走向蚊子眼睫上橫<a 
name="0662a13" id="0662a13"></a>身高眠鼓腹而歌曰種麻得麻種豆得豆齋僧布施<a 
name="0662a14" id="0662a14"></a>兮因果無漏遂顧眾云爾等黃瓜茄子還曾夢見者<a 
name="0662a15" id="0662a15"></a>箇消息也未復喝一喝下座。</p><a 
name="0662a16" id="0662a16"></a><p style="text-indent: 0em; margin-left: 0em"><span class="linehead"></span>上堂是法住法位世間相常住天自高地自厚桃自<a 
name="0662a17" id="0662a17"></a>紅李自白山自青水自綠鳧脛雖短不用續續之則<a 
name="0662a18" id="0662a18"></a>悲鶴脛雖長不必斷斷之則憂長者長法身短者短<a 
name="0662a19" id="0662a19"></a>法身且道是何意旨最喜春來多富貴鶯啼花笑滿<a 
name="0662a20" id="0662a20"></a>林間。</p><a 
name="0662a21" id="0662a21"></a><p style="text-indent: 0em; margin-left: 0em"><span class="linehead"></span>薦父母師長請上堂豎拳召眾云菩提涅槃真如佛<a 
name="0662a22" id="0662a22"></a>性總在裏許良久云菩提涅槃真如佛性被佛日一<a 
name="0662a23" id="0662a23"></a>捏粉碎撒向太虛之中一時變作山河國土日月星<a 
name="0662a24" id="0662a24"></a>辰艸木叢林正恁麼時你欲喚作菩提涅槃又是山<a 
name="0662a25" id="0662a25"></a>河國土你欲喚作山河國土又是菩提涅槃者裏著<a 
name="0662a26" id="0662a26"></a>得隻眼不須析肉還母析骨還父管教劬勞之恩披<a 
name="0662a27" id="0662a27"></a>剃之德頃爾酬畢豎拂云只者箇不從天降不從地<a 
name="0662a28" id="0662a28"></a>生且道還有報恩分也無粉骨碎身未足酬一句了<a 
name="0662a29" id="0662a29"></a>然超百億。</p><a 
name="0662a30" id="0662a30"></a><p style="text-indent: 0em; margin-left: 0em"><span class="linehead"></span>解制上堂卓拄杖云佛日今朝拆空棧道斬斷牢關<a 
name="0662b01" id="0662b01"></a>總教諸人腳下無私去灑灑落落去閩川湖地去天<a 
name="0662b02" id="0662b02"></a>台南嶽去雖則如是儻或走到關津隘口處有人討<a 
name="0662b03" id="0662b03"></a>公驗索勘合果能抵對分明一任高超物外獨步寰<a 
name="0662b04" id="0662b04"></a>中脫或未然更有箇護身符子普施諸人復卓拄杖<a 
name="0662b05" id="0662b05"></a>云急急如律令。</p><a 
name="0662b06" id="0662b06"></a><p style="text-indent: 0em; margin-left: 0em"><span class="linehead"></span>上堂塞北不聞萬斛舟江南那見千人帳臨濟覿面<a 
name="0662b07" id="0662b07"></a>喝如雷德嶠入門劈脊棒悟來佛法了無殊擬去依<a 
name="0662b08" id="0662b08"></a>然成兩樣君不見杏花雨打碎紅霞柳絮風吹飛雪<a 
name="0662b09" id="0662b09"></a>片祖意都云不可傳堪笑而今稀爛賤撲頭撲面滿<a 
name="0662b10" id="0662b10"></a>天涯喝一喝云此時不薦何時薦。</p><a 
name="0662b11" id="0662b11"></a><p style="text-indent: 0em; margin-left: 0em"><span class="linehead"></span>至慧心菴上堂蘭若初興斬新氣象金田乍闢格外<a 
name="0662b12" id="0662b12"></a>風光麥浪翩翩簾捲千層之秀色香煙緲緲窗函萬<a 
name="0662b13" id="0662b13"></a>頃之白雲樵歌罷而牧歌揚頭頭圓通境界杏花開<a 
name="0662b14" id="0662b14"></a>而桃花謝處處毘盧現身所謂知一切法即心自性<a 
name="0662b15" id="0662b15"></a>成就慧身不由他悟大眾只如截斷聖凡掀翻迷悟<a 
name="0662b16" id="0662b16"></a>又作麼生黃鶯織就春園錦文彩縱橫不假梭。</p><a 
name="0662b17" id="0662b17"></a><p style="text-indent: 0em; margin-left: 0em"><span class="linehead"></span>至無極菴請上堂旦起遲夜眠早朝市怎如村落好<a 
name="0662b18" id="0662b18"></a>茅艸屋裏蒸飯香珍珠絮裹阿誰曉蛙鼓池塘兩部<a 
name="0662b19" id="0662b19"></a>喧落花亂砌紅瑪瑙一任他滄海桑田幾變更又那<a 
name="0662b20" id="0662b20"></a>管瓊樓佛國與仙島興來唱箇插田歌倦來和蓑便<a 
name="0662b21" id="0662b21"></a>放倒阿呵呵休外討曩劫於今用不了鬱單千歲有<a 
name="0662b22" id="0662b22"></a>何奇笑殺長汀布袋老。</p><a 
name="0662b23" id="0662b23"></a><p style="text-indent: 0em; margin-left: 0em"><span class="linehead"></span>上堂豎拂云四月江城花事稀賞心浪子竟忘歸佳<a 
name="0662b24" id="0662b24"></a>人有語憑誰訴獨倚闌干對落暉。</p><a 
name="0662b25" id="0662b25"></a><p style="text-indent: 0em; margin-left: 0em"><span class="linehead"></span>佛誕日上堂無影枝頭花亂開丹霄玉鳳正徘徊分<a 
name="0662b26" id="0662b26"></a>明好箇真消息笑破金剛腦後腮今日釋迦老子向<a 
name="0662b27" id="0662b27"></a>諸人眉毛罅裏降生九龍吐水金盆浴軀放大光明<a 
name="0662b28" id="0662b28"></a>現大神變轉大法輪擊大法鼓吹大法螺演大法義<a 
name="0662b29" id="0662b29"></a>有求佛道者為說最上一乘有求菩薩乘者為說六<a 
name="0662b30" id="0662b30"></a>度萬行有求緣覺乘者為說十二因緣有求聲聞乘<a 
name="0662c01" id="0662c01"></a>者為說苦集滅道四諦之法有求人天福報者為說<a 
name="0662c02" id="0662c02"></a>五戒十善種種言辭種種方便普令無量無邊無數<a 
name="0662c03" id="0662c03"></a>眾生證不退地以致現前緇素若見若聞悉成佛道<a 
name="0662c04" id="0662c04"></a>眾中或有箇漢曰怎奈金屑雖貴落眼成塵山僧道<a 
name="0662c05" id="0662c05"></a>適來拂子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天觸著帝釋鼻孔東海鯉<a 
name="0662c06" id="0662c06"></a>魚打一棒雨似盆傾孟八郎你還夢見麼揮拂云黃<a 
name="0662c07" id="0662c07"></a>鶴樓中吹玉笛江城五月落梅花。</p><a 
name="0662c08" id="0662c08"></a><p style="text-indent: 0em; margin-left: 0em"><span class="linehead"></span>上堂揮拂云五月薰風江上多平田時聽插秧歌緣<a 
name="0662c09" id="0662c09"></a>雲漠漠和煙捲白鳥飛飛穿柳過夜半木童吹玉管<a 
name="0662c10" id="0662c10"></a>天明石女織金梭諸禪德會也麼喝一喝云抬眸鷂<a 
name="0662c11" id="0662c11"></a>子過新羅。</p><a 
name="0662c12" id="0662c12"></a><p style="text-indent: 0em; margin-left: 0em"><span class="linehead"></span>上堂今日仲冬十五特地陞堂擊鼓檀那為請敷宣<a 
name="0662c13" id="0662c13"></a>直得傾腸倒腑釋迦不產於西乾夫子豈生於東魯<a 
name="0662c14" id="0662c14"></a>蚊虫昨夜撼倒須彌螘子天明掀翻海宇好大哥休<a 
name="0662c15" id="0662c15"></a>莽鹵苟能箇裏識端倪任伊倒跨豐干虎。</p><a 
name="0662c16" id="0662c16"></a><p style="text-indent: 0em; margin-left: 0em"><span class="linehead"></span>上堂無影堂前珠簾倒捲不萌枝上玉鳳爭飛石女<a 
name="0662c17" id="0662c17"></a>謳歌而響遏行雲木童把盞而倒傾明月公輸無以<a 
name="0662c18" id="0662c18"></a>施其巧師曠無以辨其音能為萬化之源安逐四時<a 
name="0662c19" id="0662c19"></a>之變說甚善財一生果圓龍女八歲成佛以及無量<a 
name="0662c20" id="0662c20"></a>解脫無量玅用無量功德無量三昧不假外求本自<a 
name="0662c21" id="0662c21"></a>具足殊勝中之殊勝尊貴中之尊貴雖然如何是不<a 
name="0662c22" id="0662c22"></a>墮尊貴一句花缾擊碎無依倚曙色三更滿翠蘿。</p><a 
name="0662c23" id="0662c23"></a><p style="text-indent: 0em; margin-left: 0em"><span class="linehead"></span>上堂步空尋鳥跡撥火覓浮漚著靴立水上騎馬驟<a 
name="0662c24" id="0662c24"></a>高樓非是生平多意氣男兒誰不願封侯適來者般<a 
name="0662c25" id="0662c25"></a>說話是第一義第二義是如來禪祖師禪試簡點看<a 
name="0662c26" id="0662c26"></a>喝一喝云清風月下守株人涼兔漸遙芳艸綠。</p><a 
name="0662c27" id="0662c27"></a><p style="text-indent: 0em; margin-left: 0em"><span class="linehead"></span>上堂日暖風和春山窈窕水流花放鳥語尖新於此<a 
name="0662c28" id="0662c28"></a>會得一一現成一一明玅一一天真一一自在所以<a 
name="0662c29" id="0662c29"></a>紫陌遊人提最上之機金色頭陀無容身之地到者<a 
name="0662c30" id="0662c30"></a>裏若是伶俐衲僧拂衣便行更覓甚麼碗雖然只如<a 
name="0663a01" id="0663a01"></a>昨夜露柱傷風燈籠欬嗽忽爾驚起東海鯉魚吞卻<a 
name="0663a02" id="0663a02"></a>南山老虎且道者箇還是涅槃心耶差別智耶孟春<a 
name="0663a03" id="0663a03"></a>猶寒各自珍重。</p><a 
name="0663a04" id="0663a04"></a><p style="text-indent: 0em; margin-left: 0em"><span class="linehead"></span>上堂只箇心心心是佛十方世界最靈物卓拄杖云<a 
name="0663a05" id="0663a05"></a>看看拄杖子化作箇大力阿修羅王踊身虛空現十<a 
name="0663a06" id="0663a06"></a>八變吸乾四大海踢倒五須彌嚇得釋迦老子躲向<a 
name="0663a07" id="0663a07"></a>諸人腳跟下大家各自摸索看若也摸索得著不妨<a 
name="0663a08" id="0663a08"></a>轉凡成聖移古易今世出世間莫不由此建立以拄<a 
name="0663a09" id="0663a09"></a>杖畫一畫云適來許多葛藤向甚麼處去也且喜山<a 
name="0663a10" id="0663a10"></a>中春信早梅花影裏鳥聲香。</p><a 
name="0663a11" id="0663a11"></a><p style="text-indent: 0em; margin-left: 0em"><span class="linehead"></span>上堂柳媚花嬌大闡微笑之玅旨鳩呼鶯喚弘揚壁<a 
name="0663a12" id="0663a12"></a>觀之家風亙古彌今普天匝地直得人人口似血盆<a 
name="0663a13" id="0663a13"></a>箇箇牙如利劍氣吞日月眼蓋乾坤不捨塵勞而成<a 
name="0663a14" id="0663a14"></a>正覺不離煩惱而證菩提常居有為而作無為法恒<a 
name="0663a15" id="0663a15"></a>在世間而行出世事所謂彼既丈夫我亦爾何得高<a 
name="0663a16" id="0663a16"></a>推先聖而自生退屈不見昔日涅槃會上廣額屠兒<a 
name="0663a17" id="0663a17"></a>放下刀云我是千佛一數看他何等撇脫何等慶快<a 
name="0663a18" id="0663a18"></a>雖然當時佛日若在也好與他三十烏藤且道利害<a 
name="0663a19" id="0663a19"></a>在甚麼處卓拄杖云不見道大功不宰。</p><a 
name="0663a20" id="0663a20"></a><p style="text-indent: 0em; margin-left: 0em"><span class="linehead"></span>上堂九十春光今已半雙眉剔起分明薦連宵風雨<a 
name="0663a21" id="0663a21"></a>似盆傾喝一喝云莫使殘紅落滿院。</p><a 
name="0663a22" id="0663a22"></a><p style="text-indent: 0em; margin-left: 0em"><span class="linehead"></span>上堂豎拂云今日釋迦老子向龜毛頭上放眉間白<a 
name="0663a23" id="0663a23"></a>毫相光照東方萬八千國土靡不周遍然後入無量<a 
name="0663a24" id="0663a24"></a>義定說無量義法大眾果如是見如是聞不待開示<a 
name="0663a25" id="0663a25"></a>悟入而本來是佛始知諸佛出世為一大事因緣至<a 
name="0663a26" id="0663a26"></a>此畢矣苟或依稀彷彿山僧更為開方便門示真實<a 
name="0663a27" id="0663a27"></a>相拂一拂云字經三寫烏焉成馬。</p><a 
name="0663a28" id="0663a28"></a><p style="text-indent: 0em; margin-left: 0em"><span class="linehead"></span>禳災請上堂今朝三月初七無限春光狼藉桃花著<a 
name="0663a29" id="0663a29"></a>雨紅嬌柳線和煙翠滴燕子銜泥砌巢蜂蝶尋香釀<a 
name="0663a30" id="0663a30"></a>蜜但能莫外馳求分明好箇消息大眾且道是箇什<a 
name="0663b01" id="0663b01"></a>麼消息施主災除福壽增摩訶般若波羅蜜。</p><a 
name="0663b02" id="0663b02"></a><p style="text-indent: 0em; margin-left: 0em"><span class="linehead"></span>至弁山值元潔和尚華誕請上堂當陽一句迥絕古<a 
name="0663b03" id="0663b03"></a>今向上一機了無朕兆直透層霄之外高超萬象之<a 
name="0663b04" id="0663b04"></a>先正恁麼時是方丈法兄五旬之期人天際會龍象<a 
name="0663b05" id="0663b05"></a>交馳諸位知識或縱無礙辯才轉無上法輪而為壽<a 
name="0663b06" id="0663b06"></a>者或以須彌滄海而為壽者或以日月光恒沙數而<a 
name="0663b07" id="0663b07"></a>為壽者佛日到此如遊華藏海登眾寶山左顧右盼<a 
name="0663b08" id="0663b08"></a>應接不暇又作甚麼即得拈拄杖云幸賴者箇木上<a 
name="0663b09" id="0663b09"></a>座作得一偈舉似大眾須彌高兮有崩頹日月明兮<a 
name="0663b10" id="0663b10"></a>有圓缺滄海深兮有枯竭唯有虛空之壽兮吾不得<a 
name="0663b11" id="0663b11"></a>而知焉喝一喝云也是擔水河頭賣。</p><a 
name="0663b12" id="0663b12"></a><p style="text-indent: 0em; margin-left: 0em"><span class="linehead"></span>上堂紅漸稀綠將暗枝頭梅子大如彈春徂夏往幾<a 
name="0663b13" id="0663b13"></a>時休珍重遊人仔細看豎拂云唯有者箇觸不得背<a 
name="0663b14" id="0663b14"></a>不得疏親不得放之穿卻非非想天底鼻孔收之換<a 
name="0663b15" id="0663b15"></a>了摩醯首羅眼睛諸人若搆取得可出釋迦老子一<a 
name="0663b16" id="0663b16"></a>頭地還有麼良久云從門入者不是家珍。</p><a 
name="0663b17" id="0663b17"></a><p style="text-indent: 0em; margin-left: 0em"><span class="linehead"></span>上堂大哉真源生物資始統法界以無遺等太虛而<a 
name="0663b18" id="0663b18"></a>為量自古自今無成無壞悟之者當處解脫迷之者<a 
name="0663b19" id="0663b19"></a>永劫沉淪一切眾生背覺合塵迷己逐物匐匍三界<a 
name="0663b20" id="0663b20"></a>之中伶俜四生之內頭出頭沒無有休息若是有血<a 
name="0663b21" id="0663b21"></a>性漢子纔聞此語即便掀翻世網擊碎情關橫身宇<a 
name="0663b22" id="0663b22"></a>宙獨步大方然猶是我衲僧家糟粕之餘且道衲僧<a 
name="0663b23" id="0663b23"></a>家別有甚奇特煙村四月正梅黃雨過溪橋流水香<a 
name="0663b24" id="0663b24"></a>野老家風真可羨逢人慵去話羲皇。</p><a 
name="0663b25" id="0663b25"></a><p style="text-indent: 0em; margin-left: 0em"><span class="linehead"></span>至周浦請上堂佛法一事正如阿耨達池之水不擇<a 
name="0663b26" id="0663b26"></a>地而流一切江河湖海溪澗溝壑無不充滿無不具<a 
name="0663b27" id="0663b27"></a>足於其中間黿鼉蛟龍鯤鵬蝦蟹各各適其游泳承<a 
name="0663b28" id="0663b28"></a>其變化魚躍鳶飛星馳電卷明暗代謝寒暑迭遷總<a 
name="0663b29" id="0663b29"></a>是當人一段光明之所顯現故云森羅及萬象一法<a 
name="0663b30" id="0663b30"></a>之所印於此一念回光直下瞥地便與過現未來三<a 
name="0663c01" id="0663c01"></a>世諸佛同一國土同一莊嚴同一體性同一受用無<a 
name="0663c02" id="0663c02"></a>少無賸無二無別有何彼此之殊若是特達丈夫纔<a 
name="0663c03" id="0663c03"></a>聞此說便去溪邊洗耳三日何故怎如野客忘情謂<a 
name="0663c04" id="0663c04"></a>毀桀譽堯總不干。</p><a 
name="0663c05" id="0663c05"></a><p style="text-indent: 0em; margin-left: 0em"><span class="linehead"></span>上堂舉夾山見船子後再住京口僧問如何是法身<a 
name="0663c06" id="0663c06"></a>山曰法身無相如何是法眼山曰法眼無瑕僧舉似<a 
name="0663c07" id="0663c07"></a>道吾吾曰者漢此回方徹乃云夾山荅話前來也恁<a 
name="0663c08" id="0663c08"></a>麼道後頭也恁麼道為甚道吾前頭失笑後卻滿口<a 
name="0663c09" id="0663c09"></a>肯他畢竟節目在甚麼處豎拂子云尋常一樣窗前<a 
name="0663c10" id="0663c10"></a>月纔有梅花喝一喝云不得者一喝幾乎道箇便不<a 
name="0663c11" id="0663c11"></a>同去也。</p><a 
name="0663c12" id="0663c12"></a><p style="text-indent: 0em; margin-left: 0em"><span class="linehead"></span>至寶山請上堂昔圓悟住天寧上堂舉僧問雲門如<a 
name="0663c13" id="0663c13"></a>何是諸佛出身處門曰東山水上行悟云天寧則不<a 
name="0663c14" id="0663c14"></a>然有問如何是諸佛出身處但道薰風自南來殿閣<a 
name="0663c15" id="0663c15"></a>生微涼時大慧在座豁然有悟大眾即今薰風撲面<a 
name="0663c16" id="0663c16"></a>殿閣涼生物物法身獨露頭頭玅用全彰於斯會得<a 
name="0663c17" id="0663c17"></a>正如登寶山入巨海金銀琉璃硨磲瑪瑙珍珠摩尼<a 
name="0663c18" id="0663c18"></a>靡所不有可謂取之不窮用之不竭祇如露柱懷胎<a 
name="0663c19" id="0663c19"></a>燈籠發笑還是諸佛出身處為復別有道理楊柳低<a 
name="0663c20" id="0663c20"></a>垂輕著水荷花撩亂暗飛香。</p><a 
name="0663c21" id="0663c21"></a><p style="text-indent: 0em; margin-left: 0em"><span class="linehead"></span>上堂白雲冉冉任舒卷以無拘緣水滔滔隨往還而<a 
name="0663c22" id="0663c22"></a>不礙無偏無正圓裹十虛離即離非渾融三際是以<a 
name="0663c23" id="0663c23"></a>張子韶因蛙聲即了明大事趙獻公聞雷震則洞徹<a 
name="0663c24" id="0663c24"></a>心源又豈待豎拂拈椎升堂入室所以佛日不敢向<a 
name="0663c25" id="0663c25"></a>兔頭栽角龜背拔毛記得水潦和尚問馬祖曰如何<a 
name="0663c26" id="0663c26"></a>是西來大意被祖攔胸一蹋水潦豁然有省遂呵呵<a 
name="0663c27" id="0663c27"></a>大笑曰無量法門百千玅義只向一毫頭上識得根<a 
name="0663c28" id="0663c28"></a>源去也大眾且道喚甚麼作一毫頭拈拄杖云者裏<a 
name="0663c29" id="0663c29"></a>見得則知三世諸佛成等正覺轉大法輪不離者一<a 
name="0663c30" id="0663c30"></a>毫頭西天四七東土二三遞相授受傳此秘密法門<a 
name="0664a01" id="0664a01"></a>亦不離者一毫頭天下諸大知識建法幢立宗旨一<a 
name="0664a02" id="0664a02"></a>切時中折旋俯仰掉臂咳唾舉措云為總不離者一<a 
name="0664a03" id="0664a03"></a>毫頭故云十世古今始終不離於當念無邊剎海自<a 
name="0664a04" id="0664a04"></a>他不隔於毫端雖然只如拈卻者一毫端大眾畢竟<a 
name="0664a05" id="0664a05"></a>如何行履良久云飛帆一葉浪中行不動綸竿只釣<a 
name="0664a06" id="0664a06"></a>鯨得意濃時須早返綠楊深處聽流鶯。</p><a 
name="0664a07" id="0664a07"></a><p style="text-indent: 0em; margin-left: 0em"><span class="linehead"></span>至青浦優曇菴請上堂大人具大智大機發大用拈<a 
name="0664a08" id="0664a08"></a>拄杖左卓云者是大智右卓云者是大機若也委悉<a 
name="0664a09" id="0664a09"></a>如獅子游行不假伴侶壯士展臂不借他力不舍一<a 
name="0664a10" id="0664a10"></a>法不取一法雖行有為而不棄無為雖在世諦而不<a 
name="0664a11" id="0664a11"></a>離道諦在在垂手處處現身亦可為祥為瑞為雨為<a 
name="0664a12" id="0664a12"></a>霖為舟為楫現優曇於陸地建寶剎於毫端如是神<a 
name="0664a13" id="0664a13"></a>通如是三昧無量劫來本自具足不假外求外求而<a 
name="0664a14" id="0664a14"></a>得終非得也大眾還信得及麼揮拂云秋老江城玉<a 
name="0664a15" id="0664a15"></a>兔肥木樨香裏露天機夜深石女憑欄朢叵耐遊人<a 
name="0664a16" id="0664a16"></a>不肯歸。</p><a 
name="0664a17" id="0664a17"></a><p style="text-indent: 0em; margin-left: 0em"><span class="linehead"></span>上堂律轉陽回岸柳舒顏而待臘星移物換壟梅含<a 
name="0664a18" id="0664a18"></a>笑以迎新騰騰格外風光蕩蕩目前境界拈拄杖云<a 
name="0664a19" id="0664a19"></a>者箇木上座統法界以為軀總太虛而為量不屬陰<a 
name="0664a20" id="0664a20"></a>陽造化迥超過去來今無為無漏無聖無凡非算數<a 
name="0664a21" id="0664a21"></a>之能窮豈名言而可述然猶未是他長處且道更有<a 
name="0664a22" id="0664a22"></a>甚麼奇特卓拄杖云閻浮樹畔笑呵呵覿面還曾見<a 
name="0664a23" id="0664a23"></a>也麼一句分明該萬象玅高峰頂碧嵯峨。</p><a 
name="0664a24" id="0664a24"></a><p style="text-indent: 0em; margin-left: 0em"><span class="linehead"></span>上堂陽春有腳遍敷大地之光輝造化無私丕顯當<a 
name="0664a25" id="0664a25"></a>陽之玅用此時此際何自何他直得豁開人人腦後<a 
name="0664a26" id="0664a26"></a>乾坤突出箇箇斬新日月花開不萌枝上鳳舞無影<a 
name="0664a27" id="0664a27"></a>林中蠢動含靈悉蒙潤澤艸木纖芥皆獲霑濡故云<a 
name="0664a28" id="0664a28"></a>欲識佛性義當觀時節因緣時節若至其理自彰大<a 
name="0664a29" id="0664a29"></a>眾即今時節至也且道佛性義在甚麼處木馬嘶開<a 
name="0664a30" id="0664a30"></a>波底月泥牛耕斷壟頭煙。</p><a 
name="0664b01" id="0664b01"></a><p style="text-indent: 0em; margin-left: 0em"><span class="linehead"></span>上堂正法眼藏塞壑填溝涅槃玅心堆山積嶽左之<a 
name="0664b02" id="0664b02"></a>右之觸著磕著有等坐在飯籮邊只管忍饑立在大<a 
name="0664b03" id="0664b03"></a>海中無端叫渴怎怪得他斷臂安心推門折腳阿呵<a 
name="0664b04" id="0664b04"></a>呵又好笑不見黃面瞿曇拖泥帶水也道我昔於然<a 
name="0664b05" id="0664b05"></a>燈佛所實無一法可得而獲授記仔細看來何異續<a 
name="0664b06" id="0664b06"></a>鳧截鶴大眾作麼生折合一聲長嘯出人間月明雲<a 
name="0664b07" id="0664b07"></a>散江天闊。</p><a 
name="0664b08" id="0664b08"></a><p style="text-indent: 0em; margin-left: 0em"><span class="linehead"></span>酬愿請上堂今是元宵佳節過去然燈古佛在一毫<a 
name="0664b09" id="0664b09"></a>端上出現一時充滿虛空周遍法界山林市井村營<a 
name="0664b10" id="0664b10"></a>聚落都城國邑花街柳陌頭頭物物無塵不彰無剎<a 
name="0664b11" id="0664b11"></a>不露現大神變放大光明無去無來無古無今盡未<a 
name="0664b12" id="0664b12"></a>來際亦復如是設或遲疑更有一言龐老笊籬清平<a 
name="0664b13" id="0664b13"></a>木杓潘閬倒騎驢王喬愛跨鶴鐵笛橫吹宇宙寬三<a 
name="0664b14" id="0664b14"></a>更紅日上闌干。</p><a 
name="0664b15" id="0664b15"></a><p style="text-indent: 0em; margin-left: 0em"><span class="linehead"></span>上堂春色盈眸禽聲聒耳嫩綠爭奇新紅鬥紫雲片<a 
name="0664b16" id="0664b16"></a>片而漸飛泉涓涓而流始換卻靈雲眼笑破飲光觜<a 
name="0664b17" id="0664b17"></a>文殊境界宛爾現成觀音圓通不勞彈指大眾還會<a 
name="0664b18" id="0664b18"></a>麼喝一喝白雲萬里。</p><a 
name="0664b19" id="0664b19"></a><p style="text-indent: 0em; margin-left: 0em"><span class="linehead"></span>上堂豎拂云檀越殷勤請舉揚全憑○箇薦萱堂良<a 
name="0664b20" id="0664b20"></a>久云超然頓入毘盧海坐斷蓮臺九品香下座。</p><a 
name="0664b21" id="0664b21"></a><p style="text-indent: 0em; margin-left: 0em"><span class="linehead"></span>至嘉定縣昭慶寺請上堂好雨盆傾劈面來無雲半<a 
name="0664b22" id="0664b22"></a>地起風雷忽然驚碎虛空膽彌勒呵呵笑破腮笑破<a 
name="0664b23" id="0664b23"></a>腮兮見不見剔起眉毛看轉變木雞啼徹水中天天<a 
name="0664b24" id="0664b24"></a>曉山門騎佛殿所以道法不孤起仗境方生道不虛<a 
name="0664b25" id="0664b25"></a>行遇緣即建山僧昨到練川本欲借路經過不期冤<a 
name="0664b26" id="0664b26"></a>家路窄撞著一班無情居士要與山僧打算舊帳到<a 
name="0664b27" id="0664b27"></a>者裏無計可施直得將箇拂子向面前橫兩橫一時<a 
name="0664b28" id="0664b28"></a>支吾過了也大眾且道佛日欠箇甚麼帳良久云分<a 
name="0664b29" id="0664b29"></a>明一段風流事謾把親疏較短長。</p><a 
name="0664b30" id="0664b30"></a><p style="text-indent: 0em; margin-left: 0em"><span class="linehead"></span>上堂鳥語和春景媚昨夜風吹花滿地等閑莫被燕<a 
name="0664c01" id="0664c01"></a>銜飛明明都是祖師意祖師意絕易難寄語遊人仔<a 
name="0664c02" id="0664c02"></a>細看泥牛觸折珊瑚樹玉鼠掀翻瑪瑙盤大眾還委<a 
name="0664c03" id="0664c03"></a>悉麼舉拂云參。</p><a 
name="0664c04" id="0664c04"></a><p style="text-indent: 0em; margin-left: 0em"><span class="linehead"></span>上堂十方佛土中唯有一乘法無二亦無三除佛方<a 
name="0664c05" id="0664c05"></a>便說召眾云鷲嶺拈花也是方便少室面壁也是方<a 
name="0664c06" id="0664c06"></a>便雪峰輥毬也是方便道吾舞笏也是方便拈椎豎<a 
name="0664c07" id="0664c07"></a>拂棒喝交馳一動一靜無非方便諸昆仲畢竟將甚<a 
name="0664c08" id="0664c08"></a>麼喚作一乘法喝一喝云不須停囚長智。</p><a 
name="0664c09" id="0664c09"></a><p style="text-indent: 0em; margin-left: 0em"><span class="linehead"></span>上堂鱉鼻蛇子湖狗看來總是揚家醜何似佛日不<a 
name="0664c10" id="0664c10"></a>恁麼等閑唯愛曹山酒醉裏縱橫不是狂敲風打雨<a 
name="0664c11" id="0664c11"></a>膽如斗好大哥會也否一微塵裏顯神通百億毛頭<a 
name="0664c12" id="0664c12"></a>獅子吼喝一喝下座。</p><a 
name="0664c13" id="0664c13"></a><p style="text-indent: 0em; margin-left: 0em"><span class="linehead"></span>維新六表請上堂○如天普蓋○似地普擎○量同<a 
name="0664c14" id="0664c14"></a>太虛<span class="gaiji">[○@、]<!--gaiji,,1[○@、],2,3--></span>體包萬象無古無今不遷不變假使有人將<a 
name="0664c15" id="0664c15"></a>三千大千世界磨以為墨過東方千國上乃下一點<a 
name="0664c16" id="0664c16"></a>復過東方千國土又下一點如是展轉盡地種墨猶<a 
name="0664c17" id="0664c17"></a>不得其邊際豈況大椿冥靈而能較其數量雖然只<a 
name="0664c18" id="0664c18"></a>如不涉春秋又如何揮拂云靈苗不假東風力石筍<a 
name="0664c19" id="0664c19"></a>抽條劫外新。</p><a 
name="0664c20" id="0664c20"></a><p style="text-indent: 0em; margin-left: 0em"><span class="linehead"></span>上堂道可道非常道荷葉團團團似鏡名可名非常<a 
name="0664c21" id="0664c21"></a>名菱角尖尖尖似錐無名天地之始風吹柳絮毛毬<a 
name="0664c22" id="0664c22"></a>走有名萬物之母雨打梨花蛺蝶飛諸禪德誠能委<a 
name="0664c23" id="0664c23"></a>悉一任以瓦礫作黃金將砒霜為甘露掇百億須彌<a 
name="0664c24" id="0664c24"></a>於芥孔拈一微塵包含無邊剎海予奪縱橫隨緣自<a 
name="0664c25" id="0664c25"></a>在可謂不假外求萬物皆備於我矣會麼有相福田<a 
name="0664c26" id="0664c26"></a>終成壞齋僧功德不思議眼不住色眼布施耳不著<a 
name="0664c27" id="0664c27"></a>聲耳檀度鼻舌身意亦復然一一不住名無漏見聞<a 
name="0664c28" id="0664c28"></a>覺知真解脫色香味觸皆三昧施受不住三輪空恒<a 
name="0664c29" id="0664c29"></a>河沙劫算不盡雖然只如有箇無眼耳鼻舌身意的<a 
name="0664c30" id="0664c30"></a>人來又作麼生擲拂子下座。</p><a 
name="0665a01" id="0665a01"></a><p style="text-indent: 0em; margin-left: 0em"><span class="linehead"></span>上堂經中道佛子如來以一切譬喻說種種事無有<a 
name="0665a02" id="0665a02"></a>譬喻能喻此法何故心智路絕不思議故古木陰中<a 
name="0665a03" id="0665a03"></a>繫短蓬杖藜扶我過橋東沾衣欲溼杏花雨吹面不<a 
name="0665a04" id="0665a04"></a>寒楊柳風適來佛日與麼舉若作詩會也與二十拄<a 
name="0665a05" id="0665a05"></a>杖若作佛法會也與二十拄杖縱饒你不作詩會亦<a 
name="0665a06" id="0665a06"></a>不作佛法會也與二十拄杖因甚如此不見道任是<a 
name="0665a07" id="0665a07"></a>深山最深處也應無地避徵徭。</p><a 
name="0665a08" id="0665a08"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　<span class="note">(大悲菴德曇備資敬刻<br><a 
name="0665a09" id="0665a09"></a>　　　百老和尚語錄第十卷)</span></p></div></div><a 
name="0665a10" id="0665a10"></a><p><span class="juanname">百愚斯禪師語錄卷第十</span></p>
<hr>【經文資訊】嘉興藏第 36 冊 No. B359 百愚禪師語錄<br>【版本記錄】CBETA 電子佛典 Rev. 1.11 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index584f.html?index=J36nB359" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J36nB359_010 by HTTrack Website Copier/3.x [XR&CO'2008], Tue, 03 Jun 2014 00:54:21 GMT -->
</html>
