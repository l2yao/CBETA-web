<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T44n1848_010 by HTTrack Website Copier/3.x [XR&CO'2008], Mon, 02 Jun 2014 23:35:20 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab580.gif?utmac=MO-30696269-4&amp;utmn=1017340295&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT44&amp;utmp=%2Fmobile%2Findex.php%3Findex%3DT44n1848_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index800b.html?index=T44n1848_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第44冊<br/>No.1848 起信論疏筆削記 (20卷)<br/>【宋 子璿錄】<br/>第 10 卷</p>
	<a href="indexf55b.html?index=T44n1848_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T44">
<div class="root" id="1848" sutra_name="起信論疏筆削記" sutra_juan="[卷10]">　
<a 
name="0348a02" id="0348a02"></a><a 
name="0348a03" id="0348a03"></a><a 
name="0348a04" id="0348a04"></a><p><span class="juanname">起信論疏筆削記卷第十</span></p><a 
name="0348a05" id="0348a05"></a><a 
name="0348a06" id="0348a06"></a><p style="margin-left: 4em"><span class="byline">長水沙門子<span class="gaiji">璿<!--gaiji,璿,1[王*(虍-七+(一/八/八/目))],2,3--></span>錄</span></p><a 
name="0348a07" id="0348a07"></a><p style="text-indent: 0em; margin-left: 0em"><span class="linehead"></span>◎論初標立。疏雖得無念等者。謂得覺無念<a 
name="0348a08" id="0348a08"></a>之始覺也。本無起者。即四相本無念故。待何<a 
name="0348a09" id="0348a09"></a>等者。以因不覺有始覺。今不覺既無始覺亦<a 
name="0348a10" id="0348a10"></a>絕也。</p><a 
name="0348a11" id="0348a11"></a><p style="text-indent: 0em; margin-left: 0em"><span class="linehead"></span>二釋。成論四相俱時有者以轉彼靜心。一念<a 
name="0348a12" id="0348a12"></a>所成。一念本無念。四相無自性故。云皆無自<a 
name="0348a13" id="0348a13"></a>立。疏三。初正釋也。如依一水而有千波。波無<a 
name="0348a14" id="0348a14"></a>別體皆同一水。然未下對前辨異。初指昔。今<a 
name="0348a15" id="0348a15"></a>既下顯今並可知。</p><a 
name="0348a16" id="0348a16"></a><p style="text-indent: 0em; margin-left: 0em"><span class="linehead"></span>疏問下。二問答通妨二。初正問答。問中兼難。<a 
name="0348a17" id="0348a17"></a>並可詳悉。辨竟者。前正釋是也。唯一下重釋。<a 
name="0348a18" id="0348a18"></a>處夢士者。即金剛已還及一切異生也。大覺<a 
name="0348a19" id="0348a19"></a>即佛位。並如前說。文易可知。</p><a 
name="0348a20" id="0348a20"></a><p style="text-indent: 0em; margin-left: 0em"><span class="linehead"></span>攝論下。二引證二。初引攝論。前二句舉喻。後<a 
name="0348a21" id="0348a21"></a>二句法合。以須臾間睡成多年夢。如有說言。<a 
name="0348a22" id="0348a22"></a>一夢之間經歷三世。受身生死。此之謂也。此<a 
name="0348a23" id="0348a23"></a>中下指引文意。意云。經年夢事不出須臾。無<a 
name="0348a24" id="0348a24"></a>涯生死不出剎那。彼論剎那即今之無念。指<a 
name="0348a25" id="0348a25"></a>彼同此也。</p><a 
name="0348a26" id="0348a26"></a><p style="text-indent: 0em; margin-left: 0em"><span class="linehead"></span>楞伽下引楞伽三。初正引可知。</p><a 
name="0348a27" id="0348a27"></a><p style="text-indent: 0em; margin-left: 0em"><span class="linehead"></span>二解文。意云。剎那生即無生。以無自性故。若<a 
name="0348a28" id="0348a28"></a>非下反明也。謂若剎那不是無生。即有自性<a 
name="0348a29" id="0348a29"></a>也。既有自性即不流轉。今既流轉。即知無有<a 
name="0348b01" id="0348b01"></a>自性。是故無生也。是故下結也。由是剎那即<a 
name="0348b02" id="0348b02"></a>無生故。所以契無生者。即是見剎那也。此即<a 
name="0348b03" id="0348b03"></a>例前四相。諸念即無念故。是故得無念者。方<a 
name="0348b04" id="0348b04"></a>覺四相唯是一心。</p><a 
name="0348b05" id="0348b05"></a><p style="text-indent: 0em; margin-left: 0em"><span class="linehead"></span>淨名下三重證。不生等者。意云。無常之法必<a 
name="0348b06" id="0348b06"></a>無自性。以無性故。即不生滅。此與楞伽文異<a 
name="0348b07" id="0348b07"></a>義同。七識等者。亦即流轉無性。四相無念義<a 
name="0348b08" id="0348b08"></a>故。圓覺云。知是空華即無流轉。亦無身心受<a 
name="0348b09" id="0348b09"></a>彼生死。楞伽正文云。五識身不流轉。今云七<a 
name="0348b10" id="0348b10"></a>識。疏筆誤爾。如來藏等者。以有實體不可泯<a 
name="0348b11" id="0348b11"></a>故。故生滅處即如來藏。楞嚴云。生滅去來本<a 
name="0348b12" id="0348b12"></a>如來藏妙真如性。</p><a 
name="0348b13" id="0348b13"></a><p style="text-indent: 0em; margin-left: 0em"><span class="linehead"></span>疏此下三總結大意。文旨可知。然前四位<a 
name="0348b14" id="0348b14"></a>及引經下至後段。正同圓覺依位漸證忘心<a 
name="0348b15" id="0348b15"></a>頓證。具明此者。意令頓悟漸修自然成位。其<a 
name="0348b16" id="0348b16"></a>猶學射心唯在的。箭有近遠。楞嚴亦云。理即<a 
name="0348b17" id="0348b17"></a>頓悟乘悟併消。事非頓除因次第盡。由是若<a 
name="0348b18" id="0348b18"></a>不說漸位。則階降何知。若不說頓門。則終卒<a 
name="0348b19" id="0348b19"></a>難入。由是具說以備修行。</p><a 
name="0348b20" id="0348b20"></a><p style="text-indent: 0em; margin-left: 0em"><span class="linehead"></span>隨染本覺者。亦前略說是體。文云。心體離念。<a 
name="0348b21" id="0348b21"></a>故此段是相。文云。生二種相。故後四鏡是體<a 
name="0348b22" id="0348b22"></a>相雙辨。文云。覺體相故。初總標。疏此二下以<a 
name="0348b23" id="0348b23"></a>是本覺不合言生。今隨染緣還淨而顯故。有<a 
name="0348b24" id="0348b24"></a>生義。斯則顯故名生。非創然而生也。故下文<a 
name="0348b25" id="0348b25"></a>云。顯現法身等。生已不離者。其實即是今猶<a 
name="0348b26" id="0348b26"></a>義說也。其猶明鏡在塵出塵其體不別。</p><a 
name="0348b27" id="0348b27"></a><p style="text-indent: 0em; margin-left: 0em"><span class="linehead"></span>二徵列。疏明本等者。自隨流而還源。自垢<a 
name="0348b28" id="0348b28"></a>染而清淨。亦即自隱而顯也。覺處不覺久被<a 
name="0348b29" id="0348b29"></a>染塵。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>復本真故云還淨。明還等者。昔以相<a 
name="0348c01" id="0348c01"></a>隱而用廢。今以相顯而用興。其猶出塵之鏡<a 
name="0348c02" id="0348c02"></a>形對而像生也。此之下總明二相得稱隨染<a 
name="0348c03" id="0348c03"></a>所以也。然智淨相離自業識等染緣故不成。<a 
name="0348c04" id="0348c04"></a>以無能顯故。故下云。若離不覺之心。則無真<a 
name="0348c05" id="0348c05"></a>覺自相可說等。若不思議業相離彼眾生等<a 
name="0348c06" id="0348c06"></a>染緣。故亦不成。以無能感故。故下云。諸佛如<a 
name="0348c07" id="0348c07"></a>來唯是法身智相之身第一義諦。無有世諦<a 
name="0348c08" id="0348c08"></a>境界。離於施作。但隨眾生見聞得益。故說為<a 
name="0348c09" id="0348c09"></a>用。由是此二俱名隨染。</p><a 
name="0348c10" id="0348c10"></a><p style="text-indent: 0em; margin-left: 0em"><span class="linehead"></span>初因。疏真如等者。謂在內為理法在外為教<a 
name="0348c11" id="0348c11"></a>法。雖內外不同。皆名為法。由是論中。通言<a 
name="0348c12" id="0348c12"></a>法也。此在等者。但由熏習力故。緣教修行。從<a 
name="0348c13" id="0348c13"></a>初信位終至第十迴向也。資糧者。謂十信三<a 
name="0348c14" id="0348c14"></a>賢具修福智。為成佛之資糧故。亦名順解脫<a 
name="0348c15" id="0348c15"></a>分。善加行者。即暖頂忍世第一四種加行。此<a 
name="0348c16" id="0348c16"></a>在三賢位後十地位前。加功用行以求見道<a 
name="0348c17" id="0348c17"></a>故。亦名順決擇分善。此四加行依四尋伺四<a 
name="0348c18" id="0348c18"></a>如實觀。觀名義名義自性。名義差別假有實<a 
name="0348c19" id="0348c19"></a>無。如暖頂二位。同修四尋伺觀。忍世第一同<a 
name="0348c20" id="0348c20"></a>修四如實觀。暖位修明得定發下尋伺。觀無<a 
name="0348c21" id="0348c21"></a>所取。頂位修明增定。發上尋伺。重觀無所取。<a 
name="0348c22" id="0348c22"></a>忍位修印順定。印前順後。發下如實智。此有<a 
name="0348c23" id="0348c23"></a>三品。下品印無所取。中品順無能取。上品印<a 
name="0348c24" id="0348c24"></a>無能取。言如實智者。如實遍知名等四法離<a 
name="0348c25" id="0348c25"></a>識非有。所取若無能取亦無也。世第一位依<a 
name="0348c26" id="0348c26"></a>無間定發上如實智雙印二空。又離所取能<a 
name="0348c27" id="0348c27"></a>除遍計。離能取除依他起。雙印二空得圓成<a 
name="0348c28" id="0348c28"></a>實。猶帶空相非真唯識故。彼頌云。現前立少<a 
name="0348c29" id="0348c29"></a>物。謂是唯識性。以有所得故。非實住唯識<a 
name="0349a01" id="0349a01"></a>也。登地已上者。初地見道。二地已上。即是<a 
name="0349a02" id="0349a02"></a>修道。以此二位證真起行。還契於真也。非同<a 
name="0349a03" id="0349a03"></a>地前緣教而修。故云如實。以地前是教道此<a 
name="0349a04" id="0349a04"></a>名證道故。金剛等者。於此定位二種道中方<a 
name="0349a05" id="0349a05"></a>便道也。義見前文。</p><a 
name="0349a06" id="0349a06"></a><p style="text-indent: 0em; margin-left: 0em"><span class="linehead"></span>後果疏由前等者。即方便行為能破。生滅相<a 
name="0349a07" id="0349a07"></a>為所破。又方便道為能顯。不生滅性為所顯。<a 
name="0349a08" id="0349a08"></a>此根等者。以未至此位之前。根本無明與真<a 
name="0349a09" id="0349a09"></a>淨心。常相和合成此識相。今至此位。無明既<a 
name="0349a10" id="0349a10"></a>盡唯一心在。照體獨立與誰為合。故中論云。<a 
name="0349a11" id="0349a11"></a>一法云何合。即顯等者。此中疏意明今論文<a 
name="0349a12" id="0349a12"></a>隔句顯發。謂破和合識內根本無明生滅之<a 
name="0349a13" id="0349a13"></a>相。即顯不生滅法身本覺。滅染心之中業等<a 
name="0349a14" id="0349a14"></a>相續等相。成淳淨圓智報身始覺。今此且明<a 
name="0349a15" id="0349a15"></a>初段顯法身義。法身即本覺。隱顯得名。今雙<a 
name="0349a16" id="0349a16"></a>舉者。要對後始覺故也。即於等者。以六染心<a 
name="0349a17" id="0349a17"></a>皆依無明與真和合。而得相續。今無明既盡<a 
name="0349a18" id="0349a18"></a>和合不成。染心依何而得相續。故並隨滅。然<a 
name="0349a19" id="0349a19"></a>諸染心皆相妄而體真。故相滅而體不滅。故<a 
name="0349a20" id="0349a20"></a>云。不滅心體也。故令等者。比以無明和合染<a 
name="0349a21" id="0349a21"></a>心相續故。使本覺曠劫隨流。今既無明破。染<a 
name="0349a22" id="0349a22"></a>心滅無所拘累故。得此心<span class="gaiji">&#x5374;<!--gaiji,卻,1[去*ㄗ],2&#x5374;,3--></span>復元淨。其猶窮<a 
name="0349a23" id="0349a23"></a>子歸家。摩尼出垢也。成淳淨圓智者。不雜故<a 
name="0349a24" id="0349a24"></a>淳。離染故淨。無缺故圓。滅識故智。成應身始<a 
name="0349a25" id="0349a25"></a>覺者。應字平聲呼。謂始覺智與本覺相應。即<a 
name="0349a26" id="0349a26"></a>報身也。真諦三藏亦呼報身為應身。然此始<a 
name="0349a27" id="0349a27"></a>覺與前本覺。皆是能成。此應身與前法身皆<a 
name="0349a28" id="0349a28"></a>是所成。意謂識相破而性在。性即本覺。本覺<a 
name="0349a29" id="0349a29"></a>能成法身。心相滅而智淨。智即始覺。始覺能<a 
name="0349b01" id="0349b01"></a>成報身。此皆義說能所成也。然此段文是海<a 
name="0349b02" id="0349b02"></a>東疏義。圭山參而用之。石壁失照作應化解。<a 
name="0349b03" id="0349b03"></a>深為不可。以下不思議業相方是應化身故。<a 
name="0349b04" id="0349b04"></a>若如上解。三身義足不爾。文中便成缺剩。剩<a 
name="0349b05" id="0349b05"></a>一化身。缺一報也。有智請詳。然此下始本<a 
name="0349b06" id="0349b06"></a>同也。以始覺是本之用。由有染故。本覺用起<a 
name="0349b07" id="0349b07"></a>以為對治。今染緣既息。用還歸體故。轉其名<a 
name="0349b08" id="0349b08"></a>為圓淨智也。斷德者。除淳淨智外。餘文悉是<a 
name="0349b09" id="0349b09"></a>斷德。識與心相是所斷法。法身是彼斷所顯<a 
name="0349b10" id="0349b10"></a>故。後之一相即是恩德。即三德備矣。若依此<a 
name="0349b11" id="0349b11"></a>說。前之應身正當屬報文理甚順。</p><a 
name="0349b12" id="0349b12"></a><p style="text-indent: 0em; margin-left: 0em"><span class="linehead"></span>初問疏問意等者。前云。依如來藏故。有生滅<a 
name="0349b13" id="0349b13"></a>心仍說和合不相捨離。今生滅既滅真亦合<a 
name="0349b14" id="0349b14"></a>滅。如何<span class="gaiji">&#x5374;<!--gaiji,卻,1[去*ㄗ],2&#x5374;,3--></span>云滅相續心顯現法身智淳淨耶。<a 
name="0349b15" id="0349b15"></a>斯則約相即門以相難性也。</p><a 
name="0349b16" id="0349b16"></a><p style="text-indent: 0em; margin-left: 0em"><span class="linehead"></span>初法中三。初釋正難。疏意云等者。前說心成<a 
name="0349b17" id="0349b17"></a>識者。但是心相成識。今言識滅者。亦是心相<a 
name="0349b18" id="0349b18"></a>滅。斯則生之與滅皆約心相不約心體故。得<a 
name="0349b19" id="0349b19"></a>說言滅相續心顯法身等。此則約非一門性<a 
name="0349b20" id="0349b20"></a>相不即而答也。轉難等者。意云。既若起滅不<a 
name="0349b21" id="0349b21"></a>干心體。斯則真妄迢然。如何前云。轉彼靜心<a 
name="0349b22" id="0349b22"></a>成起滅耶。此約性相相離義為轉難也。</p><a 
name="0349b23" id="0349b23"></a><p style="text-indent: 0em; margin-left: 0em"><span class="linehead"></span>論無明下二釋轉難也。疏如此等者。意云前<a 
name="0349b24" id="0349b24"></a>雖云相滅。但是相融歸性義說為滅。以此識<a 
name="0349b25" id="0349b25"></a>相不離覺性故。是則真妄元無別體。而難云。<a 
name="0349b26" id="0349b26"></a>離真有妄耶。此乃約性相不離義以答也。</p><a 
name="0349b27" id="0349b27"></a><p style="text-indent: 0em; margin-left: 0em"><span class="linehead"></span>論非可懷下三雙結。成前二義也。前句結後<a 
name="0349b28" id="0349b28"></a>義相不離性。成得轉彼靜心為起滅等。後句<a 
name="0349b29" id="0349b29"></a>結前義。心相是無明。成得滅相續心現法身<a 
name="0349c01" id="0349c01"></a>等。疏非一異等者。後譯本云。相與本覺非一<a 
name="0349c02" id="0349c02"></a>非異。非是可壞非不可壞等。生滅門初已曾<a 
name="0349c03" id="0349c03"></a>廣釋。今<span class="gaiji">&#x5374;<!--gaiji,卻,1[去*ㄗ],2&#x5374;,3--></span>以彼非一異義。成此文中非壞不<a 
name="0349c04" id="0349c04"></a>壞義。此即約義總標也。若依下引經別釋無<a 
name="0349c05" id="0349c05"></a>明即明故不可壞。壞則壞於明體。故涅槃具<a 
name="0349c06" id="0349c06"></a>云。明與無明凡夫為二。智者了達其性無二。<a 
name="0349c07" id="0349c07"></a>無二之性即是實性。若就等者。以識相即非<a 
name="0349c08" id="0349c08"></a>心體故。所以因滅無明得菩提也。無明滅下<a 
name="0349c09" id="0349c09"></a>結成可壞之義。此即正顯前文滅。相續心顯<a 
name="0349c10" id="0349c10"></a>法身也。如正法念經說。水乳一處。鵝王飲之<a 
name="0349c11" id="0349c11"></a>乳盡水在。滅惑準智者。世人皆謂斷盡惑<a 
name="0349c12" id="0349c12"></a>結。然後證真。殊不知惑體本真全覺之不覺。<a 
name="0349c13" id="0349c13"></a>如迷東為西誰之過耶。而欲求滅西相。然後<a 
name="0349c14" id="0349c14"></a>見東愚之甚矣。</p><a 
name="0349c15" id="0349c15"></a><p style="text-indent: 0em; margin-left: 0em"><span class="linehead"></span>二喻疏真隨妄轉者。即下淨心因無明風動。<a 
name="0349c16" id="0349c16"></a>論水相風相不相捨離者。濕是水相。動是風<a 
name="0349c17" id="0349c17"></a>相。動處全濕。濕處全動。是不相捨離。亦可水<a 
name="0349c18" id="0349c18"></a>相者。波動也。風相者。亦波動也。以水之與風<a 
name="0349c19" id="0349c19"></a>俱用彼為相故。云不相捨離。以喻一切染法<a 
name="0349c20" id="0349c20"></a>依真而起由癡所發。染法望真。是真之相。若<a 
name="0349c21" id="0349c21"></a>望於癡。是癡之相。如下云。以一切染法皆是<a 
name="0349c22" id="0349c22"></a>不覺相故。又云。皆同真如性相。故此喻之疏<a 
name="0349c23" id="0349c23"></a>真妄相依者。即下心與無明不相捨離。真體<a 
name="0349c24" id="0349c24"></a>不變者。即下心非動性。以心性寂滅。本非動<a 
name="0349c25" id="0349c25"></a>作。以不守自性。隨他無明。故成起滅。如水濕<a 
name="0349c26" id="0349c26"></a>性本不動搖。由風故動也。息妄顯真者。即下<a 
name="0349c27" id="0349c27"></a>無明滅相續則滅智性不壞此明等者意明。若<a 
name="0349c28" id="0349c28"></a>真自性是動法者。識相滅時真性應滅。今既<a 
name="0349c29" id="0349c29"></a>不滅。應知非自性動也。如彼水性。若自性動<a 
name="0350a01" id="0350a01"></a>波相滅時。濕性應滅。今既不滅。應知非自性<a 
name="0350a02" id="0350a02"></a>動也。</p><a 
name="0350a03" id="0350a03"></a><p style="text-indent: 0em; margin-left: 0em"><span class="linehead"></span>三合。疏水隨風動者。即前大海因風波動也。<a 
name="0350a04" id="0350a04"></a>以水下喻文可知。所況者。應云以心不能自<a 
name="0350a05" id="0350a05"></a>生。要因無明以成識等。無明不能自現妄相。<a 
name="0350a06" id="0350a06"></a>要因心方現妄相故。無明動相即心動。相無<a 
name="0350a07" id="0350a07"></a>別體也。故前云。染法望真。是真之相。若望無<a 
name="0350a08" id="0350a08"></a>明。是無明相也。風水相依者。即前水相風相<a 
name="0350a09" id="0350a09"></a>不相捨離。然於中俱無形相義。喻中不言故。<a 
name="0350a10" id="0350a10"></a>今疏中約法顯喻。以濕下喻明。心法下法說<a 
name="0350a11" id="0350a11"></a>並可見。若據疏意。即約全奪兩亡之義。今於<a 
name="0350a12" id="0350a12"></a>疏外別助一解。言心與無明俱無形相者。此<a 
name="0350a13" id="0350a13"></a>約真妄各住自位時說也。舉此義者。要顯真<a 
name="0350a14" id="0350a14"></a>妄之相不相離故。以真本無形相。約染心以<a 
name="0350a15" id="0350a15"></a>說其相。無明亦無形相。還指染心以為其相。<a 
name="0350a16" id="0350a16"></a>斯則住自位時雖無形相。而真妄和合共現<a 
name="0350a17" id="0350a17"></a>染相。以此染法。亦是真如相。亦是無明相。故<a 
name="0350a18" id="0350a18"></a>云不相捨離。如父母共生一子。此子亦是父<a 
name="0350a19" id="0350a19"></a>之子。亦是母之兒也。問何故前喻中。只言風<a 
name="0350a20" id="0350a20"></a>相水相不相捨離。而不云俱無形相耶。答以<a 
name="0350a21" id="0350a21"></a>前文中但喻不相捨離義。不喻無形相義。以<a 
name="0350a22" id="0350a22"></a>水不起波時亦有相故。風亦如是。但取分喻<a 
name="0350a23" id="0350a23"></a>故不言無形相也。問喻中云風相水相。法中<a 
name="0350a24" id="0350a24"></a>云俱無形相。法喻豈齊耶。答喻中就所起共<a 
name="0350a25" id="0350a25"></a>相說。故皆云相。法中就能起自相說。故云俱<a 
name="0350a26" id="0350a26"></a>無。雖無自相之相。而有共相之相。法喻正齊<a 
name="0350a27" id="0350a27"></a>也。然喻中約已起。故云相。法中約未起。故云<a 
name="0350a28" id="0350a28"></a>俱無。又喻中約合法。故云相。法中約開說。<a 
name="0350a29" id="0350a29"></a>故云俱無也。然今法喻正意。只明無明之相<a 
name="0350b01" id="0350b01"></a>與覺性不相捨離義。不顯無形相義。故前喻<a 
name="0350b02" id="0350b02"></a>中不喻此也。合中雖有無形相言。正意亦要<a 
name="0350b03" id="0350b03"></a>顯不相離。有智請詳。非為僣越。水性不動者。<a 
name="0350b04" id="0350b04"></a>即前水非動性風息顯水者。即前云。若風止<a 
name="0350b05" id="0350b05"></a>滅。動相則滅。濕性不壞。餘一一別配可知。</p><a 
name="0350b06" id="0350b06"></a><p style="text-indent: 0em; margin-left: 0em"><span class="linehead"></span>初總標論。依淨智等者。是依真起應。如依<a 
name="0350b07" id="0350b07"></a>鏡明現諸色像也。謂前隨染本覺之心始得<a 
name="0350b08" id="0350b08"></a>淳淨。依此智力現應化身。與彼眾生作利益<a 
name="0350b09" id="0350b09"></a>故。故寶性論云。何者成就自身利益。謂得解<a 
name="0350b10" id="0350b10"></a>脫遠離煩惱障智障。得無障礙清淨法身故。<a 
name="0350b11" id="0350b11"></a>何者他身利益。既得成就自身利益。已無始<a 
name="0350b12" id="0350b12"></a>世來。自然依彼二種佛身。示現世間自在力<a 
name="0350b13" id="0350b13"></a>行。是名成就他身利益。他身即應身也。故唯<a 
name="0350b14" id="0350b14"></a>識云。大圓鏡智能現能生身土智影等。疏謂<a 
name="0350b15" id="0350b15"></a>與等者。一切雖多不出六境。故標此也。寶性<a 
name="0350b16" id="0350b16"></a>下引論釋義。虛空無相者。即前所依之真身<a 
name="0350b17" id="0350b17"></a>唯是如如。及如如智周遍一切無有差別故。<a 
name="0350b18" id="0350b18"></a>如虛空為勝智者。即能感應化之機。深厭生<a 
name="0350b19" id="0350b19"></a>死樂求涅槃故。云勝智者。此有二類。一地上<a 
name="0350b20" id="0350b20"></a>感勝應身。二地前等感劣應身。作六根境如<a 
name="0350b21" id="0350b21"></a>六具顯。</p><a 
name="0350b22" id="0350b22"></a><p style="text-indent: 0em; margin-left: 0em"><span class="linehead"></span>二別辨疏二。初通釋上文。顯業德者。如下云。<a 
name="0350b23" id="0350b23"></a>身有無量色。色有無量相。相有無量好。所住<a 
name="0350b24" id="0350b24"></a>依果。亦有無量種種莊嚴等。業根者。如下云。<a 
name="0350b25" id="0350b25"></a>隨其所應。常能住持不毀不失。斯則橫<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>皆<a 
name="0350b26" id="0350b26"></a>依真覺故得無量無斷。勝能者。如法華云。應<a 
name="0350b27" id="0350b27"></a>以佛身得度者。即現佛身而為說法等。有感<a 
name="0350b28" id="0350b28"></a>斯應。不用加功。如百水不上升一月不下降。<a 
name="0350b29" id="0350b29"></a>慈善根力法爾如此。故曰自然也。疏四顯下<a 
name="0350c01" id="0350c01"></a>勝益者。或見形以發心。或聞法以起行。乃至<a 
name="0350c02" id="0350c02"></a>知覺。功不唐捐。故云不虛。此上二句。猶是別<a 
name="0350c03" id="0350c03"></a>指此文也。如此下則通釋上義。報化等者。報<a 
name="0350c04" id="0350c04"></a>即地上所見。亦名勝應。化即地前。所見亦名<a 
name="0350c05" id="0350c05"></a>劣應。此二種身。皆淨智所顯真如之用也。無<a 
name="0350c06" id="0350c06"></a>始等者。即前常無斷絕也。下文自顯。</p><a 
name="0350c07" id="0350c07"></a><p style="text-indent: 0em; margin-left: 0em"><span class="linehead"></span>問地得下。二問答釋妨二。初問。意云始得智<a 
name="0350c08" id="0350c08"></a>淨相以自利。方起不思識業。以利他故。上<a 
name="0350c09" id="0350c09"></a>云。以依智淨作勝境界。若然者則利他有始。<a 
name="0350c10" id="0350c10"></a>何言無始耶。</p><a 
name="0350c11" id="0350c11"></a><p style="text-indent: 0em; margin-left: 0em"><span class="linehead"></span>二答三。初約一佛釋。以無明下如文。言本覺<a 
name="0350c12" id="0350c12"></a>常起用者。有其兩意。一約內熏說。即自體相<a 
name="0350c13" id="0350c13"></a>熏習義。故下云。從無始來具無漏法。備有不<a 
name="0350c14" id="0350c14"></a>思議業。作境界之性。依此二義恒常熏習<a 
name="0350c15" id="0350c15"></a>等。二約應化說。應化不起者。但以妄染覆之。<a 
name="0350c16" id="0350c16"></a>非謂本覺無此應用。亦非固心抑令不起。斯<a 
name="0350c17" id="0350c17"></a>則過在於妄。何責於覺。實如崑竹有龍鳳之<a 
name="0350c18" id="0350c18"></a>音。塵鏡有光明之用。如或裁之以利磨之。於<a 
name="0350c19" id="0350c19"></a>塵則何患乎。雅韻精明而不顯發耶。</p><a 
name="0350c20" id="0350c20"></a><p style="text-indent: 0em; margin-left: 0em"><span class="linehead"></span>以一下。二等諸佛釋。通約十方三世諸佛。皆<a 
name="0350c21" id="0350c21"></a>以始覺同本故。得應用無始終也。</p><a 
name="0350c22" id="0350c22"></a><p style="text-indent: 0em; margin-left: 0em"><span class="linehead"></span>此本覺下。三同眾生釋。以眾生真心與佛真<a 
name="0350c23" id="0350c23"></a>知不別故。佛應用即是眾生應用。用即體起。<a 
name="0350c24" id="0350c24"></a>故云無二。若就佛說。用即屬佛。若就眾生說<a 
name="0350c25" id="0350c25"></a>即屬眾生。略同明月現在澄潭。此所現月亦<a 
name="0350c26" id="0350c26"></a>是月影。亦是潭影。下文廣釋。</p><a 
name="0350c27" id="0350c27"></a><p style="text-indent: 0em; margin-left: 0em"><span class="linehead"></span>初總標疏以空下二。初雙標空鏡二喻。若據<a 
name="0350c28" id="0350c28"></a>論意。但明覺相有四種義。以一一義皆遍<a 
name="0350c29" id="0350c29"></a>法界。遂舉二喻。以虛空喻周遍。以淨鏡喻<a 
name="0351a01" id="0351a01"></a>四種。具明二喻者。若單舉空喻。則不顯四義。<a 
name="0351a02" id="0351a02"></a>若單舉鏡喻則不顯周遍。遂舉二喻。互相顯<a 
name="0351a03" id="0351a03"></a>發也。未必虛空亦有四義。今隨鏡說故言皆<a 
name="0351a04" id="0351a04"></a>有也。</p><a 
name="0351a05" id="0351a05"></a><p style="text-indent: 0em; margin-left: 0em"><span class="linehead"></span>一空下二單釋鏡中四義文二。初略配空者。<a 
name="0351a06" id="0351a06"></a>此就真體本無妄染。如文云。以從本已來一<a 
name="0351a07" id="0351a07"></a>切染法不相應故。猶如於鏡唯有性明。故云<a 
name="0351a08" id="0351a08"></a>空也。鏡中所現但是影像。其相元無亦成空<a 
name="0351a09" id="0351a09"></a>義。不空等者。雖無妄染。然有自體及性功德。<a 
name="0351a10" id="0351a10"></a>若無其體將何現物。餘二可見。此四如次以<a 
name="0351a11" id="0351a11"></a>配四義。此中雙標而後單釋者。以空隨鏡顯<a 
name="0351a12" id="0351a12"></a>也。但釋鏡義。自挾虛空。以一一義。皆有周<a 
name="0351a13" id="0351a13"></a>遍如虛空故。是故單釋。</p><a 
name="0351a14" id="0351a14"></a><p style="text-indent: 0em; margin-left: 0em"><span class="linehead"></span>四中下二料揀。配有五對。第一性淨離垢對。<a 
name="0351a15" id="0351a15"></a>二因隱果顯對。三空有體用對。四體相對。五<a 
name="0351a16" id="0351a16"></a>空鏡對。一三有空義者。然空語雖同而空義<a 
name="0351a17" id="0351a17"></a>不同。以第一就因無妄體為空。第三據果離<a 
name="0351a18" id="0351a18"></a>妄相為空。二四有鏡義者。義亦不同。二以本<a 
name="0351a19" id="0351a19"></a>末現物為鏡。四以隨時照物為鏡。然則一三<a 
name="0351a20" id="0351a20"></a>非無鏡義。二四非無空義。今但取增勝配之。<a 
name="0351a21" id="0351a21"></a>餘如本文。</p><a 
name="0351a22" id="0351a22"></a><p style="text-indent: 0em; margin-left: 0em"><span class="linehead"></span>後別釋四。初空鏡三初標名。疏本無等者。以<a 
name="0351a23" id="0351a23"></a>從本已來不相應故。非同隨相之說。未斷則<a 
name="0351a24" id="0351a24"></a>有斷已始無。故名本無。亦非推之使無。故名<a 
name="0351a25" id="0351a25"></a>本無。</p><a 
name="0351a26" id="0351a26"></a><p style="text-indent: 0em; margin-left: 0em"><span class="linehead"></span>論遠離下。二辨相。初二句正顯空義。無法下<a 
name="0351a27" id="0351a27"></a>一句重辨所空。疏文法喻對。顯昭然可見。</p><a 
name="0351a28" id="0351a28"></a><p style="text-indent: 0em; margin-left: 0em"><span class="linehead"></span>論非覺照下。三結名疏二。初正釋二。初約妄<a 
name="0351a29" id="0351a29"></a>無真照之功。先法說違理者。理有覺照。妄既<a 
name="0351b01" id="0351b01"></a>違理即無覺照。既無照用。理中豈能容彼妄<a 
name="0351b02" id="0351b02"></a>耶。由是前文云遠離也。如鏡下喻顯也。如鏡<a 
name="0351b03" id="0351b03"></a>本有照用外物。違鏡則無照用。既無照用鏡<a 
name="0351b04" id="0351b04"></a>中豈能容彼物耶。以照與無照非和合故。亦<a 
name="0351b05" id="0351b05"></a>猶仁人之家。豈容不人共往。以性相違故。</p><a 
name="0351b06" id="0351b06"></a><p style="text-indent: 0em; margin-left: 0em"><span class="linehead"></span>後約真無妄覺之用。先法次喻。並可知。圓覺<a 
name="0351b07" id="0351b07"></a>云。無知覺明即斯義也。然此二義之中雖約<a 
name="0351b08" id="0351b08"></a>妄約真。皆就無能照說也。問妄屬無明容無<a 
name="0351b09" id="0351b09"></a>能照。真性明了教理俱成。何言無照。答今言<a 
name="0351b10" id="0351b10"></a>真無照者。但無能所之照不無性明之照。如<a 
name="0351b11" id="0351b11"></a>楞嚴云。性覺必明妄為明覺。今此但無妄為<a 
name="0351b12" id="0351b12"></a>明覺之照也。疏中約所顯能。非謂但無所照<a 
name="0351b13" id="0351b13"></a>義。爾智者詳焉。</p><a 
name="0351b14" id="0351b14"></a><p style="text-indent: 0em; margin-left: 0em"><span class="linehead"></span>此約下二通妨。或問曰。次云。一切境界悉於<a 
name="0351b15" id="0351b15"></a>中現。云何此言無可現耶。故此釋通。遍計情<a 
name="0351b16" id="0351b16"></a>有理無依他相有性無。故知此言無可現者。<a 
name="0351b17" id="0351b17"></a>無妄體故。下云現者。有虛相故。其次云。常住<a 
name="0351b18" id="0351b18"></a>一心等。即明依他無體。唯是圓成則三性之<a 
name="0351b19" id="0351b19"></a>義備矣。</p><a 
name="0351b20" id="0351b20"></a><p style="text-indent: 0em; margin-left: 0em"><span class="linehead"></span>論二鏡中二。初標名出體。疏現法因者。以次<a 
name="0351b21" id="0351b21"></a>云。現境界故。內熏因者。其次云。熏眾生故。<a 
name="0351b22" id="0351b22"></a>亦可下重辨。斯則因義通而熏義局也。以現<a 
name="0351b23" id="0351b23"></a>法及熏習俱名因故。現法非是熏習義故。有<a 
name="0351b24" id="0351b24"></a>自體者。異妄無自體故。及功德者。異恒沙煩<a 
name="0351b25" id="0351b25"></a>惱故。妄則不唯無功德兼無自體真。則不唯<a 
name="0351b26" id="0351b26"></a>有自體兼有功德。如前文云。以有自體具足<a 
name="0351b27" id="0351b27"></a>無量性功德故。</p><a 
name="0351b28" id="0351b28"></a><p style="text-indent: 0em; margin-left: 0em"><span class="linehead"></span>二別釋。二因二。初現法因二。初正辨。疏心外<a 
name="0351b29" id="0351b29"></a>等者。下論云。三界虛偽唯心所現。離心則無<a 
name="0351c01" id="0351c01"></a>六塵境界。明心等者待無明熏方變諸法。若<a 
name="0351c02" id="0351c02"></a>自出者無明斷後應出法無窮。則修斷何益。<a 
name="0351c03" id="0351c03"></a>故知不待無明法則不出。離心等者。雖云待<a 
name="0351c04" id="0351c04"></a>熏方出。非謂別有法自外而入為能熏耳。以<a 
name="0351c05" id="0351c05"></a>是即心不覺為能熏故能熏既非心外。所現<a 
name="0351c06" id="0351c06"></a>安得離真。故非外人。又此諸法全心而成。非<a 
name="0351c07" id="0351c07"></a>謂諸法從心內出而現於外也。此即非如人<a 
name="0351c08" id="0351c08"></a>從室內出名為現也。又非別有諸法自外而<a 
name="0351c09" id="0351c09"></a>來。入此心中而現其影。此即非如形對於鏡<a 
name="0351c10" id="0351c10"></a>而現其像也。以心無內外故。此二句揀濫。後<a 
name="0351c11" id="0351c11"></a>二句正顯。如疏所明。良以不失不壞常住一<a 
name="0351c12" id="0351c12"></a>心。故名為現。雖復等者。心境歷然染。淨宛爾<a 
name="0351c13" id="0351c13"></a>故。諸法緣集下法喻可見。斯則性起為相故<a 
name="0351c14" id="0351c14"></a>不失。相同於性故不壞。論常住一心者。有二<a 
name="0351c15" id="0351c15"></a>意。一者以一切法常依不心而住故。得不出<a 
name="0351c16" id="0351c16"></a>不入不失不壞也。二則諸法當體常住唯是<a 
name="0351c17" id="0351c17"></a>一心。一心之外無有一法可為出入失壞也。<a 
name="0351c18" id="0351c18"></a>故經云。世間相常住。此二義中前義為正。以<a 
name="0351c19" id="0351c19"></a>下有論自釋成故。疏文可知。</p><a 
name="0351c20" id="0351c20"></a><p style="text-indent: 0em; margin-left: 0em"><span class="linehead"></span>二釋成疏釋成。同體等者意云何。以諸法常<a 
name="0351c21" id="0351c21"></a>依一心而住耶。故此釋云。以法即是真實性<a 
name="0351c22" id="0351c22"></a>故。斯則以此二句轉釋前義也。據疏指配合<a 
name="0351c23" id="0351c23"></a>如此釋。今疏<span class="gaiji">&#x5374;<!--gaiji,卻,1[去*ㄗ],2&#x5374;,3--></span>敘前文釋成此段意。謂前後<a 
name="0351c24" id="0351c24"></a>互釋皆得故。此反明也。</p><a 
name="0351c25" id="0351c25"></a><p style="text-indent: 0em; margin-left: 0em"><span class="linehead"></span>二熏習因二。初顯體離染。疏以性下順釋文。<a 
name="0351c26" id="0351c26"></a>非直下別顯意。先法次喻。若不下反以結成。<a 
name="0351c27" id="0351c27"></a>並可知。</p><a 
name="0351c28" id="0351c28"></a><p style="text-indent: 0em; margin-left: 0em"><span class="linehead"></span>論以智下釋成因義。疏以本下約本淨。今淨<a 
name="0351c29" id="0351c29"></a>明不動又雖下約現染不染明不動。亦先法<a 
name="0352a01" id="0352a01"></a>後喻。並易解。此本下釋論初句。即下所說大<a 
name="0352a02" id="0352a02"></a>智慧光明義等。後結云。乃至無有所少義故。<a 
name="0352a03" id="0352a03"></a>又與下釋論下句。即自體相熏習義。如前引。<a 
name="0352a04" id="0352a04"></a>勝鬘下引經論證可知。道諦即出世因。因即<a 
name="0352a05" id="0352a05"></a>熏習義。</p><a 
name="0352a06" id="0352a06"></a><p style="text-indent: 0em; margin-left: 0em"><span class="linehead"></span>論三中二。初標。名出體。疏謂真如下釋此當<a 
name="0352a07" id="0352a07"></a>文。前在下料揀前後。性淨即初義。不空即第<a 
name="0352a08" id="0352a08"></a>二義。如來藏者彼二在纏故。通名如來藏。但<a 
name="0352a09" id="0352a09"></a>以空不空異耳。今明不空等者。與前不空義<a 
name="0352a10" id="0352a10"></a>同。法身者。與前如來藏義異體同。彼隱此顯<a 
name="0352a11" id="0352a11"></a>故。前云。依法身說本覺。後云。名如來藏。亦<a 
name="0352a12" id="0352a12"></a>名如來法身。然法身但屬第三鏡。其後一鏡<a 
name="0352a13" id="0352a13"></a>即是報化身也。寶性下引證。同相者。通凡聖<a 
name="0352a14" id="0352a14"></a>故。勝相者。勝於因故。然初淨即前二義。後淨<a 
name="0352a15" id="0352a15"></a>即後二義。出法體者。即前為二因之法也。故<a 
name="0352a16" id="0352a16"></a>前云。謂如實不空等。今明離障。故重指之。</p><a 
name="0352a17" id="0352a17"></a><p style="text-indent: 0em; margin-left: 0em"><span class="linehead"></span>論出煩下二正辨。疏<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>細染心者。四<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>三細。<a 
name="0352a18" id="0352a18"></a>如下文云。染心義者。名煩惱礙。所依無明者。<a 
name="0352a19" id="0352a19"></a>根本枝末。是六染所依法。故如下文云。無明<a 
name="0352a20" id="0352a20"></a>義者。名為智礙。淨心出障者。出前二礙。礙即<a 
name="0352a21" id="0352a21"></a>障也。二障既出業識等亡心無所合。故云離<a 
name="0352a22" id="0352a22"></a>也。離和合等三段疏。即翻前和合煩惱智礙。<a 
name="0352a23" id="0352a23"></a>成此淳淨明等三字。如疏可知。然此三字淳<a 
name="0352a24" id="0352a24"></a>字是總。淨明為別。謂淳淨故。淳明故。淳淨即<a 
name="0352a25" id="0352a25"></a>滿淨義。揀異菩薩等。是分淨故。淳明即滿覺<a 
name="0352a26" id="0352a26"></a>義。揀異菩薩等。是分覺故。斯則六染盡故。謂<a 
name="0352a27" id="0352a27"></a>之淳淨。二覺圓故。謂之淳明也。又此三字。即<a 
name="0352a28" id="0352a28"></a>圓三德。謂如次是法身解脫般若。備此三點。<a 
name="0352a29" id="0352a29"></a>以成大般涅槃。</p><a 
name="0352b01" id="0352b01"></a><p style="text-indent: 0em; margin-left: 0em"><span class="linehead"></span>四中二。初標名顯體。論緣熏等者。緣即外緣<a 
name="0352b02" id="0352b02"></a>為諸眾生而作發起善根之外緣。故熏習者。<a 
name="0352b03" id="0352b03"></a>熏謂資熏。熏成習氣發善根故依法出離者。<a 
name="0352b04" id="0352b04"></a>依於體相以起用也。</p><a 
name="0352b05" id="0352b05"></a><p style="text-indent: 0em; margin-left: 0em"><span class="linehead"></span>二正釋其相論遍照等者。即明此法出離惑<a 
name="0352b06" id="0352b06"></a>染遂成三輪不思議化也。遍照即意輪鑒機<a 
name="0352b07" id="0352b07"></a>示現即身口設化。以此為緣熏習力故。令修<a 
name="0352b08" id="0352b08"></a>善根也。即彼下二。初通釋上文。與彼等者。謂<a 
name="0352b09" id="0352b09"></a>與二乘十信作差別緣。與三賢十地作平等<a 
name="0352b10" id="0352b10"></a>緣。如下用熏習中說。</p><a 
name="0352b11" id="0352b11"></a><p style="text-indent: 0em; margin-left: 0em"><span class="linehead"></span>問前下。二料揀前後二。初辨異二義。問意可<a 
name="0352b12" id="0352b12"></a>知答中前約等者。意明前之二相與此二鏡。<a 
name="0352b13" id="0352b13"></a>法體無二為門有殊。謂前二相以智為門故。<a 
name="0352b14" id="0352b14"></a>云俱就始覺說。後二鏡以理為門故。云俱就<a 
name="0352b15" id="0352b15"></a>法體說。又前約相說故。云生二種相。此約性<a 
name="0352b16" id="0352b16"></a>說故。二種俱言法。又前約對染明淨相故。云<a 
name="0352b17" id="0352b17"></a>智淨等。此約自性。顯大義故云。有四種大義<a 
name="0352b18" id="0352b18"></a>與虛空等也。又前以顯為門。此以隱為門。所<a 
name="0352b19" id="0352b19"></a>以有斯二說者。恐有人言。顯時方淨隱時不<a 
name="0352b20" id="0352b20"></a>淨。故因說二隱。又重說二顯故。有法出離緣<a 
name="0352b21" id="0352b21"></a>熏習。又先明二顯者。以取始覺之末文便故。<a 
name="0352b22" id="0352b22"></a>又亦即是始覺義故。亦即隱處難信。且就顯<a 
name="0352b23" id="0352b23"></a>處而開示故。餘義易知。</p><a 
name="0352b24" id="0352b24"></a><p style="text-indent: 0em; margin-left: 0em"><span class="linehead"></span>然法下二結同一體。此明為門雖異其體是<a 
name="0352b25" id="0352b25"></a>一。故此結同也。但今下境即是法。以是始覺<a 
name="0352b26" id="0352b26"></a>所緣所證。故言境也。又以對體故稱用。對因<a 
name="0352b27" id="0352b27"></a>故稱緣。斯皆不出真應之身也。</p>◎<a 
name="0352b28" id="0352b28"></a><p style="text-indent: 0em; margin-left: 0em"><span class="linehead"></span>◎不覺者。即梨耶識中第二義。不無覺明也。<a 
name="0352b29" id="0352b29"></a>是則無明之別號。亦名之癡。亦名為迷無知<a 
name="0352c01" id="0352c01"></a>等。斯約染法以明心生滅義。然生是妄生滅<a 
name="0352c02" id="0352c02"></a>是喪滅。其中三段亦名。初體次相。後即結相<a 
name="0352c03" id="0352c03"></a>同體。初法疏不了如理等者。如理平等本唯<a 
name="0352c04" id="0352c04"></a>一相無不覺之異。今既不如理知。故云不了。<a 
name="0352c05" id="0352c05"></a>不了即無明也。由無明故妄生異相。首楞嚴<a 
name="0352c06" id="0352c06"></a>云。無同異中熾然成異也。如迷正方者。不了<a 
name="0352c07" id="0352c07"></a>是正東故。業相等者。以論云起念起即是動。<a 
name="0352c08" id="0352c08"></a>動即是業相也。經中亦名為起故。文云。起為<a 
name="0352c09" id="0352c09"></a>世界靜成虛空。虛空為同。世界為異。邪方者。<a 
name="0352c10" id="0352c10"></a>前雖迷其正方。且是不了是東。今於東處別<a 
name="0352c11" id="0352c11"></a>作西解。故云邪方。前即迷真。此即起似也。以<a 
name="0352c12" id="0352c12"></a>根本無明有迷真執妄二義。今論此段并下三<a 
name="0352c13" id="0352c13"></a>細。正是初義也。下智相等即執妄義。亦即楞<a 
name="0352c14" id="0352c14"></a>嚴背覺合塵義。經云。迷失本妙圓妙明心寶<a 
name="0352c15" id="0352c15"></a>明妙性。認悟中迷等。此皆具明二義也。華嚴<a 
name="0352c16" id="0352c16"></a>云。於第一義不了名為無明。此迷真也。圓覺<a 
name="0352c17" id="0352c17"></a>云。妄認四大緣慮為身心等。此執妄也。然迷<a 
name="0352c18" id="0352c18"></a>真必執妄執妄必迷真故。此二經各舉一義<a 
name="0352c19" id="0352c19"></a>也。邪不離正者。西處即東故。不覺處即覺故。</p><a 
name="0352c20" id="0352c20"></a><p style="text-indent: 0em; margin-left: 0em"><span class="linehead"></span>二喻。論依方迷者。依東方故迷為西方。若離<a 
name="0352c21" id="0352c21"></a>正東即無邪西亦如依水起波。若離於水則<a 
name="0352c22" id="0352c22"></a>無有波。</p><a 
name="0352c23" id="0352c23"></a><p style="text-indent: 0em; margin-left: 0em"><span class="linehead"></span>二顯覺。疏初義者。即文云。以有不覺乃至為<a 
name="0352c24" id="0352c24"></a>說真覺。後義者。即文云。若離不覺等。此即節<a 
name="0352c25" id="0352c25"></a>釋論文也。良以下正辨其意。依真下顯初意。<a 
name="0352c26" id="0352c26"></a>如依金之器方能顯金。反之則不可也。隨妄<a 
name="0352c27" id="0352c27"></a>下顯後意。如隨器之金還待器顯。反之亦不<a 
name="0352c28" id="0352c28"></a>可也。此乃前依覺故。迷則為妄之所損。今依<a 
name="0352c29" id="0352c29"></a>迷顯覺則為妄之所益也。然論之大意明不<a 
name="0353a01" id="0353a01"></a>覺與覺。皆是相待。以顯生滅染淨無有自相。<a 
name="0353a02" id="0353a02"></a>皆不可得也。此中初言以有不覺妄想心者。<a 
name="0353a03" id="0353a03"></a>無明所起妄想分別。由此分別能知名義故<a 
name="0353a04" id="0353a04"></a>有言說。說於真覺。是明真覺之名待於妄立<a 
name="0353a05" id="0353a05"></a>也。若離不覺即無真覺。自相可說者。是反明<a 
name="0353a06" id="0353a06"></a>真覺必待不覺若不相待即無自相。待他而<a 
name="0353a07" id="0353a07"></a>有。豈成自相。自相既無。他亦不立。是顯染淨<a 
name="0353a08" id="0353a08"></a>無所得義故。後譯云。然彼不覺自無實相。不<a 
name="0353a09" id="0353a09"></a>離本覺。復待不覺以說真覺。不覺既無。真覺<a 
name="0353a10" id="0353a10"></a>亦遣。如下文云。當知一切染法淨法皆悉相<a 
name="0353a11" id="0353a11"></a>待。無有自相可說故。圓覺云。依幻說覺亦名<a 
name="0353a12" id="0353a12"></a>為幻智。論亦云。若世諦如毫釐許有實者。第<a 
name="0353a13" id="0353a13"></a>一義諦亦應有實。此之謂也。</p>◎<a 
name="0353a14" id="0353a14"></a><p><span class="juanname">起信論疏筆削記卷第十</span></p>
<hr>【經文資訊】大正藏第 44 冊 No. 1848 起信論疏筆削記<br>【版本記錄】CBETA 電子佛典 Rev. 1.17 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexff76.html?index=T44n1848" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T44n1848_010 by HTTrack Website Copier/3.x [XR&CO'2008], Mon, 02 Jun 2014 23:35:20 GMT -->
</html>
