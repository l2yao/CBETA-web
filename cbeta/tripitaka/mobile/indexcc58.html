<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J33nB288_003 by HTTrack Website Copier/3.x [XR&CO'2008], Tue, 03 Jun 2014 00:47:32 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaae0a-2.gif?utmac=MO-30696269-4&amp;utmn=504585734&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ33&amp;utmp=%2Fmobile%2Findex.php%3Findex%3DJ33nB288_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexfa72.html?index=J33nB288_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第33冊<br/>No.B288 憨予暹禪師語錄 (6卷)<br/>【清 洪暹說　法雲等編】<br/>第 3 卷</p>
	<a href="index079c-2.html?index=J33nB288_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J33">
<div class="root" id="B288" sutra_name="憨予暹禪師語錄" sutra_juan="[卷3]">　
<a 
name="0571c01" id="0571c01"></a><p><span class="juanname">憨予暹禪師語錄卷第三</span></p><a 
name="0571c02" id="0571c02"></a><a 
name="0571c03" id="0571c03"></a><p style="margin-left: 4em"><span class="byline">嗣法門人　法雲　廣學　等編</span></p><a 
name="0571c04" id="0571c04"></a><p style="margin-left: 2em"><span class="headname">小參</span></p><a 
name="0571c05" id="0571c05"></a><p style="text-indent: 0em; margin-left: 0em"><span class="linehead"></span>小參云開爐結制上祖遺規打七打三今時程範到<a 
name="0571c06" id="0571c06"></a>這紅爐燄上須是純剛打就生鐵鑄成的漢子管取<a 
name="0571c07" id="0571c07"></a>指日成功頃時了辦驀地玄關透脫恍爾頂眼豁開<a 
name="0571c08" id="0571c08"></a>便能放出趙州狗子咬殺臨濟瞎驢溈山水牯踏倒<a 
name="0571c09" id="0571c09"></a>楊岐三腳說甚德山棒臨濟喝洞山麻三斤雲門乾<a 
name="0571c10" id="0571c10"></a>屎橛檢點將來俱成滯貨汾陽今日一場特地還有<a 
name="0571c11" id="0571c11"></a>委悉者麼良久云單刀直入無回互奪取錦標意氣<a 
name="0571c12" id="0571c12"></a>新。</p><a 
name="0571c13" id="0571c13"></a><p style="text-indent: 0em; margin-left: 0em"><span class="linehead"></span>小參云道得也三十棒道不得也三十棒必定作麼<a 
name="0571c14" id="0571c14"></a>生免得還有會得者麼出來拄杖子為作證明眾下<a 
name="0571c15" id="0571c15"></a>語不契乃云竿木隨身逢場作戲權衡在手殺活自<a 
name="0571c16" id="0571c16"></a>由有時放行大地黑漫漫有時把住乾坤光爍爍且<a 
name="0571c17" id="0571c17"></a>道把住為人是放行為人是所以云殺人須見血為<a 
name="0571c18" id="0571c18"></a>人須為徹一棒一條痕一掌一握血良久云未免勞<a 
name="0571c19" id="0571c19"></a>他木上座顯露神通去也遂拈拄杖一時打散歸方<a 
name="0571c20" id="0571c20"></a>丈。</p><a 
name="0571c21" id="0571c21"></a><p style="text-indent: 0em; margin-left: 0em"><span class="linehead"></span>滄起朱太史為薦嚴請對靈小參舉道吾和尚至施<a 
name="0571c22" id="0571c22"></a>主吊慰次漸源侍者撫棺問云生耶死耶吾云生也<a 
name="0571c23" id="0571c23"></a>不道死也不道源云為甚不道吾云不道不道同歸<a 
name="0571c24" id="0571c24"></a>至途中源云生耶死耶和尚快為某甲道不道即打<a 
name="0571c25" id="0571c25"></a>和尚去在吾云打即任打道即不道源便打同歸吾<a 
name="0571c26" id="0571c26"></a>云汝速去恐知事得知不便源竊去道吾入滅後源<a 
name="0571c27" id="0571c27"></a>至石霜請益云生耶死耶霜云生也不道死也不道<a 
name="0571c28" id="0571c28"></a>源云為甚不道霜云不道不道源於言下大悟師云<a 
name="0571c29" id="0571c29"></a>道吾和尚雖是言中有響句裏藏鋒可惜狼藉不少<a 
name="0571c30" id="0571c30"></a>何故當斷不斷返招其亂今日若有人問汾陽云生<a 
name="0572a01" id="0572a01"></a>耶死耶待聲未絕便與劈脊痛棒管教當下知歸免<a 
name="0572a02" id="0572a02"></a>向生死流注中作活亦使忘靈得聞無生法忍且道<a 
name="0572a03" id="0572a03"></a>今日汾陽與昔道吾是同是別復頌云無生法忍當<a 
name="0572a04" id="0572a04"></a>陽露滿目西方現剎塵生與不生端的處九蓮花綻<a 
name="0572a05" id="0572a05"></a>涌全身卓拄杖下座。</p><a 
name="0572a06" id="0572a06"></a><p style="text-indent: 0em; margin-left: 0em"><span class="linehead"></span>結制小參僧問上無佛道可成下無眾生可度且道<a 
name="0572a07" id="0572a07"></a>和尚陞座更作甚麼師云打鳳羅龍僧無語師云布<a 
name="0572a08" id="0572a08"></a>袋老鴉乃云這段大事因緣在汝諸人眉睫上無時<a 
name="0572a09" id="0572a09"></a>不放光動地耀古騰今見色聞聲當陽顯露秪如拈<a 
name="0572a10" id="0572a10"></a>匙舉箸動轉施為且道畢竟是阿誰運用到者裏須<a 
name="0572a11" id="0572a11"></a>是伶俐漢一眼覷破更說甚麼九旬結制三月安居<a 
name="0572a12" id="0572a12"></a>大千世界為我圓覺伽藍物物頭頭總成華藏世界<a 
name="0572a13" id="0572a13"></a>放行把住縱奪自由殺活臨機通身手眼正恁麼時<a 
name="0572a14" id="0572a14"></a>且道結制安居一句作麼生良久云止止不須說卓<a 
name="0572a15" id="0572a15"></a>拄杖下座。</p><a 
name="0572a16" id="0572a16"></a><p style="text-indent: 0em; margin-left: 0em"><span class="linehead"></span>小參云全提正令密運鉗鎚煆煉衲僧通身手眼到<a 
name="0572a17" id="0572a17"></a>者裏須是個純鋼打就底向紅爐焰上挨拶將來自<a 
name="0572a18" id="0572a18"></a>然風光大地意氣乾坤方為當家種草山僧恁麼告<a 
name="0572a19" id="0572a19"></a>報已是屈抑諸人了也若乃依依稀稀淈淈沌沌大<a 
name="0572a20" id="0572a20"></a>似水浸石頭那討生發日子眾中還有見義勇為者<a 
name="0572a21" id="0572a21"></a>麼雪後始知松柏操事難方見丈夫心。</p><a 
name="0572a22" id="0572a22"></a><p style="text-indent: 0em; margin-left: 0em"><span class="linehead"></span>小參彈指秋光冬景半衲僧巴鼻云何判諸禪珍重<a 
name="0572a23" id="0572a23"></a>莫蹉跎休等閻家暗打算直下玄關早透過管教佛<a 
name="0572a24" id="0572a24"></a>祖為侶伴苟或依俙不恁麼袈裟之下人身換山僧<a 
name="0572a25" id="0572a25"></a>苦口足堪涼奮出超群出格漢果若如是真誠虛空<a 
name="0572a26" id="0572a26"></a>喫汝痛棒倘或不然汝喫閻羅鐵棒莫言不道。</p><a 
name="0572a27" id="0572a27"></a><p style="text-indent: 0em; margin-left: 0em"><span class="linehead"></span>小參云舉谷隱和尚示眾云十五日<span class="corr" title='[巳&gt;已]'>已</span>前諸佛生你<a 
name="0572a28" id="0572a28"></a>不得住我者裏若住我者裏我有錐子錐你十五日<a 
name="0572a29" id="0572a29"></a><span class="corr" title='[巳&gt;已]'>已</span>後諸佛滅你不得離我者裏若離我者裏我有鉤<a 
name="0572a30" id="0572a30"></a>子鉤你正當十五日且道用鉤即是用錐即是師云<a 
name="0572b01" id="0572b01"></a>者老漢恁麼示眾大似惡口小家未免傷鋒犯手今<a 
name="0572b02" id="0572b02"></a>日汾陽不用如何若何直令一個個前後際斷生滅<a 
name="0572b03" id="0572b03"></a>兩忘更說甚麼諸佛生滅鉤錐施設一任缽囊高挂<a 
name="0572b04" id="0572b04"></a>拄杖橫擔去住自由各增意氣秪如正當十五日又<a 
name="0572b05" id="0572b05"></a>作麼生良久云一輪光燦爛千古意輝煌。</p><a 
name="0572b06" id="0572b06"></a><p style="margin-left: 2em"><span class="headname">示眾</span></p><a 
name="0572b07" id="0572b07"></a><p style="text-indent: 0em; margin-left: 0em"><span class="linehead"></span>示眾舉僧問古德云如何是一大藏教德云演出演<a 
name="0572b08" id="0572b08"></a>入師云古德恁麼為人條直露膽傾心非但一大藏<a 
name="0572b09" id="0572b09"></a>教將牟尼寶珠覿面和盤托出廣勝今日重為舉似<a 
name="0572b10" id="0572b10"></a>且道還有酬價者麼良久云海神知貴不知價留與<a 
name="0572b11" id="0572b11"></a>人間光照夜。</p><a 
name="0572b12" id="0572b12"></a><p style="text-indent: 0em; margin-left: 0em"><span class="linehead"></span>示眾云秋光彈指又將冬堪嘆浮生若夢中生死玄<a 
name="0572b13" id="0572b13"></a>關須薦透休教錯過主人公生死玄關則且置云何<a 
name="0572b14" id="0572b14"></a>得不錯過主人公<span class="gaiji">&#x807B;<!--gaiji,,1[漸/耳],2&#x807B;,3--></span>良久云獅子吼時芳草綠象王<a 
name="0572b15" id="0572b15"></a>回顧落花紅。</p><a 
name="0572b16" id="0572b16"></a><p style="text-indent: 0em; margin-left: 0em"><span class="linehead"></span>示眾云箇段大事歷歷輝騰於腳下當陽不昧明明<a 
name="0572b17" id="0572b17"></a>獨露在眉間從朝至暮無回互動用施為自悄然既<a 
name="0572b18" id="0572b18"></a>是如斯現成為甚諸人不會良久云只為分明極翻<a 
name="0572b19" id="0572b19"></a>令所得遲。</p><a 
name="0572b20" id="0572b20"></a><p style="text-indent: 0em; margin-left: 0em"><span class="linehead"></span>示眾云每月十一五大家同入室無事可商量只要<a 
name="0572b21" id="0572b21"></a>當下瞥若也瞥獨露祖師箇巴鼻倘未瞥切須珍重<a 
name="0572b22" id="0572b22"></a>知端的人命無常呼吸間百歲光陰一瞬息且問諸<a 
name="0572b23" id="0572b23"></a>禪人還有端的祖師巴鼻者麼金風昨夜透窗寒吹<a 
name="0572b24" id="0572b24"></a>綻禪關破衲罅。</p><a 
name="0572b25" id="0572b25"></a><p style="text-indent: 0em; margin-left: 0em"><span class="linehead"></span>示眾云天寒人寒點水滴凍至道無難惟嫌撿擇但<a 
name="0572b26" id="0572b26"></a>莫憎愛洞然明白且道點水滴凍還有撿擇處也無<a 
name="0572b27" id="0572b27"></a>若有撿擇須向寒風凜凜處高著眼看若也看得明<a 
name="0572b28" id="0572b28"></a>白管取明明爾法法爾助顯大機大用一任自在風<a 
name="0572b29" id="0572b29"></a>流還有直下承當者麼良久云若無舉鼎拔山力千<a 
name="0572b30" id="0572b30"></a>里烏錐不易騎。</p><a 
name="0572c01" id="0572c01"></a><p style="text-indent: 0em; margin-left: 0em"><span class="linehead"></span>示眾云佛未出世本無一法祖未西來了無二致若<a 
name="0572c02" id="0572c02"></a>能於生佛<span class="corr" title='[巳&gt;已]'>已</span>前薦得大好一場笑話何故若有毫釐<a 
name="0572c03" id="0572c03"></a>脩學心無相光中不自在所以云無明實性即佛性<a 
name="0572c04" id="0572c04"></a>幻化空身即法身法身覺了無一物本源自性天真<a 
name="0572c05" id="0572c05"></a>佛敢問諸禪人作麼生是天真佛良久云我不敢輕<a 
name="0572c06" id="0572c06"></a>于汝等便下座。</p><a 
name="0572c07" id="0572c07"></a><p style="text-indent: 0em; margin-left: 0em"><span class="linehead"></span>示眾云打七打三佛祖玄關投機入室衲僧巴鼻人<a 
name="0572c08" id="0572c08"></a>人問答分明箇箇獅兒骨格切須自肯乃方親把手<a 
name="0572c09" id="0572c09"></a>牽君行不得從今各各莫隨流管取大家都透徹始<a 
name="0572c10" id="0572c10"></a>知生死不相干任運人天為規則然雖如是且道任<a 
name="0572c11" id="0572c11"></a>運人天一句意作麼生良久云莫怪渠儂多意氣他<a 
name="0572c12" id="0572c12"></a>家曾踏上頭關。</p><a 
name="0572c13" id="0572c13"></a><p style="text-indent: 0em; margin-left: 0em"><span class="linehead"></span>示眾佛法二字不在別處秪在諸人眉睫上無時不<a 
name="0572c14" id="0572c14"></a>輝天鑑地耀古騰今貴在當人一肩領荷向二六時<a 
name="0572c15" id="0572c15"></a>中自然孤迥迥峭巍巍頭頭爾法法爾通身手眼徹<a 
name="0572c16" id="0572c16"></a>體風流直至水打不溼針劄不入圓陀陀光爍爍正<a 
name="0572c17" id="0572c17"></a>恁麼時還有恁麼人麼良久云碗脫丘。</p><a 
name="0572c18" id="0572c18"></a><p style="text-indent: 0em; margin-left: 0em"><span class="linehead"></span>示眾舉昭祖云識得拄杖子行腳事畢師驀拈拄杖<a 
name="0572c19" id="0572c19"></a>云還見麼切不可喚作拄杖子且道畢竟喚作甚麼<a 
name="0572c20" id="0572c20"></a>良久云不可尖上更加尖。</p><a 
name="0572c21" id="0572c21"></a><p style="text-indent: 0em; margin-left: 0em"><span class="linehead"></span>示眾云今朝結制並無別意只要諸人各明大事敢<a 
name="0572c22" id="0572c22"></a>問大眾阿那箇是大事驚群須是英靈漢敵勝還他<a 
name="0572c23" id="0572c23"></a>獅子兒。</p><a 
name="0572c24" id="0572c24"></a><p style="text-indent: 0em; margin-left: 0em"><span class="linehead"></span>示眾云古德道大道秖在目前要且目前難睹既是<a 
name="0572c25" id="0572c25"></a>只在目前為甚卻又難睹諸人還會麼秪為分明極<a 
name="0572c26" id="0572c26"></a>翻令所得遲。</p><a 
name="0572c27" id="0572c27"></a><p style="text-indent: 0em; margin-left: 0em"><span class="linehead"></span>因開園示眾云古人居山樂道唯憑火種刀耕乾明<a 
name="0572c28" id="0572c28"></a>村居隱拙但將鉏钁生涯所謂云欲知樂道菴居趣<a 
name="0572c29" id="0572c29"></a>直向钁頭識佛陀且問諸禪人有钁頭邊識得者麼<a 
name="0572c30" id="0572c30"></a>復頌云村居養道興交加钁地開圃意更賒若問西<a 
name="0573a01" id="0573a01"></a>來端的句不栽茄子便栽瓜。</p><a 
name="0573a02" id="0573a02"></a><p style="text-indent: 0em; margin-left: 0em"><span class="linehead"></span>示眾付相空副寺來源書記驀拈拂子云祖師把柄<a 
name="0573a03" id="0573a03"></a>人天表拈出當陽授克家異日風雲相聚會敷揚法<a 
name="0573a04" id="0573a04"></a>化驗龍蛇如是分明舉似眾中還識恁麼人麼副寺<a 
name="0573a05" id="0573a05"></a>書記須出眾流通祖道續拈花。</p><a 
name="0573a06" id="0573a06"></a><p style="text-indent: 0em; margin-left: 0em"><span class="linehead"></span>示眾云個事輝天鑒地耀古騰今光鋩閃爍燦爛乾<a 
name="0573a07" id="0573a07"></a>坤所以道日不待火而熱月不待風而涼鳧足自短<a 
name="0573a08" id="0573a08"></a>鶴頸自長金生麗水玉出崑崗秪如恁麼現成為甚<a 
name="0573a09" id="0573a09"></a>不肯承當是故古德云若要分明自肯須是通身白<a 
name="0573a10" id="0573a10"></a>汗始得即今炎天溽暑人人白汗淋淋還有自肯者<a 
name="0573a11" id="0573a11"></a>麼良久云水向石邊流出冷風從花裏過來香。</p><a 
name="0573a12" id="0573a12"></a><p style="margin-left: 2em"><span class="headname">晚參</span></p><a 
name="0573a13" id="0573a13"></a><p style="text-indent: 0em; margin-left: 0em"><span class="linehead"></span>除夕晚參云一年今夜盡千里聚同堂末後牢關句<a 
name="0573a14" id="0573a14"></a>乘時為舉揚不見道北禪烹露地白牛與衲子分歲<a 
name="0573a15" id="0573a15"></a>天童宰透海烏雞為禪客過年大都隨家豐儉未免<a 
name="0573a16" id="0573a16"></a>憐兒不覺醜遺風作話端今日乾明村居養拙諸兄<a 
name="0573a17" id="0573a17"></a>弟為法相依不敢與古人鬥志比富但秪抱道為務<a 
name="0573a18" id="0573a18"></a>安貧度時然雖如是且道新舊交加一句作麼生舉<a 
name="0573a19" id="0573a19"></a>揚莫嫌風味乾明淡且喜平泉透骨涼。</p><a 
name="0573a20" id="0573a20"></a><p style="text-indent: 0em; margin-left: 0em"><span class="linehead"></span>晚參云鑪<span class="gaiji">&#x97B4;<!--gaiji,,1[糒-米+革],2&#x97B4;,3--></span>鉗鎚陶鑄聖凡利具叢林保社養育才<a 
name="0573a21" id="0573a21"></a>器寶坊乾明者裏有時鬧哄哄有時靜俏俏諸人且<a 
name="0573a22" id="0573a22"></a>向那邊著力若向鬧哄哄處承當渠儂不自由倘於<a 
name="0573a23" id="0573a23"></a>靜俏俏裏著倒管保有事在且道去此二途如何行<a 
name="0573a24" id="0573a24"></a>履良久云龍得水時添意氣虎逢山色長威獰。</p><a 
name="0573a25" id="0573a25"></a><p style="text-indent: 0em; margin-left: 0em"><span class="linehead"></span>冬節晚參云結制今經一月明朝諸禪打七卻逢冬<a 
name="0573a26" id="0573a26"></a>至節臨陰極一陽來復萬象撥轉天關森羅挽回地<a 
name="0573a27" id="0573a27"></a>軸滴水玉潔冰清石筍抽條寒谷衲僧意氣風流獅<a 
name="0573a28" id="0573a28"></a>兒猙獰頭角菩提根芽增長般若花枝開發直下遍<a 
name="0573a29" id="0573a29"></a>界全彰物物威音消息若是未舉先知許伊當下休<a 
name="0573a30" id="0573a30"></a>歇苟或了徹未然且須打教親切秪如親切一句意<a 
name="0573b01" id="0573b01"></a>作麼生良久云白鼠自推遷銀臺元不變。</p><a 
name="0573b02" id="0573b02"></a><p style="text-indent: 0em; margin-left: 0em"><span class="linehead"></span>晚參云世尊不說說大好虛空裏釘橛迦葉不聞聞<a 
name="0573b03" id="0573b03"></a>恰似海底鼓紅塵若道說而不說當面錯過自<span class="corr" title='[巳&gt;己]'>己</span>辜<a 
name="0573b04" id="0573b04"></a>負世尊若道聞而不聞卻又辜負自<span class="corr" title='[巳&gt;己]'>己</span>錯過世尊且<a 
name="0573b05" id="0573b05"></a>道畢竟如何得不錯過辜負去良久云分明月在梅<a 
name="0573b06" id="0573b06"></a>花上看到梅花早<span class="corr" title='[巳&gt;已]'>已</span>遲。</p><a 
name="0573b07" id="0573b07"></a><p style="text-indent: 0em; margin-left: 0em"><span class="linehead"></span>晚參問四大本空五蘊非有且道即今將甚麼說法<a 
name="0573b08" id="0573b08"></a>師云還聞麼進云三千諸佛出在何處師云大家在<a 
name="0573b09" id="0573b09"></a>者裏乃云玲瓏寶塔二六時中常為諸人談說實相<a 
name="0573b10" id="0573b10"></a>妙法日問還有領會者麼若也會得不負擔囊行腳<a 
name="0573b11" id="0573b11"></a>聚首雲堂共樂放光三昧幸與釋迦老子覿面相參<a 
name="0573b12" id="0573b12"></a>同行共住且道還見麼良久云動容揚古路不墮悄<a 
name="0573b13" id="0573b13"></a>然機。</p><a 
name="0573b14" id="0573b14"></a><p style="text-indent: 0em; margin-left: 0em"><span class="linehead"></span>晚參僧問寶塔放光佛在何處師云<span class="corr" title='[陜&gt;陝]'>陝</span>府鐵牛吞大<a 
name="0573b15" id="0573b15"></a>象進云有佛處不可住無佛處急走過意旨若何師<a 
name="0573b16" id="0573b16"></a>云鐵蛇橫古路乃云廣勝門庭迥不同參禪持戒播<a 
name="0573b17" id="0573b17"></a>宗風箇中誰是知音者休糧原是霍山通舉拂子云<a 
name="0573b18" id="0573b18"></a>諸禪德知音一句且止秪如者箇是參禪耶持戒耶<a 
name="0573b19" id="0573b19"></a>若道是參禪眼中著屑若道是持戒自究不了倘能<a 
name="0573b20" id="0573b20"></a>者裏見得親切正所謂行布不礙圓融圓融不礙行<a 
name="0573b21" id="0573b21"></a>布其或未然不免韓盧逐塊。</p><a 
name="0573b22" id="0573b22"></a><p style="text-indent: 0em; margin-left: 0em"><span class="linehead"></span>晚參云佛祖家風格外機箇中消息許誰知眉毛廝<a 
name="0573b23" id="0573b23"></a>結忘身究鼻孔撩天鐵面皮參方若無如是眼假饒<a 
name="0573b24" id="0573b24"></a>千載亦奚為只須奮起超群志獅子西河吼若雷。</p><a 
name="0573b25" id="0573b25"></a><p style="text-indent: 0em; margin-left: 0em"><span class="linehead"></span>晚參僧問某甲<span class="corr" title='[巳&gt;已]'>已</span>問請師答話師云到頭霜夜月任<a 
name="0573b26" id="0573b26"></a>運落前溪僧擬師云依俙似曲纔堪聽又被風吹別<a 
name="0573b27" id="0573b27"></a>調中僧喝師便打乃云問已問了答已答了諸人更<a 
name="0573b28" id="0573b28"></a>覓甚麼碗不見道天晴不肯走只待雨淋頭遂一時<a 
name="0573b29" id="0573b29"></a>打散歸方丈。</p><a 
name="0573b30" id="0573b30"></a><p style="text-indent: 0em; margin-left: 0em"><span class="linehead"></span>晚參云潑天門戶把手拽不入匝地家風牽著猶未<a 
name="0573c01" id="0573c01"></a>走所以云把手牽君行不得為人自肯乃方親百尺<a 
name="0573c02" id="0573c02"></a>竿頭重進步十方世界現全身若是斬釘截鐵衲僧<a 
name="0573c03" id="0573c03"></a>便乃一肩領荷不妨十二時中頭頭孤迥迥處處峭<a 
name="0573c04" id="0573c04"></a>巍巍動定施為通身光彩折旋俯仰徹體風流可為<a 
name="0573c05" id="0573c05"></a>於無言處顯言有為處無為何妨喝佛罵祖誠乃知<a 
name="0573c06" id="0573c06"></a>恩報恩棒雨逐風可謂感德謝德苟或未然喫水也<a 
name="0573c07" id="0573c07"></a>須防噎且道直下承當一句意作麼生九萬里鵬纔<a 
name="0573c08" id="0573c08"></a>展翅百千年鶴便翱翔。</p><a 
name="0573c09" id="0573c09"></a><p style="text-indent: 0em; margin-left: 0em"><span class="linehead"></span>晚參云衲僧家秪貴腳跟點地鼻孔遼天便能向毘<a 
name="0573c10" id="0573c10"></a>盧頂<span class="gaiji">[寧*頁]<!--gaiji,,1[寧*頁],2&#x29573;,3--></span>上橫三豎四釋迦眼睛裏七縱八橫苟然如<a 
name="0573c11" id="0573c11"></a>斯端的管取歸家穩坐任運風流其或未能必須眉<a 
name="0573c12" id="0573c12"></a>毛挽定豎起脊梁決要分明了脫了脫一句且置腳<a 
name="0573c13" id="0573c13"></a>跟點地一句試道看僧便喝師云敕點飛龍馬跛鱉<a 
name="0573c14" id="0573c14"></a>出頭來。</p><a 
name="0573c15" id="0573c15"></a><p style="text-indent: 0em; margin-left: 0em"><span class="linehead"></span>晚參云德山晚參不答話聲震若雷趙州晚參卻答<a 
name="0573c16" id="0573c16"></a>話虛空徒側耳今夜乾明晚參卻不恁麼無論問話<a 
name="0573c17" id="0573c17"></a>不問話都盧三十棒何故各各使知正令流通三十<a 
name="0573c18" id="0573c18"></a>年後免被別人瞞盰去在。</p><a 
name="0573c19" id="0573c19"></a><p style="text-indent: 0em; margin-left: 0em"><span class="linehead"></span>晚參云本分衲僧必從真實踐履苟取狂徒未免言<a 
name="0573c20" id="0573c20"></a>行參差縱爾言前薦得猶為滯殼迷封句下承當卻<a 
name="0573c21" id="0573c21"></a>是觸途狂見所以古人道說得一丈不如行取一尺<a 
name="0573c22" id="0573c22"></a>又云行在說處說在行處且道行說俱到底人必定<a 
name="0573c23" id="0573c23"></a>如何履踐良久云十字街頭薦取天子百草頭上識<a 
name="0573c24" id="0573c24"></a>取老僧。</p><a 
name="0573c25" id="0573c25"></a><p style="text-indent: 0em; margin-left: 0em"><span class="linehead"></span>新秋晚參昨夜金風初振罷竹窗今日卻生涼蟬鳴<a 
name="0573c26" id="0573c26"></a>岸柳和煙翠噪落荷香月滿塘不見道一葉落天下<a 
name="0573c27" id="0573c27"></a>秋一塵起大地收驀放如意云一葉落也還知天下<a 
name="0573c28" id="0573c28"></a>秋麼復拈如意云一塵起也還知大地收麼若也如<a 
name="0573c29" id="0573c29"></a>斯透頂透底見得的當不妨向五蘊山中縱橫自在<a 
name="0573c30" id="0573c30"></a>出沒逍遙能使四時寒暑之外風光任運截斷玄猷<a 
name="0574a01" id="0574a01"></a>且道正恁麼時如何展演良久云意氣不從天地得<a 
name="0574a02" id="0574a02"></a>英雄且借四時催。</p><a 
name="0574a03" id="0574a03"></a><p style="margin-left: 2em"><span class="headname">開示</span></p><a 
name="0574a04" id="0574a04"></a><p style="text-indent: 0em; margin-left: 0em"><span class="linehead"></span>開示師落堂云者段大事因緣人人本自現成個個<a 
name="0574a05" id="0574a05"></a>了無向背但貴知見端的不論先參後學老幼賢愚<a 
name="0574a06" id="0574a06"></a>唯要自肯承當必無難易還知承當個甚麼切忌二<a 
name="0574a07" id="0574a07"></a>六時騎驢覓驢頭上安頭若是個漢聞恁麼說話即<a 
name="0574a08" id="0574a08"></a>便隨處逍遙隨處作活管教滿眼滿耳物物現成動<a 
name="0574a09" id="0574a09"></a>用施為頭頭自在山河大地明暗色空世界身心打<a 
name="0574a10" id="0574a10"></a>成一片直使心行意絕聲色兩忘如麻繩入水針劄<a 
name="0574a11" id="0574a11"></a>不透步步不離心心無間管教時刻寸香了當無疑<a 
name="0574a12" id="0574a12"></a>若不恁麼真參云何得到歸家田地假饒弄到臨末<a 
name="0574a13" id="0574a13"></a>稍頭依舊一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>莫怪山僧不道。</p><a 
name="0574a14" id="0574a14"></a><p style="text-indent: 0em; margin-left: 0em"><span class="linehead"></span>開示師云人命無常呼吸間大家著力奮精參了明<a 
name="0574a15" id="0574a15"></a>生死玄關外免被閆家老熱瞞山僧恁麼告報秪為<a 
name="0574a16" id="0574a16"></a>諸禪各懷特達向上之志紹隆佛祖之心豈可不為<a 
name="0574a17" id="0574a17"></a>保任此事但要諸人痛切生死急務自然二六時中<a 
name="0574a18" id="0574a18"></a>頭頭法法本分相應若也參情親切心心無間步步<a 
name="0574a19" id="0574a19"></a>不離管取三七日內如人飲水冷煖自知苟或伶俐<a 
name="0574a20" id="0574a20"></a>道人纔聞一撥便轉猶是落二落三了也倘依俙彷<a 
name="0574a21" id="0574a21"></a>彿還須咬定牙關急著眼看看到水窮山盡處方知<a 
name="0574a22" id="0574a22"></a>格外有通衢心隨萬境轉轉處實能幽隨流認得性<a 
name="0574a23" id="0574a23"></a>無喜亦無憂珍重。</p><a 
name="0574a24" id="0574a24"></a><p style="text-indent: 0em; margin-left: 0em"><span class="linehead"></span>開示目顧左右云若向者裏會得各請歸堂穩坐苟<a 
name="0574a25" id="0574a25"></a>或未然只可把定繩頭咬定牙關豎起脊梁將生死<a 
name="0574a26" id="0574a26"></a>二字貼在額頭上看定本參不分星夜毫釐勿使走<a 
name="0574a27" id="0574a27"></a>作直下聖凡情見是非人我一齊坐斷不覺有世界<a 
name="0574a28" id="0574a28"></a>身心都盧是個疑團管取到家決不遠矣倘若隨群<a 
name="0574a29" id="0574a29"></a>作隊三三兩兩雜話閒談今日如此明日如彼更或<a 
name="0574a30" id="0574a30"></a>觸境逢源無明煩惱我慢貢高自逞伶俐聰明處處<a 
name="0574b01" id="0574b01"></a>是非滾滾頭頭業識忙忙恁麼學道不唯不了<span class="corr" title='[巳&gt;己]'>己</span>躬<a 
name="0574b02" id="0574b02"></a>大事亦且辜負檀信脂膏行人血汗猶恐大限到來<a 
name="0574b03" id="0574b03"></a>依舊一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>既然如是合作麼生努力今生須了<a 
name="0574b04" id="0574b04"></a>卻莫教永劫受餘殃。</p><a 
name="0574b05" id="0574b05"></a><a 
name="0574b06" id="0574b06"></a><a 
name="0574b07" id="0574b07"></a><a 
name="0574b08" id="0574b08"></a><a 
name="0574b09" id="0574b09"></a><a 
name="0574b10" id="0574b10"></a><p><span class="juanname">憨予暹禪師語錄卷第三<span class="note">(終)</span></span></p>
<hr>【經文資訊】嘉興藏第 33 冊 No. B288 憨予暹禪師語錄<br>【版本記錄】CBETA 電子佛典 Rev. 1.9 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index35c6.html?index=J33nB288" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J33nB288_003 by HTTrack Website Copier/3.x [XR&CO'2008], Tue, 03 Jun 2014 00:47:32 GMT -->
</html>
