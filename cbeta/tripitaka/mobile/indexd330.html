<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0564_001 by HTTrack Website Copier/3.x [XR&CO'2008], Mon, 02 Jun 2014 22:38:36 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gae0ff.gif?utmac=MO-30696269-4&amp;utmn=543305949&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14&amp;utmp=%2Fmobile%2Findex.php%3Findex%3DT14n0564_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第14冊<br/>No.564 佛說轉女身經 (1卷)<br/>【劉宋 曇摩蜜多譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0564" sutra_name="佛說轉女身經" sutra_juan="[卷1]">　
<a 
name="0915b01" id="0915b01"></a><a 
name="0915b02" id="0915b02"></a><p style="margin-left: 2em"><span class="juannum">No. 564 [Nos. 562, 563]</span></p><a 
name="0915b03" id="0915b03"></a><p><span class="juanname">佛說轉女身經</span></p><a 
name="0915b04" id="0915b04"></a><a 
name="0915b05" id="0915b05"></a><p style="margin-left: 4em"><span class="byline">宋罽賓三藏曇摩蜜多譯</span></p><a 
name="0915b06" id="0915b06"></a><p style="text-indent: 0em; margin-left: 0em"><span class="linehead"></span>如是我聞：</p><p style="text-indent: 0em; margin-left: 0em"><span class="linehead"></span>一時佛住王舍城耆闍崛山中，與<a 
name="0915b07" id="0915b07"></a>大比丘眾一千人俱，菩薩八千，皆是眾所知<a 
name="0915b08" id="0915b08"></a>識。或有他方佛土來在會者，及諸天、龍、夜叉、<a 
name="0915b09" id="0915b09"></a>乾闥婆、阿修羅、緊那羅、摩<span class="gaiji">&#x777A;<!--gaiji,,1[目*侯],2&#x777A;,3--></span>羅伽等，與百千<a 
name="0915b10" id="0915b10"></a>眷屬俱來在會。爾時世尊四眾圍遶而為說<a 
name="0915b11" id="0915b11"></a>法，初語亦善、中語亦善、後語亦善，文義巧<a 
name="0915b12" id="0915b12"></a>妙，具足顯說梵行之相。</p><p style="text-indent: 0em; margin-left: 0em"><span class="linehead"></span>爾時會中有婆羅<a 
name="0915b13" id="0915b13"></a>門，名須達多，其妻淨日身懷女胎，在眾中<a 
name="0915b14" id="0915b14"></a>坐。其所懷女雖處胎中，諸根具足不雜垢穢，<a 
name="0915b15" id="0915b15"></a>一心合掌向佛聽法，欲有所問。爾時尊者阿<a 
name="0915b16" id="0915b16"></a>泥盧豆，已得不增減明淨天眼過於人眼，<a 
name="0915b17" id="0915b17"></a>見淨日身中所懷之女，諸根具足不雜垢穢，<a 
name="0915b18" id="0915b18"></a>一心合掌向佛聽法，欲有所問。爾時尊者阿<a 
name="0915b19" id="0915b19"></a>泥盧豆見是事已，白佛言：「世尊！是淨日所<a 
name="0915b20" id="0915b20"></a>懷之女，諸根具足不雜垢穢，一心合掌向佛<a 
name="0915b21" id="0915b21"></a>聽法，欲有所問。」</p><p style="text-indent: 0em; margin-left: 0em"><span class="linehead"></span>佛言：「阿泥盧豆！我先明見<a 
name="0915b22" id="0915b22"></a>此女在胎而不說之。所以者何？若有眾生<a 
name="0915b23" id="0915b23"></a>不信如來誠諦之言，此人長夜受大苦惱！」</p><p style="text-indent: 0em; margin-left: 0em"><span class="linehead"></span>爾<a 
name="0915b24" id="0915b24"></a>時世尊放大光明，普照三千大千世界，悉<a 
name="0915b25" id="0915b25"></a>令周遍。復以神力，令此眾會皆見此女在母<a 
name="0915b26" id="0915b26"></a>胎中，諸根具足不雜垢穢，一心合掌向佛聽<a 
name="0915b27" id="0915b27"></a>法，欲有所問。爾時世尊出一切眾生樂聞<a 
name="0915b28" id="0915b28"></a>之音，其音清淨，所謂易解聲、質直聲、清淨<a 
name="0915b29" id="0915b29"></a>聲、可適耳根無過失聲、能令身心生歡樂<a 
name="0915c01" id="0915c01"></a>聲、離諸煩亂如淨月聲、美妙相續不斷絕<a 
name="0915c02" id="0915c02"></a>聲、不<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>強聲、善入人心能去貪欲瞋恚愚癡<a 
name="0915c03" id="0915c03"></a>之聲、令人歡喜信樂之聲、過梵音聲、如雷<a 
name="0915c04" id="0915c04"></a>震聲、如天樂聲、如師子吼演法之聲、於百<a 
name="0915c05" id="0915c05"></a>千萬億阿僧祇那由他劫積集善根果報之<a 
name="0915c06" id="0915c06"></a>聲，以如是等和雅音聲，而告女言：「汝為何<a 
name="0915c07" id="0915c07"></a>事而來聽受，欲有所問？」</p><p style="text-indent: 0em; margin-left: 0em"><span class="linehead"></span>佛威神故，女在胎<a 
name="0915c08" id="0915c08"></a>中而白佛言：「世尊！有諸眾生貪著我見，虛<a 
name="0915c09" id="0915c09"></a>妄分別從顛倒生——無有眾生起眾生相，無我<a 
name="0915c10" id="0915c10"></a>計我，無命無人、無有長養，計命人長養——為<a 
name="0915c11" id="0915c11"></a>如是等諸眾生故，欲有所問。</p><p style="text-indent: 0em; margin-left: 0em"><span class="linehead"></span>「復有眾生貪著<a 
name="0915c12" id="0915c12"></a>我見，於一乘道不能解了，欲為開悟一乘道<a 
name="0915c13" id="0915c13"></a>故。</p><p style="text-indent: 0em; margin-left: 0em"><span class="linehead"></span>「復有眾生為無明有愛之所覆繫，不能<a 
name="0915c14" id="0915c14"></a>解了明解脫法，欲令解了明解脫故。</p><a 
name="0915c15" id="0915c15"></a><p style="text-indent: 0em; margin-left: 0em"><span class="linehead"></span>「復有眾生為貪欲、瞋恚、愚癡盲冥之所覆蔽，<a 
name="0915c16" id="0915c16"></a>不能進求空、無相、無作三解脫門，欲令修證<a 
name="0915c17" id="0915c17"></a>三解脫故。</p><a 
name="0915c18" id="0915c18"></a><p style="text-indent: 0em; margin-left: 0em"><span class="linehead"></span>「復有眾生墮四顛倒，無常計常，苦謂為樂，<a 
name="0915c19" id="0915c19"></a>無我見我，不淨見淨，欲為解說四諦法故，<a 
name="0915c20" id="0915c20"></a>所謂是苦，是苦集，是苦滅，是苦滅道。</p><p style="text-indent: 0em; margin-left: 0em"><span class="linehead"></span>「復有<a 
name="0915c21" id="0915c21"></a>眾生為五蓋所覆，不修五根，欲令具足五<a 
name="0915c22" id="0915c22"></a>根法故。</p><a 
name="0915c23" id="0915c23"></a><p style="text-indent: 0em; margin-left: 0em"><span class="linehead"></span>「復有眾生貪依六入，不證六通，欲為解說六<a 
name="0915c24" id="0915c24"></a>通法故。</p><a 
name="0915c25" id="0915c25"></a><p style="text-indent: 0em; margin-left: 0em"><span class="linehead"></span>「復有眾生樂七識住，不能曉了七菩提分，欲<a 
name="0915c26" id="0915c26"></a>為解說七覺法故。</p><a 
name="0915c27" id="0915c27"></a><p style="text-indent: 0em; margin-left: 0em"><span class="linehead"></span>「復有眾生行八邪道，不能解了八聖道分，欲<a 
name="0915c28" id="0915c28"></a>為解說聖道分故。</p><a 
name="0915c29" id="0915c29"></a><p style="text-indent: 0em; margin-left: 0em"><span class="linehead"></span>「復有眾生心懷九惱，不能得入九次第定，欲<a 
name="0916a01" id="0916a01"></a>為解說諸禪解脫三摩提故。</p><p style="text-indent: 0em; margin-left: 0em"><span class="linehead"></span>「復有眾生住十<a 
name="0916a02" id="0916a02"></a>惡業，不能勤修十善業道，欲令滿足十善道<a 
name="0916a03" id="0916a03"></a>故。</p><a 
name="0916a04" id="0916a04"></a><p style="text-indent: 0em; margin-left: 0em"><span class="linehead"></span>「復有眾生墮於邪聚或不定聚，於無漏法便<a 
name="0916a05" id="0916a05"></a>為非器，欲令曉了正聚法故，欲令眾生成就<a 
name="0916a06" id="0916a06"></a>善根，而自調伏，隨所願求而為說法。世尊！<a 
name="0916a07" id="0916a07"></a>我今為如是等諸因緣故，向佛聽法欲有所<a 
name="0916a08" id="0916a08"></a>問！」</p><a 
name="0916a09" id="0916a09"></a><p style="text-indent: 0em; margin-left: 0em"><span class="linehead"></span>爾時一切眾會歎未曾有，而作是言：「如來之<a 
name="0916a10" id="0916a10"></a>法甚為希有！菩提薩埵雖處胎中，饒益眾生<a 
name="0916a11" id="0916a11"></a>法言不廢。若善男子、善女人有見聞者，其<a 
name="0916a12" id="0916a12"></a>誰不發阿耨多羅三藐三菩提心！」</p><a 
name="0916a13" id="0916a13"></a><p style="text-indent: 0em; margin-left: 0em"><span class="linehead"></span>爾時此女以佛神力，猶如後邊身菩薩，從母<a 
name="0916a14" id="0916a14"></a>右<span class="gaiji">&#x8107;<!--gaiji,脅,1[月*劦],2&#x8107;,3--></span>忽然化生。此女福慧因緣力故，令其母<a 
name="0916a15" id="0916a15"></a>身無諸惱患，平復如故。其女生已未久之間，<a 
name="0916a16" id="0916a16"></a>地大震動，雨眾天華，一切樂器不鼓自鳴，陸<a 
name="0916a17" id="0916a17"></a>地生華大如車輪，種種莊嚴、色香、妙好悅可<a 
name="0916a18" id="0916a18"></a>人心，有百千葉，黃金為莖，白銀為葉，馬瑙<a 
name="0916a19" id="0916a19"></a>為鬚，赤真珠臺，女在上立，身形猶如二三<a 
name="0916a20" id="0916a20"></a>歲兒，顏貌端政，甚可愛敬，皆從前世善果<a 
name="0916a21" id="0916a21"></a>報生。</p><p style="text-indent: 0em; margin-left: 0em"><span class="linehead"></span>爾時釋提桓因持天衣瓔珞，往詣其<a 
name="0916a22" id="0916a22"></a>所，而語之言：「善女！著此衣服瓔珞，莫裸形<a 
name="0916a23" id="0916a23"></a>立！」</p><p style="text-indent: 0em; margin-left: 0em"><span class="linehead"></span>女報釋提桓因言：「夫為菩薩不以是衣<a 
name="0916a24" id="0916a24"></a>服瓔珞而自莊嚴。所以者何？菩薩恒以菩提<a 
name="0916a25" id="0916a25"></a>之心，以為衣服瓔珞而自莊嚴，則勝一切<a 
name="0916a26" id="0916a26"></a>世間天、人莊嚴。</p><a 
name="0916a27" id="0916a27"></a><p style="text-indent: 0em; margin-left: 0em"><span class="linehead"></span>「復次，憍尸迦！菩薩有十種衣服瓔珞而自莊<a 
name="0916a28" id="0916a28"></a>嚴。何等為十？所謂不失菩提之心，不忘廢<a 
name="0916a29" id="0916a29"></a>深心；常以大慈，為一切眾生而作救護；大悲<a 
name="0916b01" id="0916b01"></a>為本，勤行精進；度諸眾生，不捨、成就一切眾<a 
name="0916b02" id="0916b02"></a>生；常以慚愧莊嚴身、口、意業；一切物施不望<a 
name="0916b03" id="0916b03"></a>其報；持諸戒行，頭陀功德終不違犯；住忍辱<a 
name="0916b04" id="0916b04"></a>力，能忍難忍；以正方便求勝善根；其心雖住<a 
name="0916b05" id="0916b05"></a>禪無量等諸三昧中，終不求證非時解脫。憍<a 
name="0916b06" id="0916b06"></a>尸迦！是名菩薩十種衣服瓔珞莊嚴，於一切<a 
name="0916b07" id="0916b07"></a>時常不遠離。</p><p style="text-indent: 0em; margin-left: 0em"><span class="linehead"></span>「復次，憍尸迦！菩薩以相好嚴身，<a 
name="0916b08" id="0916b08"></a>勝諸瓔珞，而此相好從福慧生。何等福慧？<a 
name="0916b09" id="0916b09"></a>所謂種種布施愛重之物能捨與他，於諸眾<a 
name="0916b10" id="0916b10"></a>生無恚恨心，常求善行，不限布施令他滿足，<a 
name="0916b11" id="0916b11"></a>觀一切眾生皆是福田。憍尸迦！是名菩薩第<a 
name="0916b12" id="0916b12"></a>一衣服瓔珞莊嚴。若菩薩欲證聲聞、辟支佛<a 
name="0916b13" id="0916b13"></a>乘，不名莊嚴。若住慳心、破戒心、瞋恚心、懈<a 
name="0916b14" id="0916b14"></a>怠心、亂想心、惡慧雜諸煩惱卑小之心，我<a 
name="0916b15" id="0916b15"></a>不能得阿耨多羅三藐三菩提，驚怖悔恨，則<a 
name="0916b16" id="0916b16"></a>非菩薩莊嚴。所以者何？遠離菩薩莊嚴法故。」</p><a 
name="0916b17" id="0916b17"></a><p style="text-indent: 0em; margin-left: 0em"><span class="linehead"></span>爾時眾會聞說菩薩諸莊嚴法，有萬二千諸<a 
name="0916b18" id="0916b18"></a>天及人先種善根，皆發阿耨多羅三藐三菩<a 
name="0916b19" id="0916b19"></a>提心。</p><a 
name="0916b20" id="0916b20"></a><p style="text-indent: 0em; margin-left: 0em"><span class="linehead"></span>爾時世尊告此女言：「汝可受是釋提桓因衣<a 
name="0916b21" id="0916b21"></a>服瓔珞。」</p><p style="text-indent: 0em; margin-left: 0em"><span class="linehead"></span>女白佛言：「世尊！我不堪受。所以者<a 
name="0916b22" id="0916b22"></a>何？共我志同，應同衣服瓔珞莊嚴。而此帝釋<a 
name="0916b23" id="0916b23"></a>願求小智，所樂卑下，厭患生死，常懷怖畏，欲<a 
name="0916b24" id="0916b24"></a>速入涅槃；恒從他邊聽受法要，所有慧明惟<a 
name="0916b25" id="0916b25"></a>獨照已不及他人；如執草束欲度江河，不<a 
name="0916b26" id="0916b26"></a>能為人作淨福田；永離諸佛清淨智眼，不能<a 
name="0916b27" id="0916b27"></a>曉了諸眾生根。世尊！我今著堅固鎧，願求大<a 
name="0916b28" id="0916b28"></a>乘，欲饒益一切，集大法船度未度者，求<a 
name="0916b29" id="0916b29"></a>自然智轉于法輪，不於他人有所悕求，以<a 
name="0916c01" id="0916c01"></a>如來智而自莊嚴，亦令一切悉得諸佛清淨<a 
name="0916c02" id="0916c02"></a>智眼。世尊！我從彼國來生此間，欲見如來<a 
name="0916c03" id="0916c03"></a>釋迦牟尼，禮拜供養，聽說法耳！彼佛．世尊<a 
name="0916c04" id="0916c04"></a>自當與我衣服瓔珞，使我著之。」</p><p style="text-indent: 0em; margin-left: 0em"><span class="linehead"></span>爾時眾會諸<a 
name="0916c05" id="0916c05"></a>天人等皆作是念：「此女來處，世界名何？去<a 
name="0916c06" id="0916c06"></a>此近遠，為在何方？彼國如來復名何等？今<a 
name="0916c07" id="0916c07"></a>為現在說法教不？」</p><a 
name="0916c08" id="0916c08"></a><p style="text-indent: 0em; margin-left: 0em"><span class="linehead"></span>爾時世尊知此眾會心之所念，告舍利弗言：<a 
name="0916c09" id="0916c09"></a>「東南方去此世界，過三十六那由他佛土，有<a 
name="0916c10" id="0916c10"></a>世界名淨住，佛號無垢稱王如來．應．等正覺，<a 
name="0916c11" id="0916c11"></a>今現在說法。舍利弗！此女從淨住世界沒，<a 
name="0916c12" id="0916c12"></a>來生此間，欲成就眾生，亦欲禮拜供養於我，<a 
name="0916c13" id="0916c13"></a>聽說法教。」</p><p style="text-indent: 0em; margin-left: 0em"><span class="linehead"></span>佛說是已，未久之間，彼無垢稱王<a 
name="0916c14" id="0916c14"></a>如來發愍念心，即以神力送諸菩薩所著<a 
name="0916c15" id="0916c15"></a>衣服瓔珞莊嚴，來在女前，懸虛空中，又出聲<a 
name="0916c16" id="0916c16"></a>言：「善女！淨住世界無垢稱王如來遣此衣<a 
name="0916c17" id="0916c17"></a>服瓔珞與汝，汝可著之，當如此間諸菩薩等。<a 
name="0916c18" id="0916c18"></a>若著衣服瓔珞莊嚴，即時皆得具五神通，汝<a 
name="0916c19" id="0916c19"></a>亦應爾！」</p><p style="text-indent: 0em; margin-left: 0em"><span class="linehead"></span>其女爾時於虛空中取衣服瓔珞，<a 
name="0916c20" id="0916c20"></a>即便著之。須臾之間，衣服瓔珞出妙光明，<a 
name="0916c21" id="0916c21"></a>除如來光，其餘梵、釋、護世天王，日、月光明悉<a 
name="0916c22" id="0916c22"></a>不復現。其女即時具五神通，下蓮華臺，行詣<a 
name="0916c23" id="0916c23"></a>佛所。舉足下足，大地即時六種震動。到佛<a 
name="0916c24" id="0916c24"></a>前已，頭面禮足，遶佛七匝，白佛言：「世尊！惟<a 
name="0916c25" id="0916c25"></a>願如來為諸菩薩摩訶薩說攝菩提增長之<a 
name="0916c26" id="0916c26"></a>法，令諸菩薩於無上道，而不退轉過諸魔行，<a 
name="0916c27" id="0916c27"></a>速成阿耨多羅三藐三菩提！」</p><p style="text-indent: 0em; margin-left: 0em"><span class="linehead"></span>爾時世尊告此<a 
name="0916c28" id="0916c28"></a>女言：「若菩薩成就四法，能攝菩提亦令增長。<a 
name="0916c29" id="0916c29"></a>何等為四？一者、淨心；二者、深心；三者、方便；<a 
name="0917a01" id="0917a01"></a>四者、不捨菩提之心。是名為四。</p><p style="text-indent: 0em; margin-left: 0em"><span class="linehead"></span>「復有四法：<a 
name="0917a02" id="0917a02"></a>一者、恒欲利益一切眾生；二者、常當慈心愍<a 
name="0917a03" id="0917a03"></a>諸眾生；三者、當以大悲度脫眾生；四者、堅固<a 
name="0917a04" id="0917a04"></a>精進具足一切佛法。是名為四。</p><p style="text-indent: 0em; margin-left: 0em"><span class="linehead"></span>「復有四法：<a 
name="0917a05" id="0917a05"></a>一者、分別諸法多生信心；二者、遠離聲聞、辟<a 
name="0917a06" id="0917a06"></a>支佛心；三者、樂觀勝法，欲具滿一切佛法；<a 
name="0917a07" id="0917a07"></a>四者，勤行精進，必成其果。是名為四。</p><p style="text-indent: 0em; margin-left: 0em"><span class="linehead"></span>「復有四<a 
name="0917a08" id="0917a08"></a>法：一者、離於憍慢；二者、除自大心；三者、敬<a 
name="0917a09" id="0917a09"></a>重尊長；四者、易可教誨。是名為四。</p><p style="text-indent: 0em; margin-left: 0em"><span class="linehead"></span>「復有四<a 
name="0917a10" id="0917a10"></a>法：一者、於來求者，不生恚恨；二者、捨一切物，<a 
name="0917a11" id="0917a11"></a>不求其報；三者、已施不悔；四者、所有善根盡<a 
name="0917a12" id="0917a12"></a>迴向菩提。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、不破<a 
name="0917a13" id="0917a13"></a>戒；二者、不穿戒；三者、不雜戒；四者、不濁戒。<a 
name="0917a14" id="0917a14"></a>是名為四。</p><p style="text-indent: 0em; margin-left: 0em"><span class="linehead"></span>「復有四法：一者、性和能忍；二者、<a 
name="0917a15" id="0917a15"></a>善護他意；三者、自護己身，終不犯他；四者、迴<a 
name="0917a16" id="0917a16"></a>向菩提。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、堅固精<a 
name="0917a17" id="0917a17"></a>進；二者、明淨精進；三者、不怯弱精進；四者、<a 
name="0917a18" id="0917a18"></a>迴向菩提。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、身強<a 
name="0917a19" id="0917a19"></a>堪能；二者、心強堪能；三者、善能修集諸禪<a 
name="0917a20" id="0917a20"></a>及支；四者、恒不忘失菩提之心。是名為四。</p><a 
name="0917a21" id="0917a21"></a><p style="text-indent: 0em; margin-left: 0em"><span class="linehead"></span>「復有四法：一者、布施；二者、愛語；三者、利益；<a 
name="0917a22" id="0917a22"></a>四者、同事。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、慈心<a 
name="0917a23" id="0917a23"></a>遍一切處；二者、大悲無有厭惓；三者、喜心深<a 
name="0917a24" id="0917a24"></a>愛敬法；四者、捨心離於憎愛。是名為四。</p><p style="text-indent: 0em; margin-left: 0em"><span class="linehead"></span>「復<a 
name="0917a25" id="0917a25"></a>有四法：一者、聽法無厭；二者、正觀思惟；三<a 
name="0917a26" id="0917a26"></a>者、隨法能行；四者、迴向菩提。是名為四。</p><p style="text-indent: 0em; margin-left: 0em"><span class="linehead"></span>「復<a 
name="0917a27" id="0917a27"></a>有四法：一者、知諸行無常；二者、決定知陰是<a 
name="0917a28" id="0917a28"></a>苦；三者、定知諸法而無有我；四者、定知涅槃<a 
name="0917a29" id="0917a29"></a>是寂滅法。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、得利<a 
name="0917b01" id="0917b01"></a>不喜；二者、失利不憂；三者、雖有名譽，其心常<a 
name="0917b02" id="0917b02"></a>等；四者、雖聞惡名，心亦不惱。是名為四。</p><p style="text-indent: 0em; margin-left: 0em"><span class="linehead"></span>「復<a 
name="0917b03" id="0917b03"></a>有四法：一者、他毀不瞋；二者、稱讚不喜；三<a 
name="0917b04" id="0917b04"></a>者、遭苦能忍；四者、雖樂不逸，亦不輕他。是名<a 
name="0917b05" id="0917b05"></a>為四。</p><p style="text-indent: 0em; margin-left: 0em"><span class="linehead"></span>「復有四法：一者、觀因；二者、知果；三者、<a 
name="0917b06" id="0917b06"></a>離二邊見；四者、覺緣起法。是名為四。</p><p style="text-indent: 0em; margin-left: 0em"><span class="linehead"></span>「復有<a 
name="0917b07" id="0917b07"></a>四法：一者、知內無我；二者、知外無有眾生；<a 
name="0917b08" id="0917b08"></a>三者、俱知內外無有壽命；四者、畢竟清淨無<a 
name="0917b09" id="0917b09"></a>人。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、行空不畏；二<a 
name="0917b10" id="0917b10"></a>者、觀無相不沒；三者、不分別無願；四者、樂觀<a 
name="0917b11" id="0917b11"></a>諸法無作。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、不證<a 
name="0917b12" id="0917b12"></a>苦智；二者、不證集智；三者、不證滅智；四者、<a 
name="0917b13" id="0917b13"></a>不證道智。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、深觀<a 
name="0917b14" id="0917b14"></a>菩提；二者、不謗正法；三者、身在僧數，終不退<a 
name="0917b15" id="0917b15"></a>轉；四者、於法不起諍訟。是名為四。</p><p style="text-indent: 0em; margin-left: 0em"><span class="linehead"></span>「復有四<a 
name="0917b16" id="0917b16"></a>法：一者、能令貪欲不起；二者、亦不攀緣；三<a 
name="0917b17" id="0917b17"></a>者、斷貪欲、瞋恚、愚癡；四者、及餘煩惱亦復如<a 
name="0917b18" id="0917b18"></a>是。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、於諸眾生心<a 
name="0917b19" id="0917b19"></a>常平等；二者、等觀眾生皆是福田；三者、佛及<a 
name="0917b20" id="0917b20"></a>眾生皆悉平等；四者、法及眾生亦悉平等。是<a 
name="0917b21" id="0917b21"></a>名為四。</p><p style="text-indent: 0em; margin-left: 0em"><span class="linehead"></span>「復有四法：一者、不顯己身；二者、不<a 
name="0917b22" id="0917b22"></a>下他人；三者、不輕未學；四者、於已學者，愛敬<a 
name="0917b23" id="0917b23"></a>如師。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、遠離無益<a 
name="0917b24" id="0917b24"></a>之言；二者、恒求閑靜；三者、樂住阿蘭若處而<a 
name="0917b25" id="0917b25"></a>無厭足；四者、勤求阿蘭若諸功德利。是名為<a 
name="0917b26" id="0917b26"></a>四。</p><p style="text-indent: 0em; margin-left: 0em"><span class="linehead"></span>「復有四法：一者、少欲；二者、知足；三者、淨<a 
name="0917b27" id="0917b27"></a>物知量；四者、樂行頭陀，不貪上妙衣服、飲食。<a 
name="0917b28" id="0917b28"></a>是名為四。</p><p style="text-indent: 0em; margin-left: 0em"><span class="linehead"></span>「復有四法：一者、知己；二者、知他；<a 
name="0917b29" id="0917b29"></a>三者、知時；四者、知義。是名為四。</p><p style="text-indent: 0em; margin-left: 0em"><span class="linehead"></span>「復有四法：<a 
name="0917c01" id="0917c01"></a>一者、樂法；二者、樂義；三者、樂諦；四者、樂成<a 
name="0917c02" id="0917c02"></a>就眾生。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、內淨能<a 
name="0917c03" id="0917c03"></a>護自心；二者、外淨能護眾生；三者、法淨行善<a 
name="0917c04" id="0917c04"></a>之處；四者、智淨能離憍慢。是名為四。</p><p style="text-indent: 0em; margin-left: 0em"><span class="linehead"></span>「復有<a 
name="0917c05" id="0917c05"></a>四法：一者、離我；二者、去我所；三者、除諸見；<a 
name="0917c06" id="0917c06"></a>四者、斷愛恚。是名為四。</p><p style="text-indent: 0em; margin-left: 0em"><span class="linehead"></span>「復有四法：一者、善<a 
name="0917c07" id="0917c07"></a>權攝慧；二者、慧攝善權；三者、大悲攝一切施；<a 
name="0917c08" id="0917c08"></a>四者、精進攝一切道品之法。</p><p style="text-indent: 0em; margin-left: 0em"><span class="linehead"></span>「善女！菩薩成就<a 
name="0917c09" id="0917c09"></a>如是四法，能攝菩提亦令增長。」</p><a 
name="0917c10" id="0917c10"></a><p style="text-indent: 0em; margin-left: 0em"><span class="linehead"></span>爾時世尊說此四法，能攝菩提亦令增長之。<a 
name="0917c11" id="0917c11"></a>時會中有三萬二千諸天及人，皆發阿耨多<a 
name="0917c12" id="0917c12"></a>羅三藐三菩提心。</p><a 
name="0917c13" id="0917c13"></a><p style="text-indent: 0em; margin-left: 0em"><span class="linehead"></span>爾時尊者舍利弗問此女言：「汝父母為汝作<a 
name="0917c14" id="0917c14"></a>字，名曰何等？」</p><p style="text-indent: 0em; margin-left: 0em"><span class="linehead"></span>時女報言：「尊者舍利弗！一切<a 
name="0917c15" id="0917c15"></a>諸法本無名字，雖隨分別而立名字，非是真<a 
name="0917c16" id="0917c16"></a>實，無定主故。又尊者舍利弗！菩薩摩訶薩<a 
name="0917c17" id="0917c17"></a>隨其所行而立名字：若得淨心，名淨心者；<a 
name="0917c18" id="0917c18"></a>若逮深心，名深心者；若行方便，名淨方便者；<a 
name="0917c19" id="0917c19"></a>若行布施，名善能施者；若修尸羅，名淨戒者；<a 
name="0917c20" id="0917c20"></a>若住忍辱，名有忍力者；若勤精進，名著精進<a 
name="0917c21" id="0917c21"></a>鎧者；若住諸禪，名常三昧者；逮得智慧，名大<a 
name="0917c22" id="0917c22"></a>慧者；若住慈、悲、喜、捨，名大慈、大悲、大喜、大捨<a 
name="0917c23" id="0917c23"></a>者；若住阿蘭若處，名閑居無事者；若不捨<a 
name="0917c24" id="0917c24"></a>頭陀，名行清淨功德者；若樂集善法，名喜<a 
name="0917c25" id="0917c25"></a>求法者。略而言之，隨其以何善根發趣大乘，<a 
name="0917c26" id="0917c26"></a>而得名字。」</p><a 
name="0917c27" id="0917c27"></a><p style="text-indent: 0em; margin-left: 0em"><span class="linehead"></span>爾時世尊告舍利弗言：「當此女著衣服瓔<a 
name="0917c28" id="0917c28"></a>珞之時，放大光明普照大眾，是故此女名無<a 
name="0917c29" id="0917c29"></a>垢光，當憶持之。」</p><a 
name="0918a01" id="0918a01"></a><p style="text-indent: 0em; margin-left: 0em"><span class="linehead"></span>爾時尊者舍利弗復問無垢光女言：「汝從淨<a 
name="0918a02" id="0918a02"></a>住世界無垢稱王佛所，受此女身來此間也！」</p><a 
name="0918a03" id="0918a03"></a><p style="text-indent: 0em; margin-left: 0em"><span class="linehead"></span>無垢光女答言尊者舍利弗：「彼佛世界無有<a 
name="0918a04" id="0918a04"></a>女人。」</p><p style="text-indent: 0em; margin-left: 0em"><span class="linehead"></span>舍利弗言：「汝今何故以此女形來生<a 
name="0918a05" id="0918a05"></a>此間？」</p><p style="text-indent: 0em; margin-left: 0em"><span class="linehead"></span>女即答言：「我今不以男形、女形，亦不<a 
name="0918a06" id="0918a06"></a>以色、受、想、行、識來生此間。所以者何？尊者舍<a 
name="0918a07" id="0918a07"></a>利弗！於意云何，如來所作化人，從一佛國<a 
name="0918a08" id="0918a08"></a>至一佛國，為有男女陰界諸入差別相不？」</p><p style="text-indent: 0em; margin-left: 0em"><span class="linehead"></span>舍<a 
name="0918a09" id="0918a09"></a>利弗言：「不也！所以者何？如來所化無有差<a 
name="0918a10" id="0918a10"></a>別。」</p><p style="text-indent: 0em; margin-left: 0em"><span class="linehead"></span>女言：「尊者舍利弗！如如來所化無有差<a 
name="0918a11" id="0918a11"></a>別，一切諸法皆悉如化，若知諸法悉同化相，<a 
name="0918a12" id="0918a12"></a>從一佛國至一佛國不見差別。」</p><p style="text-indent: 0em; margin-left: 0em"><span class="linehead"></span>舍利弗言：「汝<a 
name="0918a13" id="0918a13"></a>於諸法見無差別，云何能成就眾生？」</p><p style="text-indent: 0em; margin-left: 0em"><span class="linehead"></span>女答言：<a 
name="0918a14" id="0918a14"></a>「尊者舍利弗！若於諸法見差別者，是則不能<a 
name="0918a15" id="0918a15"></a>成就眾生；若於諸法不見差別，是則必能成<a 
name="0918a16" id="0918a16"></a>就眾生。」</p><p style="text-indent: 0em; margin-left: 0em"><span class="linehead"></span>舍利弗問女言：「汝今為已成就幾所<a 
name="0918a17" id="0918a17"></a>眾生？」</p><p style="text-indent: 0em; margin-left: 0em"><span class="linehead"></span>女答言：「如尊者舍利弗所斷煩惱。」</p><p style="text-indent: 0em; margin-left: 0em"><span class="linehead"></span>舍<a 
name="0918a18" id="0918a18"></a>利弗言：「我所斷煩惱，性無所有。」</p><p style="text-indent: 0em; margin-left: 0em"><span class="linehead"></span>女言：「眾生<a 
name="0918a19" id="0918a19"></a>之性亦無所有。」</p><p style="text-indent: 0em; margin-left: 0em"><span class="linehead"></span>舍利弗言：「無性眾生何所<a 
name="0918a20" id="0918a20"></a>成就？」</p><p style="text-indent: 0em; margin-left: 0em"><span class="linehead"></span>女言：「煩惱無性，復何所斷？」</p><p style="text-indent: 0em; margin-left: 0em"><span class="linehead"></span>舍利弗言：<a 
name="0918a21" id="0918a21"></a>「無分別故，是名為斷。」</p><p style="text-indent: 0em; margin-left: 0em"><span class="linehead"></span>女言：「如尊者舍利弗所<a 
name="0918a22" id="0918a22"></a>言，若不分別彼我，是亦名為成就眾生。」</p><p style="text-indent: 0em; margin-left: 0em"><span class="linehead"></span>舍<a 
name="0918a23" id="0918a23"></a>利弗復問女言：「云何名眾生成就？」</p><p style="text-indent: 0em; margin-left: 0em"><span class="linehead"></span>女答言：<a 
name="0918a24" id="0918a24"></a>「於諸有中不起染愛，是名眾生成就。」</p><p style="text-indent: 0em; margin-left: 0em"><span class="linehead"></span>舍利弗<a 
name="0918a25" id="0918a25"></a>又問女言：「汝於三乘，為以何乘成就眾生？」</p><a 
name="0918a26" id="0918a26"></a><p style="text-indent: 0em; margin-left: 0em"><span class="linehead"></span>女答言：「尊者舍利弗！譬如空中等<span class="gaiji">&#x9714;<!--gaiji,澍,1[雨/注],2&#x9714;,3--></span>甘雨，<a 
name="0918a27" id="0918a27"></a>於上中下種子、苗稼、藥草、樹木皆令生長，其<a 
name="0918a28" id="0918a28"></a>雨頗有分別相不？」</p><p style="text-indent: 0em; margin-left: 0em"><span class="linehead"></span>舍利弗言：「其水雖能生長<a 
name="0918a29" id="0918a29"></a>苗稼，而無分別。」</p><p style="text-indent: 0em; margin-left: 0em"><span class="linehead"></span>「如是，舍利弗！諸佛、菩薩其<a 
name="0918b01" id="0918b01"></a>所說法亦無分別，隨諸眾生於三乘道善根<a 
name="0918b02" id="0918b02"></a>熟者而調伏之。」</p><p style="text-indent: 0em; margin-left: 0em"><span class="linehead"></span>舍利弗復問女言：「云何調伏？<a 
name="0918b03" id="0918b03"></a>其義云何？」</p><p style="text-indent: 0em; margin-left: 0em"><span class="linehead"></span>時女答曰：「言調伏者，能觀邪道<a 
name="0918b04" id="0918b04"></a>即是正道，是名調伏。所以者何？凡夫顛倒<a 
name="0918b05" id="0918b05"></a>不能正觀，故不調伏。若觀邪道平等之相，不<a 
name="0918b06" id="0918b06"></a>隨不願諸邪道者，是則名為畢竟調伏。又舍<a 
name="0918b07" id="0918b07"></a>利弗！言調伏者，於我無我，亦名調伏。所以<a 
name="0918b08" id="0918b08"></a>者何？無我見者，於諸煩惱不愛、不起，是名<a 
name="0918b09" id="0918b09"></a>解脫。」</p><p style="text-indent: 0em; margin-left: 0em"><span class="linehead"></span>女問舍利弗言：「尊者得解脫耶？」</p><p style="text-indent: 0em; margin-left: 0em"><span class="linehead"></span>舍利<a 
name="0918b10" id="0918b10"></a>弗言：「我得解脫。」</p><p style="text-indent: 0em; margin-left: 0em"><span class="linehead"></span>女言：「誰縛汝者，言得解脫？」</p><a 
name="0918b11" id="0918b11"></a><p style="text-indent: 0em; margin-left: 0em"><span class="linehead"></span>舍利弗言：「無有縛者，而得解脫，而其本性是<a 
name="0918b12" id="0918b12"></a>解脫相，是故我言得解脫耳！」</p><p style="text-indent: 0em; margin-left: 0em"><span class="linehead"></span>女言：「若其本<a 
name="0918b13" id="0918b13"></a>性無縛、無解，是解脫相，汝何故言我得解脫？」</p><a 
name="0918b14" id="0918b14"></a><p style="text-indent: 0em; margin-left: 0em"><span class="linehead"></span>舍利弗言：「一切諸法皆解脫相，是故我言我<a 
name="0918b15" id="0918b15"></a>得解脫。」</p><p style="text-indent: 0em; margin-left: 0em"><span class="linehead"></span>女言：「如尊者舍利弗所言，若知諸<a 
name="0918b16" id="0918b16"></a>法皆解脫相，是則名為究竟解脫。」</p><p style="text-indent: 0em; margin-left: 0em"><span class="linehead"></span>舍利弗言：<a 
name="0918b17" id="0918b17"></a>「若諸漏盡阿羅漢所說，汝今所說等無有異。」</p><a 
name="0918b18" id="0918b18"></a><p style="text-indent: 0em; margin-left: 0em"><span class="linehead"></span>女言：「尊者舍利弗！今我亦是漏盡阿羅漢。」</p><a 
name="0918b19" id="0918b19"></a><p style="text-indent: 0em; margin-left: 0em"><span class="linehead"></span>舍利弗言：「以何緣故而作是說？」</p><p style="text-indent: 0em; margin-left: 0em"><span class="linehead"></span>女言：「我亦<a 
name="0918b20" id="0918b20"></a>遠離一切塵垢，緣覺、聲聞所有道品，我悉知<a 
name="0918b21" id="0918b21"></a>見而不願樂，惟求佛智。是故我言：『是阿羅<a 
name="0918b22" id="0918b22"></a>漢！諸漏已盡。』」</p><p style="text-indent: 0em; margin-left: 0em"><span class="linehead"></span>舍利弗言：「頗有因緣而諸菩<a 
name="0918b23" id="0918b23"></a>薩作羅漢耶？」</p><p style="text-indent: 0em; margin-left: 0em"><span class="linehead"></span>女答言：「有！」</p><p style="text-indent: 0em; margin-left: 0em"><span class="linehead"></span>舍利弗言：「以何緣<a 
name="0918b24" id="0918b24"></a>有？」</p><p style="text-indent: 0em; margin-left: 0em"><span class="linehead"></span>女言：「若有眾生先種善根，應以聲聞身<a 
name="0918b25" id="0918b25"></a>得度者，即現聲聞身，而作是言：『我是阿羅<a 
name="0918b26" id="0918b26"></a>漢！為眾生說證羅漢法。』是名菩薩作羅漢也。」</p><a 
name="0918b27" id="0918b27"></a><p style="text-indent: 0em; margin-left: 0em"><span class="linehead"></span>說此法時，二百比丘不受漏法，心得解脫。<a 
name="0918b28" id="0918b28"></a>是諸比丘白佛言：「世尊！此女辯才，是佛威<a 
name="0918b29" id="0918b29"></a>神、為自力耶？」</p><p style="text-indent: 0em; margin-left: 0em"><span class="linehead"></span>佛言：「是佛威神！其女亦自有<a 
name="0918c01" id="0918c01"></a>辯才之力。」</p><a 
name="0918c02" id="0918c02"></a><p style="text-indent: 0em; margin-left: 0em"><span class="linehead"></span>爾時無垢光女白佛言：「世尊！今此會中諸<a 
name="0918c03" id="0918c03"></a>比丘、比丘尼、優婆塞、優婆夷願樂欲聞：修何<a 
name="0918c04" id="0918c04"></a>善行得離女身，速成男子，能發無上菩提之<a 
name="0918c05" id="0918c05"></a>心？惟願世尊當為解說！」</p><p style="text-indent: 0em; margin-left: 0em"><span class="linehead"></span>爾時世尊欲利益<a 
name="0918c06" id="0918c06"></a>成就四部眾故，告無垢光女言：「若女人成就<a 
name="0918c07" id="0918c07"></a>一法，得離女身，速成男子。何謂為一？所謂<a 
name="0918c08" id="0918c08"></a>深心求於菩提。所以者何？若有女人發菩提<a 
name="0918c09" id="0918c09"></a>心，則是大善人心、大丈夫心、大仙人心、非<a 
name="0918c10" id="0918c10"></a>下人心、永離二乘狹劣之心、能破外道異論<a 
name="0918c11" id="0918c11"></a>之心、於三世中最是勝心、能除煩惱不雜結<a 
name="0918c12" id="0918c12"></a>習清淨之心。若諸女人發菩提心，則更不雜<a 
name="0918c13" id="0918c13"></a>女人諸結縛心。以不雜故，永離女身，得成男<a 
name="0918c14" id="0918c14"></a>子，所有善根亦當迴向無上菩提，是名為一。</p><a 
name="0918c15" id="0918c15"></a><p style="text-indent: 0em; margin-left: 0em"><span class="linehead"></span>「復次，女人成就二法，能離女身，速成男子。何<a 
name="0918c16" id="0918c16"></a>謂為二？所謂除其慢心；離於欺誑，不作幻<a 
name="0918c17" id="0918c17"></a>惑。所有善根。遠離女身，速成男子，悉以迴<a 
name="0918c18" id="0918c18"></a>向無上菩提，是名為二。</p><a 
name="0918c19" id="0918c19"></a><p style="text-indent: 0em; margin-left: 0em"><span class="linehead"></span>「復次，女人成就三法，能離女身，速成男子。何<a 
name="0918c20" id="0918c20"></a>謂為三？一、身業清淨，持身三戒；二、口業清淨，<a 
name="0918c21" id="0918c21"></a>離口四過；三、意業清淨，離於瞋恚、邪見、愚癡。<a 
name="0918c22" id="0918c22"></a>以此十善所生善根，願離女身，速成男子，迴<a 
name="0918c23" id="0918c23"></a>向菩提，是名為三。</p><a 
name="0918c24" id="0918c24"></a><p style="text-indent: 0em; margin-left: 0em"><span class="linehead"></span>「復次，女人成就四法，得離女身，速成男子。何<a 
name="0918c25" id="0918c25"></a>謂為四？一、不恚害；二、不瞋恨；三、不隨煩惱；<a 
name="0918c26" id="0918c26"></a>四、住忍辱力。是名為四。</p><p style="text-indent: 0em; margin-left: 0em"><span class="linehead"></span>「復次，女人成就五法，<a 
name="0918c27" id="0918c27"></a>得離女身，速成男子。何謂為五？一、樂求善法；<a 
name="0918c28" id="0918c28"></a>二、尊重正法；三、以正法而自娛樂；四、於說法<a 
name="0918c29" id="0918c29"></a>者，敬如師長；五、如說修行。以此善根，願離<a 
name="0919a01" id="0919a01"></a>女身，速成男子，迴向菩提，是名為五。</p><a 
name="0919a02" id="0919a02"></a><p style="text-indent: 0em; margin-left: 0em"><span class="linehead"></span>「復次，女人成就六法，得離女身，速成男子。何<a 
name="0919a03" id="0919a03"></a>謂為六？一、常念佛，願成佛身；二、常念法，欲轉<a 
name="0919a04" id="0919a04"></a>法輪；三、常念僧，欲覆護僧；四、常念戒，欲滿諸<a 
name="0919a05" id="0919a05"></a>願；五、常念施，欲捨一切諸煩惱垢；六、常念天，<a 
name="0919a06" id="0919a06"></a>欲滿天中之天一切種智。是名為六。</p><a 
name="0919a07" id="0919a07"></a><p style="text-indent: 0em; margin-left: 0em"><span class="linehead"></span>「復次，女人成就七法，得離女身，速成男子。何<a 
name="0919a08" id="0919a08"></a>謂為七？一、於佛得不壞信；二、於法得不壞信；<a 
name="0919a09" id="0919a09"></a>三、於僧得不壞信；四、不事餘天，惟奉敬佛；<a 
name="0919a10" id="0919a10"></a>五、不積聚慳惜，隨言能行；六、出言無過，恒常<a 
name="0919a11" id="0919a11"></a>質直；七、威儀具足。是名為七。</p><a 
name="0919a12" id="0919a12"></a><p style="text-indent: 0em; margin-left: 0em"><span class="linehead"></span>「復次，女人成就八法，得離女身，速成男子。何<a 
name="0919a13" id="0919a13"></a>謂為八？一、不偏愛己男；二、不偏愛己女；三、<a 
name="0919a14" id="0919a14"></a>不偏愛己夫；四、不專念衣服、瓔珞；五、不貪著<a 
name="0919a15" id="0919a15"></a>華飾、塗香；六、不為美食因緣，猶如羅剎殺生<a 
name="0919a16" id="0919a16"></a>食之；七、不<span class="gaiji">&#x608B;<!--gaiji,吝,1[怡-台+吝],2&#x608B;,3--></span>所施之物，常追憶之而生歡<a 
name="0919a17" id="0919a17"></a>喜；八、所行清淨，常懷慚愧。是名為八。</p><a 
name="0919a18" id="0919a18"></a><p style="text-indent: 0em; margin-left: 0em"><span class="linehead"></span>「復次，女人成就九法，得離女身，速成男子。何<a 
name="0919a19" id="0919a19"></a>謂為九？所謂息九惱法：憎我所愛，已憎、今<a 
name="0919a20" id="0919a20"></a>憎、當憎；愛我所憎，已愛、今愛、當愛；於我，已<a 
name="0919a21" id="0919a21"></a>憎、今憎、當憎。是名為九。</p><a 
name="0919a22" id="0919a22"></a><p style="text-indent: 0em; margin-left: 0em"><span class="linehead"></span>「復次，女人成就十法，得離女身，速成男子。何<a 
name="0919a23" id="0919a23"></a>謂為十？一、不自大；二、除憍慢；三、敬尊長；四、所<a 
name="0919a24" id="0919a24"></a>言必實；五、無嫌恨；六、不<span class="gaiji">&#x9E81;<!--gaiji,麤,1[色-巴+鹿],2&#x9E81;,3--></span>言；七、不難教；八、不<a 
name="0919a25" id="0919a25"></a>貪惜；九、不暴惡；十、不調戲。是名為十。</p><a 
name="0919a26" id="0919a26"></a><p style="text-indent: 0em; margin-left: 0em"><span class="linehead"></span>「復次，善女！若有女人能如實觀女人身過者，<a 
name="0919a27" id="0919a27"></a>生厭離心，速離女身，疾成男子。女人身過者，<a 
name="0919a28" id="0919a28"></a>所謂欲、瞋、癡心并餘煩惱重於男子；又此身<a 
name="0919a29" id="0919a29"></a>中有一百戶虫，恒為苦患、愁惱因緣。是故<a 
name="0919b01" id="0919b01"></a>女人煩惱偏重，應當善思觀察：此身便為不<a 
name="0919b02" id="0919b02"></a>淨之器，臭穢充滿，亦如枯井、空城、破村，難<a 
name="0919b03" id="0919b03"></a>可愛樂，是故於身應生厭離。又觀此身猶<a 
name="0919b04" id="0919b04"></a>如婢使，不得自在，恒為男女、衣服、飲食、家業<a 
name="0919b05" id="0919b05"></a>所須之所苦惱，必除糞穢、涕唾不淨；於九<a 
name="0919b06" id="0919b06"></a>月中懷子在身，眾患非一，及其生時受大苦<a 
name="0919b07" id="0919b07"></a>痛，命不自保，是故女人應生厭離女人之身。<a 
name="0919b08" id="0919b08"></a>又復女人雖生在王宮，必當屬他盡其形壽，<a 
name="0919b09" id="0919b09"></a>猶如婢使隨逐大家，亦如弟子奉事於師，又<a 
name="0919b10" id="0919b10"></a>為種種刀杖、瓦石、手拳打擲，惡言罵辱，如是<a 
name="0919b11" id="0919b11"></a>等苦不得自在，是故女人應於此身生厭離<a 
name="0919b12" id="0919b12"></a>心。又此女身常被繫閉，猶如蛇、鼠在深穴<a 
name="0919b13" id="0919b13"></a>中不得妄出。又女人法制不由身，常於他邊<a 
name="0919b14" id="0919b14"></a>稟受飲食、衣服、花香、種種瓔珞嚴身之具、象、<a 
name="0919b15" id="0919b15"></a>馬、車乘，是故應當厭離女身。又此女身為<a 
name="0919b16" id="0919b16"></a>他所使，不得自在，執作甚多——搗藥、舂米，若炒、<a 
name="0919b17" id="0919b17"></a>若磨大小豆麥，抽毳、紡疊——如是種種苦役<a 
name="0919b18" id="0919b18"></a>無量，是故女人應患此身。</p><p style="text-indent: 0em; margin-left: 0em"><span class="linehead"></span>「欲求永離如是眾<a 
name="0919b19" id="0919b19"></a>苦，當以此法教示餘人，常念如來所言誠實，<a 
name="0919b20" id="0919b20"></a>讚歎出家，能報佛恩；當發此心，願離女身，<a 
name="0919b21" id="0919b21"></a>速成男子，於佛法中出家修道，不復貪求花<a 
name="0919b22" id="0919b22"></a>鬘、瓔珞、遊戲、園林、衣服、飲食嚴身之具。當觀：<a 
name="0919b23" id="0919b23"></a>自身及侍立眷屬，猶如機關木人，筋牽屈申，<a 
name="0919b24" id="0919b24"></a>舉下而已；此身虛偽，血肉所成，不久壞滅；此<a 
name="0919b25" id="0919b25"></a>身如廁，九孔流出種種不淨；此身愚小之人<a 
name="0919b26" id="0919b26"></a>於中起著，而恒四大所成；此身諸陰猶如怨<a 
name="0919b27" id="0919b27"></a>家；此身虛偽中無堅實，如空聚落；此身無<a 
name="0919b28" id="0919b28"></a>主，從父母生，復以行業而嚴飾之；此身不淨，<a 
name="0919b29" id="0919b29"></a>純盛臭穢；此身即是屎尿之器，不久棄捐，無<a 
name="0919c01" id="0919c01"></a>可貪處；此身歸死，出息、入息必當斷故；此<a 
name="0919c02" id="0919c02"></a>身無我，如草木、瓦石；此身無作者，從因緣<a 
name="0919c03" id="0919c03"></a>生；此身是眾鳥、狼、狗、野干之食，棄塚間故；<a 
name="0919c04" id="0919c04"></a>此身是苦聚，四百四病之所困故；此身恒為<a 
name="0919c05" id="0919c05"></a>風寒、冷熱等分眾病之所壞散，恒以藥力得<a 
name="0919c06" id="0919c06"></a>存立故；此身不知恩，以飲食養之無止足故；<a 
name="0919c07" id="0919c07"></a>此身無知，內無作者故；此身是後邊，必當<a 
name="0919c08" id="0919c08"></a>死故。是故女人應當如是觀察此身，生厭離<a 
name="0919c09" id="0919c09"></a>心，修行善法。</p><p style="text-indent: 0em; margin-left: 0em"><span class="linehead"></span>「修善行時，若得新好花果可食<a 
name="0919c10" id="0919c10"></a>之物，先奉諸佛、菩薩無上福田、師長、父母，<a 
name="0919c11" id="0919c11"></a>然後自食。應作是念：『如我今者以新花果，<a 
name="0919c12" id="0919c12"></a>施與尊重清淨福田，願離穢故女人之身，<a 
name="0919c13" id="0919c13"></a>更得新好男子之身。』」</p><p style="text-indent: 0em; margin-left: 0em"><span class="linehead"></span>當佛說此法時，會中五<a 
name="0919c14" id="0919c14"></a>百比丘尼皆發阿耨多羅三藐三菩提心，而<a 
name="0919c15" id="0919c15"></a>作是言：「我等所有善根，願離女身，速成男子。」<a 
name="0919c16" id="0919c16"></a>爾時會中有七十五諸居士婦，聞說此法心<a 
name="0919c17" id="0919c17"></a>大歡喜，即持身上所著瓔珞以散佛上。佛神<a 
name="0919c18" id="0919c18"></a>力故，所散瓔珞即於空中當佛頂上，化成七<a 
name="0919c19" id="0919c19"></a>十五四柱寶臺，端嚴殊妙，甚可愛樂。臺中悉<a 
name="0919c20" id="0919c20"></a>有眾寶之座，各有如來而坐其上，與比丘僧、<a 
name="0919c21" id="0919c21"></a>菩薩大眾，前後圍遶，自然顯現。</p><p style="text-indent: 0em; margin-left: 0em"><span class="linehead"></span>爾時諸居士<a 
name="0919c22" id="0919c22"></a>婦見此神變倍復歡喜，踊躍無量，前詣佛所，<a 
name="0919c23" id="0919c23"></a>頭面禮足，右遶三匝，作如是言：「世尊！我等<a 
name="0919c24" id="0919c24"></a>所有善根今悉合集，同發阿耨多羅三藐三<a 
name="0919c25" id="0919c25"></a>菩提心，得離女身，亦迴向無上菩提。世尊<a 
name="0919c26" id="0919c26"></a>大悲，廣說女人受身過惡。悉如佛言，無不實<a 
name="0919c27" id="0919c27"></a>者。我等今當勤修方便，永離如是諸惡過咎。<a 
name="0919c28" id="0919c28"></a>從今已去盡其形壽，奉持五戒，淨修梵行，以<a 
name="0919c29" id="0919c29"></a>此善根共一切眾生成等正覺。」</p><a 
name="0920a01" id="0920a01"></a><p style="text-indent: 0em; margin-left: 0em"><span class="linehead"></span>爾時尊者舍利弗語諸居士婦言：「姊妹能作<a 
name="0920a02" id="0920a02"></a>如是大師子吼，甚為希有！然汝等夫為聽<a 
name="0920a03" id="0920a03"></a>汝等修梵行不？應當問之！」</p><p style="text-indent: 0em; margin-left: 0em"><span class="linehead"></span>諸居士婦白尊者<a 
name="0920a04" id="0920a04"></a>舍利弗言：「若我等各問其夫：『我從何處來生<a 
name="0920a05" id="0920a05"></a>此間，從此間沒當生何處？』雖為我夫而不<a 
name="0920a06" id="0920a06"></a>能答，何用問為！尊者舍利弗！若問如來：『我<a 
name="0920a07" id="0920a07"></a>等從何處沒來生此間，於此間沒當生何處？』<a 
name="0920a08" id="0920a08"></a>如來明見，悉為我等分別說之。是故如來，<a 
name="0920a09" id="0920a09"></a>是我等父母，是我等所尊，是我等大師，是<a 
name="0920a10" id="0920a10"></a>我等福田，是我等寶洲歸依之處。今修梵行，<a 
name="0920a11" id="0920a11"></a>何用問其夫為？從今已去，我等勤修方便，<a 
name="0920a12" id="0920a12"></a>更不屬夫，如餘女人。所以者何？若人能除貪<a 
name="0920a13" id="0920a13"></a>欲、瞋恚、愚癡諸結縛者，終不更能患累其人，<a 
name="0920a14" id="0920a14"></a>今我身心便是我夫，心修梵行不亦快乎！又<a 
name="0920a15" id="0920a15"></a>尊者舍利弗！若非我夫而作夫想，奪我命者，<a 
name="0920a16" id="0920a16"></a>自守其心，淨修梵行無悔恨也！」</p><a 
name="0920a17" id="0920a17"></a><p style="text-indent: 0em; margin-left: 0em"><span class="linehead"></span>爾時尊者舍利弗語諸居士婦言：「當勤方<a 
name="0920a18" id="0920a18"></a>便離女人身。所以者何？女人之身不能得<a 
name="0920a19" id="0920a19"></a>阿耨多羅三藐三菩提。」</p><p style="text-indent: 0em; margin-left: 0em"><span class="linehead"></span>諸居士婦白尊者舍<a 
name="0920a20" id="0920a20"></a>利弗言：「我等從今不復更起女人煩惱。」即禮<a 
name="0920a21" id="0920a21"></a>佛足，而作是言：「世尊！今於佛前頭面禮足，<a 
name="0920a22" id="0920a22"></a>不轉女身成男子者，終不起也！」</p><p style="text-indent: 0em; margin-left: 0em"><span class="linehead"></span>佛言：「諸姊<a 
name="0920a23" id="0920a23"></a>妹！我常說言：『或有女人能為男子勇猛之行。』<a 
name="0920a24" id="0920a24"></a>然諸姊妹，有十六法若能修行，隨所願求，皆<a 
name="0920a25" id="0920a25"></a>得從意。何等十六？一、戒清淨；二、心清淨；三、<a 
name="0920a26" id="0920a26"></a>空清淨；四、無願清淨；五、無相清淨；六、無作<a 
name="0920a27" id="0920a27"></a>清淨；七、知身業如影；八、知口業如響；九、知<a 
name="0920a28" id="0920a28"></a>意業如幻；十、知緣起法；十一、離二邊見；十<a 
name="0920a29" id="0920a29"></a>二、善知因緣；十三、觀法如幻；十四、知法如夢；<a 
name="0920b01" id="0920b01"></a>十五、相法如炎；十六、深心寂靜。」</p><p style="text-indent: 0em; margin-left: 0em"><span class="linehead"></span>當佛說此<a 
name="0920b02" id="0920b02"></a>十六清淨法時，大地震動，佛之威神，七十<a 
name="0920b03" id="0920b03"></a>五居士婦其夫即時來詣佛所，各見其妻頂<a 
name="0920b04" id="0920b04"></a>禮佛足，問尊者舍利弗言：「今我曹妻以何緣<a 
name="0920b05" id="0920b05"></a>故頂禮佛足？」</p><p style="text-indent: 0em; margin-left: 0em"><span class="linehead"></span>舍利弗言：「此諸姊等聞佛解<a 
name="0920b06" id="0920b06"></a>說離女身法，心大歡喜、踊躍無量，即發阿耨<a 
name="0920b07" id="0920b07"></a>多羅三藐三菩提心，盡其形壽奉持五戒，淨<a 
name="0920b08" id="0920b08"></a>修梵行。今於佛前頭面禮足，作是誓言：『若<a 
name="0920b09" id="0920b09"></a>我於此不轉女身成男子者，終不起也！』又諸<a 
name="0920b10" id="0920b10"></a>居士！汝當放此諸姊妹等，於佛法中出家修<a 
name="0920b11" id="0920b11"></a>道。」</p><p style="text-indent: 0em; margin-left: 0em"><span class="linehead"></span>諸居士曰：「如尊者言，悉聽出家。又尊者<a 
name="0920b12" id="0920b12"></a>舍利弗！我等今者，於佛法中貪得出家，先<a 
name="0920b13" id="0920b13"></a>度我等，然後女人。」</p><p style="text-indent: 0em; margin-left: 0em"><span class="linehead"></span>爾時舍利弗白佛言：「世<a 
name="0920b14" id="0920b14"></a>尊！是諸居士於佛正法欲得出家，願佛聽<a 
name="0920b15" id="0920b15"></a>之！」</p><p style="text-indent: 0em; margin-left: 0em"><span class="linehead"></span>佛告諸居士：「於我法中隨意出家。」</p><p style="text-indent: 0em; margin-left: 0em"><span class="linehead"></span>時諸<a 
name="0920b16" id="0920b16"></a>居士白佛言：「願為我等出家！」</p><p style="text-indent: 0em; margin-left: 0em"><span class="linehead"></span>佛言：「善來比<a 
name="0920b17" id="0920b17"></a>丘。」皆成沙門，袈裟著身，成就威儀。</p><p style="text-indent: 0em; margin-left: 0em"><span class="linehead"></span>爾時諸居<a 
name="0920b18" id="0920b18"></a>士婦，佛之威神，自善根力正觀思惟，得離<a 
name="0920b19" id="0920b19"></a>女身，變成男子。佛神力故，即昇虛空高七多<a 
name="0920b20" id="0920b20"></a>羅樹，異口同音而說偈言：</p><a 
name="0920b21" id="0920b21"></a><p><span class="lg">「諸法悉如幻，　　但從分別生，<a 
name="0920b22" id="0920b22"></a><br>　於第一義中，　　無有男女相。<a 
name="0920b23" id="0920b23"></a><br>　幻師以幻術，　　於四衢道中，<a 
name="0920b24" id="0920b24"></a><br>　化作男女像，　　兵眾共<span class="gaiji">&#x9B2A;<!--gaiji,鬥,1[鬥@(豆*寸)],2&#x9B2A;,3--></span>戰，<a 
name="0920b25" id="0920b25"></a><br>　皆共相侵害，　　其事非真實。<a 
name="0920b26" id="0920b26"></a><br>　我今觀生死，　　如幻無有異，<a 
name="0920b27" id="0920b27"></a><br>　如人於夢中，　　造作種種事，<a 
name="0920b28" id="0920b28"></a><br>　以其無真實，　　覺已無所見。<a 
name="0920b29" id="0920b29"></a><br>　諦觀於我見，　　惟是陰入界，<a 
name="0920c01" id="0920c01"></a><br>　無有真實體，　　但從顛倒生。<a 
name="0920c02" id="0920c02"></a><br>　譬如水中月，　　可見不可捉，<a 
name="0920c03" id="0920c03"></a><br>　法性同水月，　　其實無去來。<a 
name="0920c04" id="0920c04"></a><br>　亦如熱時炎，　　見有動搖相，<a 
name="0920c05" id="0920c05"></a><br>　或見是河池，　　而無有真實。<a 
name="0920c06" id="0920c06"></a><br>　諸法皆如炎，　　其性無所有，<a 
name="0920c07" id="0920c07"></a><br>　但從顛倒生，　　畢竟無有我。<a 
name="0920c08" id="0920c08"></a><br>　我本為女身，　　而從顛倒生，<a 
name="0920c09" id="0920c09"></a><br>　今觀男子身，　　皆空無所有。<a 
name="0920c10" id="0920c10"></a><br>　若有能知空，　　不應分別生，<a 
name="0920c11" id="0920c11"></a><br>　則於見中空，　　身證無罣礙。<a 
name="0920c12" id="0920c12"></a><br>　是佛境界力，　　復從宿福生，<a 
name="0920c13" id="0920c13"></a><br>　亦修現前法，　　得離女人身。<a 
name="0920c14" id="0920c14"></a><br>　若有諸女人，　　欲成男子身，<a 
name="0920c15" id="0920c15"></a><br>　當發菩提心，　　所願便成就。」</span></p><a 
name="0920c16" id="0920c16"></a><p style="text-indent: 0em; margin-left: 0em"><span class="linehead"></span>爾時轉女身出家菩薩從虛空中下，頂禮佛<a 
name="0920c17" id="0920c17"></a>足，語其本夫諸居士言：「善知識！汝曹皆當發<a 
name="0920c18" id="0920c18"></a>阿耨多羅三藐三菩提心！佛出世難，不生諸<a 
name="0920c19" id="0920c19"></a>難亦復甚難。以大悲心為諸眾生發阿耨多<a 
name="0920c20" id="0920c20"></a>羅三藐三菩提心，此亦復難！若人能發菩提<a 
name="0920c21" id="0920c21"></a>之心，則為供養去來今佛。」</p><p style="text-indent: 0em; margin-left: 0em"><span class="linehead"></span>時諸比丘語轉<a 
name="0920c22" id="0920c22"></a>女身諸菩薩言：「汝曹皆是我等大善知識，能<a 
name="0920c23" id="0920c23"></a>教化我等，為眾生故發阿耨多羅三藐三菩<a 
name="0920c24" id="0920c24"></a>提心。我等今於佛前發菩提心，願未來世得<a 
name="0920c25" id="0920c25"></a>成為佛，悉如世尊釋迦牟尼如來．阿羅呵．三<a 
name="0920c26" id="0920c26"></a>藐三佛陀！」</p><p style="text-indent: 0em; margin-left: 0em"><span class="linehead"></span>爾時轉女身諸菩薩等白佛言：「世<a 
name="0920c27" id="0920c27"></a>尊！願為我等出家，莫如善來比丘出家之法，<a 
name="0920c28" id="0920c28"></a>亦不欲於聲聞人邊而得出家！」</p><p style="text-indent: 0em; margin-left: 0em"><span class="linehead"></span>爾時世尊告<a 
name="0920c29" id="0920c29"></a>彌勒菩薩：「汝當為此諸善男子如法出家。」</p><a 
name="0921a01" id="0921a01"></a><p style="text-indent: 0em; margin-left: 0em"><span class="linehead"></span>彌勒菩薩白佛言：「唯然，世尊！當為出家。」</p><a 
name="0921a02" id="0921a02"></a><p style="text-indent: 0em; margin-left: 0em"><span class="linehead"></span>爾時無垢光女詣其母所，白言：「阿婆當發<a 
name="0921a03" id="0921a03"></a>阿耨多羅三藐三菩提心！若母發心，我為已<a 
name="0921a04" id="0921a04"></a>報阿婆之恩。」</p><p style="text-indent: 0em; margin-left: 0em"><span class="linehead"></span>母言：「我已發心！所以者何？<a 
name="0921a05" id="0921a05"></a>汝於十月在我腹中，從是已來，不生慳心、破<a 
name="0921a06" id="0921a06"></a>戒心，瞋恚、懈怠、亂念、惡慧、邪見、貪欲、瞋恚、愚<a 
name="0921a07" id="0921a07"></a>癡之心，常歡喜踊躍，身心安樂，恒於夢中見<a 
name="0921a08" id="0921a08"></a>諸如來共比丘僧前後圍遶而為說法。我於<a 
name="0921a09" id="0921a09"></a>是時心自念言：『今我腹中所懷之子必是菩<a 
name="0921a10" id="0921a10"></a>薩！』我於夢中見於如來，身心歡樂，即發阿<a 
name="0921a11" id="0921a11"></a>耨多羅三藐三菩提心。汝今勸我，當隨汝語，<a 
name="0921a12" id="0921a12"></a>重更發心！」</p><p style="text-indent: 0em; margin-left: 0em"><span class="linehead"></span>爾時無垢光女左手之中自然而<a 
name="0921a13" id="0921a13"></a>出上妙寶蓋，持至母所而白母言：「以此寶蓋<a 
name="0921a14" id="0921a14"></a>奉上如來，當發大願為諸天、世人作法寶之<a 
name="0921a15" id="0921a15"></a>蓋！」</p><p style="text-indent: 0em; margin-left: 0em"><span class="linehead"></span>爾時淨日夫人取其寶蓋，奉上如來，發<a 
name="0921a16" id="0921a16"></a>是願言：「以此善根，令我將來為諸天、世人<a 
name="0921a17" id="0921a17"></a>作法寶之蓋！」</p><p style="text-indent: 0em; margin-left: 0em"><span class="linehead"></span>爾時世尊告舍利弗言：「此無<a 
name="0921a18" id="0921a18"></a>垢光女遊戲神通，從無垢稱王佛國，現受<a 
name="0921a19" id="0921a19"></a>女身來生此間。又舍利弗！此女本是菩薩，<a 
name="0921a20" id="0921a20"></a>名無垢光，已於阿耨多羅三藐三菩提而不<a 
name="0921a21" id="0921a21"></a>退轉。為成就眾生，故現受女身，非因行業。<a 
name="0921a22" id="0921a22"></a>又舍利弗！汝見是七十五居士婦皆成男子<a 
name="0921a23" id="0921a23"></a>者不？」</p><p style="text-indent: 0em; margin-left: 0em"><span class="linehead"></span>舍利弗言：「已見。」</p><p style="text-indent: 0em; margin-left: 0em"><span class="linehead"></span>佛告舍利弗：「皆是此<a 
name="0921a24" id="0921a24"></a>女前世父母。舍利弗！無垢光女長夜發願：<a 
name="0921a25" id="0921a25"></a>『若有眾生是我父母者，必當令其於阿耨多<a 
name="0921a26" id="0921a26"></a>羅三藐三菩提而不退轉。』又舍利弗！此三千<a 
name="0921a27" id="0921a27"></a>大千世界所有星宿其數易知，此無垢光女<a 
name="0921a28" id="0921a28"></a>前世父母受其勸導，修行善法，於阿耨多羅<a 
name="0921a29" id="0921a29"></a>三藐三菩提而不退轉者，其數難知！」</p><a 
name="0921b01" id="0921b01"></a><p style="text-indent: 0em; margin-left: 0em"><span class="linehead"></span>爾時無垢光女前禮佛足而作是言：「『一切諸<a 
name="0921b02" id="0921b02"></a>法無男、無女』，此言若實，令我女身化成男子！」<a 
name="0921b03" id="0921b03"></a>發此言時，三千大千世界六種震動，無垢光<a 
name="0921b04" id="0921b04"></a>女女形即滅，變化成就相好莊嚴男子之身。</p><a 
name="0921b05" id="0921b05"></a><p style="text-indent: 0em; margin-left: 0em"><span class="linehead"></span>爾時尊者舍利弗語無垢光菩薩言：「仁者！未<a 
name="0921b06" id="0921b06"></a>得阿耨多羅三藐三菩提，能作佛事，乃至如<a 
name="0921b07" id="0921b07"></a>此，甚為希有！」</p><p style="text-indent: 0em; margin-left: 0em"><span class="linehead"></span>無垢光菩薩語尊者舍利弗：<a 
name="0921b08" id="0921b08"></a>「誠如所言！諸菩薩摩訶薩大誓莊嚴，欲利<a 
name="0921b09" id="0921b09"></a>益成就一切眾生，甚為希有！譬如阿伽樓樹<a 
name="0921b10" id="0921b10"></a>所有華葉，但出阿伽樓香。如是諸菩薩摩訶<a 
name="0921b11" id="0921b11"></a>薩乃至發一心之善，皆為阿耨多羅三藐三<a 
name="0921b12" id="0921b12"></a>菩提，恒出佛法功德之香。」</p><p style="text-indent: 0em; margin-left: 0em"><span class="linehead"></span>說是法時，會中<a 
name="0921b13" id="0921b13"></a>萬二千眾生發阿耨多羅三藐三菩提心，地<a 
name="0921b14" id="0921b14"></a>大震動，虛空諸天雨種種華，諸天樂器不鼓<a 
name="0921b15" id="0921b15"></a>自鳴，咸作是言：「此無垢光菩薩說真淨法！<a 
name="0921b16" id="0921b16"></a>若有眾生聞其法者，深心信樂，得大威勢，離<a 
name="0921b17" id="0921b17"></a>眾患難，修諸善行。若有女人得聞此經，當知<a 
name="0921b18" id="0921b18"></a>此身最是後邊。所以者何？此經廣說女人之<a 
name="0921b19" id="0921b19"></a>身種種過患，亦廣解說種種諸行，得離女身<a 
name="0921b20" id="0921b20"></a>清淨法故。」</p><p style="text-indent: 0em; margin-left: 0em"><span class="linehead"></span>爾時世尊告阿難言：「汝當受持此<a 
name="0921b21" id="0921b21"></a>經，讀誦通利，為他解說，廣令流布。所以者何？<a 
name="0921b22" id="0921b22"></a>阿難！若有女人以種種珍寶滿閻浮提施<a 
name="0921b23" id="0921b23"></a>佛．世尊，以其善根求離女身；復有女人得<a 
name="0921b24" id="0921b24"></a>聞此經信解歡喜，以其善根求離女身。阿難<a 
name="0921b25" id="0921b25"></a>當知！聞此經名，斯則疾矣！」</p><p style="text-indent: 0em; margin-left: 0em"><span class="linehead"></span>阿難白佛言：「此<a 
name="0921b26" id="0921b26"></a>經名何等？云何受持？」</p><p style="text-indent: 0em; margin-left: 0em"><span class="linehead"></span>佛言：「阿難！此經名“轉<a 
name="0921b27" id="0921b27"></a>女人身”，亦名“無垢光菩薩所問”，復名“無過稱<a 
name="0921b28" id="0921b28"></a>菩薩道教”，當念受持！」</p><p style="text-indent: 0em; margin-left: 0em"><span class="linehead"></span>佛說是已，無垢光菩<a 
name="0921b29" id="0921b29"></a>薩并他方國土來會菩薩，及無垢光父母、<a 
name="0921c01" id="0921c01"></a>長老阿難，時會諸天、乾闥婆、阿修羅、人、非人<a 
name="0921c02" id="0921c02"></a>等，聞佛所說，皆大歡喜，作禮奉行。</p><a 
name="0921c03" id="0921c03"></a><p><span class="juanname">佛說轉女身經</span></p>
<hr>【經文資訊】大正藏第 14 冊 No. 0564 佛說轉女身經<br>【版本記錄】CBETA 電子佛典 Rev. 1.11 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，三寶弟子提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf37e.html?index=T14n0564" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0564_001 by HTTrack Website Copier/3.x [XR&CO'2008], Mon, 02 Jun 2014 22:38:36 GMT -->
</html>
