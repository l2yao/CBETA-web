<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X78n1553_007 by HTTrack Website Copier/3.x [XR&CO'2008], Tue, 03 Jun 2014 03:47:54 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga73ba.gif?utmac=MO-30696269-4&amp;utmn=457909825&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX78&amp;utmp=%2Fmobile%2Findex.php%3Findex%3DX78n1553_007&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index21a5.html?index=X78n1553_006" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第78冊<br/>No.1553 天聖廣燈錄 (30卷)<br/>【宋 李遵勗勅編】<br/>第 7 卷</p>
	<a href="index5281.html?index=X78n1553_008" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X78">
<div class="root" id="1553" sutra_name="天聖廣燈錄" sutra_juan="[卷7]">　
<a 
name="0443c01" id="0443c01"></a><p><span class="juanname">天聖廣燈錄卷第七　　　〔宋實〕</span></p><a 
name="0443c02" id="0443c02"></a><a 
name="0443c03" id="0443c03"></a><p style="margin-left: 3em"><span class="headname">第二十九祖惠可大師者</span></p><p style="text-indent: 0em; margin-left: 0em"><span class="linehead"></span>武牢人也。姓姬氏。父寂。未<a 
name="0443c04" id="0443c04"></a>有子時。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>自念。我家崇善。豈無令子。禱之既久。一夕。<a 
name="0443c05" id="0443c05"></a>感異光照室。其母因而懷<span class="gaiji">&#x59D9;<!--gaiji,妊,1[女*任],2&#x59D9;,3--></span>。及長。遂以照室之瑞。名<a 
name="0443c06" id="0443c06"></a>之曰光。</p><p style="text-indent: 0em; margin-left: 0em"><span class="linehead"></span>自幼志氣不群。<span class="gaiji">&#x613D;<!--gaiji,博,1[怡-台+尃],2&#x613D;,3--></span>涉詩書。尤精佛學。不事家<a 
name="0443c07" id="0443c07"></a>產。好遊山水。即抵雒陽龍門香山寺。依寶靜禪師出<a 
name="0443c08" id="0443c08"></a>家受具。復遊講肆。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>探大小乘義。</p><p style="text-indent: 0em; margin-left: 0em"><span class="linehead"></span>年三十二。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>返香<a 
name="0443c09" id="0443c09"></a>山。忽有一神人謂曰。將欲受果。何滯此耶。大道非遙。<a 
name="0443c10" id="0443c10"></a>汝其南矣。光知神助。因改名神光。</p><p style="text-indent: 0em; margin-left: 0em"><span class="linehead"></span>翌日。覺頭痛如<span class="corr" title='[剌&gt;刺]'>刺</span>。<a 
name="0443c11" id="0443c11"></a>其師欲治之。空中有聲曰。此乃換骨。非常痛也。光遂<a 
name="0443c12" id="0443c12"></a>以事具白于師。</p><p style="text-indent: 0em; margin-left: 0em"><span class="linehead"></span>今視其頂骨。即如五<span class="gaiji">&#x5CEF;<!--gaiji,峰,1[山/夆],2&#x5CEF;,3--></span>秀出矣。乃曰。<a 
name="0443c13" id="0443c13"></a>汝相吉祥。當有所證。神令汝南者。斯則少林達磨大<a 
name="0443c14" id="0443c14"></a>士即汝之師也。</p><p style="text-indent: 0em; margin-left: 0em"><span class="linehead"></span>光受教。造于少室。其得法．轉衣變跡。<a 
name="0443c15" id="0443c15"></a>達磨章具之矣。</p><p style="text-indent: 0em; margin-left: 0em"><span class="linehead"></span>自少林託化西歸。大師既闡真風。是<a 
name="0443c16" id="0443c16"></a>求法嗣。至北齊天平年中。有一居士。不言名氏。聿來<a 
name="0443c17" id="0443c17"></a>設禮。而問師曰。弟子身纏風恙。請為懺罪　師曰。將<a 
name="0443c18" id="0443c18"></a>罪來。與汝懺　居士云。覓罪了不可得　師曰。與汝<a 
name="0443c19" id="0443c19"></a>懺罪竟　居士即投師出家受具。宜名僧璨。自茲疾<a 
name="0443c20" id="0443c20"></a><span class="corr" title='[巳&gt;已]'>已</span>。</p><p style="text-indent: 0em; margin-left: 0em"><span class="linehead"></span>經三年。師乃告之曰。菩提達磨遠自竺乾以正法<a 
name="0443c21" id="0443c21"></a>眼藏密付於吾。吾今授汝。并達磨信衣。汝當守護。無<a 
name="0443c22" id="0443c22"></a>令斷絕。聽吾偈曰。</p><a 
name="0443c23" id="0443c23"></a><p>　<span class="lg">本來緣有地　　因地種華生　　本來無有種<a 
name="0443c24" id="0443c24"></a><br>　華亦不能生</span></p><a 
name="0444a01" id="0444a01"></a><p style="text-indent: 0em; margin-left: 0em"><span class="linehead"></span>大師付衣法<span class="corr" title='[巳&gt;已]'>已</span>。又曰。汝受吾教。宜處深山。未可行化。<a 
name="0444a02" id="0444a02"></a>當逢國難　璨曰。師既預知。願垂示誨　師曰。茲乃<a 
name="0444a03" id="0444a03"></a>傳般若多羅懸記云。心中雖吉外頭凶是也。吾校年<a 
name="0444a04" id="0444a04"></a>代。正在於汝。當諦思前言。勿罹世難。然吾亦有宿累。<a 
name="0444a05" id="0444a05"></a>今要酬之。善去善行。俟時傳付。言<span class="corr" title='[巳&gt;已]'>已</span>。即往鄴都。韜光<a 
name="0444a06" id="0444a06"></a>混跡。變易儀相　人或問之。何故如是　師曰。我自<a 
name="0444a07" id="0444a07"></a>調心。何關汝事。</p><p style="text-indent: 0em; margin-left: 0em"><span class="linehead"></span>又於管城寺談法。聽者林會。時有辨<a 
name="0444a08" id="0444a08"></a>和法師者。於寺門講涅槃經。學徒聞師闡法。稍稍引<a 
name="0444a09" id="0444a09"></a>出。辨和不勝其憤。興謗于邑宰翟仲侃。仲侃惑其邪<a 
name="0444a10" id="0444a10"></a>說。加師以非法。師怡然委順。識真者。謂之償債。時年<a 
name="0444a11" id="0444a11"></a>一百七歲。即隋文帝開皇年中也。</p><p style="text-indent: 0em; margin-left: 0em"><span class="linehead"></span>後葬于磁州滏陽<a 
name="0444a12" id="0444a12"></a>懸東北七十里　唐德宗<span class="corr" title='[謚&gt;諡]'>諡</span>大祖禪師。釋法琳撰<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span><a 
name="0444a13" id="0444a13"></a>云。翟仲侃生前為牛。御者恚其喘而斃之。牛。今邑宰<a 
name="0444a14" id="0444a14"></a>也。昔御者。師焉。宿報當酬爾。</p><a 
name="0444a15" id="0444a15"></a><p style="margin-left: 3em"><span class="headname">第三十祖僧璨大師者</span></p><p style="text-indent: 0em; margin-left: 0em"><span class="linehead"></span>不知何許人也。初以白衣謁<a 
name="0444a16" id="0444a16"></a>二祖。既受度傳法。隱于舒州皖公山。屬後周武帝破<a 
name="0444a17" id="0444a17"></a>滅佛法。至隨開皇中。有沙彌道信。始年十四。來禮師<a 
name="0444a18" id="0444a18"></a>曰。願和尚慈悲。賜與解脫法門　師曰。誰縛汝　曰。<a 
name="0444a19" id="0444a19"></a>無人縛　師曰。既無人縛。即是解脫。何須更求解脫<a 
name="0444a20" id="0444a20"></a>　信於言下大悟。服勤九載。披剃受具。</p><p style="text-indent: 0em; margin-left: 0em"><span class="linehead"></span>師知其緣熟。<a 
name="0444a21" id="0444a21"></a>乃付衣法。遂告之曰。如來以正法眼藏囑累迦葉。次<a 
name="0444a22" id="0444a22"></a>第傳授而至於我。我今付汝。并達磨袈裟。用為法信。<a 
name="0444a23" id="0444a23"></a>流通將來。無令斷絕。聽吾偈曰。</p><a 
name="0444a24" id="0444a24"></a><p>　<span class="lg">華種雖因地　　從地種華生　　若無人下種<a 
name="0444b01" id="0444b01"></a><br>　華地盡無生</span></p><a 
name="0444b02" id="0444b02"></a><p style="text-indent: 0em; margin-left: 0em"><span class="linehead"></span>師又曰。可大師付吾法。後往鄴都。三十餘年方終。今<a 
name="0444b03" id="0444b03"></a>吾得汝。何滯此乎。即適羅浮山。經于三載。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>旋舊址。</p><a 
name="0444b04" id="0444b04"></a><p style="text-indent: 0em; margin-left: 0em"><span class="linehead"></span>一日。士民奔趨。大設檀供訖。於大樹下立化。即煬帝<a 
name="0444b05" id="0444b05"></a>大業中十月十五日也。眾奉全身起塔焉　唐玄宗<a 
name="0444b06" id="0444b06"></a><span class="corr" title='[謚&gt;諡]'>諡</span>鑒智禪師。塔曰覺寂。吏部尚書門下三品房琯撰<a 
name="0444b07" id="0444b07"></a><span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。</p><p style="text-indent: 0em; margin-left: 0em"><span class="linehead"></span>初唐河南尹李常。素仰祖風。深探玄理。天寶中。遇<a 
name="0444b08" id="0444b08"></a>荷澤神會。問曰。三祖大師葬於何處。或聞入羅浮不<a 
name="0444b09" id="0444b09"></a>迴。或說終於山谷。未知孰是。</p><p style="text-indent: 0em; margin-left: 0em"><span class="linehead"></span>會曰。璨大師自羅浮歸<a 
name="0444b10" id="0444b10"></a>山谷。得月餘方示滅。今舒州見存三祖墓。常未之信<a 
name="0444b11" id="0444b11"></a>也。</p><p style="text-indent: 0em; margin-left: 0em"><span class="linehead"></span>會謫為舒州別駕。因詢山谷寺眾僧曰。聞寺後有<a 
name="0444b12" id="0444b12"></a>三祖墓。是否。</p><p style="text-indent: 0em; margin-left: 0em"><span class="linehead"></span>時上座惠觀對曰。有之。常忻然與官寮<a 
name="0444b13" id="0444b13"></a>同往瞻禮。又啟壙取真儀闍維之。得舍利無數。以一<a 
name="0444b14" id="0444b14"></a>分建塔焉。一分寄荷澤神會以質前言。餘即隨身。後<a 
name="0444b15" id="0444b15"></a>於洛中私第設齋以慶之。</p><p style="text-indent: 0em; margin-left: 0em"><span class="linehead"></span>時有西域三藏犍那等在<a 
name="0444b16" id="0444b16"></a>會中。常問三藏。天竺祖師多少。</p><p style="text-indent: 0em; margin-left: 0em"><span class="linehead"></span>犍那答曰。自迦葉以<a 
name="0444b17" id="0444b17"></a>至般若多羅有二十七祖。若序師子尊者。總有四十<a 
name="0444b18" id="0444b18"></a>九祖。若從七佛至此。不括橫枝。凡三十七世。</p><p style="text-indent: 0em; margin-left: 0em"><span class="linehead"></span>常又問<a 
name="0444b19" id="0444b19"></a>會中耆德曰。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>見祖圖。或引五十餘祖。至於枝派差<a 
name="0444b20" id="0444b20"></a>殊。宗族不定。或<span class="corr" title='[&#x4F39;&gt;但]'>但</span>有空名者。以何為驗。</p><p style="text-indent: 0em; margin-left: 0em"><span class="linehead"></span>時有智本禪<a 
name="0444b21" id="0444b21"></a>師者。六祖門人也。答曰。斯乃後魏初。佛法淪替。有沙<a 
name="0444b22" id="0444b22"></a>門曇曜。於紛紜中以素絹單錄諸祖名字。或忘失次<a 
name="0444b23" id="0444b23"></a>第。藏衣領中。隱于巖穴。經三十五載。至文成帝即位。<a 
name="0444b24" id="0444b24"></a>法門中興。曇曜名行俱崇。遂為僧統。乃集諸沙門。再<a 
name="0444c01" id="0444c01"></a>議結集。目為付法藏傳。其間小有差互。良由當時怖<a 
name="0444c02" id="0444c02"></a>懼所致。又經一十三年。<span class="gaiji">&#x52C5;<!--gaiji,敕,1[束*力],2&#x52C5;,3--></span>國子<span class="gaiji">&#x613D;<!--gaiji,博,1[怡-台+尃],2&#x613D;,3--></span>士黃元真與北天<a 
name="0444c03" id="0444c03"></a>三藏佛陀扇多．吉弗煙等。甄別宗旨。次敘師承。得無<a 
name="0444c04" id="0444c04"></a>紕繆也。</p><a 
name="0444c05" id="0444c05"></a><p style="margin-left: 3em"><span class="headname">第三十一祖道信大師者</span></p><p style="text-indent: 0em; margin-left: 0em"><span class="linehead"></span>姓司馬氏。世居河內。後從<a 
name="0444c06" id="0444c06"></a>於蘄州之廣濟縣。師生而超異。幼慕空宗。隋大業十<a 
name="0444c07" id="0444c07"></a>三年。遊吉州。值群盜圍城。七旬不解。萬眾憂迫。師憫<a 
name="0444c08" id="0444c08"></a>之。教令念摩訶衍。時賊眾望雉堞間若有神兵。乃相<a 
name="0444c09" id="0444c09"></a>謂曰。城內必有大異人。不可攻也。稍稍引去。</p><p style="text-indent: 0em; margin-left: 0em"><span class="linehead"></span>唐武德<a 
name="0444c10" id="0444c10"></a>中。師<span class="gaiji">&#x5374;<!--gaiji,卻,1[去*ㄗ],2&#x5374;,3--></span>返蘄春。住破頭山。一日。往黃梅縣。路逢一小<a 
name="0444c11" id="0444c11"></a>兒。骨相奇秀。異乎常童　師問曰。子何姓　答曰。姓<a 
name="0444c12" id="0444c12"></a>即有。是常姓　師曰。是何姓　答曰。是佛性　師曰。<a 
name="0444c13" id="0444c13"></a>汝無姓耶　答曰。性空故　師默識其法器。即令一<a 
name="0444c14" id="0444c14"></a>僧至其家。於父母所。諭令出家。父母殊無難色。曰。願<a 
name="0444c15" id="0444c15"></a>垂接受。</p><p style="text-indent: 0em; margin-left: 0em"><span class="linehead"></span>師遂與落髮受具。既而乃告之曰。如來以正<a 
name="0444c16" id="0444c16"></a>法眼藏付傳迦葉。次第囑授而至於我。我今付汝。并<a 
name="0444c17" id="0444c17"></a>達磨袈裟。以為法信。汝善護持。流布將來。無令斷絕。<a 
name="0444c18" id="0444c18"></a>聽吾偈曰。</p><a 
name="0444c19" id="0444c19"></a><p>　<span class="lg">華種有生性　　因地華生生　　大緣與性合<a 
name="0444c20" id="0444c20"></a><br>　當生生不生</span></p><a 
name="0444c21" id="0444c21"></a><p style="text-indent: 0em; margin-left: 0em"><span class="linehead"></span>付衣法<span class="corr" title='[巳&gt;已]'>已</span>。告眾曰。吾武德中。遊廬山登絕頂。望破頭<a 
name="0444c22" id="0444c22"></a>山。紫氣如蓋。下有白氣。橫分六道。汝等會否。眾皆默<a 
name="0444c23" id="0444c23"></a>然　忍曰。得非和尚他後橫出一枝佛法否　師曰。<a 
name="0444c24" id="0444c24"></a>善。</p><p style="text-indent: 0em; margin-left: 0em"><span class="linehead"></span>後。貞觀中。太宗嚮師道味。欲瞻風釆。詔赴京師。上<a 
name="0445a01" id="0445a01"></a>表遜謝。前後三返。竟以疾辭。又命使曰。如果不起。即<a 
name="0445a02" id="0445a02"></a>取首來。使至山諭旨。師乃引頸就刃。神色儼然。使異<a 
name="0445a03" id="0445a03"></a>之。迴以狀聞。帝彌如欽慕。就賜珍繒。以遂其志。</p><p style="text-indent: 0em; margin-left: 0em"><span class="linehead"></span>迄高<a 
name="0445a04" id="0445a04"></a>宗永徽中。忽垂誡曰。一切諸法悉皆解脫。汝等各自<a 
name="0445a05" id="0445a05"></a>護念。流化未來。言訖。端坐而逝。壽七十有二。塔于本<a 
name="0445a06" id="0445a06"></a>山<span class="gaiji">&#x53CC;<!--gaiji,雙,1[又*又],2&#x53CC;,3--></span><span class="gaiji">&#x5CEF;<!--gaiji,峰,1[山/夆],2&#x5CEF;,3--></span>。明年四月八日。塔戶無故自開。儀相如生。爾<a 
name="0445a07" id="0445a07"></a>後不敢復閉　代宗<span class="corr" title='[謚&gt;諡]'>諡</span>大醫禪師慈雲之塔。</p><a 
name="0445a08" id="0445a08"></a><p style="margin-left: 3em"><span class="headname">第三十二祖弘忍大師者</span></p><p style="text-indent: 0em; margin-left: 0em"><span class="linehead"></span>蘄州黃梅人也。姓周氏。生<a 
name="0445a09" id="0445a09"></a>而岐嶷。童遊時。逢一智者嘆曰。此子闕七種相。不逮<a 
name="0445a10" id="0445a10"></a>如來。後寫於破頭山。</p><p style="text-indent: 0em; margin-left: 0em"><span class="linehead"></span>咸亨中。有一居士。姓廬名惠能。<a 
name="0445a11" id="0445a11"></a>自新州來參謁　師問曰。汝自何來　曰。嶺南　師<a 
name="0445a12" id="0445a12"></a>曰。欲須何事　能曰。惟求作佛　曰。嶺南人無佛性。<a 
name="0445a13" id="0445a13"></a>若為得佛　能曰。人即有南北。佛性豈然　師知是<a 
name="0445a14" id="0445a14"></a>其器。乃呵曰。著槽<span class="gaiji">[木*敞]<!--gaiji,,1[木*敞],2&#x236BF;,3--></span>去　能作禮而退。便入碓坊。服<a 
name="0445a15" id="0445a15"></a>勞於杵臼之間。晝夜不息。師知付授將至。遂告眾曰。<a 
name="0445a16" id="0445a16"></a>正法難解。不可徒記吾言。持為<span class="corr" title='[巳&gt;己]'>己</span>任。汝等可各隨意<a 
name="0445a17" id="0445a17"></a>述一偈章。若語意冥符。即衣法偕付。</p><p style="text-indent: 0em; margin-left: 0em"><span class="linehead"></span>是時會下七百<a 
name="0445a18" id="0445a18"></a>餘僧。上座神秀者。乃於廊壁書偈。曰。</p><a 
name="0445a19" id="0445a19"></a><p>　<span class="lg">身是菩提樹　　心如明鏡臺　　時時勤拂拭<a 
name="0445a20" id="0445a20"></a><br>　莫遣惹塵埃</span></p><a 
name="0445a21" id="0445a21"></a><p style="text-indent: 0em; margin-left: 0em"><span class="linehead"></span>師經行次。見斯偈。知是神秀所述。嘆曰。依此修行。亦<a 
name="0445a22" id="0445a22"></a>得人天之果。</p><p style="text-indent: 0em; margin-left: 0em"><span class="linehead"></span>能在碓坊。忽聆諷偈。乃問同學。是何章<a 
name="0445a23" id="0445a23"></a>句。</p><p style="text-indent: 0em; margin-left: 0em"><span class="linehead"></span>曰。爾不知和尚求法嗣。令各述心偈。此則秀上座<a 
name="0445a24" id="0445a24"></a>所述。</p><p style="text-indent: 0em; margin-left: 0em"><span class="linehead"></span>能即自述四句偈。至夜。密令人寫於秀偈之側。<a 
name="0445b01" id="0445b01"></a>云。</p><a 
name="0445b02" id="0445b02"></a><p>　<span class="lg">菩提本無樹　　明鏡亦非臺　　本來無一物<a 
name="0445b03" id="0445b03"></a><br>　何處有塵埃</span></p><a 
name="0445b04" id="0445b04"></a><p style="text-indent: 0em; margin-left: 0em"><span class="linehead"></span>本師見此偈云。此是誰作。亦未見性。遂脫屣摩去其<a 
name="0445b05" id="0445b05"></a>字。由是眾不之顧。逮夜。師密詣自碓坊曰。米白也否。</p><a 
name="0445b06" id="0445b06"></a><p style="text-indent: 0em; margin-left: 0em"><span class="linehead"></span>能曰。白也。未有篩。</p><p style="text-indent: 0em; margin-left: 0em"><span class="linehead"></span>師於碓。以杖三擊之。能即以三鼓<a 
name="0445b07" id="0445b07"></a>入室。師告曰。佛之出世。為一大事。付于迦葉。展轉相<a 
name="0445b08" id="0445b08"></a>授。至菩提達磨屆于此土。得可大師承襲。以至於吾。<a 
name="0445b09" id="0445b09"></a>今以法寶及所傳袈裟用付於汝。汝當善自保護。流<a 
name="0445b10" id="0445b10"></a>布將來。無令斷絕。汝受吾教。聽吾偈曰。</p><a 
name="0445b11" id="0445b11"></a><p>　<span class="lg">有情來下種　　因地果還生　　無情既無種<a 
name="0445b12" id="0445b12"></a><br>　無性亦無生</span></p><a 
name="0445b13" id="0445b13"></a><p style="text-indent: 0em; margin-left: 0em"><span class="linehead"></span>能居士受衣法。啟曰。法則既受。衣付何人。</p><p style="text-indent: 0em; margin-left: 0em"><span class="linehead"></span>師曰。昔達<a 
name="0445b14" id="0445b14"></a>磨初至。人未之信。故傳衣以明得法。今信心<span class="corr" title='[巳&gt;已]'>已</span>熟。衣<a 
name="0445b15" id="0445b15"></a>乃爭端。止於汝身。不復傳。爾且當遠引。俟時行化。所<a 
name="0445b16" id="0445b16"></a>謂受衣之人。命如懸絲。復云。一花開五葉。結果自然<a 
name="0445b17" id="0445b17"></a>成。又云。果滿菩提圓。華開世界起。</p><p style="text-indent: 0em; margin-left: 0em"><span class="linehead"></span>能曰。當居何所。</p><p style="text-indent: 0em; margin-left: 0em"><span class="linehead"></span>師<a 
name="0445b18" id="0445b18"></a>曰。逢懷即止。遇會且藏。能禮辭<span class="corr" title='[巳&gt;已]'>已</span>。捧衣潛出。是夜南<a 
name="0445b19" id="0445b19"></a>邁。大眾莫知。</p><p style="text-indent: 0em; margin-left: 0em"><span class="linehead"></span>翌日。眾心疑訝。師曰。吾道行矣。何更詢<a 
name="0445b20" id="0445b20"></a>之。</p><p style="text-indent: 0em; margin-left: 0em"><span class="linehead"></span>復問。衣法誰得耶。</p><p style="text-indent: 0em; margin-left: 0em"><span class="linehead"></span>師曰。能者得。</p><p style="text-indent: 0em; margin-left: 0em"><span class="linehead"></span>於是眾議。盧行者<a 
name="0445b21" id="0445b21"></a>名能。尋訪既失。潛知彼得。時僧惠明奔逐至大庾嶺<a 
name="0445b22" id="0445b22"></a>頭。能見明來。隱於莽中。但以衣置地。明舉之莫動。明<a 
name="0445b23" id="0445b23"></a>即呼云。我來求法。不求其衣。</p><p style="text-indent: 0em; margin-left: 0em"><span class="linehead"></span>能遂出曰。不得思惡。不<a 
name="0445b24" id="0445b24"></a>得思善。正當恁麼時。還我明上座本來面目。明於是<a 
name="0445c01" id="0445c01"></a>大悟。</p><p style="text-indent: 0em; margin-left: 0em"><span class="linehead"></span>能曰。汝須速迴。遇蒙即止。逢袁當住。</p><p style="text-indent: 0em; margin-left: 0em"><span class="linehead"></span>明即禮謝<a 
name="0445c02" id="0445c02"></a>而返。逮至嶺下。遇眾追之。明紿之曰。自嶺而來。杳無<a 
name="0445c03" id="0445c03"></a>所見。眾艮踆焉。明後易名道明。蓋避師名之上一字<a 
name="0445c04" id="0445c04"></a>也。止袁州蒙山。</p><p style="text-indent: 0em; margin-left: 0em"><span class="linehead"></span>師忽告眾曰。吾今事畢。時可行矣。即<a 
name="0445c05" id="0445c05"></a>入室。安座而逝。壽七十有四。唐高宗上元二年壬申<a 
name="0445c06" id="0445c06"></a>歲二月十五。建塔于黃梅之東山。代宗<span class="corr" title='[謚&gt;諡]'>諡</span>大滿禪師<a 
name="0445c07" id="0445c07"></a>法雨之塔。</p><a 
name="0445c08" id="0445c08"></a><p style="margin-left: 3em"><span class="headname">第三十三祖惠能大師者</span></p><p style="text-indent: 0em; margin-left: 0em"><span class="linehead"></span>俗姓盧氏。其先范陽人。父<a 
name="0445c09" id="0445c09"></a>行<span class="gaiji">&#x746B;<!--gaiji,,1[王*舀],2&#x746B;,3--></span>。武德中。左宦于南海之新州。遂占籍焉。三歲喪<a 
name="0445c10" id="0445c10"></a>父。其母守志鞠養。及長。家尤貧窶。師樵釆以給。一日。<a 
name="0445c11" id="0445c11"></a>負薪至市。聞客讀金剛經。至應無所住而生其心。有<a 
name="0445c12" id="0445c12"></a>所感寤而問曰。此何法也。得於何人。</p><p style="text-indent: 0em; margin-left: 0em"><span class="linehead"></span>客曰。此名金剛<a 
name="0445c13" id="0445c13"></a>經。得於黃梅。師遽告其母以為法尋師之意。</p><p style="text-indent: 0em; margin-left: 0em"><span class="linehead"></span>直抵韶<a 
name="0445c14" id="0445c14"></a>州。遇高行士劉志略。結為交友。尼無盡藏者。即志略<a 
name="0445c15" id="0445c15"></a>之姑也。常讀涅槃經。師暫聽之。即為解說其義。尼遂<a 
name="0445c16" id="0445c16"></a>執卷問字。師曰。字即不識。義即請問。</p><p style="text-indent: 0em; margin-left: 0em"><span class="linehead"></span>尼曰。字尚不識。<a 
name="0445c17" id="0445c17"></a>焉能會義。</p><p style="text-indent: 0em; margin-left: 0em"><span class="linehead"></span>師曰。諸佛妙理。非關文字。</p><p style="text-indent: 0em; margin-left: 0em"><span class="linehead"></span>尼驚異之。告鄉<a 
name="0445c18" id="0445c18"></a>人云。能是有道之人。宜請瞻禮。近有寶林古寺舊地。<a 
name="0445c19" id="0445c19"></a>可完緝。延師居之。四眾霧集。俄成寶坊。</p><p style="text-indent: 0em; margin-left: 0em"><span class="linehead"></span>師一日自念<a 
name="0445c20" id="0445c20"></a>曰。我求大法。豈可中道而止。</p><p style="text-indent: 0em; margin-left: 0em"><span class="linehead"></span>遂至昌樂縣西山石室<a 
name="0445c21" id="0445c21"></a>間。遇智遠禪師。今遂請益。遠曰。觀子神機爽<span class="gaiji">拔<!--gaiji,拔,1[托-七+友],2&#x39DE;,3--></span>。殆非<a 
name="0445c22" id="0445c22"></a>常人。吾聞西域菩提達磨傳心印于黃梅。汝當往彼<a 
name="0445c23" id="0445c23"></a>參決。</p><p style="text-indent: 0em; margin-left: 0em"><span class="linehead"></span>師辭去。造黃梅之東山。即唐咸亨年中也。忍大<a 
name="0445c24" id="0445c24"></a>師一見。默而識之。後傳衣法。令隱于懷集．四會之間。</p><a 
name="0446a01" id="0446a01"></a><p style="text-indent: 0em; margin-left: 0em"><span class="linehead"></span>至儀鳳元年丙子正月八日。屆南海。遇印宗法師於<a 
name="0446a02" id="0446a02"></a>法性寺講涅槃經。師見二法師爭風幡。一人言風動。<a 
name="0446a03" id="0446a03"></a>一人言幡動。能召曰。不是風動。不是幡動。仁者心動。</p><a 
name="0446a04" id="0446a04"></a><p style="text-indent: 0em; margin-left: 0em"><span class="linehead"></span>二人言下大悟。曰。莫是盧行者否。是即速說。</p><p style="text-indent: 0em; margin-left: 0em"><span class="linehead"></span>師曰。我<a 
name="0446a05" id="0446a05"></a>即惠能也。</p><p style="text-indent: 0em; margin-left: 0em"><span class="linehead"></span>二法師曰。我等乃西天令來於此土。與汝<a 
name="0446a06" id="0446a06"></a>披剃受具。</p><p style="text-indent: 0em; margin-left: 0em"><span class="linehead"></span>仍法性寺有智光律師戒壇。即宋朝求那<a 
name="0446a07" id="0446a07"></a>跋陀三藏之所置也。記云。後有肉身菩薩在此壇受<a 
name="0446a08" id="0446a08"></a>戒。又梁末真諦三藏於壇之側。手植二菩提樹。記曰。<a 
name="0446a09" id="0446a09"></a><span class="gaiji">&#x5374;<!--gaiji,卻,1[去*ㄗ],2&#x5374;,3--></span>後一百二十年。有大士受具於此樹下。宛如宿契。</p><a 
name="0446a10" id="0446a10"></a><p style="text-indent: 0em; margin-left: 0em"><span class="linehead"></span>二法師曰。我為汝落髮之師。汝為我得法之師矣。蓋<a 
name="0446a11" id="0446a11"></a>以感悟風幡之言也。</p><p style="text-indent: 0em; margin-left: 0em"><span class="linehead"></span>明年二月八日。受具<span class="corr" title='[巳&gt;已]'>已</span>。曰。吾不<a 
name="0446a12" id="0446a12"></a>願居此。後師至寶林寺。韶州<span class="corr" title='[剌&gt;刺]'>刺</span>史韋據請居大梵寺。</p><a 
name="0446a13" id="0446a13"></a><p style="text-indent: 0em; margin-left: 0em"><span class="linehead"></span>中宗神龍元年。降詔云。朕請安．秀二師宮中供養。萬<a 
name="0446a14" id="0446a14"></a>機之暇。每究一乘。二師並推讓云。南方有能禪師。密<a 
name="0446a15" id="0446a15"></a>受忍大師衣法。可就彼問。今遣內侍薛簡馳詔迎請。<a 
name="0446a16" id="0446a16"></a>願師慈念。速赴上京。師上表辭疾。願終林麓。</p><p style="text-indent: 0em; margin-left: 0em"><span class="linehead"></span>薛簡曰。<a 
name="0446a17" id="0446a17"></a>京城禪德皆云。欲得會道。必須坐禪習定。若不因禪<a 
name="0446a18" id="0446a18"></a>定而得解脫者。未之有也。未審師所說法如何。</p><p style="text-indent: 0em; margin-left: 0em"><span class="linehead"></span>師曰。<a 
name="0446a19" id="0446a19"></a>道由心悟。豈在坐也。經云。若言如來若坐若臥。是行<a 
name="0446a20" id="0446a20"></a>邪道。何故。無所從來。亦無所去。究竟無證。豈況坐耶。</p><a 
name="0446a21" id="0446a21"></a><p style="text-indent: 0em; margin-left: 0em"><span class="linehead"></span>簡曰。弟子之迴。主上必問。願師慈悲。指示心要。</p><p style="text-indent: 0em; margin-left: 0em"><span class="linehead"></span>師曰。<a 
name="0446a22" id="0446a22"></a>道無明暗。明暗是代謝之義。明暗無盡。亦是有盡。相<a 
name="0446a23" id="0446a23"></a>待立名。故經云。法無有比。無相待故。</p><p style="text-indent: 0em; margin-left: 0em"><span class="linehead"></span>簡曰。明喻智慧。<a 
name="0446a24" id="0446a24"></a>暗況煩惱。修道之人儻不以智慧照破煩惱。無始生<a 
name="0446b01" id="0446b01"></a>死憑何出離。</p><p style="text-indent: 0em; margin-left: 0em"><span class="linehead"></span>師曰。煩惱即是菩提。無二無別。若以智<a 
name="0446b02" id="0446b02"></a>慧照煩惱者。此是二乘小見．羊鹿等機。大智上根悉<a 
name="0446b03" id="0446b03"></a>不如是。</p><p style="text-indent: 0em; margin-left: 0em"><span class="linehead"></span>簡曰。如何是大乘人見。</p><p style="text-indent: 0em; margin-left: 0em"><span class="linehead"></span>師曰。明與無明。凡夫<a 
name="0446b04" id="0446b04"></a>見。智者了達。其性無二。無二之性。即是實性。實性者。<a 
name="0446b05" id="0446b05"></a>處凡遇而不減。在賢聖而不增。住煩惱而不亂。居禪<a 
name="0446b06" id="0446b06"></a>定而不寂。不斷不常。不來不去。不在中間。及其內外。<a 
name="0446b07" id="0446b07"></a>不生不滅。性相如今。常住不遷。名時道。</p><p style="text-indent: 0em; margin-left: 0em"><span class="linehead"></span>簡曰。師說不<a 
name="0446b08" id="0446b08"></a>生不滅。何異外道所談。</p><p style="text-indent: 0em; margin-left: 0em"><span class="linehead"></span>師曰。外道所談不生不滅者。<a 
name="0446b09" id="0446b09"></a>將滅止生。以生顯滅。今猶不滅。生亦無生。我說不生<a 
name="0446b10" id="0446b10"></a>不滅者。本自無生。今亦無滅。所以不同外道。外道者。<a 
name="0446b11" id="0446b11"></a>但以文字句義所說。欲知心要。善惡都莫思量。自然<a 
name="0446b12" id="0446b12"></a>得入。妙用河沙。</p><p style="text-indent: 0em; margin-left: 0em"><span class="linehead"></span>簡于是言下大悟。曰。弟子始知本性<a 
name="0446b13" id="0446b13"></a>不遙。涅槃寂靜。無餘有法。一切現前。言<span class="corr" title='[巳&gt;已]'>已</span>。禮辭歸闕。<a 
name="0446b14" id="0446b14"></a>表奏師語。有詔謝師。并賜摩衲袈裟．寶<span class="gaiji">&#x9262;<!--gaiji,缽,1[金*本],2&#x9262;,3--></span>．繒帛。十二<a 
name="0446b15" id="0446b15"></a>月十九日。<span class="gaiji">&#x52C5;<!--gaiji,敕,1[束*力],2&#x52C5;,3--></span>改古寶林為中興寺。三年十一月十八<a 
name="0446b16" id="0446b16"></a>日。又<span class="gaiji">&#x52C5;<!--gaiji,敕,1[束*力],2&#x52C5;,3--></span>韶州重加修飾大師寫經坊。賜額為法泉寺。<a 
name="0446b17" id="0446b17"></a>師新州舊居為國恩寺。</p><p style="text-indent: 0em; margin-left: 0em"><span class="linehead"></span>一日。師謂眾曰。諸善知識。汝<a 
name="0446b18" id="0446b18"></a>等靜心。聽吾說法。汝等諸人。自心是佛。更莫狐疑。外<a 
name="0446b19" id="0446b19"></a>無一物而能建立。所以心生種種法生。心滅種今法<a 
name="0446b20" id="0446b20"></a>滅。若欲成就種智。須達一相三昧．一行三昧。若於一<a 
name="0446b21" id="0446b21"></a>切處而不住相。於彼相中不生憎愛。亦無取捨。不念<a 
name="0446b22" id="0446b22"></a>利益成壞等事。安閑恬靜。<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>融澹泊。此名一相三昧。<a 
name="0446b23" id="0446b23"></a>若於一切處行住座臥。純一真心。不動道場。真成淨<a 
name="0446b24" id="0446b24"></a>土。此名一行三昧。若人具此三昧。如地有種。含藏長<a 
name="0446c01" id="0446c01"></a>養。成熟其實。一相一行。亦復如是。我今說法。猶如時<a 
name="0446c02" id="0446c02"></a>雨。普潤大地。汝等佛性。譬諸種子。遇茲霑洽。悉得發<a 
name="0446c03" id="0446c03"></a>生。承吾旨者。澤獲菩提。依吾行者。定證妙果。</p><p style="text-indent: 0em; margin-left: 0em"><span class="linehead"></span>先天元<a 
name="0446c04" id="0446c04"></a>年。告眾曰。吾受忍大師衣法。今為汝等說法。不付其<a 
name="0446c05" id="0446c05"></a>衣。蓋汝等信根純熟。澤定不疑。堪任大事。聽吾偈曰。</p><a 
name="0446c06" id="0446c06"></a><p>　<span class="lg">心地含諸種　　普雨悉皆生　　頓悟華情<span class="corr" title='[巳&gt;已]'>已</span><a 
name="0446c07" id="0446c07"></a><br>　菩提果自成</span></p><a 
name="0446c08" id="0446c08"></a><p style="text-indent: 0em; margin-left: 0em"><span class="linehead"></span>復曰。其法無二。其心亦然。其道清淨。亦無諸相。汝等<a 
name="0446c09" id="0446c09"></a>慎勿觀淨。及空其心。此心本淨。無可取捨。各自努力。<a 
name="0446c10" id="0446c10"></a>隨緣好去。</p><p style="text-indent: 0em; margin-left: 0em"><span class="linehead"></span>師說法化世。經四十載。其年七月六日。命<a 
name="0446c11" id="0446c11"></a>弟子往新州國恩寺建報恩塔。</p><p style="text-indent: 0em; margin-left: 0em"><span class="linehead"></span>先天二年七月一日。<a 
name="0446c12" id="0446c12"></a>謂眾曰。吾欲歸新州。速理舟楫。</p><p style="text-indent: 0em; margin-left: 0em"><span class="linehead"></span>眾曰。師從此去。早晚<a 
name="0446c13" id="0446c13"></a><span class="gaiji">&#x5374;<!--gaiji,卻,1[去*ㄗ],2&#x5374;,3--></span>迴。</p><p style="text-indent: 0em; margin-left: 0em"><span class="linehead"></span>師曰。葉落歸根。來時無口。</p><p style="text-indent: 0em; margin-left: 0em"><span class="linehead"></span>又問。師之法藏。何人<a 
name="0446c14" id="0446c14"></a>傳受。</p><p style="text-indent: 0em; margin-left: 0em"><span class="linehead"></span>師曰。有道者得。無心者通。</p><p style="text-indent: 0em; margin-left: 0em"><span class="linehead"></span>又問。後莫有難否。</p><p style="text-indent: 0em; margin-left: 0em"><span class="linehead"></span>曰。<a 
name="0446c15" id="0446c15"></a>吾滅後五六年。當有一人來取吾首。聽吾記云。</p><a 
name="0446c16" id="0446c16"></a><p>　<span class="lg">頭上養親　　口裏須餐　　遇滿之難　　楊柳為官</span></p><a 
name="0446c17" id="0446c17"></a><p style="text-indent: 0em; margin-left: 0em"><span class="linehead"></span>又云。吾去七十年。有二菩薩從東方來。一在家一出<a 
name="0446c18" id="0446c18"></a>家。同時興化。建立吾宗。締緝伽藍。昌隆法嗣。言訖。往<a 
name="0446c19" id="0446c19"></a>新州國恩寺。跏趺示寂。即其年八月三日也。</p><p style="text-indent: 0em; margin-left: 0em"><span class="linehead"></span>時韶．新<a 
name="0446c20" id="0446c20"></a>兩郡各修塔廟。僧俗莫決所之。兩<span class="corr" title='[剌&gt;刺]'>刺</span>史共焚香祝云。<a 
name="0446c21" id="0446c21"></a>香煙引處。即師之欲歸焉。時鑪香騰涌。直貫曹谿。以十<a 
name="0446c22" id="0446c22"></a>一月十三日入塔。壽七十六。</p><p style="text-indent: 0em; margin-left: 0em"><span class="linehead"></span>前韶州刺史韋據撰<span class="gaiji">&#x7891;<!--gaiji,碑,1[石*((白-日+田)/廾)],2&#x7891;,3--></span>。<a 
name="0446c23" id="0446c23"></a>會人憶取首之記。遂走以<span class="gaiji">&#x9244;<!--gaiji,,1[金*失],2&#x9244;,3--></span>葉漆布固護師頸。</p><p style="text-indent: 0em; margin-left: 0em"><span class="linehead"></span>開元<a 
name="0446c24" id="0446c24"></a>十年八月三日夜。忽聞塔中鏗然有聲。僧眾驚起。見<a 
name="0447a01" id="0447a01"></a>一人裹白巾從塔中出。踰垣而遁。尋周視什器。一無<a 
name="0447a02" id="0447a02"></a>所失。俄見師頸有傷。具以賊事聞州。縣令楊侃。<span class="corr" title='[剌&gt;刺]'>刺</span>史<a 
name="0447a03" id="0447a03"></a>柳無忝。切加檎捕。五日。於石角村獲賊人。送韶州鞫<a 
name="0447a04" id="0447a04"></a>問。云。姓張。名行滿。汝州梁縣人。於洪州開元寺受新<a 
name="0447a05" id="0447a05"></a>羅僧金。令取六祖大師首。歸東海供養。</p><p style="text-indent: 0em; margin-left: 0em"><span class="linehead"></span>柳守聞狀。未<a 
name="0447a06" id="0447a06"></a>即加刑。乃躬至曹溪。問師上足令<span class="gaiji">[啗-口+王]<!--gaiji,,1[啗-口+王],2&#x24986;,3--></span>曰。如何處斷。</p><p style="text-indent: 0em; margin-left: 0em"><span class="linehead"></span><span class="gaiji">[啗-口+王]<!--gaiji,,1[啗-口+王],2&#x24986;,3--></span><a 
name="0447a07" id="0447a07"></a>曰。若以國法論理。固當宜然。但以佛教慈悲。冤親平<a 
name="0447a08" id="0447a08"></a>等。況彼欲求供養。罪可恕之。</p><p style="text-indent: 0em; margin-left: 0em"><span class="linehead"></span>柳守嘆嘉。始知佛門廣<a 
name="0447a09" id="0447a09"></a>大。遂赦之。</p><p style="text-indent: 0em; margin-left: 0em"><span class="linehead"></span>上元元年。肅宗遣使就請師衣<span class="gaiji">&#x9262;<!--gaiji,缽,1[金*本],2&#x9262;,3--></span>。歸內供<a 
name="0447a10" id="0447a10"></a>養。至永泰元年五月五日。代宗夢六祖大師請衣<span class="gaiji">&#x9262;<!--gaiji,缽,1[金*本],2&#x9262;,3--></span>。<a 
name="0447a11" id="0447a11"></a>七日。<span class="gaiji">&#x52C5;<!--gaiji,敕,1[束*力],2&#x52C5;,3--></span><span class="corr" title='[剌&gt;刺]'>刺</span>史楊瑊云。朕夢感能禪師請傳法袈裟。<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0447a12" id="0447a12"></a>歸曹谿。今遣鎮國大將軍劉崇景頂戴而送。朕為之<a 
name="0447a13" id="0447a13"></a>國寶。卿可於本寺如法安奉。專令僧眾嚴加守護。勿<a 
name="0447a14" id="0447a14"></a>令遺墜。或為人偷竊。皆不遠而獲。憲宗<span class="corr" title='[謚&gt;諡]'>諡</span>大鑑禪師。塔<a 
name="0447a15" id="0447a15"></a>曰元和靈照。</p><p style="text-indent: 0em; margin-left: 0em"><span class="linehead"></span>南越記云。晉初。海內崩裂。各據兵權。署<a 
name="0447a16" id="0447a16"></a>曹叔良為鎮南將軍。知平南總管事。晉剋復之後。以<a 
name="0447a17" id="0447a17"></a>王爵封叔良。本山<span class="gaiji">&#x53CC;<!--gaiji,雙,1[又*又],2&#x53CC;,3--></span><span class="gaiji">&#x5CEF;<!--gaiji,峰,1[山/夆],2&#x5CEF;,3--></span>間。叔良有別墅。捨其地為<span class="gaiji">&#x53CC;<!--gaiji,雙,1[又*又],2&#x53CC;,3--></span><a 
name="0447a18" id="0447a18"></a>峰曹溪。曹溪由是名著。</p><p style="text-indent: 0em; margin-left: 0em"><span class="linehead"></span>寶林寺者。梁天監中。有僧經<a 
name="0447a19" id="0447a19"></a>始之刻石。曰。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>後一百七十年。有大權菩薩說法度<a 
name="0447a20" id="0447a20"></a>人。傳化四方。學徒霧集。宜以寶林題之。州將具奏。仍<a 
name="0447a21" id="0447a21"></a>御書其額。</p><p style="text-indent: 0em; margin-left: 0em"><span class="linehead"></span>至儀鳳二年。大師駐錫。皆符先記。後改額。<a 
name="0447a22" id="0447a22"></a>神龍中曰中興．曰法泉。後三年曰廣果。開元九年曰<a 
name="0447a23" id="0447a23"></a>建興。肅宗曰國寧寺。宣宗曰南華。迄今無燕<span class="gaiji">雀<!--gaiji,雀,1[少/隹],2,3--></span>棲止。<a 
name="0447a24" id="0447a24"></a>有達磨祖師所傳袈裟一條。西域屈眴布。緝本綿花<a 
name="0447b01" id="0447b01"></a>心織成。有云絲布者。非也。其衣青黑色。後人以碧絹<a 
name="0447b02" id="0447b02"></a>為裏。中宗賜摩衲．寶<span class="gaiji">&#x9262;<!--gaiji,缽,1[金*本],2&#x9262;,3--></span>．方辨塑真．道具等。生塔者尸<a 
name="0447b03" id="0447b03"></a>之。</p><p style="text-indent: 0em; margin-left: 0em"><span class="linehead"></span>開元中。廣州觀察使宋璟作禮於塔。見上足令<span class="gaiji">&#x746B;<!--gaiji,,1[王*舀],2&#x746B;,3--></span><a 
name="0447b04" id="0447b04"></a>問曰。云何名無生法忍。</p><p style="text-indent: 0em; margin-left: 0em"><span class="linehead"></span><span class="gaiji">&#x746B;<!--gaiji,,1[王*舀],2&#x746B;,3--></span>曰。知生既如。一切皆爾。是<a 
name="0447b05" id="0447b05"></a>名無生。於生自在。是名法忍。知滅不滅。是名無生。善<a 
name="0447b06" id="0447b06"></a>法不忘。是名法忍。發菩提心。是名無生。諸結不起。是<a 
name="0447b07" id="0447b07"></a>名法忍。對境不瞋。是名無生。不惱他人。是名法忍。內<a 
name="0447b08" id="0447b08"></a>無妄念。是名無生。外無染汙。是名法忍。般若無住。是<a 
name="0447b09" id="0447b09"></a>名無生。智慧觀照。是名法忍。璟聞。頂受之。遂佛弟子<a 
name="0447b10" id="0447b10"></a>禮。</p><a 
name="0447b11" id="0447b11"></a><p style="text-indent: 0em; margin-left: 0em"><span class="linehead"></span>皇朝開寶初。王師平南海劉氏。殘兵作梗。師之塔廟<a 
name="0447b12" id="0447b12"></a>鞠為煨燼。而真身一無所損。尋有制興修。功未竟。會<a 
name="0447b13" id="0447b13"></a>太宗即位。留心禪門。頗增壯麗焉。</p><a 
name="0447b14" id="0447b14"></a><p style="text-indent: 0em; margin-left: 0em"><span class="linehead"></span>今上踐祚。</p><a 
name="0447b15" id="0447b15"></a><p style="text-indent: 0em; margin-left: 0em"><span class="linehead"></span>明肅太後助政。奉慈聽斷。天下治平。上獨留心於禪<a 
name="0447b16" id="0447b16"></a>法。蓋天啟其衷也。<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>遣使迎請衣<span class="gaiji">&#x9262;<!--gaiji,缽,1[金*本],2&#x9262;,3--></span>入宮中。久留申<a 
name="0447b17" id="0447b17"></a>供。彌加寶飾。冀永殊跡。</p><p style="text-indent: 0em; margin-left: 0em"><span class="linehead"></span>大師自唐先天二年癸丑入<a 
name="0447b18" id="0447b18"></a>滅。至今景祐三年丙子歲。凡三百二十五年矣。</p><a 
name="0447b19" id="0447b19"></a><a 
name="0447b20" id="0447b20"></a><p><span class="juanname">天聖廣燈錄卷第七</span></p>
<hr>【經文資訊】卍續藏第 78 冊 No. 1553 天聖廣燈錄<br>【版本記錄】CBETA 電子佛典 Rev. 1.44 (UTF8)，完成日期：2011/02/24<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，台灣某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index3df1.html?index=X78n1553" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X78n1553_007 by HTTrack Website Copier/3.x [XR&CO'2008], Tue, 03 Jun 2014 03:47:54 GMT -->
</html>
