<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J29nB241_008 by HTTrack Website Copier/3.x [XR&CO'2008], Tue, 03 Jun 2014 00:40:40 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga0d73.gif?utmac=MO-30696269-4&amp;utmn=1430574639&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ29&amp;utmp=%2Fmobile%2Findex.php%3Findex%3DJ29nB241_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe1d7-2.html?index=J29nB241_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第29冊<br/>No.B241 慶忠鐵壁機禪師語錄 (20卷)<br/>【明 慧機說　幻敏重編（依駒本印）】<br/>第 8 卷</p>
	<a href="indexb979.html?index=J29nB241_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J29">
<div class="root" id="B241" sutra_name="慶忠鐵壁機禪師語錄" sutra_juan="[卷8]">　
<a 
name="0603b01" id="0603b01"></a><p><span class="juanname">慶忠鐵壁機禪師語錄卷之八</span></p><a 
name="0603b02" id="0603b02"></a><p style="margin-left: 4em"><span class="byline">嗣法門人幻敏重編</span></p><a 
name="0603b03" id="0603b03"></a><p style="margin-left: 2em"><span class="headname">詩</span></p><a 
name="0603b04" id="0603b04"></a><p style="text-indent: 0em; margin-left: 2em"><span class="linehead"></span>破浪禪人求出世心切自萬峰來見聚雲欲覓<a 
name="0603b05" id="0603b05"></a>源流住山聚雲許以三年後浪將辭去贈師以<a 
name="0603b06" id="0603b06"></a>詩曰邂逅錦江濱笑談忘主賓鐵牛山露角木<a 
name="0603b07" id="0603b07"></a>馬石鞭春吸盡曹源水揭開嶺畔珍不因師唱<a 
name="0603b08" id="0603b08"></a>和辜負採花人師因賦復之後三年自白下歸<a 
name="0603b09" id="0603b09"></a>得萬峰付囑。</p><a 
name="0603b10" id="0603b10"></a><p><span class="lg">一笑樓臺虛隱几冰壺片片湛澄水兀兀佳音覿面<a 
name="0603b11" id="0603b11"></a>來眉毛從前又剔起過譽勞君惠詩字我寓林圓空<a 
name="0603b12" id="0603b12"></a>事志無濃無淡無疏親都盧不打者鼓吹況君曾泛<a 
name="0603b13" id="0603b13"></a>旃檀航此日登臨喜輝光也知獅窟玲瓏者始得傾<a 
name="0603b14" id="0603b14"></a>心吐幾行我師臨眾活卓卓動止語默渾圭角長將<a 
name="0603b15" id="0603b15"></a>箇事曾比擬比擬徒然難描邈相逢釣話且拋棄商<a 
name="0603b16" id="0603b16"></a>確牢關休擬議縱使未犯接響機遲重一言千金直<a 
name="0603b17" id="0603b17"></a>不信但看桃李枝一如珂玉一如脂節候到時春自<a 
name="0603b18" id="0603b18"></a>在處處清馨妙絕奇嗟哉狐魔遍地橫肖葉翳空誰<a 
name="0603b19" id="0603b19"></a>邪正勿專<span class="corr" title='[羡&gt;羨]'>羨</span>此作戲場驀奉深心嚴祖令南濱漁叟<a 
name="0603b20" id="0603b20"></a>識重輕還期鉤下引龍翊香車豈為延點額願隨汲<a 
name="0603b21" id="0603b21"></a>浪出滄溟</span></p><a 
name="0603b22" id="0603b22"></a><p style="margin-left: 3em"><span class="headname">遊白鹿觀賦贈成文學</span></p><a 
name="0603b23" id="0603b23"></a><p><span class="lg">多年方外雅悠哉何緣芸局喜徘徊不有青眼稱留<a 
name="0603b24" id="0603b24"></a>憩那堪毒鼓吼如雷如雷毒鼓處處通金鱗自不囿<a 
name="0603b25" id="0603b25"></a>池中洙泗波邊雄劍化曹源缽底寄真衷扁舟鼓枻<a 
name="0603b26" id="0603b26"></a>遊白鹿西河玉筍斑斑育從步跏趺屬起予水響清<a 
name="0603b27" id="0603b27"></a>絲風弄竹莫言調高無寡和歸來且對明燈坐殷勤<a 
name="0603b28" id="0603b28"></a>香裊喚烹茗覿面談心相思播相思難寫夢初分半<a 
name="0603b29" id="0603b29"></a>是思君半恨君珍重靈臺須委悉筆尖偏好破浮雲<a 
name="0603b30" id="0603b30"></a>太空無口曾筮告折脛杖下格物毒蓮花驀地火裏<a 
name="0603c01" id="0603c01"></a>開木人永唱還鄉曲</span></p><a 
name="0603c02" id="0603c02"></a><p style="margin-left: 3em"><span class="headname">感寓<span class="note">(三首)</span></span></p><a 
name="0603c03" id="0603c03"></a><p><span class="lg">有鳥名紫燕輕飄三十分宜春喜飛來倚戶漫依人<a 
name="0603c04" id="0603c04"></a>鷾鴯線南去氣伏三冬身不知誰授受喃喃語師承<a 
name="0603c05" id="0603c05"></a>暗嘲高岡鳳胡為尚彩文明笑沖霄鶴胡為而不群<a 
name="0603c06" id="0603c06"></a>為戀舊時巢故云遠愁門因之人不厭到處可安生<a 
name="0603c07" id="0603c07"></a>一窠五六子逐隊樂隨翎蜻蜓<span class="gaiji">&#x5647;<!--gaiji,,1[口*童],2&#x5647;,3--></span>將半蛺蝶一無存<a 
name="0603c08" id="0603c08"></a>肚盡空飛界呢<span class="gaiji">[口*予]<!--gaiji,,1[口*予],2&#x20C04;,3--></span>好兒孫</span></p><a 
name="0603c09" id="0603c09"></a><p><span class="lg">路走狐身獨驀直逢群鹿生起怯弱心因云洞裏住<a 
name="0603c10" id="0603c10"></a>得道遇至人善能興轉術展轉歸虎兕亦能伏群畜<a 
name="0603c11" id="0603c11"></a>繼而徒大象金毛為眷屬稱尊聞四野聲名普遍著<a 
name="0603c12" id="0603c12"></a>泥豬癩狗疑豺狼野干懼齊來討記<span class="gaiji">&#x8382;<!--gaiji,,1[卄/別],2&#x8382;,3--></span>粉身碎骨事<a 
name="0603c13" id="0603c13"></a>願效犬馬勞願希蛤蜊福獅子背上騎到處樂一處<a 
name="0603c14" id="0603c14"></a>清濁憑誰分但看及門弟不思水土恩反縱虛妄意<a 
name="0603c15" id="0603c15"></a>智臣心豈甘約戰要伊敵獅子吼聲聞心肝腦髓碎<a 
name="0603c16" id="0603c16"></a>群獸四下散一場大笑具</span></p><a 
name="0603c17" id="0603c17"></a><p><span class="lg">林滿多羅樹松柏獨青青亦能傲霜雪亦能蔭野村<a 
name="0603c18" id="0603c18"></a>膏留仙鼎助子向佛爐焚西來隱身座東去黃檗門<a 
name="0603c19" id="0603c19"></a>臨濟一株遠龍樹三昧尊露滴菩提種杪掃泡影雲<a 
name="0603c20" id="0603c20"></a>樾大葉還大楨深根益深偃蓋一天蔚苓茯千載靈<a 
name="0603c21" id="0603c21"></a>朝看龍蛇變暮聞風雨頻窈窕巢月鶴幽清靜夜琴<a 
name="0603c22" id="0603c22"></a>嫩條株株秀老幹處處貞勿剪仍勿伐時煦時作霖<a 
name="0603c23" id="0603c23"></a>永貽為標致覆憩往來人</span></p><a 
name="0603c24" id="0603c24"></a><p style="margin-left: 3em"><span class="headname">苦雨<span class="note">(十二首)</span></span></p><a 
name="0603c25" id="0603c25"></a><p><span class="lg">牛山云勝熱一旦怯生寒日恒八九雨五六月長綿<a 
name="0603c26" id="0603c26"></a>山花頻淚墮野鳥慢喧傳多時不見日憑欄歎樹煙</span></p><a 
name="0603c27" id="0603c27"></a><p><span class="lg">莫厭水雲苦且同雲水舞口說水漫漫眼觀雲普普<a 
name="0603c28" id="0603c28"></a>大笑憐黑月小參潤白牯夜深不覺眠滴滴簷前雨</span></p><a 
name="0603c29" id="0603c29"></a><p><span class="lg">齋糧自何處帶水拖泥擎應憐脂膏濫須知汗血淋<a 
name="0603c30" id="0603c30"></a>草鞋生菌子衣裏起塺塵未惜樹生耳皇天雨淚淫</span></p><a 
name="0604a01" id="0604a01"></a><p><span class="lg">山寺寬且大世上好愁人泥融一月雨嵐氣幾番雲<a 
name="0604a02" id="0604a02"></a>薪貴蛙產灶錢少米如珍仰頭望日出低頭煙霧生<a 
name="0604a03" id="0604a03"></a>人生娑婆苦不似苦漓淋</span></p><a 
name="0604a04" id="0604a04"></a><p><span class="lg">為說山下熱籃輿上此巔不但交扇閣且有雨風連<a 
name="0604a05" id="0604a05"></a>遊山無況地長雲沒曉天腳頭頓生懶衣被苦承肩<a 
name="0604a06" id="0604a06"></a>早晚那得辨一榻響餘泉</span></p><a 
name="0604a07" id="0604a07"></a><p><span class="lg">世亂兼久雨六月正飛霜若為瀉銀漢一洗戈甲場<a 
name="0604a08" id="0604a08"></a>寰中歌晃朗方外喜輝光睹天如有日泥水亦何妨</span></p><a 
name="0604a09" id="0604a09"></a><p><span class="lg">拍掌笑雲開人人爭晒<span class="gaiji">[日*良]<!--gaiji,,1[日*良],2&#x3AF0;,3--></span>須臾樹生愁頃刻篩白漲<a 
name="0604a10" id="0604a10"></a>忙忙走衲子喘喘肩衣扛嗟哉汗臭衫何時得無恙</span></p><a 
name="0604a11" id="0604a11"></a><p><span class="lg">出門兩腳濕坐地渾身寒堂前生茂草墀畔起波泉<a 
name="0604a12" id="0604a12"></a>傘蓋露菌似篛笠笊籬然安得祝融手火速一時乾</span></p><a 
name="0604a13" id="0604a13"></a><p><span class="lg">鳴鳩猶寂寂鬣馬太忙忙苔生因地潤巢矮兆泉荒<a 
name="0604a14" id="0604a14"></a>不買黃金貴惟慮青苗傷濕寢妨腰疾違制坐高床</span></p><a 
name="0604a15" id="0604a15"></a><p><span class="lg">不明因潤生無漏顯妙覺普雨潤諸根穀羅遮皓月<a 
name="0604a16" id="0604a16"></a>雲陰世界海水與法流接若在途路人終是畏途滑</span></p><a 
name="0604a17" id="0604a17"></a><p><span class="lg">老幹連雲拔枯枝帶露擎冷灶和煙煮清膏得火明<a 
name="0604a18" id="0604a18"></a>鳥鳴水滴滴雞栖夜沉沉鬥雨應堂缽長期翌日晴</span></p><a 
name="0604a19" id="0604a19"></a><p><span class="lg">未裁喜雨賦先說祈晴聯非滯田租薄恐滋檀那慳<a 
name="0604a20" id="0604a20"></a>野鶴寬天地籠雞嗇飲餐胡為重時若旱潦災亦然</span></p><a 
name="0604a21" id="0604a21"></a><p style="margin-left: 2em"><span class="headname">祈晴<span class="note">(十二首)</span></span></p><a 
name="0604a22" id="0604a22"></a><p><span class="lg">方外非閒管真俗雅相連衣食緣助道檀波乃福田<a 
name="0604a23" id="0604a23"></a>無求歡大有我少豫他全不參泥水學寧用曝乾禪</span></p><a 
name="0604a24" id="0604a24"></a><p><span class="lg">千云及萬語悟後妄情脫覺湛室生明晦久空絡索<a 
name="0604a25" id="0604a25"></a>椎洗古宿泥杖挑峰頂月一暴與十寒止止不須說</span></p><a 
name="0604a26" id="0604a26"></a><p><span class="lg">久雨若不晴農夫必高亢一則懼循環一則憂禾稂<a 
name="0604a27" id="0604a27"></a>纔喜白練橫又見虛空障願風吹開雲控告青天上</span></p><a 
name="0604a28" id="0604a28"></a><p><span class="lg">黑戾實無知商羊不善舞旋來松羃煙惱我眾心目<a 
name="0604a29" id="0604a29"></a>我眾算忘機人世那得爾日間七件事夜裏萬想思<a 
name="0604a30" id="0604a30"></a>雖不怨蒼蒼暗點吞聲淚</span></p><a 
name="0604b01" id="0604b01"></a><p><span class="lg">六月不見天五月不揮扇古來稱希有黃金難買換<a 
name="0604b02" id="0604b02"></a>我說為云何三農恐兩欠平地草成林高山泥骨現<a 
name="0604b03" id="0604b03"></a>所以祝時晴水荒亦是旱</span></p><a 
name="0604b04" id="0604b04"></a><p><span class="lg">我嘗慨世諦翻手與覆手寧灌日中瓜無栽冒雨非<a 
name="0604b05" id="0604b05"></a>夢裏巫山雲愁中采石酒回想大明天秖因氛霧久</span></p><a 
name="0604b06" id="0604b06"></a><p><span class="lg">瓦鱗欲晒日竹羽喜搖光子鳥思母翼老鸛冀空翔<a 
name="0604b07" id="0604b07"></a>且歸雲龍洞送還雨師鄉禱爾三足烏早早出扶桑</span></p><a 
name="0604b08" id="0604b08"></a><p><span class="lg">水柔遭沒溺火烈免凌欺暑熱催稻早浸冷滯禾遲<a 
name="0604b09" id="0604b09"></a>園蔬荒應揀松枝贅欲垂雲霓如就望油沛不逾時</span></p><a 
name="0604b10" id="0604b10"></a><p><span class="lg">安得久陰霾未肯暫和曦料想年豐熟不歌雲漢詩<a 
name="0604b11" id="0604b11"></a>乍見太陽喜雲遮轉覺驚活卻無明草滋長爛葛藤</span></p><a 
name="0604b12" id="0604b12"></a><p><span class="lg">明日又恐雨安得樂為霖瓜熟雖自落也須藉熏蒸<a 
name="0604b13" id="0604b13"></a>隙駒久未過衲子實忘情缽盂幾度濕嶺畔一無行</span></p><a 
name="0604b14" id="0604b14"></a><p><span class="lg">蟣虱生慣便蚊虻獲藏身若不開慧眼爭知惜寸陰<a 
name="0604b15" id="0604b15"></a>為僧沒錐地到處是其家飯喫萬戶米羹煮沿門瓜<a 
name="0604b16" id="0604b16"></a>兩腳苦泥滑一身樂晴霞滯我難行化徒教免吁嗟</span></p><a 
name="0604b17" id="0604b17"></a><p><span class="lg">喜雨從來事祈晴是罕音糞臭妨水大蟻搬證驟淋<a 
name="0604b18" id="0604b18"></a>江豚且莫拜神彖復無心鐘鼓聲響朗一眾笑欣欣</span></p><a 
name="0604b19" id="0604b19"></a><p style="margin-left: 3em"><span class="headname">感賦<span class="note">(十八首)</span></span></p><a 
name="0604b20" id="0604b20"></a><p><span class="lg">入山不厭深入林不厭密深密山和林是我逍遙日</span></p><a 
name="0604b21" id="0604b21"></a><p><span class="lg">我見人心薄有始多無終何如松與柏恒任四時風</span></p><a 
name="0604b22" id="0604b22"></a><p><span class="lg">冤常生於親憎每起於愛始信親愛人是名大儗昧</span></p><a 
name="0604b23" id="0604b23"></a><p><span class="lg">烏鴉重腐鼠鵷鶵遊冥冥清濁不同途庸庸卻有評</span></p><a 
name="0604b24" id="0604b24"></a><p><span class="lg">隨緣多快活任運實無憂東西南北中長御大白牛</span></p><a 
name="0604b25" id="0604b25"></a><p><span class="lg">毫釐天淵隔入夢劫石長紅塵車馬輩黑夜謾商量</span></p><a 
name="0604b26" id="0604b26"></a><p><span class="lg">臨財親也疏見得貴還賤不似犬貓兒依稀生留戀</span></p><a 
name="0604b27" id="0604b27"></a><p><span class="lg">鸞見鳳恒喜蛆逢蠅必橫同類宜同類涇渭自分明</span></p><a 
name="0604b28" id="0604b28"></a><p><span class="lg">莠曾亂佳苗朱被奪於紫翻手纔作雲覆手又成雨</span></p><a 
name="0604b29" id="0604b29"></a><p><span class="lg">青衿五六七童子一二三淚眼看離雲騰騰去復還</span></p><a 
name="0604b30" id="0604b30"></a><p><span class="lg">名字緇衣者入室而操戈昔日侍者平今朝何更多</span></p><a 
name="0604c01" id="0604c01"></a><p><span class="lg">我欲公人志人實私我心心志同楚越利害而云云</span></p><a 
name="0604c02" id="0604c02"></a><p><span class="lg">虛空可消亡大千隨他壞唯有臭肝腸蕩蕩稱常在</span></p><a 
name="0604c03" id="0604c03"></a><p><span class="lg">野鳥弄奇音山花呈巧色我來觀聽問陶陶云自得</span></p><a 
name="0604c04" id="0604c04"></a><p><span class="lg">登山尋虎跡入水聽龍吟任他真富貴不讓我清貧</span></p><a 
name="0604c05" id="0604c05"></a><p><span class="lg">泥多佛還大浪起船亦高可笑癡癡子徒自逞愚豪</span></p><a 
name="0604c06" id="0604c06"></a><p><span class="lg">云失失何非云得得何是得失與是非不與老僧似</span></p><a 
name="0604c07" id="0604c07"></a><p><span class="lg">無事趺危石起眼看雲舠垂鉤世界海那怕浪頭高</span></p><a 
name="0604c08" id="0604c08"></a><p style="margin-left: 3em"><span class="headname">山居<span class="note">(十二首)</span></span></p><a 
name="0604c09" id="0604c09"></a><p><span class="lg">掃除閑枝葉燒盡爛葛藤高處高廣種低處低深耕</span></p><a 
name="0604c10" id="0604c10"></a><p><span class="lg">人來問我道但指前頭有快便路難逢下坡須急走</span></p><a 
name="0604c11" id="0604c11"></a><p><span class="lg">布衲五尺長布鞋三斤重穿來許多年不記何人供</span></p><a 
name="0604c12" id="0604c12"></a><p><span class="lg">我有快活身無人同快活有時觀流水有時看山月</span></p><a 
name="0604c13" id="0604c13"></a><p><span class="lg">朱栗和毬拾黃柑待晚霜運用識時節遲早總馨香</span></p><a 
name="0604c14" id="0604c14"></a><p><span class="lg">煙淡竹邊坐雲閒松下行懸岩欣撒手斫柏說無生</span></p><a 
name="0604c15" id="0604c15"></a><p><span class="lg">吠犬驚鄉客鳴鐘應比鄰徐行時語笑不覺帶閒雲</span></p><a 
name="0604c16" id="0604c16"></a><p><span class="lg">白滾三鍾淡孤燈一<span class="corr" title='[[竺-二+盞]&gt;盞]'>盞</span>明為放浮雲目因來漏壁星</span></p><a 
name="0604c17" id="0604c17"></a><p><span class="lg">草鞋高且閣鋤钁僭居尊長行思坐坐坐久樂行行</span></p><a 
name="0604c18" id="0604c18"></a><p><span class="lg">腹裏緣思盡眼中世界清踏翻葛藤路許到慶忠門</span></p><a 
name="0604c19" id="0604c19"></a><p><span class="lg">諸方隻見地慶忠雙行履遠遠望平山到來有乎爾</span></p><a 
name="0604c20" id="0604c20"></a><p><span class="lg">二時干聲號晝夜六炷香從來師祖佛不是豁空王</span></p><a 
name="0604c21" id="0604c21"></a><p style="margin-left: 3em"><span class="headname">偶言<span class="note">(二首)</span></span></p><a 
name="0604c22" id="0604c22"></a><p><span class="lg">鶴立松稍月魚行水底天風光都占盡不費半文錢</span></p><a 
name="0604c23" id="0604c23"></a><p><span class="lg">枯樹雲充葉凋梅雪作花鄉關何處是心定即為家</span></p><a 
name="0604c24" id="0604c24"></a><p style="margin-left: 3em"><span class="headname">六言<span class="note">(十二首)</span></span></p><a 
name="0604c25" id="0604c25"></a><p><span class="lg">幾嶺蒼松修竹數溪危石野泉分明正好乘興怪殺<a 
name="0604c26" id="0604c26"></a>丹青暗傳</span></p><a 
name="0604c27" id="0604c27"></a><p><span class="lg">眼後眼前雲水腳頭腳底草山春溫冬冷秋熱早粥<a 
name="0604c28" id="0604c28"></a>午齋夜眠</span></p><a 
name="0604c29" id="0604c29"></a><p><span class="lg">細行不在粗行明燈豈辭暗室蒲瓜苦世娑婆霜柿<a 
name="0604c30" id="0604c30"></a>甜波羅蜜</span></p><a 
name="0605a01" id="0605a01"></a><p><span class="lg">一夜爐紅普坐三時飯淡同餐休誇人間富貴勝過<a 
name="0605a02" id="0605a02"></a>方外小年</span></p><a 
name="0605a03" id="0605a03"></a><p><span class="lg">識盡摩訶衍唱華空正遍覺知不是有心息念秪因<a 
name="0605a04" id="0605a04"></a>無事緣思</span></p><a 
name="0605a05" id="0605a05"></a><p><span class="lg">廬清雲來道友塌定月點明燈時然樂然言笑安老<a 
name="0605a06" id="0605a06"></a>懷少心經</span></p><a 
name="0605a07" id="0605a07"></a><p><span class="lg">世亂杖履不亂人閒斧钁非閒伐盡藤蔓根底住開<a 
name="0605a08" id="0605a08"></a>太平嶺巔</span></p><a 
name="0605a09" id="0605a09"></a><p><span class="lg">非我單前七尺不他椽下三條柔懦必然爭櫓英雄<a 
name="0605a10" id="0605a10"></a>決定讓橈</span></p><a 
name="0605a11" id="0605a11"></a><p><span class="lg">入門須看腳下問道云摘楊花驀直新羅鷂子低頭<a 
name="0605a12" id="0605a12"></a>毛豎眼麻</span></p><a 
name="0605a13" id="0605a13"></a><p><span class="lg">風吹雨洒春夏霜凝雪凍秋冬明月堂前地白太陽<a 
name="0605a14" id="0605a14"></a>嶺上山紅</span></p><a 
name="0605a15" id="0605a15"></a><p><span class="lg">著眼直須向上明頭定要超方一掌三拳是弱默然<a 
name="0605a16" id="0605a16"></a>良久非強</span></p><a 
name="0605a17" id="0605a17"></a><p><span class="lg">溪山樂我自在途路厭他行忙曆日不知歲月四時<a 
name="0605a18" id="0605a18"></a>園蔬成行</span></p><a 
name="0605a19" id="0605a19"></a><p style="margin-left: 3em"><span class="headname">喜雨</span></p><a 
name="0605a20" id="0605a20"></a><p><span class="lg">茱萸堂上覓波濤點滴全無烈日高壁杖為龍時普<a 
name="0605a21" id="0605a21"></a>澍呵呵拍掌動眉毫</span></p><a 
name="0605a22" id="0605a22"></a><p style="margin-left: 3em"><span class="headname">苦雨</span></p><a 
name="0605a23" id="0605a23"></a><p><span class="lg">野鳥有情舒翼少山花無語點頭多閒居沒事頻瞻<a 
name="0605a24" id="0605a24"></a>望厭看溪雲水一河</span></p><a 
name="0605a25" id="0605a25"></a><p style="margin-left: 3em"><span class="headname">詠雪</span></p><a 
name="0605a26" id="0605a26"></a><p><span class="lg">疏椽亮壁復生光錯落珠珍漏影床不縮楊岐嗟慢<a 
name="0605a27" id="0605a27"></a>項爐中榾柮自然長</span></p><a 
name="0605a28" id="0605a28"></a><p style="margin-left: 3em"><span class="headname">訪隱</span></p><a 
name="0605a29" id="0605a29"></a><p><span class="lg">尋幽漫入野人家草徑羊腸興轉賒一曲薇歌聽不<a 
name="0605a30" id="0605a30"></a>盡夕陽照處有林花</span></p><a 
name="0605b01" id="0605b01"></a><p style="margin-left: 3em"><span class="headname">入山</span></p><a 
name="0605b02" id="0605b02"></a><p><span class="lg">世亂無容一衲栖優游信步入深蹊紅塵不到青山<a 
name="0605b03" id="0605b03"></a>上朝暮惟聞野鳥啼</span></p><a 
name="0605b04" id="0605b04"></a><p style="margin-left: 3em"><span class="headname">住石峰</span></p><a 
name="0605b05" id="0605b05"></a><p><span class="lg">細雨斜風無一屋寒苔瘦石有餘湲數呼明月曾為<a 
name="0605b06" id="0605b06"></a>座獨許青山似我閒</span></p><a 
name="0605b07" id="0605b07"></a><p style="margin-left: 3em"><span class="headname">拳庵<span class="note">(春日古孝廉請師遊酆陵縣南諸景)</span></span></p><a 
name="0605b08" id="0605b08"></a><p><span class="lg">小小拳庵莨菪連蹉跎頑石不知年青雲邀得春舟<a 
name="0605b09" id="0605b09"></a>便一到林園別有天</span></p><a 
name="0605b10" id="0605b10"></a><p style="margin-left: 3em"><span class="headname">石雲庵</span></p><a 
name="0605b11" id="0605b11"></a><p><span class="lg">雲石森森雲室開石雲結就巧磐臺眼中自覺低城<a 
name="0605b12" id="0605b12"></a>市不負頻登有約來</span></p><a 
name="0605b13" id="0605b13"></a><p style="margin-left: 3em"><span class="headname">獅子嘯風<span class="note">(太平鎮吉祥庵八景)</span></span></p><a 
name="0605b14" id="0605b14"></a><p><span class="lg">仰天伏地喚來風八面玲瓏處處通不獨輥毬兼倚<a 
name="0605b15" id="0605b15"></a>帶還將綠尾拂晴空</span></p><a 
name="0605b16" id="0605b16"></a><p style="margin-left: 3em"><span class="headname">野人面壁</span></p><a 
name="0605b17" id="0605b17"></a><p><span class="lg">黑髮白褌一足翹赤肩赤體豈辭勞心腸鐵石無思<a 
name="0605b18" id="0605b18"></a>算壁面回光不動搖</span></p><a 
name="0605b19" id="0605b19"></a><p style="margin-left: 3em"><span class="headname">爐香永供</span></p><a 
name="0605b20" id="0605b20"></a><p><span class="lg">誰把天香一炷焚雲煙繚繞在其心石爐結就無雕<a 
name="0605b21" id="0605b21"></a>琢絕念存誠亙古今</span></p><a 
name="0605b22" id="0605b22"></a><p style="margin-left: 3em"><span class="headname">佛臥吉祥</span></p><a 
name="0605b23" id="0605b23"></a><p><span class="lg">枕石眠雲臥遠峰庸庸不醒示慈容悟來曲肱皆三<a 
name="0605b24" id="0605b24"></a>昧迷去英雄總夢中</span></p><a 
name="0605b25" id="0605b25"></a><p style="margin-left: 3em"><span class="headname">狻猊戲舞</span></p><a 
name="0605b26" id="0605b26"></a><p><span class="lg">兩箇摶毬一箇看曲身引勢舞斑斑難描難畫猊子<a 
name="0605b27" id="0605b27"></a>子從此令人作話傳</span></p><a 
name="0605b28" id="0605b28"></a><p style="margin-left: 3em"><span class="headname">碃口猿啼</span></p><a 
name="0605b29" id="0605b29"></a><p><span class="lg">陰森碃木少人行野語高低鬧早昏一聽便知晴與<a 
name="0605b30" id="0605b30"></a>雨聞來那作斷腸聲</span></p><a 
name="0605c01" id="0605c01"></a><p style="margin-left: 3em"><span class="headname">三星拱案</span></p><a 
name="0605c02" id="0605c02"></a><p><span class="lg">眠弓之案伴三星伸手摩挲又若屏自古地靈人必<a 
name="0605c03" id="0605c03"></a>傑終須前後隱高明</span></p><a 
name="0605c04" id="0605c04"></a><p style="margin-left: 3em"><span class="headname">繞道旛幢</span></p><a 
name="0605c05" id="0605c05"></a><p><span class="lg">風舞心搖未動旛層層疊疊見人寰鳥啼花笑呈真<a 
name="0605c06" id="0605c06"></a>景何必西方看楯欄</span></p><a 
name="0605c07" id="0605c07"></a><p style="margin-left: 3em"><span class="headname">石寶挹勝堂</span></p><a 
name="0605c08" id="0605c08"></a><p><span class="lg">江來潮水岸來山玉印曹溪接地天試問就中誰是<a 
name="0605c09" id="0605c09"></a>主赤心片片<span class="corr" title='[巳&gt;已]'>已</span>多年</span></p><a 
name="0605c10" id="0605c10"></a><p style="margin-left: 3em"><span class="headname">寄笑和尚</span></p><a 
name="0605c11" id="0605c11"></a><p><span class="lg">布袋當年學賣肥倒街臥巷醉吟詩兒孫只愛肚子<a 
name="0605c12" id="0605c12"></a>美推祖敲宗韻不齊</span></p><a 
name="0605c13" id="0605c13"></a><p style="margin-left: 3em"><span class="headname">五言律<span class="note">(十二首)</span></span></p><a 
name="0605c14" id="0605c14"></a><p><span class="lg">無慣舌頭路尚餘雲水緣長連多樹雨短榻一爐煙<a 
name="0605c15" id="0605c15"></a>拳枕和衣後眼開破夢前山中人事少日出正堪眠</span></p><a 
name="0605c16" id="0605c16"></a><p><span class="lg">鎮日林間步杳無車馬蹤龍蛇觀水曲嶮巇看山重<a 
name="0605c17" id="0605c17"></a>瓶瀉酬庭柏雲興指澗松杜鵑歸去好不識幾人從</span></p><a 
name="0605c18" id="0605c18"></a><p><span class="lg">欲問牛山景登臨幾岫松樹花開六月爐雪點三冬<a 
name="0605c19" id="0605c19"></a>暑日光煦煦閒雲影重重住持何所事曉暮一聲鐘</span></p><a 
name="0605c20" id="0605c20"></a><p><span class="lg">坐山止坐馳終日豈忘思豆甲鳲鳩折菽苗狡兔危<a 
name="0605c21" id="0605c21"></a>懶園無菜掐勤篤有檀施槽廠弛諸務爭消十二時</span></p><a 
name="0605c22" id="0605c22"></a><p><span class="lg">溈山火不吹一向樂尋枝寧使婆偷筍莫教鞏射麋<a 
name="0605c23" id="0605c23"></a>白雲非我路黃葉豈伊師若是赤肩子胡為泣徑岐</span></p><a 
name="0605c24" id="0605c24"></a><p><span class="lg">隨緣過夏日任性領門徒食淡胸懷爽心安興趣殊<a 
name="0605c25" id="0605c25"></a>無為偏勝懶有識卻輸愚但看群居處方知道不孤</span></p><a 
name="0605c26" id="0605c26"></a><p><span class="lg">放下有何事依稀未肯離草荒令地瘦積廣使人癡<a 
name="0605c27" id="0605c27"></a>聽響聞無斷觀河見不移岩懸頻徙倚徒自說凄其</span></p><a 
name="0605c28" id="0605c28"></a><p><span class="lg">大步寬行地晴空白晝宜糞多茄子異土壯菜瓜奇<a 
name="0605c29" id="0605c29"></a>龍女珠呈處屠兒刀擲時門門通是路鳥詠一聯詩</span></p><a 
name="0605c30" id="0605c30"></a><p><span class="lg">謝卻煙霞見何妨逗石頑淺紅辭近萼蒼翠看前山<a 
name="0606a01" id="0606a01"></a>鬧裏神常定忙中意自閒經行宜飯後緩步任登攀</span></p><a 
name="0606a02" id="0606a02"></a><p><span class="lg">不將短句評肝膽向誰傾鳥詠忘機曲蟬吹不斷笙<a 
name="0606a03" id="0606a03"></a>隔垣須有耳對境貴無情話到掀翻處難為折腳鐺</span></p><a 
name="0606a04" id="0606a04"></a><p><span class="lg">虛空襟腹大萬象自同亭竹長山南翠松栽澗底青<a 
name="0606a05" id="0606a05"></a>登高千箇嶺結夏兩堂僧惺板敲昏夢頻挑不夜燈</span></p><a 
name="0606a06" id="0606a06"></a><p><span class="lg">語笑只頻頻蹉跎散誕身水光生倒樹山日影長人<a 
name="0606a07" id="0606a07"></a>今古誰為主去來孰作賓一觀如幻世界海漫垂綸</span></p><a 
name="0606a08" id="0606a08"></a><p style="margin-left: 3em"><span class="headname">折糸崖</span></p><a 
name="0606a09" id="0606a09"></a><p><span class="lg">聞說折崖好登臨煙霧輕野蔬隨莨長曲徑傍巒行<a 
name="0606a10" id="0606a10"></a>樹響風傳籟山光日引明我來稱快賞回首笑顏生</span></p><a 
name="0606a11" id="0606a11"></a><p style="margin-left: 3em"><span class="headname">閒韻寄峭崖</span></p><a 
name="0606a12" id="0606a12"></a><p><span class="lg">獨坐虛窗下吟松戶暫開微雲呈漢劍細柳拂晴埃<a 
name="0606a13" id="0606a13"></a>看竹唯心顯窺園妙行恢鶴鳴懷子和無語快敲推</span></p><a 
name="0606a14" id="0606a14"></a><p style="margin-left: 3em"><span class="headname">與念武周先生</span></p><a 
name="0606a15" id="0606a15"></a><p><span class="lg">金城三越月邂逅喜芝眉未遂談心處先觀揮麈時<a 
name="0606a16" id="0606a16"></a>詞源無限潤道譽有餘思欲擬雲山約因風想扇詩</span></p><a 
name="0606a17" id="0606a17"></a><p style="margin-left: 3em"><span class="headname">復爵臺養元譚公</span></p><a 
name="0606a18" id="0606a18"></a><p><span class="lg">邂逅錦江臺水雲實快哉巴山思半壁佛國意全培<a 
name="0606a19" id="0606a19"></a>斗印從新篆海門依舊開賓鴻如有約策杖為君來</span></p><a 
name="0606a20" id="0606a20"></a><p style="margin-left: 3em"><span class="headname">七言律<span class="note">(十二首)</span></span></p><a 
name="0606a21" id="0606a21"></a><p><span class="lg">無心整理破沙盆策杖平山近李村爛嚼虛空消歲<a 
name="0606a22" id="0606a22"></a>月勤眠熟覺老乾坤水雲濟濟芒鞋路龍象騰騰蹴<a 
name="0606a23" id="0606a23"></a>蹋門澗有游鱗林有鳥知他若箇是鵷鯤</span></p><a 
name="0606a24" id="0606a24"></a><p><span class="lg">買得青山啖苦芹也無懊惱也無欣孤燈獨坐明窗<a 
name="0606a25" id="0606a25"></a>月兩眼雙開野水雲衲破不妨縫杲旭心空未許塞<a 
name="0606a26" id="0606a26"></a>閒文是中有路堪行拙珍重吾儕莫厭紛</span></p><a 
name="0606a27" id="0606a27"></a><p><span class="lg">祖規佛制坐長連疊膝磨臀總亦然少室九年成鈍<a 
name="0606a28" id="0606a28"></a>置雪山六載是枯禪猢猻未伏偷霜果水牯無調觸<a 
name="0606a29" id="0606a29"></a>凍牷雲冷晴空風冷鼻梅稍香信為誰傳</span></p><a 
name="0606a30" id="0606a30"></a><p><span class="lg">趙州昔日謾云無可是當門牙齒疏喚作惡龍來洞<a 
name="0606b01" id="0606b01"></a>窟又為猛虎下山嵎師姑意密覷心行婆子筍偷欺<a 
name="0606b02" id="0606b02"></a>老孤佩得護身符一道誰將貼上祖燈圖</span></p><a 
name="0606b03" id="0606b03"></a><p><span class="lg">訴聲野鳥為誰啼好向枝頭示悟迷接筧引泉歸皓<a 
name="0606b04" id="0606b04"></a>月燒鐺煮茗折枯藜遲他世上何年脫早我山中數<a 
name="0606b05" id="0606b05"></a>日栖翠竹黃花皆伴侶悠悠林下幾人齊</span></p><a 
name="0606b06" id="0606b06"></a><p><span class="lg">鷸蚌持來是幾年鉤竿倦晚且歸巔苔蘚化石鱗魚<a 
name="0606b07" id="0606b07"></a>躍竹菉搖風鵷鳥還若練煙輕嚴嶺畔如龍樹老植<a 
name="0606b08" id="0606b08"></a>庵前山中有興山中適山外人忙未可談</span></p><a 
name="0606b09" id="0606b09"></a><p><span class="lg">柴方水便二年春沒底籃兒盛藻蘋腸斷愁猿聲自<a 
name="0606b10" id="0606b10"></a>遠眼歡喜雀日相親鹿呦菜嫩驚慵懶豬野穀黃醒<a 
name="0606b11" id="0606b11"></a>惰昏執事一般分兩序接連香火豈無鄰</span></p><a 
name="0606b12" id="0606b12"></a><p><span class="lg">但得幽棲身自安松聲草色未為單利名久謝黃昏<a 
name="0606b13" id="0606b13"></a>夜富貴長饒白滾泉村鳥提壺呼有酒林禽脫褲說<a 
name="0606b14" id="0606b14"></a>無寒山山有路堪行樂多少行人被腳瞞</span></p><a 
name="0606b15" id="0606b15"></a><p><span class="lg">徜徉林下路迢迢竹徑松門信步超車馬弗臨空白<a 
name="0606b16" id="0606b16"></a>晝傳燈喜讀照清宵饑倉塞飽三餐滿殘夢幻回一<a 
name="0606b17" id="0606b17"></a>枕高除卻現成公案外了無別法可逍遙</span></p><a 
name="0606b18" id="0606b18"></a><p><span class="lg">大雄山下大雄佛平地高山總不他一日太空垂寶<a 
name="0606b19" id="0606b19"></a>蓋百祥諸水湧蓮河芒鞋篛笠參學者鐵甲金盔信<a 
name="0606b20" id="0606b20"></a>檀那倒挂魔王三昧印尊天普眼是韋馱</span></p><a 
name="0606b21" id="0606b21"></a><p><span class="lg">疏林拾葉為啼兒泥水奚沾路徑岐參飽無求海上<a 
name="0606b22" id="0606b22"></a>果依山唯囓樹頭梨而安隨寓閒如背不殆周行妙<a 
name="0606b23" id="0606b23"></a>若眉非是柴生煙滿灶恐遮山色拆瓜籬</span></p><a 
name="0606b24" id="0606b24"></a><p><span class="lg">丈室伽藍是泡花缽囊到處可為家打開醒眼常看<a 
name="0606b25" id="0606b25"></a>竹笑破浮生只種瓜平地惟餘庭柏樹高岡不見葛<a 
name="0606b26" id="0606b26"></a>藤麻更喜枇杷臨晚翠一聲長嘯水雲遐</span></p><a 
name="0606b27" id="0606b27"></a><p style="margin-left: 3em"><span class="headname">午日同本師居菊隱</span></p><a 
name="0606b28" id="0606b28"></a><p><span class="lg">喜隨函丈入雲岡坐臥閒廬草自芳未逐舟龍競野<a 
name="0606b29" id="0606b29"></a>岸且牽艾虎伏天閶爭歸小犢疑途短<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳蒼蛙<span class="corr" title='[羡&gt;羨]'>羨</span><a 
name="0606b30" id="0606b30"></a>稼長風遞荷香臨我袂忘機無處不端陽</span></p><a 
name="0606c01" id="0606c01"></a><p style="margin-left: 3em"><span class="headname">觀農</span></p><a 
name="0606c02" id="0606c02"></a><p><span class="lg">炎天日午動涼思報道堤邊柳樹奇為覓清飄穿曲<a 
name="0606c03" id="0606c03"></a>徑因觀晻稼坐長茈田餐喫罷愚禪悅野韻聞來笑<a 
name="0606c04" id="0606c04"></a>鼓吹贏得餘閒隨世況逢人莫向說題詩</span></p><a 
name="0606c05" id="0606c05"></a><p style="margin-left: 3em"><span class="headname">次孺白文公韻</span></p><a 
name="0606c06" id="0606c06"></a><p><span class="lg">自從得踏鄉關步長揖相將謝旅亭下足但能過佛<a 
name="0606c07" id="0606c07"></a>祖逢人爭肯說迷醒涪山既繞環蘇帶萍水猶慚對<a 
name="0606c08" id="0606c08"></a>月經我到林園無箇事慇勤唯待出藍青</span></p><a 
name="0606c09" id="0606c09"></a><p style="margin-left: 3em"><span class="headname">次蝶庵陳公韻</span></p><a 
name="0606c10" id="0606c10"></a><p><span class="lg">為懷摩詰喜重光短杖隨身作戲場借坐贏他腰帶<a 
name="0606c11" id="0606c11"></a>玉陪行悟我木樨香撥塵揮劍無留佛破夢開形復<a 
name="0606c12" id="0606c12"></a>忌莊但把緣思都放下大通循本共榆桑</span></p><a 
name="0606c13" id="0606c13"></a><p style="margin-left: 3em"><span class="headname">次何半偈廣文韻</span></p><a 
name="0606c14" id="0606c14"></a><p><span class="lg">持身早<span class="corr" title='[巳&gt;已]'>已</span>過南斗動步那堪倚北辰被鎖摩尼猶有<a 
name="0606c15" id="0606c15"></a>價出群狗子妙無珍圓明固守真還俗窠窟掀翻舊<a 
name="0606c16" id="0606c16"></a>亦新方外多年尋大隱頻頻喜見者般人</span></p><a 
name="0606c17" id="0606c17"></a><p style="margin-left: 3em"><span class="headname">東社蓮池<span class="note">(六首)</span></span></p><a 
name="0606c18" id="0606c18"></a><p><span class="lg">八方為角石為臺覓得靈根作聖胎奇種無分紅白<a 
name="0606c19" id="0606c19"></a>類真脩不別智愚來謝公心雜還同化陶令醉多有<a 
name="0606c20" id="0606c20"></a>異裁此社非偕廬阜社一花開發眾花開</span></p><a 
name="0606c21" id="0606c21"></a><p><span class="lg">城東菡萏滿池塘綠芰青荷映晚涼雨打葉圓珠點<a 
name="0606c22" id="0606c22"></a>活心空莖直藕絲長芳姿豈為濂溪愛綽約非因蝴<a 
name="0606c23" id="0606c23"></a>蝶香好向高賢君子道南濱蓮社月生光</span></p><a 
name="0606c24" id="0606c24"></a><p><span class="lg">團團鏡湧碧波雲出水為錢夏日欣藕孔裏絲方聖<a 
name="0606c25" id="0606c25"></a>裔蓮花灼發況經文清操弗比閒芳翠潔性原同舊<a 
name="0606c26" id="0606c26"></a>見聞筆把湖州慚解弄為君略略寫幽芬</span></p><a 
name="0606c27" id="0606c27"></a><p><span class="lg">丰神窈窕露清香周愛何如佛愛長花為無塵顏漫<a 
name="0606c28" id="0606c28"></a>出荷知有熱蓋先張或從虎澗來三笑又向龍宮比<a 
name="0606c29" id="0606c29"></a>六郎本分風流真不染淤泥濁水共和光</span></p><a 
name="0606c30" id="0606c30"></a><p><span class="lg">無風葉動有魚行挨落清香送夕陰激濺碧波翡翠<a 
name="0607a01" id="0607a01"></a>浴踏翻珠雨鷺鷥侵一房君子堅真味七竅比干盡<a 
name="0607a02" id="0607a02"></a>節心豎草浯江頻作釣錦鱗未許囿池深</span></p><a 
name="0607a03" id="0607a03"></a><p><span class="lg">樂邦湧出號芙蕖別卻西天<span class="corr" title='[謚&gt;諡]'>諡</span>水芝周子愛伊為<span class="corr" title='[巳&gt;己]'>己</span><a 
name="0607a04" id="0607a04"></a>友遠公結社作人師桂棠岸上長相契桃柳堤邊乍<a 
name="0607a05" id="0607a05"></a>可宜我說俚言無箇事將來磚引候清詞</span></p><a 
name="0607a06" id="0607a06"></a><p style="margin-left: 3em"><span class="headname">署內觀魚</span></p><a 
name="0607a07" id="0607a07"></a><p><span class="lg">眾維魚矣育同然署內塘方經濟圓去歲觀花薰慍<a 
name="0607a08" id="0607a08"></a>解今年臨水喜歡連石臺可比磻溪釣壖穴非因嚴<a 
name="0607a09" id="0607a09"></a>子筌方外何緣逢吏隱一池秋沼耀清淵</span></p><a 
name="0607a10" id="0607a10"></a><p style="margin-left: 3em"><span class="headname">壽郡侯劉公兼頌德政</span></p><a 
name="0607a11" id="0607a11"></a><p><span class="lg">一路福星映滿城巴山錦水遂蒼生刑清麥長兩岐<a 
name="0607a12" id="0607a12"></a>穗政簡民謠五褲聲野鶴雅隨庚耀度孤雲偏向慶<a 
name="0607a13" id="0607a13"></a>輝呈廉歌父老環遮道不放兒童竹馬迎</span></p><a 
name="0607a14" id="0607a14"></a><p style="margin-left: 3em"><span class="headname">贈夔門程鎮臺</span></p><a 
name="0607a15" id="0607a15"></a><p><span class="lg">百戰曾經喜太平關夔鎖鑰幸來旌幾般韜略營耕<a 
name="0607a16" id="0607a16"></a>牧數萬鎧戈衛子氓地轉錦江維大樹天開赤甲啟<a 
name="0607a17" id="0607a17"></a>長城萍蹤野外齊沾被況復鹽車一顧榮</span></p><a 
name="0607a18" id="0607a18"></a><p style="margin-left: 3em"><span class="headname">復學正田公韻</span></p><a 
name="0607a19" id="0607a19"></a><p><span class="lg">幻住城東出郭山江舟幾度去來還培連為<span class="corr" title='[羡&gt;羨]'>羨</span>濂溪<a 
name="0607a20" id="0607a20"></a>過植柳應恩陶令閒白眼無塵松隱樹青晴有幸水<a 
name="0607a21" id="0607a21"></a>成灣方外多年尋知<span class="corr" title='[巳&gt;己]'>己</span>不見人云遠世鬟</span></p><a 
name="0607a22" id="0607a22"></a><p style="margin-left: 3em"><span class="headname">答相國呂公次破山禪師韻</span></p><a 
name="0607a23" id="0607a23"></a><p style="text-indent: 0em; margin-left: 1em"><span class="linehead"></span>山曰老僧行徑惹人疑不作將三就四時春風也<a 
name="0607a24" id="0607a24"></a>隨桃李轉難兄難弟吐花詩。</p><a 
name="0607a25" id="0607a25"></a><p style="text-indent: 0em; margin-left: 1em"><span class="linehead"></span>公曰入海穿山自不疑卻因一語未投時而今始<a 
name="0607a26" id="0607a26"></a>信獦獠子反笑黃梅壁上詩。</p><a 
name="0607a27" id="0607a27"></a><p><span class="lg">師曰一說無疑一有疑請君切莫看今時西來祖意<a 
name="0607a28" id="0607a28"></a>成何意洗耳溪頭不賦詩</span></p><a 
name="0607a29" id="0607a29"></a><p style="margin-left: 3em"><span class="headname">署內觀石池蓮<span class="note">(三首)</span></span></p><a 
name="0607a30" id="0607a30"></a><p><span class="lg">不住汙池住上臺喬遷石座喜芳開根苗奇異無倫<a 
name="0607b01" id="0607b01"></a>比本色清香君子哉</span></p><a 
name="0607b02" id="0607b02"></a><p><span class="lg">莖種天然別清高不染姿葉團光耀鏡花綻紫紅芝<a 
name="0607b03" id="0607b03"></a>廣德佛陀座長才君子詩得臨公署苑猶更色香奇</span></p><a 
name="0607b04" id="0607b04"></a><p><span class="lg">兩諦名葩上苑栽喜隨清潤占高臺苦心未見城東<a 
name="0607b05" id="0607b05"></a>放鮮色先從茂叔開錦水龍魚挨不著蜀山花卉入<a 
name="0607b06" id="0607b06"></a>無胎蒂根果實馨香美莫是靈峰記<span class="gaiji">&#x8382;<!--gaiji,,1[卄/別],2&#x8382;,3--></span>來</span></p><a 
name="0607b07" id="0607b07"></a><p style="margin-left: 3em"><span class="headname">附月崖別詩<span class="note">(并序)</span></span></p><a 
name="0607b08" id="0607b08"></a><p style="text-indent: 0em; margin-left: 1em"><span class="linehead"></span>癸未初夏舟次雲根今小春矣荷本師和尚禪宗<a 
name="0607b09" id="0607b09"></a>心印期紹祖燈如大慧之視懶庵需特予愧非其<a 
name="0607b10" id="0607b10"></a>人耳感今思昔恍與夢會歸去來兮賦此志別。</p><a 
name="0607b11" id="0607b11"></a><p><span class="lg">夢向雲根山下遊此回真箇探山幽有花如遇優<a 
name="0607b12" id="0607b12"></a>曇放無水不為甘露流寺峻炎暾凝雪子峰孤白<a 
name="0607b13" id="0607b13"></a>鷺跨泥牛三拳一掌堪言報法乳恩深似敵讎</span></p><a 
name="0607b14" id="0607b14"></a><p style="text-indent: 0em; margin-left: 0em"><span class="headname">　　　　附記</span></p><p style="text-indent: 0em; margin-left: 1em"><span class="linehead"></span>月崖熊公欽命出京時忽夢僧捧大慧語錄相送繼而登山見趺坐定僧頭上出五色彩雲致<a 
name="0607b15" id="0607b15"></a>敬<span class="corr" title='[巳&gt;已]'>已</span>入大殿禮地藏菩薩時供燈朗耀壁間挂有蒲團覺而異之因聞揚州有行僧通宿命公往問<a 
name="0607b16" id="0607b16"></a>日某久慕禪宗未審契合何處僧云此去西蜀有人等你公入川至忠州雲根驛一聞聚雲吹萬大<a 
name="0607b17" id="0607b17"></a>師特登山禮塔次到平都地藏寺遇師乃蒙印可從派以燈紹名之付行腳蒲團一員故有感今思<a 
name="0607b18" id="0607b18"></a>昔恍與夢會云。</p><p style="text-indent: 0em; margin-left: 0em"><span class="headname">　　　　附江西豐城月崖熊公佛花紀序</span></p><a 
name="0607b19" id="0607b19"></a><p style="text-indent: 0em; margin-left: 1em"><span class="linehead"></span>公為工部主事緣營房詿誤逮及圓扉於崇禎庚辰二月初二日董江西布政朱之臣兵部尚書傳<a 
name="0607b20" id="0607b20"></a>宗龍等就觀音堂禮懺悔過至九月十九日忽睹壁間花影應現如曇如蓮玉毫光輝映滿室內一<a 
name="0607b21" id="0607b21"></a>眾咸驚歎未曾有光難以繪花則可摹因筆為曇花圖井研陳相公一見信悅攜入館閣傳諸公覽<a 
name="0607b22" id="0607b22"></a><span class="corr" title='[巳&gt;已]'>已</span>聞達　聖聰上頒大赦敕首輔范公親詣法司釋官民殊死<a 
name="0607b23" id="0607b23"></a>以下數百入罪各減等出獄劉墨仙居士聞贊嘆作曇花歌有咎繇高呼呼不聞各將淨願禮迦文<a 
name="0607b24" id="0607b24"></a>之句諸公咸有頌述月崖頌云心花開向無根樹非色非空優缽曇八識田陰培既厚六時香雨潤<a 
name="0607b25" id="0607b25"></a>殊酣光窺戶外雲生谷影入屏間月映潭為現真如一彈指悟來頓轉法華參。</p><a 
name="0607b26" id="0607b26"></a><a 
name="0607b27" id="0607b27"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　　　　　　　　<span class="note">(普陀嗣法孫性統重刊)</span></p></div></div><a 
name="0607b28" id="0607b28"></a><a 
name="0607b29" id="0607b29"></a><a 
name="0607b30" id="0607b30"></a><p><span class="juanname">慶忠鐵壁機禪師語錄卷之八終</span></p>
<hr>【經文資訊】嘉興藏第 29 冊 No. B241 慶忠鐵壁機禪師語錄<br>【版本記錄】CBETA 電子佛典 Rev. 1.12 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2dfe.html?index=J29nB241" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J29nB241_008 by HTTrack Website Copier/3.x [XR&CO'2008], Tue, 03 Jun 2014 00:40:40 GMT -->
</html>
