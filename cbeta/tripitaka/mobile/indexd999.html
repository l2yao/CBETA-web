<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J37nB386_006 by HTTrack Website Copier/3.x [XR&CO'2008], Tue, 03 Jun 2014 00:56:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga3236-2.gif?utmac=MO-30696269-4&amp;utmn=537036626&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ37&amp;utmp=%2Fmobile%2Findex.php%3Findex%3DJ37nB386_006&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexffa2.html?index=J37nB386_005" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第37冊<br/>No.B386 遠菴僼禪師語錄 (16卷)<br/>【清 本僼說　元視等編（依駒本印）】<br/>第 6 卷</p>
	<a href="index380d-2.html?index=J37nB386_007" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J37">
<div class="root" id="B386" sutra_name="遠菴[仁-二+豊]禪師語錄" sutra_juan="[卷6]">　
<a 
name="0358a01" id="0358a01"></a><p><span class="juanname">遠菴<span class="gaiji">&#x50FC;<!--gaiji,,1[仁-二+豊],2&#x50FC;,3--></span>禪師語錄卷第六</span></p><a 
name="0358a02" id="0358a02"></a><p style="margin-left: 4em"><span class="byline">嗣法門人元視等編</span></p><a 
name="0358a03" id="0358a03"></a><p style="text-indent: 0em; margin-left: 0em"><span class="linehead"></span>杜子濂海憲請上堂問昨日入理深談言言見諦今<a 
name="0358a04" id="0358a04"></a>朝斬釘截鐵句句歸宗如何是入理深談句師云八<a 
name="0358a05" id="0358a05"></a>角磨盤空裏走進云如何是斬釘截鐵句師云三腳<a 
name="0358a06" id="0358a06"></a>驢子弄蹄行進云去此二途如何指示師云不妨兩<a 
name="0358a07" id="0358a07"></a>彩一賽進云秖如道臺杜大護法請和尚陞座還是<a 
name="0358a08" id="0358a08"></a>入理深談相為還是斬釘截鐵相為師云你試卜度<a 
name="0358a09" id="0358a09"></a>看進云文殊與維摩不是閒相識師云只道得一半<a 
name="0358a10" id="0358a10"></a>問樓閣頓開彈指內善財拄杖別風霜人天到此窺<a 
name="0358a11" id="0358a11"></a>無路大作波瀾潤八荒今朝公案現成請師別露消<a 
name="0358a12" id="0358a12"></a>息師云昨日晴今日雨進云倒<span class="corr" title='[郤&gt;卻]'>卻</span>門前剎竿子誰家<a 
name="0358a13" id="0358a13"></a>灶裏火無煙昔日韓文公問大顛和尚春秋多少顛<a 
name="0358a14" id="0358a14"></a>舉數珠云晝夜一百八意旨如何師云幽州江上石<a 
name="0358a15" id="0358a15"></a>人蹲進云既是一般弄醜因甚擯<span class="corr" title='[郤&gt;卻]'>卻</span>首座師云無鬚<a 
name="0358a16" id="0358a16"></a>鎖子兩頭搖乃舉無盡居士張相公初訪東林印可<a 
name="0358a17" id="0358a17"></a>次謁兜率語至更深論及宗門事兜率云運使既蒙<a 
name="0358a18" id="0358a18"></a>東林印可於佛祖言句少有疑否無盡云有兜率云<a 
name="0358a19" id="0358a19"></a>疑何等語無盡云香嚴獨腳頌德山托缽話兜率云<a 
name="0358a20" id="0358a20"></a>於此有疑其餘安得無疑秖如巖頭道末後句是有<a 
name="0358a21" id="0358a21"></a>是無無盡云有兜率大笑便歸方丈閉<span class="corr" title='[郤&gt;卻]'>卻</span>門無盡一<a 
name="0358a22" id="0358a22"></a>夜睡不穩至五更下床觸翻溺器乃大徹師云學憑<a 
name="0358a23" id="0358a23"></a>入室知乃通方道曠無涯逢人不盡所以善財童子<a 
name="0358a24" id="0358a24"></a>始於福城東際後登樓閣門中至於不離自所住處<a 
name="0358a25" id="0358a25"></a>入普賢毛孔剎中行一步過不可說不可說佛剎微<a 
name="0358a26" id="0358a26"></a>塵數盡未來劫猶不能知一毛孔中剎海次第剎海<a 
name="0358a27" id="0358a27"></a>藏剎海差別剎海普入剎海成剎海壞剎海莊嚴所<a 
name="0358a28" id="0358a28"></a>有邊際當知無盡居士若不遇兜率老漢怎知末後<a 
name="0358a29" id="0358a29"></a>者段消息座前密圓道人杜大護法於箇中參究遍<a 
name="0358a30" id="0358a30"></a>歷諸方門戶不下善財童子南詢五十三人至於無<a 
name="0358b01" id="0358b01"></a>盡末後句未審若何茲來謁堂上老人垂一則無義<a 
name="0358b02" id="0358b02"></a>味話連下數語<span class="corr" title='[郤&gt;卻]'>卻</span>不許諾直得計窮力盡山僧欲效<a 
name="0358b03" id="0358b03"></a>三平與伊傍通一線今日<span class="corr" title='[郤&gt;卻]'>卻</span>於人天眾前為伊代一<a 
name="0358b04" id="0358b04"></a>轉語貴圖大家知有老人道髑髏無識眼目精明漢<a 
name="0358b05" id="0358b05"></a>因甚仰面不見天低頭不見地要知麼太平無象杜<a 
name="0358b06" id="0358b06"></a>公出眾禮拜云昨日老人不肯語今日幸和尚點破<a 
name="0358b07" id="0358b07"></a>些子師云居士作麼生會公云兩眼對兩眼師云大<a 
name="0358b08" id="0358b08"></a>眾證明公便禮拜師下座。</p><a 
name="0358b09" id="0358b09"></a><p style="text-indent: 0em; margin-left: 0em"><span class="linehead"></span>晚參第一句薦得堪與佛祖為師第二句薦得堪與<a 
name="0358b10" id="0358b10"></a>人天為師第三句薦得自救不了是汝諸人第幾句<a 
name="0358b11" id="0358b11"></a>薦得恢知客云只者一句也不消得師云爭奈者一<a 
name="0358b12" id="0358b12"></a>句何巖副寺云意氣不從天地得一僧便出師云你<a 
name="0358b13" id="0358b13"></a>道者僧為甚麼便去還是薦得便去還是薦不得便<a 
name="0358b14" id="0358b14"></a>去若薦不得爭解與麼去若薦得且道他薦箇甚麼<a 
name="0358b15" id="0358b15"></a>巖云衲子難瞞師休去。</p><a 
name="0358b16" id="0358b16"></a><p style="text-indent: 0em; margin-left: 0em"><span class="linehead"></span>大悲誕日修華嚴懺期主張夫人請上堂問一塵一<a 
name="0358b17" id="0358b17"></a>剎總是毘盧道場一華一香無非普賢境界如何是<a 
name="0358b18" id="0358b18"></a>毘盧師師云天上有星皆拱北進云人天交接凡聖<a 
name="0358b19" id="0358b19"></a>混融如何是普賢身師云人間無水不朝東進云可<a 
name="0358b20" id="0358b20"></a>謂是處是彌勒無門無善財如何是理法界師云有<a 
name="0358b21" id="0358b21"></a>水皆含月進云諸法寂滅相不可以言宣如何是事<a 
name="0358b22" id="0358b22"></a>法界師云無山不帶雲進云春至百花開黃鶯啼柳<a 
name="0358b23" id="0358b23"></a>上如何是理事無礙法界師云剎竿頭上煎<span class="gaiji">[飢-几+追]<!--gaiji,,1[飢-几+追],2&#x4B54;,3--></span>子進<a 
name="0358b24" id="0358b24"></a>云四海五湖皇化裏不知何處有封疆如何是事事<a 
name="0358b25" id="0358b25"></a>無礙法界師云佛殿階前狗尿天進云更有一界彌<a 
name="0358b26" id="0358b26"></a>勒尚無入頭善財豈容參請今日人天眾前請師點<a 
name="0358b27" id="0358b27"></a>出師云未問<span class="corr" title='[巳&gt;已]'>已</span>前先道破進云秖如張大夫人入山<a 
name="0358b28" id="0358b28"></a>作大佛事且道入何法界師云錦上更添華進云與<a 
name="0358b29" id="0358b29"></a>麼則石麟童子殷勤報彌勒樓前壽量身師云<span class="corr" title='[郤&gt;卻]'>卻</span>被<a 
name="0358b30" id="0358b30"></a>闍黎道著問圓通應現頓開千手千眼悲願弘深現<a 
name="0358c01" id="0358c01"></a>出百億化身正當恁麼時如何是極則一句師云遲<a 
name="0358c02" id="0358c02"></a>日江山麗進云鳥啼春色裏花笑碧巖前師云重說<a 
name="0358c03" id="0358c03"></a>偈言乃云鶯啼繡谷燕語雕梁圓通門頭頭虛豁花<a 
name="0358c04" id="0358c04"></a>開碧嶂柳弄春堤大悲身處處降生如是豈止誕皇<a 
name="0358c05" id="0358c05"></a>宮生內院垂手金沙灘畔示跡補洛嵒前現四面八<a 
name="0358c06" id="0358c06"></a>面十二面四臂八臂千臂八萬四千母陀羅臂八萬<a 
name="0358c07" id="0358c07"></a>四千清淨寶目直得若天若人若僧若俗若男若女<a 
name="0358c08" id="0358c08"></a>若龍鬼傍生若山河大地無不是塵沙剎海華藏界<a 
name="0358c09" id="0358c09"></a>中東涌西沒興慈運悲全體顯現所以道應以佛身<a 
name="0358c10" id="0358c10"></a>菩薩身國王身宰官身將軍身命婦身得度者即現<a 
name="0358c11" id="0358c11"></a>其身而為說法秖如檀越主張大夫人現命婦身<span class="corr" title='[巳&gt;已]'>已</span><a 
name="0358c12" id="0358c12"></a>且道說甚麼法良久云更聽一偈優曇為瑞現人間<a 
name="0358c13" id="0358c13"></a>大福德中最殊勝種種淑美不可說非諸凡小可比<a 
name="0358c14" id="0358c14"></a>者全憑解脫知見力涌出無盡香華雲無盡莊嚴種<a 
name="0358c15" id="0358c15"></a>種寶摩尼光明旛蓋幢遍滿十方諸剎海普于法界<a 
name="0358c16" id="0358c16"></a>十方前陳設醍醐最上味破一塵中出大經河沙微<a 
name="0358c17" id="0358c17"></a>塵品及偈端延聰慧眾高流剎那參偏諸佛剎恭敬<a 
name="0358c18" id="0358c18"></a>翹勤淨三業一身清淨多身淨十方國土琉璃潔管<a 
name="0358c19" id="0358c19"></a>教是處是彌勒何患無門無善財是身壽命無窮盡<a 
name="0358c20" id="0358c20"></a>葉葉流芳無間然當來果滿菩提圓又見花開世界<a 
name="0358c21" id="0358c21"></a>起報道石牛攔古路等閒一馬生三寅揮拂下座。</p><a 
name="0358c22" id="0358c22"></a><p style="text-indent: 0em; margin-left: 0em"><span class="linehead"></span>滿散上堂問天地同根萬物一體普眼因甚不見普<a 
name="0358c23" id="0358c23"></a>賢師云金不博金進云秖如普眼處處尋覓普賢不<a 
name="0358c24" id="0358c24"></a>見為當坐斷十方為是密移一步師云不可妄生卜<a 
name="0358c25" id="0358c25"></a>度進云世尊道汝但於靜三昧中起一念便見普賢<a 
name="0358c26" id="0358c26"></a>還是正打傍敲還是放開一線師云切忌隨他舌頭<a 
name="0358c27" id="0358c27"></a>轉進云普眼見底是普賢不是普賢若道是蹉過普<a 
name="0358c28" id="0358c28"></a>賢若道不是辜負世尊萬指叢中請師端的師云看<a 
name="0358c29" id="0358c29"></a>你分疏不下進云曙色未分人盡望及乎天曉也尋<a 
name="0358c30" id="0358c30"></a>常師云你將謂有多少奇特進云經中道塵說剎說<a 
name="0359a01" id="0359a01"></a>熾然說無間歇作麼生是功圓果滿一句師云萬象<a 
name="0359a02" id="0359a02"></a>森羅齊起舞進云昔人施佛七錢果感金輪之報現<a 
name="0359a03" id="0359a03"></a>前張大護法陳氏夫人作如是種種殊勝功德未審<a 
name="0359a04" id="0359a04"></a>得何果報師云不可說難稱量進云與麼則壽山與<a 
name="0359a05" id="0359a05"></a>須彌並峙福海共香水同深師云<span class="corr" title='[郤&gt;卻]'>卻</span>被闍黎道著乃<a 
name="0359a06" id="0359a06"></a>舉拂子云大眾看看華藏莊嚴世界海佛剎微塵數<a 
name="0359a07" id="0359a07"></a>世界佛剎微塵數佛佛剎微塵數菩薩眾位等眾盡<a 
name="0359a08" id="0359a08"></a>在山僧拂子頭上演說百千法門無量玅義諸人見<a 
name="0359a09" id="0359a09"></a>麼還聞麼若見若聞可謂向一毫端上識得根源去<a 
name="0359a10" id="0359a10"></a>豈止不動一步周遍十方不資<span class="corr" title='[歛&gt;斂]'>斂</span>念樓閣門開法界<a 
name="0359a11" id="0359a11"></a>高流剎那參遍直得與佛剎微塵數諸如來佛剎微<a 
name="0359a12" id="0359a12"></a>塵數菩薩眾位等眾同一眼見同一耳聞同一口說<a 
name="0359a13" id="0359a13"></a>同一境界同一受用同一善巧同一神變小中現大<a 
name="0359a14" id="0359a14"></a>大中現小真中現俗俗中現真同中現異異中現同<a 
name="0359a15" id="0359a15"></a>偏中現圓圓中現偏擲大千於方外納須彌於芥中<a 
name="0359a16" id="0359a16"></a>攪長河為酥酪變大地作黃金三百六十骨節八萬<a 
name="0359a17" id="0359a17"></a>四千毛竅同一放清淨微玅寶光遇斯光者悉證菩<a 
name="0359a18" id="0359a18"></a>提所以道得之者圓真智於一時失之者徒修行於<a 
name="0359a19" id="0359a19"></a>曠劫秖如今日行週願滿且道功歸何處大福德人<a 
name="0359a20" id="0359a20"></a>修大福德人受復舉黑氏梵志兩手擎合歡梧桐華<a 
name="0359a21" id="0359a21"></a>供養世尊世尊云放下著梵志放下左手華世尊復<a 
name="0359a22" id="0359a22"></a>云放下著梵志放下右手華世尊又云放下著梵志<a 
name="0359a23" id="0359a23"></a>云兩手皆空又教放下甚麼世尊云我非教汝放下<a 
name="0359a24" id="0359a24"></a>華教汝外捨六塵內捨六根中捨六識捨至無可捨<a 
name="0359a25" id="0359a25"></a>處是汝免生死處梵志於言下悟無生忍師云大小<a 
name="0359a26" id="0359a26"></a>世尊徹底婆心只見一邊即今張大夫人一期之內<a 
name="0359a27" id="0359a27"></a>持無數香華珍寶衣食來供養諸位知識山僧但合<a 
name="0359a28" id="0359a28"></a>掌稱贊何故不作捨想不作非捨想且道六根六塵<a 
name="0359a29" id="0359a29"></a>六識向甚處著。</p><a 
name="0359a30" id="0359a30"></a><p style="text-indent: 0em; margin-left: 0em"><span class="linehead"></span>陸英長居士請上堂舉黃山谷訪晦堂禪師乞指徑<a 
name="0359b01" id="0359b01"></a>捷處晦堂云秖如仲尼道二三子以我為隱乎吾無<a 
name="0359b02" id="0359b02"></a>隱乎爾者太史作麼生理論山谷擬對晦堂云不是<a 
name="0359b03" id="0359b03"></a>不是山谷迷悶不<span class="corr" title='[巳&gt;已]'>已</span>一日侍晦堂山行次巖桂盛放<a 
name="0359b04" id="0359b04"></a>晦堂云還聞木樨華香麼山谷云聞晦堂云吾無隱<a 
name="0359b05" id="0359b05"></a>乎爾山谷釋然有省師云大眾人莫不飲食也鮮能<a 
name="0359b06" id="0359b06"></a>知味也誰知晦堂鼻孔<span class="corr" title='[郤&gt;卻]'>卻</span>被山谷覷破惜乎山谷腳<a 
name="0359b07" id="0359b07"></a>跟<span class="corr" title='[郤&gt;卻]'>卻</span>被晦堂惑亂與麼發明無隱之旨大似天地懸<a 
name="0359b08" id="0359b08"></a>隔何故聽取一頌物外同人過艸堂不勞特地錯商<a 
name="0359b09" id="0359b09"></a>量年年巖桂秋將半自有天風送晚香。</p><a 
name="0359b10" id="0359b10"></a><p style="text-indent: 0em; margin-left: 0em"><span class="linehead"></span>前川張少保祈嗣得子入山謝師請上堂問堂前露<a 
name="0359b11" id="0359b11"></a>柱久懷胎生下孩兒頗俊哉未解語言先作賦一操<a 
name="0359b12" id="0359b12"></a>直取狀元來為復神通玅用還是法爾如然師云西<a 
name="0359b13" id="0359b13"></a>天梵語東土唐言進云<span class="gaiji">[囗@力]<!--gaiji,,1[囗@力],2&#x361E;,3--></span>地一聲天地震龍飛鳳舞<a 
name="0359b14" id="0359b14"></a>出人前師云喜而不寐進云秖如五位王子如何指<a 
name="0359b15" id="0359b15"></a>示師云陳年茶飯不消拈出進云和尚豈無方便師<a 
name="0359b16" id="0359b16"></a>云錯過不少進云尊貴不墮如何是誕生王子師云<a 
name="0359b17" id="0359b17"></a>天高群象正進云階級不歷如何是朝生王子師云<a 
name="0359b18" id="0359b18"></a>海闊百川朝進云功勳不落如何是末生王子師云<a 
name="0359b19" id="0359b19"></a>萬邦歸至化進云化權不彰如何是化生王子師云<a 
name="0359b20" id="0359b20"></a>一氣轉洪鈞進云禁庭不出如何是內生王子師云<a 
name="0359b21" id="0359b21"></a>佛眼覷不見乃云種豆得豆種麻得麻頭頭不爽法<a 
name="0359b22" id="0359b22"></a>法無差是龍生龍是鳳生鳳種有將門玉麟天送所<a 
name="0359b23" id="0359b23"></a>以道但能懷疑孕信何難<span class="gaiji">[囗@力]<!--gaiji,,1[囗@力],2&#x361E;,3--></span>地一聲既然<span class="gaiji">[囗@力]<!--gaiji,,1[囗@力],2&#x361E;,3--></span>地一聲<a 
name="0359b24" id="0359b24"></a>定是見頭見面星眼隨人轉神玅天生朱唇向乳開<a 
name="0359b25" id="0359b25"></a>靈通本有何況獅兒墮地便解返擲虎生三日氣<span class="corr" title='[巳&gt;已]'>已</span><a 
name="0359b26" id="0359b26"></a>吞牛本不尋常事猶奇特承先啟後奕世傳芳跨灶<a 
name="0359b27" id="0359b27"></a>衝樓超群越格秖如父母未生前且道是何面目良<a 
name="0359b28" id="0359b28"></a>久云好箇鳳凰兒豈向那邊討。</p><a 
name="0359b29" id="0359b29"></a><p style="text-indent: 0em; margin-left: 0em"><span class="linehead"></span>師謝本山院事提臺張少保合郡薦紳袍衿諸護法<a 
name="0359b30" id="0359b30"></a>挽留復住請上堂問寰中天子敕塞外將軍令符到<a 
name="0359c01" id="0359c01"></a>令行時如何師云看取令行時進云金鎖玄關留不<a 
name="0359c02" id="0359c02"></a>住行於異類且輪迴還是定業難逃為復婆心太熱<a 
name="0359c03" id="0359c03"></a>師云一任卜度進云恁麼則覺海波瀾增浩渺慧天<a 
name="0359c04" id="0359c04"></a>日月轉光輝師云讚歎即得問鐘鼓喧闐人天瞻仰<a 
name="0359c05" id="0359c05"></a>學人上來箭鋒不爽如何是端的為人一句師云一<a 
name="0359c06" id="0359c06"></a>棒一條痕進云再住天童孤負神鼎大眾若上神鼎<a 
name="0359c07" id="0359c07"></a>有違天童護法未審如何即是師云匝地紅輪通一<a 
name="0359c08" id="0359c08"></a>照何人外此大威光進云與麼則施設縱橫皆是玅<a 
name="0359c09" id="0359c09"></a>一箇閒人天地間師云也則不勞問六載光揚法化<a 
name="0359c10" id="0359c10"></a>四眾瞻依一朝杖逐雲行群巒失色今朝人天併集<a 
name="0359c11" id="0359c11"></a>乞師再整風規師云寒山依舊燒火拾得依舊把帚<a 
name="0359c12" id="0359c12"></a>僧顧左右云大眾分明記取師云你自會取好僧展<a 
name="0359c13" id="0359c13"></a>兩手師云轉見納敗進云瞞某甲不得師云阿誰瞞<a 
name="0359c14" id="0359c14"></a>你乃云何德繼祖風幸住六年終虛占林泉美況乃<a 
name="0359c15" id="0359c15"></a>五山雄今<span class="corr" title='[巳&gt;已]'>已</span>力辭退遴選僧中龍將返山麋性得遂<a 
name="0359c16" id="0359c16"></a>全愚蒙不意諸檀護宮保及臺中詞垣與外憲袍衿<a 
name="0359c17" id="0359c17"></a>意僉同連詞共力挽息肩不少容諄諄諭大義尚有<a 
name="0359c18" id="0359c18"></a>白髮翁有知非木石安不動微衷角馱重整頓渾身<a 
name="0359c19" id="0359c19"></a>仍絡籠士為知<span class="corr" title='[巳&gt;己]'>己</span>死何以惜微躬為告諸兄弟努力<a 
name="0359c20" id="0359c20"></a>展英鋒外護尚如此吾徒寧不從赤身齊荷擔庶不<a 
name="0359c21" id="0359c21"></a>墮斯宗且作麼生荷擔能使斯宗不墮喝一喝下座。</p><a 
name="0359c22" id="0359c22"></a><p style="text-indent: 0em; margin-left: 0em"><span class="linehead"></span>開爐上堂趙州道我向行腳到南方火爐頭有箇無<a 
name="0359c23" id="0359c23"></a>賓主話直至如今無人舉著趙州老漢慣作空拳誑<a 
name="0359c24" id="0359c24"></a>嚇小兒漏逗不少山僧住院十餘年來火爐頭邊無<a 
name="0359c25" id="0359c25"></a>義味話話來話去轉無義味今日別有箇商量<span class="corr" title='[郤&gt;卻]'>卻</span>堪<a 
name="0359c26" id="0359c26"></a>咀嚼舉似諸人不得忘<span class="corr" title='[郤&gt;卻]'>卻</span>。</p><a 
name="0359c27" id="0359c27"></a><p style="text-indent: 0em; margin-left: 0em"><span class="linehead"></span>上堂問金峰三十年前有老婆心問禪荅禪三十年<a 
name="0359c28" id="0359c28"></a>後無老婆心問禪不荅禪如何是三十年前有老婆<a 
name="0359c29" id="0359c29"></a>心師云雲開日出進云如何是三十年後無老婆心<a 
name="0359c30" id="0359c30"></a>師云月落星殘僧呈坐具云且道者箇還有老婆心<a 
name="0360a01" id="0360a01"></a>也無師云大眾看你呈漆器進云莫瞞某甲好師云<a 
name="0360a02" id="0360a02"></a><span class="corr" title='[郤&gt;卻]'>卻</span>是你瞞我問覷破三心非是佛若存一智即乖真<a 
name="0360a03" id="0360a03"></a>如何是如來禪師云世尊不說說進云猛虎口中拏<a 
name="0360a04" id="0360a04"></a>活雀蟭螟睫上繡鴛鴦如何是祖師禪師云達磨猶<a 
name="0360a05" id="0360a05"></a>不識進云千波競起家風大一亙晴空境界寬如何<a 
name="0360a06" id="0360a06"></a>是菩薩禪師云文殊騎獅子普賢跨象王進云五解<a 
name="0360a07" id="0360a07"></a>脫中施玅用六神通裏展風流如何是聲聞禪師云<a 
name="0360a08" id="0360a08"></a>我者裏無恁麼禪進云一片肝腸傾瀑雪通身手眼<a 
name="0360a09" id="0360a09"></a>露梅椒獨出一頭請師自道師云鷂子過新羅乃云<a 
name="0360a10" id="0360a10"></a>佛以一音而演說眾生隨類而得解所以菩薩得解<a 
name="0360a11" id="0360a11"></a>則六度萬行二乘得解則四諦十二因緣天人得解<a 
name="0360a12" id="0360a12"></a>則莊嚴獲福三途得解則息苦停酸然雖如是總屬<a 
name="0360a13" id="0360a13"></a>教乘卓拄杖云看取山僧拄杖子亦以一音而演說<a 
name="0360a14" id="0360a14"></a>直得森羅起舞萬象揚眉蝦蟆<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上天蚯蚓驀過<a 
name="0360a15" id="0360a15"></a>東海秖如現前諸人還得解也無良久云我不敢輕<a 
name="0360a16" id="0360a16"></a>於汝等汝等皆當作佛。</p><a 
name="0360a17" id="0360a17"></a><p style="text-indent: 0em; margin-left: 0em"><span class="linehead"></span>晚參金峰三十年前有老婆心問禪荅禪三十年後<a 
name="0360a18" id="0360a18"></a>無老婆心問禪不荅禪昨日有人問山僧許多禪山<a 
name="0360a19" id="0360a19"></a>僧便荅許多禪且道有老婆心也無而今則不然也<a 
name="0360a20" id="0360a20"></a>有人問如何是如來禪則向他道破木杓如何是祖<a 
name="0360a21" id="0360a21"></a>師禪則向他道爛蒲鞋如何是菩薩禪則向他道夜<a 
name="0360a22" id="0360a22"></a>夢不祥如何是聲聞禪則向他道書破大吉獨出一<a 
name="0360a23" id="0360a23"></a>頭請師自道則向他道年衰鬼弄人大眾山僧恁麼<a 
name="0360a24" id="0360a24"></a>荅話莫是問禪不荅禪無老婆心麼眾中若有動絃<a 
name="0360a25" id="0360a25"></a>別曲者出來下一語看眾下語不契求代師云何不<a 
name="0360a26" id="0360a26"></a>道和尚大似雪上加霜。</p><a 
name="0360a27" id="0360a27"></a><p style="text-indent: 0em; margin-left: 0em"><span class="linehead"></span>晚參山僧適才偶興攜拄杖子向東谷看梅花<span class="corr" title='[郤&gt;卻]'>卻</span>被<a 
name="0360a28" id="0360a28"></a>梅花換<span class="corr" title='[郤&gt;卻]'>卻</span>眼睛清香撲鼻<span class="corr" title='[郤&gt;卻]'>卻</span>被香氣換<span class="corr" title='[郤&gt;卻]'>卻</span>鼻孔烹茗<a 
name="0360a29" id="0360a29"></a>樹底<span class="corr" title='[郤&gt;卻]'>卻</span>被茶味換<span class="corr" title='[郤&gt;卻]'>卻</span>舌頭幽禽聒聒<span class="corr" title='[郤&gt;卻]'>卻</span>被鳥聲換<span class="corr" title='[郤&gt;卻]'>卻</span><a 
name="0360a30" id="0360a30"></a>耳朵坐巖苔石<span class="corr" title='[郤&gt;卻]'>卻</span>被石頭換<span class="corr" title='[郤&gt;卻]'>卻</span>四大即景題詩<span class="corr" title='[郤&gt;卻]'>卻</span>被<a 
name="0360b01" id="0360b01"></a>詩句換卻意識山僧一時行樂<span class="corr" title='[郤&gt;卻]'>卻</span>被梅花換卻眼耳<a 
name="0360b02" id="0360b02"></a>鼻舌身意拈拄杖云諸人還見麼若見拄杖子即被<a 
name="0360b03" id="0360b03"></a>拄杖子換<span class="corr" title='[郤&gt;卻]'>卻</span>眼睛卓一卓云還聞麼若聞即被拄杖<a 
name="0360b04" id="0360b04"></a>子換<span class="corr" title='[郤&gt;卻]'>卻</span>耳朵打僧一下云還知痛癢麼若知痛癢即<a 
name="0360b05" id="0360b05"></a>被拄杖子換<span class="corr" title='[郤&gt;卻]'>卻</span>四大若道不得即被拄杖子換<span class="corr" title='[郤&gt;卻]'>卻</span>舌<a 
name="0360b06" id="0360b06"></a>頭若屏息思慮即被拄杖子換<span class="corr" title='[郤&gt;卻]'>卻</span>鼻孔意識諸人學<a 
name="0360b07" id="0360b07"></a>禪學道<span class="corr" title='[郤&gt;卻]'>卻</span>被拄杖子換<span class="corr" title='[郤&gt;卻]'>卻</span>眼耳鼻舌身意呵呵山僧<a 
name="0360b08" id="0360b08"></a>諸根被梅花換<span class="corr" title='[郤&gt;卻]'>卻</span>諸人諸恨被拄杖子換<span class="corr" title='[郤&gt;卻]'>卻</span>既都換<a 
name="0360b09" id="0360b09"></a><span class="corr" title='[郤&gt;卻]'>卻</span>了正恁麼時喚山僧作諸人也得喚諸人作山僧<a 
name="0360b10" id="0360b10"></a>也得喚梅花作拄杖也得喚拄杖作梅花也得可謂<a 
name="0360b11" id="0360b11"></a>無二無二分無別無斷故因甚喚諸人向者床子上<a 
name="0360b12" id="0360b12"></a>坐便不肯道道看密侍者云正是某甲放身命處師<a 
name="0360b13" id="0360b13"></a>云做侍者有分偉侍者云某甲不入者保社師云你<a 
name="0360b14" id="0360b14"></a>因甚向者裏拜弘侍者云識法者懼師云且立者一<a 
name="0360b15" id="0360b15"></a>邊謙侍者云直透萬重關不住青霄內師云我即不<a 
name="0360b16" id="0360b16"></a>然謙云和尚又作麼生師云不貪香餌味始是碧潭<a 
name="0360b17" id="0360b17"></a>龍。</p><a 
name="0360b18" id="0360b18"></a><p style="text-indent: 0em; margin-left: 0em"><span class="linehead"></span>解冬上堂一冬之間九十日內霜風凜冽冰雪凝寒<a 
name="0360b19" id="0360b19"></a>諸人聚首三條椽下拘拘攣攣同床各夢有底豆爆<a 
name="0360b20" id="0360b20"></a>冷灰有底花開枯木有底澄潭徹底萬象俱寒有底<a 
name="0360b21" id="0360b21"></a>紅爐片雪不留朕跡一往觀去好箇消息仔細看來<a 
name="0360b22" id="0360b22"></a>捏目生花若論而今春回寒谷柳條放紐丁香解結<a 
name="0360b23" id="0360b23"></a>諸人分上灑灑落落如鳥出籠翱翔碧漢如魚透網<a 
name="0360b24" id="0360b24"></a>游泳波瀾似可放行且許一半何故不見道透網金<a 
name="0360b25" id="0360b25"></a>鱗猶滯水回途石馬出紗籠。</p><a 
name="0360b26" id="0360b26"></a><p style="text-indent: 0em; margin-left: 0em"><span class="linehead"></span>上堂大眾還知無礙大陀羅尼神玅章句麼良久云<a 
name="0360b27" id="0360b27"></a>三世諸佛說不到歷代祖師提不起十大論師註不<a 
name="0360b28" id="0360b28"></a>及天下衲僧搆不著是以天地未足喻其大虛空未<a 
name="0360b29" id="0360b29"></a>足喻其廣日月未足喻其光輝雨露未足喻其潤澤<a 
name="0360b30" id="0360b30"></a>神機莫測靈應無方若幽若顯在聖在凡莫不受其<a 
name="0360c01" id="0360c01"></a>甄陶被其化育晦暝時為日月險惡處作津梁饑者<a 
name="0360c02" id="0360c02"></a>得食貧者得寶疲癃殘疾者咸得其正貪嗔癡恚者<a 
name="0360c03" id="0360c03"></a>悉去其邪令人人虛來實往使箇箇小出大遇三塗<a 
name="0360c04" id="0360c04"></a>化為康莊之路六欲頓息環轉之輪然雖如是猶屬<a 
name="0360c05" id="0360c05"></a>教權曲為中下更有一句口門未開以前薦得<span class="corr" title='[巳&gt;已]'>已</span>遲<a 
name="0360c06" id="0360c06"></a>八刻若待而今劍去久矣。</p><a 
name="0360c07" id="0360c07"></a><p style="text-indent: 0em; margin-left: 0em"><span class="linehead"></span>大悲誕日上堂問人天共集海眾臨筵法座高陞合<a 
name="0360c08" id="0360c08"></a>談何事師云各自知機好進云喚作觀世音菩薩又<a 
name="0360c09" id="0360c09"></a>是正法明如來喚作正法明如來又是觀世音菩薩<a 
name="0360c10" id="0360c10"></a>正當恁麼時喚作甚麼師云泥裏洗土塊時有嬰兒<a 
name="0360c11" id="0360c11"></a>忽啼師乃云大眾還聞<span class="gaiji">[囗@力]<!--gaiji,,1[囗@力],2&#x361E;,3--></span>地一聲麼大悲菩薩降生<a 
name="0360c12" id="0360c12"></a>了也若也薦得便好散去如或未然且聽山僧打葛<a 
name="0360c13" id="0360c13"></a>藤淨法界身本無出沒床下破蒲鞋不勞拈出大悲<a 
name="0360c14" id="0360c14"></a>願力示現受生籬根禿掃帚有甚用處爭似而今風<a 
name="0360c15" id="0360c15"></a>和日麗之時水綠山青之候春禽喉舌巧弄笙簧曉<a 
name="0360c16" id="0360c16"></a>嶂花枝爭攢錦繡可謂普現色身三昧廣闢圓通六<a 
name="0360c17" id="0360c17"></a>門正恁麼時且道是大悲受生不是大悲受生還委<a 
name="0360c18" id="0360c18"></a>悉麼頭頭垂示處仔細好生觀。</p><a 
name="0360c19" id="0360c19"></a><p style="text-indent: 0em; margin-left: 0em"><span class="linehead"></span>上堂舉古德道秋江清淺時白露和煙島良哉觀世<a 
name="0360c20" id="0360c20"></a>音全身入荒草師云古人露箇風彩大似半開半合<a 
name="0360c21" id="0360c21"></a>或晦或明天童者裏則不然巧言不如直道春光雨<a 
name="0360c22" id="0360c22"></a>過時輕雲<span class="corr" title='[歛&gt;斂]'>斂</span>芳島良哉大悲身明明露百草。</p><a 
name="0360c23" id="0360c23"></a><p style="text-indent: 0em; margin-left: 0em"><span class="linehead"></span>大悲期滿散上堂居士問如何是現成公案不須參<a 
name="0360c24" id="0360c24"></a>師云更問阿誰士云謝師指示師云你作麼生領略<a 
name="0360c25" id="0360c25"></a>士禮拜師便棒乃云南無喝囉怛那大眾教中謂之<a 
name="0360c26" id="0360c26"></a>真言又謂之神咒既謂之真言可不是假名既喚作<a 
name="0360c27" id="0360c27"></a>神咒可不是虛聲不見僧問龍牙才德山棒臨濟喝<a 
name="0360c28" id="0360c28"></a>今日請師為提掇才云蘇嚕蘇嚕僧云蘇嚕蘇嚕遠<a 
name="0360c29" id="0360c29"></a>有西來意也無才云蘇嚕蘇嚕秖如龍牙與麼道且<a 
name="0360c30" id="0360c30"></a>道喚作甚麼莫是喚作禪麼有般孟八郎自無眼目<a 
name="0361a01" id="0361a01"></a>拾人涕唾見人說是禪便認著是禪見人喚作咒便<a 
name="0361a02" id="0361a02"></a>認著是咒無端向太虛空裏分垣別塹殊不知通人<a 
name="0361a03" id="0361a03"></a>分上總無拘繫有時高高山頂立有時深深水底行<a 
name="0361a04" id="0361a04"></a>有時斬釘截鐵有時合水和泥活鱍鱍轉摝摝不椿<a 
name="0361a05" id="0361a05"></a>定一處不落在一邊秖如而今一香一花一瞻一禮<a 
name="0361a06" id="0361a06"></a>無不是全機顯現照用同時所以道有眼漢絕羅籠<a 
name="0361a07" id="0361a07"></a>骨碌椎守窠窟還委悉麼大鵬展翅蓋十洲籬邊鈍<a 
name="0361a08" id="0361a08"></a>雀空啾啾騎駿馬上高樓萬里銀河輥玉毬有意氣<a 
name="0361a09" id="0361a09"></a>時添意氣不風流處也風流。</p><a 
name="0361a10" id="0361a10"></a><p style="text-indent: 0em; margin-left: 0em"><span class="linehead"></span>上堂不與物違真道廣偶隨緣起自禪深舌根<span class="corr" title='[巳&gt;已]'>已</span>淨<a 
name="0361a11" id="0361a11"></a>誰能壞足跡如空我得尋古人和身放倒貴圖正眼<a 
name="0361a12" id="0361a12"></a>流通<span class="corr" title='[郤&gt;卻]'>卻</span>被俗人覷破未免傍觀者晒天童者裏一向<a 
name="0361a13" id="0361a13"></a>咬定牙關無奈清關橋畔流水潺潺太白峰前晴雲<a 
name="0361a14" id="0361a14"></a>靄靄盡底家私早<span class="corr" title='[巳&gt;已]'>已</span>漏泄那堪更上曲彔床上搖唇<a 
name="0361a15" id="0361a15"></a>鼓舌說黃道白大似矢上加尖雖然為憐三尺子不<a 
name="0361a16" id="0361a16"></a>惜兩行眉更聽一偈露柱燈籠喫白飯狸奴白牯飽<a 
name="0361a17" id="0361a17"></a>齁齁不期小出無多子引得清風十二樓。</p><a 
name="0361a18" id="0361a18"></a><p style="text-indent: 0em; margin-left: 0em"><span class="linehead"></span>趙毓凡居士六旬請上堂昔歲觀河今不異何妨兩<a 
name="0361a19" id="0361a19"></a>鬢漸侵霜從頭花甲又重起丹桂年年報晚芳所以<a 
name="0361a20" id="0361a20"></a>道從教白鼠推遷端的銀臺不變金剛體當證於目<a 
name="0361a21" id="0361a21"></a>前堅密身非亙於塵外黃髮駘背豈關九轉還丹碧<a 
name="0361a22" id="0361a22"></a>嶂清溪別有一般春色但能萬年一念一念萬年剎<a 
name="0361a23" id="0361a23"></a>那可以流衍永生彈指可以全收曠劫說甚上壽中<a 
name="0361a24" id="0361a24"></a>壽大年小年嬉遊於仁義之塗處處無懷之國偃息<a 
name="0361a25" id="0361a25"></a>乎禪觀之圃頭頭不老之鄉然雖如是秖如韓文公<a 
name="0361a26" id="0361a26"></a>問大顛和尚春秋多少顛舉數珠云畫夜一百八且<a 
name="0361a27" id="0361a27"></a>道意旨如何良久舉拂子云會麼爛柯樵子疑無路<a 
name="0361a28" id="0361a28"></a>挂樹壺公玅有家。</p><a 
name="0361a29" id="0361a29"></a><p style="text-indent: 0em; margin-left: 0em"><span class="linehead"></span>開爐上堂烈燄爐中飛彩鳳不可以有心求花針眼<a 
name="0361a30" id="0361a30"></a>裏度金鵬不可以無心得諸佛向火燄裏轉大法輪<a 
name="0361b01" id="0361b01"></a>不可以語言造火燄向諸佛說法諸佛立地聽不可<a 
name="0361b02" id="0361b02"></a>以寂默通到者裏恁麼也不得不恁麼也不得恁麼<a 
name="0361b03" id="0361b03"></a>不恁麼總不得可謂進前無路退後無門外無國土<a 
name="0361b04" id="0361b04"></a>可依內無心識可守假饒千手大悲向者裏提不起<a 
name="0361b05" id="0361b05"></a>八臂修羅向者裏按不下神通光明使不著方便權<a 
name="0361b06" id="0361b06"></a>巧用不得直得前際後際一時斷冷處熱處一時發<a 
name="0361b07" id="0361b07"></a>方見死柴頭上通紅誰家灶裏無火東廁頭邊桶爆<a 
name="0361b08" id="0361b08"></a>何方用處不圓還委悉麼垢淨兩邊齊一浴須彌頂<a 
name="0361b09" id="0361b09"></a>上更翻身。</p><a 
name="0361b10" id="0361b10"></a><p style="text-indent: 0em; margin-left: 0em"><span class="linehead"></span>晚參欲為諸人道破無奈口門窄舌頭短不為諸人<a 
name="0361b11" id="0361b11"></a>道破無奈肚腸癢心內熱仔細思量直得計窮力盡<a 
name="0361b12" id="0361b12"></a>無法可施權借釋迦老子舌頭用用則又不可他道<a 
name="0361b13" id="0361b13"></a>始從鹿野苑終至跋提河如是二中間未嘗說一字<a 
name="0361b14" id="0361b14"></a>又借歷代祖師口門更又不可他道不識不會說似<a 
name="0361b15" id="0361b15"></a>一物即不中又道吾宗無語句實無一法與人恁麼<a 
name="0361b16" id="0361b16"></a>看來佛祖底口門亦無用處山僧底固是不堪你等<a 
name="0361b17" id="0361b17"></a>諸人到者裏也須自知去就始得雖然不到烏江畔<a 
name="0361b18" id="0361b18"></a>知君未肯休。</p><a 
name="0361b19" id="0361b19"></a><p style="text-indent: 0em; margin-left: 0em"><span class="linehead"></span>大悲誕辰上堂問鶯啼柳上廣闢圓通之門花笑林<a 
name="0361b20" id="0361b20"></a>間具現大悲之相若云大悲今日生未免頭上又安<a 
name="0361b21" id="0361b21"></a>頭師云爾善知時節我今不再三進云比來拋磚只<a 
name="0361b22" id="0361b22"></a>園引玉師云我王車內無如是刀乃云若謂大悲今<a 
name="0361b23" id="0361b23"></a>日生錯過春山無限情不謂大悲今日生孤負黃鸝<a 
name="0361b24" id="0361b24"></a>樹上鳴生不生太虛空裏覓途程迷封滯殼人無數<a 
name="0361b25" id="0361b25"></a>空認山河當眼睛擊拂子云何處臺無月誰家樹不<a 
name="0361b26" id="0361b26"></a>春復舉雲門大師道聞聲悟道見色明心觀世音菩<a 
name="0361b27" id="0361b27"></a>薩將錢買胡餅放下手<span class="corr" title='[郤&gt;卻]'>卻</span>是饅頭師云大眾聞聲見<a 
name="0361b28" id="0361b28"></a>色阿誰不會胡餅饅頭那箇不知就中些子淆訛只<a 
name="0361b29" id="0361b29"></a>因教下手來當時有箇漢一把捏住免得疑誤後昆<a 
name="0361b30" id="0361b30"></a>何故假饒做造千般究竟無非是麵。</p><a 
name="0361c01" id="0361c01"></a><p style="text-indent: 0em; margin-left: 0em"><span class="linehead"></span>說戒上堂披佛之衣行佛之行是佛而<span class="corr" title='[巳&gt;已]'>已</span>是則是其<a 
name="0361c02" id="0361c02"></a>奈未是昔有一沙門夜半經行踏破老茄作聲疑是<a 
name="0361c03" id="0361c03"></a>蝦蟆夢中遂有蝦蟆索命心生恐怖及至天明視之<a 
name="0361c04" id="0361c04"></a>乃是老茄既是老茄蝦蟆從甚處得來昨日新戒沙<a 
name="0361c05" id="0361c05"></a>彌打發常住一塊磚因甚不出眾懺悔有者道清淨<a 
name="0361c06" id="0361c06"></a>行者不入涅槃破戒比丘不墮地獄山僧不覺失笑<a 
name="0361c07" id="0361c07"></a>何也獅子咬人韓盧逐塊。</p><a 
name="0361c08" id="0361c08"></a><p style="text-indent: 0em; margin-left: 0em"><span class="linehead"></span>興化奉親庵如化同人二禪人送師祖鑑吾禪師入<a 
name="0361c09" id="0361c09"></a>塔請上堂寬廓非外寂寥非內舉必全真洞無遺照<a 
name="0361c10" id="0361c10"></a>所以行則日耀天臨止則淵清水肅於毫端上建寶<a 
name="0361c11" id="0361c11"></a>王剎坐微塵裏轉大法輪故爾大中現小小中現大<a 
name="0361c12" id="0361c12"></a>偏中現正正中現偏位尊而不居功大而不宰入淨<a 
name="0361c13" id="0361c13"></a>入穢居郭居村無不於此光中縱橫自在不用拋毬<a 
name="0361c14" id="0361c14"></a>打鼓舞笏擎叉自能真風落落清素之烈可方任運<a 
name="0361c15" id="0361c15"></a>騰騰二靈之美堪匹其賣自寶之生薑負淵禪之栲<a 
name="0361c16" id="0361c16"></a>栳皆行逸群之令展格外之機宗猷賴而光贊祖道<a 
name="0361c17" id="0361c17"></a>得此陰扶此其餘事不可枚舉秖如末後風光且道<a 
name="0361c18" id="0361c18"></a>何如蕭然撒手臨行際遙寄同參一首詩。</p><a 
name="0361c19" id="0361c19"></a><p style="text-indent: 0em; margin-left: 0em"><span class="linehead"></span>祈嗣上堂祖師心印落花片片隨流水諸佛祕要幽<a 
name="0361c20" id="0361c20"></a>鳥聲聲喚斷崖若向者裏承當鈍鳥棲于枯蘆困魚<a 
name="0361c21" id="0361c21"></a>止于濼水能於此處透脫神鰲化于雷門蒼龍翔于<a 
name="0361c22" id="0361c22"></a>碧漢便乃風雲布地牙爪通身小中現大大中現小<a 
name="0361c23" id="0361c23"></a>隱顯同時權實並用能殺能活為雨為霖施格外之<a 
name="0361c24" id="0361c24"></a>機行逸群之令隨處作主遇緣即宗分賓立主七縱<a 
name="0361c25" id="0361c25"></a>八橫把住放行單拈獨弄全憑大用現前不假纖毫<a 
name="0361c26" id="0361c26"></a>造作是事且止秖如檀越祈嗣又作麼生喝下飛來<a 
name="0361c27" id="0361c27"></a>金鳳子棒頭敲出玉麒麟。</p><a 
name="0361c28" id="0361c28"></a><p style="text-indent: 0em; margin-left: 0em"><span class="linehead"></span>至日祈嗣上堂陰極陽回天地發生之始泰來否極<a 
name="0361c29" id="0361c29"></a>萬物資始之時占瑞書雲吹灰測影事有可徵之道<a 
name="0361c30" id="0361c30"></a>物無虛設之名若論你禪和家心識久塞疑團應破<a 
name="0362a01" id="0362a01"></a>不秉此際更待何時天童者裏一不要你鐵樹開花<a 
name="0362a02" id="0362a02"></a>二不要你冰河發燄一聲<span class="gaiji">[囗@力]<!--gaiji,,1[囗@力],2&#x361E;,3--></span>地只要石女生兒慶快<a 
name="0362a03" id="0362a03"></a>通身產下胸中扢搭自然兆協嘉祥誕生麟鳳承家<a 
name="0362a04" id="0362a04"></a>起運繼美傳芳報莫報之恩顯不顯之德那要預為<a 
name="0362a05" id="0362a05"></a>杓卜隔手猜謎還委悉麼萬邦懸愛日一氣轉洪鈞<a 
name="0362a06" id="0362a06"></a>陳華若居士得子請上堂問雨細柳拖金線風和花<a 
name="0362a07" id="0362a07"></a>綻錦屏雲月溪山即不問如何是到家一句師云驗<a 
name="0362a08" id="0362a08"></a>在目前進云今日陳居士得子請師說法如何是保<a 
name="0362a09" id="0362a09"></a>任一句師云雨滋三秀艸花發萬年枝進云雲到碧<a 
name="0362a10" id="0362a10"></a>嵒千仞翠月當青嶂萬溪春師云不須錦上更鋪花<a 
name="0362a11" id="0362a11"></a>拈拄杖云秖者箇不是<span class="gaiji">&#x596F;<!--gaiji,,1[大/歲],2&#x596F;,3--></span>公妻亦非曹家女<span class="corr" title='[郤&gt;卻]'>卻</span>解孕<a 
name="0362a12" id="0362a12"></a>靈毓秀一一麟翔鳳舉忽見五雲開弄璋又報喜為<a 
name="0362a13" id="0362a13"></a>從天降來還是地涌起為復佛口生從法化而乳問<a 
name="0362a14" id="0362a14"></a>之於先天先天不知問之於後天後天無語且道畢<a 
name="0362a15" id="0362a15"></a>竟從甚處得來良久卓拄杖云聽取一偈孤根本是<a 
name="0362a16" id="0362a16"></a>出常情為瑞為祥莫可名觸處靈苗隨地秀不萌枝<a 
name="0362a17" id="0362a17"></a>上玉花生。</p><a 
name="0362a18" id="0362a18"></a><p style="text-indent: 0em; margin-left: 0em"><span class="linehead"></span>毛門包氏為男成平病中還愿祈安請上堂世尊說<a 
name="0362a19" id="0362a19"></a>法如世百藥能療百病病在於染投以淨藥病在於<a 
name="0362a20" id="0362a20"></a>淨投以染藥病在於偏投以圓藥病在於圓投以偏<a 
name="0362a21" id="0362a21"></a>藥莫不以毒攻毒以楔出楔所以道即心即佛無病<a 
name="0362a22" id="0362a22"></a>求藥句非心非佛藥病對治句攢簇不得底通身是<a 
name="0362a23" id="0362a23"></a>病通身藥藥病俱捐時一回汗下一回快秖如病入<a 
name="0362a24" id="0362a24"></a>膏肓藥力不到處又作麼生不妨好箇消息記得昔<a 
name="0362a25" id="0362a25"></a>日張天覺閱維摩經至此病非地大亦不離地大有<a 
name="0362a26" id="0362a26"></a>箇會處會處且止既云非地大因甚又云不離地大<a 
name="0362a27" id="0362a27"></a>既不離地大因甚又非地大到者裏豈不盧醫無以<a 
name="0362a28" id="0362a28"></a>用其力扁鵲不能施其方若向者裏著力追窮畢竟<a 
name="0362a29" id="0362a29"></a>是地大非地大忽然識得病之根源落處直下四體<a 
name="0362a30" id="0362a30"></a>平復百骸調適並不見有根塵器界苦樂情境說甚<a 
name="0362b01" id="0362b01"></a>麼染耶淨耶業耶身耶地大耶非地大耶還委悉麼<a 
name="0362b02" id="0362b02"></a>豈惟寶籙長生訣<span class="corr" title='[巳&gt;已]'>已</span>證金剛不壞身。</p><a 
name="0362b03" id="0362b03"></a><p style="text-indent: 0em; margin-left: 0em"><span class="linehead"></span>普明庵主請上堂問華嚴會上童子南詢天童再會<a 
name="0362b04" id="0362b04"></a>又作麼生師云石中有玉沙裏無油進云恁麼則是<a 
name="0362b05" id="0362b05"></a>處是彌勒無門無善財師云枯河道裏覓魚蹤進云<a 
name="0362b06" id="0362b06"></a>一點水墨兩處成龍師云如何興波作浪僧拂坐具<a 
name="0362b07" id="0362b07"></a>云大眾證明師打云也少者一棒不得乃云晝則日<a 
name="0362b08" id="0362b08"></a>明夜則月明暗則燈明日能明畫而不能明夜月能<a 
name="0362b09" id="0362b09"></a>明夜而不能明晝燈能明近而不能明遠豎拂子云<a 
name="0362b10" id="0362b10"></a>若向者裏明得一明一切明一見一切見石壁山河<a 
name="0362b11" id="0362b11"></a>本無遮障風雨晦暝轉更輝煌透塵透色亙古亙今<a 
name="0362b12" id="0362b12"></a>者段光明靈然不昧如或未然不解三更敲日午直<a 
name="0362b13" id="0362b13"></a>須北斗面南看。</p><a 
name="0362b14" id="0362b14"></a><p style="text-indent: 0em; margin-left: 0em"><span class="linehead"></span>范九皋居士持齋報母兼為祈嗣請上堂聖凡不二<a 
name="0362b15" id="0362b15"></a>物我無殊十方剎海日前觀大千同一真如性山河<a 
name="0362b16" id="0362b16"></a>土石共演真乘鱗甲羽毛全彰妙體苟能洞徹根源<a 
name="0362b17" id="0362b17"></a>自然不生異見頭頭物物了了明明桑樹上著箭柳<a 
name="0362b18" id="0362b18"></a>樹上出汁桃樹上開花李樹上結果雖則事有千差<a 
name="0362b19" id="0362b19"></a>畢竟理無二致何愁寸草之心莫報三春之德既念<a 
name="0362b20" id="0362b20"></a>堂萱之茂必獲庭工之榮所以道但須識取其頭其<a 
name="0362b21" id="0362b21"></a>尾自至秪如頭尾相應一句又作麼生合浦夜光珠<a 
name="0362b22" id="0362b22"></a>灼爍藍田春色玉瓏璁。</p><a 
name="0362b23" id="0362b23"></a><a 
name="0362b24" id="0362b24"></a><a 
name="0362b25" id="0362b25"></a><a 
name="0362b26" id="0362b26"></a><a 
name="0362b27" id="0362b27"></a><a 
name="0362b28" id="0362b28"></a><a 
name="0362b29" id="0362b29"></a><a 
name="0362b30" id="0362b30"></a><p><span class="juanname">遠菴<span class="gaiji">&#x50FC;<!--gaiji,,1[仁-二+豊],2&#x50FC;,3--></span>禪師語錄卷第六</span></p>
<hr>【經文資訊】嘉興藏第 37 冊 No. B386 遠菴[仁-二+豊]禪師語錄<br>【版本記錄】CBETA 電子佛典 Rev. 1.14 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4531.html?index=J37nB386" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J37nB386_006 by HTTrack Website Copier/3.x [XR&CO'2008], Tue, 03 Jun 2014 00:56:46 GMT -->
</html>
