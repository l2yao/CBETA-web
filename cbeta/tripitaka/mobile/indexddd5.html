<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X26n0562_001 by HTTrack Website Copier/3.x [XR&CO'2008], Tue, 03 Jun 2014 01:44:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga508c.gif?utmac=MO-30696269-4&amp;utmn=1924603609&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX26&amp;utmp=%2Fmobile%2Findex.php%3Findex%3DX26n0562_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第26冊<br/>No.562 般若心經解 (1卷)<br/>【清 徐昌治解】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X26">
<div class="root" id="0562" sutra_name="般若心經解" sutra_juan="[卷1]">　
<a 
name="0905b01" id="0905b01"></a><a 
name="0905b02" id="0905b02"></a><p style="margin-left: 2em"><span class="juannum">No. 562</span></p><a 
name="0905b03" id="0905b03"></a><p><span class="juanname">心經解</span></p><a 
name="0905b04" id="0905b04"></a><a 
name="0905b05" id="0905b05"></a><p style="margin-left: 4em"><span class="byline">無依道人　徐昌治覲周父　解</span></p><a 
name="0905b06" id="0905b06"></a><p style="margin-left: 4em"><span class="byline">男　徐升貞　徐乾貞　徐拱樞　徐<span class="gaiji">&#x9825;<!--gaiji,頤,1[(厂-一)*臣*頁],2&#x9825;,3--></span>貞　同挍</span></p><a 
name="0905b07" id="0905b07"></a><a 
name="0905b08" id="0905b08"></a><p style="text-indent: 0em; margin-left: 0em"><span class="linehead"></span>般若波羅蜜多心經</p><a 
name="0905b09" id="0905b09"></a><p style="text-indent: 0em; margin-left: 1em"><span class="linehead"></span>此梵語也。般若云智慧。即人之本心。超情離見。湛<a 
name="0905b10" id="0905b10"></a>寂圓悟之稱。波羅蜜。云到彼岸。多。即眾生。心。即人<a 
name="0905b11" id="0905b11"></a>心。經。常也。法也。心是般若之體。般若是心之用。彼<a 
name="0905b12" id="0905b12"></a>岸。是般若心中所詣之實境。</p><a 
name="0905b13" id="0905b13"></a><p style="text-indent: 0em; margin-left: 0em"><span class="linehead"></span>觀自在菩薩。</p><a 
name="0905b14" id="0905b14"></a><p style="text-indent: 0em; margin-left: 1em"><span class="linehead"></span>觀有二義。一者能觀觀慧。二者所觀觀相。能所契<a 
name="0905b15" id="0905b15"></a>證。名為自在。以此契證之理。而導眾生。即名菩薩。<a 
name="0905b16" id="0905b16"></a>以一切眾生。妄知莫返。而起三毒。造種種業。輪迴<a 
name="0905b17" id="0905b17"></a>三界。昇沈上下。窮劫無有得自在者。唯此菩薩。了<a 
name="0905b18" id="0905b18"></a>諸法空。境智如如。在生死。不為生死根絆。在涅槃。<a 
name="0905b19" id="0905b19"></a>不為涅槃果縛。自者。顯物物頭頭。無非自<span class="corr" title='[巳&gt;己]'>己</span>。在者。<a 
name="0905b20" id="0905b20"></a>顯塵塵剎剎。靡不充周。</p><a 
name="0905b21" id="0905b21"></a><p style="text-indent: 0em; margin-left: 0em"><span class="linehead"></span>行深般若波羅蜜多時。</p><a 
name="0905b22" id="0905b22"></a><p style="text-indent: 0em; margin-left: 1em"><span class="linehead"></span>行者。乃能修習之行也。深般若者。乃所契證之智<a 
name="0905b23" id="0905b23"></a>也。時者。能所雙忘。智理俱泯之時也。此般若。無形<a 
name="0905b24" id="0905b24"></a>無相。無方無所。無內無外。無邊無表。無容擬議。故<a 
name="0905c01" id="0905c01"></a>曰深。時字。追指曠劫以前而言。從此一得相應。則<a 
name="0905c02" id="0905c02"></a>直至未來際。始終不離深般若矣。</p><a 
name="0905c03" id="0905c03"></a><p style="text-indent: 0em; margin-left: 0em"><span class="linehead"></span>照見五蘊皆空。度一切苦厄。</p><a 
name="0905c04" id="0905c04"></a><p style="text-indent: 0em; margin-left: 1em"><span class="linehead"></span>此釋前菩薩。契入甚深般若。何由致耶。以一念中。<a 
name="0905c05" id="0905c05"></a>見之所及。即名色蘊。領納所見。即名受蘊。思惟不<a 
name="0905c06" id="0905c06"></a><span class="corr" title='[巳&gt;已]'>已</span>。即名想蘊。遷變流動。即名行蘊。了別剖斷。即名<a 
name="0905c07" id="0905c07"></a>識蘊。五者陰隱沉淪。纏縛人心。故謂之蘊。一切苦<a 
name="0905c08" id="0905c08"></a>厄。指眾生也。言能修般若之菩薩。自心清淨圓融。<a 
name="0905c09" id="0905c09"></a>略無一點罣礙。便能度世間眾生之有罣有礙。而<a 
name="0905c10" id="0905c10"></a>有苦厄者。和盤邈出心字。而不顯明心字。所以為<a 
name="0905c11" id="0905c11"></a>妙。</p><a 
name="0905c12" id="0905c12"></a><p style="text-indent: 0em; margin-left: 1em"><span class="linehead"></span>一切五蘊。本來清淨。常住一心。原是如來藏之真<a 
name="0905c13" id="0905c13"></a>空。</p><p style="text-indent: 0em; margin-left: 1em"><span class="linehead"></span>○守口。攝意。身莫犯。亦度世法也。出世三乘。亦<a 
name="0905c14" id="0905c14"></a>不過依五蘊。破除深淺建立。離五蘊。亦無三乘諸<a 
name="0905c15" id="0905c15"></a>法也。</p><a 
name="0905c16" id="0905c16"></a><p style="text-indent: 0em; margin-left: 1em"><span class="linehead"></span>凡夫無智。為五蘊所縛。二乘智淺。為斷空所縛。深<a 
name="0905c17" id="0905c17"></a>般若。照見五蘊本來自空。即五蘊離五蘊不必屏<a 
name="0905c18" id="0905c18"></a>除五蘊而後見其空也。這五蘊就是苦。五蘊既空。<a 
name="0905c19" id="0905c19"></a>誰為苦者。</p><a 
name="0905c20" id="0905c20"></a><p style="text-indent: 0em; margin-left: 0em"><span class="linehead"></span>舍利子。色不異空。空不異色。色即是空。空即是色。</p><a 
name="0905c21" id="0905c21"></a><p style="text-indent: 0em; margin-left: 1em"><span class="linehead"></span>梵語舍利。此云鶖。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>此尊者。其母目利。如鶖鳥之<a 
name="0905c22" id="0905c22"></a>目。時人借以贊稱也。尊者因母得名。故呼為舍利<a 
name="0905c23" id="0905c23"></a>子。此尊者。聲聞中。智慧第一。以智慧堪入般若。故<a 
name="0905c24" id="0905c24"></a>世尊特召告之。</p><a 
name="0906a01" id="0906a01"></a><p style="text-indent: 0em; margin-left: 1em"><span class="linehead"></span>觀自在菩薩。照見五蘊皆空。這不是蘊自為蘊。空<a 
name="0906a02" id="0906a02"></a>自為空。乃一體而即是的色是法相之首。五蘊之<a 
name="0906a03" id="0906a03"></a>初。故諸經欲釋空義。皆約色說。一則以色是堅固<a 
name="0906a04" id="0906a04"></a>妄想。凝結而成。是眾生最易執著處。二則與<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>空<a 
name="0906a05" id="0906a05"></a>體相。敵對角立。是最難和會處。若於此勘破。則其<a 
name="0906a06" id="0906a06"></a>餘四蘊。瓦解<span class="gaiji">&#x6C37;<!--gaiji,冰,1[洗-冼+水],2&#x6C37;,3--></span>消。所謂一根既返源。六根成解脫<a 
name="0906a07" id="0906a07"></a>也。</p><a 
name="0906a08" id="0906a08"></a><p style="text-indent: 0em; margin-left: 1em"><span class="linehead"></span>小乘。認色為實。有異於空之<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>無。遂見色能障空。<a 
name="0906a09" id="0906a09"></a>而空為色礙。菩薩見一切色俱無自性。此無性之<a 
name="0906a10" id="0906a10"></a>色。即是無我空理。初不見有一絲毫。可以點染得<a 
name="0906a11" id="0906a11"></a>空。亦不見一絲毫。可以夾雜得空。色相與空相。初<a 
name="0906a12" id="0906a12"></a>無差別。故云不異。</p><a 
name="0906a13" id="0906a13"></a><p style="text-indent: 0em; margin-left: 1em"><span class="linehead"></span>二乘與初心菩薩。見空為斷滅。異於色之染污。遂<a 
name="0906a14" id="0906a14"></a>致滅色證空。而色為空礙。菩薩見自性空為真空。<a 
name="0906a15" id="0906a15"></a>周遍法界。此無我空理。<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>在一切色中。不見空外<a 
name="0906a16" id="0906a16"></a>有個染污的色相。亦不見空中有可斷滅的色相。<a 
name="0906a17" id="0906a17"></a>空體與色體。了無變動。故云即是。</p><a 
name="0906a18" id="0906a18"></a><p style="text-indent: 0em; margin-left: 0em"><span class="linehead"></span>受想行識。亦復如是。</p><a 
name="0906a19" id="0906a19"></a><p style="text-indent: 0em; margin-left: 1em"><span class="linehead"></span>此以四蘊。例推前之色蘊。皆從緣生也。所言受者。<a 
name="0906a20" id="0906a20"></a>領納為性。領順違俱非之三境。皆無實體。若領納<a 
name="0906a21" id="0906a21"></a>于順。終有順性。遇違境時。理不應起。是知受即是<a 
name="0906a22" id="0906a22"></a>空。所言想蘊。亦無實體。若想前境。前境有體。不復<a 
name="0906a23" id="0906a23"></a>想後。既復想後。則知無體。非空而何。所言行蘊。念<a 
name="0906a24" id="0906a24"></a>念遷謝。無有寔性。若性在內。不應遷外。性若在外。<a 
name="0906b01" id="0906b01"></a>不應遷內。是知內外無得。非空而何。所言識蘊。識<a 
name="0906b02" id="0906b02"></a>有其三。一曰阿賴耶。二曰末耶。三曰了境。此三識<a 
name="0906b03" id="0906b03"></a>其性元<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。互起互滅。本無可得。非空而何。所謂五<a 
name="0906b04" id="0906b04"></a>蘊皆空者如此。不離五蘊而空五蘊。非行深般若<a 
name="0906b05" id="0906b05"></a>到彼岸之菩薩。能如是乎。</p><a 
name="0906b06" id="0906b06"></a><p style="text-indent: 0em; margin-left: 0em"><span class="linehead"></span>舍利子。是諸法空相。不生不滅。不垢不淨。不增不減。</p><a 
name="0906b07" id="0906b07"></a><p style="text-indent: 0em; margin-left: 1em"><span class="linehead"></span>前推空蘊。緣起無體。此直會歸自心。顯此經。以心<a 
name="0906b08" id="0906b08"></a>為主。而亦未涉心字。</p><a 
name="0906b09" id="0906b09"></a><p style="text-indent: 0em; margin-left: 1em"><span class="linehead"></span>上文<span class="corr" title='[巳&gt;已]'>已</span>說明五蘊皆空。恐人不能領略。認作觀照<a 
name="0906b10" id="0906b10"></a>功夫邊事。信不及實相本然。所以就諸法中。指出<a 
name="0906b11" id="0906b11"></a>空相來。使知本來實相。</p><a 
name="0906b12" id="0906b12"></a><p style="text-indent: 0em; margin-left: 1em"><span class="linehead"></span>尋常看色空。是個相反的。那知便是真如自相。故<a 
name="0906b13" id="0906b13"></a>復呼舍利弗而告之曰。五蘊即空。其實不獨五蘊。<a 
name="0906b14" id="0906b14"></a>一切諸法。都是即空的。諸法從緣而生。緣生無性。<a 
name="0906b15" id="0906b15"></a>其實法本無生。諸法緣離則滅。滅惟緣滅。其實法<a 
name="0906b16" id="0906b16"></a>本無滅。是不生不滅的。雖在有漏色中。而體空不<a 
name="0906b17" id="0906b17"></a>染。雖在無漏色內。而空體如故。是不垢不淨的。此<a 
name="0906b18" id="0906b18"></a>諸法空相。從來修證不到。德滿不增。本來變壞不<a 
name="0906b19" id="0906b19"></a>得。障盡非滅。是不增不減的。</p><a 
name="0906b20" id="0906b20"></a><p style="text-indent: 0em; margin-left: 0em"><span class="linehead"></span>是故空中無色。無受想行識。無眼耳鼻舌身意。無色<a 
name="0906b21" id="0906b21"></a>聲香味觸法。無眼界。乃至無意識界。</p><a 
name="0906b22" id="0906b22"></a><p style="text-indent: 0em; margin-left: 1em"><span class="linehead"></span>此以五蘊。六根。六塵。十二處。而顯真空也。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>將萬<a 
name="0906b23" id="0906b23"></a>法緣起。結歸自心。而亦未顯言心。</p><a 
name="0906b24" id="0906b24"></a><p style="text-indent: 0em; margin-left: 1em"><span class="linehead"></span>眼根。由明暗二塵。相牽相引。除其妄見。還其本明。<a 
name="0906c01" id="0906c01"></a>都無所有。耳根。由動靜二塵。相攝相援。除其妄聽。<a 
name="0906c02" id="0906c02"></a>還其本聰。都無所有。鼻根。舌根。身根。俱由生滅諸<a 
name="0906c03" id="0906c03"></a>塵。自離自合。除其妄知。還其本分。都無所有。意根。<a 
name="0906c04" id="0906c04"></a>由出入二塵。相起相伏。除其妄想。還其本覺。都無<a 
name="0906c05" id="0906c05"></a>所有。六塵。又從根與識。分別而有。所謂若從耳聽<a 
name="0906c06" id="0906c06"></a>終難會。眼裏聞聲始得知。身安意肯。觸處皆恬。根<a 
name="0906c07" id="0906c07"></a>塵識俱無。界從奚立。總為迷心重者。說五蘊。為迷<a 
name="0906c08" id="0906c08"></a>色重者。說十二入。為色心俱迷者。說十八界。此三<a 
name="0906c09" id="0906c09"></a>科。有則為三有業障。無則為萬象俱空。三有者。三<a 
name="0906c10" id="0906c10"></a>世也。亦三界也。即欲界。色界。無色界。五蘊。只是色<a 
name="0906c11" id="0906c11"></a>心二字。眼耳鼻舌身。色聲香味觸。為色法。意為心<a 
name="0906c12" id="0906c12"></a>法。佛性真空。有二種用。一自性用。一隨緣用。譬如<a 
name="0906c13" id="0906c13"></a>明鏡空懸。不問物之來否。鏡光具能現之功。曰自<a 
name="0906c14" id="0906c14"></a>性用。忽有物至。隨物現形。曰隨緣用。十二處。以內<a 
name="0906c15" id="0906c15"></a>根外塵。各有處所。故六識分別六塵。執妄成差。各<a 
name="0906c16" id="0906c16"></a>有界限。名十八界。雖三六並舉。重在六識。六識本<a 
name="0906c17" id="0906c17"></a>唯一識。</p><a 
name="0906c18" id="0906c18"></a><p style="text-indent: 0em; margin-left: 0em"><span class="linehead"></span>無無明。亦無無明盡。乃至無老死。亦無老死盡。</p><a 
name="0906c19" id="0906c19"></a><p style="text-indent: 0em; margin-left: 1em"><span class="linehead"></span>承上言。凡人有明有不明。皆眼界為之累耳。眼界<a 
name="0906c20" id="0906c20"></a>既空。明到盡處。何無無明。不抵于盡。到此纔是眼<a 
name="0906c21" id="0906c21"></a>之真空本相。生老病死。極是意中牽纏。不能忘情<a 
name="0906c22" id="0906c22"></a>處。意識界既空。生到盡處。何無老死不抵於盡。到<a 
name="0906c23" id="0906c23"></a>此纔是意之真空本相。</p><a 
name="0906c24" id="0906c24"></a><p style="text-indent: 0em; margin-left: 1em"><span class="linehead"></span>真空中。本來常覺。覺則不動。當其動時。原是堪然<a 
name="0907a01" id="0907a01"></a>不動。純一大光明藏。何從而有無明。自行識以至<a 
name="0907a02" id="0907a02"></a>老死。當處發生。隨處滅盡。緣無可緣。起原無起。本<a 
name="0907a03" id="0907a03"></a>性空。六根之身且無。將甚的為老死。而謂有老死<a 
name="0907a04" id="0907a04"></a>盡耶。</p><a 
name="0907a05" id="0907a05"></a><p style="text-indent: 0em; margin-left: 0em"><span class="linehead"></span>無苦集滅道。</p><a 
name="0907a06" id="0907a06"></a><p style="text-indent: 0em; margin-left: 1em"><span class="linehead"></span>苦集。屬世間因果也。滅道。出世間因果也。世間因<a 
name="0907a07" id="0907a07"></a>果者。集是招感性。苦是逼迫性。以貪嗔癡。招感報<a 
name="0907a08" id="0907a08"></a>業。而逼迫也。此逼迫性。不出八苦。唯聲聞人。知此<a 
name="0907a09" id="0907a09"></a>苦。便修戒定慧道。而入寂滅涅槃。</p><a 
name="0907a10" id="0907a10"></a><p style="text-indent: 0em; margin-left: 1em"><span class="linehead"></span>十二緣。既是大光明藏。那有流轉還滅。種種差別<a 
name="0907a11" id="0907a11"></a>次第耶。中下根。則須說苦方畏。說滅方忻。說集方<a 
name="0907a12" id="0907a12"></a>厭。說道方修。故說四諦法。此方便中之方便。若是<a 
name="0907a13" id="0907a13"></a>真性空中。生死即法身。結業即解脫。煩惱即般若。<a 
name="0907a14" id="0907a14"></a>有何苦集。可以厭離。亦無滅道。可以修證。四諦亦<a 
name="0907a15" id="0907a15"></a>是無有的。</p><a 
name="0907a16" id="0907a16"></a><p style="text-indent: 0em; margin-left: 1em"><span class="linehead"></span>四皆名諦者。以如來實語。永無變易故也。說此四<a 
name="0907a17" id="0907a17"></a>諦。而先果後因者。欲令眾生。知苦而斷集。樂滅而<a 
name="0907a18" id="0907a18"></a>慕道。始可離苦得樂也。</p><a 
name="0907a19" id="0907a19"></a><p style="text-indent: 0em; margin-left: 0em"><span class="linehead"></span>無智。亦無得。</p><a 
name="0907a20" id="0907a20"></a><p style="text-indent: 0em; margin-left: 1em"><span class="linehead"></span>此世尊。直以無智無得。統結上意。始焉以蘊與空。<a 
name="0907a21" id="0907a21"></a>參觀著力。猶知有法有相。至於根塵識界都斷。而<a 
name="0907a22" id="0907a22"></a>苦集滅道盡消。渾身世兩忘。心境俱融。真空真理。<a 
name="0907a23" id="0907a23"></a>妙應無窮。又烏知夫般若而有智。與度一切苦厄<a 
name="0907a24" id="0907a24"></a>而有得哉。</p><a 
name="0907b01" id="0907b01"></a><p style="text-indent: 0em; margin-left: 1em"><span class="linehead"></span>知空智。與所知空理。皆不可得。曰無智無得。</p><a 
name="0907b02" id="0907b02"></a><p style="text-indent: 0em; margin-left: 0em"><span class="linehead"></span>以無所得故。</p><a 
name="0907b03" id="0907b03"></a><p style="text-indent: 0em; margin-left: 1em"><span class="linehead"></span>承上起下。</p><a 
name="0907b04" id="0907b04"></a><p style="text-indent: 0em; margin-left: 0em"><span class="linehead"></span>菩提薩埵。依般若波羅蜜多故。心無罣礙。無罣礙故。<a 
name="0907b05" id="0907b05"></a>無有恐怖。遠離顛倒夢想。究竟涅槃。</p><a 
name="0907b06" id="0907b06"></a><p style="text-indent: 0em; margin-left: 1em"><span class="linehead"></span>至此纔揭出一個心字。所謂結歸自心也。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>前廣<a 
name="0907b07" id="0907b07"></a>顯緣生。即是性空般若。一無所得。故曰以無所得<a 
name="0907b08" id="0907b08"></a>故。菩薩依此性空般若。圓證自心。了無遺餘。故曰<a 
name="0907b09" id="0907b09"></a>依般若波羅蜜多故。心無罣礙。且此心。剎那不住。<a 
name="0907b10" id="0907b10"></a>如大寶聚。纖毫不存。如閃電光。無容擬議。更無一<a 
name="0907b11" id="0907b11"></a>物可作障礙。心法如是之淨。何恐怖而不除。何顛<a 
name="0907b12" id="0907b12"></a>倒之不遠。何夢想之可亂。何涅槃之不得。其自在<a 
name="0907b13" id="0907b13"></a>為何如。菩提薩埵者。能依之人也。般若波羅蜜多<a 
name="0907b14" id="0907b14"></a>者。所依之法也。</p><a 
name="0907b15" id="0907b15"></a><p style="text-indent: 0em; margin-left: 1em"><span class="linehead"></span>菩薩於此無所得的真空。著個依字。色空生滅。淨<a 
name="0907b16" id="0907b16"></a>垢增減。蘊界處入。緣諦智得。種種都是罣礙人心<a 
name="0907b17" id="0907b17"></a>的法相。惟般若照見真空。到無所得處。則蕩然一<a 
name="0907b18" id="0907b18"></a>無罣礙。何等自在。觀至此。業性都亡。一切所作。無<a 
name="0907b19" id="0907b19"></a>有作者。依而無依。盡十方世界。在自<span class="corr" title='[巳&gt;己]'>己</span>光明裏。安<a 
name="0907b20" id="0907b20"></a>有一法與我為緣為對。正智既明。顛倒自息。無端<a 
name="0907b21" id="0907b21"></a>夢想。消歸淨盡。所謂眼若不睡。諸夢自除。心若不<a 
name="0907b22" id="0907b22"></a>異。萬法一如也。無恐怖。則出息不涉眾緣。無夢想。<a 
name="0907b23" id="0907b23"></a>則入息不居陰界。生滅既滅。寂滅現前。無餘涅槃。<a 
name="0907b24" id="0907b24"></a>方得究竟。</p><a 
name="0907c01" id="0907c01"></a><p style="text-indent: 0em; margin-left: 0em"><span class="linehead"></span>三世諸佛。依般若波羅蜜多故。得阿耨多羅三藐三<a 
name="0907c02" id="0907c02"></a>菩提。</p><a 
name="0907c03" id="0907c03"></a><p style="text-indent: 0em; margin-left: 1em"><span class="linehead"></span>此顯諸佛。亦依般若性空。而圓證自心。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>阿耨多<a 
name="0907c04" id="0907c04"></a>羅。雖然果稱。亦實自心之別名也。萬法至心而極。<a 
name="0907c05" id="0907c05"></a>名曰無上。更無邪正等差。名曰正等。無法不了。名<a 
name="0907c06" id="0907c06"></a>曰正覺。實覺昏迷之識性。能照萬法之重衢。是知<a 
name="0907c07" id="0907c07"></a>三界無別法。惟是一心造。不惟菩薩如是修證。三<a 
name="0907c08" id="0907c08"></a>世諸佛。莫不皆依般若得成正覺。</p><a 
name="0907c09" id="0907c09"></a><p style="text-indent: 0em; margin-left: 0em"><span class="linehead"></span>故知般若波羅蜜多。是大神<span class="gaiji">&#x546A;<!--gaiji,咒,1[口*兄],2&#x546A;,3--></span>。是大明<span class="gaiji">&#x546A;<!--gaiji,咒,1[口*兄],2&#x546A;,3--></span>。是無上<span class="gaiji">&#x546A;<!--gaiji,咒,1[口*兄],2&#x546A;,3--></span>。<a 
name="0907c10" id="0907c10"></a>是無等等<span class="gaiji">&#x546A;<!--gaiji,咒,1[口*兄],2&#x546A;,3--></span>。能除一切苦。真實不<span class="gaiji">&#x8657;<!--gaiji,虛,1[虎-儿+丘],2&#x8657;,3--></span>。</p><a 
name="0907c11" id="0907c11"></a><p style="text-indent: 0em; margin-left: 1em"><span class="linehead"></span>故字。緊接上文。可見般若波羅蜜多。是諸佛菩薩<a 
name="0907c12" id="0907c12"></a>之托命。而六百卷之真諦也。其妙義豈易言哉。慧<a 
name="0907c13" id="0907c13"></a>性降魔。是大神<span class="gaiji">&#x546A;<!--gaiji,咒,1[口*兄],2&#x546A;,3--></span>。心燈破暗。是大明<span class="gaiji">&#x546A;<!--gaiji,咒,1[口*兄],2&#x546A;,3--></span>。莫可踰越。<a 
name="0907c14" id="0907c14"></a>是無上<span class="gaiji">&#x546A;<!--gaiji,咒,1[口*兄],2&#x546A;,3--></span>。無可等倫。是無等等<span class="gaiji">&#x546A;<!--gaiji,咒,1[口*兄],2&#x546A;,3--></span>。其神通廣大。果<a 
name="0907c15" id="0907c15"></a>報無邊。此結般若功用廣大。除苦得樂。決定無疑。</p><a 
name="0907c16" id="0907c16"></a><p style="text-indent: 0em; margin-left: 0em"><span class="linehead"></span>故說般若波羅蜜多<span class="gaiji">&#x546A;<!--gaiji,咒,1[口*兄],2&#x546A;,3--></span>。即說<span class="gaiji">&#x546A;<!--gaiji,咒,1[口*兄],2&#x546A;,3--></span>曰。</p><p style="text-indent: 0em; margin-left: 0em"><span class="dharani"><span class="linehead"></span>揭諦。揭諦。波羅揭<a 
name="0907c17" id="0907c17"></a>諦。波羅僧揭諦。菩提薩婆訶</span></p><a 
name="0907c18" id="0907c18"></a><p style="text-indent: 0em; margin-left: 1em"><span class="linehead"></span>揭。去也。度也。重言揭諦者。自度而普度他也。波羅<a 
name="0907c19" id="0907c19"></a>揭諦者。慧筏也。波羅僧揭諦者。普願同登彼岸也。<a 
name="0907c20" id="0907c20"></a>菩提薩婆訶者。慈航無滯礙也。佛說此<span class="gaiji">&#x546A;<!--gaiji,咒,1[口*兄],2&#x546A;,3--></span>。天龍八<a 
name="0907c21" id="0907c21"></a>部等眾護持。此係密諦。夫非護善遮惡之意。<span class="gaiji">&#x546A;<!--gaiji,咒,1[口*兄],2&#x546A;,3--></span>者<a 
name="0907c22" id="0907c22"></a>願也。願諸眾生。皆如我之得成正覺也。</p><p style="text-indent: 0em; margin-left: 1em"><span class="linehead"></span>○亦云。鬼<a 
name="0907c23" id="0907c23"></a>神王之名號。此經亦具三分。觀自在菩薩至度一<a 
name="0907c24" id="0907c24"></a>切苦厄。屬序分。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>因菩薩而序起法門也。告舍利<a 
name="0908a01" id="0908a01"></a>子。至般若是大神<span class="gaiji">&#x546A;<!--gaiji,咒,1[口*兄],2&#x546A;,3--></span>。屬正宗分。正以性空會心。與<a 
name="0908a02" id="0908a02"></a>聲聞說也。後說<span class="gaiji">&#x546A;<!--gaiji,咒,1[口*兄],2&#x546A;,3--></span>文。意屬流通。<span class="gaiji">&#x8462;<!--gaiji,蓋,1[蓋-去+太],2&#x8462;,3--></span>此流通。非同他<a 
name="0908a03" id="0908a03"></a>經。以無相般若。非可文言贊說弘持。直於無言無<a 
name="0908a04" id="0908a04"></a>說。無思無解。以默契於言先。領略於物表。是為真<a 
name="0908a05" id="0908a05"></a>弘通般若。真流傳正宗。故以密<span class="gaiji">&#x546A;<!--gaiji,咒,1[口*兄],2&#x546A;,3--></span>宣在經末。</p><a 
name="0908a06" id="0908a06"></a><p style="text-indent: 0em; margin-left: 1em"><span class="linehead"></span>般若六百餘卷。獨此名心經者。以其不說枝葉。而<a 
name="0908a07" id="0908a07"></a>單說根本也。奘師為性相二宗法主。其於相宗。集<a 
name="0908a08" id="0908a08"></a>成百卷。獨譯此卷。掃盡諸相。單說真空。此是文殊<a 
name="0908a09" id="0908a09"></a>智門。<span class="gaiji">&#x5374;<!--gaiji,卻,1[去*ㄗ],2&#x5374;,3--></span>首舉觀自在者何。正以諸佛說法。單為眾<a 
name="0908a10" id="0908a10"></a>生度苦。若不發大悲心。縱具根本智。自救不了。觀<a 
name="0908a11" id="0908a11"></a>音。是度苦厄大悲菩薩。故首舉之。以為真空妙智<a 
name="0908a12" id="0908a12"></a>的榜樣。</p><a 
name="0908a13" id="0908a13"></a><p style="text-indent: 0em; margin-left: 1em"><span class="linehead"></span>此經凡六譯。一東晉姚秦鳩摩羅什譯。名摩訶般<a 
name="0908a14" id="0908a14"></a>若波羅蜜大明<span class="gaiji">&#x546A;<!--gaiji,咒,1[口*兄],2&#x546A;,3--></span>經。二唐玄奘譯。名般若波羅蜜<a 
name="0908a15" id="0908a15"></a>多心經。三唐般若利言譯。名與奘師譯同。四宋法<a 
name="0908a16" id="0908a16"></a>月譯。名普遍智藏般若波羅蜜多經。五宋施護譯。<a 
name="0908a17" id="0908a17"></a>名佛說聖佛母般若波羅蜜多經。六元達里麻剌<a 
name="0908a18" id="0908a18"></a>怛柰譯。名出有壞聖母智慧到彼岸心經。</p><a 
name="0908a19" id="0908a19"></a><p style="text-indent: 0em; margin-left: 1em"><span class="linehead"></span>古傳奘師。至罽賓國。道險。宿空室中。忽有僧口授<a 
name="0908a20" id="0908a20"></a>心經。遂得降伏虎豹。避遠魑魅。達西域。</p><a 
name="0908a21" id="0908a21"></a><p style="text-indent: 0em; margin-left: 1em"><span class="linehead"></span>賢首。以此經為釋迦牟尼佛說。尋珠云。此觀自在<a 
name="0908a22" id="0908a22"></a>菩薩所說也。施護本云。世尊在靈鷲山中。入甚深<a 
name="0908a23" id="0908a23"></a>光明。宣說三摩提竟。舍利子。白觀自在菩薩言。若<a 
name="0908a24" id="0908a24"></a>有人欲修學甚深般若法門者。當云何修學。而觀<a 
name="0908b01" id="0908b01"></a>自在菩薩說此經。此經乃世尊所說大品般若之<a 
name="0908b02" id="0908b02"></a>精要。故知菩薩之說。即世尊之語也。觀自在。即觀<a 
name="0908b03" id="0908b03"></a>世音。</p><a 
name="0908b04" id="0908b04"></a><p style="text-indent: 0em; margin-left: 1em"><span class="linehead"></span>一釋名。二辨體。三明宗。四論用。五判教相。今題以<a 
name="0908b05" id="0908b05"></a>法喻為名。實相為體。觀照為宗。度苦為用。大乘為<a 
name="0908b06" id="0908b06"></a>教相。</p><a 
name="0908b07" id="0908b07"></a><a 
name="0908b08" id="0908b08"></a><div class="w"><div style="margin-left: 1em"><p style="margin-left: 2em"><span class="headname">附</span></p><div class="entry" style="text-indent: 0em; margin-left: 0em"><p>楞嚴經七處徵心</p><a 
name="0908b09" id="0908b09"></a><p style="text-indent: 0em; margin-left: 1em"><span class="linehead"></span>先示三觀。為開佛知見之根本。</p><a 
name="0908b10" id="0908b10"></a><p style="text-indent: 0em; margin-left: 1em"><span class="linehead"></span>次破妄心不在內。而靈知之心。在六根門頭。明明<a 
name="0908b11" id="0908b11"></a>不昧。了了常知。</p><p style="text-indent: 0em; margin-left: 1em"><span class="linehead"></span>二掃除執心在外。</p><a 
name="0908b12" id="0908b12"></a><p style="text-indent: 0em; margin-left: 1em"><span class="linehead"></span>三破心不隨根。心見山河。亦應見眼。若使心能見<a 
name="0908b13" id="0908b13"></a>眼。眼反為心所緣之境。不是能生之根。</p><a 
name="0908b14" id="0908b14"></a><p style="text-indent: 0em; margin-left: 1em"><span class="linehead"></span>四破見暗不成見內。合眼見暗之時。名為反觀身<a 
name="0908b15" id="0908b15"></a>中。是則開眼見明之時。應反觀<span class="corr" title='[巳&gt;己]'>己</span>面。若不見面。內<a 
name="0908b16" id="0908b16"></a>對不成。</p><a 
name="0908b17" id="0908b17"></a><p style="text-indent: 0em; margin-left: 1em"><span class="linehead"></span>五破心不隨合。謂法有定相。心無定體。既無定體。<a 
name="0908b18" id="0908b18"></a>則無合處。</p><a 
name="0908b19" id="0908b19"></a><p style="text-indent: 0em; margin-left: 1em"><span class="linehead"></span>六因執中間。先為審定中間在身在境。而後兩破<a 
name="0908b20" id="0908b20"></a>其中。俱無定在。</p><a 
name="0908b21" id="0908b21"></a><p style="text-indent: 0em; margin-left: 1em"><span class="linehead"></span>七破無著。世尊在般若會中。談無著真宗。不在內<a 
name="0908b22" id="0908b22"></a>外中間。正言心無處所。無處住心。不應復有所著。</p><a 
name="0908b23" id="0908b23"></a><p style="text-indent: 0em; margin-left: 1em"><span class="linehead"></span>法身無在。而無不在。始阿難計心在內在外潛根<a 
name="0908b24" id="0908b24"></a>雙計隨合中間。是以心為有在。故世尊以無在破<a 
name="0908c01" id="0908c01"></a>之。及至第七。又計心為無在。世尊復以相有則在<a 
name="0908c02" id="0908c02"></a>破之。總顯無在無不在之旨。</p></div><a 
name="0908c03" id="0908c03"></a><div class="entry" style="text-indent: 0em; margin-left: 0em"><p>如來十大弟子</p><a 
name="0908c04" id="0908c04"></a><p style="text-indent: 0em; margin-left: 1em"><span class="linehead"></span>迦葉頭陀。阿難多聞。舍利<span class="corr" title='[佛&gt;弗]'>弗</span>智慧。目連神通。羅<span class="gaiji">&#x777A;<!--gaiji,,1[目*侯],2&#x777A;,3--></span><a 
name="0908c05" id="0908c05"></a>羅密行。阿那律天眼。富樓那說法。迦旃延論義。優<a 
name="0908c06" id="0908c06"></a>波離持律。須菩提解空。皆稱第一。</p></div><a 
name="0908c07" id="0908c07"></a><div class="entry" style="text-indent: 0em; margin-left: 0em"><p>大千世界</p><a 
name="0908c08" id="0908c08"></a><p style="text-indent: 0em; margin-left: 1em"><span class="linehead"></span>相傳以須彌山為中。分東西南北四大洲。南閻浮<a 
name="0908c09" id="0908c09"></a>提。東弗于逮。西瞿耶尼。北<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>單越。一州分八所。又<a 
name="0908c10" id="0908c10"></a>有一中所。為三十三天。即謂忉利天成一小世界。<a 
name="0908c11" id="0908c11"></a>如此一千小世界。曰小千。如此一千小千世界。曰<a 
name="0908c12" id="0908c12"></a>中千。又如此一千中千世界。曰大千。三次言千。故<a 
name="0908c13" id="0908c13"></a>謂三千大千。至日月在此山半腰中。繞山而行。照<a 
name="0908c14" id="0908c14"></a>處為晝。背處為夜。</p></div><a 
name="0908c15" id="0908c15"></a><div class="entry" style="text-indent: 0em; margin-left: 0em"><p>無餘涅槃</p><a 
name="0908c16" id="0908c16"></a><p style="text-indent: 0em; margin-left: 1em"><span class="linehead"></span>涅槃<span class="corr" title='[巳&gt;已]'>已</span>登彼岸。超出輪迴。是修行極地。無餘有三。<a 
name="0908c17" id="0908c17"></a>一煩惱餘。一業餘。一果報餘。非大乘最上乘未易<a 
name="0908c18" id="0908c18"></a>臻此。</p></div><a 
name="0908c19" id="0908c19"></a><div class="entry" style="text-indent: 0em; margin-left: 0em"><p>三乘</p><a 
name="0908c20" id="0908c20"></a><p style="text-indent: 0em; margin-left: 1em"><span class="linehead"></span>一聲聞乘。羅漢得道。全賴佛語指示。二緣覺乘。辟<a 
name="0908c21" id="0908c21"></a>支佛得道。緣有感觸而心悟。三菩薩乘。不惟修行<a 
name="0908c22" id="0908c22"></a>六度。通修萬行。志在廣濟。是登大乘。</p></div><a 
name="0908c23" id="0908c23"></a><div class="entry" style="text-indent: 0em; margin-left: 0em"><p>六度</p><a 
name="0908c24" id="0908c24"></a><p style="text-indent: 0em; margin-left: 1em"><span class="linehead"></span>一布施。為檀波羅蜜。二持戒。為尸羅波羅蜜。三忍<a 
name="0909a01" id="0909a01"></a>辱。為羼提波羅蜜。四精進。為毘離耶波羅蜜。五禪<a 
name="0909a02" id="0909a02"></a>定。為禪波羅蜜。六智慧。為般若波羅蜜。六者全則<a 
name="0909a03" id="0909a03"></a>登彼岸。故云六度。</p></div><a 
name="0909a04" id="0909a04"></a><div class="entry" style="text-indent: 0em; margin-left: 0em"><p>十地</p><a 
name="0909a05" id="0909a05"></a><p style="text-indent: 0em; margin-left: 1em"><span class="linehead"></span>一歡喜地。達佛境界。一離垢地。同異性滅。一發光<a 
name="0909a06" id="0909a06"></a>地。淨極明生。一現慧地。明極光滿。一現前地。同異<a 
name="0909a07" id="0909a07"></a>不生。一難勝地。性淨明露。一遠行地。盡真如際。一<a 
name="0909a08" id="0909a08"></a>不動地。合真如心。一善慧地。發真如用。一慈雲地。<a 
name="0909a09" id="0909a09"></a>覆涅槃海。</p></div></div></div><a 
name="0909a10" id="0909a10"></a><a 
name="0909a11" id="0909a11"></a><a 
name="0909a12" id="0909a12"></a><a 
name="0909a13" id="0909a13"></a><a 
name="0909a14" id="0909a14"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>般若心經句義一卷</p><a 
name="0909a15" id="0909a15"></a><p style="margin-left: 4em"><span class="byline">清　淨挺著</span></p><a 
name="0909a16" id="0909a16"></a><p style="text-indent: 0em; margin-left: 1em"><span class="linehead"></span>收于閱經十二種第十</p></div></div>
<hr>【經文資訊】卍續藏第 26 冊 No. 0562 般若心經解<br>【版本記錄】CBETA 電子佛典 Rev. 1.5 (UTF8)，完成日期：2009/04/22<br>【編輯說明】本資料庫由中華電子佛典協會（CBETA）依卍續藏所編輯<br>【原始資料】CBETA 人工輸入，CBETA 掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index89db.html?index=X26n0562" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X26n0562_001 by HTTrack Website Copier/3.x [XR&CO'2008], Tue, 03 Jun 2014 01:44:27 GMT -->
</html>
