<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB205_008 by HTTrack Website Copier/3.x [XR&CO'2008], Tue, 03 Jun 2014 00:35:57 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab0b7.gif?utmac=MO-30696269-4&amp;utmn=932508368&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28&amp;utmp=%2Fmobile%2Findex.php%3Findex%3DJ28nB205_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe6cc.html?index=J28nB205_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B205 介為舟禪師語錄 (10卷)<br/>【清 行舟說　海鹽．益證等編】<br/>第 8 卷</p>
	<a href="index105e-3.html?index=J28nB205_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B205" sutra_name="介為舟禪師語錄" sutra_juan="[卷8]">　
<a 
name="0262a01" id="0262a01"></a><p><span class="juanname">介為舟禪師語錄卷之八</span></p><a 
name="0262a02" id="0262a02"></a><a 
name="0262a03" id="0262a03"></a><p style="margin-left: 4em"><span class="byline">門人　海鹽　益證　等編</span></p><a 
name="0262a04" id="0262a04"></a><p style="margin-left: 2em"><span class="headname">禹門影堂集<a 
name="0262a05" id="0262a05"></a>　詩偈</span></p><a 
name="0262a06" id="0262a06"></a><p style="margin-left: 3em"><span class="headname">丁酉十一月自燕歸抵毘陵聞先師訃<span class="note">(是歲元旦在北<a 
name="0262a07" id="0262a07"></a>有異夢焉)</span></span></p><a 
name="0262a08" id="0262a08"></a><p><span class="lg">三月行程一渡江，秋深葉落滿庭霜。纔登岸腳收行<a 
name="0262a09" id="0262a09"></a>李，忽睹山頭送訃章。掩面罔知誰問訊，甦聲重與共<a 
name="0262a10" id="0262a10"></a>商量。曾經元夜通消息，夢到於今泣路長。</span></p><a 
name="0262a11" id="0262a11"></a><p style="margin-left: 3em"><span class="headname">龕前上供</span></p><a 
name="0262a12" id="0262a12"></a><p><span class="lg">十載師恩報未休，聞傾血淚上高丘。如何隻履先歸<a 
name="0262a13" id="0262a13"></a>去，卻教孤燈末引愁。入徑風寒吹面冷，臨機語默痛<a 
name="0262a14" id="0262a14"></a>心頭。思深石壁空埋跡，望斷雲山影莫留。</span></p><a 
name="0262a15" id="0262a15"></a><p style="margin-left: 3em"><span class="headname">十二月初八日夜古南和尚促移龕</span></p><a 
name="0262a16" id="0262a16"></a><p><span class="lg">師本同根各一枝，果能誰是克家兒。傷殘骨冷叢林<a 
name="0262a17" id="0262a17"></a>散，痛徹心酸眾目悲。何事生前輕料理，致于去後任<a 
name="0262a18" id="0262a18"></a>施為。莫言不肖叨法位，敢與爭先力論持。</span></p><a 
name="0262a19" id="0262a19"></a><p style="margin-left: 3em"><span class="headname">戊<span class="corr" title='[戍&gt;戌]'>戌</span>春雲陽道上讀鶴林和尚書扇頭詩有感<a 
name="0262a20" id="0262a20"></a>兼步其韻<span class="note">(附原韻)</span></span></p><a 
name="0262a21" id="0262a21"></a><p style="text-indent: 0em; margin-left: 1em"><span class="linehead"></span>躡足龍門膽氣誇此來頭面帶煙霞三冬巖室餘<a 
name="0262a22" id="0262a22"></a>松火二月江村賞杏花蟄戶春寒難出穴蜂房人<a 
name="0262a23" id="0262a23"></a>靜自排衙片帆復放荊溪去邈得師真是克家。</p><a 
name="0262a24" id="0262a24"></a><p><span class="lg">春勝人事自矜誇，面擲東風散碧霞。叢鳥亂聲催客<a 
name="0262a25" id="0262a25"></a>路，驛亭孤影襲燈花。江流水闊寒侵戶，雨洗林新柳<a 
name="0262a26" id="0262a26"></a>護衙。鴻鶴峰前棲泊思，迢迢山色米南家。</span></p><a 
name="0262a27" id="0262a27"></a><p style="margin-left: 3em"><span class="headname">寄鶴林十州兄兼呈方丈老人</span></p><a 
name="0262a28" id="0262a28"></a><p><span class="lg">鶴林古德尚高風，千載令人竹院逢。歷國知名唐代<a 
name="0262a29" id="0262a29"></a>寺，虛堂說法近時鐘。碑殘墨洗斯文筆，境致陰涼祖<a 
name="0262a30" id="0262a30"></a>道松。孤峻門庭羞刻劍，抱慚僧去繼誰宗<span class="note">(有祖道松十三株記<a 
name="0262b01" id="0262b01"></a>碑)</span></span></p><a 
name="0262b02" id="0262b02"></a><p style="margin-left: 3em"><span class="headname">山中得扛字韻兼慰同門古帆首座</span></p><a 
name="0262b03" id="0262b03"></a><p><span class="lg">安心立雪世無雙，為道傾家惟老龐。汗馬功成歸漢<a 
name="0262b04" id="0262b04"></a>室，乾坤數定息烏江。漫將頭角崢庭戶，且放和平護<a 
name="0262b05" id="0262b05"></a>法幢。流水去還容器得，夕陽影落力難扛。</span></p><a 
name="0262b06" id="0262b06"></a><p style="margin-left: 3em"><span class="headname">清明後五日夜大雪忽楚水法弟奔訃入供遂<a 
name="0262b07" id="0262b07"></a>出山有感兼送別</span></p><a 
name="0262b08" id="0262b08"></a><p><span class="lg">不知何事怒天威，一夜溪山與世違。冰割春風青草<a 
name="0262b09" id="0262b09"></a>斷，眼堆白浪玉花飛。寒光落燄流凝地，節屆燒香冷<a 
name="0262b10" id="0262b10"></a>濕衣。踏凍毋輕霜雪累，到家宜展目前機。</span></p><a 
name="0262b11" id="0262b11"></a><p style="margin-left: 3em"><span class="headname">監刻先老人語錄雨久偶閱十景遂擬成韻<a 
name="0262b12" id="0262b12"></a>禹門橋</span></p><a 
name="0262b13" id="0262b13"></a><p><span class="lg">翠積橋流迥不同，禹門三級浪拋空。松間露滴聲聲<a 
name="0262b14" id="0262b14"></a>雨，谷口香生面面風。芳草谿浮春水綠，杜鵑血染映<a 
name="0262b15" id="0262b15"></a>山紅。好看霹靂晴燒尾，到此方知魚化龍。</span></p><a 
name="0262b16" id="0262b16"></a><p style="margin-left: 3em"><span class="headname">娑羅樹<span class="note">(雷抽心木為梁)</span></span></p><a 
name="0262b17" id="0262b17"></a><p><span class="lg">竺國靈根佛廟東，移來法脈此山中。千秋鐵榦橕霄<a 
name="0262b18" id="0262b18"></a>漢，一段堅心剖梵宮。花素雷驚香拂火，影成蔭覆葉<a 
name="0262b19" id="0262b19"></a>遺風。祖庭梁棟承君力，虛腹流光氣象雄。</span></p><a 
name="0262b20" id="0262b20"></a><p style="margin-left: 3em"><span class="headname">中龍池</span></p><a 
name="0262b21" id="0262b21"></a><p><span class="lg">林麓龍旋水一池，深藏頭角豈驚時。代為窟宅形于<a 
name="0262b22" id="0262b22"></a>此，淵脈流分派所之。空印水明千古月，影懸花放不<a 
name="0262b23" id="0262b23"></a>萌枝。看飛會作風雷雨，遍澤甘霖與世宜。</span></p><a 
name="0262b24" id="0262b24"></a><p style="margin-left: 3em"><span class="headname">分賓嶺</span></p><a 
name="0262b25" id="0262b25"></a><p><span class="lg">昔年問道不知名，雲水來參向此行。勘破歸宗禪去<a 
name="0262b26" id="0262b26"></a>也，掀翻濟北棒離情。三登九上人何處，喝震雷奔鳥<a 
name="0262b27" id="0262b27"></a>亂聲。楖栗橫肩誰把住，嶺頭賓主自分明。</span></p><a 
name="0262b28" id="0262b28"></a><p style="margin-left: 3em"><span class="headname">白雲崖</span></p><a 
name="0262b29" id="0262b29"></a><p><span class="lg">欲飛飛不上清霄，猶帶春風雨未消。陡落斜披鵬展<a 
name="0262b30" id="0262b30"></a>翅，崚嶒勢逼虎申腰。丹青摹寫絹千尺，天女橫拖練<a 
name="0262c01" id="0262c01"></a>一條。幾度老龍摶不得，一回來去一回騷。</span></p><a 
name="0262c02" id="0262c02"></a><p style="margin-left: 3em"><span class="headname">避暑窟<span class="note">(源師三賜帝號五住大剎仍退此終焉)</span></span></p><a 
name="0262c03" id="0262c03"></a><p><span class="lg">禪室多年冷似秋，鶯啼花落萬山頭。衲衣淨洗巖前<a 
name="0262c04" id="0262c04"></a>雪，雲履登沾石上油。侍者罷參馴野鳥，國師不教索<a 
name="0262c05" id="0262c05"></a>犀牛。寒侵松火三冬富，避暑涼清一窟幽。</span></p><a 
name="0262c06" id="0262c06"></a><p style="margin-left: 3em"><span class="headname">試心石</span></p><a 
name="0262c07" id="0262c07"></a><p><span class="lg">石插陵虛令試心，試心人見膽魂傾。縣崖未肯全拋<a 
name="0262c08" id="0262c08"></a>手，半偈如何出死生。縱步轉身須著眼，臨蹊掉臂漫<a 
name="0262c09" id="0262c09"></a>牽情。直教試到無心試，堪笑東山水上行。</span></p><a 
name="0262c10" id="0262c10"></a><p style="margin-left: 3em"><span class="headname">憑虛閣</span></p><a 
name="0262c11" id="0262c11"></a><p><span class="lg">憑虛一閣倚空高，月下誰來把戶敲？爐火乍添煙篆<a 
name="0262c12" id="0262c12"></a>古，畫圖頻展墨成蛟。擬鄰睹史談初地，欲與先天論<a 
name="0262c13" id="0262c13"></a>易爻。鳥道栽松人罕遇，雲霞出入掛眉梢。</span></p><a 
name="0262c14" id="0262c14"></a><p style="margin-left: 3em"><span class="headname">伏虎石</span></p><a 
name="0262c15" id="0262c15"></a><p><span class="lg">君非草木鬥春紅，踞伏威獰虎嘯風。形似藍田曾沒<a 
name="0262c16" id="0262c16"></a>羽，補如神女漫施功。驚群磊落嶂煙裏，獨立孤危霜<a 
name="0262c17" id="0262c17"></a>雪中。願護祖師聲跡在，嘗聞聽法曉雲鐘。</span></p><a 
name="0262c18" id="0262c18"></a><p style="margin-left: 3em"><span class="headname">玉陽臺</span></p><a 
name="0262c19" id="0262c19"></a><p><span class="lg">亂峰頭出玉陽臺，登望千谿萬壑來。山色聊呈紅點<a 
name="0262c20" id="0262c20"></a>翠，水光卻映綠生苔。迎空音樂花飛雨，過嶺老猿聲<a 
name="0262c21" id="0262c21"></a>叫哀。未許片雲能翳目，一天風月四時裁。</span></p><a 
name="0262c22" id="0262c22"></a><p style="margin-left: 3em"><span class="headname">送先和尚語錄板入楞嚴偶過東塔即事</span></p><a 
name="0262c23" id="0262c23"></a><p><span class="lg">信自靈山記<span class="gaiji">&#x8382;<!--gaiji,,1[卄/別],2&#x8382;,3--></span>深，福城煙水力追尋。新成梵閣標初<a 
name="0262c24" id="0262c24"></a>志，奕世文章啟後心。檀度果圓酬夙願，慎終功德敵<a 
name="0262c25" id="0262c25"></a>祗林。好將白社邀賢士，法脈芬芳亙古今。</span></p><a 
name="0262c26" id="0262c26"></a><p style="margin-left: 3em"><span class="headname">訊善卷和尚<span class="note">(并引)</span></span></p><a 
name="0262c27" id="0262c27"></a><p style="text-indent: 0em; margin-left: 1em"><span class="linehead"></span>浮石老人居吳門西山桐葉菴受善權請戊<span class="corr" title='[戍&gt;戌]'>戌</span>秋<a 
name="0262c28" id="0262c28"></a>九月廿一日入院某十月朔二日過禮賦俚言書<a 
name="0262c29" id="0262c29"></a>扇頭呈敬。</p><a 
name="0262c30" id="0262c30"></a><p><span class="lg">菊花香滿傲霜天，桐葉飛聲過善權。雲水趨奔離墨<a 
name="0263a01" id="0263a01"></a><span class="note">(山名)</span>徑，風帆掛落祝陵<span class="note">(即祝氏墓也故云祝陵埠)</span>煙。杖持白髮尊檀<a 
name="0263a02" id="0263a02"></a>膝，座侍巾瓶繼佛肩。一擊清秋正法眼，重開祖印印<a 
name="0263a03" id="0263a03"></a>單傳。</span></p><a 
name="0263a04" id="0263a04"></a><p style="margin-left: 3em"><span class="headname">題善卷洞寺<span class="note">(建自孫權時)</span></span></p><a 
name="0263a05" id="0263a05"></a><p><span class="lg">三國雲山開建寺，一條古路洞邊去。泉流不斷殿無<a 
name="0263a06" id="0263a06"></a>▆，雷火書名偃柏處<span class="note">(有雷書偃柏之蹟尚在)</span>。</span></p><a 
name="0263a07" id="0263a07"></a><p style="margin-left: 3em"><span class="headname">為先和尚錄板。工竣，送入楞嚴。值聽梅法師入<a 
name="0263a08" id="0263a08"></a>院，書贈。</span></p><a 
name="0263a09" id="0263a09"></a><p><span class="lg">去來賓主菊花秋，正此時當闡化猷。懸辨縱橫稱義<a 
name="0263a10" id="0263a10"></a>虎，顯揚曲屈繼禪稠。恢張紫柏門庭煥，句破楞嚴狂<a 
name="0263a11" id="0263a11"></a>見休。不吝廣長無壞舌，分身塵剎喻三周。</span></p><a 
name="0263a12" id="0263a12"></a><p style="margin-left: 3em"><span class="headname">龍池和尚小祥塔前上供。賦呈永首座，兼勉同<a 
name="0263a13" id="0263a13"></a>門。</span></p><a 
name="0263a14" id="0263a14"></a><p><span class="lg">師去絕端倪，望東枝向西。樹眉愁盡落，家法治何齊。<a 
name="0263a15" id="0263a15"></a>窣堵霾霜雪，山流斷碧溪。相看天際鶴，來去復雲泥。</span></p><a 
name="0263a16" id="0263a16"></a><p style="margin-left: 3em"><span class="headname">懷梁谿馬爾采居士<span class="note">(諱瑞出山日於夜忽驟雨)</span></span></p><a 
name="0263a17" id="0263a17"></a><p><span class="lg">記得山頭雨，瀑聲想夜狂。阻晴兼阻客，流日復流香。<a 
name="0263a18" id="0263a18"></a>洗垢絕塵跡，恣情多抑揚。霽開紅綠戰，星埽地天荒。<a 
name="0263a19" id="0263a19"></a>豔世矯春露，松秋操雪霜。朱門閑茗碗，白社逸霞觴。<a 
name="0263a20" id="0263a20"></a>時節菊清品，谷幽蘭獨芳。久懷交澹蕩，聊寫菜根長。</span></p><a 
name="0263a21" id="0263a21"></a><p style="margin-left: 3em"><span class="headname">過鳧溪白椎菴，挽聞照法師，壽四十九，七月三<a 
name="0263a22" id="0263a22"></a>日逝。</span></p><a 
name="0263a23" id="0263a23"></a><p><span class="lg">憶余初登戒品年，公作梵音導其前。倏忽春光廿四<a 
name="0263a24" id="0263a24"></a>載，秋聲葉落驚人駭。逝者如斯空歎哉，饒是瞿曇也<a 
name="0263a25" id="0263a25"></a>笑哀。四十九譚無一字，縱橫來去恣遊戲。白椎不說<a 
name="0263a26" id="0263a26"></a>苦空禪，拍手西歸看種蓮。鳧溪波浪如天闊，諸子望<a 
name="0263a27" id="0263a27"></a>師歸莫測。我來遲爇一爐香，為師拈出無生滅。</span></p><a 
name="0263a28" id="0263a28"></a><p style="margin-left: 3em"><span class="headname">白椎菴雨阻兼示慧上人</span></p><a 
name="0263a29" id="0263a29"></a><p><span class="lg">春雨長新綠，老藤牽古松。林深多異鳥，水淺少游龍。<a 
name="0263a30" id="0263a30"></a>揭目數竿竹，舒懷千里風。誰知此段事，微笑破顏中。</span></p><a 
name="0263b01" id="0263b01"></a><p style="margin-left: 3em"><span class="headname">又雨中望虎丘</span></p><a 
name="0263b02" id="0263b02"></a><p><span class="lg">綠凝眉宇短長松，林內新聲林外峰。只道白雲飛去<a 
name="0263b03" id="0263b03"></a>也，看看原在此山中。</span></p><a 
name="0263b04" id="0263b04"></a><p style="margin-left: 3em"><span class="headname">晤達明禪友</span></p><a 
name="0263b05" id="0263b05"></a><p><span class="lg">本是同鄉兼俗親，緣逢吳國話重新。道為南北多相<a 
name="0263b06" id="0263b06"></a>左，爾我萍交秪個人。</span></p><a 
name="0263b07" id="0263b07"></a><p style="margin-left: 3em"><span class="headname">訪聞機道兄敘舊</span></p><a 
name="0263b08" id="0263b08"></a><p><span class="lg">憶昔窮山水，親臨問道原。罷參懸草履，招隱理林園。<a 
name="0263b09" id="0263b09"></a>竹影移無倦，松風操不煩。聚傾胸次積，霜雪老何言。</span></p><a 
name="0263b10" id="0263b10"></a><p style="margin-left: 3em"><span class="headname"><span class="corr" title='[巳&gt;己]'>己</span>亥三月十一日復事影堂作</span></p><a 
name="0263b11" id="0263b11"></a><p><span class="lg">明州太白名天下，百三十代傳燈亞。唐宋五宗啟法<a 
name="0263b12" id="0263b12"></a>筵，至臨應菴密菴罷。數百年沉法鼓聲，洪鐘一扣群<a 
name="0263b13" id="0263b13"></a>音差。元公司李作金湯，請主師翁辛未夏。棘剪雲開<a 
name="0263b14" id="0263b14"></a>萬象森，千工萬運梁高架。十載叢林一建新，中興濟<a 
name="0263b15" id="0263b15"></a>北宗風化。十二支分派脈洋，百川源海各津梁。我師<a 
name="0263b16" id="0263b16"></a>獨闡禹門寺，繼父揚聲祖亦揚。時陷干戈隔雲水，彈<a 
name="0263b17" id="0263b17"></a>指座中祛虎狼。鼎革煥然百廢成，看破雲山水陸程。<a 
name="0263b18" id="0263b18"></a>四海禪流雙眼碧，空王殿裏一燈明。秋風秋雨灑秋<a 
name="0263b19" id="0263b19"></a>香，清波上不泛慈航。荊溪東瀉聲悲落，月冷千峰草<a 
name="0263b20" id="0263b20"></a>木傷。及子延孫未了事，誰堪振翼鳴翱翔？都緣祖父<a 
name="0263b21" id="0263b21"></a>光餘廕，何不傾心向影堂？</span></p><a 
name="0263b22" id="0263b22"></a><p style="margin-left: 3em"><span class="headname">客龍興院偶晤禪友以詩見示作送別</span></p><a 
name="0263b23" id="0263b23"></a><p><span class="lg">細雨瀝秋聲，佳期話客情。泛流新水濁，憑岸得風清。<a 
name="0263b24" id="0263b24"></a>相識亦從此，知心誰共評？天涯逢邂逅，惜去意何傾？</span></p><a 
name="0263b25" id="0263b25"></a><p style="margin-left: 3em"><span class="headname">蚤秋作似鐵關法兄方丈</span></p><a 
name="0263b26" id="0263b26"></a><p><span class="lg">一葉知時往，飛林不見多。花香經雨謝，草色漸風磨。<a 
name="0263b27" id="0263b27"></a>祖父法幢海，弟兄情義河。流清亙古潔，豈與濁成波？</span></p><a 
name="0263b28" id="0263b28"></a><p style="margin-left: 3em"><span class="headname">又蚤秋即事和鐵關兄韻</span></p><a 
name="0263b29" id="0263b29"></a><p><span class="lg">不覺箭催時又改，惟餘滄海共山高。林間茆屋英雄<a 
name="0263b30" id="0263b30"></a>隱，石上松陰處士操。夏日冰生成節祭，秋風浪湧往<a 
name="0263c01" id="0263c01"></a>徒勞。凋殘葉落霜塗地，萬籟聲消何處號？</span></p><a 
name="0263c02" id="0263c02"></a><p style="margin-left: 3em"><span class="headname">寄住宛陵同鄉</span></p><a 
name="0263c03" id="0263c03"></a><p><span class="lg">幾回深想敬亭登，何日風帆入宛陵？畫壁圖真千百<a 
name="0263c04" id="0263c04"></a>個，同呼名姓識高僧<span class="note">(敬亭昔黃檗客寓裴相國見壁上畫聖僧真引問師云云即此)</span>。</span></p><a 
name="0263c05" id="0263c05"></a><p style="margin-left: 3em"><span class="headname">送六融法姪為師住禹門打供</span></p><a 
name="0263c06" id="0263c06"></a><p><span class="lg">七月秋風猶帶熱，路行車馬漫停歇。白蘋翻浪魚鱗<a 
name="0263c07" id="0263c07"></a>輥，楊柳疏陰蛛網結。何事獨行不惜身，葦波履險沖<a 
name="0263c08" id="0263c08"></a>符節。因時僧聚禹門多，固爾慇懃打供切。楖栗龍游<a 
name="0263c09" id="0263c09"></a>去百川，草鞋虎猛離群穴。逢人謾乞一文錢，開口須<a 
name="0263c10" id="0263c10"></a>饒三寸舌。賺得襄陽龐老禪，傾家財施真豪傑。君不<a 
name="0263c11" id="0263c11"></a>見：懶融日日走丹陽，三十年來名始揚。朝去暮回力<a 
name="0263c12" id="0263c12"></a>不折，身心堅似一條鐵。遺風籍載牛山頭，道德名標<a 
name="0263c13" id="0263c13"></a>千古碣。子緣生楚黃麻人，楚稱黃麻才氣神。難近難<a 
name="0263c14" id="0263c14"></a>親終不易，為人為<span class="corr" title='[巳&gt;己]'>己</span>要經綸。打東家，罵西鄰，驅耕奪<a 
name="0263c15" id="0263c15"></a>食捉麒麟。捉得麒麟徑莫輟，踏破千溪萬嶺月。一回<a 
name="0263c16" id="0263c16"></a>直入寶山家，傾倉倒廩不須說。清風滿載日，歸來恣<a 
name="0263c17" id="0263c17"></a>爾師。顏歡相悅三拳肋，下還一把虎鬚捋，此是超群<a 
name="0263c18" id="0263c18"></a>獅子訣。</span></p><a 
name="0263c19" id="0263c19"></a><p style="margin-left: 3em"><span class="headname">履冰辭省覲伴我和尚口占</span></p><a 
name="0263c20" id="0263c20"></a><p><span class="lg">龍池絕頂玉陽臺，須自親登到一回。舉似霎溪資福<a 
name="0263c21" id="0263c21"></a>老，句中兼致正中來。</span></p><a 
name="0263c22" id="0263c22"></a><p style="margin-left: 3em"><span class="headname">九日前送密音禪友住壽昌寺</span></p><a 
name="0263c23" id="0263c23"></a><p><span class="lg">龍池數載不辭勞，贏得清秋眼界高。此際黃花香欲<a 
name="0263c24" id="0263c24"></a>吐，送君含笑節前操。</span></p><a 
name="0263c25" id="0263c25"></a><p style="margin-left: 3em"><span class="headname">遊張公洞</span></p><a 
name="0263c26" id="0263c26"></a><p><span class="lg">徑入張公洞，玲瓏醉客心。怪神工不易，奇巧步難尋。<a 
name="0263c27" id="0263c27"></a>靈竅通天日，鬼形奪地陰。擬窮沿底路，前去峽猶深</span></p><a 
name="0263c28" id="0263c28"></a><p style="margin-left: 3em"><span class="headname">過海會禮磬山天隱老和尚塔<span class="note">(乾巽向)</span></span></p><a 
name="0263c29" id="0263c29"></a><p><span class="lg">多年聲跡磬山隈，今日親臨到此來。塔立乾峰新海<a 
name="0263c30" id="0263c30"></a>會，寒香獨秀一枝梅。</span></p><a 
name="0264a01" id="0264a01"></a><p style="margin-left: 3em"><span class="headname">中秋夜諭看月華者</span></p><a 
name="0264a02" id="0264a02"></a><p><span class="lg">一輪皎潔淨無瑕，猶較春燈光更奢。珍重管絃延醉<a 
name="0264a03" id="0264a03"></a>客，莫教眼底妄生花。</span></p><a 
name="0264a04" id="0264a04"></a><p style="margin-left: 3em"><span class="headname">又得歸字</span></p><a 
name="0264a05" id="0264a05"></a><p><span class="lg">風蕩雲霞盡息機，中庭孰與是成非。竹林高士何相<a 
name="0264a06" id="0264a06"></a>習，獨許淵明醉著衣。</span></p><a 
name="0264a07" id="0264a07"></a><p style="margin-left: 3em"><span class="headname">題畫雪裏梅<span class="note">(有雙雀一啼一宿)</span></span></p><a 
name="0264a08" id="0264a08"></a><p><span class="lg">一枝雪裏香寒徹，雙雀啼眠意若何？設使春風搖弄<a 
name="0264a09" id="0264a09"></a>影，莫教離此別投窠。</span></p><a 
name="0264a10" id="0264a10"></a><p style="margin-left: 3em"><span class="headname">題畫圖帝闕</span></p><a 
name="0264a11" id="0264a11"></a><p><span class="lg">亂疊千峰雲外出，一庭風月向溪流。相看坐對青林<a 
name="0264a12" id="0264a12"></a>下，不計前朝王與侯。</span></p><a 
name="0264a13" id="0264a13"></a><p style="margin-left: 3em"><span class="headname">登芝山頂謁玄帝新宮<span class="note">(上有三十六洞)</span></span></p><a 
name="0264a14" id="0264a14"></a><p><span class="lg">峰立聳霄漢，煙堆殿宇新。山靈多古洞，石潤少飛塵。<a 
name="0264a15" id="0264a15"></a>羽士承仙脈，玄宮集蚤春。浪傳童子去，丹灶尚遺真。<a 
name="0264a16" id="0264a16"></a>溧陽方山普陀寺影堂集</span></p><a 
name="0264a17" id="0264a17"></a><p style="margin-left: 3em"><span class="headname">題八景詩<span class="note">(有引)</span></span></p><a 
name="0264a18" id="0264a18"></a><p style="text-indent: 0em; margin-left: 1em"><span class="linehead"></span><span class="corr" title='[巳&gt;己]'>己</span>亥秋九月，寓方山。日暇，觀眺其山，形若飛禽、獸<a 
name="0264a19" id="0264a19"></a>伏之狀，可謂殊勝。固擬八題，曰「八景」。云其坐山，形<a 
name="0264a20" id="0264a20"></a>似象眠，故題曰「象屏峰」。于項橫落，一脈直下，如鳳<a 
name="0264a21" id="0264a21"></a>翀霄，其平如掌，有印林禪師者誅茆、開闢、建寺騎<a 
name="0264a22" id="0264a22"></a>上，董太史其昌書額曰「小普陀寺」。旁有池，流注不<a 
name="0264a23" id="0264a23"></a>涸，故題曰「鳳皇池」。「清涼石」者，在寺之後。印公初撥<a 
name="0264a24" id="0264a24"></a>荒，入見其石，以拄杖卓立，遂意禱云云，而孑然弗<a 
name="0264a25" id="0264a25"></a>傾，固爾心喜默異焉，因是以成叢林，記其原，名「清<a 
name="0264a26" id="0264a26"></a>涼石」也。寺西南有高阜，與象尾相連絡，僅對其懷，<a 
name="0264a27" id="0264a27"></a>宜為「普賢臺」之名。右有紫竹叢積茂盛，約畝許，云<a 
name="0264a28" id="0264a28"></a>「紫竹林」。即圓通殿側，西北有泉甘美清潔，筧入廚，<a 
name="0264a29" id="0264a29"></a>可給數百口之餘，擬以天人師號，應之曰「調御泉」。<a 
name="0264a30" id="0264a30"></a>向有龍洞、馬衝，而合為「八景」，遂拈筆，吟詠粗索成<a 
name="0264b01" id="0264b01"></a>韻，孰曰詩歟，聊記林泉之始末，亦閱笑于大方，作<a 
name="0264b02" id="0264b02"></a>遊興之餘韻云，兼不亡其人，當額曰「印林禪院」。</p><a 
name="0264b03" id="0264b03"></a><p style="margin-left: 3em"><span class="headname">青龍洞</span></p><a 
name="0264b04" id="0264b04"></a><p><span class="lg">一山特起萬山朝，山洞龍藏雲外飄。變化神奇看掣<a 
name="0264b05" id="0264b05"></a>電，應時風雨及抽條。</span></p><a 
name="0264b06" id="0264b06"></a><p style="margin-left: 3em"><span class="headname">象屏峰</span></p><a 
name="0264b07" id="0264b07"></a><p><span class="lg">象屏峰擁碧雲霄，寶帶垂空落鳳毛。羅列谿聲長廣<a 
name="0264b08" id="0264b08"></a>舌，梵音嘹嚦捲松濤。</span></p><a 
name="0264b09" id="0264b09"></a><p style="margin-left: 3em"><span class="headname">鳳皇池</span></p><a 
name="0264b10" id="0264b10"></a><p><span class="lg">靈傑山川發秀奇，天星形落鳳皇池。茂林深注長流<a 
name="0264b11" id="0264b11"></a>水，月照清波綠染眉。</span></p><a 
name="0264b12" id="0264b12"></a><p style="margin-left: 3em"><span class="headname">石馬衝</span></p><a 
name="0264b13" id="0264b13"></a><p><span class="lg">萬里馱經白馬功，身堅石馬歷秋冬。名稱兩立歸僧<a 
name="0264b14" id="0264b14"></a>寺，石跡堆衝馬化龍。</span></p><a 
name="0264b15" id="0264b15"></a><p style="margin-left: 3em"><span class="headname">調御泉</span></p><a 
name="0264b16" id="0264b16"></a><p><span class="lg">派遠流清調御泉，涵空印月徹深淵。滋生萬物成佳<a 
name="0264b17" id="0264b17"></a>品，縱爾調羹必用先。</span></p><a 
name="0264b18" id="0264b18"></a><p style="margin-left: 3em"><span class="headname">普賢臺</span></p><a 
name="0264b19" id="0264b19"></a><p><span class="lg">峨嵋山上普賢來，信步移方向此臺。落地雲開菩薩<a 
name="0264b20" id="0264b20"></a>面，放光石炤象王回<span class="note">(嵋山有放光石)</span>。</span></p><a 
name="0264b21" id="0264b21"></a><p style="margin-left: 3em"><span class="headname">紫竹林</span></p><a 
name="0264b22" id="0264b22"></a><p><span class="lg">紫竹林中身應多，善財雲裡唱玄歌。不知音韻誰家<a 
name="0264b23" id="0264b23"></a>曲，到處聞聲向普陀。</span></p><a 
name="0264b24" id="0264b24"></a><p style="margin-left: 3em"><span class="headname">清涼石</span></p><a 
name="0264b25" id="0264b25"></a><p><span class="lg">清涼石上白雲封，獅子遊行不見蹤。哮吼之時群腦<a 
name="0264b26" id="0264b26"></a>裂，文殊冷笑漫扶筇。</span></p><a 
name="0264b27" id="0264b27"></a><p style="margin-left: 3em"><span class="headname">又總八題成韻<span class="note">(方山乃金陵幹龍也)</span></span></p><a 
name="0264b28" id="0264b28"></a><p><span class="lg">象屏峰湧金陵浪，紫竹林開小普陀。石馬衝明空界<a 
name="0264b29" id="0264b29"></a>月，青龍洞古碧岩阿。鳳皇池影天花落，調御泉香六<a 
name="0264b30" id="0264b30"></a>味和。殊勝清涼石上立，普賢臺望遠來波。</span></p><a 
name="0264c01" id="0264c01"></a><p style="margin-left: 3em"><span class="headname">即原韻奉答呂秀才</span></p><a 
name="0264c02" id="0264c02"></a><p><span class="lg">影孤雲鶴過谿山，為愛林泉玉筍班。偶筆不堪成俚<a 
name="0264c03" id="0264c03"></a>句，承箋獎諭啟柴關。青松皓月高崗上，白日風塵滿<a 
name="0264c04" id="0264c04"></a>世間。若也信歸灰劫事，好偷忙裏話生閒。</span></p><a 
name="0264c05" id="0264c05"></a><p style="margin-left: 3em"><span class="headname">喜林叟禪兄夜話<span class="note">(有引)</span></span></p><a 
name="0264c06" id="0264c06"></a><p style="text-indent: 0em; margin-left: 1em"><span class="linehead"></span>自乙亥太白相別之後，迄今二十餘載。忽自淳溪<a 
name="0264c07" id="0264c07"></a>過方山訪予。予偶外遊，至夕方回。及晤面不識矣。<a 
name="0264c08" id="0264c08"></a>公撫掌笑云：「某也！」相敘甚樂，故賦以志之。</p><a 
name="0264c09" id="0264c09"></a><p><span class="lg">春日遊行過別峰，歸來燈火夜初紅。入門把手面生<a 
name="0264c10" id="0264c10"></a>澀，道字傾聲音<span class="corr" title='[巳&gt;已]'>已</span>通。彼此相看霜雪裡，大家疑似夢<a 
name="0264c11" id="0264c11"></a>場中。掀翻祖窟當年事，漫話滄桑鬢不同。</span></p><a 
name="0264c12" id="0264c12"></a><p style="margin-left: 3em"><span class="headname">又過淳溪相訪<span class="note">(與予同庚)</span></span></p><a 
name="0264c13" id="0264c13"></a><p><span class="lg">忘年共半百，彈指晤三春。太白參同普，淳溪道義親。<a 
name="0264c14" id="0264c14"></a>水流天際月，風落樹頭塵。湖海一瓢飲，幽居日又新。</span></p><a 
name="0264c15" id="0264c15"></a><p style="margin-left: 3em"><span class="headname">途中五十自囑</span></p><a 
name="0264c16" id="0264c16"></a><p><span class="lg">麥秋五日卻生渠，浪跡天涯半百余。心外有身堪算<a 
name="0264c17" id="0264c17"></a>數，杯中無物可躊躕。笑談麈尾憑拈弄，輕薄狂言自<a 
name="0264c18" id="0264c18"></a>剪除。洗缽江湖隨挂搭，杖頭風月聽吾祛。</span></p><a 
name="0264c19" id="0264c19"></a><p style="margin-left: 3em"><span class="headname">同林叟甘宜伯袁非池諸公登保聖寺塔</span></p><a 
name="0264c20" id="0264c20"></a><p><span class="lg">林無顏色可當時，三月遊亭罷酒卮。古寺蒼茫龍虎<a 
name="0264c21" id="0264c21"></a>柏<span class="note">(古柏二株名龍虎)</span>，僧堂冷落祖師眉。新荷出水簪雲濕，老<a 
name="0264c22" id="0264c22"></a>樹凌空操雪姿。塔上鐸鳴呼客語，聚談霄漢眼高窺。</span></p><a 
name="0264c23" id="0264c23"></a><p style="margin-left: 3em"><span class="headname">初夏</span></p><a 
name="0264c24" id="0264c24"></a><p><span class="lg">初夏入新熱，花陰臥短墻。一枝情不倦，蓋覆草頭香。</span></p><a 
name="0264c25" id="0264c25"></a><p style="margin-left: 3em"><span class="headname">題高淳縣新橋<span class="note">(又名鳳皇橋系宛陵通要)</span></span></p><a 
name="0264c26" id="0264c26"></a><p><span class="lg">長虹穿水面，鳳眼逆流窺。兩岸波濤靜，平帆去不危。<a 
name="0264c27" id="0264c27"></a>襟湖通宛道，負郭接京師。任重頻來往，樓臺引月隨。</span></p><a 
name="0264c28" id="0264c28"></a><p style="margin-left: 3em"><span class="headname">題龍悟菴<span class="note">(并引)</span></span></p><a 
name="0264c29" id="0264c29"></a><p style="text-indent: 0em; margin-left: 1em"><span class="linehead"></span>淳陰龍悟菴者，興于丙<span class="corr" title='[戍&gt;戌]'>戌</span>歲。適有龍自西北來，蟠<a 
name="0264c30" id="0264c30"></a>踞菴脊，頭角顯然。稍頃，向西南飛去。觀者以謂奇<a 
name="0265a01" id="0265a01"></a>事。邑侯丁偶題龍悟為額，恰符其兆焉。庚子春予<a 
name="0265a02" id="0265a02"></a>就醫寓此，是以知其詳，聊述志云<span class="note">(菴東向)</span>。</p><a 
name="0265a03" id="0265a03"></a><p><span class="lg">結草向平原，龍蟠眾目喧。花香塗覺地，果熟布祗園。<a 
name="0265a04" id="0265a04"></a>萬頃煙波集，千林樹木繁。開窗明四野，紅日湧當軒。</span></p><a 
name="0265a05" id="0265a05"></a><p style="margin-left: 3em"><span class="headname">龍池和尚十月廿九三周忌日</span></p><a 
name="0265a06" id="0265a06"></a><p><span class="lg">師真高掛月明中，三載慇勤事<span class="corr" title='[巳&gt;已]'>已</span>終。鳥謝春林香滿<a 
name="0265a07" id="0265a07"></a>地，猿啼殘雪歲寒風。追思不教全無改，較後誰行半<a 
name="0265a08" id="0265a08"></a>折衷。捲卻簾吹燈下火，虛堂日落影凌空。</span></p><a 
name="0265a09" id="0265a09"></a><p style="margin-left: 3em"><span class="headname">影堂告辭詩<span class="note">(有引)</span></span></p><a 
name="0265a10" id="0265a10"></a><p style="text-indent: 0em; margin-left: 1em"><span class="linehead"></span>先師去世七日，舟方入山。正直紛紛舉措之際，及<a 
name="0265a11" id="0265a11"></a>任請狀、乞銘、監刻語錄之事。至次年五月十二日<a 
name="0265a12" id="0265a12"></a>工竣，遂送板嘉興楞嚴寺<span class="corr" title='[巳&gt;已]'>已</span>入藏坊。秋，舉入塔，特<a 
name="0265a13" id="0265a13"></a>進山諫議。眾心<span class="corr" title='[巳&gt;已]'>已</span>合，非一可止爾。故告供而往師<a 
name="0265a14" id="0265a14"></a>小祥，躬禮塔頭。見塔銘未勒，工石未程，又居兩月，<a 
name="0265a15" id="0265a15"></a>以完刻立碑，遂計遠行。<span class="corr" title='[巳&gt;己]'>己</span>亥春，聞永首座病將危<a 
name="0265a16" id="0265a16"></a>矣。偶泊吳門，得信，以至悲感剋腑臟。遂勉詣山，乃<a 
name="0265a17" id="0265a17"></a>三月初十也。次日，即奉影堂，其永首座徒輩又作<a 
name="0265a18" id="0265a18"></a>一變。沸搖非小，固輸<span class="corr" title='[巳&gt;己]'>己</span>貲，以為調解，事得沖融。嗣<a 
name="0265a19" id="0265a19"></a>後，商于眾，以繼席之舉，於是一眾未全肯諾言，至<a 
name="0265a20" id="0265a20"></a>再方允從。于六月一日接某入院，以影堂一應等<a 
name="0265a21" id="0265a21"></a>事交代畢矣。吁！舟雖未能盡孝，然三居禹門，共一<a 
name="0265a22" id="0265a22"></a>十六箇月日也。時九月十有二日，過方山主人。洎<a 
name="0265a23" id="0265a23"></a>眾堅請住持，亦勉允，以補三年之志，而作事奉焉。<a 
name="0265a24" id="0265a24"></a>約一年三周之制畢，故先於真前作告辭云。</p><a 
name="0265a25" id="0265a25"></a><p><span class="lg">師之去世舟無住，皆因師後事所累。舟豈無能向遠<a 
name="0265a26" id="0265a26"></a>行，見語嘈嘈忍將避。師在光中鑑亦清，寧有祖道屬<a 
name="0265a27" id="0265a27"></a>人治。半年一年存與亡，兩次三翻事不易。若彼若此<a 
name="0265a28" id="0265a28"></a>有嫌疑，門墻角立何名位？寒心三反入龍池，仰面捫<a 
name="0265a29" id="0265a29"></a>聲吞熱淚。欲訴於師未及聞，猶將今古評公議。百丈<a 
name="0265a30" id="0265a30"></a>典型千古持，豈向禹門一旦棄？聽說斯語眾顏怡，故<a 
name="0265b01" id="0265b01"></a>從繼舉承遴次。既托于兄事周旋，豈不傾誠全仁義？<a 
name="0265b02" id="0265b02"></a>思子於父觀其行，固假方山展終始。就此室中縣師<a 
name="0265b03" id="0265b03"></a>真，聊表一點喪心志。陳芹供水作清饗，日焚夜火恭<a 
name="0265b04" id="0265b04"></a>如侍。雖未緝御樹法幢，靈光虛運空不墜。循環交際<a 
name="0265b05" id="0265b05"></a>秋幾經，屈指師今三周忌。禮師真前告作辭，乞師昭<a 
name="0265b06" id="0265b06"></a>格鑑舟意。欲負師真別此間，馨香再播他方地。暫隨<a 
name="0265b07" id="0265b07"></a>雲翼寄空林，若得深棲重興記。</span></p><a 
name="0265b08" id="0265b08"></a><p style="margin-left: 3em"><span class="headname">友人歸桑田結菴口占</span></p><a 
name="0265b09" id="0265b09"></a><p><span class="lg">味道參風歷有年，歸菴傍水近親田。春花夏麥秋黃<a 
name="0265b10" id="0265b10"></a>稻，正好安閒看雪天。</span></p><a 
name="0265b11" id="0265b11"></a><p style="margin-left: 3em"><span class="headname">春日寄金粟孤雲和尚</span></p><a 
name="0265b12" id="0265b12"></a><p><span class="lg">憶昔看林落，年來廿四秋。世移疏見闊，情慊澹交遊。<a 
name="0265b13" id="0265b13"></a>瘦影春聲拂，幽香谷口流。惟憑持此意，寄語別山頭。</span></p><a 
name="0265b14" id="0265b14"></a><p style="margin-left: 3em"><span class="headname">和<span class="gaiji">[車*度]<!--gaiji,,1[車*度],2&#x2834F;,3--></span>轢嚴居士中興普明寺韻</span></p><a 
name="0265b15" id="0265b15"></a><p><span class="lg">昔年問寺僧，悲感復何興。棘草逢春剪，金沙聚日增。<a 
name="0265b16" id="0265b16"></a>願深功業就，持重道愜弘。載帛千秋事，誰將名共登？</span></p><a 
name="0265b17" id="0265b17"></a><p style="margin-left: 3em"><span class="headname">秋蛩吟</span></p><a 
name="0265b18" id="0265b18"></a><p><span class="lg">爾聲于類亦非雅，何以喜其秋露吟？若使夜深聽仔<a 
name="0265b19" id="0265b19"></a>細，悲悲切切語寒心。</span></p><a 
name="0265b20" id="0265b20"></a><p style="text-indent: 0em; margin-left: 0em"><span class="linehead"></span>影堂集<span class="note">(終)</span></p>
<hr>【經文資訊】嘉興藏第 28 冊 No. B205 介為舟禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1a9a-2.html?index=J28nB205" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB205_008 by HTTrack Website Copier/3.x [XR&CO'2008], Tue, 03 Jun 2014 00:35:57 GMT -->
</html>
