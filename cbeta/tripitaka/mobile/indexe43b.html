<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T52n2105_001 by HTTrack Website Copier/3.x [XR&CO'2008], Mon, 02 Jun 2014 23:52:14 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga8e1b.gif?utmac=MO-30696269-4&amp;utmn=163044421&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT52&amp;utmp=%2Fmobile%2Findex.php%3Findex%3DT52n2105_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第52冊<br/>No.2105 續集古今佛道論衡 (1卷)<br/>【唐 智昇撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T52">
<div class="root" id="2105" sutra_name="續集古今佛道論衡" sutra_juan="[卷1]">　
<a 
name="0397b18" id="0397b18"></a><a 
name="0397b19" id="0397b19"></a><a 
name="0397b20" id="0397b20"></a><p style="margin-left: 2em"><span class="juannum">No. 2105</span></p><a 
name="0397b21" id="0397b21"></a><p><span class="juanname">續集古今佛道論衡一卷<span class="note">(西域天竺國事)</span></span></p><a 
name="0397b22" id="0397b22"></a><a 
name="0397b23" id="0397b23"></a><p style="margin-left: 4em"><span class="byline">大唐西崇福寺沙門釋智昇撰</span></p><a 
name="0397b24" id="0397b24"></a><p style="margin-left: 2em"><span class="headname">出後漢書列傳七十八</span></p><a 
name="0397b25" id="0397b25"></a><p style="text-indent: 0em; margin-left: 0em"><span class="linehead"></span>案漢法本內傳云。明帝永平年中。夜夢見丈<a 
name="0397b26" id="0397b26"></a>六金人。光明特異色相無比。明帝寤不自<a 
name="0397b27" id="0397b27"></a>安。至旦大集群臣。以占所夢。通人傅毅奉答<a 
name="0397b28" id="0397b28"></a>曰。臣聞西域有神。號之為佛。陛下所夢將必<a 
name="0397b29" id="0397b29"></a>是之。國子博士王遵謹對曰。臣案周書異記<a 
name="0397c01" id="0397c01"></a>云。周昭王時有聖人出在西方。太史蘇由對<a 
name="0397c02" id="0397c02"></a>曰。所記一千年時聲教被及此土。陛下所<a 
name="0397c03" id="0397c03"></a>夢必當是之。明帝信以為然即遣中郎蔡愔<a 
name="0397c04" id="0397c04"></a>與中郎將秦景博士王遵等十八人。尋訪佛<a 
name="0397c05" id="0397c05"></a>法。至天竺國見沙門迦葉摩騰竺法蘭二人。<a 
name="0397c06" id="0397c06"></a>秦景等乃求請之。摩騰二人誓志弘通。不辭<a 
name="0397c07" id="0397c07"></a>疲苦。即共景等乃<span class="gaiji">&#x5190;<!--gaiji,冒,1[冒-目+月],2&#x5190;,3--></span>涉流沙。至於洛陽。明帝<a 
name="0397c08" id="0397c08"></a>大悅。甚尊重之。即於洛陽西立精舍。即今白<a 
name="0397c09" id="0397c09"></a>馬寺是也。本白馬負經來。因以為名。摩騰二<a 
name="0397c10" id="0397c10"></a>人既至翻譯眾經。二人為漢地僧之始。經是<a 
name="0397c11" id="0397c11"></a>漢地法之初。又釋迦像是優填王像師第四<a 
name="0397c12" id="0397c12"></a>作之。明帝即令圖畫模寫如法供養。即是漢<a 
name="0397c13" id="0397c13"></a>地佛之初。</p><a 
name="0397c14" id="0397c14"></a><p style="text-indent: 0em; margin-left: 0em"><span class="linehead"></span>永平十二年十二月十一日。明帝在白馬寺<a 
name="0397c15" id="0397c15"></a>設齋行道。帝問法師摩騰曰。佛處生化世滅<a 
name="0397c16" id="0397c16"></a>度日月可知不。法師對曰。佛癸丑之年七月<a 
name="0397c17" id="0397c17"></a>十五日。夜託陰摩耶夫人。甲寅之年四月八<a 
name="0397c18" id="0397c18"></a>日。在迦毘羅衛藍毘尼園。從母右<span class="gaiji">&#x8107;<!--gaiji,脅,1[月*劦],2&#x8107;,3--></span>而生。<a 
name="0397c19" id="0397c19"></a>案周書異記云。周昭王即位二十四年甲寅<a 
name="0397c20" id="0397c20"></a>歲四月八日。江河泉池忽然汎漲。井水並皆<a 
name="0397c21" id="0397c21"></a>溢出。宮殿人舍山川大地咸悉震動。其夜五<a 
name="0397c22" id="0397c22"></a>色光氣入貫太微遍於四方。盡作青紅色。周<a 
name="0397c23" id="0397c23"></a>昭王問大史蘇由曰。是何祥也。蘇由對曰。<a 
name="0397c24" id="0397c24"></a>有聖人生在西方。故現此瑞。昭王曰。於天<a 
name="0397c25" id="0397c25"></a>下何如。蘇由曰。即時無他。一千年外聲教被<a 
name="0397c26" id="0397c26"></a>及此土。昭王即遣鐫石記之。埋在南郊天祠<a 
name="0397c27" id="0397c27"></a>前。當此之時。佛生王宮。壬申之年十九出家。</p><a 
name="0397c28" id="0397c28"></a><p style="text-indent: 0em; margin-left: 0em"><span class="linehead"></span>漢統師云。佛十九出家。當周昭王四十二年<a 
name="0397c29" id="0397c29"></a>壬申之歲。三十成道。漢統師云。佛三十成道。<a 
name="0398a01" id="0398a01"></a>周穆王二年癸未之歲。當陽化世四十九年。<a 
name="0398a02" id="0398a02"></a>漢統師云。佛出世化物四十九歲。案周書異<a 
name="0398a03" id="0398a03"></a>記云。周穆王即位三十二年。見西方所有光<a 
name="0398a04" id="0398a04"></a>氣。先問蘇由所記。知西方有聖人處化。穆王<a 
name="0398a05" id="0398a05"></a>不達其理。恐非周道所宜。令相國呂侯西入<a 
name="0398a06" id="0398a06"></a>會諸侯於塗山。以禳光變。當此之時。佛法<a 
name="0398a07" id="0398a07"></a>久已處世。壬申之年二月十五日。臨般涅槃。<a 
name="0398a08" id="0398a08"></a>漢統師云。佛入涅槃。當周穆王五十二年壬<a 
name="0398a09" id="0398a09"></a>申之歲。</p><a 
name="0398a10" id="0398a10"></a><p style="text-indent: 0em; margin-left: 0em"><span class="linehead"></span>案周書異記云。周穆王即位五十二年壬申<a 
name="0398a11" id="0398a11"></a>歲二月十五日。平旦暴風忽起。廢損人舍傷<a 
name="0398a12" id="0398a12"></a>折樹木。山川大地皆悉震動。午後天陰黑。<a 
name="0398a13" id="0398a13"></a>西方有白虹。作十二道南北通過。連夜不滅。<a 
name="0398a14" id="0398a14"></a>穆王問太史扈多曰。是何徵也。扈多對曰。西<a 
name="0398a15" id="0398a15"></a>方有聖人滅度。衰相現也。穆王大悅曰。朕常<a 
name="0398a16" id="0398a16"></a>懼於彼。今將滅度。朕何憂也。當此之時。佛入<a 
name="0398a17" id="0398a17"></a>涅槃。計佛入涅槃至今合有一千二十二年。<a 
name="0398a18" id="0398a18"></a>明帝大悅曰。弟子此土周書異記法師所說。<a 
name="0398a19" id="0398a19"></a>恰然與同。帝復問法師曰。佛是大慈王。當<a 
name="0398a20" id="0398a20"></a>時出世。何不化及此土。法師對曰。迦毘羅衛<a 
name="0398a21" id="0398a21"></a>國者。是三千大千世界百億日月之中。三世<a 
name="0398a22" id="0398a22"></a>諸佛皆從彼生。不同天龍鬼神有願行力者。<a 
name="0398a23" id="0398a23"></a>並生於彼受佛正法。咸得悟道。餘處眾生無<a 
name="0398a24" id="0398a24"></a>緣感佛。佛不往也。當時不往處光明皆悉<a 
name="0398a25" id="0398a25"></a>及之。光明及者。佛涅槃後或五百年。或一<a 
name="0398a26" id="0398a26"></a>千年之外。皆有聖人傳佛聲教而教化之。明<a 
name="0398a27" id="0398a27"></a>帝曰。法師言一千年外有聲教者。亦與周書<a 
name="0398a28" id="0398a28"></a>異記同。案齊國大統法師達摩<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>多羅答高<a 
name="0398a29" id="0398a29"></a>黎國諸法師云。佛當周昭王二十四年四月<a 
name="0398b01" id="0398b01"></a>八日生。當周孝王五年二月十五日入般涅<a 
name="0398b02" id="0398b02"></a>槃。</p><a 
name="0398b03" id="0398b03"></a><p style="text-indent: 0em; margin-left: 0em"><span class="linehead"></span>案帝王世記云。周昭王即位五十一年崩。周<a 
name="0398b04" id="0398b04"></a>穆王即位五十五年崩。周恭王即位十二年<a 
name="0398b05" id="0398b05"></a>崩。懿王二十五年崩。從昭王二十四年計至<a 
name="0398b06" id="0398b06"></a>孝王五年。合一百二十四年。從佛初生計入<a 
name="0398b07" id="0398b07"></a>涅槃。合七十九年。今言孝王五年者。何太謬<a 
name="0398b08" id="0398b08"></a>乎。未知統師出何書典。</p><a 
name="0398b09" id="0398b09"></a><p style="text-indent: 0em; margin-left: 0em"><span class="linehead"></span>案世傳記云。正法五百年。像法一千年。末法<a 
name="0398b10" id="0398b10"></a>一萬年。經云。息用名滅。非死滅也。一本無像<a 
name="0398b11" id="0398b11"></a>法有正末二法記。從佛入涅槃計漢明帝永<a 
name="0398b12" id="0398b12"></a>平十年。凡一千二十年。從漢明帝永平十年<a 
name="0398b13" id="0398b13"></a>計至大業十年甲戌歲。凡五百四十八年。合<a 
name="0398b14" id="0398b14"></a>一千五百六十八年。從大業十年至貞觀十<a 
name="0398b15" id="0398b15"></a>年歲次丙申二十二年。通前一千五百九十<a 
name="0398b16" id="0398b16"></a>年。</p><a 
name="0398b17" id="0398b17"></a><p style="margin-left: 2em"><span class="headname">漢法本內傳第三<a 
name="0398b18" id="0398b18"></a>　道士度脫品</span></p><a 
name="0398b19" id="0398b19"></a><p style="text-indent: 0em; margin-left: 0em"><span class="linehead"></span>明帝永平十四年正月一日。五嶽諸山觀道<a 
name="0398b20" id="0398b20"></a>士朝正之次。先承京師向西域天竺國。取得<a 
name="0398b21" id="0398b21"></a>佛本。言是脩多羅教。復請胡師迦葉摩騰竺<a 
name="0398b22" id="0398b22"></a>法蘭二人等翻譯佛本。一從漢言。又立白馬<a 
name="0398b23" id="0398b23"></a>興聖二寺。</p><a 
name="0398b24" id="0398b24"></a><p style="text-indent: 0em; margin-left: 0em"><span class="linehead"></span><span class="gaiji">&#x52C5;<!--gaiji,敕,1[束*力],2&#x52C5;,3--></span>度王公子女令作沙門。承事胡師遵用<a 
name="0398b25" id="0398b25"></a>其法。京師貴賤奉敬者眾。諸道士怪焉。遞互<a 
name="0398b26" id="0398b26"></a>相命曰。至尊棄我道法遠求胡教。我等今日<a 
name="0398b27" id="0398b27"></a>朝次。各將太上天尊所制經書。各盡己之所<a 
name="0398b28" id="0398b28"></a>能。共上一表乞與胡師比校。令至尊意悟使<a 
name="0398b29" id="0398b29"></a>有所歸。爾時南嶽道士褚善信等七十人。將<a 
name="0398c01" id="0398c01"></a>靈寶真文一部　太上靈寶玉訣一部　空洞<a 
name="0398c02" id="0398c02"></a>靈章一部　中玄步虛章一部　太上左仙公<a 
name="0398c03" id="0398c03"></a>請問一部　自然五稱一部　諸天內音一部<a 
name="0398c04" id="0398c04"></a>　合一百三卷。</p><a 
name="0398c05" id="0398c05"></a><p style="text-indent: 0em; margin-left: 0em"><span class="linehead"></span>華嶽道士劉正念等七十人。將智慧定志一<a 
name="0398c06" id="0398c06"></a>部　智惠上品戒一部　仙人請問本行因緣<a 
name="0398c07" id="0398c07"></a>一部　明真科一部　合六十二卷。</p><a 
name="0398c08" id="0398c08"></a><p style="text-indent: 0em; margin-left: 0em"><span class="linehead"></span>恒嶽道士桓文度等七十人。將本業上品一<a 
name="0398c09" id="0398c09"></a>部　法科罪福一部　明真科齋儀一部　太<a 
name="0398c10" id="0398c10"></a>上說洞玄真文一部　合八十卷。</p><a 
name="0398c11" id="0398c11"></a><p style="text-indent: 0em; margin-left: 0em"><span class="linehead"></span>岱嶽道士焦德心七十人。將諸天靈書度命<a 
name="0398c12" id="0398c12"></a>一部　太上說太極太虛自然一部　滅度五<a 
name="0398c13" id="0398c13"></a>練生屍一部　度自然處儀一部　合八十五<a 
name="0398c14" id="0398c14"></a>卷。</p><a 
name="0398c15" id="0398c15"></a><p style="text-indent: 0em; margin-left: 0em"><span class="linehead"></span>嵩嶽道士呂惠通等一百四十人。將太上安<a 
name="0398c16" id="0398c16"></a>志上品一部　三元誡品一部　太極左公<a 
name="0398c17" id="0398c17"></a>神仙本起內傳一部　服御五牙立成一部<a 
name="0398c18" id="0398c18"></a>　朝夕朝儀一部　合九十五卷。</p><a 
name="0398c19" id="0398c19"></a><p style="text-indent: 0em; margin-left: 0em"><span class="linehead"></span>霍山天目山五日雲山白鹿山宮山合八山<a 
name="0398c20" id="0398c20"></a>諸山觀道士。祁文信等二百七十人。將太極<a 
name="0398c21" id="0398c21"></a>真人敷靈寶文一部　太上洞玄靈寶大文<a 
name="0398c22" id="0398c22"></a>五符經一部　步虛文一部　神仙藥法一部<a 
name="0398c23" id="0398c23"></a>　尸解品一部　上天符錄<span class="gaiji">&#x52C5;<!--gaiji,敕,1[束*力],2&#x52C5;,3--></span>禁一部　合八<a 
name="0398c24" id="0398c24"></a>十四卷　并茅成子一部　許成子一部　列<a 
name="0398c25" id="0398c25"></a>成子一部　惠子一部　合二十七家諸子<a 
name="0398c26" id="0398c26"></a>經書。總二百四十五卷。</p><a 
name="0398c27" id="0398c27"></a><p style="text-indent: 0em; margin-left: 0em"><span class="linehead"></span>正月九日。楊州界豫章郡吳丘縣南嶽道士<a 
name="0398c28" id="0398c28"></a><span class="gaiji">&#x7987;<!--gaiji,褚,1[示*者],2&#x7987;,3--></span>善信。以為表頭。五嶽十八山觀太上三<a 
name="0398c29" id="0398c29"></a>洞弟子道士<span class="gaiji">&#x7987;<!--gaiji,褚,1[示*者],2&#x7987;,3--></span>善信等六百九十人死罪上<a 
name="0399a01" id="0399a01"></a>言。臣聞。太上無形無名無極無上。無虛自<a 
name="0399a02" id="0399a02"></a>然大道元首。自從造化道教從生無為之尊<a 
name="0399a03" id="0399a03"></a>自然之父。上古同尊百王不易。今陛下道<a 
name="0399a04" id="0399a04"></a>邁羲皇德過堯舜。光澤四海八表歸仁。臣等<a 
name="0399a05" id="0399a05"></a>竊承陛下棄本追末。求教西域。臣觀西域所<a 
name="0399a06" id="0399a06"></a>事者。既是胡師。所說者不參華夏。復請得<a 
name="0399a07" id="0399a07"></a>胡道人令翻其語說同似漢。臣等思忖。陛<a 
name="0399a08" id="0399a08"></a>下雖翻得此語。恐非大道。如不依信。願陛下<a 
name="0399a09" id="0399a09"></a>恕臣等罪。聽與驗試。臣等五嶽諸山道士多<a 
name="0399a10" id="0399a10"></a>有聰明智慧。博通經典。從元皇已來。太上經<a 
name="0399a11" id="0399a11"></a>行悉能曉了。太虛符<span class="gaiji">&#x546A;<!--gaiji,咒,1[口*兄],2&#x546A;,3--></span>並皆明達。或有吞符<a 
name="0399a12" id="0399a12"></a>餌氣。或有策使鬼神。或有入火不燒。或有<a 
name="0399a13" id="0399a13"></a>履水不溺。或有白日昇天。或有隱形於地。至<a 
name="0399a14" id="0399a14"></a>於方藥法術。無有不能者。願陛下許臣等得<a 
name="0399a15" id="0399a15"></a>與比校。一則聖上意安。二則得辨真偽。三則<a 
name="0399a16" id="0399a16"></a>大道有歸。四則不亂華俗。臣若比對不如。任<a 
name="0399a17" id="0399a17"></a>上重決。若臣等比對有勝。乞除虛詐。臣等誠<a 
name="0399a18" id="0399a18"></a>惶誠恐。死罪死罪。以聞。明帝又得沙門迦<a 
name="0399a19" id="0399a19"></a>葉摩騰竺法蘭等二人說法。善明法相心大<a 
name="0399a20" id="0399a20"></a>信敬。既得道士表聞。即遣尚書令宋庠引諸<a 
name="0399a21" id="0399a21"></a>道士至長樂宮前。帝謂道士曰。諸大德。莫自<a 
name="0399a22" id="0399a22"></a>誤也。</p><a 
name="0399a23" id="0399a23"></a><p style="text-indent: 0em; margin-left: 0em"><span class="linehead"></span>大德所言太上無形無上為尊自然之父者。<a 
name="0399a24" id="0399a24"></a>今日西域所將來。是脩多羅之教。其教難遇。<a 
name="0399a25" id="0399a25"></a>今始東傳。大德比來所學者影響耳。非其真<a 
name="0399a26" id="0399a26"></a>法。大德今既見真法。仍不捨本從末。何異古<a 
name="0399a27" id="0399a27"></a>人葉公之龍也。</p><a 
name="0399a28" id="0399a28"></a><p style="text-indent: 0em; margin-left: 0em"><span class="linehead"></span>褚信奉問曰。若佛道是真應無形色。云何圖<a 
name="0399a29" id="0399a29"></a>畫其像。以此驗之。定非虛無自然之宗。</p><a 
name="0399b01" id="0399b01"></a><p style="text-indent: 0em; margin-left: 0em"><span class="linehead"></span>帝曰。摩騰法師曾為朕說法言。佛有四種法<a 
name="0399b02" id="0399b02"></a>身。所謂法報應化。一者法身。無為無相無主<a 
name="0399b03" id="0399b03"></a>無宗。蕩寂空無自然澹泊。二者報身。獨立無<a 
name="0399b04" id="0399b04"></a>侶朗然無匹。光耀世界自在隱顯。三者應身。<a 
name="0399b05" id="0399b05"></a>備諸形色言行無端。任物千圖神應萬變。四<a 
name="0399b06" id="0399b06"></a>者化身。開演正法導以三乘。利潤蒼生隨機<a 
name="0399b07" id="0399b07"></a>化寤。諸大德須知。佛有四種法身。出沒自<a 
name="0399b08" id="0399b08"></a>在不可思議。其用也則萬像俱應。其息也則<a 
name="0399b09" id="0399b09"></a>託入幽玄。此是智惠之大山。涅槃之巨海。必<a 
name="0399b10" id="0399b10"></a>須敬信得福無量。</p><a 
name="0399b11" id="0399b11"></a><p style="text-indent: 0em; margin-left: 0em"><span class="linehead"></span>褚信問曰。不審。帝設涅槃。是何句義。帝曰。<a 
name="0399b12" id="0399b12"></a>涅槃無為淡泊自然。此四者一味耳。如似眼<a 
name="0399b13" id="0399b13"></a>目異名焉。</p><a 
name="0399b14" id="0399b14"></a><p style="text-indent: 0em; margin-left: 0em"><span class="linehead"></span>褚信問。涅槃之義有幾種。</p><a 
name="0399b15" id="0399b15"></a><p style="text-indent: 0em; margin-left: 0em"><span class="linehead"></span>帝曰。摩騰法師曾與朕說法云。涅槃義乃有<a 
name="0399b16" id="0399b16"></a>多種。言入聖位中者。涅槃有五種。一者隨分<a 
name="0399b17" id="0399b17"></a>涅槃。二者有餘涅槃。三者覺滅涅槃。四者方<a 
name="0399b18" id="0399b18"></a>便涅槃。五者究竟涅槃。</p><a 
name="0399b19" id="0399b19"></a><p style="text-indent: 0em; margin-left: 0em"><span class="linehead"></span>褚信問曰。未審。五者其義云何。帝曰。一者小<a 
name="0399b20" id="0399b20"></a>乘初果。須陀洹果斯陀含果阿那含果。各受<a 
name="0399b21" id="0399b21"></a>人天報盡得生初禪。或生二禪。或生三禪。是<a 
name="0399b22" id="0399b22"></a>名隨分涅槃。二者小乘極果阿羅漢。善蔽六<a 
name="0399b23" id="0399b23"></a>根證七識空智。得生四禪。或生空處。是名有<a 
name="0399b24" id="0399b24"></a>餘涅槃。三者中乘辟支佛果。觀十二因緣證<a 
name="0399b25" id="0399b25"></a>滅盡樂。得生識處乃至非想非非想處。是名<a 
name="0399b26" id="0399b26"></a>覺滅涅槃。四者大乘。初地已上菩薩常居六<a 
name="0399b27" id="0399b27"></a>道。出入生死不捨眾生。隨類受形而教化之。<a 
name="0399b28" id="0399b28"></a>清淨願行不退菩提。是名方便涅槃。五者菩<a 
name="0399b29" id="0399b29"></a>薩。於無量劫世常在生死海中。歷諸勤苦修<a 
name="0399c01" id="0399c01"></a>行善本。成就萬行得證無上正真正道。是名<a 
name="0399c02" id="0399c02"></a>究竟涅槃。</p><a 
name="0399c03" id="0399c03"></a><p style="text-indent: 0em; margin-left: 0em"><span class="linehead"></span>褚信奉答曰。若佛是究竟涅槃。願聽與試。</p><a 
name="0399c04" id="0399c04"></a><p style="text-indent: 0em; margin-left: 0em"><span class="linehead"></span>帝曰。卿若為比試。</p><a 
name="0399c05" id="0399c05"></a><p style="text-indent: 0em; margin-left: 0em"><span class="linehead"></span>褚信對曰。臣以太上天尊所說經典。設壇。置<a 
name="0399c06" id="0399c06"></a>經壇上。以火焚之。其法若真。願火不燒。其法<a 
name="0399c07" id="0399c07"></a>若虛妄。願從火化。西域之教願與臣同於此<a 
name="0399c08" id="0399c08"></a>試。</p><a 
name="0399c09" id="0399c09"></a><p style="text-indent: 0em; margin-left: 0em"><span class="linehead"></span>帝曰。卿無自辱焉。朕恐卿等螢火之光明。濫<a 
name="0399c10" id="0399c10"></a>同日月之顯。彈丸之土。竊價隋國之珠。實非<a 
name="0399c11" id="0399c11"></a>其類。如欲相比卿既不相信。可此月十五日<a 
name="0399c12" id="0399c12"></a>平旦總集白馬寺與卿比校。道士即得　<span class="gaiji">&#x52C5;<!--gaiji,敕,1[束*力],2&#x52C5;,3--></span><a 
name="0399c13" id="0399c13"></a>許。歡忻而去。諸道士在京師聚眾。或在洛<a 
name="0399c14" id="0399c14"></a>水上。履水而行水不能溺。或在園苑。積薪<a 
name="0399c15" id="0399c15"></a>自燒火不能損。或在京師市巷作種種<span class="gaiji">&#x546A;<!--gaiji,咒,1[口*兄],2&#x546A;,3--></span>禁<a 
name="0399c16" id="0399c16"></a>呼策鬼神。京師觀者咸言大聖。正月十一日<a 
name="0399c17" id="0399c17"></a>　帝詣白馬寺。至佛殿前燒香行道禮拜訖。<a 
name="0399c18" id="0399c18"></a>問二法師。啟首具說。諸山道士功能。欲來<a 
name="0399c19" id="0399c19"></a>與師比校。弟子輒不自量。口以許之。剋此月<a 
name="0399c20" id="0399c20"></a>十五日大集白馬寺。願師垂恩開示法藥。摩<a 
name="0399c21" id="0399c21"></a>騰法師對曰。如來滅度一千餘年。正教東流<a 
name="0399c22" id="0399c22"></a>法不虛設。道士欲來比校。今正是時。貧道雖<a 
name="0399c23" id="0399c23"></a>處緇服戒行無取。今仰憑正法諸佛威力。得<a 
name="0399c24" id="0399c24"></a>與開悟。</p><a 
name="0399c25" id="0399c25"></a><p style="text-indent: 0em; margin-left: 0em"><span class="linehead"></span>帝聞此言。心大歡喜。摩騰法師復語曰。陛下<a 
name="0399c26" id="0399c26"></a>往修福業得為天下主。既遇正法。復能信心<a 
name="0399c27" id="0399c27"></a>奉敬。方欲引導群生指於歸處。此是開基之<a 
name="0399c28" id="0399c28"></a>功恩加萬葉。菩薩之行功德難量。</p><a 
name="0399c29" id="0399c29"></a><p style="text-indent: 0em; margin-left: 0em"><span class="linehead"></span>帝即整容禮摩騰法師足。啟法師曰。弟子往<a 
name="0400a01" id="0400a01"></a>蒙法師光相。喜滿交懷。又屈法師持法宣化。<a 
name="0400a02" id="0400a02"></a>弟子一生再幸。不勝慈澤。法師大悅。令帝復<a 
name="0400a03" id="0400a03"></a>坐。問竺法蘭法師曰。西域有道士以不。法師<a 
name="0400a04" id="0400a04"></a>對曰。西域梵志者同此間道士。</p><a 
name="0400a05" id="0400a05"></a><p style="text-indent: 0em; margin-left: 0em"><span class="linehead"></span>帝曰。道有幾種。以何為宗。法師對曰。道有九<a 
name="0400a06" id="0400a06"></a>十五種。並宗正法。其行有差。欲可觀者八種<a 
name="0400a07" id="0400a07"></a>梵行。一者常修梵行。博通外典。事摩醯首<a 
name="0400a08" id="0400a08"></a>羅天王以為天尊。求生空處識處非想非非想<a 
name="0400a09" id="0400a09"></a>處。二者常修梵行博通外典。事大梵天王以<a 
name="0400a10" id="0400a10"></a>為天尊。求生初禪二禪三禪四禪。三者常修<a 
name="0400a11" id="0400a11"></a>梵行博通外典。事天尊求生炎摩天兜率天<a 
name="0400a12" id="0400a12"></a>化樂天他化自在天。四者常修梵行博通外<a 
name="0400a13" id="0400a13"></a>典。辯於論答。事六師弟子等以為師尊。求憑<a 
name="0400a14" id="0400a14"></a>空滅絕有無。五者常修梵行志在仙學。善<a 
name="0400a15" id="0400a15"></a>禁<span class="gaiji">&#x546A;<!--gaiji,咒,1[口*兄],2&#x546A;,3--></span>。事阿私陀仙以為仙尊。求五神丹服之。<a 
name="0400a16" id="0400a16"></a>若得仙道會假風鳥力得昇霄漢。六者常修<a 
name="0400a17" id="0400a17"></a>梵行志在醫學。善於符術。事阿私陀仙以為<a 
name="0400a18" id="0400a18"></a>尊。求五芝草服之。若得仙道會假商劣得匿<a 
name="0400a19" id="0400a19"></a>形影。七者常修梵行。事波頭大仙以為仙尊。<a 
name="0400a20" id="0400a20"></a>求入火聚火不能損。八者常修梵行。事夷制<a 
name="0400a21" id="0400a21"></a>叔羅水仙以為仙尊。求入江海水不能溺。此<a 
name="0400a22" id="0400a22"></a>八種道。以梵行力得生天上。以不發正信迴<a 
name="0400a23" id="0400a23"></a>向心故。天上壽盡還墮三惡道中。</p><a 
name="0400a24" id="0400a24"></a><p style="text-indent: 0em; margin-left: 0em"><span class="linehead"></span>帝曰。此八種道。常修梵行博通外典。即是世<a 
name="0400a25" id="0400a25"></a>間聰惠上人。當時值佛應得悟正。云何不<a 
name="0400a26" id="0400a26"></a>捨諸見仍有此。法蘭法師對曰。佛生難遇。<a 
name="0400a27" id="0400a27"></a>百一小劫一佛出世。佛未出已前造化之始。<a 
name="0400a28" id="0400a28"></a>或有大力諸天。或有自在聖人。恐世無訓降<a 
name="0400a29" id="0400a29"></a>生此俗。或作帝王。或作師儒。各舉已一。或教<a 
name="0400b01" id="0400b01"></a>梵行。或可教禮敬行。或教事佛。或教事日月<a 
name="0400b02" id="0400b02"></a>神。或教事江海神。或教事諸山神。或教事<a 
name="0400b03" id="0400b03"></a>水火神。或教事社稷神。或教事先師神。如是<a 
name="0400b04" id="0400b04"></a>等種種神明悉教事之眾生。從劫初已來學<a 
name="0400b05" id="0400b05"></a>習久遠。雖值佛出世。有鈍根者咸言。我之<a 
name="0400b06" id="0400b06"></a>事從元皇已來尊仰。佛雖神異其教近耳。何<a 
name="0400b07" id="0400b07"></a>能捨本從今。爾時執見者在其道不滅。</p><a 
name="0400b08" id="0400b08"></a><p style="text-indent: 0em; margin-left: 0em"><span class="linehead"></span>帝曰。佛道之中亦有仙號以不。法師對曰。<a 
name="0400b09" id="0400b09"></a>仙者並傳梵行。多諸伎術。是以為世所上。<a 
name="0400b10" id="0400b10"></a>佛初成道時。坐於菩提樹下。世人未識是佛<a 
name="0400b11" id="0400b11"></a>光明顯照。咸言摩訶大仙生。未曾有也。舍利<a 
name="0400b12" id="0400b12"></a>弗目連等。坐臥空中神化自在。各相謂言。此<a 
name="0400b13" id="0400b13"></a>是大弟子天仙也。佛以隨機應顯佛號生<a 
name="0400b14" id="0400b14"></a>焉。</p><a 
name="0400b15" id="0400b15"></a><p style="text-indent: 0em; margin-left: 0em"><span class="linehead"></span>帝曰。弟子蒙師說法心想朗然。未審法師。<a 
name="0400b16" id="0400b16"></a>預設何法欲調伏道士。</p><a 
name="0400b17" id="0400b17"></a><p style="text-indent: 0em; margin-left: 0em"><span class="linehead"></span>法師。對曰。龍吟雲起。非蚯蚓之所能。虎嘯風<a 
name="0400b18" id="0400b18"></a>生。非跛驢之所及。雷門無施布鼓。電曜豈懼<a 
name="0400b19" id="0400b19"></a>螢光。敵對即施何用預搔持痒。</p><a 
name="0400b20" id="0400b20"></a><p style="text-indent: 0em; margin-left: 0em"><span class="linehead"></span>帝乃大笑。弟子知師有證達之理。無畏懼焉。<a 
name="0400b21" id="0400b21"></a>法師對曰。貧道未得過人法。又不敢增上慢。<a 
name="0400b22" id="0400b22"></a>譬如弟子爵位封王。帝命將<span class="gaiji">&#x52C5;<!--gaiji,敕,1[束*力],2&#x52C5;,3--></span>巡省革易<a 
name="0400b23" id="0400b23"></a>風俗。其王見到郡縣官人豈有不懼以不。</p><a 
name="0400b24" id="0400b24"></a><p style="text-indent: 0em; margin-left: 0em"><span class="linehead"></span>帝曰。使者既是朕子。又行朕命。至於州郡縣<a 
name="0400b25" id="0400b25"></a>豈敢不懼　法師又問曰。王巡省之次。郡縣<a 
name="0400b26" id="0400b26"></a>令長敢在王前行自在以不。</p><a 
name="0400b27" id="0400b27"></a><p style="text-indent: 0em; margin-left: 0em"><span class="linehead"></span>帝曰。承朕威命所在。官人懲肅畏法。寧敢自<a 
name="0400b28" id="0400b28"></a>在　法師曰。如是如是。誠如帝說。貧道出家<a 
name="0400b29" id="0400b29"></a>人。亦名法王子。所持正法亦是法王金口所<a 
name="0400c01" id="0400c01"></a>說。所在教化亦無畏懼。若法行處。一切諸<a 
name="0400c02" id="0400c02"></a>天魔鬼莫不奉敬。道士小惠何足消伏。</p><a 
name="0400c03" id="0400c03"></a><p style="text-indent: 0em; margin-left: 0em"><span class="linehead"></span>帝聞法師一言。轉加意大。即辭法師入城<a 
name="0400c04" id="0400c04"></a>　<span class="gaiji">&#x52C5;<!--gaiji,敕,1[束*力],2&#x52C5;,3--></span>有司令辦供設齋。并<span class="gaiji">&#x52C5;<!--gaiji,敕,1[束*力],2&#x52C5;,3--></span>五品已上文武內<a 
name="0400c05" id="0400c05"></a>外官人。仰十五日平旦悉集白馬寺。十三日<a 
name="0400c06" id="0400c06"></a>道士在白馬寺南門外。道東裏東西置三壇。<a 
name="0400c07" id="0400c07"></a>壇別開二十四門。西壇置太上靈寶天尊經<a 
name="0400c08" id="0400c08"></a>合三百六十九卷。中壇置諸子黃老等二十<a 
name="0400c09" id="0400c09"></a>七家書合有二百三十五卷。東壇置饌食奠<a 
name="0400c10" id="0400c10"></a>祀百靈。十四日帝設七寶行殿。在白馬寺南<a 
name="0400c11" id="0400c11"></a>門道西步。置佛舍利及佛經像。十五日平<a 
name="0400c12" id="0400c12"></a>旦。大眾普集。已時齋訖。</p><a 
name="0400c13" id="0400c13"></a><p style="text-indent: 0em; margin-left: 0em"><span class="linehead"></span>帝謂道士曰。諸大德欲試。今正是時。先顯卿<a 
name="0400c14" id="0400c14"></a>等所能以示大眾。道士等奉<span class="gaiji">&#x52C5;<!--gaiji,敕,1[束*力],2&#x52C5;,3--></span>。即以柴荻如<a 
name="0400c15" id="0400c15"></a>栴檀沈水等香木積。遶西壇經教上。復作啟<a 
name="0400c16" id="0400c16"></a>告啼哭流涕曰。太上尊天經典與造化俱<a 
name="0400c17" id="0400c17"></a>開。往哲今賢行之不捨。今為西域別教入亂<a 
name="0400c18" id="0400c18"></a>華俗。臣等五嶽諸山觀褚善信等合有六百<a 
name="0400c19" id="0400c19"></a>九十人。敢以置經壇上。以火取驗。欲用曉示<a 
name="0400c20" id="0400c20"></a>眾生以辯真偽。伏願上慈顯出神<span class="gaiji">&#x52B9;<!--gaiji,效,1[交*力],2&#x52B9;,3--></span>。即便放<a 
name="0400c21" id="0400c21"></a>火燒經。經隨火化悉作灰燼。道士等見火焚<a 
name="0400c22" id="0400c22"></a>經。心大驚愕。先時昇天者不復能昇。先時隱<a 
name="0400c23" id="0400c23"></a>形者不復能隱。先時入火者不敢更入。先善<a 
name="0400c24" id="0400c24"></a>禁<span class="gaiji">&#x546A;<!--gaiji,咒,1[口*兄],2&#x546A;,3--></span>者呼策不應。先有種種功能者。施用無<a 
name="0400c25" id="0400c25"></a>一可驗。道士等大生慚愧。</p><a 
name="0400c26" id="0400c26"></a><p style="text-indent: 0em; margin-left: 0em"><span class="linehead"></span>帝謂道士曰。卿等不聞。益州部內有鍾山。亡<a 
name="0400c27" id="0400c27"></a>命賊在於山澤放縱自由。謂無過者。及其臺<a 
name="0400c28" id="0400c28"></a>軍討罰形勢不立。卿等今者亦復如是。爾時<a 
name="0400c29" id="0400c29"></a>太傅張衍語褚信曰。卿今捔試無一<span class="gaiji">&#x52B9;<!--gaiji,效,1[交*力],2&#x52B9;,3--></span>驗。即<a 
name="0401a01" id="0401a01"></a>是虛妄。宜就西域真法。</p><a 
name="0401a02" id="0401a02"></a><p style="text-indent: 0em; margin-left: 0em"><span class="linehead"></span>褚信對曰。茅成子云。太上者。靈寶天尊是也。<a 
name="0401a03" id="0401a03"></a>造化之始謂之太素。豈虛妄乎。張衍曰。太<a 
name="0401a04" id="0401a04"></a>素有貴德之名。更無言教之稱。今說有言教<a 
name="0401a05" id="0401a05"></a>者。即是虛妄也。吾究尋典籍靈寶<span class="gaiji">&#x9008;<!--gaiji,迥,1[這-言+向],2&#x9008;,3--></span>無氏族<a 
name="0401a06" id="0401a06"></a>可依。推尋古今靈寶。亦無成道處所。若靈寶<a 
name="0401a07" id="0401a07"></a>自然者。經典從何而生。若說靈寶出世者。古<a 
name="0401a08" id="0401a08"></a>帝前王與誰說法。虛受太上之名。妄假天尊<a 
name="0401a09" id="0401a09"></a>之號。此是仙覺法王說也。濟於六道普潤<a 
name="0401a10" id="0401a10"></a>含靈。卿亦可歸真棄虛妄必須尊學。若不奉<a 
name="0401a11" id="0401a11"></a>敬。可謂虛度百年無功而逝。卿若慢心不信。<a 
name="0401a12" id="0401a12"></a>亦專心黃老。黃老者雖無法王之量。亦是<a 
name="0401a13" id="0401a13"></a>前世聖人。撰集雖同諸子言行甚奧。託性無<a 
name="0401a14" id="0401a14"></a>為道德之府也。昔孝景皇帝。常修行不倦。道<a 
name="0401a15" id="0401a15"></a>學從此生焉。處百家之長。得擬佛法為次。至<a 
name="0401a16" id="0401a16"></a>於茅成子列子莊子等書。並學自然逍遙塵<a 
name="0401a17" id="0401a17"></a>外。亦是黃老之次。卿何慕焉。獨專於靈寶<a 
name="0401a18" id="0401a18"></a>也。褚信對曰。靈寶有昇天隱地之功。符禁鬼<a 
name="0401a19" id="0401a19"></a>神之力。履於水火無有不<span class="gaiji">&#x52B9;<!--gaiji,效,1[交*力],2&#x52B9;,3--></span>。今者以火焚經。<a 
name="0401a20" id="0401a20"></a>不蒙哀愍。吾大生恥辱。衍曰。大之制小。使其<a 
name="0401a21" id="0401a21"></a>然也。譬如州郡令長各處一境判決自由。若<a 
name="0401a22" id="0401a22"></a>對帝王威德不立。卿等比校亦復如是。今日<a 
name="0401a23" id="0401a23"></a>卿等所學法者。欲使山無猛狩之文。世絕謬<a 
name="0401a24" id="0401a24"></a>學之侶。一則就真辯偽。二則不誤將來。褚信<a 
name="0401a25" id="0401a25"></a>默然不答。與南山道士費叔才自憾而死。</p><a 
name="0401a26" id="0401a26"></a><p style="text-indent: 0em; margin-left: 0em"><span class="linehead"></span>爾時佛舍利光明五色出。直上空中旋環如<a 
name="0401a27" id="0401a27"></a>蓋。遍覆大眾映蔽日輪。</p><a 
name="0401a28" id="0401a28"></a><p style="text-indent: 0em; margin-left: 0em"><span class="linehead"></span>摩騰法師先得阿羅漢果。以慈善根力踊身<a 
name="0401a29" id="0401a29"></a>高飛行。於虛空中神化自在。還坐本處怡然<a 
name="0401b01" id="0401b01"></a>而住。其時天雨寶華在於佛殿前及眾僧上。<a 
name="0401b02" id="0401b02"></a>又聞天中音樂之聲。感動人情。大眾歡喜歎<a 
name="0401b03" id="0401b03"></a>未曾有也。爾時法師。即於大眾中。而說偈言。</p><a 
name="0401b04" id="0401b04"></a><p>　<span class="lg">狐非師子類　　燈非日月明<a 
name="0401b05" id="0401b05"></a><br>　池無巨海納　　丘無嵩嶽嶸<a 
name="0401b06" id="0401b06"></a><br>　法雲垂世界　　善種得開萌<a 
name="0401b07" id="0401b07"></a><br>　顯通希有法　　處處化群生</span></p><a 
name="0401b08" id="0401b08"></a><p style="text-indent: 0em; margin-left: 0em"><span class="linehead"></span>法師說偈訖。白道士曰。諸大德欲有所問者。<a 
name="0401b09" id="0401b09"></a>前出共論。爾時嵩嶽道士呂惠通對曰。吾<a 
name="0401b10" id="0401b10"></a>等諸人。不量德力輒欲比校。向見神光顯照<a 
name="0401b11" id="0401b11"></a>絕世難知。又逢大士神變奇特。無比天樂垂<a 
name="0401b12" id="0401b12"></a>音。以開我等迷路。天華表瑞。始知大道有歸。<a 
name="0401b13" id="0401b13"></a>我等未解聖法。焉敢諮問。</p><a 
name="0401b14" id="0401b14"></a><p style="text-indent: 0em; margin-left: 0em"><span class="linehead"></span>明帝即從坐起禮法師足。白法師曰。弟子常<a 
name="0401b15" id="0401b15"></a>處生死淪沒愛河。今值正教東流傳之初<a 
name="0401b16" id="0401b16"></a>始。願師大慈開縱曉示。法師受請默然如<a 
name="0401b17" id="0401b17"></a>許。</p><a 
name="0401b18" id="0401b18"></a><p style="text-indent: 0em; margin-left: 0em"><span class="linehead"></span>帝<span class="gaiji">&#x52C5;<!--gaiji,敕,1[束*力],2&#x52C5;,3--></span>大眾。欲求法者前近法師坐。大眾圍遶<a 
name="0401b19" id="0401b19"></a>數百餘重。各各靜然。</p><a 
name="0401b20" id="0401b20"></a><p style="text-indent: 0em; margin-left: 0em"><span class="linehead"></span>爾時法師即出大梵音聲微妙第一。歎佛功<a 
name="0401b21" id="0401b21"></a>德不可思議。亦令大眾稱揚三寶歎述善法。<a 
name="0401b22" id="0401b22"></a>即為大眾說人天地獄因緣法。或說小乘阿<a 
name="0401b23" id="0401b23"></a>毘曇法。或說大乘摩訶衍法。或說懺悔滅罪<a 
name="0401b24" id="0401b24"></a>法。或說出家功德法。大眾既聞法已。各生希<a 
name="0401b25" id="0401b25"></a>有心。爾時司空楊成侯劉善峻白法師曰。大<a 
name="0401b26" id="0401b26"></a>德向者仰觀智慧與海同量。非我凡夫所能<a 
name="0401b27" id="0401b27"></a>度也。我等欲憑大士出家充奉給侍。願垂聽<a 
name="0401b28" id="0401b28"></a>許不　法師曰。諸大眾發心出家。是解脫業<a 
name="0401b29" id="0401b29"></a>緣。仁者各有王難所繫。非我所許　帝即前<a 
name="0401c01" id="0401c01"></a>出白法師。弟子比來常為真假相亂。無慧能<a 
name="0401c02" id="0401c02"></a>辯。得蒙法鏡垂照。始知實相有歸。今此會中<a 
name="0401c03" id="0401c03"></a>有道士官人民庶及婦女等。若能出家者。弟<a 
name="0401c04" id="0401c04"></a>子自與剃頭。三衣瓶<span class="gaiji">&#x9262;<!--gaiji,缽,1[金*本],2&#x9262;,3--></span>並悉施與。別立精舍<a 
name="0401c05" id="0401c05"></a>奉之使學道法。法師歎曰。善哉善哉。帝之功<a 
name="0401c06" id="0401c06"></a>德不可思議。</p><a 
name="0401c07" id="0401c07"></a><p style="text-indent: 0em; margin-left: 0em"><span class="linehead"></span>爾時大眾聞帝聽許。皆大歡喜。四嶽諸山觀<a 
name="0401c08" id="0401c08"></a>道士呂惠通等六百二十人出家。南嶽觀道<a 
name="0401c09" id="0401c09"></a>士褚善信費叔才在會身死。南嶽觀道士六<a 
name="0401c10" id="0401c10"></a>十八人。殯埋信等。不預說法不得出家。五品<a 
name="0401c11" id="0401c11"></a>已上楊城侯劉善峻等九十三人出家。時帝<a 
name="0401c12" id="0401c12"></a>侍衛九品已上。鎮遠將軍姜荀兒等一百七<a 
name="0401c13" id="0401c13"></a>十五人出家。京都治民及婦女阿潘等一百<a 
name="0401c14" id="0401c14"></a>二十一人出家。十六日。</p><a 
name="0401c15" id="0401c15"></a><p style="text-indent: 0em; margin-left: 0em"><span class="linehead"></span>帝共大臣并文武官數百人與出家者剃頭。<a 
name="0401c16" id="0401c16"></a>日日設供夜夜然燈。作種種伎樂。比至正月<a 
name="0401c17" id="0401c17"></a>三十日。法服瓶<span class="gaiji">&#x9262;<!--gaiji,缽,1[金*本],2&#x9262;,3--></span>悉皆施訖。即立十寺。城外<a 
name="0401c18" id="0401c18"></a>七寺。城內三寺。七寺安僧。三寺安尼。漢之佛<a 
name="0401c19" id="0401c19"></a>法從此興焉。</p><a 
name="0401c20" id="0401c20"></a><p style="text-indent: 0em; margin-left: 0em"><span class="linehead"></span>漢法本內傳凡有五卷</p><a 
name="0401c21" id="0401c21"></a><p style="text-indent: 0em; margin-left: 0em"><span class="linehead"></span>第一卷明帝求法品</p><a 
name="0401c22" id="0401c22"></a><p style="text-indent: 0em; margin-left: 0em"><span class="linehead"></span>第二卷請法師立寺品</p><a 
name="0401c23" id="0401c23"></a><p style="text-indent: 0em; margin-left: 0em"><span class="linehead"></span>第三卷與諸道士比校度脫品</p><a 
name="0401c24" id="0401c24"></a><p style="text-indent: 0em; margin-left: 0em"><span class="linehead"></span>第四卷明帝大臣等稱揚品</p><a 
name="0401c25" id="0401c25"></a><p style="text-indent: 0em; margin-left: 0em"><span class="linehead"></span>第五卷廣通流布品　一部五卷</p><a 
name="0401c26" id="0401c26"></a><p style="margin-left: 2em"><span class="headname">傳法記一卷<span class="note">(安玄通記云)</span></span></p><a 
name="0401c27" id="0401c27"></a><p style="text-indent: 0em; margin-left: 0em"><span class="linehead"></span>漢桓帝建和三年<span class="corr" title='[巳&gt;己]'>己</span>丑之歲。有沙門安清。是<a 
name="0401c28" id="0401c28"></a>安息國王太子。捨國出家存意遊化。至洛陽<a 
name="0401c29" id="0401c29"></a>譯出眾經。漢靈帝嘉平五年丙辰之歲。有一<a 
name="0402a01" id="0402a01"></a>沙門支迦樓國出家。是月支國人。至洛陽譯<a 
name="0402a02" id="0402a02"></a>出眾經。漢靈帝光和二年<span class="corr" title='[巳&gt;己]'>己</span>未之歲。有沙門<a 
name="0402a03" id="0402a03"></a>竺佛朔。是月支國丞相。棄相位願弘佛道。開<a 
name="0402a04" id="0402a04"></a>化眾生。至洛陽譯出眾經。</p><a 
name="0402a05" id="0402a05"></a><p style="text-indent: 0em; margin-left: 0em"><span class="linehead"></span>案魏書。文帝黃初三年壬寅之歲。有沙門曇<a 
name="0402a06" id="0402a06"></a>摩迦羅。中天竺國人。至許都譯出經戒律。</p><a 
name="0402a07" id="0402a07"></a><p style="text-indent: 0em; margin-left: 0em"><span class="linehead"></span>漢明帝永平十年。至魏文帝黃初三年。合一<a 
name="0402a08" id="0402a08"></a>百五十年。</p><a 
name="0402a09" id="0402a09"></a><p style="text-indent: 0em; margin-left: 0em"><span class="linehead"></span>案吳書。吳主孫權赤烏四年辛酉之歲。有沙<a 
name="0402a10" id="0402a10"></a>門康僧會。是康居國人。大丞相之長子。志弘<a 
name="0402a11" id="0402a11"></a>大道遊化諸國。初達吳地營立茅茨設像行<a 
name="0402a12" id="0402a12"></a>道。吳人初見謂是妖異。有司奏聞。吳主曰。漢<a 
name="0402a13" id="0402a13"></a>明帝夢神。號名為佛。是其遺風乎。即召僧<a 
name="0402a14" id="0402a14"></a>會問之曰。佛有何神驗也　僧會對曰。佛晦<a 
name="0402a15" id="0402a15"></a>靈<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>出餘千載。唯有舍利。至心求者應現無<a 
name="0402a16" id="0402a16"></a>方。吳主曰。若得舍利當為起塔。如其虛妄國<a 
name="0402a17" id="0402a17"></a>有常刑　僧會對曰。舍利慈愍求即顯降。若<a 
name="0402a18" id="0402a18"></a>無感者當以死期。何假王憲。乃請至七日至<a 
name="0402a19" id="0402a19"></a>三七日。遂獲舍利。五色曜於天。吳主即置<a 
name="0402a20" id="0402a20"></a>舍利鐵碪上。令大力者以鐵鎚擊而試之。當<a 
name="0402a21" id="0402a21"></a>即碪鎚俱陷於地。舍利無損。吳主復置舍利<a 
name="0402a22" id="0402a22"></a>剛炭火中。舍利光明從火而出。作大蓮花照<a 
name="0402a23" id="0402a23"></a>曜宮殿。吳主敬信僧會一遵其法。即造建初<a 
name="0402a24" id="0402a24"></a>寺。為舍利起七寶塔。其地名佛陀里。江東佛<a 
name="0402a25" id="0402a25"></a>法自是興焉。起黃初三年至吳赤烏四年。凡<a 
name="0402a26" id="0402a26"></a>二十年。從永平十年至吳赤烏四年。合一百<a 
name="0402a27" id="0402a27"></a>七十年。康會是吳地僧之始。教是吳地法之<a 
name="0402a28" id="0402a28"></a>初。吳主孫權問尚書令都鄉侯闞澤曰。漢明<a 
name="0402a29" id="0402a29"></a>帝夢神。遣中郎蔡愔等向西域尋訪佛教。至<a 
name="0402b01" id="0402b01"></a>今可有幾年。闞澤對曰。從漢永平十年至赤<a 
name="0402b02" id="0402b02"></a>烏四年。合一百七十年。吳主曰。佛教入漢已<a 
name="0402b03" id="0402b03"></a>久。何緣今始傳至江東。對闞澤曰。漢明帝<a 
name="0402b04" id="0402b04"></a>永平十四年。南嶽道士褚善信正朝之次。與<a 
name="0402b05" id="0402b05"></a>諸山觀道士褚信同上一表乞與西域法師迦<a 
name="0402b06" id="0402b06"></a>葉摩騰竺法蘭等比校。爾時佛教初到洛陽。<a 
name="0402b07" id="0402b07"></a>漢明帝始立白馬寺興聖寺。法師迦葉摩騰<a 
name="0402b08" id="0402b08"></a>竺法蘭翻譯眾經。始從漢讀。道士未達正法<a 
name="0402b09" id="0402b09"></a>深淺不知。上表乞與對驗。明帝許之。至正月<a 
name="0402b10" id="0402b10"></a>十五日。在白馬寺門南嶽諸道士設壇。將所<a 
name="0402b11" id="0402b11"></a>學法名靈寶經置壇上。放火焚之。當時以正<a 
name="0402b12" id="0402b12"></a>法力故。道士書典悉從火化無有遺者。復作<a 
name="0402b13" id="0402b13"></a>種種伎術。施用無<span class="gaiji">&#x52B9;<!--gaiji,效,1[交*力],2&#x52B9;,3--></span>。諸道士等皆大慚恥。<a 
name="0402b14" id="0402b14"></a>南嶽褚善信費叔才等在會中自憾而死。自<a 
name="0402b15" id="0402b15"></a>餘道士。明帝<span class="gaiji">&#x52C5;<!--gaiji,敕,1[束*力],2&#x52C5;,3--></span>放還嶽。其時不預蘭法師說<a 
name="0402b16" id="0402b16"></a>法者不得出家。爾時無人流布。後遭漢政凌<a 
name="0402b17" id="0402b17"></a>遲兵戈不息。是以佛法一百七十年中而<a 
name="0402b18" id="0402b18"></a>不通。今遇法師僧會入來教化。江東始得興<a 
name="0402b19" id="0402b19"></a>行。吳主曰。孔丘老子二家得與佛道比對以<a 
name="0402b20" id="0402b20"></a>不。闞澤對曰。臣建安年中。在洛陽遊學。曾入<a 
name="0402b21" id="0402b21"></a>法舉寺禮拜。得遇法師。惠鏡垂照講大乘<a 
name="0402b22" id="0402b22"></a>經。臣聞法愛樂。當時遂憑法師在寺。得聽法<a 
name="0402b23" id="0402b23"></a>音首尾向三年。臣審知佛是無上法王。眾聖<a 
name="0402b24" id="0402b24"></a>所歸。教加一切哀含萬像。深同巨海不簡細<a 
name="0402b25" id="0402b25"></a>流。明同日月不嫌星燭。會觸即化遇物斯<a 
name="0402b26" id="0402b26"></a>乘。天上人中自然尊大。縱使天有普覆之功。<a 
name="0402b27" id="0402b27"></a>地有能載之力。皆是諸佛建立使之然也。臣<a 
name="0402b28" id="0402b28"></a>又尋魯孔丘者。英才誕秀聖德不群。世號素<a 
name="0402b29" id="0402b29"></a>王。制作經典。訓獎周世。教加來葉。師儒之<a 
name="0402c01" id="0402c01"></a>風。澤潤今古。亦有逸民如許成子廣成子原<a 
name="0402c02" id="0402c02"></a>陽子列子老子莊子等百家諸子書皆修身<a 
name="0402c03" id="0402c03"></a>翫習。放暢山谷縱大其心。學歸淡泊。事乖<a 
name="0402c04" id="0402c04"></a>人倫長幼之節。亦非安世化民之風。是以古<a 
name="0402c05" id="0402c05"></a>人將為滯陷。蓋此之謂。至漢景帝。考諸百家。<a 
name="0402c06" id="0402c06"></a>以黃子老子義體尤深內外明達。改子為經<a 
name="0402c07" id="0402c07"></a>始立道學。<span class="gaiji">&#x52C5;<!--gaiji,敕,1[束*力],2&#x52C5;,3--></span>訓朝野令諷誦焉。若將孔老<a 
name="0402c08" id="0402c08"></a>二家遠方佛法。遠則遠矣。所以然者。孔老<a 
name="0402c09" id="0402c09"></a>設教。法天制用不敢違天。諸佛設教。天法奉<a 
name="0402c10" id="0402c10"></a>行不敢違佛。以此言之。實非比對明矣。</p><a 
name="0402c11" id="0402c11"></a><p style="text-indent: 0em; margin-left: 0em"><span class="linehead"></span>吳主曰。仙有靈寶之法。何如。</p><a 
name="0402c12" id="0402c12"></a><p style="text-indent: 0em; margin-left: 0em"><span class="linehead"></span>闞澤對曰。靈寶者。一無氏族可憑。二無成道<a 
name="0402c13" id="0402c13"></a>處所。教出山谷。無所知也。直是山居濫說。<a 
name="0402c14" id="0402c14"></a>非聖人所制。吳主善答之曰。公學博精通覽<a 
name="0402c15" id="0402c15"></a>無不悉。宜加太子太傅令領侍中尚書令如<a 
name="0402c16" id="0402c16"></a>故。案後涼書。秦主符堅建元十九年。遣征西<a 
name="0402c17" id="0402c17"></a>將軍酒泉公呂光西討龜茲國。得沙門鳩摩<a 
name="0402c18" id="0402c18"></a>羅什。是龜茲國大承相之長子。呂光至涼<a 
name="0402c19" id="0402c19"></a>州。聞秦主姚萇所害光遂稱帝涼治姑臧。羅<a 
name="0402c20" id="0402c20"></a>什在涼州譯出大華嚴經。以自翫適至秦主<a 
name="0402c21" id="0402c21"></a>姚萇子興弘始二年。至長安譯出眾經。佛<a 
name="0402c22" id="0402c22"></a>法爾時大盛。當晉大興三年。安北涼州沮渠<a 
name="0402c23" id="0402c23"></a>蒙遜永和二年。有沙門曇摩讖。是天竺國人。<a 
name="0402c24" id="0402c24"></a>至涼州譯出眾經。至持地六度不譯戒品。謂<a 
name="0402c25" id="0402c25"></a>漢地人不能持戒。隱如不譯。時有比丘披<a 
name="0402c26" id="0402c26"></a>讀經文怪無元戒品。遂即行道心專求。夜夢<a 
name="0402c27" id="0402c27"></a>見一道人授戒本與。比丘得戒誦持。至明。告<a 
name="0402c28" id="0402c28"></a>讖曰。昨夜夢中見有法師授我戒品。恐有所<a 
name="0402c29" id="0402c29"></a>忘。願與正之。讖即令比丘誦之。與本無異。<a 
name="0403a01" id="0403a01"></a>讖曰。善哉善哉。大德。吾恐漢地人不能持戒。<a 
name="0403a02" id="0403a02"></a>不復譯之。今大德求如得者。漢地必有持<a 
name="0403a03" id="0403a03"></a>者。戒品從此流行。當晉隆安四年。自此以<a 
name="0403a04" id="0403a04"></a>後。年年西國沙門傳法來者眾。非記可盡。論<a 
name="0403a05" id="0403a05"></a>營記。元魏正光元年歲次庚子七月。明帝加<a 
name="0403a06" id="0403a06"></a>元服大赦。二十三日請僧尼道士在佛殿前<a 
name="0403a07" id="0403a07"></a>設齋。齋訖。帝語侍中劉騰。宣　<span class="gaiji">&#x52C5;<!--gaiji,敕,1[束*力],2&#x52C5;,3--></span>。請法師等<a 
name="0403a08" id="0403a08"></a>與道士論議。以釋弟子疑網。</p><a 
name="0403a09" id="0403a09"></a><p style="text-indent: 0em; margin-left: 0em"><span class="linehead"></span>爾時諸觀道士姜斌與融覺寺法師曇謨最對<a 
name="0403a10" id="0403a10"></a>論　帝問曰。佛與老子同時以不　姜笑對<a 
name="0403a11" id="0403a11"></a>曰。老子西入化胡。以充侍者。明是同時<a 
name="0403a12" id="0403a12"></a>　法師問曰。何以知之　姜斌對曰。案老子開<a 
name="0403a13" id="0403a13"></a>天經。是以得知。</p><a 
name="0403a14" id="0403a14"></a><p style="text-indent: 0em; margin-left: 0em"><span class="linehead"></span>法師問曰。老子當周何王幾年始生。周何王<a 
name="0403a15" id="0403a15"></a>幾年西入　姜斌曰。當周定王即位三年乙<a 
name="0403a16" id="0403a16"></a>卯之歲。在於楚國陳郡苦縣厲鄉曲仁里九<a 
name="0403a17" id="0403a17"></a>月十四日夜子時生。周簡王即位四年丁丑<a 
name="0403a18" id="0403a18"></a>之歲。事周為守藏吏。當周簡王即位十三年<a 
name="0403a19" id="0403a19"></a>丙戌之歲。遷為太史。當周敬王即位元年庚<a 
name="0403a20" id="0403a20"></a>辰之歲。年八十五。見周德陵遲。遂與散關<a 
name="0403a21" id="0403a21"></a>令尹喜西入化胡。此足明矣。</p><a 
name="0403a22" id="0403a22"></a><p style="text-indent: 0em; margin-left: 0em"><span class="linehead"></span>法師對。曰佛當周昭王二十四年歲次甲寅<a 
name="0403a23" id="0403a23"></a>四月八日生。當周昭王四十二年歲次壬申<a 
name="0403a24" id="0403a24"></a>十九出家。當周穆王二年歲次癸未三十成<a 
name="0403a25" id="0403a25"></a>道。當陽化世四十九載。當周穆王五十二年<a 
name="0403a26" id="0403a26"></a>歲次壬申二月十五日入般涅槃。今計佛入<a 
name="0403a27" id="0403a27"></a>涅槃後。經三百四十五年。至周定王三年老<a 
name="0403a28" id="0403a28"></a>子始生。生已年八十五。至周敬王元年。經四<a 
name="0403a29" id="0403a29"></a>百二十五年。始與尹喜西入。據此則年月<a 
name="0403b01" id="0403b01"></a>日懸殊不同。鄙夫一何闇說。輒言佛為侍者。<a 
name="0403b02" id="0403b02"></a>豈不高岸為谷小乃謬乎。姜斌曰。案開天<a 
name="0403b03" id="0403b03"></a>之文。李柱史西入化胡佛為侍者。亦應不謬。<a 
name="0403b04" id="0403b04"></a>法師輒拒此事。恐理未安。法師對曰。夫佛者<a 
name="0403b05" id="0403b05"></a>法王也。故能降靈兜率生出王宮。萬福圓備<a 
name="0403b06" id="0403b06"></a>億善臻集。普化三千均濟六道。行即金花捧<a 
name="0403b07" id="0403b07"></a>足。坐即百寶蓮臺。出則帝釋前驅。入則梵<a 
name="0403b08" id="0403b08"></a>王侍後。左輔密跡以斷邪偽為<span class="gaiji">&#x52B9;<!--gaiji,效,1[交*力],2&#x52B9;,3--></span>。右有金剛<a 
name="0403b09" id="0403b09"></a>以滅邪魔為功。無央菩薩以充法子。無量聲<a 
name="0403b10" id="0403b10"></a>聞以為聖眾。護世四王朝夕覲省。天龍八部<a 
name="0403b11" id="0403b11"></a>曉夜奉接。天樂懸空如雲。天化散落如雨。<a 
name="0403b12" id="0403b12"></a>師子一吼外道歸真。法鼓自鳴邪魔從正。何<a 
name="0403b13" id="0403b13"></a>得與周藏吏以為侍者。若周柱下史有法王<a 
name="0403b14" id="0403b14"></a>子之量。應在周世如現神通。何有避世西<a 
name="0403b15" id="0403b15"></a>逃方能化物。若也柱史能化其時。周德雖曰<a 
name="0403b16" id="0403b16"></a>衰微。仍承文武成康之風。柱史既乃周世五<a 
name="0403b17" id="0403b17"></a>王。何不加之以神變。顯之以法藥。若能此<a 
name="0403b18" id="0403b18"></a>者如風在草色正自由。何用潛逃於西遠<a 
name="0403b19" id="0403b19"></a>化胡俗。況法王柱史相去四百二十餘年。今<a 
name="0403b20" id="0403b20"></a>言同時。特為侍者。此亦誤之太甚。深可悼<a 
name="0403b21" id="0403b21"></a>焉。仁者既有開天之說。此狂簡斐然文章。何<a 
name="0403b22" id="0403b22"></a>足依信。</p><a 
name="0403b23" id="0403b23"></a><p style="text-indent: 0em; margin-left: 0em"><span class="linehead"></span>姜斌曰。若生當昭王滅周穆王。出何文記。</p><a 
name="0403b24" id="0403b24"></a><p style="text-indent: 0em; margin-left: 0em"><span class="linehead"></span>法師對曰。出周書異記。并出漢書法本內傳。<a 
name="0403b25" id="0403b25"></a>並有明文。當今君子故應覽見。不能為君一<a 
name="0403b26" id="0403b26"></a>人對眾更說。</p><a 
name="0403b27" id="0403b27"></a><p style="text-indent: 0em; margin-left: 0em"><span class="linehead"></span>姜斌曰。孔子既是制法聖人。當時於佛何得<a 
name="0403b28" id="0403b28"></a><span class="gaiji">&#x9008;<!--gaiji,迥,1[這-言+向],2&#x9008;,3--></span>無一言記　法師對曰。真是仁者不識<a 
name="0403b29" id="0403b29"></a>同於管闚覽不弘廣。何得輒謗孔子於佛<span class="gaiji">&#x9008;<!--gaiji,迥,1[這-言+向],2&#x9008;,3--></span><a 
name="0403c01" id="0403c01"></a>無一言記。仁者若不相信。孔子自有三備卜<a 
name="0403c02" id="0403c02"></a>經。佛之出世在中備。仁者善自披究足得開<a 
name="0403c03" id="0403c03"></a>曉。</p><a 
name="0403c04" id="0403c04"></a><p style="text-indent: 0em; margin-left: 0em"><span class="linehead"></span>姜斌曰。孔子聖人不言如志。何假卜乎　法<a 
name="0403c05" id="0403c05"></a>師曰。唯佛是聖人之法王四生上首。遠視<a 
name="0403c06" id="0403c06"></a>一切眾生前後二際吉凶終始。不假卜觀視<a 
name="0403c07" id="0403c07"></a>若掌中。自餘聖人雖曉未然之理。必藉蓍<a 
name="0403c08" id="0403c08"></a>龜以通靈卦也　爾時明帝即遣中尚書又<a 
name="0403c09" id="0403c09"></a>宣<span class="gaiji">&#x52C5;<!--gaiji,敕,1[束*力],2&#x52C5;,3--></span>。道士姜斌論無宗旨。復云。開天經言<a 
name="0403c10" id="0403c10"></a>老子說者。問姜斌。此開天經何處得來。是誰<a 
name="0403c11" id="0403c11"></a>孰與。姜斌對曰。臣亡師道士張祥邊得。</p><a 
name="0403c12" id="0403c12"></a><p style="text-indent: 0em; margin-left: 0em"><span class="linehead"></span>帝曰。經在何處。姜斌對曰。在觀。遣中書侍郎<a 
name="0403c13" id="0403c13"></a>魏取尚書祖瑩等。就觀取得經將來。帝遣<a 
name="0403c14" id="0403c14"></a>文武官尚書郎已上議當太尉公蕭琮太府<a 
name="0403c15" id="0403c15"></a>李寔衛尉卿許百桃吏部尚書邢巒散騎常侍<a 
name="0403c16" id="0403c16"></a>溫子昇等一百七十人。讀訖云。老子止著<a 
name="0403c17" id="0403c17"></a>五千文。西隱流沙更無言說。此書虛妄。專言<a 
name="0403c18" id="0403c18"></a>老子化胡說十二部經。臣等所議。姜斌罪當<a 
name="0403c19" id="0403c19"></a>惑眾　帝謂道士曰。卿等比來專學此法。何<a 
name="0403c20" id="0403c20"></a>名求道。諸道士對曰。臣等並無此書。今日始<a 
name="0403c21" id="0403c21"></a>聞姜斌所說　帝即遣中書郎邢子才黃門<a 
name="0403c22" id="0403c22"></a>侍郎楊寬等向觀重搜諸房。搜訖盡無此書<a 
name="0403c23" id="0403c23"></a>　帝曰。姜斌道人罪合極刑付獄斬決。爾<a 
name="0403c24" id="0403c24"></a>時廷尉卿元超。領斌將出　三藏法師菩提<a 
name="0403c25" id="0403c25"></a>流支諫曰。陛下新赦恩宥天下。今復建齋以<a 
name="0403c26" id="0403c26"></a>啟多福　<span class="gaiji">&#x52C5;<!--gaiji,敕,1[束*力],2&#x52C5;,3--></span>令論議開暢鳳猷。姜斌雖可語<a 
name="0403c27" id="0403c27"></a>無宗旨得沾案會。今　陛下從天怒之威。就<a 
name="0403c28" id="0403c28"></a>案法之中。如欲戮人恐不當天意。</p><a 
name="0403c29" id="0403c29"></a><p style="text-indent: 0em; margin-left: 0em"><span class="linehead"></span>帝曰。弟子謹案經云。佛在因中作國王時。殺<a 
name="0404a01" id="0404a01"></a>五百婆羅門不犯戒律。今姜斌開天之說。此<a 
name="0404a02" id="0404a02"></a>即妖書惑亂朝廷。今不斬決誤後不少　法<a 
name="0404a03" id="0404a03"></a>師極諫。姜斌免死。配徙馬邑。</p><a 
name="0404a04" id="0404a04"></a><p><span class="juanname">續集古今佛道論衡一卷</span></p>
<hr>【經文資訊】大正藏第 52 冊 No. 2105 續集古今佛道論衡<br>【版本記錄】CBETA 電子佛典 Rev. 1.10 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index460e.html?index=T52n2105" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T52n2105_001 by HTTrack Website Copier/3.x [XR&CO'2008], Mon, 02 Jun 2014 23:52:14 GMT -->
</html>
