<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J35nB338_001 by HTTrack Website Copier/3.x [XR&CO'2008], Tue, 03 Jun 2014 00:52:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga51d0.gif?utmac=MO-30696269-4&amp;utmn=1314989605&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ35&amp;utmp=%2Fmobile%2Findex.php%3Findex%3DJ35nB338_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第35冊<br/>No.B338 靈瑞尼祖揆符禪師妙湛錄 (5卷)<br/>【清 符（尼）說　師炤等記】<br/>第 1 卷</p>
	<a href="indexc3d3.html?index=J35nB338_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J35">
<div class="root" id="B338" sutra_name="靈瑞尼祖揆符禪師妙湛錄" sutra_juan="[卷1]">　
<a 
name="0715a01" id="0715a01"></a><div class="xu"><div class="xu"><p style="margin-left: 3em"><span class="headname">靈瑞禪師語錄序</span></p><a 
name="0715a02" id="0715a02"></a><p style="text-indent: 0em; margin-left: 0em"><span class="linehead"></span>金烏玉兔交互爭輝天苞地符亭毒示異世界清奇<a 
name="0715a03" id="0715a03"></a>之氣不在於此即在於彼況觀音大士現婆羅門身<a 
name="0715a04" id="0715a04"></a>赤腳渡流沙河來壁觀九年分皮柝髓一等是人家<a 
name="0715a05" id="0715a05"></a>男女纔跨得渠門限骨頭都換卻了也我吳閶素稱<a 
name="0715a06" id="0715a06"></a>法教淵藪虎丘一片石壁立萬仞諸峰兒孫羅列其<a 
name="0715a07" id="0715a07"></a>下時則有資壽之玅總西竺之法海惟久皆以錦繖<a 
name="0715a08" id="0715a08"></a>英雄展繡旗作略後先演暢左右激揚至今瞌睡虎<a 
name="0715a09" id="0715a09"></a>穴中三日子皆吒呀地到處哮吼大宗之庭唐哉皇<a 
name="0715a10" id="0715a10"></a>哉終不敢耽耽正眼一視靈嵒山頭旗鼓高張凌跨<a 
name="0715a11" id="0715a11"></a>宗祖一旦以四眾排闥移鎮此山攤出家藏原本契<a 
name="0715a12" id="0715a12"></a>書人人白晝見日那知靈瑞符大師據虎頭收虎尾<a 
name="0715a13" id="0715a13"></a>向威音<span class="corr" title='[巳&gt;已]'>已</span>前早<span class="corr" title='[巳&gt;已]'>已</span>逴得便行趯倒洞庭山掀翻柳毅<a 
name="0715a14" id="0715a14"></a>井出世為人唱虎丘之道師資赤幟適出一時吳越<a 
name="0715a15" id="0715a15"></a>之間風行草偃始靈瑞既玅湛分身兩處露刃當門<a 
name="0715a16" id="0715a16"></a>三關劈箭平施陷虎之機舉目提綱力振張麟之網<a 
name="0715a17" id="0715a17"></a>語句流布諸體畢具一一如銕釘木札不可咬嚼如<a 
name="0715a18" id="0715a18"></a>干將莫邪不可嬰犯如雲涌波譎不可按摸真所謂<a 
name="0715a19" id="0715a19"></a>頓挫瀏灕舞劍器渾脫者耶豈少林得肉之人雙徑<a 
name="0715a20" id="0715a20"></a>註莊之客可得睥睨殆高安灘頭高高山頂立不露<a 
name="0715a21" id="0715a21"></a>頂者耶讀是錄者一杓半杓莫亂斟酌。</p><p style="text-indent: 0em; margin-left: 0em"><span class="linehead"></span>吳郡密菴居<a 
name="0715a22" id="0715a22"></a>士李模題</p></div><a 
name="0715a23" id="0715a23"></a><a 
name="0715a24" id="0715a24"></a><a 
name="0715a25" id="0715a25"></a><a 
name="0715a26" id="0715a26"></a><a 
name="0715a27" id="0715a27"></a><a 
name="0715a28" id="0715a28"></a><a 
name="0715a29" id="0715a29"></a><a 
name="0715a30" id="0715a30"></a><a 
name="0715b01" id="0715b01"></a><a 
name="0715b02" id="0715b02"></a><a 
name="0715b03" id="0715b03"></a><a 
name="0715b04" id="0715b04"></a><a 
name="0715b05" id="0715b05"></a><a 
name="0715b06" id="0715b06"></a><a 
name="0715b07" id="0715b07"></a><a 
name="0715b08" id="0715b08"></a><a 
name="0715b09" id="0715b09"></a><a 
name="0715b10" id="0715b10"></a><a 
name="0715b11" id="0715b11"></a><div class="xu"><p style="margin-left: 3em"><span class="headname">序</span></p><a 
name="0715b12" id="0715b12"></a><p style="text-indent: 0em; margin-left: 0em"><span class="linehead"></span>昔達磨初祖佩西天識記航海東來梁武以天子之<a 
name="0715b13" id="0715b13"></a>尊而不契廓然之旨經論精通如流支三藏輩亦皆<a 
name="0715b14" id="0715b14"></a>溟涬其說獨總持者以尼部綱領破禪學洪荒儼然<a 
name="0715b15" id="0715b15"></a>與斷臂立雪之可師雁行終古苟非法身大士乘宿<a 
name="0715b16" id="0715b16"></a>願力示隨類形安能使拘拘質陋而昧本來者信有<a 
name="0715b17" id="0715b17"></a>不立階差一念頓證之玅道乎故知斯事不可以高<a 
name="0715b18" id="0715b18"></a>貴辨博輒自誇詡無門之門除是過量英雄乃能插<a 
name="0715b19" id="0715b19"></a>足若夫庸愚羸劣之夫未許窺其戶庭而造其堂奧<a 
name="0715b20" id="0715b20"></a>也惟我靈瑞符大師賦性英特發語逸群既從靈嵒<a 
name="0715b21" id="0715b21"></a>印下翻身便向臨濟棒頭吐氣孤行秀水眾楚皆喑<a 
name="0715b22" id="0715b22"></a>獨步東山千峰下拜為之後者相繼誠難方彼前賢<a 
name="0715b23" id="0715b23"></a>實亦無媿而大師善藏其用退席閒居嚴冷風規足<a 
name="0715b24" id="0715b24"></a>莊僧史今讀嵒華諸集其玅句珠圓雄機劍拔走盤<a 
name="0715b25" id="0715b25"></a>而盤局全輝揮空而空輪絕跡置之末山無著諸師<a 
name="0715b26" id="0715b26"></a>語中俾具擇法眼者窮歲研精卒莫能辨噫說法垂<a 
name="0715b27" id="0715b27"></a>機至此極矣展卷掩卷一如毒鼓而盡喪偷心然播<a 
name="0715b28" id="0715b28"></a>其聲教于天下後世者我不知其凡幾即以此名無<a 
name="0715b29" id="0715b29"></a>盡燈可也。</p><p style="text-indent: 0em; margin-left: 0em"><span class="linehead"></span>歲在庚<span class="corr" title='[戍&gt;戌]'>戌</span>仲秋前三日玉峰匠心道者行<a 
name="0715b30" id="0715b30"></a>際和南謹序</p></div></div><a 
name="0715c01" id="0715c01"></a><p><span class="juanname">靈瑞尼祖揆符禪師妙湛錄卷第一</span></p><a 
name="0715c02" id="0715c02"></a><p style="margin-left: 4em"><span class="byline">學人師炤等記</span></p><a 
name="0715c03" id="0715c03"></a><p style="margin-left: 2em"><span class="headname">住秀州玅湛園語</span></p><a 
name="0715c04" id="0715c04"></a><p style="text-indent: 0em; margin-left: 0em"><span class="linehead"></span>上堂拈香云此一瓣香明逾寶月瑞勝優曇若非鼻<a 
name="0715c05" id="0715c05"></a>孔相符爭得心源共印爇向爐中供養<br><a 
name="0715c06" id="0715c06"></a>始祖釋迦文佛大和尚暨禪宗第一祖飲光尊者直<a 
name="0715c07" id="0715c07"></a>下諸大祖師恭願<br><a 
name="0715c08" id="0715c08"></a>金輪統御一人端拱御樓中叡澤<span class="gaiji">[雨/汸]<!--gaiji,,1[雨/汸],2&#x290CE;,3--></span>流四海五湖王<a 
name="0715c09" id="0715c09"></a>化裏次拈香云此一瓣香縱奪隨機權衡在我捏聚<a 
name="0715c10" id="0715c10"></a>則聖凡罔措分開則賓主歷然爇向爐中奉為創菴<a 
name="0715c11" id="0715c11"></a>檀越在會英賢伏願頓超權學直達唯心迴入諸塵<a 
name="0715c12" id="0715c12"></a>廣興佛事正拈香云此一瓣香本無寶秘豈有囊藏<a 
name="0715c13" id="0715c13"></a>苟非點著便知不免重新說破爇向爐中供養靈嵒<a 
name="0715c14" id="0715c14"></a>堂上本師退翁大和尚用酬法乳斂衣就座上首白<a 
name="0715c15" id="0715c15"></a>椎云法筵龍象眾當觀第一義師云未白椎以前有<a 
name="0715c16" id="0715c16"></a>一句子從上尊宿總未曾說著山僧今日忍俊不禁<a 
name="0715c17" id="0715c17"></a>眾中還有當機啟發者麼學人問師唱誰家曲宗風<a 
name="0715c18" id="0715c18"></a>嗣阿誰師云有耳咸知學云與麼則靈山雪曲玅鴛<a 
name="0715c19" id="0715c19"></a>水印紋新也師云何須按譜辨宮商學作禮云敢為<a 
name="0715c20" id="0715c20"></a>流通師云逢人不得錯舉學人問祖印高提於此日<a 
name="0715c21" id="0715c21"></a>請師一句接群機師云不問不對學云學人今日小<a 
name="0715c22" id="0715c22"></a>出大遇師云莫漫矜誇學人問人天普集凡聖交參<a 
name="0715c23" id="0715c23"></a>學人上來願聞提唱師云分明記取學云寔為古今<a 
name="0715c24" id="0715c24"></a>罕聞師云難為識者乃云道者家風古今不異三問<a 
name="0715c25" id="0715c25"></a>茆屋一味安閒更弗向外營求隨分有鹽有醬若是<a 
name="0715c26" id="0715c26"></a>佛法山僧有口秪堪掛壁上首復白椎云諦觀法王<a 
name="0715c27" id="0715c27"></a>法法王法如是便下座。</p><a 
name="0715c28" id="0715c28"></a><p style="text-indent: 0em; margin-left: 0em"><span class="linehead"></span>當日晚參眾方集師顧左右云便爾休去太煞不近<a 
name="0715c29" id="0715c29"></a>人情欲更商量大似平添缽柄當處翻轉面皮外不<a 
name="0715c30" id="0715c30"></a>見有諸聖內不見有<span class="corr" title='[巳&gt;己]'>己</span>靈凝然萬里一條銕作麼與<a 
name="0716a01" id="0716a01"></a>山僧叩激乃拈起拄杖云看看秪這便是殺活拄杖<a 
name="0716a02" id="0716a02"></a>穿過衲僧鼻孔刺破金剛眼睛諸仁縱有師子爪牙<a 
name="0716a03" id="0716a03"></a>且無用處放行把住總在山僧放行也髮毛涕唾齊<a 
name="0716a04" id="0716a04"></a>放光明把住也根塵識心應時銷落且道放行為人<a 
name="0716a05" id="0716a05"></a>好把住為人好隨卓拄杖一下云理長則就復舉末<a 
name="0716a06" id="0716a06"></a>山尼了然禪師因灌溪閒和尚到曰若相當即住不<a 
name="0716a07" id="0716a07"></a>然即推倒禪床便入堂內山遣侍者問上座遊山來<a 
name="0716a08" id="0716a08"></a>為佛法來溪曰為佛法來山乃陞座溪上參山問上<a 
name="0716a09" id="0716a09"></a>座今日離何處曰路口山曰何不蓋卻溪無對始禮<a 
name="0716a10" id="0716a10"></a>拜問如何是末山山曰不露頂曰如何是末山主山<a 
name="0716a11" id="0716a11"></a>曰非男女相溪乃喝曰何不變去山曰不是神不是<a 
name="0716a12" id="0716a12"></a>鬼變個甚麼溪於是伏膺作園頭三年師云末山一<a 
name="0716a13" id="0716a13"></a>向放頑善藏其用灌溪雖然性懆不解輸機山僧今<a 
name="0716a14" id="0716a14"></a>日既冒臨濟宗孫肘臂終不外曲待他道上座遊山<a 
name="0716a15" id="0716a15"></a>來為佛法來但道總不與麼更問何不蓋卻向道也<a 
name="0716a16" id="0716a16"></a>要與長老通個消息再說非男女相卻云識得你也<a 
name="0716a17" id="0716a17"></a>總有尺八钁頭那敢安排著你山僧福薄德涼無心<a 
name="0716a18" id="0716a18"></a>坐此床座既爾業緣難避不免略露家風乃擲下拄<a 
name="0716a19" id="0716a19"></a>杖云千秋標格從君看大用須憑作者知。</p><a 
name="0716a20" id="0716a20"></a><p style="text-indent: 0em; margin-left: 0em"><span class="linehead"></span>夏日上堂紅雲似火白汗如珠行人路上絕後再甦<a 
name="0716a21" id="0716a21"></a>乃舉起扇子顧眾云會麼無限清風隨展握用來不<a 
name="0716a22" id="0716a22"></a>必更躊躕。</p><a 
name="0716a23" id="0716a23"></a><p style="text-indent: 0em; margin-left: 0em"><span class="linehead"></span>孝子徐為等請為尊慈寶持總禪師對靈陞座拈香<a 
name="0716a24" id="0716a24"></a>云此一瓣香眉毛廝結鼻孔無差紅爐燄上翻身互<a 
name="0716a25" id="0716a25"></a>相喝彩紫電光中著眼各自稱尊爇向爐中供養前<a 
name="0716a26" id="0716a26"></a>住玅湛總公法兄禪師伏願乘般若舟至涅槃岸嘗<a 
name="0716a27" id="0716a27"></a>為諸佛真子永作眾生導師<span class="corr" title='[歛&gt;斂]'>斂</span>衣就座學人問淨法<a 
name="0716a28" id="0716a28"></a>界身本無出沒因甚雙林樹下示有涅槃師云因誰<a 
name="0716a29" id="0716a29"></a>致得學云與麼則今日全因方便也師云說得道理<a 
name="0716a30" id="0716a30"></a>好歸依佛法僧學一喝師云命根猶在學人問天堂<a 
name="0716b01" id="0716b01"></a>收不得地獄豈能拘無位真人向甚處安身立命師<a 
name="0716b02" id="0716b02"></a>云意況不到學云若不上來焉知端的師云莫被山<a 
name="0716b03" id="0716b03"></a>僧舌頭謾過好學云學人爭敢造次師云作禮了退<a 
name="0716b04" id="0716b04"></a>乃舉盤山云三界無法何處求心四大本空佛依何<a 
name="0716b05" id="0716b05"></a>住盤山恁麼道正是璞玉渾金未經剖煆雖則貴重<a 
name="0716b06" id="0716b06"></a>可珍其奈光彩未發山僧雖非敏手今日因孝子徐<a 
name="0716b07" id="0716b07"></a>古顏等殷勤三請勉陞此座與緇素前略加雕琢不<a 
name="0716b08" id="0716b08"></a>圖取悅人天秪期適用時世三界無法不消一劄何<a 
name="0716b09" id="0716b09"></a>處求心大地平沉四大本空地水火風佛依何住迥<a 
name="0716b10" id="0716b10"></a>無著處既無著處則堂堂獨露逼塞虛空歷歷全該<a 
name="0716b11" id="0716b11"></a>貫通今古截斷生死根株掀翻去來相貌且道如何<a 
name="0716b12" id="0716b12"></a>是我總兄歸根得旨一句擲下拂子云水流原在海<a 
name="0716b13" id="0716b13"></a>月落不離天。</p><a 
name="0716b14" id="0716b14"></a><p style="text-indent: 0em; margin-left: 0em"><span class="linehead"></span>超瑩道人齋上堂達磨面壁乾盡髑髏若不得神光<a 
name="0716b15" id="0716b15"></a>血滴滴地出一臂力怎能彀起死回生剋由叵耐年<a 
name="0716b16" id="0716b16"></a>深月久毒氣太甚觸著嗅著一個個撒風撒顛呵佛<a 
name="0716b17" id="0716b17"></a>罵祖目睹瞿曇猶如黃葉道一大藏教是破草鞋十<a 
name="0716b18" id="0716b18"></a>地聖人是守屍鬼二乘聲聞是擔屎漢古今天下不<a 
name="0716b19" id="0716b19"></a>奈這一隊何山僧今日有個療病神方將來布施大<a 
name="0716b20" id="0716b20"></a>眾隨以拄杖旋風打散歸方丈。</p><a 
name="0716b21" id="0716b21"></a><p style="text-indent: 0em; margin-left: 0em"><span class="linehead"></span>上堂言語上簡刮粘唾癡蠅心性上鑽研沒泥香象<a 
name="0716b22" id="0716b22"></a>山僧自幼不曾行腳草鞋錢那知貴賤近日開個燈<a 
name="0716b23" id="0716b23"></a>心皂夾舖有人來買三文兩文隨分賣與忽然遇著<a 
name="0716b24" id="0716b24"></a>家貲巨萬底走到門裏一眼覷破道嗄原來秪有這<a 
name="0716b25" id="0716b25"></a>些道了便行大眾還怪得伊恁般話麼你若分疏不<a 
name="0716b26" id="0716b26"></a>謬正要借伊拔本倘或依舊零星沽販山僧恰好一<a 
name="0716b27" id="0716b27"></a>場失利。</p><a 
name="0716b28" id="0716b28"></a><p style="text-indent: 0em; margin-left: 0em"><span class="linehead"></span>中秋上堂十五日<span class="corr" title='[巳&gt;已]'>已</span>前當暗中有明十五日<span class="corr" title='[巳&gt;已]'>已</span>後當<a 
name="0716b29" id="0716b29"></a>明中有暗正當十五日一句又作麼生月色有圓夜<a 
name="0716b30" id="0716b30"></a>人心無滿時。</p><a 
name="0716c01" id="0716c01"></a><p style="text-indent: 0em; margin-left: 0em"><span class="linehead"></span>施主請上堂達磨從不會禪仲尼何曾識字一對無<a 
name="0716c02" id="0716c02"></a>孔銕鎚至今無處出氣且道是甚麼礙喝一喝云梵<a 
name="0716c03" id="0716c03"></a>語唐言泥裏有刺。</p><a 
name="0716c04" id="0716c04"></a><p style="text-indent: 0em; margin-left: 0em"><span class="linehead"></span>眾居士請上堂徐居士問濟上風規人盡仰師登寶<a 
name="0716c05" id="0716c05"></a>座請垂慈師云吾無隱乎爾士云如何是奪人不奪<a 
name="0716c06" id="0716c06"></a>境師云雨滴嵒花落翠寒士云如何是奪境不奪人<a 
name="0716c07" id="0716c07"></a>師云胡僧持咒口喃喃士云如何是人境兩俱奪師<a 
name="0716c08" id="0716c08"></a>云一箭射一群大地無寸土士云如何是人境俱不<a 
name="0716c09" id="0716c09"></a>奪師云錦衣公子貴結伴御街遊士云人境<span class="corr" title='[巳&gt;已]'>已</span>蒙師<a 
name="0716c10" id="0716c10"></a>指示向上還有事也無師云山門日日向南開士作<a 
name="0716c11" id="0716c11"></a>禮師云往來不易巨宗道人問末山不露頂凡聖難<a 
name="0716c12" id="0716c12"></a>窺禾城乍建標龍象交集耀古輝今則且置超宗逸<a 
name="0716c13" id="0716c13"></a>格事如何師舉拄杖云有時拈向千峰頂劃斷天雲<a 
name="0716c14" id="0716c14"></a>不放高宗云大方之家果爾不同師便喝宗作禮云<a 
name="0716c15" id="0716c15"></a>片言塞殺灌溪口臨濟兒孫總喫驚師云不勞讚歎<a 
name="0716c16" id="0716c16"></a>乃云道絕方隅蹉過者非真豪傑法離聞見猛省者<a 
name="0716c17" id="0716c17"></a>即大丈夫拈匙放箸全彰古佛家風掃地焚香徹證<a 
name="0716c18" id="0716c18"></a>祖師巴鼻不借他人力用打開自<span class="corr" title='[巳&gt;己]'>己</span>胸襟吐一句則<a 
name="0716c19" id="0716c19"></a>玉潤珠圓赴一機則風行草偃山僧百不知百不會<a 
name="0716c20" id="0716c20"></a>眼孔未能辨親辨疏口門秪堪喫粥喫飯今日被諸<a 
name="0716c21" id="0716c21"></a>檀越抑逼將來既無禪可傳又無道可道聊倩木上<a 
name="0716c22" id="0716c22"></a>座應個時節遂拈拄杖卓一下云會麼即此見聞非<a 
name="0716c23" id="0716c23"></a>見聞無餘聲色可呈君個中若了全無事百億身從<a 
name="0716c24" id="0716c24"></a>當處分復卓拄杖一卓下座。</p><a 
name="0716c25" id="0716c25"></a><p style="text-indent: 0em; margin-left: 0em"><span class="linehead"></span>寶持禪師忌辰孝子徐焉徐然等請上堂僧問擊碎<a 
name="0716c26" id="0716c26"></a>聖凡窠窟截斷生死根株具此風規憑何力用師打<a 
name="0716c27" id="0716c27"></a>云莫教忘卻僧云斬釘截鐵<span class="corr" title='[巳&gt;已]'>已</span>見全提就下平高請<a 
name="0716c28" id="0716c28"></a>希別展師卓拄杖云令不重行僧云驚群須是英靈<a 
name="0716c29" id="0716c29"></a>漢敵勝還他師子兒師云大眾一時喝彩學人問佛<a 
name="0716c30" id="0716c30"></a>祖無謾人之心因甚生也不道死也不道師云此意<a 
name="0717a01" id="0717a01"></a>誰知學云請師別通一路師云無人能領學作禮云<a 
name="0717a02" id="0717a02"></a>不是某甲洎成錯過師云莫強惺惺乃云透生死關<a 
name="0717a03" id="0717a03"></a>捩全體真全體幻轉佛祖機輪一手搦一手抬頂門<a 
name="0717a04" id="0717a04"></a>上截斷千差管伊理障事障腳跟下縱橫十字說甚<a 
name="0717a05" id="0717a05"></a>這邊那邊不落今時豈居劫外風高月冷同道方知<a 
name="0717a06" id="0717a06"></a>虎驟龍驤作家始辨惟我總兄和尚提靈山正印入<a 
name="0717a07" id="0717a07"></a>濟水洪波敵勝驚群利生導物其住也鶴翹松際其<a 
name="0717a08" id="0717a08"></a>去也雲過人間三界不得拘留六處安能羈絆且道<a 
name="0717a09" id="0717a09"></a>今朝在會諸仁者又向甚處與他相見喝一喝云要<a 
name="0717a10" id="0717a10"></a>得靈光無向背直須北斗面南看。</p><a 
name="0717a11" id="0717a11"></a><p style="text-indent: 0em; margin-left: 0em"><span class="linehead"></span>臘八日徐門檀越請上堂居士問釋迦<span class="corr" title='[巳&gt;已]'>已</span>滅彌勒未<a 
name="0717a12" id="0717a12"></a>生正當今日佛法委付何人師云渠無名字士云某<a 
name="0717a13" id="0717a13"></a>甲今日小出大遇師云須是其人學人問如何是佛<a 
name="0717a14" id="0717a14"></a>師云頂相終難睹學云如何是法師云無言最有功<a 
name="0717a15" id="0717a15"></a>學云如何是僧師云古貌筆難寫學云一即三三即<a 
name="0717a16" id="0717a16"></a>一師云且待當來問彌勒學人問世尊四十九年不<a 
name="0717a17" id="0717a17"></a>曾說著一字因甚有一大藏教師云扯葛藤你為第<a 
name="0717a18" id="0717a18"></a>一學云未審中間那一句最親切師云不務速說學<a 
name="0717a19" id="0717a19"></a>人問拈卻棒除卻喝如何是臨濟宗師云頂門轟霹<a 
name="0717a20" id="0717a20"></a>靂腦後奮金鎚學云舉不顧即差誤如何是雲門宗<a 
name="0717a21" id="0717a21"></a>師云石火尚嫌鈍電光猶較遲進云夜半正明天曉<a 
name="0717a22" id="0717a22"></a>不露如何是曹洞宗師云玉女拋梭織泥牛帶月耕<a 
name="0717a23" id="0717a23"></a>學云但盡凡心別無聖解如何是溈仰宗師云家肥<a 
name="0717a24" id="0717a24"></a>生孝子國霸有謀臣學云三界唯心萬法唯識如何<a 
name="0717a25" id="0717a25"></a>是法眼宗師云見月休觀指歸家罷問程學云一花<a 
name="0717a26" id="0717a26"></a>拈出人間瑞五葉芬芳古至今師云不得向枝葉上<a 
name="0717a27" id="0717a27"></a><span class="corr" title='[搏&gt;摶]'>摶</span>量乃云無依無欲是能仁卻被明星換眼睛盡大<a 
name="0717a28" id="0717a28"></a>地人同一見更將何法度眾生黃面老子受山僧一<a 
name="0717a29" id="0717a29"></a>問直得口似匾擔汝等諸人各各著如來衣坐如來<a 
name="0717a30" id="0717a30"></a>座何不道一句子與他出氣以見佛法有人不然卻<a 
name="0717b01" id="0717b01"></a>是山僧罪過。</p><a 
name="0717b02" id="0717b02"></a><p style="text-indent: 0em; margin-left: 0em"><span class="linehead"></span>因雪上堂雪雪寒光凜冽輕似鵝毛細如米末不唯<a 
name="0717b03" id="0717b03"></a>一色洞然分明人境俱奪雪雪直饒該抹將來理亦<a 
name="0717b04" id="0717b04"></a>沒交涉事亦沒交涉雪雪看你幾時得歇。</p><a 
name="0717b05" id="0717b05"></a><p style="text-indent: 0em; margin-left: 0em"><span class="linehead"></span>除夜小參送舊年迎新歲不用宰牛烹露地梅花幾<a 
name="0717b06" id="0717b06"></a>點送春來爆竹一聲催臘去隨家豐儉樂欣欣說甚<a 
name="0717b07" id="0717b07"></a>三皇與五帝衲被蒙頭萬事休此時山僧都不會。</p><a 
name="0717b08" id="0717b08"></a><p style="text-indent: 0em; margin-left: 0em"><span class="linehead"></span>歲旦上堂水不投器何能定其方圓空不入缾難以<a 
name="0717b09" id="0717b09"></a>定其大小菩薩天人同依法界修羅蚊蚋悉飲滄溟<a 
name="0717b10" id="0717b10"></a>從來平等真如此中誰分優劣苟能直信不疑今朝<a 
name="0717b11" id="0717b11"></a>便是初一。</p><a 
name="0717b12" id="0717b12"></a><p style="text-indent: 0em; margin-left: 0em"><span class="linehead"></span>閱懺上堂學人問向上一路千聖不傳如何是向上<a 
name="0717b13" id="0717b13"></a>一路師云直得寸草不生學云日用如何踐履師云<a 
name="0717b14" id="0717b14"></a>須是腳跟紅線斷學人問如何是第一句師云電光<a 
name="0717b15" id="0717b15"></a>石火存機變學云如何是第二句師云堪笑人來捋<a 
name="0717b16" id="0717b16"></a>虎鬚學云如何是第三句師云茫茫宇宙人無數幾<a 
name="0717b17" id="0717b17"></a>個男兒是丈夫學云如何是一句中具三玄師云伸<a 
name="0717b18" id="0717b18"></a>過手來學云如何是一玄中具三要師打云擔取去<a 
name="0717b19" id="0717b19"></a>古顏居士問興化道逢人則不出出則便為人意旨<a 
name="0717b20" id="0717b20"></a>如何師云胡馬依北風士云三聖道我則不然逢人<a 
name="0717b21" id="0717b21"></a>即出出則不為人又作麼生師云越鳥巢南枝士云<a 
name="0717b22" id="0717b22"></a>畢竟還有優劣也無師云取性學人問達磨西來不<a 
name="0717b23" id="0717b23"></a>立文字因甚有楞伽四卷師云如是之法我從佛聞<a 
name="0717b24" id="0717b24"></a>學云未審幾人信受師云汝莫作闡提見解學云某<a 
name="0717b25" id="0717b25"></a>甲未敢造次師云且救一半學人問庭前柏樹子意<a 
name="0717b26" id="0717b26"></a>旨如何師云仰面不知高幾許回頭秪覺影隨人學<a 
name="0717b27" id="0717b27"></a>云和尚莫將境示人師云因風吹火用力不多乃云<a 
name="0717b28" id="0717b28"></a>山門頭合掌計較未成佛殿裏燒香圖個甚麼大丈<a 
name="0717b29" id="0717b29"></a>夫秉慧劍般若鋒兮金剛焰非但能摧外道心早曾<a 
name="0717b30" id="0717b30"></a>落卻天魔膽豈肯屈膝希求擎拳禱祝將謂如來惠<a 
name="0717c01" id="0717c01"></a>你三昧夢見。</p><a 
name="0717c02" id="0717c02"></a><p style="text-indent: 0em; margin-left: 0em"><span class="linehead"></span>完懺眾請上堂學人問春風包裹不得文彩全彰時<a 
name="0717c03" id="0717c03"></a>雨滋霈不及根莖並茂未審承誰恩力師云好本多<a 
name="0717c04" id="0717c04"></a>同學云與麼則法雷纔震驚天地寶月初圓耀古今<a 
name="0717c05" id="0717c05"></a>師云識者難謾學云肯將閒學解埋沒祖師心師云<a 
name="0717c06" id="0717c06"></a>是所禱矣學人問如何是金剛王劍師云殺活由我<a 
name="0717c07" id="0717c07"></a>學云如何是踞地師子師云能有幾個學云如何是<a 
name="0717c08" id="0717c08"></a>探竿影草師云識得你也學云如何是一喝不作一<a 
name="0717c09" id="0717c09"></a>喝用師云一場逗漏學人問一日缽盂兩度濕日日<a 
name="0717c10" id="0717c10"></a>如斯多年衲襖四邊穿年年如舊住山活計不必垂<a 
name="0717c11" id="0717c11"></a>慈出世風猷更希降旨師云荷葉衣無盡松花食有<a 
name="0717c12" id="0717c12"></a>餘學云此猶是住山家風作麼生是出世邊事師云<a 
name="0717c13" id="0717c13"></a>這個闍黎太煞不知厭足學云三十年後願為流通<a 
name="0717c14" id="0717c14"></a>師云莫妄想乃云禾山鼓雲門曲雖然音調不同也<a 
name="0717c15" id="0717c15"></a>要手口相應中下機人不究根源認螢火為太陽指<a 
name="0717c16" id="0717c16"></a>魚目同明月門前大案山肯點頭也未若是絕滲漏<a 
name="0717c17" id="0717c17"></a>沒覆藏底穿起鶻臭衫頂上炙脂帽踏遍大唐國土<a 
name="0717c18" id="0717c18"></a>腳跟下有甚麼過你輩茄子瓠子到處生根幾時出<a 
name="0717c19" id="0717c19"></a>離窠臼要得脫灑自由卓拄杖一下云吽吽。</p><a 
name="0717c20" id="0717c20"></a><p style="text-indent: 0em; margin-left: 0em"><span class="linehead"></span>燈節上堂人人盡有光明在看時不見暗昏昏符上<a 
name="0717c21" id="0717c21"></a>座不惜隻手與伊剔出應個時節普令盡大地有眼<a 
name="0717c22" id="0717c22"></a>同見乃舉起手云看看金剛烈燄燒破虛空文彩全<a 
name="0717c23" id="0717c23"></a>彰十方洞顯諸人一向舉頭全不炤管腳下忽若燈<a 
name="0717c24" id="0717c24"></a>銷火滅平地上喫交莫怪山僧不說。</p><a 
name="0717c25" id="0717c25"></a><p style="text-indent: 0em; margin-left: 0em"><span class="linehead"></span>靈嵒老和尚誕辰師炤領諸弟子設大齋會上堂巨<a 
name="0717c26" id="0717c26"></a>宗問百億須彌未足比其崇高百億滄海未足方其<a 
name="0717c27" id="0717c27"></a>深廣正當今日如何舉揚師云有口道不盡宗云只<a 
name="0717c28" id="0717c28"></a>此一句<span class="corr" title='[巳&gt;已]'>已</span>遍寰區師云知音者誰宗云香雲寶雨皆<a 
name="0717c29" id="0717c29"></a>蒙記翠柏蒼松盡點頭師云果見話行居士問天垂<a 
name="0717c30" id="0717c30"></a>寶蓋地涌金蓮未審是道力所成福因所感師云何<a 
name="0718a01" id="0718a01"></a>不問山僧士云即今諮和尚師云道力所成福因所<a 
name="0718a02" id="0718a02"></a>感士云果然一點水墨兩處成龍師云未許興波作<a 
name="0718a03" id="0718a03"></a>浪在學人問堅若金剛淨如蓮花還當得希有事也<a 
name="0718a04" id="0718a04"></a>無師云希有希有學呈掌云某甲獲得此寶今日請<a 
name="0718a05" id="0718a05"></a>師酬價師云爭不足讓有餘學作禮云到此直得退<a 
name="0718a06" id="0718a06"></a>身三步師打云將謂山僧吝惜學人問從上風規即<a 
name="0718a07" id="0718a07"></a>不問靈嵒宗旨請師傳師云有問即荅學云學人適<a 
name="0718a08" id="0718a08"></a>來造次師云<span class="corr" title='[巳&gt;已]'>已</span>辨來風學云不因今日問爭識古人<a 
name="0718a09" id="0718a09"></a>心師云一拶便骨出學人問花簇簇錦簇簇除滅千<a 
name="0718a10" id="0718a10"></a>殃成就百福雖然驗在目前畢竟承誰恩力師打云<a 
name="0718a11" id="0718a11"></a>不得忘卻這一棒學云大眾證明學人禮謝師顧左<a 
name="0718a12" id="0718a12"></a>右云且道這漢會不會乃云法身無相寒暑不能推<a 
name="0718a13" id="0718a13"></a>遷法眼無瑕幻翳豈容蓋覆如玅蓮華纖塵絕染如<a 
name="0718a14" id="0718a14"></a>金剛杵烈焰難侵弘大誓以匡時敷至懷而應物縱<a 
name="0718a15" id="0718a15"></a>使掉霹靂舌震毒鼓聲窮劫宣揚莫能殫盡弛張三<a 
name="0718a16" id="0718a16"></a>寸顛倒五音解玉鑽珠添華綴錦且道至人分上還<a 
name="0718a17" id="0718a17"></a>受也無驀豎拂子云山僧承渠威力竭其神機為諸<a 
name="0718a18" id="0718a18"></a>仁者重說偈言乃擊一下云靈山古佛降生時慶讚<a 
name="0718a19" id="0718a19"></a>因齋闔國知朝與三千暮八百顧左右云大眾聞與<a 
name="0718a20" id="0718a20"></a>麼道莫怪山僧太煞無禮更有個救處在從來大悟<a 
name="0718a21" id="0718a21"></a>不存師擲拂子下座。</p><a 
name="0718a22" id="0718a22"></a><p style="text-indent: 0em; margin-left: 0em"><span class="linehead"></span>明宣明果請上堂喫粥了也洗缽盂去日日如然未<a 
name="0718a23" id="0718a23"></a>曾瞥地堪笑一輩行腳高流慣向趙州喉下取氣撞<a 
name="0718a24" id="0718a24"></a>著庭前柏樹子道是祖師西來意阿呵呵非唯屈辱<a 
name="0718a25" id="0718a25"></a>古人抑且埋沒自<span class="corr" title='[巳&gt;己]'>己</span>。</p><a 
name="0718a26" id="0718a26"></a><p style="text-indent: 0em; margin-left: 0em"><span class="linehead"></span>到村菴上堂一幅酒旗風數點杏花雨村路少人行<a 
name="0718a27" id="0718a27"></a>秪有黃鸝語竹籬茅舍別是乾坤石室蒲團頓忘今<a 
name="0718a28" id="0718a28"></a>古富貴底不用驕矜貧賤底何須愁苦何故好信騎<a 
name="0718a29" id="0718a29"></a>牛全勝跨虎。</p><a 
name="0718a30" id="0718a30"></a><p style="text-indent: 0em; margin-left: 0em"><span class="linehead"></span>大士誕日慧月披剃上堂學人問十方俱擊鼓十處<a 
name="0718b01" id="0718b01"></a>一齊聞端的觀音入理之門因甚王老師不打師云<a 
name="0718b02" id="0718b02"></a>若將耳聽終難會宗云一根既返源六根成解脫何<a 
name="0718b03" id="0718b03"></a>故有時用得著有時用不著師云眼處聞聲始得知<a 
name="0718b04" id="0718b04"></a>宗云不因漁父沿溪引爭識桃源別有春師云道人<a 
name="0718b05" id="0718b05"></a>應以優婆夷身得度者宗云靈山授記未到如此師<a 
name="0718b06" id="0718b06"></a>云我今為汝保任終不虛也學人問華雨動搖平地<a 
name="0718b07" id="0718b07"></a>卻成狼籍香雲瀰漫太虛也受羅籠今朝觀自在出<a 
name="0718b08" id="0718b08"></a>頭來也不審誰是渠本生父母師云黃鶯花外啼初<a 
name="0718b09" id="0718b09"></a>歇紫燕簾前語未休學云某甲可謂小出大遇師云<a 
name="0718b10" id="0718b10"></a>猶欠一著在學人問於一身心現千手眼還當得奇<a 
name="0718b11" id="0718b11"></a>特事也無師云山僧只管看學云口欲談而詞喪為<a 
name="0718b12" id="0718b12"></a>對有言心欲緣而慮忘為對妄想去此二途請師荅<a 
name="0718b13" id="0718b13"></a>話師云露柱卻惺惺學云格外之機<span class="corr" title='[巳&gt;已]'>已</span>蒙垂示目前<a 
name="0718b14" id="0718b14"></a>一句還許別通消息否師云有甚饅頭<span class="gaiji">[飢-几+追]<!--gaiji,,1[飢-几+追],2&#x4B54;,3--></span>子快下將<a 
name="0718b15" id="0718b15"></a>來學一喝歸眾師云塞斷咽喉乃舉雲門示眾云聞<a 
name="0718b16" id="0718b16"></a>聲悟道見色明心舉起手云觀世音菩薩將錢買胡<a 
name="0718b17" id="0718b17"></a>餅放下手云原來卻是饅頭師云諸人各各有兩隻<a 
name="0718b18" id="0718b18"></a>眼睛有一雙耳朵誰禁得你聞聲誰禁得你見色作<a 
name="0718b19" id="0718b19"></a>麼生是悟底道明底心山僧不敢向聲前色後鼓弄<a 
name="0718b20" id="0718b20"></a>人家男女所以秪舉個現成公案你若向雲門抬搦<a 
name="0718b21" id="0718b21"></a>處薦得饅頭胡餅一任豎嚥橫吞若也未辨來端且<a 
name="0718b22" id="0718b22"></a>莫鈍置我觀音大士。</p><a 
name="0718b23" id="0718b23"></a><p style="text-indent: 0em; margin-left: 0em"><span class="linehead"></span>春日期滿上堂子規聲裏堆堆坐亂紅如雨春將暮<a 
name="0718b24" id="0718b24"></a>畢竟年年用著來今朝何似休歸去卓拄杖。</p><a 
name="0718b25" id="0718b25"></a><p style="text-indent: 0em; margin-left: 0em"><span class="linehead"></span>上堂安居<span class="corr" title='[巳&gt;已]'>已</span>定夏日方長佛法大意不用商量滴破<a 
name="0718b26" id="0718b26"></a>耳門蕉葉雨觸翻鼻孔藕花香。</p><a 
name="0718b27" id="0718b27"></a><p style="text-indent: 0em; margin-left: 0em"><span class="linehead"></span>晚參世事悠悠不如山丘臥藤蘿下塊石枕頭這般<a 
name="0718b28" id="0718b28"></a>漢飽喫飯了沒些子意智若順風吹到山僧門裏正<a 
name="0718b29" id="0718b29"></a>好棒了趁出待他道因甚打某甲這裏不是你住處<a 
name="0718b30" id="0718b30"></a>回洞庭勉諸參眾上堂學人問東山水上行意旨如<a 
name="0718c01" id="0718c01"></a>何師云古今看不厭秀色壓東南學云還愜他古人<a 
name="0718c02" id="0718c02"></a>意也無師云金聲空自惜玉振有誰知學云果然靈<a 
name="0718c03" id="0718c03"></a>瑞一曲玅絕古今師云側耳風前聽虛心劫外傳學<a 
name="0718c04" id="0718c04"></a>人問如何是動若行雲師云離婁有相學云如何是<a 
name="0718c05" id="0718c05"></a>止猶谷神師云罔象無心學云如何是不涉有無句<a 
name="0718c06" id="0718c06"></a>師云芙蓉秋水闊楊柳暮煙輕乃云蹤跡如雲不易<a 
name="0718c07" id="0718c07"></a>尋秋風忽起洞庭心又攜明月隨煙舫蹔別城東祗<a 
name="0718c08" id="0718c08"></a>樹林好大眾莫沉吟世間難得是光陰謹白參玄莫<a 
name="0718c09" id="0718c09"></a>虛度曹源流出自胸襟大丈夫漢莫不衣藏至寶膝<a 
name="0718c10" id="0718c10"></a>有黃金爭肯央庠過日屈首塵中各宜鞭策身心直<a 
name="0718c11" id="0718c11"></a>趨玅道奴呼菩薩婢視聲聞普賢與我折華文殊與<a 
name="0718c12" id="0718c12"></a>我攜水庶足展拓生平略舒意氣其或未然山僧臨<a 
name="0718c13" id="0718c13"></a>出門時有一句子分付切須聽取良久卓拄杖一下<a 
name="0718c14" id="0718c14"></a>云總不得動著。</p><a 
name="0718c15" id="0718c15"></a><p style="text-indent: 0em; margin-left: 0em"><span class="linehead"></span>道舊相訪上堂黃葉門前路白雲湖上山謝君重訪<a 
name="0718c16" id="0718c16"></a>及相對各開顏人正鬧我方閒更邀嶺月啟松關然<a 
name="0718c17" id="0718c17"></a>雖如是若當宗乘你也沒量罪過我也沒量罪過。</p><a 
name="0718c18" id="0718c18"></a><p style="text-indent: 0em; margin-left: 0em"><span class="linehead"></span>到靈峙為仁和尚壽眾請上堂月上座問纔舉毫端<a 
name="0718c19" id="0718c19"></a>便成流布但恁麼去如何得聞于未聞師云但有好<a 
name="0718c20" id="0718c20"></a>風來席上更無凡語落人間月云竹密不妨水過山<a 
name="0718c21" id="0718c21"></a>高豈礙雲飛師云今日喜得個知音月云靈山現瑞<a 
name="0718c22" id="0718c22"></a>千古騰輝去也師云領過那邊著乃云盡十方布寶<a 
name="0718c23" id="0718c23"></a>華王座坐得者名大丈夫窮三世宣壽量法門領得<a 
name="0718c24" id="0718c24"></a>者是真豪傑烏飛兔走空性嘗存鳳舞麟翔門風獨<a 
name="0718c25" id="0718c25"></a>異少室一燈復燦靈山二桂垂陰喜溢天倫輝騰佛<a 
name="0718c26" id="0718c26"></a>日少舒鄙意用贊無疆若欲向上提持問取堂頭和<a 
name="0718c27" id="0718c27"></a>尚。</p><a 
name="0718c28" id="0718c28"></a><p style="text-indent: 0em; margin-left: 0em"><span class="linehead"></span>到勝蓮寂明上座請為令先師無歇和尚對靈陞座<a 
name="0718c29" id="0718c29"></a>有物先天地無形本寂寥能為萬象主不逐四時凋<a 
name="0718c30" id="0718c30"></a>傅大士恁麼道秪可抱不哭孩兒守枯椿過日未得<a 
name="0719a01" id="0719a01"></a>轉變臨機去來任性所以道欲識不遷義須向萬物<a 
name="0719a02" id="0719a02"></a>遷變處識取欲明嘗住心須向生死流轉中明取他<a 
name="0719a03" id="0719a03"></a>若起滅紛紜我亦隨波逐浪自然到處稱尊乾坤獨<a 
name="0719a04" id="0719a04"></a>步且道即今勝蓮法兄在何處安身立命今古應無<a 
name="0719a05" id="0719a05"></a>墜分明在目前。</p><a 
name="0719a06" id="0719a06"></a><p style="text-indent: 0em; margin-left: 0em"><span class="linehead"></span>修顒上人披剃上堂學人問離五欲網出三界家還<a 
name="0719a07" id="0719a07"></a>當得奇特事也無師云我不汝欺學云恁麼則臘月<a 
name="0719a08" id="0719a08"></a>蓮花又一枝也師云有眼何曾見僧提起坐具云看<a 
name="0719a09" id="0719a09"></a>看師云那有閑工夫學人問父母未生前如何是學<a 
name="0719a10" id="0719a10"></a>人本來面目師云松本青青雪裏看學云莫便是麼<a 
name="0719a11" id="0719a11"></a>師云來年更有新條在學人問欲行千里一步為初<a 
name="0719a12" id="0719a12"></a>如何最初一步師云切忌忙忙心萬里學云若然全<a 
name="0719a13" id="0719a13"></a>賴腳跟得力也師打云眼裏更著瞳神始得乃云欲<a 
name="0719a14" id="0719a14"></a>行非嘗之事必待非嘗之人不用安排何須雕琢頭<a 
name="0719a15" id="0719a15"></a>上寶華冠乘時卸卻髻中明月珠就手撒開頂門放<a 
name="0719a16" id="0719a16"></a>大光明炤耀十方世界直得佛國魔宮輝煌震動修<a 
name="0719a17" id="0719a17"></a>羅地獄息諍停酸不是神通玅用皆由當人自心功<a 
name="0719a18" id="0719a18"></a>德所致故經云初發心時便成正覺豈俟三十二相<a 
name="0719a19" id="0719a19"></a>八十種好垂寶蓋于空中涌金蓮于地上然後謂之<a 
name="0719a20" id="0719a20"></a>得阿耨菩提耶果能于念念中乘般若船游法性海<a 
name="0719a21" id="0719a21"></a>到菩提岸據涅槃城提挈聖凡莊嚴果位則初心始<a 
name="0719a22" id="0719a22"></a>得圓成一眾全歸覆育名大丈夫是真佛子拈拄杖<a 
name="0719a23" id="0719a23"></a>云山僧既<span class="corr" title='[巳&gt;已]'>已</span>說過且道這上座有何分付隨卓一下<a 
name="0719a24" id="0719a24"></a>云內外一如方近道嶮夷不變足驚人。</p><a 
name="0719a25" id="0719a25"></a><p style="text-indent: 0em; margin-left: 0em"><span class="linehead"></span>小參若要說禪山僧未曾問人借得口你輩透青雙<a 
name="0719a26" id="0719a26"></a>眼松直棘曲卻會分別因甚見我舉起拄杖便如銕<a 
name="0719a27" id="0719a27"></a>壁一般茫無棲泊只為胸中玄玅見解不曾抖擻乾<a 
name="0719a28" id="0719a28"></a>淨要得著衣喫飯不落數量但坐念無際來年春又<a 
name="0719a29" id="0719a29"></a>春。</p><a 
name="0719a30" id="0719a30"></a><p style="text-indent: 0em; margin-left: 0em"><span class="linehead"></span>明徹道人請上堂學人問無明寔性即佛性幻化空<a 
name="0719b01" id="0719b01"></a>身即法身因甚類之弗齊師云山僧舌頭短學云落<a 
name="0719b02" id="0719b02"></a>霞與孤鶩齊飛秋水共長天一色因甚混則知處師<a 
name="0719b03" id="0719b03"></a>云莫取人處分學云不因目前事怎辯劫初機師云<a 
name="0719b04" id="0719b04"></a>依舊草裏輥學人問如何是一印印空師云鴻飛那<a 
name="0719b05" id="0719b05"></a>復辨西東學云如何是一印印水師云碧眼胡僧難<a 
name="0719b06" id="0719b06"></a>下嘴學云如何是一印印泥師云十字縱橫不掛絲<a 
name="0719b07" id="0719b07"></a>學云未審何人用得師云當陽隨展握終不藉功勛<a 
name="0719b08" id="0719b08"></a>學人問香嚴聞擊竹靈雲見桃花二人悟處還有優<a 
name="0719b09" id="0719b09"></a>劣也無師云耳朵兩片皮牙齒一具骨學云與麼則<a 
name="0719b10" id="0719b10"></a>佛佛道仝也師云因甚耳不見色眼不聞聲乃舉法<a 
name="0719b11" id="0719b11"></a>眼禪師云三通鼓罷簇簇上來佛法人事一時周畢<a 
name="0719b12" id="0719b12"></a>香山尼佛通禪師云山僧即不然三通鼓罷簇簇上<a 
name="0719b13" id="0719b13"></a>來拄杖不在苕帚柄聊與三十師云一人以禮樂經<a 
name="0719b14" id="0719b14"></a>邦一人以干戈戢亂文事武備不可偏廢然雖如是<a 
name="0719b15" id="0719b15"></a>堯舜之君猶有化在山僧思回上古之風汝諸人能<a 
name="0719b16" id="0719b16"></a>返樸還淳也未不然聽取教詔好三通鼓罷簇簇上<a 
name="0719b17" id="0719b17"></a>來過後思量一場特地。</p><a 
name="0719b18" id="0719b18"></a><p style="text-indent: 0em; margin-left: 0em"><span class="linehead"></span>上堂青山白雲裏人只知青山白雲裏事紅塵鬧市<a 
name="0719b19" id="0719b19"></a>裏人只知紅塵鬧市裏事有一人無所不知無處不<a 
name="0719b20" id="0719b20"></a>到不許安名立字且道他是阿誰喝一喝。</p><a 
name="0719b21" id="0719b21"></a><p style="text-indent: 0em; margin-left: 0em"><span class="linehead"></span>晚參當爐不避火迸當言不避截舌饒伊膽大如天<a 
name="0719b22" id="0719b22"></a>更須勘過了打。</p><a 
name="0719b23" id="0719b23"></a><p style="text-indent: 0em; margin-left: 0em"><span class="linehead"></span>瑞宗道人請上堂學人問諸佛出世為一大事因緣<a 
name="0719b24" id="0719b24"></a>祖師西來要人見性成佛和尚今日圖個甚麼師云<a 
name="0719b25" id="0719b25"></a>意況不到學云大善知識豈無方便師云近日南湖<a 
name="0719b26" id="0719b26"></a>水滿也未學云不因漁父引爭得見波濤師云賺卻<a 
name="0719b27" id="0719b27"></a>多少人學人問如何是真佛師云有眼如盲有口如<a 
name="0719b28" id="0719b28"></a>啞學云如何是真法師云以字不成八字不是學云<a 
name="0719b29" id="0719b29"></a>如何是真道師云嘗在於其中經行及坐臥學人問<a 
name="0719b30" id="0719b30"></a>蓮華未出水時如何師云看不見學云出水後時如<a 
name="0719c01" id="0719c01"></a>何師云藏不得學云作何顏色師云日下三刻看學<a 
name="0719c02" id="0719c02"></a>人問從上宗乘乞師指示師云怕爛卻那學云某甲<a 
name="0719c03" id="0719c03"></a>是性燥漢師打云教休不肯休直待雨淋頭乃云衲<a 
name="0719c04" id="0719c04"></a>僧家無片段多莽鹵少思筭洞庭山色兩眉青不知<a 
name="0719c05" id="0719c05"></a>慚媿和雲占。</p><a 
name="0719c06" id="0719c06"></a><p style="text-indent: 0em; margin-left: 0em"><span class="linehead"></span>巨宗道人薙度訖上堂巨宗問如來頂相菩薩難窺<a 
name="0719c07" id="0719c07"></a>大士悟門諸天罔措學人今日脫珍御服著弊垢衣<a 
name="0719c08" id="0719c08"></a>未審依何法以進修師云宜依佛法僧住宗云可謂<a 
name="0719c09" id="0719c09"></a>恩高齊華岳澤廣勝滄溟師云此猶是讚嘆之詞宗<a 
name="0719c10" id="0719c10"></a>云今日不得不然師云莫負初心好乃云道人行處<a 
name="0719c11" id="0719c11"></a>如火銷冰事事絕毫絕釐箭既離絃無回返勢處處<a 
name="0719c12" id="0719c12"></a>破塵破的十方獨步虎驟龍驤三界橫趨鸞翔鳳翥<a 
name="0719c13" id="0719c13"></a>功可齊於諸聖功不浪施道止濟于一身道非圓備<a 
name="0719c14" id="0719c14"></a>直得如天普蓋廕覆千差似地普擎發生萬類具如<a 
name="0719c15" id="0719c15"></a>此廣大之心行如此奇特之事三乘權學應念頓超<a 
name="0719c16" id="0719c16"></a>九有含生彈指咸攝誰是初機誰是後學然雖如是<a 
name="0719c17" id="0719c17"></a>且道始終端正凡聖混融一句作麼生道初發心先<a 
name="0719c18" id="0719c18"></a>成正覺慎行履處即真修翻身跳出炎炎宅大丈夫<a 
name="0719c19" id="0719c19"></a>兒得自繇。</p><a 
name="0719c20" id="0719c20"></a><p style="text-indent: 0em; margin-left: 0em"><span class="linehead"></span>精進期小參威音王<span class="corr" title='[巳&gt;已]'>已</span>前本無授受各自稱尊釋迦<a 
name="0719c21" id="0719c21"></a>佛<span class="corr" title='[巳&gt;已]'>已</span>後遞代傳持互相打鬨石頭土塊咸放光明草<a 
name="0719c22" id="0719c22"></a>根樹皮皆承印記若非有包刮今古吐納宇宙底胸<a 
name="0719c23" id="0719c23"></a>襟安能倒卓須彌平傾滄海行一步踐踏諸聖頂<span class="gaiji">[寧*頁]<!--gaiji,,1[寧*頁],2&#x29573;,3--></span><a 
name="0719c24" id="0719c24"></a>噓一聲鼓蕩五宗元氣東家杓柄長西家杓柄短一<a 
name="0719c25" id="0719c25"></a>總莫管且道自<span class="corr" title='[巳&gt;己]'>己</span>分上作麼商量近時有般漢坐繩<a 
name="0719c26" id="0719c26"></a>床稱知識問著便努目撐眉扣牙吐舌保護個昭昭<a 
name="0719c27" id="0719c27"></a>靈靈以當金丹至寶提心注目喚作見性明心叉手<a 
name="0719c28" id="0719c28"></a>曲躬認為從體起用頂門迸響名破沙盆惡口傷人<a 
name="0719c29" id="0719c29"></a>號金剛劍如斯見解往往成群真似東土衲僧不若<a 
name="0719c30" id="0719c30"></a>西天外道還當得自<span class="corr" title='[巳&gt;己]'>己</span>分中事麼今日於諸大眾前<a 
name="0720a01" id="0720a01"></a>不妨舉箇現成公案昔日僧問法眼如何是佛法眼<a 
name="0720a02" id="0720a02"></a>云汝是慧超其僧從此悟入後來雪竇頌云江國春<a 
name="0720a03" id="0720a03"></a>風吹不起鷓鴣啼在深花裏三級浪高魚化龍癡人<a 
name="0720a04" id="0720a04"></a>猶戽夜塘水師云若向事上看雪竇不如他法眼若<a 
name="0720a05" id="0720a05"></a>向理上看法眼不如他雪竇冷地忽有人出眾道這<a 
name="0720a06" id="0720a06"></a>理是甚麼所在說事說理山僧合掌向道俊哉俊哉<a 
name="0720a07" id="0720a07"></a>我也只要你恁麼道。</p><a 
name="0720a08" id="0720a08"></a><p style="text-indent: 0em; margin-left: 0em"><span class="linehead"></span>不違禪德壽徒眾請上堂學人問燈籠與日月齊明<a 
name="0720a09" id="0720a09"></a>露柱與虛空同壽未審拄杖子花甲多少師云量也<a 
name="0720a10" id="0720a10"></a>量不盡筭也筭不出學云真個難思師云腳下迢迢<a 
name="0720a11" id="0720a11"></a>十萬餘學人問如何是佛法的的大意師云多少人<a 
name="0720a12" id="0720a12"></a>踏不著學云和尚從何而得師云直下拈來看學人<a 
name="0720a13" id="0720a13"></a>問大顛禪師云晝夜一百八意旨如何師云一串穿<a 
name="0720a14" id="0720a14"></a>卻學云首座扣齒三下是漏泄家風是酬他所問師<a 
name="0720a15" id="0720a15"></a>亦扣齒三下學云果然佛佛道仝師云也好趁出院<a 
name="0720a16" id="0720a16"></a>學人問正法眼藏八字打開涅槃玅心和盤托出某<a 
name="0720a17" id="0720a17"></a>甲別無諱處和尚如何證明師展兩手學云直是令<a 
name="0720a18" id="0720a18"></a>人難搆師云有甚相謾學云一華拈出傳今古五葉<a 
name="0720a19" id="0720a19"></a>分開印大千師云可惜將我一枝佛法便與麼流將<a 
name="0720a20" id="0720a20"></a>去乃云合千差包萬有橫遍十方齊往來印古今豎<a 
name="0720a21" id="0720a21"></a>窮三際喚作讚法身語大似錦上鋪花胸中若非經<a 
name="0720a22" id="0720a22"></a>緯分明終是耕夫玉漏果遇當行作者到來山僧不<a 
name="0720a23" id="0720a23"></a>惜一時分付豎起拂子云見麼萬人瞻仰處遍界燦<a 
name="0720a24" id="0720a24"></a>優曇。</p><a 
name="0720a25" id="0720a25"></a><a 
name="0720a26" id="0720a26"></a><a 
name="0720a27" id="0720a27"></a><a 
name="0720a28" id="0720a28"></a><a 
name="0720a29" id="0720a29"></a><a 
name="0720a30" id="0720a30"></a><p><span class="juanname">靈瑞尼祖揆符禪師語錄卷第一（終）</span></p>
<hr>【經文資訊】嘉興藏第 35 冊 No. B338 靈瑞尼祖揆符禪師妙湛錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf1cb.html?index=J35nB338" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J35nB338_001 by HTTrack Website Copier/3.x [XR&CO'2008], Tue, 03 Jun 2014 00:52:15 GMT -->
</html>
