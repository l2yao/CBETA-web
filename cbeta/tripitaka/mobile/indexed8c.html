<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J35nB338_003 by HTTrack Website Copier/3.x [XR&CO'2008], Tue, 03 Jun 2014 00:52:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga70b3.gif?utmac=MO-30696269-4&amp;utmn=1956030711&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ35&amp;utmp=%2Fmobile%2Findex.php%3Findex%3DJ35nB338_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexc3d3.html?index=J35nB338_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第35冊<br/>No.B338 靈瑞尼祖揆符禪師妙湛錄 (5卷)<br/>【清 符（尼）說　師炤等記】<br/>第 3 卷</p>
	<a href="indexb25a.html?index=J35nB338_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J35">
<div class="root" id="B338" sutra_name="靈瑞尼祖揆符禪師妙湛錄" sutra_juan="[卷3]">　
<a 
name="0723c01" id="0723c01"></a><p><span class="juanname">靈瑞尼祖揆符禪師妙湛錄卷第三</span></p><a 
name="0723c02" id="0723c02"></a><p style="margin-left: 4em"><span class="byline">學人岳嶙等錄</span></p><a 
name="0723c03" id="0723c03"></a><p style="margin-left: 2em"><span class="headname">住秀州玅湛園語</span></p><a 
name="0723c04" id="0723c04"></a><p style="text-indent: 0em; margin-left: 0em"><span class="linehead"></span>歲朝眾請上堂顧左右云今日乃是一年第一日也<a 
name="0723c05" id="0723c05"></a>須開口說得第一句方不孤負第一流人第一度殷<a 
name="0723c06" id="0723c06"></a>勤啟請汝等咸應懷第一渴仰之心當領覽第一希<a 
name="0723c07" id="0723c07"></a>有之法不得與時升降為新舊轉移不得逐世浮沉<a 
name="0723c08" id="0723c08"></a>為喧寂維縶憧憧賀歲正如百戲排場秩秩歸堂好<a 
name="0723c09" id="0723c09"></a>比千燈映室既忘欣戚豈礙光輝諸仁要見第一佛<a 
name="0723c10" id="0723c10"></a>事麼遂拈瓣香炷爐中云碧瓦未銷殘臘雪金爐先<a 
name="0723c11" id="0723c11"></a>爇透窗香。</p><a 
name="0723c12" id="0723c12"></a><p style="text-indent: 0em; margin-left: 0em"><span class="linehead"></span>上堂學人問趙州喫茶去意旨如何師云胡地冬抽<a 
name="0723c13" id="0723c13"></a>筍學云曹山愛顛酒又作麼生師云京師出大黃學<a 
name="0723c14" id="0723c14"></a>人問拈香擇火古佛家風喫飯穿衣祖師玅訣和尚<a 
name="0723c15" id="0723c15"></a>還有為人處也無師云一棒一條痕學云作家宗師<a 
name="0723c16" id="0723c16"></a>宛爾不同師云適來一棒作麼商量學云龍得水時<a 
name="0723c17" id="0723c17"></a>添意氣虎逢山處長威獰師云不免倚靠在乃云芭<a 
name="0723c18" id="0723c18"></a>蕉聞雷發聽不出聲葵花隨日轉見不超色若道無<a 
name="0723c19" id="0723c19"></a>情有佛性庭前柏子應當授記作佛因甚年深月久<a 
name="0723c20" id="0723c20"></a>枝葉尚存惱亂春風卒無休日若言無情無佛性卻<a 
name="0723c21" id="0723c21"></a>也是法平等無有高下會合得來佛法世法捏作一<a 
name="0723c22" id="0723c22"></a>團你若刻舟求劍猿聲啼不住<span class="corr" title='[巳&gt;已]'>已</span>過萬重山。</p><a 
name="0723c23" id="0723c23"></a><p style="text-indent: 0em; margin-left: 0em"><span class="linehead"></span>小參須彌芥子父芥子須彌爺山水坦然平敲冰來<a 
name="0723c24" id="0723c24"></a>煮茶咄咄咄葛藤閒扯到威音與自<span class="corr" title='[巳&gt;己]'>己</span>有甚交涉。</p><a 
name="0723c25" id="0723c25"></a><p style="text-indent: 0em; margin-left: 0em"><span class="linehead"></span>孝甥鍾淵映為薦母舅古顏徐君請陞座漚生漚滅<a 
name="0723c26" id="0723c26"></a>碧海常存雲去雲來青天故在若向泡沫上觀聚散<a 
name="0723c27" id="0723c27"></a>景象邊論飄瞥眼睛尚不解用心體何由得知所以<a 
name="0723c28" id="0723c28"></a>生是生死是死生則樂死便憂憂樂相攻死生代謝<a 
name="0723c29" id="0723c29"></a>主人公腳跟全無點地分累他諸佛諸祖費盡機籌<a 
name="0723c30" id="0723c30"></a>賣盡淈<span class="gaiji">[泳-永+盾]<!--gaiji,,1[泳-永+盾],2&#x23E29;,3--></span>將蜜果子換苦葫蘆山僧有個捷出迷關<a 
name="0724a01" id="0724a01"></a>橫超覺路底程樣不妨舉示諸人乃拈拄杖卓一下<a 
name="0724a02" id="0724a02"></a>云一聲直出無遮障便請當人著腳行。</p><a 
name="0724a03" id="0724a03"></a><p style="text-indent: 0em; margin-left: 0em"><span class="linehead"></span>上堂金佛不度爐烈燄難棲泊木佛不度火眉鬚皆<a 
name="0724a04" id="0724a04"></a>墮落泥佛不度水洪濤千尺惡真佛內裡坐擎頭復<a 
name="0724a05" id="0724a05"></a>戴角顧左右云大眾趙州老漢被我一時鋸解了也<a 
name="0724a06" id="0724a06"></a>三百六十骨節八萬四千毛竅一任諸人檢點果若<a 
name="0724a07" id="0724a07"></a>識得後一許你穩坐家堂不然辨取前三亦復深知<a 
name="0724a08" id="0724a08"></a>忌諱不爾且伏聽山僧處分擊拂子一下云心不是<a 
name="0724a09" id="0724a09"></a>佛智不是道佛法二見一時靠倒觸處逢渠隨緣得<a 
name="0724a10" id="0724a10"></a>妙須菩提聞經即哭大迦葉見花便笑仔細勘這兩<a 
name="0724a11" id="0724a11"></a>個老古錐底伎倆爭如雲門大師手中扇子解<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳<a 
name="0724a12" id="0724a12"></a>復舉僧問乾峰十方薄伽梵一路涅槃門未審路頭<a 
name="0724a13" id="0724a13"></a>在什麼處乾峰以拄杖畫一畫云在這裡後僧舉似<a 
name="0724a14" id="0724a14"></a>雲門雲門云會麼僧云不會雲門舉起手中扇子云<a 
name="0724a15" id="0724a15"></a>扇子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天觸著帝釋鼻孔東海鯉魚打<a 
name="0724a16" id="0724a16"></a>一棒雨似盆傾師云乾峰向平地上扯起葛藤雲門<a 
name="0724a17" id="0724a17"></a>向虛空裏密釘銕橛遂使古之今之手腳不穩山僧<a 
name="0724a18" id="0724a18"></a>今日掀翻平地打破虛空使諸人頂門上不覺沉重<a 
name="0724a19" id="0724a19"></a>腳跟下永絕羈絆十方薄伽梵一路涅槃門未審路<a 
name="0724a20" id="0724a20"></a>頭在什麼處但向道且喜踏著也與二大老相去多<a 
name="0724a21" id="0724a21"></a>少快便道流急須著眼擲拂子下座。</p><a 
name="0724a22" id="0724a22"></a><p style="text-indent: 0em; margin-left: 0em"><span class="linehead"></span>堅如道人壽請上堂道中至寶傾國不換人中長壽<a 
name="0724a23" id="0724a23"></a>舉世難求先須長壽堅固色身方得一意接續慧命<a 
name="0724a24" id="0724a24"></a>且作麼是身湛寂是身作麼是命流泉是命命是流<a 
name="0724a25" id="0724a25"></a>泉故無枯竭身同湛寂故不動搖既不動搖又無枯<a 
name="0724a26" id="0724a26"></a>竭方名金剛常住不壞真體驀豎拂子云諸人還見<a 
name="0724a27" id="0724a27"></a>麼萬象之中常獨露惟人自肯乃方親。</p><a 
name="0724a28" id="0724a28"></a><p style="text-indent: 0em; margin-left: 0em"><span class="linehead"></span>晚參有解置問底不妨更置一問來拋磚引玉古人<a 
name="0724a29" id="0724a29"></a>慣討便宜罵雨訶風從上反遭鈍置若是脫穎囊錐<a 
name="0724a30" id="0724a30"></a>終究埋藏不住擲拂子下座。</p><a 
name="0724b01" id="0724b01"></a><p style="text-indent: 0em; margin-left: 0em"><span class="linehead"></span>自閒道人剃度請上堂學人問薙髮染衣不違從上<a 
name="0724b02" id="0724b02"></a>誰塵入道迥拔今時未審和尚更以何法而濟度之<a 
name="0724b03" id="0724b03"></a>師云不取一法不捨一法學云恁麼則兩頭俱坐斷<a 
name="0724b04" id="0724b04"></a>也師云隨語生解漢學人問佛未出世時如何師云<a 
name="0724b05" id="0724b05"></a>鼻孔裡燒香學云出世後如何師云耳朵裡打鼓學<a 
name="0724b06" id="0724b06"></a>云出與未出相去多少師云但見雲生遠岫焉知月<a 
name="0724b07" id="0724b07"></a>落寒潭乃云三世諸佛六代祖師留下一個榜樣教<a 
name="0724b08" id="0724b08"></a>後人取則頭腦相似底自然舉著便會水雲三事總<a 
name="0724b09" id="0724b09"></a>是直縫長條缽鐼兩端秪要離滲絕漏奉以周旋成<a 
name="0724b10" id="0724b10"></a>茲軌範設有個倔強漢子不向他人行處行只這閒<a 
name="0724b11" id="0724b11"></a>家破具尚無安著之所你道還肯隨人教詔麼乃拍<a 
name="0724b12" id="0724b12"></a>禪床云佛祖位卑難久住何妨借路卻徑過。</p><a 
name="0724b13" id="0724b13"></a><p style="text-indent: 0em; margin-left: 0em"><span class="linehead"></span>月夜示眾月似彎弓少雨多風古今常在目前其奈<a 
name="0724b14" id="0724b14"></a>摸索不著直饒解顧前後爭辨得他真偽以手畫○<a 
name="0724b15" id="0724b15"></a>相云看看但一月真中間永無是月非月若秪向盆<a 
name="0724b16" id="0724b16"></a>盎溝渠認得個影子水乾月落一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>。</p><a 
name="0724b17" id="0724b17"></a><p style="text-indent: 0em; margin-left: 0em"><span class="linehead"></span>孝子譚有彰薦母徐孺人請對靈小參法身無相不<a 
name="0724b18" id="0724b18"></a>涉春秋法眼無瑕不落明暗透聲透色絕遮攔亙古<a 
name="0724b19" id="0724b19"></a>亙今忘向背法如是故非我強為但能直下承當此<a 
name="0724b20" id="0724b20"></a>外更無餘事所以道幾回生幾回死生死悠悠無定<a 
name="0724b21" id="0724b21"></a>止自從頓悟了無生於諸榮辱何憂喜乃顧左右云<a 
name="0724b22" id="0724b22"></a>大眾且道無生又如何悟舉起便知猶滯鈍未言先<a 
name="0724b23" id="0724b23"></a>喻<span class="corr" title='[巳&gt;已]'>已</span>周遮。</p><a 
name="0724b24" id="0724b24"></a><p style="text-indent: 0em; margin-left: 0em"><span class="linehead"></span>上堂法輪未轉食輪先轉一杓兩杓三碗五碗杜米<a 
name="0724b25" id="0724b25"></a>飯柴火饒添埜菜羹椒鹽細糝人人虛往實歸個個<a 
name="0724b26" id="0724b26"></a>心甜意滿請我再轉法輪無地堪為躲閃聊與指點<a 
name="0724b27" id="0724b27"></a>路頭此去蘇臺不遠。</p><a 
name="0724b28" id="0724b28"></a><p style="text-indent: 0em; margin-left: 0em"><span class="linehead"></span>上堂水田漠漠白鷺齊飛夏木陰陰黃鸝並囀目遇<a 
name="0724b29" id="0724b29"></a>之而成色不是文殊玅境耳得之而為聲亦非觀音<a 
name="0724b30" id="0724b30"></a>普門自拈竹杖橫雙膝不下繩床接上根。</p><a 
name="0724c01" id="0724c01"></a><p style="text-indent: 0em; margin-left: 0em"><span class="linehead"></span>小參祖師門風千古無對達磨不識盧能不會撞著<a 
name="0724c02" id="0724c02"></a>麤行沙門直下一椎粉碎從茲戶破家亡爭免兒孫<a 
name="0724c03" id="0724c03"></a>是累山僧今日得縮頭時且縮頭還有在旁撿責者<a 
name="0724c04" id="0724c04"></a>麼良久云幸是無人見。</p><a 
name="0724c05" id="0724c05"></a><p style="text-indent: 0em; margin-left: 0em"><span class="linehead"></span>上堂靈山的旨迦葉親聞具足凡夫法凡夫不知少<a 
name="0724c06" id="0724c06"></a>室真機神光獨得具足聖人法聖人不會聖人若會<a 
name="0724c07" id="0724c07"></a>即是凡夫眾生度盡恒沙佛凡夫若會即是聖人諸<a 
name="0724c08" id="0724c08"></a>佛何曾度一人若有於此辨柝明了凡聖叢中插腳<a 
name="0724c09" id="0724c09"></a>是非海裡橫身正如竹影埽階纖塵不動月光穿水<a 
name="0724c10" id="0724c10"></a>片跡難留不必三玄戈甲不必五位旌旗祖道長隆<a 
name="0724c11" id="0724c11"></a>魔氛永殄又何須猒喧求寂愛聖憎凡正當恁麼時<a 
name="0724c12" id="0724c12"></a>且道承誰恩力良久云相逢自有知音知何必清風<a 
name="0724c13" id="0724c13"></a>動天地。</p><a 
name="0724c14" id="0724c14"></a><p style="text-indent: 0em; margin-left: 0em"><span class="linehead"></span>晚參虛空無背面切忌安排大道任西東休栽荊棘<a 
name="0724c15" id="0724c15"></a>頂門具眼不若腳下無私身外求閒爭到胸中無事<a 
name="0724c16" id="0724c16"></a>翛然獨脫卓爾虛凝有時拈起布毛吹豈是要人悟<a 
name="0724c17" id="0724c17"></a>去有時愛把木毬輥無非自賣閒多若道別有商量<a 
name="0724c18" id="0724c18"></a>山僧無氣力與人特地。</p><a 
name="0724c19" id="0724c19"></a><p style="text-indent: 0em; margin-left: 0em"><span class="linehead"></span>一心道人剃度上堂上來下去我弗汝欺不審和南<a 
name="0724c20" id="0724c20"></a>因我禮你龍潭路上至今巨浸稽天玄沙道中未免<a 
name="0724c21" id="0724c21"></a>葛藤遍地山僧將柄破苕帚一時掃蕩了也獨有法<a 
name="0724c22" id="0724c22"></a>堂前草未曾芟薙今日亦與剷卻既到無事可為須<a 
name="0724c23" id="0724c23"></a>是逞窮伎倆乃拈起布毛吹一吹云恁麼悟去猶是<a 
name="0724c24" id="0724c24"></a>別人口裏討煖氣要得不依倚一物莫來凡聖場中<a 
name="0724c25" id="0724c25"></a>走看取當陽正令行。</p><a 
name="0724c26" id="0724c26"></a><p style="text-indent: 0em; margin-left: 0em"><span class="linehead"></span>上堂舉六祖風旛話畢師頌云不是風兮不是旛若<a 
name="0724c27" id="0724c27"></a>言心動更無端而今三段都拈卻不涉嘗情試道看<a 
name="0724c28" id="0724c28"></a>眾無語師便下座。</p><a 
name="0724c29" id="0724c29"></a><p style="text-indent: 0em; margin-left: 0em"><span class="linehead"></span>上堂江南好采蓮蓮葉何田田魚戲蓮葉東魚戲蓮<a 
name="0724c30" id="0724c30"></a>葉西魚戲蓮葉南魚戲蓮葉北顧左右云會麼隨流<a 
name="0725a01" id="0725a01"></a>認得性無喜亦無憂。</p><a 
name="0725a02" id="0725a02"></a><p style="text-indent: 0em; margin-left: 0em"><span class="linehead"></span>六月十九上堂黃鶯聲嚦嚦紫燕語喃喃圓通門大<a 
name="0725a03" id="0725a03"></a>啟急須著眼觀所以道欲取三摩提寔以聞中入觀<a 
name="0725a04" id="0725a04"></a>世音菩薩全身走入荒草去也汝等若隨他腳跟轉<a 
name="0725a05" id="0725a05"></a>恐被葛藤絆倒不若示汝逕截一路喝一喝便下座。</p><a 
name="0725a06" id="0725a06"></a><p style="text-indent: 0em; margin-left: 0em"><span class="linehead"></span>引慈上座忌日對靈小參金烏急呼喚不回玉兔速<a 
name="0725a07" id="0725a07"></a>羅籠不住有般瞌睡漢但知事逐眼前過不覺老從<a 
name="0725a08" id="0725a08"></a>頭上來一朝閻家老子相邀然後整頓手腳前路漫<a 
name="0725a09" id="0725a09"></a>漫未知趣向真為大苦也汝等於生滅中還知有不<a 
name="0725a10" id="0725a10"></a>生不滅者麼豎起拂子云這裏一眼覷透則魔宮佛<a 
name="0725a11" id="0725a11"></a>國任運逍遙水月鏡花無煩把捉頭頭自解轉身處<a 
name="0725a12" id="0725a12"></a>處人難覓跡即今還有知得慈上座著落者麼擲拂<a 
name="0725a13" id="0725a13"></a>子云應如是見不取法相。</p><a 
name="0725a14" id="0725a14"></a><p style="text-indent: 0em; margin-left: 0em"><span class="linehead"></span>燈節上堂新正十五佛法遍普西舍東鄰吹螺擊鼓<a 
name="0725a15" id="0725a15"></a>火樹銀花冰輪玉海萬象爭輝森羅炫彩眼孔裏放<a 
name="0725a16" id="0725a16"></a>過老文殊耳門裡突出觀自在狹路相逢解轉身始<a 
name="0725a17" id="0725a17"></a>信光明無向背喝一喝下座。</p><a 
name="0725a18" id="0725a18"></a><p style="text-indent: 0em; margin-left: 0em"><span class="linehead"></span>道立請上堂學人問佛正法輪憑誰轉運師云須是<a 
name="0725a19" id="0725a19"></a>目不顧他位裏底學云獨立無依圓萬有只將一味<a 
name="0725a20" id="0725a20"></a>攝群機師云須是腳不踏他位裏底學人作禮云某<a 
name="0725a21" id="0725a21"></a>甲讚歎有分師云莫起第二念乃云真正學道人目<a 
name="0725a22" id="0725a22"></a>不顧他位裏腳不踏他位裏暴出頭來早是氣宇如<a 
name="0725a23" id="0725a23"></a>王豈似今人橫草不敢拈豎草不敢踏膠柱鼓瑟把<a 
name="0725a24" id="0725a24"></a><span class="corr" title='[[竺-二+((ㄇ@人)/伐)]&gt;篾]'>篾</span>纜放船處處粘沾頭頭淹滯等閒一跳跳出始信<a 
name="0725a25" id="0725a25"></a>盡大地皆成解脫之門更有誰在門外者真可謂到<a 
name="0725a26" id="0725a26"></a>家不用詢途路步步親承祖父基卓拄杖下座。</p><a 
name="0725a27" id="0725a27"></a><p style="text-indent: 0em; margin-left: 0em"><span class="linehead"></span>到雨珠庵誦華嚴經雲林上座請陞座學人問一塵<a 
name="0725a28" id="0725a28"></a>含法界善財童子因甚特地南詢師云食不猒精學<a 
name="0725a29" id="0725a29"></a>云言下薦得猶是鈍漢何必更見五十三人師云鱠<a 
name="0725a30" id="0725a30"></a>不猒細學人作禮云身在普光明殿裡無容讚歎手<a 
name="0725b01" id="0725b01"></a>頻叉師云錯過盧舍那學人問今日一會何似靈山<a 
name="0725b02" id="0725b02"></a>師云到者方知學云和尚是善知識師云他亦不顧<a 
name="0725b03" id="0725b03"></a>學人問如何是不動尊師云一家有好事引得百家<a 
name="0725b04" id="0725b04"></a>忙學云恁麼則世間相常住也師云你且人後走乃<a 
name="0725b05" id="0725b05"></a>云若是佛法一切現成天邊兔走烏飛庭際花開草<a 
name="0725b06" id="0725b06"></a>合對面相逢具眼難避秪這便是古今無變異遠近<a 
name="0725b07" id="0725b07"></a>絕淆訛底圓頓法門苟能直下提持便請隨時擔荷<a 
name="0725b08" id="0725b08"></a>你若半依半違或思或筭山僧翻轉面皮來也喝一<a 
name="0725b09" id="0725b09"></a>喝云不是心不是佛不是物不是禪不是道三世聖<a 
name="0725b10" id="0725b10"></a>人口掛壁上歷代祖師站過一邊誰敢當頭來呈好<a 
name="0725b11" id="0725b11"></a>手彎弓射舁須憑囓鏃之機操斧凌般難得成風之<a 
name="0725b12" id="0725b12"></a>巧扇子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天觸著帝釋鼻孔苦屈無伸<a 
name="0725b13" id="0725b13"></a>東海鯉魚打一棒雨似盆傾點滴勿漏老實說向你<a 
name="0725b14" id="0725b14"></a>透得雲門關卻許藏身北斗闊步東山不唱言前寧<a 
name="0725b15" id="0725b15"></a>談句後但憑獵犬尋蹤一任貪狼覓影顧左右云且<a 
name="0725b16" id="0725b16"></a>道還覷捕得麼復喝一喝云一聲直出威音外不落<a 
name="0725b17" id="0725b17"></a>宮商孰敢窺。</p><a 
name="0725b18" id="0725b18"></a><p style="text-indent: 0em; margin-left: 0em"><span class="linehead"></span>小參舉古詩云荷盡<span class="corr" title='[巳&gt;已]'>已</span>無擎雨蓋菊殘猶有傲霜枝<a 
name="0725b19" id="0725b19"></a>一年好景君須記最是橙黃橘綠時師云古人恁麼<a 
name="0725b20" id="0725b20"></a>懸示雖然指出目前其奈錯過自<span class="corr" title='[巳&gt;己]'>己</span>且如何是自<span class="corr" title='[巳&gt;己]'>己</span><a 
name="0725b21" id="0725b21"></a>看別人即不得。</p><a 
name="0725b22" id="0725b22"></a><p style="text-indent: 0em; margin-left: 0em"><span class="linehead"></span>雪穎澄侍者忌小參形骸虛如夢幻世界脆似琉璃<a 
name="0725b23" id="0725b23"></a>縱饒克享高年到底一場<span class="gaiji">&#x61E1;<!--gaiji,,1[怡-台+麼],2&#x61E1;,3--></span><span class="gaiji">[怡-台+羅]<!--gaiji,,1[怡-台+羅],2&#x39AC;,3--></span>夢幻中結較短論長<a 
name="0725b24" id="0725b24"></a>之想豈名達者琉璃上起千牢百固之疑罔號智人<a 
name="0725b25" id="0725b25"></a>春霜曉露岸樹井藤既知外物之無常即悟此身之<a 
name="0725b26" id="0725b26"></a>匪實生不足喜死不足憂涅槃尚是空花煩惱本同<a 
name="0725b27" id="0725b27"></a>陽燄臨岐解轉官路堂堂當局能清生機歷歷擊拂<a 
name="0725b28" id="0725b28"></a>子云一聲直透萬重關果然不住青霄內。</p><a 
name="0725b29" id="0725b29"></a><p style="text-indent: 0em; margin-left: 0em"><span class="linehead"></span>上堂山僧門庭苦寒無可管待諸賢一味秪將佛法<a 
name="0725b30" id="0725b30"></a>當個人情你才到來茶裏飯裡果盆裡菜碟裡竹箸<a 
name="0725c01" id="0725c01"></a>頭木匙上那一處不是也只望你嚥得下設遇不辨<a 
name="0725c02" id="0725c02"></a>滋味底衝口道美食不中飽人餐山僧爭好怪伊。</p><a 
name="0725c03" id="0725c03"></a><p style="text-indent: 0em; margin-left: 0em"><span class="linehead"></span>上堂舉臨濟示眾云有一無位真人常從汝等面門<a 
name="0725c04" id="0725c04"></a>出入未證據者看看時有僧出問如何是無位真人<a 
name="0725c05" id="0725c05"></a>臨濟下禪床擒住云道道僧擬議濟拓開云無位真<a 
name="0725c06" id="0725c06"></a>人是什麼乾矢橛便歸方丈師云掃蹤滅跡總輸他<a 
name="0725c07" id="0725c07"></a>無位真人露影藏身難放過臨濟老禿這僧若是箇<a 
name="0725c08" id="0725c08"></a>剺得破面門底直下掀倒禪床也免後來一輩美精<a 
name="0725c09" id="0725c09"></a>魂漢冒濫宗支辱他遠祖諸人要識無位真人麼喝<a 
name="0725c10" id="0725c10"></a>一喝云刻畫將來展轉不似。</p><a 
name="0725c11" id="0725c11"></a><p style="text-indent: 0em; margin-left: 0em"><span class="linehead"></span>嘉善朱道人剃度上堂百年三萬六千朝光陰有限<a 
name="0725c12" id="0725c12"></a>週天三百六十度寒暑無常縱饒鳳質龍姿爭免雞<a 
name="0725c13" id="0725c13"></a>皮鶴髮須是割裂愛網不可躑躅迷途今朝喜得清<a 
name="0725c14" id="0725c14"></a>道者夙有靈根預茲淨會草庵邊月冷風高數聲清<a 
name="0725c15" id="0725c15"></a>磬是非外蒲團上香飄幡動一個閒人天地間妄想<a 
name="0725c16" id="0725c16"></a>既空塵勞亦破雖非諸佛不是眾生到這裡且道還<a 
name="0725c17" id="0725c17"></a>有利人句子也無卓拄杖一下云喏惺惺著他時後<a 
name="0725c18" id="0725c18"></a>日莫受人謾。</p><a 
name="0725c19" id="0725c19"></a><p style="text-indent: 0em; margin-left: 0em"><span class="linehead"></span>小參擾擾匆匆晨雞暮鐘諸人被十二時辰穿卻鼻<a 
name="0725c20" id="0725c20"></a>孔拖來拽去使得七顛八倒世界與麼樣廣闊總無<a 
name="0725c21" id="0725c21"></a>椿立腳跟處光陰豈可浪擲老病那與人期驀然鬼<a 
name="0725c22" id="0725c22"></a>伯相邀說甚英雄好漢須是有轉身一路方不被閻<a 
name="0725c23" id="0725c23"></a>老差排諸人正宜努力向前以資欣慰言多無益請<a 
name="0725c24" id="0725c24"></a>各思之。</p><a 
name="0725c25" id="0725c25"></a><p style="text-indent: 0em; margin-left: 0em"><span class="linehead"></span>臘月廿四送灶上堂灶王送歸天府駕起祥雲朵朵<a 
name="0725c26" id="0725c26"></a>家貧難辦酒漿事忙不及果蓏衲僧今古風規慣自<a 
name="0725c27" id="0725c27"></a>凌佛滅祖白業那用斗量黑業亦非籌數上帝若問<a 
name="0725c28" id="0725c28"></a>云為須要還他清楚一向鍋是銕鑄從來飯是米做<a 
name="0725c29" id="0725c29"></a>果能如此申詳不枉一年打火。</p><a 
name="0725c30" id="0725c30"></a><p style="text-indent: 0em; margin-left: 0em"><span class="linehead"></span>眾請小參眨上眉毛眼光爍破四天下劈開牙齒舌<a 
name="0726a01" id="0726a01"></a>相遍覆億世界說底不是半滿偏圓見底亦非青黃<a 
name="0726a02" id="0726a02"></a>赤白你若不信可惜煞也遂使真實之言卻成妄語<a 
name="0726a03" id="0726a03"></a>無量劫來曾未至豈是欺負平人如何不動到其中<a 
name="0726a04" id="0726a04"></a>切忌左之右之驀拈拄杖畫一畫云山僧劈出一條<a 
name="0726a05" id="0726a05"></a>廣路普令若聖若凡若緇若素若古若今若男若女<a 
name="0726a06" id="0726a06"></a>一時趣向依而行之但不得道道無方所擬向即乖<a 
name="0726a07" id="0726a07"></a>識得無依佛亦無住何也咬人矢橛不是好狗山僧<a 
name="0726a08" id="0726a08"></a>道道無方所所向皆是依而行之更莫強為諸人若<a 
name="0726a09" id="0726a09"></a>道山僧底是古人便不是了也古人若是山僧又不<a 
name="0726a10" id="0726a10"></a>是了也纔有是非紛然失心如何得徹見本來冥契<a 
name="0726a11" id="0726a11"></a>真理父母所生口誰人禁得你大眾前試說看若說<a 
name="0726a12" id="0726a12"></a>不來背地裏更不可顛唇簸觜禪教多同儒釋一貫<a 
name="0726a13" id="0726a13"></a>經書子史盡屬空言孝悌忠貞俱為假法須知祖師<a 
name="0726a14" id="0726a14"></a>門下別有長處諸人既道不得拄杖子道去了也拈<a 
name="0726a15" id="0726a15"></a>拄杖卓一下云省力省力徑直徑直上智下愚不勞<a 
name="0726a16" id="0726a16"></a>刻畫同一耳聞誰得不得儗議思量當面著賊舉大<a 
name="0726a17" id="0726a17"></a>慈寰中禪師示眾云山僧不解荅話秪能識病時有<a 
name="0726a18" id="0726a18"></a>僧纔出大慈便歸方丈師云大眾且道這僧患什麼<a 
name="0726a19" id="0726a19"></a>病你道大慈還識也無數百年來尚存疑案山僧今<a 
name="0726a20" id="0726a20"></a>日正欲指破根源應病與藥眾中還有善病者麼纔<a 
name="0726a21" id="0726a21"></a>有人出師擲下拄杖云你須喫這服始得。</p><a 
name="0726a22" id="0726a22"></a><p style="text-indent: 0em; margin-left: 0em"><span class="linehead"></span>薦穎正小參拈拄杖云山僧有個侍者不解之乎者<a 
name="0726a23" id="0726a23"></a>也一味真實行持與我提上挈下中路忽然作個瞥<a 
name="0726a24" id="0726a24"></a>脫有佛處不肯住無佛處急走過三千里外也不逢<a 
name="0726a25" id="0726a25"></a>人亦不錯舉山僧擬喚轉來分付一語其奈這廝獨<a 
name="0726a26" id="0726a26"></a>行無侶不可氣使頤指乃擲下拄杖云休休扶老未<a 
name="0726a27" id="0726a27"></a>曾輕借力傷心每自重添愁。</p><a 
name="0726a28" id="0726a28"></a><p style="text-indent: 0em; margin-left: 0em"><span class="linehead"></span>上堂事事無閡法法無差耳中著水眼裏添沙是非<a 
name="0726a29" id="0726a29"></a>從此休憎愛情與無情共一家。</p><a 
name="0726a30" id="0726a30"></a><p style="text-indent: 0em; margin-left: 0em"><span class="linehead"></span>上堂人有心看月月無心照人有無成一片方始得<a 
name="0726b01" id="0726b01"></a>惺惺師云向光影門頭打瞌困底饒千百萬說什麼<a 
name="0726b02" id="0726b02"></a>惺惺山僧別有麤言足破人睡人無心看月月有心<a 
name="0726b03" id="0726b03"></a>照人有無相去遠錯過夜來明。</p><a 
name="0726b04" id="0726b04"></a><p style="text-indent: 0em; margin-left: 0em"><span class="linehead"></span>深秋上堂秋日沉沉秋風颯颯樹凋葉落遍地金錢<a 
name="0726b05" id="0726b05"></a>屋破霜凝滿階玉粉蕩子興無家之歎羈人懷故國<a 
name="0726b06" id="0726b06"></a>之思我道人家遮身三事衲故舊一枝藤不妨隨處<a 
name="0726b07" id="0726b07"></a>作主遇緣即宗因甚又道畢竟水須朝海去到頭雲<a 
name="0726b08" id="0726b08"></a>定覓山歸良久云知恩方解報恩。</p><a 
name="0726b09" id="0726b09"></a><p style="text-indent: 0em; margin-left: 0em"><span class="linehead"></span>到梁溪實行上座領眾檀越請就竹林禪院陞座問<a 
name="0726b10" id="0726b10"></a>據虎頭收虎尾第一句下明宗旨如何是第一句師<a 
name="0726b11" id="0726b11"></a>云威音猶未曉進云如何是無言時覿露機鋒如同<a 
name="0726b12" id="0726b12"></a>電拂師云彌勒豈惺惺進云秪如離此二途若為指<a 
name="0726b13" id="0726b13"></a>示師云德山和尚今日不在問高提祖印展上古之<a 
name="0726b14" id="0726b14"></a>風規廣闢宗猷作今時之標榜古今俱不涉底到來<a 
name="0726b15" id="0726b15"></a>如何相接師云既遇家裏人且說家裡話進云此猶<a 
name="0726b16" id="0726b16"></a>是從上來事師云山僧慣得其便問獅座高陞大眾<a 
name="0726b17" id="0726b17"></a>瞻仰為人一句速請敷揚師云有疑但問進云明破<a 
name="0726b18" id="0726b18"></a>即不堪師云此時若不究根源直待當來問彌勒進<a 
name="0726b19" id="0726b19"></a>云何須頭上更安頭師云果能信受奉行一生參學<a 
name="0726b20" id="0726b20"></a>事畢問百花競秀玅德家風一亙晴空普賢境界是<a 
name="0726b21" id="0726b21"></a>否師拈杖卓一卓云這裡會得未許與拄杖子同參<a 
name="0726b22" id="0726b22"></a>進云雖然花錦千般妙爭似長空萬古青師打云直<a 
name="0726b23" id="0726b23"></a>下來也進云棒頭有眼不得草草師云若不如是總<a 
name="0726b24" id="0726b24"></a>道山僧吝惜迺云靈山一會今古恒新少室一燈光<a 
name="0726b25" id="0726b25"></a>輝獨耀大地從前風凜凜長安依舊雪漫漫庭中既<a 
name="0726b26" id="0726b26"></a>無斷臂之人室內亦少破顏之士遂致淳風凋薄法<a 
name="0726b27" id="0726b27"></a>運澆漓所以說弘道貴在得人得人貴在弘道今日<a 
name="0726b28" id="0726b28"></a>承諸在會緇白檀越勸請陞座舉揚般若山僧不免<a 
name="0726b29" id="0726b29"></a>舉個現成公案昔日楚石琦禪師一日赴施主齋問<a 
name="0726b30" id="0726b30"></a>僧云借座燈王取飯香積今日供養何似生僧云難<a 
name="0726c01" id="0726c01"></a>消琦云急須吐卻僧云將甚麼報荅施主琦拈起缽<a 
name="0726c02" id="0726c02"></a>盂云你也隨例得飯喫僧無語琦云苦哉佛阤耶師<a 
name="0726c03" id="0726c03"></a>云琦禪師臨齋受供慣雜用心不是這僧道個難消<a 
name="0726c04" id="0726c04"></a>苦哉佛阤不知將甚麼報荅施主但只始終頑賴佛<a 
name="0726c05" id="0726c05"></a>也不奈伊何爭似山僧隨事了事汝為我營齋我為<a 
name="0726c06" id="0726c06"></a>伊說法免得<span class="corr" title='[巳&gt;已]'>已</span>後遭人打筭乃拈拂子擊一下云竹<a 
name="0726c07" id="0726c07"></a>林勝道場區處極幽僻山僧偶到來緇素共奔集勸<a 
name="0726c08" id="0726c08"></a>請為敷揚歡喜非交逼我與汝說禪汝與我齋喫一<a 
name="0726c09" id="0726c09"></a>飽忘百飢能事俱了畢更儗問如何言多轉無益努<a 
name="0726c10" id="0726c10"></a>力勤脩行時光不可失揮拂子下座。</p><a 
name="0726c11" id="0726c11"></a><p style="text-indent: 0em; margin-left: 0em"><span class="linehead"></span>上堂法不孤起仗境方生道不虛行遇緣即應多年<a 
name="0726c12" id="0726c12"></a>陳爛葛藤發火也無力作重新扯起有甚利益境亦<a 
name="0726c13" id="0726c13"></a>不存法亦不立刮龜毛於銕牛背上截兔角於石女<a 
name="0726c14" id="0726c14"></a>腰邊道是強名緣乃假合布陽春於千花叢裏回暖<a 
name="0726c15" id="0726c15"></a>氣於六律管中心心無知印印相契纔置分別於其<a 
name="0726c16" id="0726c16"></a>間早個天淵之曠隔且作麼是不屬新故一氣混融<a 
name="0726c17" id="0726c17"></a>底旨趣良久云金香爐下銕崑崙。</p><a 
name="0726c18" id="0726c18"></a><p style="text-indent: 0em; margin-left: 0em"><span class="linehead"></span>辭眾請法併勸念佛舉古德偈云嗟見世淆訛言清<a 
name="0726c19" id="0726c19"></a>行濁多若無閻老子誰能奈你何師召云大眾古人<a 
name="0726c20" id="0726c20"></a>恁麼道大似長繩放遠鷂短綆汲深泉既仰搆不著<a 
name="0726c21" id="0726c21"></a>秪推過便休得即得也省卻無限唇皮然未免虧缺<a 
name="0726c22" id="0726c22"></a>一種慈悲不能向目前點醒使末世眾生直下倒斷<a 
name="0726c23" id="0726c23"></a>狂心開發正眼往往瞎驢隨隊罔辨高低矮子看場<a 
name="0726c24" id="0726c24"></a>漫受指畫十個有九個錯誤一生先半生棄捐山僧<a 
name="0726c25" id="0726c25"></a>太煞慈心不惜惡口奉勸諸人直須諦信參禪固是<a 
name="0726c26" id="0726c26"></a>第一念佛不居第二參禪底要見性成佛念佛底貴<a 
name="0726c27" id="0726c27"></a>達理悟心即心即佛自信得及便請穩坐家堂非心<a 
name="0726c28" id="0726c28"></a>非佛自把不住到底終成惑亂況乃時逢濁穢根雜<a 
name="0726c29" id="0726c29"></a>偏邪非律非禪不宗不教蒙獅子皮噴埜狐沫遍布<a 
name="0726c30" id="0726c30"></a>寰區充塞里巷輕欺先哲慢<span class="corr" title='[[竺-二+((ㄇ@人)/伐)]&gt;蔑]'>蔑</span>初機肆狂悖號脫灑<a 
name="0727a01" id="0727a01"></a>高風順顛倒稱縱橫妙用師資互訐兄弟成讎近日<a 
name="0727a02" id="0727a02"></a>見聞頗多駭愕此皆因地不真致使果招紆曲至若<a 
name="0727a03" id="0727a03"></a>我輩參詢更多回互舉步易成荊棘開口便涉干戈<a 
name="0727a04" id="0727a04"></a>希聖希賢未必個個超生脫死親師親友<span class="corr" title='[巳&gt;已]'>已</span>見處處<a 
name="0727a05" id="0727a05"></a>裂界分疆我相方增道業豈辦所以道閉門即是深<a 
name="0727a06" id="0727a06"></a>山何用叢林保社求人不如求<span class="corr" title='[巳&gt;己]'>己</span>亦免俯仰周旋諸<a 
name="0727a07" id="0727a07"></a>人不若各各發起新鮮志氣扶持徑捷法門一句彌<a 
name="0727a08" id="0727a08"></a>阤大家同念倘得心心無間刻刻提撕不分晝三夜<a 
name="0727a09" id="0727a09"></a>三那管是僧是俗但解著衣喫飯皆堪立願標名歡<a 
name="0727a10" id="0727a10"></a>喜時煩惱時安逸時勞碌時靠此一句阿彌阤佛如<a 
name="0727a11" id="0727a11"></a>一座須彌山相似外邊逆順境風總總動搖不得日<a 
name="0727a12" id="0727a12"></a>久月深自然得力現世天人敬仰報盡賢聖提攜諸<a 
name="0727a13" id="0727a13"></a>上善人同會一處既無八苦交煎便得六根清淨華<a 
name="0727a14" id="0727a14"></a>臺寶網金地瑤階林裏仙禽常宣法化空中天樂同<a 
name="0727a15" id="0727a15"></a>演佛乘所聞皆是淨因所見無非勝果萬人脩萬人<a 
name="0727a16" id="0727a16"></a>去那個限量得你念一句是一句此事肯讓阿誰彈<a 
name="0727a17" id="0727a17"></a>指一生便登不退古來永明和尚道有禪有淨土猶<a 
name="0727a18" id="0727a18"></a>如戴角虎現世為人師來生作佛祖所以此個法門<a 
name="0727a19" id="0727a19"></a>一切無能勝者山僧今日將來布施大眾諸人切莫<a 
name="0727a20" id="0727a20"></a>視同兒戲看做等閒努力向前勿生退屈何故浮骸<a 
name="0727a21" id="0727a21"></a>易散至道難聞無常殺鬼卒然臨前路茫茫無可據<a 
name="0727a22" id="0727a22"></a>那時換手搥胸我卻替你不得真實向你道究心底<a 
name="0727a23" id="0727a23"></a>將心覓心少有明心念佛底憶佛念佛必定見佛汝<a 
name="0727a24" id="0727a24"></a>但遵行決不相賺山僧多處添些諸人更聽一偈念<a 
name="0727a25" id="0727a25"></a>佛參禪無別路休存意見分回互腳踏實地是真脩<a 
name="0727a26" id="0727a26"></a>莫道山僧曾話墮拈拄杖卓一下云渾崙一句絕偏<a 
name="0727a27" id="0727a27"></a>圓不屬聖凡迷與悟。</p><a 
name="0727a28" id="0727a28"></a><a 
name="0727a29" id="0727a29"></a><a 
name="0727a30" id="0727a30"></a><p><span class="juanname">靈瑞尼祖揆符禪師妙湛錄卷第三<span class="note">(終)</span></span></p>
<hr>【經文資訊】嘉興藏第 35 冊 No. B338 靈瑞尼祖揆符禪師妙湛錄<br>【版本記錄】CBETA 電子佛典 Rev. 1.6 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf1cb.html?index=J35nB338" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J35nB338_003 by HTTrack Website Copier/3.x [XR&CO'2008], Tue, 03 Jun 2014 00:52:15 GMT -->
</html>
