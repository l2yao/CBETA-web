<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J40nB480_002 by HTTrack Website Copier/3.x [XR&CO'2008], Tue, 03 Jun 2014 01:15:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga1b4c.gif?utmac=MO-30696269-4&amp;utmn=609518449&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ40&amp;utmp=%2Fmobile%2Findex.php%3Findex%3DJ40nB480_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexbe46.html?index=J40nB480_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第40冊<br/>No.B480 一貫別傳 (5卷)<br/>【清 廣真著（依駒本增入並印）】<br/>第 2 卷</p>
	<a href="index5df2-3.html?index=J40nB480_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J40">
<div class="root" id="B480" sutra_name="一貫別傳" sutra_juan="[卷2]">　
<a 
name="0158c01" id="0158c01"></a><p><span class="juanname">一貫別傳卷二</span></p><a 
name="0158c02" id="0158c02"></a><p style="margin-left: 4em"><span class="byline">西蜀忠州聚雲寺沙門　廣真　著</span></p><a 
name="0158c03" id="0158c03"></a><p style="margin-left: 2em"><span class="headname">玄宗</span></p><a 
name="0158c04" id="0158c04"></a><p style="text-indent: 0em; margin-left: 0em"><span class="linehead"></span>孟起王先生曰老子所貴道無為故其著書稱微妙太<a 
name="0158c05" id="0158c05"></a>史公謂其言至深遠矣老子豈故創為異說以滋天下<a 
name="0158c06" id="0158c06"></a>之惑必使人若其道而化哉亦見所獨到處甚高故其<a 
name="0158c07" id="0158c07"></a>言始不與世合夫天地人物始初果有乎誠無之也探<a 
name="0158c08" id="0158c08"></a>造化之根源發玄微之妙旨致虛守靜自有而無乃可<a 
name="0158c09" id="0158c09"></a>長生久視耳至若雌雄白黑剛柔取與迺其所明御世<a 
name="0158c10" id="0158c10"></a>之術恬淡無為之妙也詎未深於道者所能測識嘗攷<a 
name="0158c11" id="0158c11"></a>軒岐氏之言曰無勞爾形無搖爾精乃可長生則所謂<a 
name="0158c12" id="0158c12"></a>無為者蓋自有焉而非故為異說者也又孔子問禮而<a 
name="0158c13" id="0158c13"></a>有猶龍之嘆升喜望紫氣而授道德之書蓋玄教自此<a 
name="0158c14" id="0158c14"></a>始也李清庵曰今人日用中較勘這箇巍巍活潑潑地<a 
name="0158c15" id="0158c15"></a>不與諸緣作對的是箇甚麼較勘去較勘來到較勘不<a 
name="0158c16" id="0158c16"></a>得處忽然抹著鼻孔通身汗下方知這箇原是有家有<a 
name="0158c17" id="0158c17"></a>的自歷劫以來不曾變丘長春曰本來真性是金丹四<a 
name="0158c18" id="0158c18"></a>假為爐煉作團又云未至真空陽神難出未至真空雖<a 
name="0158c19" id="0158c19"></a>陰神亦難出據此諸老轉語似與吾佛之教同門而異<a 
name="0158c20" id="0158c20"></a>戶也彼方士者流多以房術爐火為金丹踵息煉氣為<a 
name="0158c21" id="0158c21"></a>上乘按摩運轉為功用復以六十四封而配為升降年<a 
name="0158c22" id="0158c22"></a>月日時而攢火候其中妄立鉛汞龍虎嬰兒奼女丁公<a 
name="0158c23" id="0158c23"></a>黃婆玉爐金鼎黃芽白雪素練青衣十月九轉之軌則<a 
name="0158c24" id="0158c24"></a>而謂之玄妙者是皆背清淨無為之本性覺妙明之真<a 
name="0158c25" id="0158c25"></a>訛傳訛受而流浪生死也縱爾成功亦不外十種之行<a 
name="0158c26" id="0158c26"></a>仙難以返夫大覺故寒山斥為守屍鬼玄沙叱作魂不<a 
name="0158c27" id="0158c27"></a>散的死人也昔楊道生請益於太虛元真人真人曰吾<a 
name="0158c28" id="0158c28"></a>不知汝欲為方士耶欲為道士耶若欲為方士可學採<a 
name="0158c29" id="0158c29"></a>戰燒丹種種術法若欲為道士須體會虛無大道道生<a 
name="0158c30" id="0158c30"></a>曰虛無大道可長生否真人曰虛無自然與虛空同體<a 
name="0159a01" id="0159a01"></a>亦無虛空之體說甚麼長年短年道生曰不有以神馭<a 
name="0159a02" id="0159a02"></a>氣乎真人曰饒他以神馭氣也落第二義為他只在軀<a 
name="0159a03" id="0159a03"></a>殼上做工夫更不去心地上下工夫傳其術者又多舛<a 
name="0159a04" id="0159a04"></a>謬豈不聞文始真人曰能見精神而久生能忘精神而<a 
name="0159a05" id="0159a05"></a>超生忘精神者到虛極靜篤處精自然化氣氣自然化<a 
name="0159a06" id="0159a06"></a>神神自然還虛此舉上而該下也了性而自了命者也<a 
name="0159a07" id="0159a07"></a>見精神者虛靜以為體火符以為用煉精化氣煉氣化<a 
name="0159a08" id="0159a08"></a>神煉神還虛此自下而做向上者了命而性因以存也<a 
name="0159a09" id="0159a09"></a>此二端大小不同而皆有益於人非傍門邪術勞而無<a 
name="0159a10" id="0159a10"></a>成者蓋見精神者即吾教天台之童蒙止觀也忘精神<a 
name="0159a11" id="0159a11"></a>者即吾教天台之大乘止觀也由是而得之謂之金是<a 
name="0159a12" id="0159a12"></a>也由是而證之謂之長生也又安知金丹乃圓覺之<span class="note">(別號)</span><a 
name="0159a13" id="0159a13"></a>長生為無生之異名哉柰之何叔世學者各立門戶互<a 
name="0159a14" id="0159a14"></a>相去取憎愛於其間良可哂也吹萬曰可惜僧人薛道<a 
name="0159a15" id="0159a15"></a>光參禪昧卻法中王縱然醉得蟠桃酒總是迷頭抱鏡<a 
name="0159a16" id="0159a16"></a>狂。</p><a 
name="0159a17" id="0159a17"></a><p style="margin-left: 3em"><span class="headname">道德經</span></p><a 
name="0159a18" id="0159a18"></a><p style="text-indent: 0em; margin-left: 1em"><span class="linehead"></span>道可道章。</p><a 
name="0159a19" id="0159a19"></a><p style="text-indent: 0em; margin-left: 0em"><span class="linehead"></span>金剛經云一合相者即是不可說但凡夫之人貪著其<a 
name="0159a20" id="0159a20"></a>事此故示以真常之道也寺主問拾得曰汝名拾得乃<a 
name="0159a21" id="0159a21"></a>豐干禪師拾得汝歸故名拾得畢竟從來喚作甚麼拾<a 
name="0159a22" id="0159a22"></a>得提起掃帚而立此顯真常之名也然無處即有有處<a 
name="0159a23" id="0159a23"></a>即無不有而有不無而無故為天地之始萬物之母只<a 
name="0159a24" id="0159a24"></a>這能始能母者貫四時而不改恒隨緣而不遷若無欲<a 
name="0159a25" id="0159a25"></a>也無以探其靜中之至動若有欲也有以見其實中之<a 
name="0159a26" id="0159a26"></a>至虛斯之謂妙斯之謂徼也夫此妙徼兩者又何緣而<a 
name="0159a27" id="0159a27"></a>同出亦何因而異名耶徼者虛也靜也不空而空者也<a 
name="0159a28" id="0159a28"></a>妙者實也動也不有而有者也動中有靜靜中有動虛<a 
name="0159a29" id="0159a29"></a>中有實實中有虛同謂之玄玄之又玄也森羅萬象依<a 
name="0159a30" id="0159a30"></a>之而立百昌眾甫關之而成四大六根山之以生三身<a 
name="0159b01" id="0159b01"></a>四智攝之而得也故曰眾妙之門。</p><a 
name="0159b02" id="0159b02"></a><p style="text-indent: 0em; margin-left: 1em"><span class="linehead"></span>天下皆知章。</p><a 
name="0159b03" id="0159b03"></a><p style="text-indent: 0em; margin-left: 0em"><span class="linehead"></span>古德云境緣無好醜好醜起於心心若不強名妄情從<a 
name="0159b04" id="0159b04"></a>何起故執之為美者不美執之為善者不善不獨此也<a 
name="0159b05" id="0159b05"></a>即有無難易長短高下聲音前後應知亦復如是是以<a 
name="0159b06" id="0159b06"></a>聖人處無為之事菩薩生無住之心聖人行不言之教<a 
name="0159b07" id="0159b07"></a>菩薩說無說之經無作也無生也無為也而無不作也<a 
name="0159b08" id="0159b08"></a>而無不生也而無不為也所以功成而不知以為功有<a 
name="0159b09" id="0159b09"></a>居即有得有得即有失不居不去正無得而無失。</p><a 
name="0159b10" id="0159b10"></a><p style="text-indent: 0em; margin-left: 1em"><span class="linehead"></span>不尚賢。</p><a 
name="0159b11" id="0159b11"></a><p style="text-indent: 0em; margin-left: 0em"><span class="linehead"></span>南泉謂趙州曰平常心是道蓋道體本平常而用亦平<a 
name="0159b12" id="0159b12"></a>常若尚賢貴貨不平常矣不尚賢不貴貨能於百花林<a 
name="0159b13" id="0159b13"></a>裡過一葉不粘身所以心常虛而腹常實根身既爾器<a 
name="0159b14" id="0159b14"></a>界亦然夫何為而不治。</p><a 
name="0159b15" id="0159b15"></a><p style="text-indent: 0em; margin-left: 1em"><span class="linehead"></span>吾不知其誰之子象帝之先。</p><a 
name="0159b16" id="0159b16"></a><p style="text-indent: 0em; margin-left: 0em"><span class="linehead"></span>有僧於石上坐次堂頭見而問曰汝在此作甚麼曰一<a 
name="0159b17" id="0159b17"></a>物不為曰恁麼則閒坐也曰閒坐則有為矣曰汝道不<a 
name="0159b18" id="0159b18"></a>為不為箇甚麼曰千聖亦不識偈曰從來共住不知名<a 
name="0159b19" id="0159b19"></a>任運相將秪麼行自古上賢猶不識造次凡流豈可明<a 
name="0159b20" id="0159b20"></a>諸人若於這裡明得便可和光同塵湛然而若存矣誰<a 
name="0159b21" id="0159b21"></a>之子帝之先不離當處。</p><a 
name="0159b22" id="0159b22"></a><p style="text-indent: 0em; margin-left: 1em"><span class="linehead"></span>天地不仁。</p><a 
name="0159b23" id="0159b23"></a><p style="text-indent: 0em; margin-left: 0em"><span class="linehead"></span>菩薩應如是度盡無量無邊眾生實無一眾生得滅度<a 
name="0159b24" id="0159b24"></a>者此皆不仁故也所以萬物百姓之去取生殺若芻狗<a 
name="0159b25" id="0159b25"></a>之用之棄之者特自然之隨順覺性耳何嘗用心哉故<a 
name="0159b26" id="0159b26"></a>天地之道其猶橐籥蓋橐籥虛靜而不動即無屈而不<a 
name="0159b27" id="0159b27"></a>減動運而愈出雖遍滿而無增此其至中乎存之者即<a 
name="0159b28" id="0159b28"></a>言而無言即窮而不窮也。</p><a 
name="0159b29" id="0159b29"></a><p style="text-indent: 0em; margin-left: 1em"><span class="linehead"></span>谷神不死。</p><a 
name="0159b30" id="0159b30"></a><p style="text-indent: 0em; margin-left: 0em"><span class="linehead"></span>隨緣不變不變隨緣者此谷神也從來活潑潑底不是<a 
name="0159c01" id="0159c01"></a>死物但視之不見聽之不聞搏之不得捉之無形無而<a 
name="0159c02" id="0159c02"></a>有有而無玄之又玄者也圓覺經云無上法王有大陀<a 
name="0159c03" id="0159c03"></a>羅尼門名為圓覺流出一切清淨真如菩提涅槃及波<a 
name="0159c04" id="0159c04"></a>羅蜜故玄牝之門即造化之牝母也謂之天地之根吾<a 
name="0159c05" id="0159c05"></a>人得之而處中迺可。</p><a 
name="0159c06" id="0159c06"></a><p style="text-indent: 0em; margin-left: 1em"><span class="linehead"></span>聖人後其身而身先外其身而身存。</p><a 
name="0159c07" id="0159c07"></a><p style="text-indent: 0em; margin-left: 0em"><span class="linehead"></span>學人應觀髮毛爪齒皮膚骨肉皆歸於地涕唾津精涎<a 
name="0159c08" id="0159c08"></a>血便沫皆歸於水煖氣歸火動轉歸風嗟哉是四大也<a 
name="0159c09" id="0159c09"></a>旋聚旋散卻屬無常洵我身耶非我身耶而令我視聽<a 
name="0159c10" id="0159c10"></a>言動行住坐臥者果誰曰畢竟是誰若於此透過這一<a 
name="0159c11" id="0159c11"></a>開始得非相即相即相非相矣古德云易復易只此五<a 
name="0159c12" id="0159c12"></a>蘊有真智十方世界一乘同無量法身豈有二後其身<a 
name="0159c13" id="0159c13"></a>外其身亦當如是究。</p><a 
name="0159c14" id="0159c14"></a><p style="text-indent: 0em; margin-left: 1em"><span class="linehead"></span>上善若水。</p><a 
name="0159c15" id="0159c15"></a><p style="text-indent: 0em; margin-left: 0em"><span class="linehead"></span>佛性如流水自處萬物之下斯一下矣隨所方而方隨<a 
name="0159c16" id="0159c16"></a>所圓而圓隨所長而長隨所短而短純是一箇隨順覺<a 
name="0159c17" id="0159c17"></a>性所以性空真水性水真空本如來藏妙真如性。</p><a 
name="0159c18" id="0159c18"></a><p style="text-indent: 0em; margin-left: 1em"><span class="linehead"></span>故有之以為利無之以為用。</p><a 
name="0159c19" id="0159c19"></a><p style="text-indent: 0em; margin-left: 0em"><span class="linehead"></span>依空立世界以無為萬有此造化之利也造化之用也<a 
name="0159c20" id="0159c20"></a>有則不立一塵無則橫遍十方此法性之利也法性之<a 
name="0159c21" id="0159c21"></a>用也又安知利與用有與無即誠之通且復也可索而<a 
name="0159c22" id="0159c22"></a>味矣。</p><a 
name="0159c23" id="0159c23"></a><p style="text-indent: 0em; margin-left: 1em"><span class="linehead"></span>是以聖人為腹不為目。</p><a 
name="0159c24" id="0159c24"></a><p style="text-indent: 0em; margin-left: 0em"><span class="linehead"></span>不應住色生心不應住聲香味觸法生心應生無所住<a 
name="0159c25" id="0159c25"></a>心要知見色聞聲也不妨百花影裡繡鴛鴦自從識得<a 
name="0159c26" id="0159c26"></a>金針後一任風吹滿袖香如此又見色聲香味亦能證<a 
name="0159c27" id="0159c27"></a>得圓通也故老子為腹不為目。</p><a 
name="0159c28" id="0159c28"></a><p style="text-indent: 0em; margin-left: 1em"><span class="linehead"></span>致虛極守靜篤萬物並作吾以觀其復。</p><a 
name="0159c29" id="0159c29"></a><p style="text-indent: 0em; margin-left: 0em"><span class="linehead"></span>復天心也一切萬物皆在此中生故必虛極靜篤然後<a 
name="0159c30" id="0159c30"></a>見郡堯夫曰冬至子之半天心無改移一陽初動處萬<a 
name="0160a01" id="0160a01"></a>物未生時玄酒味方淡太音聲正希此言如不信更請<a 
name="0160a02" id="0160a02"></a>問庖羲且道庖羲只今在甚麼處吹萬曰清淨本然云<a 
name="0160a03" id="0160a03"></a>何忽生山河大地。</p><a 
name="0160a04" id="0160a04"></a><p style="text-indent: 0em; margin-left: 1em"><span class="linehead"></span>有物混成先天地生寂兮寥兮獨立而不改周行而<a 
name="0160a05" id="0160a05"></a>不殆可以為天下母吾不知其名字之曰道。</p><a 
name="0160a06" id="0160a06"></a><p style="text-indent: 0em; margin-left: 0em"><span class="linehead"></span>雲門大師云乾坤之內宇宙之間中有一寶秘在形山<a 
name="0160a07" id="0160a07"></a>拈燈籠向佛殿裡將三門來燈籠上只這獨立而不改<a 
name="0160a08" id="0160a08"></a>周行而不殆者老氏字之曰道雲門名之曰寶徹上徹<a 
name="0160a09" id="0160a09"></a>下若夜水之金波浮於桂影明山白地似秋風之雪陣<a 
name="0160a10" id="0160a10"></a>擁夫蘆花幾度挺向人前而諸人莫睹也且道更有向<a 
name="0160a11" id="0160a11"></a>上人會得這箇麼吹萬曰聞道仙郎歌白雪從來此曲<a 
name="0160a12" id="0160a12"></a>和人稀。</p><a 
name="0160a13" id="0160a13"></a><p style="text-indent: 0em; margin-left: 1em"><span class="linehead"></span>是以聖人常善救人故無棄人常善救物故無棄物。</p><a 
name="0160a14" id="0160a14"></a><p style="text-indent: 0em; margin-left: 0em"><span class="linehead"></span>血氣之屬必有知凡有知者必同體故無棄人也溪聲<a 
name="0160a15" id="0160a15"></a>盡是廣長舌山色無非清淨身故無棄物也夫豈獨是<a 
name="0160a16" id="0160a16"></a>而然哉除煩惱而趣涅槃喻去形而覓影離眾生而求<a 
name="0160a17" id="0160a17"></a>佛果喻默聲而求響此亦故無棄人也本迷摩尼謂瓦<a 
name="0160a18" id="0160a18"></a>礫豁然自覺是珍珠無明智慧等無異當知萬法即皆<a 
name="0160a19" id="0160a19"></a>如此亦故無棄物也善救之理須從這裡去。</p><a 
name="0160a20" id="0160a20"></a><p style="text-indent: 0em; margin-left: 1em"><span class="linehead"></span>昔之得一者天得一以清地得一以寧。</p><a 
name="0160a21" id="0160a21"></a><p style="text-indent: 0em; margin-left: 0em"><span class="linehead"></span>古德云天得一以清地得一以寧神得一以靈谷得一<a 
name="0160a22" id="0160a22"></a>以盈萬物得一以生侯王得一以為天下貞衲僧得一<a 
name="0160a23" id="0160a23"></a>禍患臨身且道衲僧既得一為甚麼又禍患臨身吹萬<a 
name="0160a24" id="0160a24"></a>曰殺父殺母害羅漢破散僧眾惡心出佛身血俱緣此<a 
name="0160a25" id="0160a25"></a>一而有若得此一豎立起來左右無依無倚始得冤家<a 
name="0160a26" id="0160a26"></a>解脫去。</p><a 
name="0160a27" id="0160a27"></a><p style="text-indent: 0em; margin-left: 1em"><span class="linehead"></span>不笑不足以為道。</p><a 
name="0160a28" id="0160a28"></a><p style="text-indent: 0em; margin-left: 0em"><span class="linehead"></span>世尊拈花迦葉破顏微笑只此一笑熊山髓度於慧可<a 
name="0160a29" id="0160a29"></a>壁觀岩邊南岳心傳於馬駒踏殺天下然非下士之笑<a 
name="0160a30" id="0160a30"></a>也古德云一僧一道一儒流三人共話幾春秋不知說<a 
name="0160b01" id="0160b01"></a>箇何年事直到而今笑未休且道笑箇甚麼他的咱卻<a 
name="0160b02" id="0160b02"></a>原來就是我的你。</p><a 
name="0160b03" id="0160b03"></a><p style="text-indent: 0em; margin-left: 1em"><span class="linehead"></span>道生一一生二二生三三生萬物萬物負陰而抱陽<a 
name="0160b04" id="0160b04"></a>沖氣以為和。</p><a 
name="0160b05" id="0160b05"></a><p style="text-indent: 0em; margin-left: 0em"><span class="linehead"></span>性覺妙明本覺明妙此道之一也覺非所明因明立所<a 
name="0160b06" id="0160b06"></a>一生二也所既妄立生汝妄能二生三也三既生矣則<a 
name="0160b07" id="0160b07"></a>世界相續眾生相續業果亦相續矣然斯三者雖有同<a 
name="0160b08" id="0160b08"></a>異之分而其所源本如來藏妙真如性故曰萬物負陰<a 
name="0160b09" id="0160b09"></a>而抱陽沖氣以為和第此沖氣之和只今還有人會得<a 
name="0160b10" id="0160b10"></a>麼露濕淡紅桃開啟靈雲之笑風搖淺碧竹響動香嚴<a 
name="0160b11" id="0160b11"></a>之聲這裡會去蕭條<span class="corr" title='[巳&gt;已]'>已</span>入寒空靜如或未然風沓仍隨<a 
name="0160b12" id="0160b12"></a>秋雨飛。</p><a 
name="0160b13" id="0160b13"></a><p style="text-indent: 0em; margin-left: 1em"><span class="linehead"></span>躁勝寒靜勝熱清淨為天下正。</p><a 
name="0160b14" id="0160b14"></a><p style="text-indent: 0em; margin-left: 0em"><span class="linehead"></span>劍樹刀山青蓮香夫臘月躁勝寒也煙坑火塹白雪飄<a 
name="0160b15" id="0160b15"></a>於炎天靜勝熱也能如是則真常自清真常自靜而常<a 
name="0160b16" id="0160b16"></a>清靜矣古德云逆境界易打順境界難打逆我意者只<a 
name="0160b17" id="0160b17"></a>消一箇忍字只過半箇時辰便了順我意者只是無你<a 
name="0160b18" id="0160b18"></a>安排處所以菩薩怕順境凡夫怕逆境也吹萬曰欲得<a 
name="0160b19" id="0160b19"></a>清淨門頭正莫存逆順始優遊。</p><a 
name="0160b20" id="0160b20"></a><p style="text-indent: 0em; margin-left: 1em"><span class="linehead"></span>為學日益為道口損損之又損以至於無為無為而<a 
name="0160b21" id="0160b21"></a>無不為矣。</p><a 
name="0160b22" id="0160b22"></a><p style="text-indent: 0em; margin-left: 0em"><span class="linehead"></span>一切菩薩及末世眾生應當遠離一切幻化虛妄境界<a 
name="0160b23" id="0160b23"></a>由堅執持遠離心故心如幻者亦復遠離遠離為幻亦<a 
name="0160b24" id="0160b24"></a>復遠離離遠離幻亦復遠離得無所離即除諸幻此損<a 
name="0160b25" id="0160b25"></a>之又損以至於無為也若能轉物則同如來身心圓明<a 
name="0160b26" id="0160b26"></a>不動道場於一毛端便能含受十方國上此無為而無<a 
name="0160b27" id="0160b27"></a>不為矣以是觀之黃老瞿曇何嘗為二也吹萬曰<span class="corr" title='[傳&gt;傅]'>傅</span>大<a 
name="0160b28" id="0160b28"></a>士頭頂道冠身著袈裟足躡儒履見於梁帝且問這箇<a 
name="0160b29" id="0160b29"></a>又是甚麼榜樣今日還同犯牛斗乘槎共泛海潮歸。</p><a 
name="0160b30" id="0160b30"></a><p style="text-indent: 0em; margin-left: 1em"><span class="linehead"></span>為無為事無事味無味。</p><a 
name="0160c01" id="0160c01"></a><p style="text-indent: 0em; margin-left: 0em"><span class="linehead"></span>白雲淡佇出沒太空之中青蘿夤緣直上寒松之頂此<a 
name="0160c02" id="0160c02"></a>為無為耶片雪滴爐中之火一葉落天下之秋此事無<a 
name="0160c03" id="0160c03"></a>事耶普周沙界渾成飯鼻孔纍垂信飽餐此味無味耶<a 
name="0160c04" id="0160c04"></a>果能如是則無為而無不為無事而無不事無味而無<a 
name="0160c05" id="0160c05"></a>不味局破腰間斧柯爛洗清凡骨共仙遊好不脫洒咦。</p><a 
name="0160c06" id="0160c06"></a><p style="text-indent: 0em; margin-left: 1em"><span class="linehead"></span>知不知上不知知病。</p><a 
name="0160c07" id="0160c07"></a><p style="text-indent: 0em; margin-left: 0em"><span class="linehead"></span>知見立知即無明本此不知知病也知見無見斯即涅<a 
name="0160c08" id="0160c08"></a>槃此知不知上也空裡流霜不覺飛汀上白沙看不見<a 
name="0160c09" id="0160c09"></a>果知乎不知乎鴻鴈長飛光不度魚龍潛躍水成文亦<a 
name="0160c10" id="0160c10"></a>果知乎不知乎南泉云知是妄念不知是無記吾願諸<a 
name="0160c11" id="0160c11"></a>學人處乎知與不知之間而<span class="corr" title='[巳&gt;已]'>已</span>矣切莫動著動著三十<a 
name="0160c12" id="0160c12"></a>棒。</p><a 
name="0160c13" id="0160c13"></a><p style="margin-left: 3em"><span class="headname">南華經</span></p><a 
name="0160c14" id="0160c14"></a><p style="text-indent: 0em; margin-left: 1em"><span class="linehead"></span>何不樹之於無何有之鄉廣莫之野。</p><a 
name="0160c15" id="0160c15"></a><p style="text-indent: 0em; margin-left: 0em"><span class="linehead"></span>菩薩有不思議解脫門能大能小能升能降能有能無<a 
name="0160c16" id="0160c16"></a>能圓能方非執一者之所可入亦非邊見者之所可到<a 
name="0160c17" id="0160c17"></a>也故鵬雖舉九萬里而不能搶榆枋蜩鳩笑也蟪蛄不<a 
name="0160c18" id="0160c18"></a>知春秋冥靈不終朝暮是皆大不能於小而小不能於<a 
name="0160c19" id="0160c19"></a>大也夫知效一官行被一鄉者凡夫禪也定乎內外之<a 
name="0160c20" id="0160c20"></a>分辯乎榮辱之境者聲聞禪也御風者旬有五日而後<a 
name="0160c21" id="0160c21"></a>反猶有所待也二乘之禪也獨看積素凝清禁許之不<a 
name="0160c22" id="0160c22"></a>受天下也<span class="corr" title='[巳&gt;已]'>已</span>覺輕寒讓太陽堯之授天下也然談與不<a 
name="0160c23" id="0160c23"></a>受各各自立其實之賓豈若御六氣之辯以遊無窮之<a 
name="0160c24" id="0160c24"></a>人及藐姑射之山淖約若處子之神孰弊弊焉以天下<a 
name="0160c25" id="0160c25"></a>為事又孰肯以物為事是得事事無礙之法界也能如<a 
name="0160c26" id="0160c26"></a>是則常處於無何有之鄉廣莫之野而於世何思何議<a 
name="0160c27" id="0160c27"></a>哉所以小用大用皆有所待不得逍遙惟無所用則無<a 
name="0160c28" id="0160c28"></a>所待而成無為無為而無不為矣斯則謂之真逍遙。</p><a 
name="0160c29" id="0160c29"></a><p style="text-indent: 0em; margin-left: 1em"><span class="linehead"></span>吾喪我。</p><a 
name="0160c30" id="0160c30"></a><p style="text-indent: 0em; margin-left: 0em"><span class="linehead"></span>盡十方世界是我而何嘗有我盡十方世界非我而何<a 
name="0161a01" id="0161a01"></a>嘗無我有我則有物而物亦我也有物則有我而我亦<a 
name="0161a02" id="0161a02"></a>物也孰能脫物我一是非齊得喪哉釋氏曰一人發真<a 
name="0161a03" id="0161a03"></a>歸元十方虛空悉皆銷殞蓋喪我然後歸元無我然後<a 
name="0161a04" id="0161a04"></a>銷界是吾不知有我故不知有世界也如是則能<span class="corr" title='[歛&gt;斂]'>斂</span>萬<a 
name="0161a05" id="0161a05"></a>有於一息無有一物可役吾之明徹散一息於萬有無<a 
name="0161a06" id="0161a06"></a>有一物可問吾之營為故元卓之夢蝶論云靈源湛寂<a 
name="0161a07" id="0161a07"></a>觸處皆知變化代興隨遇無擇所以篇立子綦之喪我<a 
name="0161a08" id="0161a08"></a>齊物之端<span class="corr" title='[巳&gt;已]'>已</span>開言寓莊周之夢蝶無我之意竟顯噫舉<a 
name="0161a09" id="0161a09"></a>世皆夢天下一蝶也孰為我孰為物。</p><a 
name="0161a10" id="0161a10"></a><p style="text-indent: 0em; margin-left: 1em"><span class="linehead"></span>庖丁為文惠君解牛。</p><a 
name="0161a11" id="0161a11"></a><p style="text-indent: 0em; margin-left: 0em"><span class="linehead"></span>溈山之牛既肥功歸庖氏廣額之刀<span class="corr" title='[巳&gt;已]'>已</span>擲因自惠君蓋<a 
name="0161a12" id="0161a12"></a>刀非厚薄之倫牛豈水草之屬意者宿親幻智借為能<a 
name="0161a13" id="0161a13"></a>奏之刀方現妄情視作可解之畜若實有牛有刀宛然<a 
name="0161a14" id="0161a14"></a>能所俱立如或無形無跡灼爾物我同虛所以刃潛生<a 
name="0161a15" id="0161a15"></a>殺之機目絕有無之境正所謂離心冥物未嘗見牛乘<a 
name="0161a16" id="0161a16"></a>虛願理未嘗游刃者也懶安曰予亦守欄二十年始得<a 
name="0161a17" id="0161a17"></a>見牛第今之解牛者且問能解此欄中牛也麼。</p><a 
name="0161a18" id="0161a18"></a><p style="text-indent: 0em; margin-left: 1em"><span class="linehead"></span>心齋。</p><a 
name="0161a19" id="0161a19"></a><p style="text-indent: 0em; margin-left: 0em"><span class="linehead"></span>禪那空陰界之塵奢摩銷飛沉之想六窗普映於室中<a 
name="0161a20" id="0161a20"></a>二諦雙融於箇裡秋清月朗河淡斗垂正所謂江天一<a 
name="0161a21" id="0161a21"></a>色潮海連平也吹萬曰是心亦無齋箇甚麼霜林夜動<a 
name="0161a22" id="0161a22"></a>響傳落葉之聲天籟曉聞靜發清機之竅謂心可也非<a 
name="0161a23" id="0161a23"></a>心亦可也謂齋非也不齋亦非也復有箇昏荒顛倒不<a 
name="0161a24" id="0161a24"></a>為醉濫誤疑混不為殺的出來又作麼生。</p><a 
name="0161a25" id="0161a25"></a><p style="text-indent: 0em; margin-left: 1em"><span class="linehead"></span>坐忘。</p><a 
name="0161a26" id="0161a26"></a><p style="text-indent: 0em; margin-left: 0em"><span class="linehead"></span>世界為床身在海中誰是水須彌為座日來嶺上莫尋<a 
name="0161a27" id="0161a27"></a>山假饒四大本空能坐之人孰有若也三身現前可忘<a 
name="0161a28" id="0161a28"></a>之坐焉需應知坐無所坐忘無所忘者是真坐也且仁<a 
name="0161a29" id="0161a29"></a>義無體滯之者妄為仁義禮樂無名執之者幻成禮樂<a 
name="0161a30" id="0161a30"></a>況復智慧愚痴咸般若黜的阿誰幻化空身即法身鑒<a 
name="0161b01" id="0161b01"></a>箇甚麼佛印曰趙州昔日少謙光不出山門見趙王怎<a 
name="0161b02" id="0161b02"></a>似金山無量相大千盡是一禪床坐的忘的總出這一<a 
name="0161b03" id="0161b03"></a>著不得且道還有出得者麼吹萬曰楖栗擔挑華藏界<a 
name="0161b04" id="0161b04"></a>維摩掌上未為多。</p><a 
name="0161b05" id="0161b05"></a><p style="text-indent: 0em; margin-left: 1em"><span class="linehead"></span>壺子。</p><a 
name="0161b06" id="0161b06"></a><p style="text-indent: 0em; margin-left: 0em"><span class="linehead"></span>西天大耳三藏得他心慧眼帝令與慧忠國師試驗師<a 
name="0161b07" id="0161b07"></a>曰汝道老僧即今在甚麼處曰和尚是一國之師何得<a 
name="0161b08" id="0161b08"></a>卻去西川看競渡師再問汝道老僧即今在甚麼處曰<a 
name="0161b09" id="0161b09"></a>和尚是一國之師何得卻在天津橋上看弄猢猻師第<a 
name="0161b10" id="0161b10"></a>三問語亦同前三藏良久罔知去處師叱曰這野狐精<a 
name="0161b11" id="0161b11"></a>他心通在甚麼處僧問仰山曰三藏第三度為甚麼不<a 
name="0161b12" id="0161b12"></a>見國師仰山曰前二度是涉境心後入自受用三昧所<a 
name="0161b13" id="0161b13"></a>以不見今之壺子試其神巫者初示之以地文是殆見<a 
name="0161b14" id="0161b14"></a>吾杜德機也故歎之以其死再示之以天壤是殆見吾<a 
name="0161b15" id="0161b15"></a>善者機也故幸之以其生三示之太沖莫勝是殆見吾<a 
name="0161b16" id="0161b16"></a>衡氣機也彼故以為不齊然斯三者既有試驗之萌則<a 
name="0161b17" id="0161b17"></a>機未動而兆<span class="corr" title='[巳&gt;已]'>已</span>先施心未形而相<span class="corr" title='[巳&gt;已]'>已</span>披露故彼得而見<a 
name="0161b18" id="0161b18"></a>之也及後示之以未始出吾宗吾與之虛而委蛇不知<a 
name="0161b19" id="0161b19"></a>其誰何彼則立未定自失而走則壺子之心<span class="corr" title='[巳&gt;已]'>已</span>太虛矣<a 
name="0161b20" id="0161b20"></a>太虛之體空明妙湛總持萬有誰得而測之然則慧忠<a 
name="0161b21" id="0161b21"></a>國師與壺子是同是別若曰同斷雲將野鶴俱飛竹響<a 
name="0161b22" id="0161b22"></a>共雨聲相亂若曰別是處峨眉峰頂現千紅萬紫鬥芳<a 
name="0161b23" id="0161b23"></a>妍。</p><a 
name="0161b24" id="0161b24"></a><p style="text-indent: 0em; margin-left: 1em"><span class="linehead"></span>玄珠。</p><a 
name="0161b25" id="0161b25"></a><p style="text-indent: 0em; margin-left: 0em"><span class="linehead"></span>道之切於身若影之切於形夫復何離蓋一遊之一登<a 
name="0161b26" id="0161b26"></a>之則本靜之體既動知覺生矣未萌之竅<span class="corr" title='[巳&gt;已]'>已</span>開精明▆<a 
name="0161b27" id="0161b27"></a>矣含訥之朴始露辯才出矣故玄珠亦由是而失也然<a 
name="0161b28" id="0161b28"></a>罔象者無象之象所謂養其無象象故長存守其無體<a 
name="0161b29" id="0161b29"></a>體故全真正能使之而能得之也吹萬曰本自無失得<a 
name="0161b30" id="0161b30"></a>箇甚麼本自無用使箇甚麼風飄律呂相和切日傍關<a 
name="0161c01" id="0161c01"></a>山幾處明焉有遊北登丘南望還歸之想。</p><a 
name="0161c02" id="0161c02"></a><p style="text-indent: 0em; margin-left: 1em"><span class="linehead"></span>濠梁之上。</p><a 
name="0161c03" id="0161c03"></a><p style="text-indent: 0em; margin-left: 0em"><span class="linehead"></span>周之樂也不在魚在乎見見之至真魚之樂也不在水<a 
name="0161c04" id="0161c04"></a>在乎遊遊之一致故不期見而見不以樂而樂者誠不<a 
name="0161c05" id="0161c05"></a>改之樂也然惠子之見果不知耶其說曰子非魚安知<a 
name="0161c06" id="0161c06"></a>魚之樂既非魚矣則亦非周矣物我豈無同哉又曰子<a 
name="0161c07" id="0161c07"></a>非我安知我不知魚之樂既非我矣則亦非惠矣彼我<a 
name="0161c08" id="0161c08"></a>豈有異哉又安知世界一水也彼我一魚也烏足樂烏<a 
name="0161c09" id="0161c09"></a>足不樂故云請循其本。</p><a 
name="0161c10" id="0161c10"></a><p style="text-indent: 0em; margin-left: 1em"><span class="linehead"></span>墜車。</p><a 
name="0161c11" id="0161c11"></a><p style="text-indent: 0em; margin-left: 0em"><span class="linehead"></span>酒之醉於形形不知車墜不知傷道之醉於心內不知<a 
name="0161c12" id="0161c12"></a>身外不知物故全其天者即全其酒者也蓋車吾之精<a 
name="0161c13" id="0161c13"></a>神魂魄也路吾之動靜行藏也墜地吾之薪火交識相<a 
name="0161c14" id="0161c14"></a>趨也是三者並突乎吾前吾但以實而宰虛而用自覺<a 
name="0161c15" id="0161c15"></a>法界之寬劍珮身隨玉墀步世路之平衣冠身惹御爐<a 
name="0161c16" id="0161c16"></a>香吹萬曰假如世界未成時眾生未有時佛未說法時<a 
name="0161c17" id="0161c17"></a>汝等以為車乘者誰耶墜者又誰耶良久云太湖三萬<a 
name="0161c18" id="0161c18"></a>六千頃月在波中說向誰。</p><a 
name="0161c19" id="0161c19"></a><p style="text-indent: 0em; margin-left: 1em"><span class="linehead"></span>道術。</p><a 
name="0161c20" id="0161c20"></a><p style="text-indent: 0em; margin-left: 0em"><span class="linehead"></span>吾人饑餐倦眠熱舉扇冷加衣此玄者之道術也周旋<a 
name="0161c21" id="0161c21"></a>曲折主賓少長此儒者之道術也揚眉瞬目叫即應打<a 
name="0161c22" id="0161c22"></a>即痛此釋者之道術也斯三者乃與生不生即滅不滅<a 
name="0161c23" id="0161c23"></a>亙古不磨之儀式也所謂禮樂文章道德仁義特月之<a 
name="0161c24" id="0161c24"></a>標月之指耳孰能借標以覿指拾指而得月故數子者<a 
name="0161c25" id="0161c25"></a>皆聞其風而悅之也龐公曰難難十擔油麻樹上攤龐<a 
name="0161c26" id="0161c26"></a>婆曰易易百草頭邊祖師意靈照曰也不難也不易饑<a 
name="0161c27" id="0161c27"></a>來喫飯困來睡向上者當於此薦取。</p><a 
name="0161c28" id="0161c28"></a><p style="margin-left: 3em"><span class="headname">文始經</span></p><a 
name="0161c29" id="0161c29"></a><p style="text-indent: 0em; margin-left: 1em"><span class="linehead"></span>聖人之權歸於無所得惟無所得所以為道。</p><a 
name="0161c30" id="0161c30"></a><p style="text-indent: 0em; margin-left: 0em"><span class="linehead"></span>道性如虛空虛空本不修執持者弄傀儡於線上操修<a 
name="0162a01" id="0162a01"></a>者撥浮漚於火中庸詎知無作無為則真常自靜道用<a 
name="0162a02" id="0162a02"></a>自彰夫豈有所得而得之耶惟無所得故得之也釋氏<a 
name="0162a03" id="0162a03"></a>曰菩提實不可得若於一切法無所得是名得菩提又<a 
name="0162a04" id="0162a04"></a>云圓滿菩提歸無所得蓋聖人之權歸於無所得者果<a 
name="0162a05" id="0162a05"></a>能得歸即無所得亦不可得以不可得故法界一權也<a 
name="0162a06" id="0162a06"></a>虛空一實也萬有一道也何所歸何所不歸。</p><a 
name="0162a07" id="0162a07"></a><p style="text-indent: 0em; margin-left: 1em"><span class="linehead"></span>是以聖人不去天地去識。</p><a 
name="0162a08" id="0162a08"></a><p style="text-indent: 0em; margin-left: 0em"><span class="linehead"></span>天地一也而曰夢曰鑑曰水三也然境非三而終一天<a 
name="0162a09" id="0162a09"></a>非一而終三是一是三不在境在識識不自識因境以<a 
name="0162a10" id="0162a10"></a>生境不有境由識而著釋氏曰三界唯心萬法唯識誰<a 
name="0162a11" id="0162a11"></a>是能去之者若獨去其識猶伏牛而跡在若并滅其境<a 
name="0162a12" id="0162a12"></a>似捕鼠而瓮亡又安知天地一識也識亦天地也惟識<a 
name="0162a13" id="0162a13"></a>無所識去無所去始得謂之真去識。</p><a 
name="0162a14" id="0162a14"></a><p style="text-indent: 0em; margin-left: 1em"><span class="linehead"></span>夫忘精神而超生者吾嘗言之矣。</p><a 
name="0162a15" id="0162a15"></a><p style="text-indent: 0em; margin-left: 0em"><span class="linehead"></span>云有覺者幻相未離有忘者識根尚在夫忘無可忘色<a 
name="0162a16" id="0162a16"></a>相宛然隨好越無能越精神倏爾成虛且精神也者非<a 
name="0162a17" id="0162a17"></a>寒熱水火之謂乃至妙至秘之道也矧是道語動則樓<a 
name="0162a18" id="0162a18"></a>臺寶網盡演妙音語靜則春江花月咸成一色而吾人<a 
name="0162a19" id="0162a19"></a>之出入往來於其間猶礨空之在大澤也稊米之在大<a 
name="0162a20" id="0162a20"></a>倉也夫何忘之與有。</p><a 
name="0162a21" id="0162a21"></a><p style="text-indent: 0em; margin-left: 1em"><span class="linehead"></span>惟聖人能神神而不神於神。</p><a 
name="0162a22" id="0162a22"></a><p style="text-indent: 0em; margin-left: 0em"><span class="linehead"></span>靈荒展萬化之源湫盤昌群英之本孰主▆是孰綱維<a 
name="0162a23" id="0162a23"></a>是若然者縮沙劫於一息履塵剎於一步者能之故天<a 
name="0162a24" id="0162a24"></a>地特造物中一物耳與共納須彌以芥子出虛空▆▆<a 
name="0162a25" id="0162a25"></a>漚是此能性一切性而不為諸物所轉所以大天地以<a 
name="0162a26" id="0162a26"></a>役有形妙陰陽以役有氣者誠吾之無形無氣也故曰<a 
name="0162a27" id="0162a27"></a>能神神而不神於神。</p><a 
name="0162a28" id="0162a28"></a><p style="text-indent: 0em; margin-left: 1em"><span class="linehead"></span>聖人御物以心攝心以性則心同造化五行亦不可<a 
name="0162a29" id="0162a29"></a>拘。</p><a 
name="0162a30" id="0162a30"></a><p style="text-indent: 0em; margin-left: 0em"><span class="linehead"></span>以心御物則識所識現矣以性攝心則覺所覺立矣安<a 
name="0162b01" id="0162b01"></a>能心同造化夫造者自無之中而有然有而不有化者<a 
name="0162b02" id="0162b02"></a>自有之中而無然無而不無大則看不見小則無邊際<a 
name="0162b03" id="0162b03"></a>古人所謂一段真風綿綿化母者也霄壤根之而成界<a 
name="0162b04" id="0162b04"></a>清濁滯之而成物寂然隱之為無明父元擾潤之為相<a 
name="0162b05" id="0162b05"></a>續業本自無可拘本自無可名由念而有拘因用而得<a 
name="0162b06" id="0162b06"></a>名也然聖人以之而御物故字<span class="note">(之曰)</span>心以之而攝心故名<a 
name="0162b07" id="0162b07"></a>之曰性若有若無若動若靜而無方體者故宗之曰造<a 
name="0162b08" id="0162b08"></a>化象之曰五行也吹萬曰且道這箇能造能化的東西<a 
name="0162b09" id="0162b09"></a>只今在甚麼處自代云水流原在海月落不離天。</p><a 
name="0162b10" id="0162b10"></a><p style="text-indent: 0em; margin-left: 1em"><span class="linehead"></span>物不知我我不知物。</p><a 
name="0162b11" id="0162b11"></a><p style="text-indent: 0em; margin-left: 0em"><span class="linehead"></span>由物而生覺故物各有知以我而對物故物各有我謂<a 
name="0162b12" id="0162b12"></a>不知者果忘我而不知耶抑忘物而不知耶忘我而不<a 
name="0162b13" id="0162b13"></a>知物之知存忘物而不知我之知在烏得罔然而不知<a 
name="0162b14" id="0162b14"></a>乎所以然者天地一物也萬物一我也吾以未始遊則<a 
name="0162b15" id="0162b15"></a>剎海悉融於一默吾以有始用則億身充遍於十方▆<a 
name="0162b16" id="0162b16"></a>天地根吾根萬物體吾體是不容於知也故曰不知。</p><a 
name="0162b17" id="0162b17"></a><a 
name="0162b18" id="0162b18"></a><a 
name="0162b19" id="0162b19"></a><a 
name="0162b20" id="0162b20"></a><p><span class="juanname">一貫別傳卷二<span class="note">(終)</span></span></p>
<hr>【經文資訊】嘉興藏第 40 冊 No. B480 一貫別傳<br>【版本記錄】CBETA 電子佛典 Rev. 1.4 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index36ce.html?index=J40nB480" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J40nB480_002 by HTTrack Website Copier/3.x [XR&CO'2008], Tue, 03 Jun 2014 01:15:07 GMT -->
</html>
