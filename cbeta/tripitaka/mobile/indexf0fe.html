<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J27nB194_002 by HTTrack Website Copier/3.x [XR&CO'2008], Tue, 03 Jun 2014 00:33:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga5441.gif?utmac=MO-30696269-4&amp;utmn=1566908355&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ27&amp;utmp=%2Fmobile%2Findex.php%3Findex%3DJ27nB194_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexfaaa-2.html?index=J27nB194_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第27冊<br/>No.B194 昭覺丈雪醉禪師語錄 (10卷)<br/>【清 通醉說　徹綱等編】<br/>第 2 卷</p>
	<a href="indexa245.html?index=J27nB194_003" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J27">
<div class="root" id="B194" sutra_name="昭覺丈雪醉禪師語錄" sutra_juan="[卷2]">　
<a 
name="0316a01" id="0316a01"></a><p><span class="juanname">昭覺丈雪醉禪師語錄卷第二</span></p><a 
name="0316a02" id="0316a02"></a><p style="margin-left: 4em"><span class="byline">嗣法門人徹巖等編</span></p><a 
name="0316a03" id="0316a03"></a><p style="margin-left: 2em"><span class="headname">住浙江嘉興府青蓮禪院</span></p><a 
name="0316a04" id="0316a04"></a><p style="text-indent: 0em; margin-left: 0em"><span class="linehead"></span>上堂拈香祝<br><a 
name="0316a05" id="0316a05"></a>聖畢乃云鎮夜滂沱擊曉煙雲雷相送到青蓮偶然<a 
name="0316a06" id="0316a06"></a>雨歇晴初出獨露長長一箇天且南湖十頃煙雨樓<a 
name="0316a07" id="0316a07"></a>孤星象潛輝日浮水面者箇境界便是諸公不動腳<a 
name="0316a08" id="0316a08"></a>跟親見本來面目底時候也秖如一漚未發之先浸<a 
name="0316a09" id="0316a09"></a>殺釋迦眼睛淹卻彌勒鼻孔是與麼人敢援其溺從<a 
name="0316a10" id="0316a10"></a>上佛祖於一漚未發之先接物利生山野於一漚未<a 
name="0316a11" id="0316a11"></a>發之先上天童代掃埽菴護法於一漚未發之先易<a 
name="0316a12" id="0316a12"></a>社菴為青蓮禪院眾居士於一漚未發之先設最厚<a 
name="0316a13" id="0316a13"></a>伊蒲兼請山野登無畏床舉揚般若復作怕勢云舉<a 
name="0316a14" id="0316a14"></a>則不無秖恐混著諸公腳頭便下座。</p><a 
name="0316a15" id="0316a15"></a><p style="text-indent: 0em; margin-left: 0em"><span class="linehead"></span>密言律主請小參師云十字街頭出入聲色堆裏逃<a 
name="0316a16" id="0316a16"></a>禪門前一道坦然平今古行來行去廊下左右舖店<a 
name="0316a17" id="0316a17"></a>客羅列八寶七珍村歌社舞時時轉根本法輪語四<a 
name="0316a18" id="0316a18"></a>言三句句明第一義諦舖舖打開無盡藏人人販賣<a 
name="0316a19" id="0316a19"></a>摩尼珠縱奪自如收放有在伸手縮手許多漏逗貴<a 
name="0316a20" id="0316a20"></a>買賤賣不勝郎當戎馬匆匆不息政文殊仗劍逼如<a 
name="0316a21" id="0316a21"></a>來饅頭顆顆馨香現觀世音將錢來買驢來馬去洞<a 
name="0316a22" id="0316a22"></a>明劫外春風犬吠雞鳴露盡生死根本紅粉佳人一<a 
name="0316a23" id="0316a23"></a>生取辦恁意廝炒廝煎赤窮漢子露骨露筋就裏許<a 
name="0316a24" id="0316a24"></a>多快活綿綿密密底三拳兩謊徹頭徹尾者拿三道<a 
name="0316a25" id="0316a25"></a>三隔簾聞見酒壚香舌底涎生拄上齶大眾還作佛<a 
name="0316a26" id="0316a26"></a>法商量作世法理會一僧云有智主人二俱不取師<a 
name="0316a27" id="0316a27"></a>云還有不落綿密者麼李二麻賣<span class="gaiji">&#x9946;<!--gaiji,,1[飢-几+畢],2&#x9946;,3--></span><span class="gaiji">&#x9960;<!--gaiji,,1[飢-几+羅],2&#x9960;,3--></span><span class="gaiji">[飢-几+追]<!--gaiji,,1[飢-几+追],2&#x4B54;,3--></span>子張四姐<a 
name="0316a28" id="0316a28"></a>好簪棗卷蒸咬得著超出普賢行門古釋迦不先新<a 
name="0316a29" id="0316a29"></a>彌勒不後如無山僧秖得道箇買賣不饒鍼。</p><a 
name="0316a30" id="0316a30"></a><p style="text-indent: 0em; margin-left: 0em"><span class="linehead"></span>而敕錢居士為外甥蔣聖祖請小參師云秋江卷白<a 
name="0316b01" id="0316b01"></a>雲玉露初沾柳適有乘舟人儼如天上有正與麼時<a 
name="0316b02" id="0316b02"></a>聖祖夙承願力厭彼沉浮善諸佛機具大人見烈烈<a 
name="0316b03" id="0316b03"></a>挈挈父母不辭六親不顧騎青龍遊天府泛銀河攀<a 
name="0316b04" id="0316b04"></a>月渚興盡二十重華藏世界再入娑婆春波橋畔作<a 
name="0316b05" id="0316b05"></a>一莖奕葉垂芳之玉樹此子去就如是山僧所示如<a 
name="0316b06" id="0316b06"></a>是生亦如是死亦如是間有不如是者棹盡清波金<a 
name="0316b07" id="0316b07"></a>鱗始遇。</p><a 
name="0316b08" id="0316b08"></a><p style="text-indent: 0em; margin-left: 0em"><span class="linehead"></span>除夕上堂時日盡時春體露梅林亂吐象先花衲子<a 
name="0316b09" id="0316b09"></a>佳珍成滯貨起齒粘連上下牙。</p><a 
name="0316b10" id="0316b10"></a><p style="text-indent: 0em; margin-left: 0em"><span class="linehead"></span>過漢陽府棲賢寺訪獨冠法弟請上堂師云今日冒<a 
name="0316b11" id="0316b11"></a>曉上堂有三樁好事一喜紅日半銜東嶺二喜孤月<a 
name="0316b12" id="0316b12"></a>猶縣北闕三喜大眾腳跟箇箇站在地上老僧所供<a 
name="0316b13" id="0316b13"></a>詣實不敢熱瞞眾中有不受瞞者且道今日是甚麼<a 
name="0316b14" id="0316b14"></a>日子復云漢陽甲於三楚居上游之上位中國之中<a 
name="0316b15" id="0316b15"></a>股肱衡岱眉目嵩廬背負峨眉襟垂吳越中有選佛<a 
name="0316b16" id="0316b16"></a>場地顏曰棲賢被吾弟冠翁當陽坐斷絕聖離凡涓<a 
name="0316b17" id="0316b17"></a>滴不漏不佞聞有如是韜略作如是佛事泛輕舟而<a 
name="0316b18" id="0316b18"></a>相訪殊意請登寶座以快煙波憾汗顏欠沬不堪接<a 
name="0316b19" id="0316b19"></a>拍惟將吾弟坐斷處聊露一絲卓拄丈云木上座為<a 
name="0316b20" id="0316b20"></a>汝諸人撥轉上頭關去也喝一喝下座。</p><a 
name="0316b21" id="0316b21"></a><p style="margin-left: 2em"><span class="headname">再住漢中府靜明寺</span></p><a 
name="0316b22" id="0316b22"></a><p style="text-indent: 0em; margin-left: 0em"><span class="linehead"></span>結制上堂師詣座前指云者樣規模當陽顯現無人<a 
name="0316b23" id="0316b23"></a>不知有眼盡見因甚十箇五雙被伊熱瞞復顧左右<a 
name="0316b24" id="0316b24"></a>云要會便會不會看木上座向毘盧頂上現三頭六<a 
name="0316b25" id="0316b25"></a>臂去也便陞拈香祝<br><a 
name="0316b26" id="0316b26"></a>聖畢乃云片片瑞雪為誰飄粒粒珠璣灑聖朝想是<a 
name="0316b27" id="0316b27"></a>主人名號雪天將銀色布山椒時連雲棧口八陣圖<a 
name="0316b28" id="0316b28"></a>開鼓角頻催大好衝鋒法戰若我臨濟兒孫單刀直<a 
name="0316b29" id="0316b29"></a>入老僧避他有分稍涉疑思凍雲排陣去也老僧為<a 
name="0316b30" id="0316b30"></a>天童掃塔經今五載復荷眾宰官居士飛翰東甌秖<a 
name="0316c01" id="0316c01"></a>得帆開淮面袖拂楚雲錫挂終南鐺支漢水雖謂不<a 
name="0316c02" id="0316c02"></a>負其來命殊覺有生風骨沿途漏逗了也與麼酬唱<a 
name="0316c03" id="0316c03"></a>還有佛法道理也無遂噁一聲拽拄杖下座。</p><a 
name="0316c04" id="0316c04"></a><p style="text-indent: 0em; margin-left: 0em"><span class="linehead"></span>上堂問知一切法繇本已來離卻棒喝又作麼生師<a 
name="0316c05" id="0316c05"></a>云箍桶漢僧遶一匝師云如法箍問峨眉琴瑟雲中<a 
name="0316c06" id="0316c06"></a>操海島泥牛月下鳴如何是無絃調師便打乃云山<a 
name="0316c07" id="0316c07"></a>重重水重重無位真人踞此中東嶺雲擁一輪出照<a 
name="0316c08" id="0316c08"></a>徹人間千萬戶馬馳馳車簇簇耕者耨而書者讀風<a 
name="0316c09" id="0316c09"></a>鳴條雨破塊今朝冬月廿五在嬾石上座母難辰更<a 
name="0316c10" id="0316c10"></a>請老僧演法塵嚴寒扶病登曲彔抖擻精神無一物<a 
name="0316c11" id="0316c11"></a>但據本有些子事是汝諸人立地處。</p><a 
name="0316c12" id="0316c12"></a><p style="text-indent: 0em; margin-left: 0em"><span class="linehead"></span>上堂問秖見爐邊煙未息不知鍛煉是何人師云縱<a 
name="0316c13" id="0316c13"></a>目所觀進云無面目漢到來如何相為師打進云杖<a 
name="0316c14" id="0316c14"></a>頭須得隨機用不無狼籍好家私師云是問木人子<a 
name="0316c15" id="0316c15"></a>夜登高峻惟見峨眉月半邊如何是那半邊師云著<a 
name="0316c16" id="0316c16"></a>甚麼死急僧喝師云猶是者邊底問生從何來師打<a 
name="0316c17" id="0316c17"></a>進云死從何去師亦打進云秖如不生不死又作麼<a 
name="0316c18" id="0316c18"></a>生師連打進云恁麼則脫灑灑去也師放下拄杖乃<a 
name="0316c19" id="0316c19"></a>云此事如倚天長劍四海賓心絕纇離瑕光寒萬里<a 
name="0316c20" id="0316c20"></a>犯其鋒者死不移時觸其鋩者喪不旋踵不以眼見<a 
name="0316c21" id="0316c21"></a>覷之則瞎不以耳聞聽著則聾故我臨濟大師七事<a 
name="0316c22" id="0316c22"></a>隨身干犯天下生平賣弄曾不犯一秋毫空拳赤手<a 
name="0316c23" id="0316c23"></a>伐萬仞之寨於黃檗單瓢隻杖破重圍之城於大愚<a 
name="0316c24" id="0316c24"></a>有時全賓即主有時全主即賓有時主賓互換有時<a 
name="0316c25" id="0316c25"></a>照用同時簸土揚塵繁興問答是則也是似則未似<a 
name="0316c26" id="0316c26"></a>何也我王庫內無如是刀復踊身卓拄杖云而今四<a 
name="0316c27" id="0316c27"></a>海清如鏡正是　皇圖旺化時。</p><a 
name="0316c28" id="0316c28"></a><p style="text-indent: 0em; margin-left: 0em"><span class="linehead"></span>臘八日上堂問世尊睹明星高峰墮枕子是同是別<a 
name="0316c29" id="0316c29"></a>師云均非丈夫進云珊瑚枕上兩行淚半是思君半<a 
name="0316c30" id="0316c30"></a>恨君師云拈七放八進云請和尚道師打僧喝師復<a 
name="0317a01" id="0317a01"></a>打乃云一別王宮又六春衣霜食艸臥寒冰旄頭星<a 
name="0317a02" id="0317a02"></a>現眉端上野翠流芳直到今斯辰凍雲滿袖白露沾<a 
name="0317a03" id="0317a03"></a>裳梅吐煙霞之色霜凝柏脂之香聊申慶祝老瞿曇<a 
name="0317a04" id="0317a04"></a>以八萬四千毛孔於一一孔中現八萬四千香水海<a 
name="0317a05" id="0317a05"></a>於一一海中現八萬四千浮幢王剎於一一剎中現<a 
name="0317a06" id="0317a06"></a>八萬四千獅子座於一一座上現八萬四千化佛各<a 
name="0317a07" id="0317a07"></a>各佛座下各各滿眾生擊大法鼓演大法義同一口<a 
name="0317a08" id="0317a08"></a>宣同一音演謂佛子住此地則同佛受用適佛性居<a 
name="0317a09" id="0317a09"></a>士聞作如是佛事傾鳳池之水潤菡萏花移龍扆之<a 
name="0317a10" id="0317a10"></a>屏護苾芻艸晨炊和羅粥午饌厚伊蒲表嚫飯僧人<a 
name="0317a11" id="0317a11"></a>人得以沾濡箇箇咸云具足東邊底東立西邊底西<a 
name="0317a12" id="0317a12"></a>站腳跟箇箇在地上畢竟如何是佛底受用起身卓<a 
name="0317a13" id="0317a13"></a>杖云一頓饅頭兩頓粥經行坐臥在其中。</p><a 
name="0317a14" id="0317a14"></a><p style="text-indent: 0em; margin-left: 0em"><span class="linehead"></span>晚參云法無準轡權衡在人因有曲直故假墨繩爾<a 
name="0317a15" id="0317a15"></a>有八兩稱你半觔如拳作掌用之則伸似刀割水了<a 
name="0317a16" id="0317a16"></a>無縫痕一截截斷萬派歸真於斯領取非去來今復<a 
name="0317a17" id="0317a17"></a>云眾公幸生中國不落邊邦喜復人身弗倫畜質卑<a 
name="0317a18" id="0317a18"></a>賦男子不墮女流落髮為僧行禪家事種種慶幸非<a 
name="0317a19" id="0317a19"></a>一生兩生植種德本急須猛力提撕掀翻舊窟那有<a 
name="0317a20" id="0317a20"></a>餘工作庸人事業結名利網撈摝六塵然成佛極容<a 
name="0317a21" id="0317a21"></a>易貴乎信而行不得疏而散。</p><a 
name="0317a22" id="0317a22"></a><p style="text-indent: 0em; margin-left: 0em"><span class="linehead"></span>除夕資亡上堂云一年三百六十日今日乃末後一<a 
name="0317a23" id="0317a23"></a>日古人道末後一著始到牢關兩堂龍象合有千指<a 
name="0317a24" id="0317a24"></a>透此關者能有幾人遂指亡牌云者四箇漢威如虎<a 
name="0317a25" id="0317a25"></a>兕氣若王侯贊畫佛乘奴隸祖席五六年來殊無一<a 
name="0317a26" id="0317a26"></a>隙寬蒙堂裁新補舊了無矜伐之聲雲直歲種竹栽<a 
name="0317a27" id="0317a27"></a>松實有操寒之色其監院嚼雪餐冰拋風流之質於<a 
name="0317a28" id="0317a28"></a>東海登維那披風浴日厝煙霞之骨於漢南公等雖<a 
name="0317a29" id="0317a29"></a>欠點額之污喜脫金縈之難到與麼時節大好百尺<a 
name="0317a30" id="0317a30"></a>竿頭更進一步貴乎所得不留餘影速轉身來吾尚<a 
name="0317b01" id="0317b01"></a>遲汝眾中有頂門具眼者推倒禪床喝散大眾卻道<a 
name="0317b02" id="0317b02"></a>山頭老漢白日見鬼老僧秖得退步有分復舉芭蕉<a 
name="0317b03" id="0317b03"></a>示眾云你有拄杖子與你拄杖子你無拄杖子奪你<a 
name="0317b04" id="0317b04"></a>拄杖子且與奪二字有兩負門與字上認得親則知<a 
name="0317b05" id="0317b05"></a>老僧今日薦亡徒也是望空啟告憐兒不覺醜負門<a 
name="0317b06" id="0317b06"></a>處麤若向奪字上見得的便知推倒禪床喝散大眾<a 
name="0317b07" id="0317b07"></a>據令而行負門處細雖是看孔著楔要且車不橫推<a 
name="0317b08" id="0317b08"></a>風無豎力然首明生死之殊中露與奪之機末判麤<a 
name="0317b09" id="0317b09"></a>細之見此三關一模托出會一以該三也眾中設有<a 
name="0317b10" id="0317b10"></a>此人許伊過年去倘涉沉吟正好挽著眉毛看他春<a 
name="0317b11" id="0317b11"></a>冬交候之際是甚麼。</p><a 
name="0317b12" id="0317b12"></a><p style="text-indent: 0em; margin-left: 0em"><span class="linehead"></span>上堂以拄杖挑臥具登座上首白椎云法筵龍象眾<a 
name="0317b13" id="0317b13"></a>當觀第一義師便下座牧雨首座云進步無如退步<a 
name="0317b14" id="0317b14"></a>高師復陞一僧出作禮師便打僧擬開口師連棒打<a 
name="0317b15" id="0317b15"></a>退大笑一聲云此是甚麼時節你猶作者般去就釋<a 
name="0317b16" id="0317b16"></a>迦老子一段堅密之骨被白椎上座擊碎了也其肝<a 
name="0317b17" id="0317b17"></a>膽熱血撒向諸人面前為你不肯薦取老僧秖得入<a 
name="0317b18" id="0317b18"></a>泥入水若道白椎上座勘破老僧椎纔舉起葛藤遍<a 
name="0317b19" id="0317b19"></a>地何待更教人觀若道老僧勘破白椎上座不消重<a 
name="0317b20" id="0317b20"></a>登曲彔床引骨牽筋昔者德山鑒禪師一日因齋遲<a 
name="0317b21" id="0317b21"></a>托缽下法堂雪峰云鐘未鳴鼓未響托缽向甚麼處<a 
name="0317b22" id="0317b22"></a>去山便歸方丈峰舉似巖頭頭云大小德山未會末<a 
name="0317b23" id="0317b23"></a>後句在你看他三父子發一機出一令蓋世驚群勿<a 
name="0317b24" id="0317b24"></a>假湊泊此公案與今日大同小異老僧於此擘開合<a 
name="0317b25" id="0317b25"></a>卻要使路平德山向蛆邊截肉雪峰去兩上添觔巖<a 
name="0317b26" id="0317b26"></a>公以秤錘蘸醋要且口門狹眾兄弟若會得德山托<a 
name="0317b27" id="0317b27"></a>缽意便是靜明陞座時省得典座質問底便知首座<a 
name="0317b28" id="0317b28"></a>白椎了明得德山低頭處必會老僧重陞事薦得巖<a 
name="0317b29" id="0317b29"></a>頭密啟句卻識牧雨答話心今古拈弄時雖不同要<a 
name="0317b30" id="0317b30"></a>且鍼線是一如磁石在鐵不撥而自轉豈可度量計<a 
name="0317c01" id="0317c01"></a>較而明欲識末後句秖者是。</p><a 
name="0317c02" id="0317c02"></a><p style="text-indent: 0em; margin-left: 0em"><span class="linehead"></span>晚參舉古德云十五日以前樹凋雲作葉十五日以<a 
name="0317c03" id="0317c03"></a>後月滿兔兒肥正當十五日晴高天氣正世泰兆民<a 
name="0317c04" id="0317c04"></a>熙古人與麼說話總是點景非我衲僧家事老僧亦<a 
name="0317c05" id="0317c05"></a>有一語十五日以前夜長睡不足十五日以後褥煖<a 
name="0317c06" id="0317c06"></a>夢有餘正當十五日病退非因藥身強喜遇春若有<a 
name="0317c07" id="0317c07"></a>箇漢出來道大小堂頭也秖道得一半非我衲僧家<a 
name="0317c08" id="0317c08"></a>事然我衲僧家於此事未明即向未明處朝也參暮<a 
name="0317c09" id="0317c09"></a>也疑胸次中如負人債相似那有閒工談天論地道<a 
name="0317c10" id="0317c10"></a>短言長念念時時觸處現前不離本位萬不向外邊<a 
name="0317c11" id="0317c11"></a>打之遶唐突古今良久起身云請歸長連床上問取<a 
name="0317c12" id="0317c12"></a>好。</p><a 
name="0317c13" id="0317c13"></a><p style="text-indent: 0em; margin-left: 0em"><span class="linehead"></span>解制上堂云推開兩扇柴門放出一群虎兕爪牙雖<a 
name="0317c14" id="0317c14"></a>未契時志氣塞乎天地漁獵五蘊山中還歸一微塵<a 
name="0317c15" id="0317c15"></a>許動則艸偃風行靜則花開碓觜踏遍大千沙界猶<a 
name="0317c16" id="0317c16"></a>在靜明山裏好大哥與麼爾艸鞋連底破了只用十<a 
name="0317c17" id="0317c17"></a>文大光錢買貼肉汗衫垢時阿誰與你漿洗。</p><a 
name="0317c18" id="0317c18"></a><p style="text-indent: 0em; margin-left: 0em"><span class="linehead"></span>示眾云靜明無隔夜禪與人參復拈拂子云而今有<a 
name="0317c19" id="0317c19"></a>也拂一拂云到與麼也未。</p><a 
name="0317c20" id="0317c20"></a><p style="text-indent: 0em; margin-left: 0em"><span class="linehead"></span>為雨樹拾骨櫬上堂云雨西堂告寂辭老僧云不參<a 
name="0317c21" id="0317c21"></a>禪不學道單單只會喫飯穿衣屙屎放尿以此報師<a 
name="0317c22" id="0317c22"></a>恩以此繼宗祧撫掌三下師云少賣弄雨吉祥而逝<a 
name="0317c23" id="0317c23"></a>師乃云追公之玅年四十有四不知作何等行業得<a 
name="0317c24" id="0317c24"></a>到與麼田地杖掉明月清風足跨煙霞之背是公本<a 
name="0317c25" id="0317c25"></a>有青英得非機偶造次凜凜然似金烏揭於中天艸<a 
name="0317c26" id="0317c26"></a>木叢林被其光彩郁郁乎若玉兔浴於東海魚龍蝦<a 
name="0317c27" id="0317c27"></a>蟹噉其影質且非玅運神通秖為其機如此今值收<a 
name="0317c28" id="0317c28"></a>骨櫬為伊此舉也大奇也大奇鶴頭翁送烏頭兒三<a 
name="0317c29" id="0317c29"></a>春不雨時顛沛野谷猿聞也皺眉<span class="note">(時旱無雨)</span>。</p><a 
name="0317c30" id="0317c30"></a><p style="text-indent: 0em; margin-left: 0em"><span class="linehead"></span>浴佛上堂豎拄杖云從上諸佛以此利生接物諸方<a 
name="0318a01" id="0318a01"></a>知識以此舉揚般若今日靜明以此祝聖誕大眾憑<a 
name="0318a02" id="0318a02"></a>此一著報恩<span class="corr" title='[巳&gt;已]'>已</span>竟脫或躊躇翻成兩著了也茲乃吾<a 
name="0318a03" id="0318a03"></a>佛世尊鑒得合國人天從威音王佛以來執此一著<a 
name="0318a04" id="0318a04"></a>不能放捨故從淨飯王宮走出與人解黏去縛卻道<a 
name="0318a05" id="0318a05"></a>天上天下唯吾獨尊憾當時無人驀面一唾致使四<a 
name="0318a06" id="0318a06"></a>十九年含血噴天自污其口末後出箇跛腳雲門道<a 
name="0318a07" id="0318a07"></a>我當時若在一棒打殺與狗子喫貴圖天下太平是<a 
name="0318a08" id="0318a08"></a>則也是檢點將來已遲八刻靜明秖得向矢上加尖<a 
name="0318a09" id="0318a09"></a>與汝頌出落浴金盆事以乖惑癡男女嘆奇哉半瓢<a 
name="0318a10" id="0318a10"></a>惡水當頭潑笑破虛空兩片腮。</p><a 
name="0318a11" id="0318a11"></a><p style="text-indent: 0em; margin-left: 0em"><span class="linehead"></span>祈雨上堂今朝四月十五乾元錯亂曆數初夏無雨<a 
name="0318a12" id="0318a12"></a>心寒芒種猶多燥土畬耔無力可施二麥杳無一朵<a 
name="0318a13" id="0318a13"></a>艸木絕以沾濡農夫喫盡辛苦物我肉眼望穿至公<a 
name="0318a14" id="0318a14"></a>何故如此士庶祈降滂沱用解憔悴之色伏願彤雲<a 
name="0318a15" id="0318a15"></a>千里潤澤八荒六府三事用修艸木幸娑竭老龍王<a 
name="0318a16" id="0318a16"></a>為禱雨而來見面於茲<span class="note">(時繪天神像)</span>試問眾中還有知時<a 
name="0318a17" id="0318a17"></a>識節者麼膏雨從茲澍山川盡改顏。</p><a 
name="0318a18" id="0318a18"></a><p style="text-indent: 0em; margin-left: 0em"><span class="linehead"></span>閱藏上堂問萬法俱空茲閱何法師云終南山勢險<a 
name="0318a19" id="0318a19"></a>迷卻許多人進云恁麼則轉藏已竟師云橫看成嶺<a 
name="0318a20" id="0318a20"></a>豎看成峰乃云金輪御世均斗柄以命四時光被群<a 
name="0318a21" id="0318a21"></a>靈等太陽而照萬國修眉映眼人人以具三身直鼻<a 
name="0318a22" id="0318a22"></a>垂脣物我圓成四智無端四十九載斥小彈偏用盡<a 
name="0318a23" id="0318a23"></a>參芝病根愈熾末後巧施方便瀝膽披肝木人腦後<a 
name="0318a24" id="0318a24"></a>添腮石女瞳中剔翳一腔熱血漏逗半兜動則乖直<a 
name="0318a25" id="0318a25"></a>指之風靜則醉昏散之地路逢一笑之子衣缽兩手<a 
name="0318a26" id="0318a26"></a>交伊餘機未罄之徒階級從茲以降故有半滿之曲<a 
name="0318a27" id="0318a27"></a>空假之分犯斯禁者遐播流芳謂修多羅如標月指<a 
name="0318a28" id="0318a28"></a>青天寥廓火雲雖旺以難遮智海沉溟遠艦乘機而<a 
name="0318a29" id="0318a29"></a>易入黿羹麟脯空聞其名羊酪猩脣曷足云耳宗教<a 
name="0318a30" id="0318a30"></a>之旨八字打開有眼親手快者向白紙黑字上摸著<a 
name="0318b01" id="0318b01"></a>老瞿曇鼻孔別一壺天。</p><a 
name="0318b02" id="0318b02"></a><p style="text-indent: 0em; margin-left: 0em"><span class="linehead"></span>上堂云此事貴乎知有設知有天賴之以為經地欽<a 
name="0318b03" id="0318b03"></a>之而為緯人物庇之接長世界艸木信之茂實根芽<a 
name="0318b04" id="0318b04"></a>君王本之一匡天下佛祖位之續慧聯芳復豎拂子<a 
name="0318b05" id="0318b05"></a>云若道有頭上安頭若道無爭奈者箇何良久云今<a 
name="0318b06" id="0318b06"></a>朝半生知浴不識好惡燒上一池惡水與合山大眾<a 
name="0318b07" id="0318b07"></a>滌垢磨塵揩浣意識殊知精嚴玅體本自瑩徹此乃<a 
name="0318b08" id="0318b08"></a>麟趾鳳毛之穴龍潛虎伏之區澆一滴則塵沙諸佛<a 
name="0318b09" id="0318b09"></a>同時沐發一漚則艸木昆蟲潔其體圓陀陀洗出乾<a 
name="0318b10" id="0318b10"></a>坤正氣阿漉漉頓消歷劫無明山雲起舞松月高呼<a 
name="0318b11" id="0318b11"></a>干戈靖於選佛場法身浣於沔水上下座。</p><a 
name="0318b12" id="0318b12"></a><p style="text-indent: 0em; margin-left: 0em"><span class="linehead"></span>解制上堂問問也不犯當頭答也不落二三請師一<a 
name="0318b13" id="0318b13"></a>鑒師打進云謝師答話師云灼然乃云九十日以前<a 
name="0318b14" id="0318b14"></a>晴有餘農人喫盡辛苦九十日以後甘雨怯秋穗迫<a 
name="0318b15" id="0318b15"></a>於鋪舒正當九十日是我藩府報本之日眾宰官忱<a 
name="0318b16" id="0318b16"></a>務之時林下人以虛空為口滄海為量逐日飽無米<a 
name="0318b17" id="0318b17"></a>飯飲木楂羹閒坐困眠隨分度日以此參天地感鬼<a 
name="0318b18" id="0318b18"></a>神報洪庥酬罔極時也聖制告圓公私兩利佛法世<a 
name="0318b19" id="0318b19"></a>法原來缽盂口向天結制解制兩隻艸鞋沒量闊有<a 
name="0318b20" id="0318b20"></a>者道向深山幽巖中燒枯洗月有者道即此長連床<a 
name="0318b21" id="0318b21"></a>上敧枕高眠拽拄杖下座一時打散。</p><a 
name="0318b22" id="0318b22"></a><p style="text-indent: 0em; margin-left: 0em"><span class="linehead"></span>立兩序上堂驀豎手云獨掌不浪鳴合拍云兩手鳴<a 
name="0318b23" id="0318b23"></a>摑摑昔者靈山會上親行此令三千餘年無人舉著<a 
name="0318b24" id="0318b24"></a>醉上座已珍藏五十二年今日從新舉出互相酬唱<a 
name="0318b25" id="0318b25"></a>若作聲見聲不自聲若作色明色非所有秖饒離聲<a 
name="0318b26" id="0318b26"></a>色外見得分明猶是法身邊事畢竟如何是法身向<a 
name="0318b27" id="0318b27"></a>上事鸚哥能會舞還要翅邊風。</p><a 
name="0318b28" id="0318b28"></a><p style="text-indent: 0em; margin-left: 0em"><span class="linehead"></span>晚參結制解制千古常規秖如一念未有之先結之<a 
name="0318b29" id="0318b29"></a>一字安寄生佛以來釋迦尚不敢以道自任矧浩浩<a 
name="0318b30" id="0318b30"></a>商量者似栽角於兔頭植毛於龜背亦恨根基有級<a 
name="0318c01" id="0318c01"></a>故馬大師設禪堂以館多徒以眾荷眾克責自恣因<a 
name="0318c02" id="0318c02"></a>爾說箇結要把歷劫無明種子磨擦到十成處名之<a 
name="0318c03" id="0318c03"></a>桶子底脫亦名無事人斯謂之解靜明頗知眾兄弟<a 
name="0318c04" id="0318c04"></a>作略亦效古人體式以十月十五日為結且布袋口<a 
name="0318c05" id="0318c05"></a>屬老僧你們向甚麼處屙如定奪得一期粥飯錢渠<a 
name="0318c06" id="0318c06"></a>儂自還不關老僧事。</p><a 
name="0318c07" id="0318c07"></a><p style="text-indent: 0em; margin-left: 0em"><span class="linehead"></span>結制上堂云綰著布袋口盛滿金剛栗棘一垂竹簾<a 
name="0318c08" id="0318c08"></a>箔深藏無位真人幸值皇風浩蕩琴演谿湍東方既<a 
name="0318c09" id="0318c09"></a>白蟠桃帶緋色而吐青峰律轉一陽慶雲駕虛空而<a 
name="0318c10" id="0318c10"></a>出幽谷景星再現衒耀人天霜徑初開象龍畢集九<a 
name="0318c11" id="0318c11"></a>旬禁足殊無衲子之風百日安期辜負拈花大義山<a 
name="0318c12" id="0318c12"></a>長水遠白練拖經天緯地之材日居月諸衲子登不<a 
name="0318c13" id="0318c13"></a>生不滅之岸故爾禾山打鼓雪峰輥毬普化一生搖<a 
name="0318c14" id="0318c14"></a>鈴曹山今日孝滿惟有靜明不循舊轍單單秖會罵<a 
name="0318c15" id="0318c15"></a>人今將五十二年一副羅剎臉面不是祖師巴鼻且<a 
name="0318c16" id="0318c16"></a>非格外提持撞著磕著佛法相見。</p><a 
name="0318c17" id="0318c17"></a><p style="text-indent: 0em; margin-left: 0em"><span class="linehead"></span>晚參師以杖撥空三下云道道眾無語師云此事因<a 
name="0318c18" id="0318c18"></a>你有者箇礙故假拄杖子拈提猛然薦得一任呼喚<a 
name="0318c19" id="0318c19"></a>如信不及且向長連床上朝參暮究如何是我主人<a 
name="0318c20" id="0318c20"></a>公不見道識者喚作佛性不識喚作精魂與麼說話<a 
name="0318c21" id="0318c21"></a>取笑大方若是眼裏有筋掩耳而出勿勞久立。</p><a 
name="0318c22" id="0318c22"></a><p style="text-indent: 0em; margin-left: 0em"><span class="linehead"></span>上堂云今朝冬月正初一寒風敗葉滿階砌冰凌板<a 
name="0318c23" id="0318c23"></a>上雪花鋪佛事人情俱告畢復指雪云那箇為甚麼<a 
name="0318c24" id="0318c24"></a>擸擸<span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span><span class="gaiji">[打-丁+(天/韭)]<!--gaiji,,1[打-丁+(天/韭)],2&#x22D8D;,3--></span>良久云開眼也著合眼也著。</p><a 
name="0318c25" id="0318c25"></a><p style="text-indent: 0em; margin-left: 0em"><span class="linehead"></span>小參云火爐邊烹盡丹霞木佛霜雪裏凍殺陝府鐵<a 
name="0318c26" id="0318c26"></a>牛雖無塗裂之夫幸有知味之士時干隆冬節逼祁<a 
name="0318c27" id="0318c27"></a>寒兄弟既有梯天洗月之能不得拘於一七二七唯<a 
name="0318c28" id="0318c28"></a>以此事不明不白處有物於中一旦了然始不負靜<a 
name="0318c29" id="0318c29"></a>明鹽醬還容得昏散二魔麼既容不得急薦取。</p><a 
name="0318c30" id="0318c30"></a><p style="text-indent: 0em; margin-left: 0em"><span class="linehead"></span>上堂。問：「人人有箇鐵鷂子，為甚麼飛不出？」師云：「誰縛<a 
name="0319a01" id="0319a01"></a>汝。」進云：「挺身而去時如何？」師云：「未出六合在。」問：「秖見<a 
name="0319a02" id="0319a02"></a>爐煙匼匝，未審穿卻何人？」師云：「纔聞戰鼓響，忽聽凱<a 
name="0319a03" id="0319a03"></a>聲回。」乃云：「今朝冬月十五，衲子宜知處處。暘烏嶺外<a 
name="0319a04" id="0319a04"></a>呈祥，霜消其淚如雨。物我尚事提持，諸人何不自取？<a 
name="0319a05" id="0319a05"></a>寒威之色全施，時令固當如此。大眾，還有向劍刃上<a 
name="0319a06" id="0319a06"></a>橫身、冰凌上走馬者麼？」</p><a 
name="0319a07" id="0319a07"></a><p style="text-indent: 0em; margin-left: 0em"><span class="linehead"></span>小參。「今朝剛十四，明日是十五。日子挨排來，氣候不<a 
name="0319a08" id="0319a08"></a>饒你。霜裂地皮枯，風敲入骨髓。曩者靈山令行全提，<a 
name="0319a09" id="0319a09"></a>不過如此。寒乃天地根，熱為萬物母。參尋上士，欲出<a 
name="0319a10" id="0319a10"></a>寒關，先隳暑室。然此積弊，急須審問。倏然覷破炎涼<a 
name="0319a11" id="0319a11"></a>之弊，則生死煩惱，豁然永斷。已過關者，掉臂不顧。閫<a 
name="0319a12" id="0319a12"></a>內之夫，如何履歷？古人向此不肯放過。所以，釋迦老<a 
name="0319a13" id="0319a13"></a>子，捨金輪之寶位，雪山六載，始見自己本命元辰。此<a 
name="0319a14" id="0319a14"></a>是第一箇不被寒暑所使底。眾中有不被寒暑所使<a 
name="0319a15" id="0319a15"></a>者出來，拄杖子與伊道箇第一義諦。」</p><a 
name="0319a16" id="0319a16"></a><p style="text-indent: 0em; margin-left: 0em"><span class="linehead"></span>冬至。上堂。僧問：「天寒地凍即不問，池魚鼓浪時如何？」<a 
name="0319a17" id="0319a17"></a>師云：「頭重尾輕。」進云：「未動已前<span class="gaiji">&#x807B;<!--gaiji,,1[漸/耳],2&#x807B;,3--></span>？」師云：「闍黎看他有<a 
name="0319a18" id="0319a18"></a>分。」乃云：「晷運推移，乾坤合轍。惺惺底惺惺，瞌睡底瞌<a 
name="0319a19" id="0319a19"></a>睡。今朝群陰剝削之際，暘烏添一線之光，艸木得以<a 
name="0319a20" id="0319a20"></a>揚眉山川，以蘇其困。秖為節候不饒，所以令行在即。」<a 
name="0319a21" id="0319a21"></a>復舉臨濟上堂，云：「赤肉團上有一無位真人，常從汝<a 
name="0319a22" id="0319a22"></a>等面門出入。未證據者看看。」時，有僧出，云：「如何是無<a 
name="0319a23" id="0319a23"></a>位真人？」濟下禪床，把住，云：「道！道！」僧擬議，濟拓開，云：「無<a 
name="0319a24" id="0319a24"></a>位真人是甚麼乾屎橛？」師云：「臨濟遠祖尋常發一機、<a 
name="0319a25" id="0319a25"></a>出一令，如金翅擘海直取龍吞，又如栗棘蓬、金剛圈，<a 
name="0319a26" id="0319a26"></a>令人啗咂不得。末後與麼說話，大似三家村裏沒齒<a 
name="0319a27" id="0319a27"></a>老婆教三歲孩兒：『你莫哭，我移時有乳哺你。』大眾，臨<a 
name="0319a28" id="0319a28"></a>濟大師敗闕處不必更問，且道老僧站在甚麼處便<a 
name="0319a29" id="0319a29"></a>解與麼道？」</p><a 
name="0319a30" id="0319a30"></a><p style="text-indent: 0em; margin-left: 0em"><span class="linehead"></span>上堂。云：「適纔鼓歇鐘停，問答<span class="corr" title='[己&gt;已]'>已</span>畢。大眾見老僧坐此<a 
name="0319b01" id="0319b01"></a>曲彔，老僧見大眾腳跟站在地上，彼此親見。僧是僧，<a 
name="0319b02" id="0319b02"></a>俗是俗，并無絲毫混淆。靈山會上不過如此。時政季<a 
name="0319b03" id="0319b03"></a>冬改旦，嚴寒抱露，霜鋪雪嶺，月轉梅梢，宇宙冰清，乾<a 
name="0319b04" id="0319b04"></a>坤肅靜。且道是衲僧事業，是正令全提？時，堯天獨朗，<a 
name="0319b05" id="0319b05"></a>四海歌有道之風；舜日重輝，邊邦樹藩屏之德。為無<a 
name="0319b06" id="0319b06"></a>所為，不化而化，咸承垂拱，共牧清彝。」</p><a 
name="0319b07" id="0319b07"></a><p style="text-indent: 0em; margin-left: 0em"><span class="linehead"></span>上堂。云：「老僧賦性愚魯，百無所能。射、御、書、數，懵然不<a 
name="0319b08" id="0319b08"></a>識。今於十字街頭開箇冷舖，且無南北滯貨、海外奇<a 
name="0319b09" id="0319b09"></a>珍。」驀豎拳，云：「單單秖有者箇。眾中有別皂白、知觔兩<a 
name="0319b10" id="0319b10"></a>底，不妨定價還錢，作箇現成買賣。」良久，拍膝，云：「世人<a 
name="0319b11" id="0319b11"></a>知貴不知價，留與機前打佛魔。」</p><a 
name="0319b12" id="0319b12"></a><p style="text-indent: 0em; margin-left: 0em"><span class="linehead"></span>臘八。上堂。「夜來月白如銀、星落如雨，人人雙眼圓明，<a 
name="0319b13" id="0319b13"></a>何故有見與未見底？一種輸與老瞿曇，驀地抬眸而<a 
name="0319b14" id="0319b14"></a>自許。」遂舉瞿曇初生，一手指天，一手指地，周行七步，<a 
name="0319b15" id="0319b15"></a>目顧四方，曰：「天上天下，唯吾獨尊。」「與麼說話，一大事<a 
name="0319b16" id="0319b16"></a>因緣盡形吐露了也，那待夜睹明星？如許快活，就中<a 
name="0319b17" id="0319b17"></a>稍有些子淆訛。若道四十九季談玄說玅，是夜來悟<a 
name="0319b18" id="0319b18"></a>得底。且山本秀，而水本清，乃至胎卵溼化，各適其時，<a 
name="0319b19" id="0319b19"></a>何曾欠一絲毫？據伊手指天地，誇經賣紀，已是渾圇，<a 
name="0319b20" id="0319b20"></a>現大人相，無事不周，無事不備。那待今朝添此一番<a 
name="0319b21" id="0319b21"></a>絡索？眾兄弟既在此摩褌擦褲、頭白齒黃，煤墨宜辨，<a 
name="0319b22" id="0319b22"></a>皂白須分。不然一向儱侗，濟得甚麼邊事？」復呵呵大<a 
name="0319b23" id="0319b23"></a>笑，云：「老僧恁麼說話，也是熟睡饒譫語，祁寒著綌絺。」</p><a 
name="0319b24" id="0319b24"></a><p style="text-indent: 0em; margin-left: 0em"><span class="linehead"></span>上堂。云：「今日兩次上堂，耑為老瞿曇夜來被明星刺<a 
name="0319b25" id="0319b25"></a>破雙眼，始識自己本命元辰。故老僧再申奉薦，繁興<a 
name="0319b26" id="0319b26"></a>大用，舉措當機。發一機，如雷震青霄，無機不被；施一<a 
name="0319b27" id="0319b27"></a>用，似鵬吞巨海，無水不潮。多因情生智，隔想變體殊。<a 
name="0319b28" id="0319b28"></a>所以勞瞿曇多者一番泥水，擬作佛法理論，猶隔鐵<a 
name="0319b29" id="0319b29"></a>壁銀山。若作世諦商量，此是甚麼時節？」復卓拄杖，云：<a 
name="0319b30" id="0319b30"></a>「老瞿曇三百六十骨節、八萬四千毛竅，被老僧扭得<a 
name="0319c01" id="0319c01"></a>血淋淋地。眾中有不動舌根為老瞿曇答一轉語者，<a 
name="0319c02" id="0319c02"></a>請他登正位。」</p><a 
name="0319c03" id="0319c03"></a><p style="text-indent: 0em; margin-left: 0em"><span class="linehead"></span>除夕。上堂。舉黃檗大師示眾，云：「預前若不打徹，臘月<a 
name="0319c04" id="0319c04"></a>三十日到來，管取熱亂在。今正三十日，且二十四寮<a 
name="0319c05" id="0319c05"></a>并兩堂大眾，出出入入，鷹頭鷂眼，虎背龍鬚。也有向<a 
name="0319c06" id="0319c06"></a>長連床上作自了漢，也有閉門打睡、接上上機。又一<a 
name="0319c07" id="0319c07"></a>夥新到，龐眉臞骨，似摩利支山下來。那堆頭，哆哆<span class="gaiji">&#x555D;<!--gaiji,,1[口*和],2&#x555D;,3--></span>；<a 
name="0319c08" id="0319c08"></a><span class="gaiji">&#x555D;<!--gaiji,,1[口*和],2&#x555D;,3--></span>者壁廂，嘻嘻嗄嗄。總似了事人，不問甚時節。有者<a 
name="0319c09" id="0319c09"></a>道：治世語言、資生業等，皆與實相不相違背；有者道：<a 
name="0319c10" id="0319c10"></a>年盡、月盡、日盡、時盡，過了此夕，不復再逢。」師復云：「呸！<a 
name="0319c11" id="0319c11"></a>又恁麼去也。吾常為你道：記得昔季騎竹馬，經今不<a 
name="0319c12" id="0319c12"></a>覺白頭來。」</p><a 
name="0319c13" id="0319c13"></a><p style="text-indent: 0em; margin-left: 0em"><span class="linehead"></span>晚參。「今夕先與你們議定。凡世法、佛法，俱要做畢。禪<a 
name="0319c14" id="0319c14"></a>要參畢，機鋒對畢。有無情見，一切放下。連放下亦放<a 
name="0319c15" id="0319c15"></a>下，過年去。出言吐氣，務要新鮮。若有一句是今夜底，<a 
name="0319c16" id="0319c16"></a>俱屬陳語。且今夜又不得論明年事，但凡說著春新<a 
name="0319c17" id="0319c17"></a>二字，均為未得謂得、未證謂證。何故？臨濟兒孫，秖許<a 
name="0319c18" id="0319c18"></a>覿面當機，不許牽枝引蔓。」復一喝，歸方丈。</p><a 
name="0319c19" id="0319c19"></a><p style="text-indent: 0em; margin-left: 0em"><span class="linehead"></span>元旦。上堂。僧問：「新年新日即不問，如何是安樂事？」師<a 
name="0319c20" id="0319c20"></a>云：「汝又諱今朝。」進云：「離卻棒喝，請師一語。」師便打，乃<a 
name="0319c21" id="0319c21"></a>云：「斬新條，行新令，一段和風從此振。鬱壘神荼取次<a 
name="0319c22" id="0319c22"></a>粘，天下衲僧來乞命。通身手眼耀今時，杖頭八面神<a 
name="0319c23" id="0319c23"></a>機勁。鋪舒盡是兒孫事，釋迦未出那伽定。」遂豎拄杖，<a 
name="0319c24" id="0319c24"></a>云：「此是新底。若作舊物會，料掉沒交涉。」</p><a 
name="0319c25" id="0319c25"></a><p style="text-indent: 0em; margin-left: 0em"><span class="linehead"></span>解制。上堂。師云：「▆年頭佛法不是尋常。燒燈寒夜迥，<a 
name="0319c26" id="0319c26"></a>銀樹肆開花。一塵一佛國，一葉一釋迦。從此出門去，<a 
name="0319c27" id="0319c27"></a>好生親近他。」</p><a 
name="0319c28" id="0319c28"></a><p style="text-indent: 0em; margin-left: 0em"><span class="linehead"></span>小參。師云：「乾坤合轍，日月雙推。貫古該今，斜風豎雨。<a 
name="0319c29" id="0319c29"></a>逗遛三界，磐礡五行。輪王御世，班文經武緯之賢臣；<a 
name="0319c30" id="0319c30"></a>佛祖振宗，指漸修頓悟之捷徑。追培萬有，整頓八荒。<a 
name="0320a01" id="0320a01"></a>以覺覺斯，惟人最貴。故有非空非假之玅，道不生不<a 
name="0320a02" id="0320a02"></a>滅之階。除惟證，乃知匪徒虛設。孝子巴龍章，為慈母<a 
name="0320a03" id="0320a03"></a>生天之日，仗三寶之慧劍，截六道之蔓延；涉愛河洶<a 
name="0320a04" id="0320a04"></a>湧之波，躋淨域期登之路。」遂指亡牌，云：「此是神通大<a 
name="0320a05" id="0320a05"></a>光明藏，祕密總持，福德聚門。一念歸真，萬緣寢削。大<a 
name="0320a06" id="0320a06"></a>人具大見，大智得大用。持獎戎務，津濟勳闈。廧塹<br><a 
name="0320a07" id="0320a07"></a>皇圖，股肱王室。」復以杖敲空，云：「人天以此為閥閱，佛<a 
name="0320a08" id="0320a08"></a>祖以此轉法輪。頓漸兩忘，權實雙泯。」</p><a 
name="0320a09" id="0320a09"></a><p style="text-indent: 0em; margin-left: 0em"><span class="linehead"></span>法帔至。上堂。師云：「一向不說禪，精神合爽朗。」遂震威<a 
name="0320a10" id="0320a10"></a>一喝，云：「此是從上慧命，後昆準繩，先賢往哲盡力道<a 
name="0320a11" id="0320a11"></a>不出底句，靜明於此把拂登床。」復舉佛果禪師受法<a 
name="0320a12" id="0320a12"></a>帔，上堂，云：「裁蜀錦，剪吳綾，披白玉，間黃金。」師云：「山頭<a 
name="0320a13" id="0320a13"></a>老漢，當面換卻人眼睛。雖則寒毛卓豎，要且無大人<a 
name="0320a14" id="0320a14"></a>相。」遂指繡獅，云：「此是瑞吾王居士下東甌造來底。上<a 
name="0320a15" id="0320a15"></a>有斜日曬青松，下有澹煙籠紫霧。狻猊吼處皇封蕩<a 
name="0320a16" id="0320a16"></a>開，萬世之基野翠流芳。椎拂擊碎千季之壁，恭惟叢<a 
name="0320a17" id="0320a17"></a>席賴子成褫。」</p><a 
name="0320a18" id="0320a18"></a><p style="text-indent: 0em; margin-left: 0em"><span class="linehead"></span>立秋。上堂。師豎拄杖，云：「者箇物事，不順人情；成今煥<a 
name="0320a19" id="0320a19"></a>古，了無曲直；擬涉躊躇，銀山鐵壁。」卓一卓，云：「如由基<a 
name="0320a20" id="0320a20"></a>箭，能射繞樹之狂猿；若雲長刀，奮斬不平之寇賊。」遂<a 
name="0320a21" id="0320a21"></a>左右顧，云：「你道那箇是不平底？莫不是語默涉離微<a 
name="0320a22" id="0320a22"></a>麼？料掉沒交涉。莫不是潛符密證麼？料掉沒交涉。莫<a 
name="0320a23" id="0320a23"></a>不是一塵起、大地收麼？料掉沒交涉。莫不是滿眼滿<a 
name="0320a24" id="0320a24"></a>耳、填溝塞壑麼？料掉沒交涉。正恁麼時，誰是交涉者？<a 
name="0320a25" id="0320a25"></a>朝立秋，般般收。」</p><a 
name="0320a26" id="0320a26"></a><p style="text-indent: 0em; margin-left: 0em"><span class="linehead"></span>辭眾。上堂。震威一喝，云：「獅子頻呻。」復左右視，云：「象王<a 
name="0320a27" id="0320a27"></a>回顧。」卓杖，云：「者箇處所，未到者直須親到，既到者不<a 
name="0320a28" id="0320a28"></a>得住腳。為甚如此？節義高千古，孝忠響萬年。」下座。</p><a 
name="0320a29" id="0320a29"></a><a 
name="0320a30" id="0320a30"></a><p><span class="juanname">昭覺丈雪醉禪師語錄卷第二</span></p>
<hr>【經文資訊】嘉興藏第 27 冊 No. B194 昭覺丈雪醉禪師語錄<br>【版本記錄】CBETA 電子佛典 Rev. 1.7 (UTF8)，完成日期：2011/03/08<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexb526.html?index=J27nB194" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J27nB194_002 by HTTrack Website Copier/3.x [XR&CO'2008], Tue, 03 Jun 2014 00:33:59 GMT -->
</html>
