<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=L164n1668_008 by HTTrack Website Copier/3.x [XR&CO'2008], Tue, 03 Jun 2014 01:17:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gaa2a4-2.gif?utmac=MO-30696269-4&amp;utmn=1709641935&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DL164&amp;utmp=%2Fmobile%2Findex.php%3Findex%3DL164n1668_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexebce.html?index=L164n1668_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">乾隆大藏經　第164冊<br/>No.1668 御錄宗鏡大綱 (20卷)<br/>【清 胤禎錄】<br/>第 8 卷</p>
	<a href="indexfbeb.html?index=L164n1668_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="L164">
<div class="root" id="1668" sutra_name="御錄宗鏡大綱" sutra_juan="[卷8]">　
<a 
name="0117b01" id="0117b01"></a><p><span class="juanname">御錄宗鏡大綱卷八　　　　　　　兩八</span></p><a 
name="0117b02" id="0117b02"></a><p style="text-indent: 0em; margin-left: 0em"><span class="linehead"></span>問從禪定而發慧因靜慮以證真何不令息<a 
name="0117b03" id="0117b03"></a>念澄神冥宗照體故云禪能洗根情之欲垢<a 
name="0117b04" id="0117b04"></a>摧結使之高山滅覺觀之猛風遮煩惱之毒<a 
name="0117b05" id="0117b05"></a>箭曷乃廣論總別說佛說心惑亂初機有違<a 
name="0117b06" id="0117b06"></a>正典答夫禪有四種一作異計忻上厭下而<a 
name="0117b07" id="0117b07"></a>修者是外道禪二信正因果亦以忻厭而修<a 
name="0117b08" id="0117b08"></a>者是凡夫禪三了生空理證偏真之道而修<a 
name="0117b09" id="0117b09"></a>者是小乘禪四達人法二空而修者是大乘<a 
name="0117b10" id="0117b10"></a>禪若背教而唯成闇證只為<span class="corr" title='[巳&gt;己]'>己</span>眼不明守默<a 
name="0117b11" id="0117b11"></a>而但坐癡禪所以慧心弗朗徒興邪行空濫<a 
name="0117b12" id="0117b12"></a>真修入道之初教觀須具執觀門而棄教旨<a 
name="0117b13" id="0117b13"></a>終成上慢之愚徇他說而背自心實招數寶<a 
name="0117b14" id="0117b14"></a>之誚所以華嚴明成就無生之慧先賴多聞<a 
name="0117b15" id="0117b15"></a>佛藏說速入涅槃之門皆因聽法如佛藏經<a 
name="0118a01" id="0118a01"></a>頌云百千啞羊僧無慧修靜慮設經百千劫<a 
name="0118a02" id="0118a02"></a>無一得涅槃聰敏智慧人能聽法說法斂念<a 
name="0118a03" id="0118a03"></a>須臾頃必速至涅槃此頌是自利入道也又<a 
name="0118a04" id="0118a04"></a>經頌云假使頂戴塵沙劫身為<span class="gaiji">&#x7240;<!--gaiji,床,1[爿*木],2&#x7240;,3--></span>座<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>三千<a 
name="0118a05" id="0118a05"></a>若不傳法利眾生決定無能真報者斯頌乃<a 
name="0118a06" id="0118a06"></a>利他報恩也華嚴明菩薩證無生慧光皆因<a 
name="0118a07" id="0118a07"></a>善巧多聞又聞有助觀起信之功能圓自行<a 
name="0118a08" id="0118a08"></a>說有斷疑成佛之力可以化他故華嚴經頌<a 
name="0118a09" id="0118a09"></a>云譬如闇中寶無燈不可見佛法無人說雖<a 
name="0118a10" id="0118a10"></a>智不能了是以說圓頓教印眾生心開大施<a 
name="0118a11" id="0118a11"></a>之門成無邊之益若不以此示人雖有利他<a 
name="0118a12" id="0118a12"></a>而不盡善所益既<span class="gaiji">&#x5C20;<!--gaiji,尟,1[甚*少],2&#x5C20;,3--></span>用力尤多若直指自心<a 
name="0118a13" id="0118a13"></a>全提家寶如傾囊倒藏大施無遮徹果該因<a 
name="0118a14" id="0118a14"></a>究竟常樂所以輔行記云若以權法化人法<a 
name="0118a15" id="0118a15"></a>門雖開不名傾藏今於一心開利物門傾祕<a 
name="0118b01" id="0118b01"></a>密藏示真實珠心既不窮藏亦無量藏既無<a 
name="0118b02" id="0118b02"></a>量珠則無邊含一切法故名為藏理體無<span class="gaiji">&#x7F3A;<!--gaiji,缺,1[卸-ㄗ+夬],2&#x7F3A;,3--></span><a 
name="0118b03" id="0118b03"></a>譬之以珠是則開示眾生本有覺藏非餘外<a 
name="0118b04" id="0118b04"></a>來維摩經云法施會者無前無後一時供養<a 
name="0118b05" id="0118b05"></a>一切眾生是名法施之會。</p><p style="text-indent: 0em; margin-left: 0em"><span class="linehead"></span>問生佛同體何<a 
name="0118b06" id="0118b06"></a>故苦樂有殊答諸佛悟達法性皆自然了心<a 
name="0118b07" id="0118b07"></a>原妄想不生不失正念我所心滅故不受生<a 
name="0118b08" id="0118b08"></a>死即究竟常寂滅以寂滅故萬樂自歸一切<a 
name="0118b09" id="0118b09"></a>眾生迷於真性不達本心種種妄想不得正<a 
name="0118b10" id="0118b10"></a>念故即憎愛以憎愛故心器破壞即受生死<a 
name="0118b11" id="0118b11"></a>故諸苦自現欲知法要守心第一若。</p><p style="text-indent: 0em; margin-left: 0em"><span class="linehead"></span>人不<a 
name="0118b12" id="0118b12"></a>守真心得成佛者無有是處故云制心一處<a 
name="0118b13" id="0118b13"></a>無事不辦一切萬法不出自心入萬法門三<a 
name="0118b14" id="0118b14"></a>乘位體一切賢聖論其宗教莫非自心是本<a 
name="0118b15" id="0118b15"></a>文句疏云若尋教<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>廣徒自疲勞若尋理<a 
name="0119a01" id="0119a01"></a>本本高高不可極日夜數他寶自無半錢分<a 
name="0119a02" id="0119a02"></a>但觀<span class="corr" title='[巳&gt;己]'>己</span>心之高廣扣無窮之聖應機成致感<a 
name="0119a03" id="0119a03"></a>逮得<span class="corr" title='[巳&gt;己]'>己</span>利故用觀心釋當知種種聲教若微<a 
name="0119a04" id="0119a04"></a>若著若權若實皆為佛道而作筌<span class="gaiji">&#x7F64;<!--gaiji,,1[(ㄇ@(企-止))/弟],2&#x7F64;,3--></span>大經偈<a 
name="0119a05" id="0119a05"></a>云麤言及細語皆歸第一義此之謂也。</p><p style="text-indent: 0em; margin-left: 0em"><span class="linehead"></span>如<a 
name="0119a06" id="0119a06"></a>大智度論云譬如治病苦藥鍼炙痛而得差<a 
name="0119a07" id="0119a07"></a>如有妙藥名穌陀扇陀病人眼見眾疾皆愈<a 
name="0119a08" id="0119a08"></a>除病雖同優劣法異聲聞菩薩教化度人亦<a 
name="0119a09" id="0119a09"></a>復如是苦行頭陀初中後夜勤心禪觀苦而<a 
name="0119a10" id="0119a10"></a>得道聲聞教也觀諸法相無縛無解心得清<a 
name="0119a11" id="0119a11"></a>淨菩薩教也是以了心實相悟在剎那積行<a 
name="0119a12" id="0119a12"></a>而成因<span class="gaiji">&#x8CD6;<!--gaiji,賒,1[貝*余],2&#x8CD6;,3--></span>果遠但有一毫之善悉隨喜迴向<a 
name="0119a13" id="0119a13"></a>實相之心乃至四威儀中觸途成觀念念契<a 
name="0119a14" id="0119a14"></a>旨步步入玄不令一塵而失真智如箭射地<a 
name="0119a15" id="0119a15"></a>無不中者故知信解實相心入宗鏡內舉念<a 
name="0119b01" id="0119b01"></a>皆是無往不真方順佛所知不謗三寶若得<a 
name="0119b02" id="0119b02"></a>實相智慧所廕一切萬行悉皆成就如大鵬<a 
name="0119b03" id="0119b03"></a>影覆其子令子增長如今學人但自直下內<a 
name="0119b04" id="0119b04"></a>了自心莫疑外境心若得了外境皆虛一法<a 
name="0119b05" id="0119b05"></a>纔通萬像盡歸心地一輪有阻千車悉滯修<a 
name="0119b06" id="0119b06"></a>途明明而只在自知念念而無非真實外麤<a 
name="0119b07" id="0119b07"></a>易鑒不慮他疑內密難窮唯應親證如龐居<a 
name="0119b08" id="0119b08"></a>士偈云中人樂寂靜下士好威儀菩薩心無<a 
name="0119b09" id="0119b09"></a>礙同凡凡不知佛是無相體何須有相持但<a 
name="0119b10" id="0119b10"></a>令心了事遮莫外人疑如人渴飲水冷暖自<a 
name="0119b11" id="0119b11"></a>心知。</p><p style="text-indent: 0em; margin-left: 0em"><span class="linehead"></span>又若入此宗鏡諦了自心無處無方<a 
name="0119b12" id="0119b12"></a>一切清淨甚深大迴向經云佛言有三種迴<a 
name="0119b13" id="0119b13"></a>向何等為三謂過去空當來空現在空無有<a 
name="0119b14" id="0119b14"></a>迴向者亦無迴向法亦無迴向處菩薩摩訶<a 
name="0119b15" id="0119b15"></a>薩當作是迴向作是迴向時三處皆清淨以<a 
name="0120a01" id="0120a01"></a>此清淨功德與一切眾生共迴向阿耨多羅<a 
name="0120a02" id="0120a02"></a>三藐三菩提作是迴向者無有凡夫及凡夫<a 
name="0120a03" id="0120a03"></a>法乃至亦無有佛及向佛者何以故法性無<a 
name="0120a04" id="0120a04"></a>緣不生不滅無所住故。</p><p style="text-indent: 0em; margin-left: 0em"><span class="linehead"></span>此宗鏡錄是大智<a 
name="0120a05" id="0120a05"></a>所行上根能受絕投巖癡狂之見捨草菴下<a 
name="0120a06" id="0120a06"></a>劣之心非限量之懷輒可希冀持螺何以酌<a 
name="0120a07" id="0120a07"></a>海折草焉能量天若遇大機又不可行於小<a 
name="0120a08" id="0120a08"></a>徑須依宗鏡直示本心如經云無以穢食置<a 
name="0120a09" id="0120a09"></a>於寶器無以大海內於牛跡是知於此生信<a 
name="0120a10" id="0120a10"></a>者甚為希有何者信果佛則易如十方諸佛<a 
name="0120a11" id="0120a11"></a>信因佛則難如現今眾生故起信鈔云信過<a 
name="0120a12" id="0120a12"></a>去釋迦當來彌勒等是佛則為易有今信眾<a 
name="0120a13" id="0120a13"></a>生心中真如是凡聖通依迷之則六趣無窮<a 
name="0120a14" id="0120a14"></a>悟之則三寶不斷此為希有故知萬法歸心<a 
name="0120a15" id="0120a15"></a>則道全矣。</p><p style="text-indent: 0em; margin-left: 0em"><span class="linehead"></span>如庚桑子道全篇云吾能聽視<a 
name="0120b01" id="0120b01"></a>不用耳目非易耳目之用所告者過也公曰<a 
name="0120b02" id="0120b02"></a>孰如是寡人增異矣其道若何寡人早願聞<a 
name="0120b03" id="0120b03"></a>之庚桑子曰我體合於心心合於氣氣合於<a 
name="0120b04" id="0120b04"></a>神神合於無其有介然之有唯然之音雖遠<a 
name="0120b05" id="0120b05"></a>際八荒之表邇在眉睫之內來干我者吾必<a 
name="0120b06" id="0120b06"></a>盡知之迺不知為是我七竅手足之覺五藏<a 
name="0120b07" id="0120b07"></a>六腑心慮之所知其自知而<span class="corr" title='[巳&gt;已]'>已</span>矣何璨注云<a 
name="0120b08" id="0120b08"></a>心形泯合神氣冥符洞然至心與無同體然<a 
name="0120b09" id="0120b09"></a>後心彌靜而志彌遠神愈默而照愈彰理極<a 
name="0120b10" id="0120b10"></a>而自通不思而玄覽非夫至神至聖其孰能<a 
name="0120b11" id="0120b11"></a>與於此哉斯乃靈真之要樞重玄之妙道者<a 
name="0120b12" id="0120b12"></a>也是以內外指歸須冥符心體則洞照無遺<a 
name="0120b13" id="0120b13"></a>矣遂能和光萬有體納十方夫言和者非有<a 
name="0120b14" id="0120b14"></a>能所二法相順名和如古德云凡聖各別不<a 
name="0120b15" id="0120b15"></a>得名和心體離念不得眾生相法界即我我<a 
name="0121a01" id="0121a01"></a>即法界名和首楞嚴經云觀世音菩薩白佛<a 
name="0121a02" id="0121a02"></a>言世尊我從聞思修入三摩地初於聞中入<a 
name="0121a03" id="0121a03"></a>流亡所所入既寂動靜二相了然不生如是<a 
name="0121a04" id="0121a04"></a>漸增聞所聞盡盡聞不住覺所覺空空覺極<a 
name="0121a05" id="0121a05"></a>圓空所空滅生滅既滅寂滅現前忽然超越<a 
name="0121a06" id="0121a06"></a>世出世間十方圓明獲二殊勝一者上合十<a 
name="0121a07" id="0121a07"></a>方諸佛本妙覺心與佛如來同一慈力二者<a 
name="0121a08" id="0121a08"></a>下合十方一切六道眾生與諸眾生同一悲<a 
name="0121a09" id="0121a09"></a>仰斯乃能所<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>消真俗冥合非從事行因異<a 
name="0121a10" id="0121a10"></a>而同但了心無自他萬法自然一體既與萬<a 
name="0121a11" id="0121a11"></a>法體和則不共物諍如華手經云佛告舍利<a 
name="0121a12" id="0121a12"></a>弗是故菩薩發菩提心應當觀察是心空相<a 
name="0121a13" id="0121a13"></a>舍利弗何等是心云何空相舍利弗心名意<a 
name="0121a14" id="0121a14"></a>識即是識陰意入意界心空相者心無心相<a 
name="0121a15" id="0121a15"></a>亦無作者何以故若有作者則有彼作而此<a 
name="0121b01" id="0121b01"></a>人受若心自作則自作自受舍利弗是心相<a 
name="0121b02" id="0121b02"></a>空無有作者無使作者若無作者則無作相<a 
name="0121b03" id="0121b03"></a>右人戲論是心相者則與無礙空無相諍若<a 
name="0121b04" id="0121b04"></a>與無礙空無相諍是人則與如來共諍若與<a 
name="0121b05" id="0121b05"></a>如來共諍當知是人則墜深坑是知若入宗<a 
name="0121b06" id="0121b06"></a>鏡海中<span class="corr" title='[巳&gt;已]'>已</span>攝餘一切法門登法性山悉見諸<a 
name="0121b07" id="0121b07"></a>無邊境界如大涅槃經云譬如有人在大海<a 
name="0121b08" id="0121b08"></a>浴當知是人<span class="corr" title='[巳&gt;已]'>已</span>用諸河泉池之水菩薩摩訶<a 
name="0121b09" id="0121b09"></a>薩亦復如是修習如是金剛三昧當知已為<a 
name="0121b10" id="0121b10"></a>修習其餘一切三昧。</p><p style="text-indent: 0em; margin-left: 0em"><span class="linehead"></span>問諸佛境界唯趣不<a 
name="0121b11" id="0121b11"></a>思議一心解脫之門何謂不思議解脫答以<a 
name="0121b12" id="0121b12"></a>一切法非有而有有而非有非定量之所知<a 
name="0121b13" id="0121b13"></a>故稱不思議既以非有而有即不住於無有<a 
name="0121b14" id="0121b14"></a>而非有即不住於有有無不住即於諸法悉<a 
name="0121b15" id="0121b15"></a>皆解脫以一切法不出有無故是知一心解<a 
name="0122a01" id="0122a01"></a>脫之中無有文字則無生死無煩惱無陰界<a 
name="0122a02" id="0122a02"></a>無眾生無憂喜無苦樂無繫縛無往來無是<a 
name="0122a03" id="0122a03"></a>無非無得無失乃至無菩提無涅槃無真如<a 
name="0122a04" id="0122a04"></a>無解脫以要言之一切世出世間諸法悉皆<a 
name="0122a05" id="0122a05"></a>無有如首楞嚴經云知見立知即無明本知<a 
name="0122a06" id="0122a06"></a>見無見斯即涅槃無漏真淨云何是中更容<a 
name="0122a07" id="0122a07"></a>他物。</p><p style="text-indent: 0em; margin-left: 0em"><span class="linehead"></span>所以大涅槃經中佛說一百句解脫<a 
name="0122a08" id="0122a08"></a>句句皆云真解脫者即是如來夫如來者即<a 
name="0122a09" id="0122a09"></a>一心真如自性中來故云如來。</p><p style="text-indent: 0em; margin-left: 0em"><span class="linehead"></span>如經云當<a 
name="0122a10" id="0122a10"></a>知解脫即是如來如來之性即是解脫解脫<a 
name="0122a11" id="0122a11"></a>如來無二無別是以如來之性即眾生性眾<a 
name="0122a12" id="0122a12"></a>生之性即一切法性一切法性即是心性以<a 
name="0122a13" id="0122a13"></a>心性<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>一切處故則一切處悉是不思議解<a 
name="0122a14" id="0122a14"></a>脫以不見自性故則隨處貪著著即被縛若<a 
name="0122a15" id="0122a15"></a>了斯宗縛脫俱寂所以云離即著著即離幻<a 
name="0122b01" id="0122b01"></a>化門中生實義亦無離亦無著何處更求無<a 
name="0122b02" id="0122b02"></a>病藥。</p><p style="text-indent: 0em; margin-left: 0em"><span class="linehead"></span>是知心解則一切解與真性而相應<a 
name="0122b03" id="0122b03"></a>心縛則一切縛與塵勞而共處出要之道於<a 
name="0122b04" id="0122b04"></a>此絕言方便之門更無過上此不思議真性<a 
name="0122b05" id="0122b05"></a>解脫法門一入全真真外無法意消能所情<a 
name="0122b06" id="0122b06"></a>斷是非此非誦文法師<span class="gaiji">&#x51D1;<!--gaiji,湊,1[冰-水+奏],2&#x51D1;,3--></span>其智海闇證禪伯<a 
name="0122b07" id="0122b07"></a>了此慧燈唯除真見性人一乘道種方能悟<a 
name="0122b08" id="0122b08"></a>入頓了無疑此圓頓教門唯一無分別法耳<a 
name="0122b09" id="0122b09"></a>無有際畔不涉一多以即邊而中故無法可<a 
name="0122b10" id="0122b10"></a>比以即妄而真故無法可待豈更佛法待於<a 
name="0122b11" id="0122b11"></a>佛法唯一絕待如來法界故出法界外無復<a 
name="0122b12" id="0122b12"></a>有法無所可待亦無所絕唯證相應不在言<a 
name="0122b13" id="0122b13"></a>說。</p><p style="text-indent: 0em; margin-left: 0em"><span class="linehead"></span>問眾生法身與佛平等云何不起報化<a 
name="0122b14" id="0122b14"></a>之用耶答雖本平等隱顯有殊隱名如來藏<a 
name="0122b15" id="0122b15"></a>顯名法身起信疏云但眾生迷自真理起於<a 
name="0123a01" id="0123a01"></a>妄念是時真如但現染相不顯其用如水為<a 
name="0123a02" id="0123a02"></a>風所擊但起波瀾而不能現像。</p><p style="text-indent: 0em; margin-left: 0em"><span class="linehead"></span>又鈔釋應<a 
name="0123a03" id="0123a03"></a>化不起者但以妄染覆之非謂本覺無此應<a 
name="0123a04" id="0123a04"></a>用亦非固心抑令不起斯則過在於妄迷而<a 
name="0123a05" id="0123a05"></a>不知何關於覺以本覺常具常熏故如修竹<a 
name="0123a06" id="0123a06"></a>有龍鳳之音塵鏡有照膽之用是知靈臺絕<a 
name="0123a07" id="0123a07"></a>妙眾生莫知若暫返照迴光無有不得之者<a 
name="0123a08" id="0123a08"></a>如地中求水<span class="gaiji">&#x945B;<!--gaiji,礦,1[金*廣],2&#x945B;,3--></span>裏求金唯慮不肯承當沉埋<a 
name="0123a09" id="0123a09"></a>心寶宗鏡委細意囑於斯普勸後賢直須知<a 
name="0123a10" id="0123a10"></a>有。</p><p style="text-indent: 0em; margin-left: 0em"><span class="linehead"></span>問華嚴經是圓滿教所明一法纔起皆<a 
name="0123a11" id="0123a11"></a>有眷屬隨生今此何故唯論絕待答所言眷<a 
name="0123a12" id="0123a12"></a>屬者皆是理內眷屬佛如眾生如一如無二<a 
name="0123a13" id="0123a13"></a>如必無心外法而為主伴如淨名疏問華嚴<a 
name="0123a14" id="0123a14"></a>頓教大乘可得約行明諸法門此方等經及<a 
name="0123a15" id="0123a15"></a>小乘教何得亦約觀行明義答此經既云諸<a 
name="0123b01" id="0123b01"></a>佛解脫當於眾生心行中求若不約觀行豈<a 
name="0123b02" id="0123b02"></a>稱斯文。</p><p style="text-indent: 0em; margin-left: 0em"><span class="linehead"></span>故知了義教不了義教皆是了義<a 
name="0123b03" id="0123b03"></a>以唯一心故所以云圓機對教無教不圓理<a 
name="0123b04" id="0123b04"></a>心涉事無事非理又云根羸則法劣器廣則<a 
name="0123b05" id="0123b05"></a>道圓故問此宗玄奧性自天真非生因之所<a 
name="0123b06" id="0123b06"></a>生唯了因之所了云何廣述諸有差別行門<a 
name="0123b07" id="0123b07"></a>答夫妙達殊倫則法法齊旨巧通異道乃物<a 
name="0123b08" id="0123b08"></a>物咸如夫言了因者乃是於真心中性德顯<a 
name="0123b09" id="0123b09"></a>了故名了因生因者亦是信心中能生六度<a 
name="0123b10" id="0123b10"></a>萬行故名生因生了俱心理行非外若不了<a 
name="0123b11" id="0123b11"></a>此取捨萬端纔入斯宗自無高下夫三界之<a 
name="0123b12" id="0123b12"></a>有是菩提之用本末相<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>空有融通豈同豁<a 
name="0123b13" id="0123b13"></a>爾之無塊然之有如大智度論云空有二種<a 
name="0123b14" id="0123b14"></a>一者善空熾然修一切行而了性空二者惡<a 
name="0123b15" id="0123b15"></a>空恣行惡法而欲撥令空今論不可得空此<a 
name="0124a01" id="0124a01"></a>空不離諸法諸法不離此空當知一切法趣<a 
name="0124a02" id="0124a02"></a>空如瓶處空十方界空不異瓶空故十方空<a 
name="0124a03" id="0124a03"></a>皆趣瓶空華嚴論云若也但修空無相法身<a 
name="0124a04" id="0124a04"></a>即於智不能起用若但一向生想不見無相<a 
name="0124a05" id="0124a05"></a>法身即純是有為又云如是大悲如是智慧<a 
name="0124a06" id="0124a06"></a>如是萬行皆為長養初發心住初生佛家之<a 
name="0124a07" id="0124a07"></a>智慧大悲令慣習自在故時亦不改法亦不<a 
name="0124a08" id="0124a08"></a>異智亦不遷猶如竹葦依舊而成初生與終<a 
name="0124a09" id="0124a09"></a>無有麤細亦如小兒初生而後長為大無異<a 
name="0124a10" id="0124a10"></a>大也是知差別行門皆入畢竟空中若欲見<a 
name="0124a11" id="0124a11"></a>道修行無出身心之內。</p><p style="text-indent: 0em; margin-left: 0em"><span class="linehead"></span>華嚴經頌云身為<a 
name="0124a12" id="0124a12"></a>正法藏心為無礙燈照了諸法空名曰度眾<a 
name="0124a13" id="0124a13"></a>生故知身為法聚無一法出我身田心為慧<a 
name="0124a14" id="0124a14"></a>光無一智離我心海若迷之者則身為苦聚<a 
name="0124a15" id="0124a15"></a>病原心作無明怨賊先須察所治過患之<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span><a 
name="0124b01" id="0124b01"></a>方立能治功德之門則一切眾生所造過患<a 
name="0124b02" id="0124b02"></a>莫越身心若欲對治唯戒與慧若修身戒則<a 
name="0124b03" id="0124b03"></a>戒急而妙行成若修心慧則乘急而真性顯<a 
name="0124b04" id="0124b04"></a>故得乘戒兼急理行俱圓正助相資方入宗<a 
name="0124b05" id="0124b05"></a>鏡內外朗鑒一道清虛。</p><p style="text-indent: 0em; margin-left: 0em"><span class="linehead"></span>問道無可修法無<a 
name="0124b06" id="0124b06"></a>可問纔悟大旨萬事俱休故云言語道斷心<a 
name="0124b07" id="0124b07"></a>行處滅又法華經云三藏學者尚不許親近<a 
name="0124b08" id="0124b08"></a>今示身戒心慧既違大乘之經教何成後學<a 
name="0124b09" id="0124b09"></a>之信門答經中所斥三藏學者即是小乘戒<a 
name="0124b10" id="0124b10"></a>定慧戒則但持身口斷四住<span class="note">(見一切住地欲愛住地色愛住<a 
name="0124b11" id="0124b11"></a>地無色愛住地)</span>枝葉之病苗定則形同枯木絕現外<a 
name="0124b12" id="0124b12"></a>威儀之妙用慧則唯證偏空失中道不空之<a 
name="0124b13" id="0124b13"></a>圓理故稱貧所樂法墮下劣之乘為淨名所<a 
name="0124b14" id="0124b14"></a>訶是愚人之法今此圓宗定慧尚不同大乘<a 
name="0124b15" id="0124b15"></a>初教無相之空及大乘別教偏圓之理豈與<a 
name="0125a01" id="0125a01"></a>三藏<span class="gaiji">&#x7070;<!--gaiji,灰,1[厂@火],2&#x7070;,3--></span>斷定慧之所論乎此宗鏡錄戒定慧<a 
name="0125a02" id="0125a02"></a>乃至一事一行一一皆入法界具無邊德是<a 
name="0125a03" id="0125a03"></a>無盡宗趣性起法門無礙圓通實不思議。</p><a 
name="0125a04" id="0125a04"></a><p style="text-indent: 0em; margin-left: 0em"><span class="linehead"></span>如觀和尚云凡聖交徹即凡心而見佛心理<a 
name="0125a05" id="0125a05"></a>事雙修依本智而求佛智是以八地<span class="corr" title='[巳&gt;已]'>已</span>能離<a 
name="0125a06" id="0125a06"></a>念佛勸方令起於事行故經頌云法性真常<a 
name="0125a07" id="0125a07"></a>離心念二乘於此亦能得不以此故為世尊<a 
name="0125a08" id="0125a08"></a>但以甚深無礙智此勸皆是事行故是知果<a 
name="0125a09" id="0125a09"></a>佛須性相具足因行必須事理雙修依本智<a 
name="0125a10" id="0125a10"></a>如得金修理行如去礦修事行如造作求佛<a 
name="0125a11" id="0125a11"></a>智如成器也又華嚴演義云若執禪者則依<a 
name="0125a12" id="0125a12"></a>本智性無作無修鏡本自明不拂不瑩若執<a 
name="0125a13" id="0125a13"></a>法者須起事行求依他勝緣以成<span class="corr" title='[巳&gt;己]'>己</span>德並為<a 
name="0125a14" id="0125a14"></a>偏執故辯雙行依本智者約理無漏智性本<a 
name="0125a15" id="0125a15"></a>具足故而求佛智者約事無所求中吾故求<a 
name="0125b01" id="0125b01"></a>之心鏡本淨久翳塵勞恒沙性德並埋塵沙<a 
name="0125b02" id="0125b02"></a>煩惱是故須以隨順法性無慳貪等修檀等<a 
name="0125b03" id="0125b03"></a>六波羅密以諸佛<span class="corr" title='[巳&gt;已]'>已</span>證我未證故又理不礙<a 
name="0125b04" id="0125b04"></a>事不妨求故事不礙理求無求故若此之修<a 
name="0125b05" id="0125b05"></a>修即無修為真修矣大智度論云法忍者於<a 
name="0125b06" id="0125b06"></a>內六情不著於外六塵不受能於此二不作<a 
name="0125b07" id="0125b07"></a>分別何以故內相如外外相如內二相俱不<a 
name="0125b08" id="0125b08"></a>可得故一相故因緣合故其實空故一切法<a 
name="0125b09" id="0125b09"></a>相常清淨故何謂一切法相常清淨以同遵<a 
name="0125b10" id="0125b10"></a>一道故所以華嚴疏云一道甚深者亦名一<a 
name="0125b11" id="0125b11"></a>乘佛佛皆同一真道故佛佛所乘同觀心性<a 
name="0125b12" id="0125b12"></a>萬行齊修自始至終更無異徑故為一道問<a 
name="0125b13" id="0125b13"></a>真心常住<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>一切處者即萬法皆真云何而<a 
name="0125b14" id="0125b14"></a>有四時生滅答了真心不動故則萬法不遷<a 
name="0125b15" id="0125b15"></a>即常住義若見萬法遷謝皆是妄心以一切<a 
name="0126a01" id="0126a01"></a>境界唯心妄動心若不起外境本空以從識<a 
name="0126a02" id="0126a02"></a>變故若離心識則尚無一法常住豈<span class="gaiji">&#x51B5;<!--gaiji,況,1[冰-水+兄],2&#x51B5;,3--></span>有萬<a 
name="0126a03" id="0126a03"></a>法遷移問如今現見物像榮枯時景代謝如<a 
name="0126a04" id="0126a04"></a>何微細披剝明見不遷之旨答但當見性自<a 
name="0126a05" id="0126a05"></a>斷狐疑故金剛三昧經云因緣所生義是義<a 
name="0126a06" id="0126a06"></a>滅非生滅諸生滅義是義生非滅是以起恒<a 
name="0126a07" id="0126a07"></a>不起不起恒起如此通達不落斷常可正解<a 
name="0126a08" id="0126a08"></a>一心不遷之義矣如先德云夫物性無差悟<a 
name="0126a09" id="0126a09"></a>即真理真即不變物自湛然常情所封於不<a 
name="0126a10" id="0126a10"></a>動中妄以為動道體淵默語路玄微日用而<a 
name="0126a11" id="0126a11"></a>不知者物不遷也事像可觀稱之為物物體<a 
name="0126a12" id="0126a12"></a>各住故號不遷不遷故隨流湛然清淨為物<a 
name="0126a13" id="0126a13"></a>故與四像而為所依故知無生不生無形不<a 
name="0126a14" id="0126a14"></a>形處性相而守一者其唯不遷論焉所以不<a 
name="0126a15" id="0126a15"></a>遷論云是以如來因<span class="gaiji">&#x7FA3;<!--gaiji,群,1[君/羊],2&#x7FA3;,3--></span>情之所滯即方言以<a 
name="0126b01" id="0126b01"></a>辯惑乘莫二之真心吐不一之殊教乖而不<a 
name="0126b02" id="0126b02"></a>可異者其唯聖言乎故談真有不遷之稱導<a 
name="0126b03" id="0126b03"></a>俗有流動之說雖復千途異唱會歸同致矣<a 
name="0126b04" id="0126b04"></a>而徵文者聞不遷則謂昔物不至今聆流動<a 
name="0126b05" id="0126b05"></a>者而謂今物可至昔既曰古今而欲遷之者<a 
name="0126b06" id="0126b06"></a>何耶是以言往不必往古今常存以其不動<a 
name="0126b07" id="0126b07"></a>稱去不必去謂不從今至古以其不來不來<a 
name="0126b08" id="0126b08"></a>故不馳騁於古今不動故各性住於一世然<a 
name="0126b09" id="0126b09"></a>則<span class="gaiji">&#x7FA3;<!--gaiji,群,1[君/羊],2&#x7FA3;,3--></span>籍殊文百家異說者苟得其會豈文言<a 
name="0126b10" id="0126b10"></a>能惑之哉是以人之所謂住我則言其去人<a 
name="0126b11" id="0126b11"></a>之所謂去我則言其住然則去住雖殊其致<a 
name="0126b12" id="0126b12"></a>一也故經云正言似反誰當信者斯言有由<a 
name="0126b13" id="0126b13"></a>矣何者人則求古於今謂其不住吾則求今<a 
name="0126b14" id="0126b14"></a>於古知其不去今若至古古應有今古若至<a 
name="0126b15" id="0126b15"></a>今今應有古今而無古以知不來古而無今<a 
name="0127a01" id="0127a01"></a>以知不去若古不至今今亦不至古事各性<a 
name="0127a02" id="0127a02"></a>住有何物而可去來然則四像風馳旋機電<a 
name="0127a03" id="0127a03"></a>卷得意毫微雖速而不轉也是以如來功流<a 
name="0127a04" id="0127a04"></a>萬世而常存道通百劫而彌固成山假就於<a 
name="0127a05" id="0127a05"></a>始簣修途託至於初步者果以功業不可朽<a 
name="0127a06" id="0127a06"></a>故也功業不可朽故雖在昔而不化不化故<a 
name="0127a07" id="0127a07"></a>不遷不遷故則湛然矣故經云三災彌淪而<a 
name="0127a08" id="0127a08"></a>行業湛然信其言也何者夫果不俱因因因<a 
name="0127a09" id="0127a09"></a>而果因因而果因昔不滅果不俱因因不來<a 
name="0127a10" id="0127a10"></a>今不滅不來則不遷之致明矣復何惑於去<a 
name="0127a11" id="0127a11"></a>留躊躇於動靜之間哉。</p><p style="text-indent: 0em; margin-left: 0em"><span class="linehead"></span>問萬法唯識諸佛<a 
name="0127a12" id="0127a12"></a>單住真如名無垢識者為復決定有心決定<a 
name="0127a13" id="0127a13"></a>無心答據體則言亡四句意絕百非約用則<a 
name="0127a14" id="0127a14"></a>唯智能明非情所及如華嚴經云佛子如來<a 
name="0127a15" id="0127a15"></a>心意識俱不可得但應以智無量故知如來<a 
name="0127b01" id="0127b01"></a>心古釋云如來心意識俱不可得者約體遮<a 
name="0127b02" id="0127b02"></a>詮也但應以智無量故知如來心者寄用表<a 
name="0127b03" id="0127b03"></a>詮也一師云識等有二一染二淨佛地無有<a 
name="0127b04" id="0127b04"></a>漏染心及心所而有淨分心及心所果位之<a 
name="0127b05" id="0127b05"></a>中智彊識劣故於心王上以顯無染約彼智<a 
name="0127b06" id="0127b06"></a>所以明無量若必無王所智依何立經云如<a 
name="0127b07" id="0127b07"></a>來無垢識是淨無漏界解脫一切障圓鏡智<a 
name="0127b08" id="0127b08"></a>相應則有心王明矣一師云以無積集思量<a 
name="0127b09" id="0127b09"></a>等義故說心等叵得就無分別智以顯無量<a 
name="0127b10" id="0127b10"></a>非無心體上之三解俱明心意識有又云佛<a 
name="0127b11" id="0127b11"></a>果實無心意意識及餘心法云不可得唯有<a 
name="0127b12" id="0127b12"></a>大智故言智無量故知如來心經云唯如如<a 
name="0127b13" id="0127b13"></a>及如如智獨存佛地論中五法<span class="note">(五法者清淨法界兼四智)</span><a 
name="0127b14" id="0127b14"></a>攝大覺性唯一真法界及四智<span class="note">(大圓鏡智平等性智妙觀<a 
name="0127b15" id="0127b15"></a>察智成所作智)</span>菩提不言更有餘法此二說約無若<a 
name="0128a01" id="0128a01"></a>依前有未免增益亦不能通不可得言若依<a 
name="0128a02" id="0128a02"></a>後無未免損減亦不能通知佛心言既云知<a 
name="0128a03" id="0128a03"></a>如來心不可言無心可知明非無心矣又心<a 
name="0128a04" id="0128a04"></a>既是無智何獨立亦違涅槃滅無常識獲常<a 
name="0128a05" id="0128a05"></a>識義若有無二義雙取未免相違若互泯雙<a 
name="0128a06" id="0128a06"></a>非寧逃戲論若後宗言唯如智者以心即同<a 
name="0128a07" id="0128a07"></a>真性故曰唯如照用不失故云如智豈離心<a 
name="0128a08" id="0128a08"></a>外而別有如是則唯如不乖於有前宗以純<a 
name="0128a09" id="0128a09"></a>如之體故有淨心心既是如有之何失是知<a 
name="0128a10" id="0128a10"></a>即真之有與即有之真二義相成有無無礙<a 
name="0128a11" id="0128a11"></a>正消經意者言不可得者以心義深玄言不<a 
name="0128a12" id="0128a12"></a>及故寄遮顯深言但以智知如來心者託心<a 
name="0128a13" id="0128a13"></a>所寄表顯深云何深玄欲言其有同如絕相<a 
name="0128a14" id="0128a14"></a>欲言其無幽靈不竭欲謂之情無殊色性欲<a 
name="0128a15" id="0128a15"></a>謂無情無幽不徹是知佛心即有即無即王<a 
name="0128b01" id="0128b01"></a>即數心中非有意亦非不有意意中非有心<a 
name="0128b02" id="0128b02"></a>亦非不有心數非依於王亦非不依王一一<a 
name="0128b03" id="0128b03"></a>皆爾圓融無礙清涼記釋云言佛無心有智<a 
name="0128b04" id="0128b04"></a>成相違過心王最勝尚說為無智無所依豈<a 
name="0128b05" id="0128b05"></a>當獨立如無君主何有臣下今先別會二宗<a 
name="0128b06" id="0128b06"></a>後通合二宗先會法性宗意云心即是如智<a 
name="0128b07" id="0128b07"></a>即如智離心無如則知有如<span class="corr" title='[巳&gt;已]'>已</span>有心矣<span class="gaiji">&#x51B5;<!--gaiji,況,1[冰-水+兄],2&#x51B5;,3--></span>即<a 
name="0128b08" id="0128b08"></a>體之用稱如智即用之體即是真如如一明<a 
name="0128b09" id="0128b09"></a>珠珠體即如明即如智豈得存如亡於心矣<a 
name="0128b10" id="0128b10"></a>次會法相宗意云即如之有有豈乖如如鏡<a 
name="0128b11" id="0128b11"></a>即虛則有心無失是知即真之有即有之真<a 
name="0128b12" id="0128b12"></a>通會二宗即真之有是法相宗即有之真是<a 
name="0128b13" id="0128b13"></a>法性宗兩不相離方成無礙真佛心矣又心<a 
name="0128b14" id="0128b14"></a>中非有意亦復非無意者非有是不即義二<a 
name="0128b15" id="0128b15"></a>相別故亦非不有是不離義無二體故又非<a 
name="0129a01" id="0129a01"></a>有者以無二體互攝盡故亦非不有者二相<a 
name="0129a02" id="0129a02"></a>不壞力用交徹故。</p><p style="text-indent: 0em; margin-left: 0em"><span class="linehead"></span>問境識俱遣眾生界空<a 
name="0129a03" id="0129a03"></a>諸佛究竟成得何法答一切異生因識對境<a 
name="0129a04" id="0129a04"></a>於生死中妄生執著起常等四倒二乘之人<a 
name="0129a05" id="0129a05"></a>於涅槃中妄求解脫起無常等四倒諸佛如<a 
name="0129a06" id="0129a06"></a>來因境識俱空能離八倒成得真常樂我淨<a 
name="0129a07" id="0129a07"></a>四波羅密寶性論云依二種法如來法身有<a 
name="0129a08" id="0129a08"></a>淨波羅密一者本來自性清淨以同相故二<a 
name="0129a09" id="0129a09"></a>者離垢清淨以勝相故有二種法如來法身<a 
name="0129a10" id="0129a10"></a>有我波羅密一者遠離諸外道邊以離虛妄<a 
name="0129a11" id="0129a11"></a>我戲論故二者遠離諸聲聞邊以離無我戲<a 
name="0129a12" id="0129a12"></a>論故有二種法如來法身有樂波羅密一者<a 
name="0129a13" id="0129a13"></a>遠離一切苦二者遠離一切煩惱習氣有二<a 
name="0129a14" id="0129a14"></a>種法如來法身有常波羅密一者不滅一切<a 
name="0129a15" id="0129a15"></a>諸有為行以離斷見邊故二者不取無為涅<a 
name="0129b01" id="0129b01"></a>槃以離常見邊故勝鬘經云世尊見諸行無<a 
name="0129b02" id="0129b02"></a>常是斷見非正見見涅槃常是常見非正見<a 
name="0129b03" id="0129b03"></a>妄想見故作如是見所以如來唯證四德涅<a 
name="0129b04" id="0129b04"></a>槃祕密之藏問既經云見諸行無常是斷見<a 
name="0129b05" id="0129b05"></a>非正見見涅槃常是常見非正見者云何教<a 
name="0129b06" id="0129b06"></a>中或說無我又說於我豈不相違耶答夫說<a 
name="0129b07" id="0129b07"></a>常與無常我與無我但形言跡皆是方便所<a 
name="0129b08" id="0129b08"></a>以肇論云菩薩於計常之中演非常之教以<a 
name="0129b09" id="0129b09"></a>佛初出世便欲說圓常之妙門真我之佛性<a 
name="0129b10" id="0129b10"></a>為一切外道皆妄執神我<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>十方界起於常<a 
name="0129b11" id="0129b11"></a>見若說真常樂我淨恐濫邪解且一時拂下<a 
name="0129b12" id="0129b12"></a>情塵故云無常無樂無我無淨又二乘及權<a 
name="0129b13" id="0129b13"></a>假菩薩不知諸佛祕旨執方便門<span class="gaiji">&#x6031;<!--gaiji,匆,1[匆/心],2&#x6031;,3--></span><span class="gaiji">&#x6031;<!--gaiji,匆,1[匆/心],2&#x6031;,3--></span>取證<a 
name="0129b14" id="0129b14"></a>皆住無我之理以為究竟世尊又愍不達遂<a 
name="0129b15" id="0129b15"></a>乃具說常樂我淨若有於此究竟之說明見<a 
name="0130a01" id="0130a01"></a>真我佛性人木蟲塵分明無惑尚不住於中<a 
name="0130a02" id="0130a02"></a>道豈更見有常無常我無我二見之所亂乎<a 
name="0130a03" id="0130a03"></a>或若雖聞常樂我淨之名只作常樂我淨之<a 
name="0130a04" id="0130a04"></a>解隨語生見昧自真心則我無我之藥成我<a 
name="0130a05" id="0130a05"></a>無我之病故知真我難辨非證不明。</p><p style="text-indent: 0em; margin-left: 0em"><span class="linehead"></span>夫欲<a 
name="0130a06" id="0130a06"></a>正修行者不歸宗鏡皆墮邪修以萬緣所起<a 
name="0130a07" id="0130a07"></a>起自真如故清涼鈔云因該果海果徹因原<a 
name="0130a08" id="0130a08"></a>以極果由於始信信依本智而起今不離本<a 
name="0130a09" id="0130a09"></a>智故斯則以因成果攝果酬因然因有二種<a 
name="0130a10" id="0130a10"></a>一約本有恒沙性德信解行願等無不具故<a 
name="0130a11" id="0130a11"></a>二約修起謂依本信德而起信心依本解德<a 
name="0130a12" id="0130a12"></a>而起解心如起信論云以知法性無慳貪故<a 
name="0130a13" id="0130a13"></a>隨順修行檀波羅密等故一一修起皆帶本<a 
name="0130a14" id="0130a14"></a>有俱來至果無間道中一時頓圓解脫道中<a 
name="0130a15" id="0130a15"></a>因果交徹名為得果果亦有二一者本有菩<a 
name="0130b01" id="0130b01"></a>提涅槃一切佛性本覺具故二者修起令證<a 
name="0130b02" id="0130b02"></a>菩提始覺悟故始覺同本無復始本之異名<a 
name="0130b03" id="0130b03"></a>究竟覺則二果無礙然二因本從本覺體上<a 
name="0130b04" id="0130b04"></a>起來則二因與本果無礙始覺既同本覺則<a 
name="0130b05" id="0130b05"></a>極果全同於二因則二因與二果交徹故因<a 
name="0130b06" id="0130b06"></a>該果海果徹因原又初發心時便成正覺因<a 
name="0130b07" id="0130b07"></a>該果也雖得佛道不捨菩薩行果徹因也。</p><a 
name="0130b08" id="0130b08"></a><a 
name="0130b09" id="0130b09"></a><a 
name="0130b10" id="0130b10"></a><p><span class="juanname">御錄宗鏡大綱卷八</span></p><a 
name="0130b11" id="0130b11"></a><div class="w"><div style="margin-left: 1em"><p style="margin-left: 3em"><span class="headname">音釋</span></p><a 
name="0130b12" id="0130b12"></a><div class="entry" style="text-indent: 0em; margin-left: 0em"><p><span class="gaiji">&#x5C20;<!--gaiji,尟,1[甚*少],2&#x5C20;,3--></span></p><p style="text-indent: 0em; margin-left: 1em"><span class="linehead"></span><span class="note">(先上聲少也)</span>。</p></div><div class="entry" style="text-indent: 0em; margin-left: 0em"><p>鍼</p><p style="text-indent: 0em; margin-left: 1em"><span class="linehead"></span><span class="note">(諸深切)</span>。</p></div><div class="entry" style="text-indent: 0em; margin-left: 0em"><p>睫</p><p style="text-indent: 0em; margin-left: 1em"><span class="linehead"></span><span class="note">(音接目旁毛也)</span>。</p></div><div class="entry" style="text-indent: 0em; margin-left: 0em"><p><span class="gaiji">&#x945B;<!--gaiji,礦,1[金*廣],2&#x945B;,3--></span></p><p style="text-indent: 0em; margin-left: 1em"><span class="linehead"></span><span class="note">(古猛切)</span>。</p></div><div class="entry" style="text-indent: 0em; margin-left: 0em"><p>躊<span class="gaiji">&#x8E37;<!--gaiji,,1[跳-兆+者],2&#x8E37;,3--></span></p><a 
name="0130b13" id="0130b13"></a><p style="text-indent: 0em; margin-left: 1em"><span class="linehead"></span><span class="note">(上音儔下音除猶豫也)</span>。</p></div></div></div>
<hr>【經文資訊】乾隆藏第 164 冊 No. 1668 御錄宗鏡大綱<br>【版本記錄】CBETA 電子佛典 Rev. 1.2 (UTF8)，完成日期：2010/11/04<br>【編輯說明】本資料庫由中華電子佛典協會（CBETA）依乾隆藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfcaa.html?index=L164n1668" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=L164n1668_008 by HTTrack Website Copier/3.x [XR&CO'2008], Tue, 03 Jun 2014 01:17:38 GMT -->
</html>
