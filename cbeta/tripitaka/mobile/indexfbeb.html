<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=L164n1668_009 by HTTrack Website Copier/3.x [XR&CO'2008], Tue, 03 Jun 2014 01:17:38 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab5d9-2.gif?utmac=MO-30696269-4&amp;utmn=1533245877&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DL164&amp;utmp=%2Fmobile%2Findex.php%3Findex%3DL164n1668_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexf501.html?index=L164n1668_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">乾隆大藏經　第164冊<br/>No.1668 御錄宗鏡大綱 (20卷)<br/>【清 胤禎錄】<br/>第 9 卷</p>
	<a href="index5214-2.html?index=L164n1668_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="L164">
<div class="root" id="1668" sutra_name="御錄宗鏡大綱" sutra_juan="[卷9]">　
<a 
name="0131a01" id="0131a01"></a><p><span class="juanname">御錄宗鏡大綱卷九　　　　　　　兩九</span></p><a 
name="0131a02" id="0131a02"></a><p style="text-indent: 0em; margin-left: 0em"><span class="linehead"></span>問性自了了常知何須諸佛開示答此言知<a 
name="0131a03" id="0131a03"></a>者不是證知意說真性不同虛空木石故云<a 
name="0131a04" id="0131a04"></a>知也非如緣境分別之識非如照體了達之<a 
name="0131a05" id="0131a05"></a>智直是真如之性自然常知如華嚴經中覺<a 
name="0131a06" id="0131a06"></a>首等諸菩薩問文殊師利菩薩何等是佛境<a 
name="0131a07" id="0131a07"></a>界智何等是佛境界知文殊頌答云諸佛智<a 
name="0131a08" id="0131a08"></a>自在三世無所礙如是慧境界平等如虛空<a 
name="0131a09" id="0131a09"></a>又頌云非識所能識亦非心境界其性本清<a 
name="0131a10" id="0131a10"></a>淨開示諸<span class="gaiji">&#x7FA3;<!--gaiji,群,1[君/羊],2&#x7FA3;,3--></span>生既云本淨不待斷障即知<span class="gaiji">&#x7FA3;<!--gaiji,群,1[君/羊],2&#x7FA3;,3--></span><a 
name="0131a11" id="0131a11"></a>生本來皆有但以惑翳而不自知故法華中<a 
name="0131a12" id="0131a12"></a>開示令得清淨者即是寶性論中離垢清淨<a 
name="0131a13" id="0131a13"></a>也此心雖自性清淨終須悟修方得究竟經<a 
name="0131a14" id="0131a14"></a>論所明有二種清淨二種解脫或只得離垢<a 
name="0131a15" id="0131a15"></a>清淨解脫故毀禪門即心即佛或只知自性<a 
name="0131b01" id="0131b01"></a>清淨解脫故輕於教相斥於持律坐禪調伏<a 
name="0131b02" id="0131b02"></a>等行不知必須頓悟自性清淨自性解脫漸<a 
name="0131b03" id="0131b03"></a>修令得離垢清淨離垢解脫成圓滿清淨究<a 
name="0131b04" id="0131b04"></a>竟解脫若身若心無所壅滯同釋迦佛經問<a 
name="0131b05" id="0131b05"></a>云何佛境界智此問證悟之智云何佛境界<a 
name="0131b06" id="0131b06"></a>知此問本有真心答智云諸佛智自在三世<a 
name="0131b07" id="0131b07"></a>無所礙答知云非識所能識亦非心境界識<a 
name="0131b08" id="0131b08"></a>是分別分別非真知唯無念方見又若以智<a 
name="0131b09" id="0131b09"></a>證之即屬所詮之境真知非境界故瞥起照<a 
name="0131b10" id="0131b10"></a>心即非真知故非心境界以不起心為玄妙<a 
name="0131b11" id="0131b11"></a>以集起名心起心看即妄想故非真知是以<a 
name="0131b12" id="0131b12"></a>真知必虛心遺照言思道斷矣北宗看心是<a 
name="0131b13" id="0131b13"></a>失真旨若有可看即是境界也寶藏論云知<a 
name="0131b14" id="0131b14"></a>有有壞知無無敗真知之知有無不計既不<a 
name="0131b15" id="0131b15"></a>計有無即自性無分別之知是以此真心自<a 
name="0132a01" id="0132a01"></a>體之知即無緣心不假作意任運常知非涉<a 
name="0132a02" id="0132a02"></a>有無永超能所水南和尚云即體之用曰知<a 
name="0132a03" id="0132a03"></a>即用之體為寂如即燈之時即是光即光之<a 
name="0132a04" id="0132a04"></a>時即是燈燈為體光為用無二而二也又云<a 
name="0132a05" id="0132a05"></a>知之一字眾妙之門如是開示靈知之心即<a 
name="0132a06" id="0132a06"></a>是真性與佛無異既馬鳴標心為本原文殊<a 
name="0132a07" id="0132a07"></a>擇知為真體如何破相之黨但云寂滅不許<a 
name="0132a08" id="0132a08"></a>真如說相之家執凡異聖不許即佛今約教<a 
name="0132a09" id="0132a09"></a>判定正為斯人故西域傳心多兼經論無二<a 
name="0132a10" id="0132a10"></a>途也但以此方迷心執文以名為體故達摩<a 
name="0132a11" id="0132a11"></a>善巧揀文傳心標舉其名心是名也默示其<a 
name="0132a12" id="0132a12"></a>體知是心也喻以壁觀令絕諸緣絕諸緣時<a 
name="0132a13" id="0132a13"></a>問斷滅否答雖絕諸念亦不斷滅問以何證<a 
name="0132a14" id="0132a14"></a>驗云不斷滅答了了自知言不可及師即印<a 
name="0132a15" id="0132a15"></a>云只此是自性清淨心更勿疑也若所答不<a 
name="0132b01" id="0132b01"></a>契即但遮諸非更令觀察畢竟不與他先言<a 
name="0132b02" id="0132b02"></a>知字直待他自悟方驗真實是親證其體然<a 
name="0132b03" id="0132b03"></a>後印之令絕餘疑故云默傳心印所言默者<a 
name="0132b04" id="0132b04"></a>唯默知字非總不言六代相傳皆如此也。</p><a 
name="0132b05" id="0132b05"></a><p style="text-indent: 0em; margin-left: 0em"><span class="linehead"></span>問悟此心<span class="corr" title='[巳&gt;已]'>已</span>如何修之還依相教中令坐禪<a 
name="0132b06" id="0132b06"></a>否答若惛沉厚重難可<span class="gaiji">策<!--gaiji,策,1[竺-二+束],2&#x41FF;,3--></span>發掉舉猛利不可<a 
name="0132b07" id="0132b07"></a>抑伏貪瞋熾盛觸境難制者即用教中種種<a 
name="0132b08" id="0132b08"></a>方便隨病調伏若煩惱微薄慧解明利即依<a 
name="0132b09" id="0132b09"></a>本宗一行三昧應知權實有異遮表全殊不<a 
name="0132b10" id="0132b10"></a>可以遮詮遣蕩排情破執之言為表詮直示<a 
name="0132b11" id="0132b11"></a>建立顯宗之教又不可以逗機誘引一期權<a 
name="0132b12" id="0132b12"></a>漸之說為最後全提見性真實之門。</p><p style="text-indent: 0em; margin-left: 0em"><span class="linehead"></span>遮詮<a 
name="0132b13" id="0132b13"></a>表詮異者遮謂遣其所非表謂顯其所是又<a 
name="0132b14" id="0132b14"></a>遮者揀<span class="gaiji">&#x5374;<!--gaiji,卻,1[去*ㄗ],2&#x5374;,3--></span>諸餘表者直示當體如諸經所說<a 
name="0132b15" id="0132b15"></a>真如妙性每云不生不滅不垢不淨無因無<a 
name="0133a01" id="0133a01"></a>果無相無為非凡非聖非性非相等皆是遮<a 
name="0133a02" id="0133a02"></a>詮遣非蕩跡絕想祛情若云知見覺照靈鑒<a 
name="0133a03" id="0133a03"></a>光明朗朗昭昭堂堂寂寂等皆是表詮若無<a 
name="0133a04" id="0133a04"></a>知見等體顯何法為性說何法不生不滅等<a 
name="0133a05" id="0133a05"></a>必須認得現今了然而知即是我之心性方<a 
name="0133a06" id="0133a06"></a>說此知不生不滅等如說鹽云不淡是遮云<a 
name="0133a07" id="0133a07"></a>鹹是表說水云不乾是遮云濕是表空宗但<a 
name="0133a08" id="0133a08"></a>遮性宗有遮有表今時人皆謂遮言為深表<a 
name="0133a09" id="0133a09"></a>言為淺故唯重非心非佛無為無相乃至一<a 
name="0133a10" id="0133a10"></a>切不可得之言良由只以遮非之詞為妙不<a 
name="0133a11" id="0133a11"></a>欲親自證認法體故如此也又若實識我心<a 
name="0133a12" id="0133a12"></a>不同虛空性自神解非從他悟豈藉緣生若<a 
name="0133a13" id="0133a13"></a>不對機隨世語言於自性上尚無表示真實<a 
name="0133a14" id="0133a14"></a>之詞焉有遮非方便之說如今實未親證見<a 
name="0133a15" id="0133a15"></a>性之人但效依通情傳意解唯取言語中妙<a 
name="0133b01" id="0133b01"></a>以遮非泯絕之文而為極則以未見諦故不<a 
name="0133b02" id="0133b02"></a>居實地一向託空隨言所轉近來尤盛莫可<a 
name="0133b03" id="0133b03"></a>遏之若不因上代先賢多聞廣學深入教海<a 
name="0133b04" id="0133b04"></a>妙達禪宗何能微細指陳始終和會顯出一<a 
name="0133b05" id="0133b05"></a>靈之性剔開萬法之原故須先約經教印證<a 
name="0133b06" id="0133b06"></a>禪心然後禪教雙亡佛心俱寂俱寂即念念<a 
name="0133b07" id="0133b07"></a>皆佛無一念而非佛心雙亡即句句皆禪無<a 
name="0133b08" id="0133b08"></a>一句而非禪教如此則自然聞泯絕無寄之<a 
name="0133b09" id="0133b09"></a>說知是破我執情聞息妄修心之言知是斷<a 
name="0133b10" id="0133b10"></a>我習氣執情破而真性顯即泯絕是顯性之<a 
name="0133b11" id="0133b11"></a>宗習氣盡而佛道成即修心是成佛之行頓<a 
name="0133b12" id="0133b12"></a>漸互顯空有相成若能如是圓通則為他人<a 
name="0133b13" id="0133b13"></a>說無非妙方聞他人說無非妙藥藥之與病<a 
name="0133b14" id="0133b14"></a>只在執之與通故先德云執則字字瘡疣通<a 
name="0133b15" id="0133b15"></a>則文文妙藥如上依教依宗撮略和會挑抉<a 
name="0134a01" id="0134a01"></a>宗旨之本末開析法義之差殊校量頓漸之<a 
name="0134a02" id="0134a02"></a>異同融即真妄之和合對會遮表之<span class="gaiji">&#x5EFB;<!--gaiji,迴,1[廷-壬+回],2&#x5EFB;,3--></span>互褒<a 
name="0134a03" id="0134a03"></a>貶權實之淺深可謂卷教海之波瀾湛然掌<a 
name="0134a04" id="0134a04"></a>內簇義天之星象奐若目前則頓釋<span class="gaiji">&#x7FA3;<!--gaiji,群,1[君/羊],2&#x7FA3;,3--></span>疑豁<a 
name="0134a05" id="0134a05"></a>然妙旨若心外立法立境起<span class="gaiji">&#x9B2C;<!--gaiji,鬥,1[鬥@斲],2&#x9B2C;,3--></span>諍之端倪識<a 
name="0134a06" id="0134a06"></a>上變我變人為勝負之由漸遂乃立空破有<a 
name="0134a07" id="0134a07"></a><span class="gaiji">&#x8CD4;<!--gaiji,賓,1[實-毌+(眉-目)],2&#x8CD4;,3--></span>有非空崇教毀禪宗禪斥教權實兩道常<a 
name="0134a08" id="0134a08"></a>為障礙之因性相二宗永作怨<span class="gaiji">&#x8B90;<!--gaiji,讎,1[雔/言],2&#x8B90;,3--></span>之見皆為<a 
name="0134a09" id="0134a09"></a>智燈<span class="gaiji">燄<!--gaiji,燄,1[舀*炎],2&#x269A8;,3--></span>短心鏡光昏終不能入無諍之門履<a 
name="0134a10" id="0134a10"></a>一實之道矣。</p><p style="text-indent: 0em; margin-left: 0em"><span class="linehead"></span>金剛三昧經云如我說者義<a 
name="0134a11" id="0134a11"></a>語非文眾生說者文語非義。</p><p style="text-indent: 0em; margin-left: 0em"><span class="linehead"></span>夫立教之本<a 
name="0134a12" id="0134a12"></a>無出意言以意詮量從言開演故基師云至<a 
name="0134a13" id="0134a13"></a>理澄寂是非之論息言般若幽玄一異之情<a 
name="0134a14" id="0134a14"></a>絕慮息情慮故非識非心絕言論故非聲非<a 
name="0134a15" id="0134a15"></a>說法非聲說說遍塵沙理無識心心該法界<a 
name="0134b01" id="0134b01"></a>心該法界斯乃非心作心說<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>塵沙此亦無<a 
name="0134b02" id="0134b02"></a>說為說。</p><p style="text-indent: 0em; margin-left: 0em"><span class="linehead"></span>問境本無生心常不住何煩立觀<a 
name="0134b03" id="0134b03"></a>背自天真答為未達本無生而欲向外妄修<a 
name="0134b04" id="0134b04"></a>者令自內觀冥合真性如永嘉集云誡其<span class="gaiji">&#x758E;<!--gaiji,疏,1[疏-(梳-木)+束],2&#x758E;,3--></span><a 
name="0134b05" id="0134b05"></a>怠者然渡海先須上船非船何以能渡修心<a 
name="0134b06" id="0134b06"></a>必須入觀非觀何以明心心尚未明相應何<a 
name="0134b07" id="0134b07"></a>日此勸守愚空坐不慕進修者。</p><p style="text-indent: 0em; margin-left: 0em"><span class="linehead"></span>又云妙契<a 
name="0134b08" id="0134b08"></a>玄原者夫悟心之士寧執觀而迷旨達教之<a 
name="0134b09" id="0134b09"></a>人豈滯言而惑理理明則言語道斷何言之<a 
name="0134b10" id="0134b10"></a>能議旨會則心行處滅何觀之能思心言不<a 
name="0134b11" id="0134b11"></a>能思議者可謂妙契寰中矣斯乃得旨之人<a 
name="0134b12" id="0134b12"></a>奚須言觀即屆寶所終不問程<span class="corr" title='[巳&gt;已]'>已</span>見玉蟾寧<a 
name="0134b13" id="0134b13"></a>當執指故般若吟云見月休觀指歸家罷問<a 
name="0134b14" id="0134b14"></a>程即心心是佛何佛更堪成。</p><p style="text-indent: 0em; margin-left: 0em"><span class="linehead"></span>問此宗鏡錄<a 
name="0134b15" id="0134b15"></a>於頓漸兩教真緣二修云何悟入如何修行<a 
name="0135a01" id="0135a01"></a>答今宗鏡中依無作三昧觀真如一心念念<a 
name="0135a02" id="0135a02"></a>冥真念念圓滿如台教明修無作三昧觀真<a 
name="0135a03" id="0135a03"></a>如實相不見緣修作佛亦不見真修作佛亦<a 
name="0135a04" id="0135a04"></a>不見真緣二修合故作佛亦不離真緣二修<a 
name="0135a05" id="0135a05"></a>而作佛若無四修即無四作是無作三昧豈<a 
name="0135a06" id="0135a06"></a>同爾相州北道明緣修作佛南土大小乘師<a 
name="0135a07" id="0135a07"></a>亦多用緣修亦不同相州南道用真修作佛<a 
name="0135a08" id="0135a08"></a>問偏用何過答道無諍何得諍同水火今明<a 
name="0135a09" id="0135a09"></a>用三昧修中道第一義諦開無明顯法性忘<a 
name="0135a10" id="0135a10"></a>真緣離諍論言語法滅無量罪除清淨心一<a 
name="0135a11" id="0135a11"></a>水若澄清佛性寶珠自然現也見佛性故即<a 
name="0135a12" id="0135a12"></a>住大涅槃問曰若爾者今云何說答曰大涅<a 
name="0135a13" id="0135a13"></a>槃經云不生不生名大涅槃以修道得故故<a 
name="0135a14" id="0135a14"></a>不可說豈如諸大乘論師偏執定說今以因<a 
name="0135a15" id="0135a15"></a>緣故亦可得說者若解四悉檀意<span class="note">(悉檀此云<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>施四者<a 
name="0135b01" id="0135b01"></a>一世界悉檀二為八悉檀三對治悉檀四第一義悉檀)</span>如前四種說則<a 
name="0135b02" id="0135b02"></a>無咎次明證成者若觀無明見中道者即是<a 
name="0135b03" id="0135b03"></a>入不二法門住不思議解脫故入不思議法<a 
name="0135b04" id="0135b04"></a>門品云若知無明即是明明亦不可得是為<a 
name="0135b05" id="0135b05"></a>入不二法門若入中道即能雙照二諦自然<a 
name="0135b06" id="0135b06"></a>流入薩婆若海今依四悉普為<span class="gaiji">&#x7FA3;<!--gaiji,群,1[君/羊],2&#x7FA3;,3--></span>機於真緣<a 
name="0135b07" id="0135b07"></a>二修中是無作真修頓漸四句中若約上上<a 
name="0135b08" id="0135b08"></a>根是頓悟頓修若約上根或是頓悟漸修此<a 
name="0135b09" id="0135b09"></a>宗鏡錄是圓頓門即之於心了之無際更無<a 
name="0135b10" id="0135b10"></a>前後萬法同時所以證道<span class="gaiji">&#x8B0C;<!--gaiji,歌,1[言*哥],2&#x8B0C;,3--></span>云是以禪門了<a 
name="0135b11" id="0135b11"></a><span class="gaiji">&#x5374;<!--gaiji,卻,1[去*ㄗ],2&#x5374;,3--></span>心頓入無生慈忍力。</p><p style="text-indent: 0em; margin-left: 0em"><span class="linehead"></span>只各於自心靜念<a 
name="0135b12" id="0135b12"></a>如理思惟即如是如是顯現於宗鏡中了然<a 
name="0135b13" id="0135b13"></a>明白起此無涯之一照<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>法界無際之虛空<a 
name="0135b14" id="0135b14"></a>無一塵而不被光明凡一念而咸承照燭斯<a 
name="0135b15" id="0135b15"></a>乃般若無知之照照豈有邊涅槃大寂之宗<a 
name="0136a01" id="0136a01"></a>宗何有盡如般若無知論云放光云般若無<a 
name="0136a02" id="0136a02"></a>所有相無生滅相道行云般若無所知無所<a 
name="0136a03" id="0136a03"></a>見此辯智照之用而曰無相無知者何也果<a 
name="0136a04" id="0136a04"></a>有無相之知不知之照明矣何者夫有所知<a 
name="0136a05" id="0136a05"></a>則有所不知以聖心無知故無所不知不知<a 
name="0136a06" id="0136a06"></a>之知乃曰一切知。</p><p style="text-indent: 0em; margin-left: 0em"><span class="linehead"></span>然則智有窮幽之鑒而<a 
name="0136a07" id="0136a07"></a>無知焉神有應會之用而無慮焉神無慮故<a 
name="0136a08" id="0136a08"></a>能獨王於世表智無知故能玄照於事外智<a 
name="0136a09" id="0136a09"></a>雖事外未始無事神雖世表終日域中。</p><p style="text-indent: 0em; margin-left: 0em"><span class="linehead"></span>何<a 
name="0136a10" id="0136a10"></a>者欲言其有無狀無名欲言其無聖以之靈。</p><a 
name="0136a11" id="0136a11"></a><p style="text-indent: 0em; margin-left: 0em"><span class="linehead"></span>是以言知不為知欲以通其鑒不知非不<a 
name="0136a12" id="0136a12"></a>知欲以辯其相辯相不為無通鑒不為有非<a 
name="0136a13" id="0136a13"></a>有故知而無知非無故無知而知是以知即<a 
name="0136a14" id="0136a14"></a>無知無知即知無以言異而異於聖心也難<a 
name="0136a15" id="0136a15"></a>曰夫真諦深玄非智不測聖智之能在茲而<a 
name="0136b01" id="0136b01"></a>顯故經云不得般若不見真諦真諦則般若<a 
name="0136b02" id="0136b02"></a>之緣也以緣求智智則知矣答曰以緣求智<a 
name="0136b03" id="0136b03"></a>智非知也何者放光云不緣色生識是名不<a 
name="0136b04" id="0136b04"></a>見色又云五陰清淨故般若清淨般若即能<a 
name="0136b05" id="0136b05"></a>知也五陰即所知也所知即緣也夫知與所<a 
name="0136b06" id="0136b06"></a>知相與而有相與而無相與而無故物莫之<a 
name="0136b07" id="0136b07"></a>有相與而有故物莫之無物莫之無故為緣<a 
name="0136b08" id="0136b08"></a>之所起物莫之有故緣所不能生緣所不能<a 
name="0136b09" id="0136b09"></a>生故照緣而非知為緣之所起故知緣相因<a 
name="0136b10" id="0136b10"></a>而生是以知與無知生於所知矣何者夫知<a 
name="0136b11" id="0136b11"></a>以所知取相故名知真諦自無相真智何由<a 
name="0136b12" id="0136b12"></a>知所以然者夫所知非所知所知生於知所<a 
name="0136b13" id="0136b13"></a>知即生知知亦生所知所知既相生相生即<a 
name="0136b14" id="0136b14"></a>緣法緣法故非真非真故非真諦故中觀曰<a 
name="0136b15" id="0136b15"></a>物從因緣有故不真不從因緣有故即真今<a 
name="0137a01" id="0137a01"></a>真諦曰真真則非緣真非緣故無物從緣而<a 
name="0137a02" id="0137a02"></a>生也故經云不見有法無緣而生是以真智<a 
name="0137a03" id="0137a03"></a>觀真諦未嘗取所知智不取所知此智何由<a 
name="0137a04" id="0137a04"></a>知然智非無知但真諦非所知故真智亦非<a 
name="0137a05" id="0137a05"></a>知而子欲以緣求智故以智為知緣自非緣<a 
name="0137a06" id="0137a06"></a>於何而求知乎。</p><p style="text-indent: 0em; margin-left: 0em"><span class="linehead"></span>難曰聖心非不能是誠以<a 
name="0137a07" id="0137a07"></a>無是可是雖不是是故當是於無是矣是以<a 
name="0137a08" id="0137a08"></a>經云真諦無相故般若無知者誠以般若無<a 
name="0137a09" id="0137a09"></a>有有相之知若以無相為無相又何累於真<a 
name="0137a10" id="0137a10"></a>諦耶答曰聖人無無相也何者若以無相為<a 
name="0137a11" id="0137a11"></a>無相無相即為相捨有而之無猶逃峰而赴<a 
name="0137a12" id="0137a12"></a>壑俱不免於患矣是以至人處有而不有居<a 
name="0137a13" id="0137a13"></a>無而不無雖不取於有無然亦不捨於有無<a 
name="0137a14" id="0137a14"></a>所以和光塵勞周旋五趣寂然而往泊爾而<a 
name="0137a15" id="0137a15"></a>來恬淡無為而無不為者也難曰聖心雖無<a 
name="0137b01" id="0137b01"></a>知然其應會之道不差是以可應者應之不<a 
name="0137b02" id="0137b02"></a>可應者存之然則聖心有時而生有時而滅<a 
name="0137b03" id="0137b03"></a>可乎答曰生滅者生滅心也聖人無心生滅<a 
name="0137b04" id="0137b04"></a>焉起然非無心但無心心耳又非不應但是<a 
name="0137b05" id="0137b05"></a>不應應耳是以應會則信若四時之質直以<a 
name="0137b06" id="0137b06"></a>虛無為體斯不可得而生不可得而滅也難<a 
name="0137b07" id="0137b07"></a>曰聖智之無惑智之無俱無生滅何以異之<a 
name="0137b08" id="0137b08"></a>耶答曰聖智之無者無知惑智之無者知無<a 
name="0137b09" id="0137b09"></a>其無雖同所以無者異也何者夫聖心虛靜<a 
name="0137b10" id="0137b10"></a>無知可無可曰無知非謂知無惑智有知故<a 
name="0137b11" id="0137b11"></a>有知可無可謂知無非曰無知也無知即般<a 
name="0137b12" id="0137b12"></a>若之無也知無即真諦之無也是以般若之<a 
name="0137b13" id="0137b13"></a>與真諦言用即同而異言寂即異而同同故<a 
name="0137b14" id="0137b14"></a>無心於彼此異故不失於照功是以辯同者<a 
name="0137b15" id="0137b15"></a>同於異辯異者異於同斯則不可得而異不<a 
name="0138a01" id="0138a01"></a>可得而同也何者內有獨鑒之明外有萬法<a 
name="0138a02" id="0138a02"></a>之實萬法雖實然非照不得內外相與以成<a 
name="0138a03" id="0138a03"></a>其照功此則聖所不能同用也內雖照而無<a 
name="0138a04" id="0138a04"></a>知外雖實而無相內外寂然相與俱無此則<a 
name="0138a05" id="0138a05"></a>聖所不能異寂也是以經云諸法不異者豈<a 
name="0138a06" id="0138a06"></a>曰續鳧截鶴夷嶽盈壑然後無異哉誠以不<a 
name="0138a07" id="0138a07"></a>異於異故雖異而不異耳故經曰甚奇世尊<a 
name="0138a08" id="0138a08"></a>於無異法中而說諸法異又云般若與諸法<a 
name="0138a09" id="0138a09"></a>亦不一相亦不異相信矣難曰論云言用則<a 
name="0138a10" id="0138a10"></a>異言寂則同未詳般若之內則有寂用之異<a 
name="0138a11" id="0138a11"></a>乎答曰用即寂寂即用用寂體一同出而異<a 
name="0138a12" id="0138a12"></a>名更無無用之寂主於用也是以智彌昧照<a 
name="0138a13" id="0138a13"></a>逾明神彌靜應逾動豈曰明昧動靜之異哉<a 
name="0138a14" id="0138a14"></a>故成具曰不為而過為寶積曰無心無識無<a 
name="0138a15" id="0138a15"></a>不覺知斯則窮神盡智極象外之談也即之<a 
name="0138b01" id="0138b01"></a>明文聖心可知矣釋曰般若無知者是一論<a 
name="0138b02" id="0138b02"></a>之宏綱乃宗鏡之大體微妙難解所以廣引<a 
name="0138b03" id="0138b03"></a>證明夫般若者是智用無知者是智體用不<a 
name="0138b04" id="0138b04"></a>離體知即無知體不離用無知即知若有知<a 
name="0138b05" id="0138b05"></a>者是取相之知即為所知之相縛不能<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>知<a 
name="0138b06" id="0138b06"></a>一切故論云夫有所知則有所不知若是無<a 
name="0138b07" id="0138b07"></a>相之知不被所知之相礙即能<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>知一切故<a 
name="0138b08" id="0138b08"></a>論云以聖心無知故無所不知以要言之但<a 
name="0138b09" id="0138b09"></a>是理事無礙非即非離如論云神無慮故能<a 
name="0138b10" id="0138b10"></a>獨王於世表智無知故能玄照於事外者不<a 
name="0138b11" id="0138b11"></a>即事也智雖事外未始無事神雖世表終日<a 
name="0138b12" id="0138b12"></a>域中者不離事也理非即非離如事亦然是<a 
name="0138b13" id="0138b13"></a>以理從事顯理徹於事事因理成事徹於理<a 
name="0138b14" id="0138b14"></a>理事交徹般若方圓故能有無齊行權實雙<a 
name="0138b15" id="0138b15"></a>運豈可執有執無迷於聖旨乎所以論云欲<a 
name="0139a01" id="0139a01"></a>言其有無狀無名欲言其無聖以之靈何者<a 
name="0139a02" id="0139a02"></a>此有是不有之有曷有其名斯無是不無之<a 
name="0139a03" id="0139a03"></a>無寧虧其體有無但分兩名其性元一不可<a 
name="0139a04" id="0139a04"></a>以有為有以無為無故論云非有故知而無<a 
name="0139a05" id="0139a05"></a>知者以知自無性豈待亡知然後無知乎論<a 
name="0139a06" id="0139a06"></a>云非無故無知而知者以無相之知非同木<a 
name="0139a07" id="0139a07"></a>石無而失照此靈知之性雖無名相寂照無<a 
name="0139a08" id="0139a08"></a>遺如論云考之玄籍本之聖意豈復真偽殊<a 
name="0139a09" id="0139a09"></a>心空色異照耶是以照無相不失撫會之功<a 
name="0139a10" id="0139a10"></a><span class="gaiji">&#x89A9;<!--gaiji,睹,1[者*見],2&#x89A9;,3--></span>變動不乖無相之旨造有不異無造無不<a 
name="0139a11" id="0139a11"></a>異有未嘗不有未嘗不無故曰不動等覺而<a 
name="0139a12" id="0139a12"></a>建立諸法以此而推寂用何妨如何謂<span class="gaiji">&#x89A9;<!--gaiji,睹,1[者*見],2&#x89A9;,3--></span>變<a 
name="0139a13" id="0139a13"></a>之知異無相之照乎又論云知即無知無知<a 
name="0139a14" id="0139a14"></a>即知無以言異而異於聖心也故知若云有<a 
name="0139a15" id="0139a15"></a>之與無同之與異皆是世間言語但有虛名<a 
name="0139b01" id="0139b01"></a>而無實體豈可以不定之名言而欲定其無<a 
name="0139b02" id="0139b02"></a>言之妙性也今總結大意般若無知者但是<a 
name="0139b03" id="0139b03"></a>無心自然靈鑒非待相顯靡假緣生不住有<a 
name="0139b04" id="0139b04"></a>無不涉能所非一非異而成其妙道也所以<a 
name="0139b05" id="0139b05"></a>先德云夫聖心無思名言路絕體虛不可以<a 
name="0139b06" id="0139b06"></a>色取無慮不可以心求包法界而不大處毫<a 
name="0139b07" id="0139b07"></a>端而不微寂寥絕於生滅應物無有去來鑒<a 
name="0139b08" id="0139b08"></a>徹天鏡而無鑒照之勤智周十方而不生二<a 
name="0139b09" id="0139b09"></a>相森羅萬像與之同原大哉妙用而無心者<a 
name="0139b10" id="0139b10"></a>其唯般若無知之謂乎。</p><p style="text-indent: 0em; margin-left: 0em"><span class="linehead"></span>永嘉集云若以知<a 
name="0139b11" id="0139b11"></a>知寂此非無緣知如手執如意非無如意手<a 
name="0139b12" id="0139b12"></a>若以自知知亦非無緣知如手自作拳非無<a 
name="0139b13" id="0139b13"></a>不拳手亦不知知寂亦不自知知不可為無<a 
name="0139b14" id="0139b14"></a>知自性了然故不同於木石手不執如意亦<a 
name="0139b15" id="0139b15"></a>不自作拳不可為無手以手安然故不同於<a 
name="0140a01" id="0140a01"></a>兔角。</p><p style="text-indent: 0em; margin-left: 0em"><span class="linehead"></span>古德偈云諸論各異端修行理無二<a 
name="0140a02" id="0140a02"></a>競執有是非達者無違諍。</p><p style="text-indent: 0em; margin-left: 0em"><span class="linehead"></span>問諸佛經教皆<a 
name="0140a03" id="0140a03"></a>以名句文身詮表方成法義云何但名一心<a 
name="0140a04" id="0140a04"></a>而<span class="corr" title='[巳&gt;已]'>已</span>答此心是諸法之都顯事合理故稱曰<a 
name="0140a05" id="0140a05"></a>經豈止於心乃至一切六塵悉皆是經如大<a 
name="0140a06" id="0140a06"></a>品云一切法趣色是趣不過此色能詮一切<a 
name="0140a07" id="0140a07"></a>法如墨黑色一劃詮一二劃詮二三劃詮三<a 
name="0140a08" id="0140a08"></a>豎一劃則詮王足右劃則詮丑足左劃則詮<a 
name="0140a09" id="0140a09"></a>田出上詮由出下詮申如是迴轉詮不可盡<a 
name="0140a10" id="0140a10"></a>或一字詮無量法無量字共詮一法無量字<a 
name="0140a11" id="0140a11"></a>詮無量法一字詮一法於黑墨小小迴轉詮<a 
name="0140a12" id="0140a12"></a>量大異左迴詮惡右迴詮善上點詮無漏下<a 
name="0140a13" id="0140a13"></a>點詮有漏殺活與奪毀譽苦樂皆在墨中更<a 
name="0140a14" id="0140a14"></a>無一法出此墨外略而言之黑墨詮無量教<a 
name="0140a15" id="0140a15"></a>無量行無量理黑墨亦是教本行本理本黑<a 
name="0140b01" id="0140b01"></a>墨從初一點至無量點從點至字從字至句<a 
name="0140b02" id="0140b02"></a>從句至偈從偈至卷從卷至部又從一字句<a 
name="0140b03" id="0140b03"></a>中初立小行後著大行又從點字中初見淺<a 
name="0140b04" id="0140b04"></a>理後到深理是名黑色教行義三種微發乃<a 
name="0140b05" id="0140b05"></a>至當知黑字是諸法本青黃赤白亦復如是<a 
name="0140b06" id="0140b06"></a>非字非非字雙照字非字不可說非不可說<a 
name="0140b07" id="0140b07"></a>不可見非不可見何所簡擇何所不簡擇何<a 
name="0140b08" id="0140b08"></a>所攝何所不攝何所棄何所不棄是則俱是<a 
name="0140b09" id="0140b09"></a>非則悉非能於黑色通達一切非於一切非<a 
name="0140b10" id="0140b10"></a>通達一切是通達一切非非非是一切法邪<a 
name="0140b11" id="0140b11"></a>一切法正若於黑色不如是解則不知字與<a 
name="0140b12" id="0140b12"></a>非字青黃赤白有對無對皆不能知若於黑<a 
name="0140b13" id="0140b13"></a>色通達知餘色亦如是此即法華經意以色<a 
name="0140b14" id="0140b14"></a>為經也聲塵等亦如是。</p><p style="text-indent: 0em; margin-left: 0em"><span class="linehead"></span>問但了一心若無<a 
name="0140b15" id="0140b15"></a>位次真偽何分須合教乘以祛謬濫答誠如<a 
name="0141a01" id="0141a01"></a>所言闕一不可圓教觀心須明六即古德約<a 
name="0141a02" id="0141a02"></a>四教明六即者若藏教執色為有施拙度破<a 
name="0141a03" id="0141a03"></a>析之因成但空<span class="gaiji">&#x7070;<!--gaiji,灰,1[厂@火],2&#x7070;,3--></span>斷之果通教執色心是空<a 
name="0141a04" id="0141a04"></a>了緣生無性之宗失中道不空之理別教從<a 
name="0141a05" id="0141a05"></a>心生十法界心但有能生十界之理性未即<a 
name="0141a06" id="0141a06"></a>便具十界之因果如從地生一切草木但從<a 
name="0141a07" id="0141a07"></a>一心次第生十界也圓教心具十法界不待<a 
name="0141a08" id="0141a08"></a>能所生亦無前後際只一念是十界只十界<a 
name="0141a09" id="0141a09"></a>是一念一切時一切處一切法念念中體常<a 
name="0141a10" id="0141a10"></a>圓滿塵沙萬德不欠少一分八萬惑業不除<a 
name="0141a11" id="0141a11"></a>斷一分不謂佛是果頭極聖我未證得不謂<a 
name="0141a12" id="0141a12"></a>凡是底下穢濁我應捨離總覽法界在一念<a 
name="0141a13" id="0141a13"></a>心頭如一圓珠瑩徹明白圓解更無覺觀進<a 
name="0141a14" id="0141a14"></a>修亦不見有凡聖取捨分別妄念悉盡也以<a 
name="0141a15" id="0141a15"></a>初圓信人未得純淨煩惱有厚薄習氣有淺<a 
name="0141b01" id="0141b01"></a>深分別難忘攀緣易起心浮觀淺惑重境彊<a 
name="0141b02" id="0141b02"></a>於對治之中故分六即是以凡夫心性本體<a 
name="0141b03" id="0141b03"></a>實齊上聖但凡夫未能常用本體隨境生心<a 
name="0141b04" id="0141b04"></a>分別計校千差萬別無始妄習何能頓遣雖<a 
name="0141b05" id="0141b05"></a>有見解未能常照故是凡也若生死即涅槃<a 
name="0141b06" id="0141b06"></a>煩惱即菩提是理即若能暫照諦理即坐佛<a 
name="0141b07" id="0141b07"></a>座證佛身用佛法當此一念圓現時不見十<a 
name="0141b08" id="0141b08"></a>方佛異我此身此念也解而未修是名字即<a 
name="0141b09" id="0141b09"></a>念有分數名觀行即念以於境名相似即境<a 
name="0141b10" id="0141b10"></a>入於念名分真即無境無念名究竟即雖六<a 
name="0141b11" id="0141b11"></a>常一何凡何聖雖一常六凡聖天絕又六而<a 
name="0141b12" id="0141b12"></a>常一故言即一而常六故初後不齊是以頓<a 
name="0141b13" id="0141b13"></a>悟宗<span class="corr" title='[巳&gt;已]'>已</span>復須言行相應既得本清淨又須離<a 
name="0141b14" id="0141b14"></a>垢清淨如大集經偈云遠離一切諸煩惱清<a 
name="0141b15" id="0141b15"></a>淨無垢猶真實其心能作大光明是名寶炬<a 
name="0142a01" id="0142a01"></a>陀羅尼。</p><p style="text-indent: 0em; margin-left: 0em"><span class="linehead"></span>問只如自心如何觀耶答性該始<a 
name="0142a02" id="0142a02"></a>終之際體非起盡之緣體<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>迷悟之中性非<a 
name="0142a03" id="0142a03"></a>解惑之事又云夫心原本淨無為無數非一<a 
name="0142a04" id="0142a04"></a>非二無色無相非偏非圓雖復覺知亦無覺<a 
name="0142a05" id="0142a05"></a>知。</p><p style="text-indent: 0em; margin-left: 0em"><span class="linehead"></span>此之心性畢竟無心有因緣時亦得明<a 
name="0142a06" id="0142a06"></a>心既有論心即有方便正觀之義譬如虛空<a 
name="0142a07" id="0142a07"></a>亦有陰陽時雨心亦如是雖無偏圓亦論漸<a 
name="0142a08" id="0142a08"></a>頓。</p><p style="text-indent: 0em; margin-left: 0em"><span class="linehead"></span>若觀心非空非有則一切從心生法亦<a 
name="0142a09" id="0142a09"></a>非空非有如是等一切諸法在一心中當知<a 
name="0142a10" id="0142a10"></a>觀此心原與如來等如此觀心名觀佛心也<a 
name="0142a11" id="0142a11"></a>若能如此信解功德無量此一念信解心心<a 
name="0142a12" id="0142a12"></a>同佛心信齊佛信入真實般若之性到究竟<a 
name="0142a13" id="0142a13"></a>解脫之原即以無量無數劫中修五波羅密<a 
name="0142a14" id="0142a14"></a>之功德校量信解宗鏡一念之功萬不及一<a 
name="0142a15" id="0142a15"></a>故云不識玄旨徒勞念靜是以先悟宗鏡然<a 
name="0142b01" id="0142b01"></a>後圓修理行無差方為契當問如上觀心如<a 
name="0142b02" id="0142b02"></a>何是所入能入之門答能所之入唯是一心<a 
name="0142b03" id="0142b03"></a>約智而論假分能所所入即所證一心之理<a 
name="0142b04" id="0142b04"></a>能入即能觀一心之智又理是心之體智是<a 
name="0142b05" id="0142b05"></a>心之用猶如日光還照日體以此心光復照<a 
name="0142b06" id="0142b06"></a>心體則二而不二體用冥一不二而二能所<a 
name="0142b07" id="0142b07"></a>似分。</p><p style="text-indent: 0em; margin-left: 0em"><span class="linehead"></span>永嘉集云故知妙道無形萬像不乖<a 
name="0142b08" id="0142b08"></a>其致真如寂滅眾響靡異其原迷之則見倒<a 
name="0142b09" id="0142b09"></a>惑生悟之則順違無地<span class="gaiji">&#x95B4;<!--gaiji,闃,1[門@貝],2&#x95B4;,3--></span>寂非有緣會而能<a 
name="0142b10" id="0142b10"></a>生<span class="gaiji">&#x5CE9;<!--gaiji,峨,1[山/我],2&#x5CE9;,3--></span>嶷非無緣散而能滅滅既非滅以何滅<a 
name="0142b11" id="0142b11"></a>滅生既非生以何生生生滅既虛實相常住<a 
name="0142b12" id="0142b12"></a>矣華嚴疏云生之無生真性湛然無生之生<a 
name="0142b13" id="0142b13"></a>業果宛然是知若即念存有念即是常見離<a 
name="0142b14" id="0142b14"></a>生求無生即是斷見皆不達實相無生無滅<a 
name="0142b15" id="0142b15"></a>之理若正了無生則無生無不生豈定執有<a 
name="0143a01" id="0143a01"></a>生無生之二見乎。</p><p style="text-indent: 0em; margin-left: 0em"><span class="linehead"></span>問覺王明敕大教指歸<a 
name="0143a02" id="0143a02"></a>末法比丘須於四念處修道其旨如何答此<a 
name="0143a03" id="0143a03"></a>出大般涅槃經最後垂示總前教<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>同此指<a 
name="0143a04" id="0143a04"></a>歸以四念處即是宗鏡所明一切眾生身受<a 
name="0143a05" id="0143a05"></a>心法如經云佛告阿難如汝所問佛涅槃後<a 
name="0143a06" id="0143a06"></a>依何住者阿難依四念處嚴心而住觀身性<a 
name="0143a07" id="0143a07"></a>相同於虛空名身念處觀受不在內外不住<a 
name="0143a08" id="0143a08"></a>中間名受念處觀心但有名字名字性離名<a 
name="0143a09" id="0143a09"></a>心念處觀法不得善法不得不善法名法念<a 
name="0143a10" id="0143a10"></a>處阿難一切行者應當依此四念處住。</p><p style="text-indent: 0em; margin-left: 0em"><span class="linehead"></span>華<a 
name="0143a11" id="0143a11"></a>手經云四念處者於聖法中一切諸法皆名<a 
name="0143a12" id="0143a12"></a>念處何以故一切諸法常住自性無能壞故<a 
name="0143a13" id="0143a13"></a>一切諸法皆名念處者故知即法是心即心<a 
name="0143a14" id="0143a14"></a>是法皆同一性豈能壞乎若有二法則能相<a 
name="0143a15" id="0143a15"></a>壞。</p><p style="text-indent: 0em; margin-left: 0em"><span class="linehead"></span>金剛三昧經云心無邊際不見處所論<a 
name="0143b01" id="0143b01"></a>釋云心無邊際者歸一心原心體周<span class="gaiji">&#x5FA7;<!--gaiji,遍,1[彳*扁],2&#x5FA7;,3--></span><span class="gaiji">&#x5FA7;<!--gaiji,遍,1[彳*扁],2&#x5FA7;,3--></span>十<a 
name="0143b02" id="0143b02"></a>方故無邊周三世故無際雖周三世而無古<a 
name="0143b03" id="0143b03"></a>今之殊雖遍十方而無此彼之處故言不見<a 
name="0143b04" id="0143b04"></a>處所大法炬陀羅尼經云夫念處者云何念<a 
name="0143b05" id="0143b05"></a>義當知是念無有違諍隨順如法趣向平等<a 
name="0143b06" id="0143b06"></a>遠離邪念無有移轉及諸別異唯是一心入<a 
name="0143b07" id="0143b07"></a>不動定若能如是名為念義。</p><p style="text-indent: 0em; margin-left: 0em"><span class="linehead"></span>此四念處破<a 
name="0143b08" id="0143b08"></a>八顛倒一不淨中作淨想二苦中作樂想三<a 
name="0143b09" id="0143b09"></a>無常中作常想四無我中作我想此是外道<a 
name="0143b10" id="0143b10"></a>凡夫四倒又一淨中作不淨想二樂中作苦<a 
name="0143b11" id="0143b11"></a>想三常中作無常想四我中作無我想此是<a 
name="0143b12" id="0143b12"></a>二乘四倒共成八倒是以修四念處觀破八<a 
name="0143b13" id="0143b13"></a>顛倒於中而般涅槃是十方諸佛出世本懷<a 
name="0143b14" id="0143b14"></a>究竟指歸祕密藏中最後放捨身命之處正<a 
name="0143b15" id="0143b15"></a>當宗鏡大旨一心法門。</p><p style="text-indent: 0em; margin-left: 0em"><span class="linehead"></span>夫四念處者念即<a 
name="0144a01" id="0144a01"></a>觀慧之心處即智照之境能所冥合唯是一<a 
name="0144a02" id="0144a02"></a>心大論云念想智皆一法異名初緣心名念<a 
name="0144a03" id="0144a03"></a>次習行名想後成辦名智處者境也皆不離<a 
name="0144a04" id="0144a04"></a>薩婆若能觀之智照而常寂名之為念所觀<a 
name="0144a05" id="0144a05"></a>之境寂而常照名之為處境寂智亦寂智照<a 
name="0144a06" id="0144a06"></a>境亦照一相無相無相一相即是實相實相<a 
name="0144a07" id="0144a07"></a>即是一實諦亦名虛空佛性亦名大般涅槃<a 
name="0144a08" id="0144a08"></a>如是境智無二無異如如之境即如如之智<a 
name="0144a09" id="0144a09"></a>智即是境說智及智處皆名為般若亦例云<a 
name="0144a10" id="0144a10"></a>說處及處智皆名為實諦是非境之境而言<a 
name="0144a11" id="0144a11"></a>為境非智之智而名為智亦名心寂三昧亦<a 
name="0144a12" id="0144a12"></a>名色寂三昧亦是明心三昧亦是明色三昧。</p><a 
name="0144a13" id="0144a13"></a><p style="text-indent: 0em; margin-left: 0em"><span class="linehead"></span>金光明經云不可思議智境不可思議智<a 
name="0144a14" id="0144a14"></a>照此意蓋明念只是處處只是念雖說色心<a 
name="0144a15" id="0144a15"></a>兩名其實皆是不可思議一心今只觀此一<a 
name="0144b01" id="0144b01"></a>心即不可思議十界恒現前入心地法門但<a 
name="0144b02" id="0144b02"></a>心之一法微妙幽玄見有淺深智分優劣須<a 
name="0144b03" id="0144b03"></a><span class="gaiji">&#x51F4;<!--gaiji,憑,1[馮/几],2&#x51F4;,3--></span>廣學以至法原法華經云其不習學者不<a 
name="0144b04" id="0144b04"></a>能曉了此外書云玉不琢不成器人不學不<a 
name="0144b05" id="0144b05"></a>知道但堅志節常聞未聞熏修而觀力轉深<a 
name="0144b06" id="0144b06"></a>磨鍊而行門益淨常起難遭之想道業恒新<a 
name="0144b07" id="0144b07"></a>長懷慶幸之心終無退轉問既以真心為宗<a 
name="0144b08" id="0144b08"></a>為本如何辯其功能湛然常住盡未來際答<a 
name="0144b09" id="0144b09"></a>此心法妙故如神不可測無依無住非古非<a 
name="0144b10" id="0144b10"></a>今只是有而不可見聞非是一向空寂蘊無<a 
name="0144b11" id="0144b11"></a>盡之妙用不斷不常具莫測之靈通非隱非<a 
name="0144b12" id="0144b12"></a>顯古德云因雖涅槃永寂而智體不無不爾<a 
name="0144b13" id="0144b13"></a>將何窮未來際故知此之心神凡聖之本盡<a 
name="0144b14" id="0144b14"></a>未來際無有斷絕諸佛常正念此法祖師唯<a 
name="0144b15" id="0144b15"></a>的指此宗斯乃無相之真真何有盡無為之<a 
name="0145a01" id="0145a01"></a>道道何有窮如幽谷之風相續而微聲不斷<a 
name="0145a02" id="0145a02"></a>若洪鐘之響隨扣而清韻常生寶藏論云唯<a 
name="0145a03" id="0145a03"></a>道無根靈照常存唯道無體微妙恒真唯道<a 
name="0145a04" id="0145a04"></a>無事古今同貴唯道無心萬物圓備既達此<a 
name="0145a05" id="0145a05"></a>常住宗體自然盡未來際不休息佛業。</p><p style="text-indent: 0em; margin-left: 0em"><span class="linehead"></span>華<a 
name="0145a06" id="0145a06"></a>嚴經云於一念中盡知一切心非心地境界<a 
name="0145a07" id="0145a07"></a>之藏於非心處示生於心遠離語言安住智<a 
name="0145a08" id="0145a08"></a>慧同諸菩薩所行之行以自在力示成佛道<a 
name="0145a09" id="0145a09"></a>盡未來際常無休息釋曰心非心者識行於<a 
name="0145a10" id="0145a10"></a>境名之曰心智行於境名曰非心所以楞伽<a 
name="0145a11" id="0145a11"></a>經云得相者識不得相者智故知菩薩隨順<a 
name="0145a12" id="0145a12"></a>妄緣不捨世法於方便中悉能示現隨增<span class="gaiji">&#x51CF;<!--gaiji,減,1[冰-水+咸],2&#x51CF;,3--></span><a 
name="0145a13" id="0145a13"></a>劫任長短緣乘大願風相續不斷供佛利生<a 
name="0145a14" id="0145a14"></a>無有休息如華嚴論云十一地等覺位菩薩<a 
name="0145a15" id="0145a15"></a>以大慈悲心行赴俗濟生之門表自出世道<a 
name="0145b01" id="0145b01"></a>滿無更求解脫離染離淨之心但以乘法性<a 
name="0145b02" id="0145b02"></a>船張大慈悲帆以大智為船師順本願風吹<a 
name="0145b03" id="0145b03"></a>諸波羅密網常遊生死海漉一切眾生有著<a 
name="0145b04" id="0145b04"></a>之魚安置無依普光明之智岸常生一切幻<a 
name="0145b05" id="0145b05"></a>住萬行功德法界無礙寶堂。</p><a 
name="0145b06" id="0145b06"></a><a 
name="0145b07" id="0145b07"></a><a 
name="0145b08" id="0145b08"></a><a 
name="0145b09" id="0145b09"></a><a 
name="0145b10" id="0145b10"></a><p><span class="juanname">御錄宗鏡大綱卷九</span></p><a 
name="0145b11" id="0145b11"></a><div class="w"><div style="margin-left: 1em"><p style="margin-left: 3em"><span class="headname">音釋</span></p><a 
name="0145b12" id="0145b12"></a><div class="entry" style="text-indent: 0em; margin-left: 0em"><p>鹽</p><p style="text-indent: 0em; margin-left: 1em"><span class="linehead"></span><span class="note">(音炎)</span>。</p></div><div class="entry" style="text-indent: 0em; margin-left: 0em"><p>鹹</p><p style="text-indent: 0em; margin-left: 1em"><span class="linehead"></span><span class="note">(胡嵒切鹽味)</span>。</p></div><div class="entry" style="text-indent: 0em; margin-left: 0em"><p>疣</p><p style="text-indent: 0em; margin-left: 1em"><span class="linehead"></span><span class="note">(音由<span class="gaiji">[病-丙+(堊-王+田)]<!--gaiji,瘤,1[病-丙+(堊-王+田)],2,3--></span>也)</span>。</p></div><div class="entry" style="text-indent: 0em; margin-left: 0em"><p>褒</p><p style="text-indent: 0em; margin-left: 1em"><span class="linehead"></span><span class="note">(保平聲褒貶)</span>。</p></div><div class="entry" style="text-indent: 0em; margin-left: 0em"><p><span class="gaiji">&#x95B4;<!--gaiji,闃,1[門@貝],2&#x95B4;,3--></span></p><p style="text-indent: 0em; margin-left: 1em"><span class="linehead"></span><span class="note">(音<span class="gaiji">[跳-兆+(目/大)]<!--gaiji,,1[跳-兆+(目/大)],2,3--></span>靜也)</span>。</p></div></div></div>
<hr>【經文資訊】乾隆藏第 164 冊 No. 1668 御錄宗鏡大綱<br>【版本記錄】CBETA 電子佛典 Rev. 1.2 (UTF8)，完成日期：2010/11/04<br>【編輯說明】本資料庫由中華電子佛典協會（CBETA）依乾隆藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfcaa.html?index=L164n1668" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=L164n1668_009 by HTTrack Website Copier/3.x [XR&CO'2008], Tue, 03 Jun 2014 01:17:38 GMT -->
</html>
