<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T27n1545_039 by HTTrack Website Copier/3.x [XR&CO'2008], Mon, 02 Jun 2014 23:19:55 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../gab547.gif?utmac=MO-30696269-4&amp;utmn=1257732226&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT27&amp;utmp=%2Fmobile%2Findex.php%3Findex%3DT27n1545_039&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe397.html?index=T27n1545_038" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第27冊<br/>No.1545 阿毘達磨大毘婆沙論 (200卷)<br/>【五百大阿羅漢等造  唐 玄奘譯】<br/>第 39 卷</p>
	<a href="index59be.html?index=T27n1545_040" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T27">
<div class="root" id="1545" sutra_name="阿毘達磨大毘婆沙論" sutra_juan="[卷39]">　
<a 
name="0199c17" id="0199c17"></a><a 
name="0199c18" id="0199c18"></a><a 
name="0199c19" id="0199c19"></a><p><span class="juanname">阿毘達磨大毘婆沙論卷第三十<a 
name="0199c20" id="0199c20"></a>九<a 
name="0199c21" id="0199c21"></a><a 
name="0199c22" id="0199c22"></a><p style="margin-left: 4em"><span class="byline">五百大阿羅漢等造</span></p><a 
name="0199c23" id="0199c23"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0199c24" id="0199c24"></a><p style="margin-left: 2em"><span class="headname">雜蘊第一中相納息第六之二</span></p></span></p><a 
name="0199c25" id="0199c25"></a><p style="text-indent: 0em; margin-left: 0em"><span class="linehead"></span>如世尊說有三有為之有為相。有為之起亦<a 
name="0199c26" id="0199c26"></a>可了知。盡及住異亦可了知。一剎那中云何<a 
name="0199c27" id="0199c27"></a>起。答生云何盡。答無常。云何住異。答老。問<a 
name="0199c28" id="0199c28"></a>何故作此論。答為欲分別契經義故。謂契<a 
name="0199c29" id="0199c29"></a>經說有三有為之有為相。乃至廣說。雖作<a 
name="0200a01" id="0200a01"></a>是說而不顯示云何起盡云何住異經是此<a 
name="0200a02" id="0200a02"></a>論所依根本。彼不說者今應說之。復次為<a 
name="0200a03" id="0200a03"></a>止他宗顯正義故。謂或有執三有為相非<a 
name="0200a04" id="0200a04"></a>一剎那。如譬喻者彼作是說。若一剎那有<a 
name="0200a05" id="0200a05"></a>三相者。則應一法一時亦生亦老亦滅。然無<a 
name="0200a06" id="0200a06"></a>此理互相違故。應說諸法初起名生。後盡<a 
name="0200a07" id="0200a07"></a>名滅。中熟名老。為遮彼執顯一剎那具有<a 
name="0200a08" id="0200a08"></a>三相。問若如是者。則應一法一時亦生亦老<a 
name="0200a09" id="0200a09"></a>亦滅答作用時異故不相違。謂法生時生有<a 
name="0200a10" id="0200a10"></a>作用。滅時老滅方有作用。體雖同時用有<a 
name="0200a11" id="0200a11"></a>先後。一法生滅作用究竟名一剎那故無有<a 
name="0200a12" id="0200a12"></a>失。或生滅位非一剎那。然一剎那具有三體<a 
name="0200a13" id="0200a13"></a>故。說三相同一剎那。由此因緣故作斯論<a 
name="0200a14" id="0200a14"></a>問諸行自性有轉變不。設爾何失。若有轉<a 
name="0200a15" id="0200a15"></a>變云何諸法不捨自相。若無轉變云何此<a 
name="0200a16" id="0200a16"></a>中說有住異。答應說諸行自性無有轉變。<a 
name="0200a17" id="0200a17"></a>問若爾何故此中說有住異。答此中住異是<a 
name="0200a18" id="0200a18"></a>老別名。非謂轉變。如生名起無常名盡老<a 
name="0200a19" id="0200a19"></a>名住異應知亦然。復次有因緣故說無轉<a 
name="0200a20" id="0200a20"></a>變。有因緣故說有轉變。有因緣故無轉<a 
name="0200a21" id="0200a21"></a>變者。謂一切法各住自體。自我自物自性自<a 
name="0200a22" id="0200a22"></a>相無有轉變。有因緣故有轉變者。謂有<a 
name="0200a23" id="0200a23"></a>為法得勢時生。失勢時滅。得力時生。失力<a 
name="0200a24" id="0200a24"></a>時滅。得士用時生。失士用時滅。得增上<a 
name="0200a25" id="0200a25"></a>時生。失增上時滅。得功能時生。失功能<a 
name="0200a26" id="0200a26"></a>時滅。熾盛時生。萎歇時滅。增進時生。衰<a 
name="0200a27" id="0200a27"></a>退時滅。興舉時生。墮落時滅。猛利時生遲鈍<a 
name="0200a28" id="0200a28"></a>時滅。滋茂時生。枯瘁時滅。和合時生。離散<a 
name="0200a29" id="0200a29"></a>時滅。故有轉變。復次轉變有二種。一者自<a 
name="0200b01" id="0200b01"></a>體轉變。二者作用轉變。若依自體轉變說<a 
name="0200b02" id="0200b02"></a>者。應言諸行無有轉變。以彼自體無改易<a 
name="0200b03" id="0200b03"></a>故。若依作用轉變說者。應言諸行亦有轉<a 
name="0200b04" id="0200b04"></a>變。謂法未來未有作用。若至現在便有作<a 
name="0200b05" id="0200b05"></a>用。若入過去作用已息。故有轉變。復次轉變<a 
name="0200b06" id="0200b06"></a>有二種。一者自體轉變。二者功能轉變。若依<a 
name="0200b07" id="0200b07"></a>自體轉變說者。應言諸行無有轉變。以彼<a 
name="0200b08" id="0200b08"></a>自體無改易故若依功能轉變說者。應言<a 
name="0200b09" id="0200b09"></a>諸行亦有轉變。謂未來世有生等功能現在<a 
name="0200b10" id="0200b10"></a>世有滅等功能。過去世有與果功能。故有<a 
name="0200b11" id="0200b11"></a>轉變復次轉變有二種。一者物轉變。二者世<a 
name="0200b12" id="0200b12"></a>轉變。若依物轉變說者。應言諸行無有轉<a 
name="0200b13" id="0200b13"></a>變以物恒時無改易故。若依世轉變說者。<a 
name="0200b14" id="0200b14"></a>應言諸行亦有轉變。謂有未來現在過去世<a 
name="0200b15" id="0200b15"></a>改易故。既有轉變說有異相無違理失<a 
name="0200b16" id="0200b16"></a>問諸有為相於有為法。為是自相為共相<a 
name="0200b17" id="0200b17"></a>耶。設爾何失。若是自相云何一法而有四<a 
name="0200b18" id="0200b18"></a>相。若是共相云何一切有為法各各別有<a 
name="0200b19" id="0200b19"></a>四相耶。有作是說。此是自相。問若爾云<a 
name="0200b20" id="0200b20"></a>何一法有四相耶。答一法四相亦無有失。<a 
name="0200b21" id="0200b21"></a>如一色法有多種相。所謂如病如癰如<a 
name="0200b22" id="0200b22"></a>箭。乃至廣說百四十相。然此自相非如<a 
name="0200b23" id="0200b23"></a>四大種堅濕煖動相。但一一法各各別有生<a 
name="0200b24" id="0200b24"></a>住異滅故名自相。復次自相有二種。一者<a 
name="0200b25" id="0200b25"></a>主自相。二者客自相。此有為相是有為法客<a 
name="0200b26" id="0200b26"></a>自相非主自相。故一法有四相亦無有失。<a 
name="0200b27" id="0200b27"></a>復次自相有二種。一者本性自相。二者他合<a 
name="0200b28" id="0200b28"></a>自相。此有為相是有為法。他合自相。非本性<a 
name="0200b29" id="0200b29"></a>自相故一法有四相亦無有失。有餘師說。<a 
name="0200c01" id="0200c01"></a>此是共相。問若爾云何一切有為法各各別<a 
name="0200c02" id="0200c02"></a>有四相耶。答以相似故名為共相。如一法<a 
name="0200c03" id="0200c03"></a>上有生等四。餘法亦然非如一縷貫在眾<a 
name="0200c04" id="0200c04"></a>花故名共相。復有說者。此非自相亦非共<a 
name="0200c05" id="0200c05"></a>相。諸有為法生住異滅名義同故體各別故。<a 
name="0200c06" id="0200c06"></a>然此生等是法標印。若有此者知是有為。<a 
name="0200c07" id="0200c07"></a>如大士相於彼大士。不名自相亦非共<a 
name="0200c08" id="0200c08"></a>相但是標印。若有此者知是大士。生等亦<a 
name="0200c09" id="0200c09"></a>然評曰。應作是說。此是共相。然共相有二<a 
name="0200c10" id="0200c10"></a>種。一者自體共相。謂一一有為法自體各有<a 
name="0200c11" id="0200c11"></a>生等四義。二者和合共相。謂一一有為法各<a 
name="0200c12" id="0200c12"></a>與生等四相和合。此四但是和合共相<a 
name="0200c13" id="0200c13"></a>問生相復有餘生相不。設爾何失。若有者此<a 
name="0200c14" id="0200c14"></a>復有餘。此復有餘如是展轉應成無窮。若<a 
name="0200c15" id="0200c15"></a>無者誰生此生而生他耶。答應作是說。生<a 
name="0200c16" id="0200c16"></a>復有生。問若爾生相應成無窮。有作是說。<a 
name="0200c17" id="0200c17"></a>許此無窮亦無有失。三世寬博豈無住處。<a 
name="0200c18" id="0200c18"></a>由是因緣生死難斷難破難越眾苦生長<a 
name="0200c19" id="0200c19"></a>連鎖無窮。又同一剎那故無無窮失。有餘<a 
name="0200c20" id="0200c20"></a>師說。諸行生時三法俱起。一者法二者生三<a 
name="0200c21" id="0200c21"></a>者生生。此中生能生二法。謂法及生生。生生<a 
name="0200c22" id="0200c22"></a>唯生一法。謂生。由此道理無無窮失。問<a 
name="0200c23" id="0200c23"></a>何故生能生二法。生生唯生生耶。答法性爾<a 
name="0200c24" id="0200c24"></a>故不應為難。如諸女人有生二子有生<a 
name="0200c25" id="0200c25"></a>一子。豈應為難評曰。應作是說。諸行生時<a 
name="0200c26" id="0200c26"></a>九法俱起。一者法。二者生。三者生生。四者<a 
name="0200c27" id="0200c27"></a>住。五者住住。六者異。七者異異。八者滅。九<a 
name="0200c28" id="0200c28"></a>者滅滅。此中生能生八法。謂法及三相四隨<a 
name="0200c29" id="0200c29"></a>相。生生唯生一法。謂生由此道理無無窮<a 
name="0201a01" id="0201a01"></a>失。問何故生能生八法。生生唯生生耶。答<a 
name="0201a02" id="0201a02"></a>法性爾故不應為難。如<span class="gaiji">&#x9DC4;<!--gaiji,雞,1[奚*鳥],2&#x9DC4;,3--></span>犬等有生八子<a 
name="0201a03" id="0201a03"></a>有生一子。豈應為難。如生與生生。住與<a 
name="0201a04" id="0201a04"></a>住住。異與異異。滅與滅滅。應知亦爾。問諸<a 
name="0201a05" id="0201a05"></a>行起時除其自性餘有為法皆有作用能<a 
name="0201a06" id="0201a06"></a>生此法。何故唯說生能生此法耶。答諸行<a 
name="0201a07" id="0201a07"></a>起時生正能生。餘但佐助故但說生能生此<a 
name="0201a08" id="0201a08"></a>法。如女產時雖有諸女而為佐助母正生<a 
name="0201a09" id="0201a09"></a>故獨名產者。尊者世友作如是說。要有生<a 
name="0201a10" id="0201a10"></a>故此法得生故但說生能生此法。此義有<a 
name="0201a11" id="0201a11"></a>餘亦待餘緣此法生故。復作是說。若無生<a 
name="0201a12" id="0201a12"></a>者此法不生故但說生能生此法。此亦有<a 
name="0201a13" id="0201a13"></a>餘。若無餘緣法不生故。大德說曰。生相勝<a 
name="0201a14" id="0201a14"></a>故說生能生。謂法起時雖有餘緣而生最<a 
name="0201a15" id="0201a15"></a>勝。如伎書畫染衣等時雖有餘緣而說<a 
name="0201a16" id="0201a16"></a>勝者。如但說生能生此法故名生相。住異<a 
name="0201a17" id="0201a17"></a>滅相應知亦然。</p><a 
name="0201a18" id="0201a18"></a><p style="text-indent: 0em; margin-left: 0em"><span class="linehead"></span>問諸有為法有住相不。設爾何失。若有者<a 
name="0201a19" id="0201a19"></a>有為相中何故不說。如世尊說有三有為<a 
name="0201a20" id="0201a20"></a>之有為相不說有四。又契經說復云何通。<a 
name="0201a21" id="0201a21"></a>如說苾芻諸行。不住若無者此前所說當<a 
name="0201a22" id="0201a22"></a>云何通。如說色法生住老無常當言色耶。<a 
name="0201a23" id="0201a23"></a>非色耶。乃至廣說。品類足說復云何通。如<a 
name="0201a24" id="0201a24"></a>說云何生謂諸行起。云何住。謂諸行生已<a 
name="0201a25" id="0201a25"></a>不壞。云何老謂諸行熟。云何無常謂諸行<a 
name="0201a26" id="0201a26"></a>生已壞。答應作是說。有為法有住相。問<a 
name="0201a27" id="0201a27"></a>若爾有為相中何故不說。答契經應說有<a 
name="0201a28" id="0201a28"></a>四有為之有為相。而不說者應知彼是有餘<a 
name="0201a29" id="0201a29"></a>之說。復次諸有為法實有住相。似無為故<a 
name="0201a30" id="0201a30"></a>佛不說在有為相中。復次若法能令諸行<a 
name="0201b01" id="0201b01"></a>損減。世尊說在有為相中。住相能令諸行<a 
name="0201b02" id="0201b02"></a>增益故不說在有為相中。問生亦能令諸<a 
name="0201b03" id="0201b03"></a>行增益。何故說在有為相中。答生最能令<a 
name="0201b04" id="0201b04"></a>諸行損減非老無常。所以者何。若生不引<a 
name="0201b05" id="0201b05"></a>令入現在。老何所衰。無常寧滅。由生引行<a 
name="0201b06" id="0201b06"></a>令入現在故。老能衰。無常能滅。故生最能<a 
name="0201b07" id="0201b07"></a>損減諸行。譬如有人隱在稠林。有三怨敵<a 
name="0201b08" id="0201b08"></a>欲為損害。一從稠林牽之令出。一損其<a 
name="0201b09" id="0201b09"></a>力。一斷彼命。若一不從稠林牽出。二何損<a 
name="0201b10" id="0201b10"></a>害。三相於行應知亦然。復次若法能令諸<a 
name="0201b11" id="0201b11"></a>行和合及令散壞世尊說在有為相中。生<a 
name="0201b12" id="0201b12"></a>相能令諸行和合。異滅能令諸行散壞。住相<a 
name="0201b13" id="0201b13"></a>不爾故不說在有為相中。復次若法能令<a 
name="0201b14" id="0201b14"></a>諸行歷世。世尊說在有為相中。生相令行<a 
name="0201b15" id="0201b15"></a>從未來世入現在世。異滅令行從現在世<a 
name="0201b16" id="0201b16"></a>入過去世。住相不爾。故不說在有為相中。<a 
name="0201b17" id="0201b17"></a>復次標別有為名有為相。住相墮在無為<a 
name="0201b18" id="0201b18"></a>部中。故佛不說名有為相。有說彼經亦說<a 
name="0201b19" id="0201b19"></a>住相。如彼經說。盡及住異亦可了知。住即<a 
name="0201b20" id="0201b20"></a>住相。問何故但說有三有為之有為相。答住<a 
name="0201b21" id="0201b21"></a>異合立故但說三。世尊欲令厭有為法欣<a 
name="0201b22" id="0201b22"></a>求寂滅故於彼經住異合說。</p><a 
name="0201b23" id="0201b23"></a><p style="text-indent: 0em; margin-left: 0em"><span class="linehead"></span>如示室利與黑耳俱。令諸有情住異俱捨。<a 
name="0201b24" id="0201b24"></a>問契經所說復云何通。如說苾芻諸行不<a 
name="0201b25" id="0201b25"></a>住。答不久住故說不住言。非謂全無<a 
name="0201b26" id="0201b26"></a>剎那住相。尊者世友作是釋言。契經但<a 
name="0201b27" id="0201b27"></a>遮剎那後住說不住言。非謂諸行無剎<a 
name="0201b28" id="0201b28"></a>那住。若全無住。世尊不應建立施設世<a 
name="0201b29" id="0201b29"></a>及剎那。復作是釋。剎那住相微細難知<a 
name="0201b30" id="0201b30"></a>難可施設故說不住。謂剎那量是佛所<a 
name="0201c01" id="0201c01"></a>知非諸聲聞獨覺等境。如乘神通屈伸<a 
name="0201c02" id="0201c02"></a>臂頃從此處沒至色究竟於其中間非<a 
name="0201c03" id="0201c03"></a>不相續可有從此往至彼義亦非一法<a 
name="0201c04" id="0201c04"></a>移轉至彼。又無從此越至彼義。是故決定<a 
name="0201c05" id="0201c05"></a>剎那剎那生滅相續。從此至彼於其中間<a 
name="0201c06" id="0201c06"></a>諸剎那量最極微細唯佛能知。由此故言諸<a 
name="0201c07" id="0201c07"></a>行不住。大德釋曰。諸行生已雖少時住而<a 
name="0201c08" id="0201c08"></a>老無常速即損滅故言不住。有作是說。有<a 
name="0201c09" id="0201c09"></a>為法無住相。問此前所說當云何通。如說<a 
name="0201c10" id="0201c10"></a>色法生住老無常。乃至廣說。答此前應說色<a 
name="0201c11" id="0201c11"></a>法生老無常。乃至廣說。不應言住而言住<a 
name="0201c12" id="0201c12"></a>者。應知此住是老別名。如生名起無常名<a 
name="0201c13" id="0201c13"></a>盡老名為住應知亦爾。故三相中老名住<a 
name="0201c14" id="0201c14"></a>異。問品類足說復云何通。如說云何住謂諸<a 
name="0201c15" id="0201c15"></a>行生已不壞。答彼論所說我不能通。評曰。<a 
name="0201c16" id="0201c16"></a>既不能通應信有住。由住相力諸行生已<a 
name="0201c17" id="0201c17"></a>能取自果能取所緣。由異滅力一剎那後<a 
name="0201c18" id="0201c18"></a>無復作用。若無住相諸行應無因果相續。<a 
name="0201c19" id="0201c19"></a>心心所法應無所緣。故必有住。問言異相<a 
name="0201c20" id="0201c20"></a>者。為滅壞故名為異相。為轉變故名異<a 
name="0201c21" id="0201c21"></a>相耶。設爾何失。若滅壞故名異相者。應有<a 
name="0201c22" id="0201c22"></a>為相但有三種。異即滅故。若轉變故名異<a 
name="0201c23" id="0201c23"></a>相者。應同轉變外道所宗。答應作是說。<a 
name="0201c24" id="0201c24"></a>非滅壞故及轉變故名為異相。然令諸行<a 
name="0201c25" id="0201c25"></a>作用損敗。作用朽故作用羸弱。作用衰瘁。作<a 
name="0201c26" id="0201c26"></a>用慢緩。故名異相。有作是說。令轉變故名<a 
name="0201c27" id="0201c27"></a>為異相問若爾應同轉變外道所立宗義。<a 
name="0201c28" id="0201c28"></a>答彼執諸行相續轉時前位不滅轉變為後。<a 
name="0201c29" id="0201c29"></a>如薪成灰乳為酪等。今說諸行相續轉時前<a 
name="0202a01" id="0202a01"></a>滅後生而有轉變。謂有為法生時勢盛。滅時<a 
name="0202a02" id="0202a02"></a>勢衰。生時力強。滅時力劣。生時名新。滅時<a 
name="0202a03" id="0202a03"></a>名故。生時滋茂。滅時枯瘁。生時和合滅時<a 
name="0202a04" id="0202a04"></a>離散生時興舉滅時墮落。生時猛利。滅時<a 
name="0202a05" id="0202a05"></a>遲鈍。生時得作用。滅時失作用。生時得增<a 
name="0202a06" id="0202a06"></a>上滅時失增上。生時得功能。滅時失功能。<a 
name="0202a07" id="0202a07"></a>生時熾盛。滅時萎歇。生時增進滅時退減生<a 
name="0202a08" id="0202a08"></a>時得士用。滅時失士用。生時未熟。滅時已<a 
name="0202a09" id="0202a09"></a>熟故名轉變非同外道問諸有為相與所<a 
name="0202a10" id="0202a10"></a>相法。為同為異設爾何失。若同者云何四<a 
name="0202a11" id="0202a11"></a>不為一。一不為四。又取一時應作四解。<a 
name="0202a12" id="0202a12"></a>若異者云何不以餘相為相。有作是說。相<a 
name="0202a13" id="0202a13"></a>所相同。問若爾云何四不為一。一不為四。<a 
name="0202a14" id="0202a14"></a>又取一時應作四解。答相雖有四而體是<a 
name="0202a15" id="0202a15"></a>一。於一自體有多相故。於一所緣作四<a 
name="0202a16" id="0202a16"></a>種解理亦無違。如於一物起無常等多行<a 
name="0202a17" id="0202a17"></a>相故。有餘師說。相所相異。問若爾云何不<a 
name="0202a18" id="0202a18"></a>以餘相為相。答無如是失能相所相從無<a 
name="0202a19" id="0202a19"></a>始來互相屬故。復次能相所相從無始來恒<a 
name="0202a20" id="0202a20"></a>和合故。不相離故。常相隨故。相雜住故。尊<a 
name="0202a21" id="0202a21"></a>者世友作如是說。相所相異。然諸能相依<a 
name="0202a22" id="0202a22"></a>所相起。如煙依火。是故不以餘相為相。<a 
name="0202a23" id="0202a23"></a>復次能相既是所相過患。雖不相離而相<a 
name="0202a24" id="0202a24"></a>不同如病既是人之過患雖不相離而相<a 
name="0202a25" id="0202a25"></a>各別。若病與人相不異者。其病若愈人亦<a 
name="0202a26" id="0202a26"></a>應無。大德說曰。佛說生等是有為之相故<a 
name="0202a27" id="0202a27"></a>知相屬而相不同。如舍等屬人而相有異<a 
name="0202a28" id="0202a28"></a>問若一切剎那皆有老相何不一切時首生<a 
name="0202a29" id="0202a29"></a>白髮答此難非理老相白髮不相即故。白<a 
name="0202b01" id="0202b01"></a>髮是色有見有對。老相非色無見無對。二體<a 
name="0202b02" id="0202b02"></a>既異如何難言有老相時即有白髮。復次<a 
name="0202b03" id="0202b03"></a>老與少壯或有相違或不相違。若相違者<a 
name="0202b04" id="0202b04"></a>首生白髮。不相違者不生白髮。復次若增<a 
name="0202b05" id="0202b05"></a>益大種多損減大種少者不生白髮。若損減<a 
name="0202b06" id="0202b06"></a>大種多增益大種少者首生白髮。復次氣勢<a 
name="0202b07" id="0202b07"></a>強者不生白髮。氣勢弱者首生白髮。復次<a 
name="0202b08" id="0202b08"></a>白髮不由老相故起。但眾同分將欲盡時<a 
name="0202b09" id="0202b09"></a>有此異熟可厭相起。如酒油等將欲盡時法<a 
name="0202b10" id="0202b10"></a>爾於中有滓穢起。問何界趣處有白髮耶。<a 
name="0202b11" id="0202b11"></a>答在欲界有非色無色。地獄趣無。傍生鬼<a 
name="0202b12" id="0202b12"></a>有。人三洲有。除北俱盧。彼無如是可厭相<a 
name="0202b13" id="0202b13"></a>故。乘純淨業而生彼故。由雜穢業白髮生<a 
name="0202b14" id="0202b14"></a>故。問如是白髮何等人有。答異生聖者皆有<a 
name="0202b15" id="0202b15"></a>白髮。諸聖者中從預流果乃至獨覺皆有白<a 
name="0202b16" id="0202b16"></a>髮唯除世尊。佛無此等可厭相故。以白髮<a 
name="0202b17" id="0202b17"></a>等是滓穢故。諸佛皆無髮希髮白皮緩皮皺<a 
name="0202b18" id="0202b18"></a>音聲破壞解支節苦。亦無心亂漸捨諸根般<a 
name="0202b19" id="0202b19"></a>涅槃時諸根頓滅問佛田何業得此果耶。<a 
name="0202b20" id="0202b20"></a>答先菩薩時三無數劫修集種種難行苦行<a 
name="0202b21" id="0202b21"></a>所起善業。後後剎那轉增轉盛。信慧堅猛諸<a 
name="0202b22" id="0202b22"></a>所施為。無萎歇故。由此善業為相似因。<a 
name="0202b23" id="0202b23"></a>今受如斯相似勝果。故無髮白面皺等事<a 
name="0202b24" id="0202b24"></a>問若一切剎那皆有無常相者。何不一切時<a 
name="0202b25" id="0202b25"></a>皆有屍骸相現。答若有根身滅有根身生<a 
name="0202b26" id="0202b26"></a>者無屍骸相現。若有根身滅無根身生者<a 
name="0202b27" id="0202b27"></a>有屍骸相現。復次若有心身滅有心身生<a 
name="0202b28" id="0202b28"></a>者無屍骸相現。若有心身滅無心身生者<a 
name="0202b29" id="0202b29"></a>有屍骸相現。復次若有情數身滅有情數身<a 
name="0202c01" id="0202c01"></a>生者無屍骸相現。若有情數身滅無情數身<a 
name="0202c02" id="0202c02"></a>生者有屍骸相現。復次若有執受身滅有執<a 
name="0202c03" id="0202c03"></a>受身生者無屍骸相現若有執受身滅無執<a 
name="0202c04" id="0202c04"></a>受身生者有屍骸相現。復次由諸有情業增<a 
name="0202c05" id="0202c05"></a>上力命終後有屍骸相現。謂諸有情須受<a 
name="0202c06" id="0202c06"></a>用彼皮肉筋骨髮毛爪齒蹄角等故。由諸有<a 
name="0202c07" id="0202c07"></a>情業增上力活時未有屍骸相現。謂一晝夜<a 
name="0202c08" id="0202c08"></a>總有六十四億九萬九千九百八十剎那五<a 
name="0202c09" id="0202c09"></a>蘊生滅。若一一剎那皆有屍骸相現者則一<a 
name="0202c10" id="0202c10"></a>有情屍骸大地無容受處。既不埋殯深為<a 
name="0202c11" id="0202c11"></a>可惡諸有情類逃避無方故。由有情業增上<a 
name="0202c12" id="0202c12"></a>力活時未有屍骸相現。問化生有情於命<a 
name="0202c13" id="0202c13"></a>終後何故無有屍骸相現。答以彼受生及<a 
name="0202c14" id="0202c14"></a>命終時諸根身分頓得捨故。如人水中暫出<a 
name="0202c15" id="0202c15"></a>暫沒。不可知彼沒何所至出何所從。故化<a 
name="0202c16" id="0202c16"></a>生死後無屍骸相現復次化生有情其身輕<a 
name="0202c17" id="0202c17"></a>妙。猶如火焰雲霧電光滅則無餘故無屍<a 
name="0202c18" id="0202c18"></a>現。復次大種多者無有屍骸。彼造色多故<a 
name="0202c19" id="0202c19"></a>無屍骸。復次非根多者死有屍骸。彼根法<a 
name="0202c20" id="0202c20"></a>多故無屍骸。復次髮毛爪等可捨法多者死<a 
name="0202c21" id="0202c21"></a>有屍骸。化生有情可捨法少故無屍骸。復次<a 
name="0202c22" id="0202c22"></a>覽精血等以成身者死有屍骸。化生不爾<a 
name="0202c23" id="0202c23"></a>故無屍骸。</p><a 
name="0202c24" id="0202c24"></a><p style="text-indent: 0em; margin-left: 0em"><span class="linehead"></span>問諸有為法生時。為體是生法故生。為與<a 
name="0202c25" id="0202c25"></a>生相合故生耶。設爾何失。若體是生法故<a 
name="0202c26" id="0202c26"></a>生者。生相則應無用。若與生相合故生者。<a 
name="0202c27" id="0202c27"></a>則無為法生相合故亦應可生。答應作是<a 
name="0202c28" id="0202c28"></a>說。體是生法故生。問若爾生相則應無<a 
name="0202c29" id="0202c29"></a>用。答雖體是生法若無生相合者則不可<a 
name="0203a01" id="0203a01"></a>生。故彼生時由生相合生相是彼生勝因故<a 
name="0203a02" id="0203a02"></a>如可破法破因能破及可斷法斷因能斷。故<a 
name="0203a03" id="0203a03"></a>可生法生相能生。有作是說。與生相合故<a 
name="0203a04" id="0203a04"></a>生問若爾無為與生相合亦應可生。答無為<a 
name="0203a05" id="0203a05"></a>無有生相合義故不可生。如虛空等。無<a 
name="0203a06" id="0203a06"></a>破因合故不可破。無斷因合故不可斷。<a 
name="0203a07" id="0203a07"></a>無生相合故不可生應知亦爾。生相與彼<a 
name="0203a08" id="0203a08"></a>未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>合故。有為住異二種問答應知亦爾。<a 
name="0203a09" id="0203a09"></a>問諸有為法滅時。為體是無常法故滅為<a 
name="0203a10" id="0203a10"></a>與無常相合故滅耶設爾何失。若體是無<a 
name="0203a11" id="0203a11"></a>常法故滅者則無常相應成無用。若與無<a 
name="0203a12" id="0203a12"></a>常相合故滅者。則無為法無常合故亦應可<a 
name="0203a13" id="0203a13"></a>滅答應作是說體是無常法故滅。問若爾<a 
name="0203a14" id="0203a14"></a>無常相則應無用。答雖體是無常法。若無<a 
name="0203a15" id="0203a15"></a>無常相合者則不可滅。故彼滅時由無常<a 
name="0203a16" id="0203a16"></a>合。無常是彼滅勝因故。如可生法生因能生<a 
name="0203a17" id="0203a17"></a>此亦如是。有作是說。與無常相合故滅。問<a 
name="0203a18" id="0203a18"></a>若爾無為與無常合應亦可滅。答無為無<a 
name="0203a19" id="0203a19"></a>有無常合義故不可滅。如虛空等無生相<a 
name="0203a20" id="0203a20"></a>合故不可生。此亦如是無常與彼未<span class="gaiji">&#x751E;<!--gaiji,嘗,1[嘗-旨+甘],2&#x751E;,3--></span>合<a 
name="0203a21" id="0203a21"></a>故。有餘師說。有為體是生住異滅若無四<a 
name="0203a22" id="0203a22"></a>相則不可知。猶如闇中有瓶衣等。若無燈<a 
name="0203a23" id="0203a23"></a>照則不可知。此亦如是。故有為相是彼了<a 
name="0203a24" id="0203a24"></a>因。評曰。應知此中初說為善問如有為法<a 
name="0203a25" id="0203a25"></a>有有為相。無為亦有無為相耶。設爾何失。<a 
name="0203a26" id="0203a26"></a>若有者云何無為名非聚法。若無者品類足<a 
name="0203a27" id="0203a27"></a>說當云何通。如說云何不生不住不滅法。謂<a 
name="0203a28" id="0203a28"></a>一切無為法。答應作是說諸無為法無無<a 
name="0203a29" id="0203a29"></a>為相問若爾品類足說當云何通。答翻對有<a 
name="0203b01" id="0203b01"></a>為故作是說。謂有為法有生住滅。無為異<a 
name="0203b02" id="0203b02"></a>彼說不生等。非謂別有不生等相如契經<a 
name="0203b03" id="0203b03"></a>說。佛告苾芻。汝等有生有老有死有沒有<a 
name="0203b04" id="0203b04"></a>出。所以者何。汝等諸行猶如幻事陽焰等<a 
name="0203b05" id="0203b05"></a>故。問此中所說生出死沒有何差別。有作<a 
name="0203b06" id="0203b06"></a>是說無有差別。生即是出死即是沒。一切<a 
name="0203b07" id="0203b07"></a>皆是剎那性故。尊者世友作如是說。入母<a 
name="0203b08" id="0203b08"></a>胎時名生出母胎時名出。諸蘊熟時名沒。<a 
name="0203b09" id="0203b09"></a>捨諸蘊時名死。<span class="gaiji">&#x8107;<!--gaiji,脅,1[月*劦],2&#x8107;,3--></span>尊者曰。中有諸蘊得時<a 
name="0203b10" id="0203b10"></a>名出。捨時名沒。生分諸蘊得時名生。捨時<a 
name="0203b11" id="0203b11"></a>名死。尊者妙音作如是說。胎卵濕生諸蘊<a 
name="0203b12" id="0203b12"></a>起時名生諸根漸生故壞時名死有餘屍骸<a 
name="0203b13" id="0203b13"></a>故。化生諸蘊起時名出諸根頓出故。壞時名<a 
name="0203b14" id="0203b14"></a>沒無餘屍骸故。大德說曰。於諸趣中初受<a 
name="0203b15" id="0203b15"></a>生時名生。命根盡時名死。中間諸蘊剎那生<a 
name="0203b16" id="0203b16"></a>時名出。剎那滅時名沒。尊者覺天作如是<a 
name="0203b17" id="0203b17"></a>說。有色有情生時名生。死時名死。無色有<a 
name="0203b18" id="0203b18"></a>情生時名出。死時名沒。是謂生出死沒差別。</p><a 
name="0203b19" id="0203b19"></a><p style="margin-left: 2em"><span class="headname">雜蘊第一中無義納息第七之一</span></p><a 
name="0203b20" id="0203b20"></a><p style="text-indent: 0em; margin-left: 0em"><span class="linehead"></span>如世尊說。</p><a 
name="0203b21" id="0203b21"></a><p>　<span class="lg">修諸餘苦行　　當知無義俱<a 
name="0203b22" id="0203b22"></a><br>　彼不獲利安　　如陸揮船掉</span></p><a 
name="0203b23" id="0203b23"></a><p style="text-indent: 0em; margin-left: 0em"><span class="linehead"></span>如是等章及解章義既領會已。次應廣釋。問<a 
name="0203b24" id="0203b24"></a>何故作此論。答為欲分別契經義故。雖一<a 
name="0203b25" id="0203b25"></a>切論皆為釋經。然此納息釋多經義。謂契經<a 
name="0203b26" id="0203b26"></a>說世尊住在鄔盧頻螺池邊泥爛繕那河側<a 
name="0203b27" id="0203b27"></a>菩提樹下。成佛未久為諸聲聞略說法要。<a 
name="0203b28" id="0203b28"></a>告諸苾芻我已解脫無義苦行得解脫彼甚<a 
name="0203b29" id="0203b29"></a>為善哉。自正願力速證無上佛菩提故。時<a 
name="0203c01" id="0203c01"></a>諸苾芻聞佛所說歡喜踊躍恭敬尊重。攝心<a 
name="0203c02" id="0203c02"></a>屬耳聽受法要爾時惡魔作如是念。今彼<a 
name="0203c03" id="0203c03"></a>沙門喬答摩種。菩提樹下為眾說法。其諸聲<a 
name="0203c04" id="0203c04"></a>聞恭敬聽受。我今應往為作留難。便自化<a 
name="0203c05" id="0203c05"></a>作摩納婆身。來至佛前說伽他曰。</p><a 
name="0203c06" id="0203c06"></a><p>　<span class="lg">仁今捨苦行　　古仙真淨道<a 
name="0203c07" id="0203c07"></a><br>　更修餘穢道　　必不獲清淨</span></p><a 
name="0203c08" id="0203c08"></a><p style="text-indent: 0em; margin-left: 0em"><span class="linehead"></span>此中義者。謂彼惡魔於諸天身作真淨想。<a 
name="0203c09" id="0203c09"></a>於昔外道所修苦行。起能證得真淨道想<a 
name="0203c10" id="0203c10"></a>故。白佛言。仁今何故捨舊諸仙能得真淨<a 
name="0203c11" id="0203c11"></a>苦行妙道。修餘鄙穢逸樂道耶。此必不能<a 
name="0203c12" id="0203c12"></a>獲得清淨宜時速捨。故佛為彼說此頌言<a 
name="0203c13" id="0203c13"></a>修諸餘苦行。乃至廣說。此頌意言。非我於<a 
name="0203c14" id="0203c14"></a>彼外道苦行不能修故而棄捨之。但審觀<a 
name="0203c15" id="0203c15"></a>察如是苦行。畢竟不能斷諸煩惱得真義<a 
name="0203c16" id="0203c16"></a>利。故我捨之更修真實處中妙行。由斯已<a 
name="0203c17" id="0203c17"></a>證無上菩提能拔眾生生死劇苦。此頌義<a 
name="0203c18" id="0203c18"></a>者。外道所修種種苦行。在正法外故說諸<a 
name="0203c19" id="0203c19"></a>餘。有說。應言下賤苦行。謂諸苦行略有二<a 
name="0203c20" id="0203c20"></a>種。一者上勝。謂八聖道及彼眷屬。二者下賤。<a 
name="0203c21" id="0203c21"></a>謂諸外道所修苦行。雜我執故立下賤名<a 
name="0203c22" id="0203c22"></a>復次彼諸外道所修苦行。為求世間生死苦<a 
name="0203c23" id="0203c23"></a>果。以果劣故立下賤名。有說應言不死苦<a 
name="0203c24" id="0203c24"></a>行。言不死者是天別名。即呼天魔名為不<a 
name="0203c25" id="0203c25"></a>死。魔崇如是外道苦行故。此名為不死苦<a 
name="0203c26" id="0203c26"></a>行。復次諸外道等希求天中諸妙欲樂。修此<a 
name="0203c27" id="0203c27"></a>苦行故說名為不死苦行。次言當知無義俱<a 
name="0203c28" id="0203c28"></a>者。修彼苦行當知能引此世他世諸衰損<a 
name="0203c29" id="0203c29"></a>事名無義俱。復言彼不獲利安者。重釋前<a 
name="0204a01" id="0204a01"></a>義。利謂利益。安謂安樂彼諸苦行不能永<a 
name="0204a02" id="0204a02"></a>斷諸煩惱故。不能引生殊勝善故。不獲<a 
name="0204a03" id="0204a03"></a>究竟利益安樂。如在陸地揮船掉者。唐<a 
name="0204a04" id="0204a04"></a>設劬勞終無所遂。外道苦行當知亦爾。雖<a 
name="0204a05" id="0204a05"></a>勤修習不獲利安。時彼天魔復請佛曰。若<a 
name="0204a06" id="0204a06"></a>此苦行不獲利安。佛修何道得真清淨。世<a 
name="0204a07" id="0204a07"></a>尊告曰。</p><a 
name="0204a08" id="0204a08"></a><p>　<span class="lg">我修戒定慧　　處中真淨道<a 
name="0204a09" id="0204a09"></a><br>　得究竟淨果　　及無上菩提</span></p><a 
name="0204a10" id="0204a10"></a><p style="text-indent: 0em; margin-left: 0em"><span class="linehead"></span>契經雖作是說而不分別其義。經是此論<a 
name="0204a11" id="0204a11"></a>所依根本。彼所不分別者今應盡分別之<a 
name="0204a12" id="0204a12"></a>故作斯論。何故世尊作如是說。修餘苦行<a 
name="0204a13" id="0204a13"></a>無義俱耶。答彼行趣死近死至死非如是苦<a 
name="0204a14" id="0204a14"></a>行能超越死故。謂諸有情為欲超越老死<a 
name="0204a15" id="0204a15"></a>海故修彼苦行。然彼苦行從見趣起倍令<a 
name="0204a16" id="0204a16"></a>沈沒老死海故。佛說修彼與無義俱。生老<a 
name="0204a17" id="0204a17"></a>死三遍在諸有。老死正是有情所厭死起厭<a 
name="0204a18" id="0204a18"></a>強故此偏說。尊者妙音作如是說。一切流轉<a 
name="0204a19" id="0204a19"></a>皆名無義。一切還滅皆名有義。如是苦行<a 
name="0204a20" id="0204a20"></a>從見趣起違背還滅。隨順流轉。故說修彼<a 
name="0204a21" id="0204a21"></a>與無義俱。大德說曰。三惡趣苦皆名無義。<a 
name="0204a22" id="0204a22"></a>善趣解脫皆名有義。如是苦行邪方便起。<a 
name="0204a23" id="0204a23"></a>違善趣等。順惡趣苦故。說修彼與無義俱。<a 
name="0204a24" id="0204a24"></a>尊者世友作如是說。如是苦行能令眾生<a 
name="0204a25" id="0204a25"></a>墮在生死。恒受諸界諸趣諸生諸處眾苦。故<a 
name="0204a26" id="0204a26"></a>說修彼與無義俱。又世尊說結加趺坐端<a 
name="0204a27" id="0204a27"></a>身正願住對面念。乃至廣說。問何故作此論。<a 
name="0204a28" id="0204a28"></a>答為欲分別契經義故。如契經說有諸苾<a 
name="0204a29" id="0204a29"></a>芻。居阿練若。或在樹下。或在靜室結加趺<a 
name="0204b01" id="0204b01"></a>坐。端身正願住對面念。乃至廣說。契經雖作<a 
name="0204b02" id="0204b02"></a>是說。而不分別其義。經是此論所依根本。<a 
name="0204b03" id="0204b03"></a>彼不說者今欲說之故作斯論。問諸威儀<a 
name="0204b04" id="0204b04"></a>中皆得修善。何故但說結加趺坐。答此是賢<a 
name="0204b05" id="0204b05"></a>聖常威儀故。謂過去未來過殑伽沙數量諸<a 
name="0204b06" id="0204b06"></a>佛及佛弟子皆住此威儀而入定故。復次如<a 
name="0204b07" id="0204b07"></a>是威儀順善品故。謂若行住身速疲勞。若倚<a 
name="0204b08" id="0204b08"></a>臥時便增惛睡。唯結加坐無斯過失。故能<a 
name="0204b09" id="0204b09"></a>修習殊勝善品。復次如是威儀違惡法故。<a 
name="0204b10" id="0204b10"></a>謂餘威儀順婬欲等諸不善法。唯結加坐能<a 
name="0204b11" id="0204b11"></a>違彼故。復次如是威儀引人天等入正法<a 
name="0204b12" id="0204b12"></a>故。謂餘威儀不能引導人天龍鬼阿素洛<a 
name="0204b13" id="0204b13"></a>等令入佛法。如結加坐威儀者故。復次如<a 
name="0204b14" id="0204b14"></a>是威儀生人天等敬信心故。謂餘威儀不能<a 
name="0204b15" id="0204b15"></a>發起人天龍鬼阿素洛等敬信之心。如結加<a 
name="0204b16" id="0204b16"></a>坐威儀者故。設此威儀生惡尋伺為生他<a 
name="0204b17" id="0204b17"></a>善尚應住之。況自順生殊勝善品。復次唯<a 
name="0204b18" id="0204b18"></a>依此威儀證得無上佛菩提故。謂依餘威<a 
name="0204b19" id="0204b19"></a>儀亦能證得二乘菩提。不能證得佛菩提<a 
name="0204b20" id="0204b20"></a>故。復次住此威儀怖魔軍故。謂佛昔於菩<a 
name="0204b21" id="0204b21"></a>提樹下結加趺坐破二魔軍。謂自在天及諸<a 
name="0204b22" id="0204b22"></a>煩惱故。令魔眾見此威儀即便驚恐多分<a 
name="0204b23" id="0204b23"></a>退散。復次此是不共外道法故。謂餘威儀外<a 
name="0204b24" id="0204b24"></a>道亦有。唯結加坐外道無故。復次結加趺坐<a 
name="0204b25" id="0204b25"></a>順修定故。謂諸散善住餘威儀皆能修習。<a 
name="0204b26" id="0204b26"></a>若修定善唯結加坐最為隨順。由如是等<a 
name="0204b27" id="0204b27"></a>種種因緣。是故但說結如趺坐。問結加趺坐<a 
name="0204b28" id="0204b28"></a>義何謂耶。答是相周圓而安坐義。聲論者曰。<a 
name="0204b29" id="0204b29"></a>以兩足趺加致兩髀。如龍盤結端坐思惟。<a 
name="0204c01" id="0204c01"></a>是故名為結加趺坐。<span class="gaiji">&#x8107;<!--gaiji,脅,1[月*劦],2&#x8107;,3--></span>尊者言。重壘兩足<a 
name="0204c02" id="0204c02"></a>左右交盤正觀境界名結加坐。唯此威儀順<a 
name="0204c03" id="0204c03"></a>修定故。大德說曰。此是賢聖吉祥坐故名結<a 
name="0204c04" id="0204c04"></a>加坐。問端身者是何義。答是身正直而安坐<a 
name="0204c05" id="0204c05"></a>義。問正願者是何義。答是順善品而注心<a 
name="0204c06" id="0204c06"></a>義。問住對面念是何義耶。答面謂定境。對謂<a 
name="0204c07" id="0204c07"></a>現矚。此念令心現矚定境。無倒明了名對<a 
name="0204c08" id="0204c08"></a>面念。復次面謂煩惱。對謂對治。此念對治能<a 
name="0204c09" id="0204c09"></a>為生死上首煩惱名對面念。復次面謂自<a 
name="0204c10" id="0204c10"></a>面。對謂對矚此念令心對矚自面。而觀餘<a 
name="0204c11" id="0204c11"></a>境名對面念。問何故繫念在自面耶。答無<a 
name="0204c12" id="0204c12"></a>始時來男為女色。女為男色。多分依面故<a 
name="0204c13" id="0204c13"></a>觀自面伏諸煩惱。復次有情貪心多依面<a 
name="0204c14" id="0204c14"></a>上眉眼脣齒耳鼻等生非餘身支故。觀自<a 
name="0204c15" id="0204c15"></a>面伏除貪欲。復次面有七孔不淨常流。生<a 
name="0204c16" id="0204c16"></a>厭離心過餘身分。故觀自面而修厭捨。復<a 
name="0204c17" id="0204c17"></a>次自面見希不多起愛故彼繫念在面非<a 
name="0204c18" id="0204c18"></a>餘。若不照時自不見故。復次修觀行者多<a 
name="0204c19" id="0204c19"></a>樂觀察十二處相。面上恒有九處差別。是故<a 
name="0204c20" id="0204c20"></a>觀之。有亦說為住背面念對背二義俱理<a 
name="0204c21" id="0204c21"></a>無違。所以者何。由此念力棄背雜染。對向<a 
name="0204c22" id="0204c22"></a>清淨故。棄背生死。對向涅槃故。棄背流<a 
name="0204c23" id="0204c23"></a>轉。對向還滅故。棄背五欲。對向定境故。<a 
name="0204c24" id="0204c24"></a>棄背薩迦耶見。對向空解脫門故。棄背我<a 
name="0204c25" id="0204c25"></a>執。對向無我故。棄背邪法。對向正法故。<a 
name="0204c26" id="0204c26"></a>由是對背俱理無違。安住此念者。名住對<a 
name="0204c27" id="0204c27"></a>面念。</p><a 
name="0204c28" id="0204c28"></a><p><span class="juanname">說一切有部發智大毘婆沙論卷第三十九</span></p>
<hr>【經文資訊】大正藏第 27 冊 No. 1545 阿毘達磨大毘婆沙論<br>【版本記錄】CBETA 電子佛典 Rev. 1.39 (UTF8)，完成日期：2009/04/23<br>【編輯說明】本資料庫由中華電子佛典協會（CBETA）依大正藏所編輯<br>【原始資料】楊忠權大德提供，厚觀法師提供，法雲寺出版之光碟，日本瑜伽行思想研究會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7457.html?index=T27n1545" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T27n1545_039 by HTTrack Website Copier/3.x [XR&CO'2008], Mon, 02 Jun 2014 23:19:55 GMT -->
</html>
