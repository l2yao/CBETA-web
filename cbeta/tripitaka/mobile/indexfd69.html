<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T36n1736_021 by HTTrack Website Copier/3.x [XR&CO'2008], Mon, 02 Jun 2014 23:21:03 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="../ga8ad0.gif?utmac=MO-30696269-4&amp;utmn=404037967&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT36&amp;utmp=%2Fmobile%2Findex.php%3Findex%3DT36n1736_021&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4b8b.html?index=T36n1736_020" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第36冊<br/>No.1736 大方廣佛華嚴經隨疏演義鈔 (90卷)<br/>【唐 澄觀述】<br/>第 21 卷</p>
	<a href="index5f05.html?index=T36n1736_022" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T36">
<div class="root" id="1736" sutra_name="大方廣佛華嚴經隨疏演義鈔" sutra_juan="[卷21]">　
<a 
name="0158c12" id="0158c12"></a><a 
name="0158c13" id="0158c13"></a><a 
name="0158c14" id="0158c14"></a><p><span class="juanname">大方廣佛華嚴經隨疏演義鈔卷<a 
name="0158c15" id="0158c15"></a>第二十一</span></p><a 
name="0158c16" id="0158c16"></a><a 
name="0158c17" id="0158c17"></a><p style="margin-left: 4em"><span class="byline">唐清涼山大華嚴寺沙門澄觀述</span></p><a 
name="0158c18" id="0158c18"></a><p style="text-indent: 0em; margin-left: 0em"><span class="linehead"></span>自下第二八部眾。</p><p style="text-indent: 0em; margin-left: 0em"><span class="linehead"></span>疏。然則世之憂喜生乎利<a 
name="0158c19" id="0158c19"></a>害下。上顯釋經文。此下密取經意。舉世憂<a 
name="0158c20" id="0158c20"></a>喜。況出世樂。即周易繫辭之文。而倒用之。<a 
name="0158c21" id="0158c21"></a>先具出易文。易云。剛柔雜居而吉凶可見矣。<a 
name="0158c22" id="0158c22"></a>變動以利言。註云。變而通之以盡利也。易<a 
name="0158c23" id="0158c23"></a>云。吉凶以情遷。註云。吉凶無定。唯人所動。<a 
name="0158c24" id="0158c24"></a>情順乘理以之吉。情逆違道以蹈凶。故曰<a 
name="0158c25" id="0158c25"></a>吉凶以情遷也。易云。是故愛惡相攻。而吉凶<a 
name="0158c26" id="0158c26"></a>生焉。即今疏。云吉凶存乎愛惡。則愛惡是<a 
name="0158c27" id="0158c27"></a>吉凶之因也。易云。遠近相取而悔<span class="gaiji">&#x608B;<!--gaiji,吝,1[怡-台+吝],2&#x608B;,3--></span>生。情偽<a 
name="0158c28" id="0158c28"></a>相感而利害生。即今疏。云憂喜存乎利害利<a 
name="0158c29" id="0158c29"></a>害存乎情偽。是則情偽為利害因。故註云。<a 
name="0159a01" id="0159a01"></a>情以感物則得利。偽以感物則致害。則有<a 
name="0159a02" id="0159a02"></a>憂喜。故利害是憂喜之因。故上易。云遠近相<a 
name="0159a03" id="0159a03"></a>取而悔<span class="gaiji">&#x608B;<!--gaiji,吝,1[怡-台+吝],2&#x608B;,3--></span>生。意云。相取相資也。順之則喜。逆<a 
name="0159a04" id="0159a04"></a>之則憂。順則利也。逆則害也。又次易云。凡易<a 
name="0159a05" id="0159a05"></a>之情近而不相得則凶。或害之。悔且吝。<a 
name="0159a06" id="0159a06"></a>今為順逆之次第。不順疏次。但曉易文疏<a 
name="0159a07" id="0159a07"></a>文自了。愛惡盡下。彰滅吉凶憂喜所以。易<a 
name="0159a08" id="0159a08"></a>雖無文乃易本意。即知無憂無喜方為大<a 
name="0159a09" id="0159a09"></a>喜。無苦無樂為真樂耳。</p><p style="text-indent: 0em; margin-left: 0em"><span class="linehead"></span>疏。慈雲普陰材與<a 
name="0159a10" id="0159a10"></a>不材皆涼等者。上句依莊子。下句依法華。<a 
name="0159a11" id="0159a11"></a>材者可為棟樑成器之木也。不材無所堪<a 
name="0159a12" id="0159a12"></a>也。莊子行於山中。見木枝葉盛茂。伐木者<a 
name="0159a13" id="0159a13"></a>止其傍而不取也。問其故。曰無所可用。<a 
name="0159a14" id="0159a14"></a>莊子曰。此木以不材。得終其天年。莊子出<a 
name="0159a15" id="0159a15"></a>於山。舍於故人之家。故人喜命豎子殺雁<a 
name="0159a16" id="0159a16"></a>而烹之。豎子請曰。其一能鳴。其一不能鳴。<a 
name="0159a17" id="0159a17"></a>請奚殺。主人曰。殺不能鳴者。明日弟子問<a 
name="0159a18" id="0159a18"></a>莊子曰。昨日山中之木。以不材得終其天<a 
name="0159a19" id="0159a19"></a>年。今日主人之雁。以不材致死。先生將何<a 
name="0159a20" id="0159a20"></a>處焉。莊子笑對曰。將處夫材與不材之間。<a 
name="0159a21" id="0159a21"></a>然材不材之言。雖在莊子。意亦法華第三<a 
name="0159a22" id="0159a22"></a>云。我觀一切普皆平等。無有彼此愛憎之<a 
name="0159a23" id="0159a23"></a>心。我無貪著亦無限礙。恒為一切平等說<a 
name="0159a24" id="0159a24"></a>法。乃至云。貴賤上下持戒毀戒。威儀具足及<a 
name="0159a25" id="0159a25"></a>不具足。正見邪見利根鈍根。等雨法雨而<a 
name="0159a26" id="0159a26"></a>無懈倦。即材與不材皆涼也。言三草者。小<a 
name="0159a27" id="0159a27"></a>草中草上草。二木者。小樹大樹。以人天乘<a 
name="0159a28" id="0159a28"></a>為小草。經云。或處人天轉輪聖王釋梵諸<a 
name="0159a29" id="0159a29"></a>王。是小藥草。二乘為中草。經云。知無漏法<a 
name="0159b01" id="0159b01"></a>能得涅槃。起六神通及得三明。獨處山林<a 
name="0159b02" id="0159b02"></a>常行禪定得緣覺證。是中藥草。菩薩為上<a 
name="0159b03" id="0159b03"></a>草。經云。求世尊處我當作佛行精進定。是<a 
name="0159b04" id="0159b04"></a>上藥草。此通說大乘。為上以大乘登地已<a 
name="0159b05" id="0159b05"></a>上慈陰義廣。復加二樹。七地已前為小樹。<a 
name="0159b06" id="0159b06"></a>經云。又諸佛子專心佛道常行慈悲。自知<a 
name="0159b07" id="0159b07"></a>作佛決定無疑。是名小樹。八地已上為大<a 
name="0159b08" id="0159b08"></a>樹。經云。安住神通轉不退輪。度無量億百<a 
name="0159b09" id="0159b09"></a>千眾生。如是菩薩名為大樹。而言咸益<a 
name="0159b10" id="0159b10"></a>者。經云。佛平等說如一味雨。隨眾生性所<a 
name="0159b11" id="0159b11"></a>受不同。如彼草木所稟各異等。</p><p style="text-indent: 0em; margin-left: 0em"><span class="linehead"></span>疏。足履影<a 
name="0159b12" id="0159b12"></a>覆至若在下。苦七日之中身心安樂者。涅槃<a 
name="0159b13" id="0159b13"></a>二十六說。如有怖鴿至身子影中猶自戰<a 
name="0159b14" id="0159b14"></a>懼。至佛影中坦然安樂。世尊履地去地四<a 
name="0159b15" id="0159b15"></a>指。然當足下蟲皆得生天。於如來所種<a 
name="0159b16" id="0159b16"></a>少善根。如食金剛必至涅槃。</p><p style="text-indent: 0em; margin-left: 0em"><span class="linehead"></span>疏。又總取偈<a 
name="0159b17" id="0159b17"></a>意等者。上別配三句竟。今總取三句釋因<a 
name="0159b18" id="0159b18"></a>果。次第成言。乃有五對因果。一取初句上<a 
name="0159b19" id="0159b19"></a>四字為因。第三句初二字是果。由佛身淨<a 
name="0159b20" id="0159b20"></a>令眾生解脫故。二以第三句初解脫字為<a 
name="0159b21" id="0159b21"></a>因。第二句為果。此是如來作用解脫。令眾<a 
name="0159b22" id="0159b22"></a>生得樂故。上為一對。三世無盡樂下。以第<a 
name="0159b23" id="0159b23"></a>二句為因。第三句初解脫字為果。以世樂<a 
name="0159b24" id="0159b24"></a>為因出世解脫樂為果故。四以第三句初解<a 
name="0159b25" id="0159b25"></a>脫字為因。第一句初四字為果。佛證離障<a 
name="0159b26" id="0159b26"></a>解脫。方能起於大用而現身故。上即第二<a 
name="0159b27" id="0159b27"></a>對。五又佛身清淨下。唯就初句自分因果。<a 
name="0159b28" id="0159b28"></a>上四字為因。下三字為果。由佛身清淨令<a 
name="0159b29" id="0159b29"></a>物樂見無有厭足。六又以初句下三字為<a 
name="0159c01" id="0159c01"></a>因。上四字為果。由物樂見自感淨身。又眾<a 
name="0159c02" id="0159c02"></a>生若樂見則淨身有果。若不樂見則淨身無<a 
name="0159c03" id="0159c03"></a>有果。即以利他為果故。上即第三對。七<a 
name="0159c04" id="0159c04"></a>眾生樂見下。以初句下三字為因。第二句<a 
name="0159c05" id="0159c05"></a>為果。由樂見佛。天上人間常受安樂。八以<a 
name="0159c06" id="0159c06"></a>第二句為因。初句下三字為果。樂見若得<a 
name="0159c07" id="0159c07"></a>樂。樂見即有果。樂見若無樂。樂見便無果。<a 
name="0159c08" id="0159c08"></a>上即第四對。九無盡安樂下。以第二句全為<a 
name="0159c09" id="0159c09"></a>因。以初句上四字為果。由得無盡世樂<a 
name="0159c10" id="0159c10"></a>故。終得清淨之身。此舉世尊因中修行之<a 
name="0159c11" id="0159c11"></a>果。勸物亦然。十能現淨業是無盡果者。即<a 
name="0159c12" id="0159c12"></a>以第二句中下三字為因。第一句上四字為<a 
name="0159c13" id="0159c13"></a>果。謂無盡樂即涅槃樂。安住涅槃能建<a 
name="0159c14" id="0159c14"></a>大事。方便現淨身。是故淨身。是無盡樂果<a 
name="0159c15" id="0159c15"></a>故。上釋云。終獲涅槃為無盡樂。則無盡樂<a 
name="0159c16" id="0159c16"></a>言有其二種。一則出世如上所明。二連取<a 
name="0159c17" id="0159c17"></a>一句。即世無盡樂。如純陀施佛。果報無盡<a 
name="0159c18" id="0159c18"></a>應不成佛。故約世樂說無盡耳。結云如<a 
name="0159c19" id="0159c19"></a>是展轉者。遞互相成也。</p><p style="text-indent: 0em; margin-left: 0em"><span class="linehead"></span>疏。欲為苦本者。法華<a 
name="0159c20" id="0159c20"></a>云。諸苦所因貪欲為本。</p><p style="text-indent: 0em; margin-left: 0em"><span class="linehead"></span>疏。次句明等電光<a 
name="0159c21" id="0159c21"></a>者。下經云。通明無畏以為電光。謂十通十明<a 
name="0159c22" id="0159c22"></a>十無畏等。皆稱電光故云方便。</p><p style="text-indent: 0em; margin-left: 0em"><span class="linehead"></span>疏。圓音之<a 
name="0159c23" id="0159c23"></a>雷可以思準者。謂雷震百里。今周法界。二<a 
name="0159c24" id="0159c24"></a>發生。云何為發。耽著禪味起大功用。是蟄<a 
name="0159c25" id="0159c25"></a>蟲發動。云何為生。令諸眾生善根萌芽。未<a 
name="0159c26" id="0159c26"></a>生令生。</p><p style="text-indent: 0em; margin-left: 0em"><span class="linehead"></span>疏。自然朝宗者。謂百川趣海。如萬<a 
name="0159c27" id="0159c27"></a>國歸朝。禮云。春見曰朝。夏見曰宗。</p><p style="text-indent: 0em; margin-left: 0em"><span class="linehead"></span>疏。諸龍<a 
name="0159c28" id="0159c28"></a>皆有四種熱惱者。經論不同。然謗佛經說。<a 
name="0159c29" id="0159c29"></a>如阿那婆達多龍王。三種過患皆悉遠離。一<a 
name="0160a01" id="0160a01"></a>者熱沙不墮其頭。二者不以蛇身行欲。三<a 
name="0160a02" id="0160a02"></a>者無有迦褸羅鳥之畏。彼喻發菩提心離<a 
name="0160a03" id="0160a03"></a>三界惡。然會之亦同。疏云。無鱗甲細蟲而<a 
name="0160a04" id="0160a04"></a>有風吹者。由有細蟲故<span class="gaiji">[馬*展]<!--gaiji,,1[馬*展],2&#x29947;,3--></span>熱沙。此二則<a 
name="0160a05" id="0160a05"></a>同共風吹寶衣露身。即現復本身之恥。所<a 
name="0160a06" id="0160a06"></a>以互有開合。</p><p style="text-indent: 0em; margin-left: 0em"><span class="linehead"></span>疏。第四夜叉王下。前之十段長<a 
name="0160a07" id="0160a07"></a>行偈頌委釋。第十一段去。即摘難釋。此下多<a 
name="0160a08" id="0160a08"></a>不釋偈。偈有難者。懸引釋於長行之中。講<a 
name="0160a09" id="0160a09"></a>者自對會之。</p><p style="text-indent: 0em; margin-left: 0em"><span class="linehead"></span>疏。住正道者則不分別是邪是<a 
name="0160a10" id="0160a10"></a>正者。即淨名入不二法門品中。珠頂王菩薩<a 
name="0160a11" id="0160a11"></a>之言。</p><p style="text-indent: 0em; margin-left: 0em"><span class="linehead"></span>疏。善者善之等。即借用老子云。善者<a 
name="0160a12" id="0160a12"></a>吾亦善之。不善者吾亦善之。即德經也。</p><p style="text-indent: 0em; margin-left: 0em"><span class="linehead"></span>疏。<a 
name="0160a13" id="0160a13"></a>聞深不怖等者。即大分深義。所謂空也。聞<a 
name="0160a14" id="0160a14"></a>說於空謂同斷滅。故令人怖。故大品云。<a 
name="0160a15" id="0160a15"></a>既非先有亦非後無。自性常空勿生驚怖。<a 
name="0160a16" id="0160a16"></a>聞淺不疑者。淺謂涉事方便多門。則令疑<a 
name="0160a17" id="0160a17"></a>惑。今知隨宜何所疑耶。聞非深非淺。疑無<a 
name="0160a18" id="0160a18"></a>所據。使身心茫然。今知非深為妙有。非<a 
name="0160a19" id="0160a19"></a>淺為真空。離身心相方為勇猛。可造斯<a 
name="0160a20" id="0160a20"></a>境。又此三句亦即三觀。初空次假後中道。<a 
name="0160a21" id="0160a21"></a>三句齊聞。一念皆會。</p><p style="text-indent: 0em; margin-left: 0em"><span class="linehead"></span>疏。七城有三義。疏文<a 
name="0160a22" id="0160a22"></a>有二意。先解長行城義。後有斯已下。會頌<a 
name="0160a23" id="0160a23"></a>文。前中有三。初立城三義。二今言法城下。<a 
name="0160a24" id="0160a24"></a>出城之體。三從各有三義下。別釋教理行<a 
name="0160a25" id="0160a25"></a>果。皆有防外敵等三。而四法為三。以理<a 
name="0160a26" id="0160a26"></a>行合釋。非理不顯行。非行不顯理。故初<a 
name="0160a27" id="0160a27"></a>若了心城之性空。則眾惑不入。是防外敵<a 
name="0160a28" id="0160a28"></a>義。性空是理。謂自性淨心不與妄合即理<a 
name="0160a29" id="0160a29"></a>防外敵了空即行。眾惑不入即行為城。名<a 
name="0160b01" id="0160b01"></a>防外敵也。</p><p style="text-indent: 0em; margin-left: 0em"><span class="linehead"></span>疏。見恒沙性德。則萬行爰增。即<a 
name="0160b02" id="0160b02"></a>是第二養人眾義。恒沙性德是不空藏。是理<a 
name="0160b03" id="0160b03"></a>所養。見即行體。萬行爰增即行養人眾義。<a 
name="0160b04" id="0160b04"></a>以知法性本寂。有定慧等。</p><p style="text-indent: 0em; margin-left: 0em"><span class="linehead"></span>疏。道無不通則<a 
name="0160b05" id="0160b05"></a>自他引攝者。第三開門引攝義。道無不通言<a 
name="0160b06" id="0160b06"></a>含二意。一理即是道。無不通故。即開門引<a 
name="0160b07" id="0160b07"></a>攝。二行契於道則無所不通。故能引攝二<a 
name="0160b08" id="0160b08"></a>利之行。</p><p style="text-indent: 0em; margin-left: 0em"><span class="linehead"></span>疏。便能下。第二約果城說三義。果<a 
name="0160b09" id="0160b09"></a>由理行成故云便能。即契果位三德。為涅<a 
name="0160b10" id="0160b10"></a>槃城之三義矣。</p><p style="text-indent: 0em; margin-left: 0em"><span class="linehead"></span>疏。方顯教城下。第三由上<a 
name="0160b11" id="0160b11"></a>三城皆因能詮故方顯教功。三義可思。</p><p style="text-indent: 0em; margin-left: 0em"><span class="linehead"></span>疏。<a 
name="0160b12" id="0160b12"></a>有斯多義下。二會釋偈文。重重四門者。且第<a 
name="0160b13" id="0160b13"></a>一重即是四句。謂一有門。二空門。三亦空<a 
name="0160b14" id="0160b14"></a>亦有門。四非空非有門。天台以斯歷於四<a 
name="0160b15" id="0160b15"></a>教。則有四箇四門。略如前玄談中辯。今且<a 
name="0160b16" id="0160b16"></a>於一重四句中。更有四重四門。然執著成<a 
name="0160b17" id="0160b17"></a>見取。成四謗得意為門。今取門義。言四<a 
name="0160b18" id="0160b18"></a>重者。一即單四句。如向所說二複四句。謂<a 
name="0160b19" id="0160b19"></a>一有有有無。二無有無無。三亦有有有無。<a 
name="0160b20" id="0160b20"></a>亦無有無無。四非有有有無。非無有無無。<a 
name="0160b21" id="0160b21"></a>而言複者。四句之中皆說有無故。第三具<a 
name="0160b22" id="0160b22"></a>足四句者。四句之中皆具四故。第一有句<a 
name="0160b23" id="0160b23"></a>具四者。謂一有有。二有無。三有亦有亦無。<a 
name="0160b24" id="0160b24"></a>四有非有非無。第二無句中四者。一無有。<a 
name="0160b25" id="0160b25"></a>二無無。三無亦有亦無。四無非有非無。第<a 
name="0160b26" id="0160b26"></a>三亦有亦無具四者。一亦有亦無有。二亦有<a 
name="0160b27" id="0160b27"></a>亦無無。三亦有亦無有亦有亦無無。四亦非<a 
name="0160b28" id="0160b28"></a>有非無有亦非無非無無。第四非有非無具<a 
name="0160b29" id="0160b29"></a>四者。一非有非無有。二非有非無無。三<a 
name="0160c01" id="0160c01"></a>亦非有非無有亦非有非無無。四非非有非<a 
name="0160c02" id="0160c02"></a>無有非非有非無無。上四四一十六句為具<a 
name="0160c03" id="0160c03"></a>足四句。第四絕言四句者。一單四句外一絕<a 
name="0160c04" id="0160c04"></a>言。二複四句外一絕言。三具足四句外一<a 
name="0160c05" id="0160c05"></a>絕言有三絕言。若為見釋。上諸四見。一一<a 
name="0160c06" id="0160c06"></a>皆有八十八使相應。是見即外道見故。若<a 
name="0160c07" id="0160c07"></a>約佛法歷四教。四門各生四見。又一種四<a 
name="0160c08" id="0160c08"></a>句。各一絕言。如是一一亦各有八十八使。<a 
name="0160c09" id="0160c09"></a>六十二見。百八等惑。若破諸見一一見破。<a 
name="0160c10" id="0160c10"></a>一一成門故云重重四門。又重重者。如一有<a 
name="0160c11" id="0160c11"></a>無門具諸四句。則歷常無常我與無我等。<a 
name="0160c12" id="0160c12"></a>亦有多四句。謂一有無常。二無無常。三亦<a 
name="0160c13" id="0160c13"></a>有亦無無常。四非有非無無常等。又歷萬行。<a 
name="0160c14" id="0160c14"></a>謂若布施等。如云一有布施。二無布施。三<a 
name="0160c15" id="0160c15"></a>亦有亦無布施。四非有非無布施等。</p><p style="text-indent: 0em; margin-left: 0em"><span class="linehead"></span>疏。復有<a 
name="0160c16" id="0160c16"></a>一行是如來行。即涅槃第十一。至下當引。</p><a 
name="0160c17" id="0160c17"></a><p style="text-indent: 0em; margin-left: 0em"><span class="linehead"></span>疏。如尸毘救鴿等。即智論第五。及報恩經等。<a 
name="0160c18" id="0160c18"></a>皆本師本行。如常所知。自下第三諸神。</p><p style="text-indent: 0em; margin-left: 0em"><span class="linehead"></span>疏。<a 
name="0160c19" id="0160c19"></a>智了物心如空入色者。取下偈意。偈中如空。<a 
name="0160c20" id="0160c20"></a>是喻光明之言。舍於法喻。餘皆是法。法喻相<a 
name="0160c21" id="0160c21"></a>對。略有三入。一以初句佛智為能入。第三<a 
name="0160c22" id="0160c22"></a>句眾生心行為所入。入者了達義。故八十經<a 
name="0160c23" id="0160c23"></a>云。佛智廣大同虛空。普遍一切眾生心。悉<a 
name="0160c24" id="0160c24"></a>了世間諸妄想。不起種種異分別。此即智<a 
name="0160c25" id="0160c25"></a>了物心而云如空入色者。出現品云。譬如<a 
name="0160c26" id="0160c26"></a>虛空遍至一切色非色處故。二言光照身器<a 
name="0160c27" id="0160c27"></a>如日合空者。即以第二句光明為能入。第<a 
name="0160c28" id="0160c28"></a>四句為所入。一切世間即眾生世間及器世<a 
name="0160c29" id="0160c29"></a>間。故云光照身器。即取上空喻為所入。取<a 
name="0161a01" id="0161a01"></a>光明上法喻皆為能入。光通二種。身光照<a 
name="0161a02" id="0161a02"></a>事。智光雙照事理。三身遍器中如像在鏡<a 
name="0161a03" id="0161a03"></a>者。即唯取第四句。自有能所。則無不入言<a 
name="0161a04" id="0161a04"></a>通三種入。一光入。二智入。如上已說。三身<a 
name="0161a05" id="0161a05"></a>入。但言無不入。不揀身故。而言如像在鏡<a 
name="0161a06" id="0161a06"></a>者。將上如空普遍喻此亦齊。今傍出一喻<a 
name="0161a07" id="0161a07"></a>以喻身入。質來對鏡鏡中見像。像是執像。<a 
name="0161a08" id="0161a08"></a>機感對剎。剎中見佛。佛是心佛。從世間主<a 
name="0161a09" id="0161a09"></a>力下。上是佛德。今攝歸就神。故云能攝此<a 
name="0161a10" id="0161a10"></a>身。從此身之性等世間故者。彰入所以。智身<a 
name="0161a11" id="0161a11"></a>色身皆等世間。論云。智性色性皆相即故。皆<a 
name="0161a12" id="0161a12"></a>入觀機。彰入之意。並釋普字結歸長行。所<a 
name="0161a13" id="0161a13"></a>入之處下。結歸神名。以難見故。所以偏結。<a 
name="0161a14" id="0161a14"></a>疏隨緣非有之法身等。至第五經當釋。</p><p style="text-indent: 0em; margin-left: 0em"><span class="linehead"></span>疏。<a 
name="0161a15" id="0161a15"></a>十有覺德行者。即毛詩註云。覺大也。</p><p style="text-indent: 0em; margin-left: 0em"><span class="linehead"></span>疏。石室<a 
name="0161a16" id="0161a16"></a>留影毒龍革心者。革變也。即觀佛三昧海經。<a 
name="0161a17" id="0161a17"></a>彼事極長。今當略意。即第七經佛告阿難<a 
name="0161a18" id="0161a18"></a>云。如來到那乾訶羅國古仙所止簷匐華林<a 
name="0161a19" id="0161a19"></a>有毒龍池青蓮華泉北羅剎石穴阿那斯山南。<a 
name="0161a20" id="0161a20"></a>爾時彼穴有五羅剎。化作龍女與毒龍通。<a 
name="0161a21" id="0161a21"></a>龍復降雹。羅剎亂行。飢饉疾疫已歷四年。<a 
name="0161a22" id="0161a22"></a>時王驚懼禱祀神祇。於事無益。下取意引。<a 
name="0161a23" id="0161a23"></a>有一梵志讚佛功德。彼王焚香遙請如來。<a 
name="0161a24" id="0161a24"></a>如來受那乾訶羅王弗巴浮提請。廣現神變。<a 
name="0161a25" id="0161a25"></a>羅剎毒龍既受化已。爾時龍王長跪合掌勸<a 
name="0161a26" id="0161a26"></a>請世尊。唯願如來。常住此間。佛若不在我<a 
name="0161a27" id="0161a27"></a>發惡心。無由得成無上菩提。世尊不離龍<a 
name="0161a28" id="0161a28"></a>窟復受王請入城教化。遊行往昔行菩薩<a 
name="0161a29" id="0161a29"></a>道處。諸龍皆從聞佛欲還。復啼哭雨淚白<a 
name="0161b01" id="0161b01"></a>佛言。世尊。請佛常住。云何捨我。我不見<a 
name="0161b02" id="0161b02"></a>佛。當作惡事墜墮惡道。爾時世尊安慰龍<a 
name="0161b03" id="0161b03"></a>王。我受汝請坐汝窟中千五百歲。釋迦文<a 
name="0161b04" id="0161b04"></a>佛踊身入石。猶如明鏡人見面像。諸龍皆<a 
name="0161b05" id="0161b05"></a>見佛在石內影現於外。爾時諸龍合掌歡<a 
name="0161b06" id="0161b06"></a>喜不出其池。常見佛日。爾時世尊結跏趺<a 
name="0161b07" id="0161b07"></a>坐在石壁內。眾生見時遠望則見。近則不<a 
name="0161b08" id="0161b08"></a>現。諸天百千供養佛影。影亦說法。時梵天<a 
name="0161b09" id="0161b09"></a>王合掌恭敬以偈頌曰如來處石窟。踊身<a 
name="0161b10" id="0161b10"></a>入石裏。如日無障礙。金光相具足。我今頭<a 
name="0161b11" id="0161b11"></a>面禮。牟尼救世尊。經文甚廣。復令眾生觀<a 
name="0161b12" id="0161b12"></a>於佛座。見丈六像坐於草座。作一石窟高<a 
name="0161b13" id="0161b13"></a>一丈八尺。深二十四步。青白石想。又想此窟<a 
name="0161b14" id="0161b14"></a>成七寶窟。見佛形像踊入石壁等。廣弘明<a 
name="0161b15" id="0161b15"></a>集。說遠公有此石影讚。說處所與經全同<a 
name="0161b16" id="0161b16"></a>云。在西域那伽訶羅國南山古仙石室中。度<a 
name="0161b17" id="0161b17"></a>流沙逕道去此。一萬五千八百五十里。感世<a 
name="0161b18" id="0161b18"></a>之應備於別傳。西域記第八亦說遠公序<a 
name="0161b19" id="0161b19"></a>云。昔遇西域沙門。輒<span class="gaiji">&#x98E1;<!--gaiji,餐,1[冰-水+食],2&#x98E1;,3--></span>遊方之說。知有佛<a 
name="0161b20" id="0161b20"></a>影。而傳者尚未曉。然及在此山。值罽賓禪<a 
name="0161b21" id="0161b21"></a>師南國律學道士。與昔聞既同。並是其人遊<a 
name="0161b22" id="0161b22"></a>歷所經。因詳其間。乃圖之為銘曰。廓矣大<a 
name="0161b23" id="0161b23"></a>像。理玄無名。體神入化。落影離形。迴輝層<a 
name="0161b24" id="0161b24"></a>巖。凝映虛亭。在陰不昧。處暗逾明。婉<a 
name="0161b25" id="0161b25"></a>出蟬蛻。朝宗百靈。應不同方。<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>絕杳冥<a 
name="0161b26" id="0161b26"></a><span class="note">(其一)</span>。茫茫荒宇。靡勸靡獎。淡虛寫容。拂空傅<a 
name="0161b27" id="0161b27"></a>像。相具體微。神姿自朗。白毫吐曜。昏夜中<a 
name="0161b28" id="0161b28"></a>爽。感誠乃應。扣機發響。留音停岫。津悟冥<a 
name="0161b29" id="0161b29"></a>賞。撫之有會。功弗由囊<span class="note">(其二)</span>。餘如廣弘明<a 
name="0161c01" id="0161c01"></a>集。罽賓禪師即耶舍三藏疏。世人靡不有初<a 
name="0161c02" id="0161c02"></a>等者。本即毛詩王註周易亦用此言。靡無<a 
name="0161c03" id="0161c03"></a>也。鮮少也。克能也。</p><p style="text-indent: 0em; margin-left: 0em"><span class="linehead"></span>疏。世人以人隨欲者。書<a 
name="0161c04" id="0161c04"></a>云。小人以人從欲。君子以欲從人。言不能<a 
name="0161c05" id="0161c05"></a>兼亡者。亡無也。然兩字相連。即莊子意。而<a 
name="0161c06" id="0161c06"></a>亡字有心。則自他想忘。不恃己功也。今云<a 
name="0161c07" id="0161c07"></a>兼於無道之人耳。</p><p style="text-indent: 0em; margin-left: 0em"><span class="linehead"></span>疏。空有四義含於五法<a 
name="0161c08" id="0161c08"></a>者。四義即無生等。五法即名等。今當先釋<a 
name="0161c09" id="0161c09"></a>五法。後消疏文。五法諸經論皆具。且依楞<a 
name="0161c10" id="0161c10"></a>伽列次者。即名相妄想正智如如。以為其<a 
name="0161c11" id="0161c11"></a>次。若瑜伽七十二云一相。二名。三分別。四<a 
name="0161c12" id="0161c12"></a>真如。五正智。分別妄想異名。相謂言談安足<a 
name="0161c13" id="0161c13"></a>事處。名即於相所有。增語分別。謂三界行<a 
name="0161c14" id="0161c14"></a>中所有心心所。真如謂無為法。無我所顯<a 
name="0161c15" id="0161c15"></a>聖智所行。非一切言談安足事處。正智略有<a 
name="0161c16" id="0161c16"></a>二種。一唯出世間正智。二世間出世間正智。<a 
name="0161c17" id="0161c17"></a>釋曰。上即根本。下即後得。此之五法為假<a 
name="0161c18" id="0161c18"></a>為實。然相通假實。亦具假實二有。名唯假<a 
name="0161c19" id="0161c19"></a>有。分別同相。以有三界心心所實法。故是<a 
name="0161c20" id="0161c20"></a>實有。若虛妄計度故是假有。真如唯實有。<a 
name="0161c21" id="0161c21"></a>二智俱實有。此五二諦何諦所攝。前三世俗<a 
name="0161c22" id="0161c22"></a>有。真如勝義有。根本智勝義有。後得智通<a 
name="0161c23" id="0161c23"></a>二有。五從何生。名從欲生。相與分別俱。<a 
name="0161c24" id="0161c24"></a>從想分別生。真如無生智。從聽聞正法如<a 
name="0161c25" id="0161c25"></a>理作意生。此之五法為一為異。今且將相<a 
name="0161c26" id="0161c26"></a>望餘四法。論異不異者。一相與名異。若言<a 
name="0161c27" id="0161c27"></a>其異。名應實有。若言不異。取相應得名。二<a 
name="0161c28" id="0161c28"></a>相與分別若異。則分別應非相。若不異分<a 
name="0161c29" id="0161c29"></a>別外相。應以分別為性。三相與真如若<a 
name="0162a01" id="0162a01"></a>異。則相之勝義。應非是如。觀者應捨相<a 
name="0162a02" id="0162a02"></a>求如。正覺真如應不覺相。若言不異。真如<a 
name="0162a03" id="0162a03"></a>無差別。相亦無差別。得相之時。應得真如。<a 
name="0162a04" id="0162a04"></a>又得真如時。亦應得相。應不清淨。四相<a 
name="0162a05" id="0162a05"></a>與正智。如相與分別說。應知名與分別及<a 
name="0162a06" id="0162a06"></a>正智。及分別於正智。皆當言異。餘略可知。<a 
name="0162a07" id="0162a07"></a>已知五法名相差別。今當消疏文。疏中。先<a 
name="0162a08" id="0162a08"></a>以五法屬文。後迷如下。辯因起融攝。言迷<a 
name="0162a09" id="0162a09"></a>如以成名相則妄想是生者。此顯迷時唯<a 
name="0162a10" id="0162a10"></a>有三法。一名。二相。三妄想。故此五法通該<a 
name="0162a11" id="0162a11"></a>一切。而不必同時。謂妄想正智。此必不並<a 
name="0162a12" id="0162a12"></a>故。今有妄想決無正智。其如如名相。則有<a 
name="0162a13" id="0162a13"></a>隱顯。此中迷故。如如則隱。名相則顯。次云<a 
name="0162a14" id="0162a14"></a>悟名相之本如執翻成智者。此顯悟時但<a 
name="0162a15" id="0162a15"></a>有其二。一正智。二如如。既有正智決無妄<a 
name="0162a16" id="0162a16"></a>想。了得如如。名相即隱。雖不壞相。舉體即<a 
name="0162a17" id="0162a17"></a>空。理奪於事無不蕩盡。是故空中無色等<a 
name="0162a18" id="0162a18"></a>法。故楞伽云。謂了名相及與妄想體本不<a 
name="0162a19" id="0162a19"></a>可得。名為正智。如如即是名相。妄想本自<a 
name="0162a20" id="0162a20"></a>不生。釋曰。名相不生則境如矣。妄想不生則<a 
name="0162a21" id="0162a21"></a>心如矣。了心境如是為正智。故唯正智。及<a 
name="0162a22" id="0162a22"></a>如如存。次云。如外無智。智體即如者。復融<a 
name="0162a23" id="0162a23"></a>上二。以為一味。如外無智。即以如攝智。智<a 
name="0162a24" id="0162a24"></a>體即如。是以智攝如。合為一味。故下經云。<a 
name="0162a25" id="0162a25"></a>無有智外如為智所入。亦無如外智能證<a 
name="0162a26" id="0162a26"></a>於如。即斯義也。故疏結云。此二猶空寂照無<a 
name="0162a27" id="0162a27"></a>礙。寂即是如。照即是智。如日合空。雖有二<a 
name="0162a28" id="0162a28"></a>事一相難分。</p><p style="text-indent: 0em; margin-left: 0em"><span class="linehead"></span>疏。十力降魔十軍皆殄者。智<a 
name="0162a29" id="0162a29"></a>論第六云。欲為汝初軍。憂愁軍第二。饑渴軍<a 
name="0162b01" id="0162b01"></a>第三。渴愛軍第四。睡眠軍第五。怖畏軍第六。<a 
name="0162b02" id="0162b02"></a>疑軍為第七。含毒軍第八。利養軍第九。著虛<a 
name="0162b03" id="0162b03"></a>妄名聞。自高軍第十。輕慢於他人。汝等軍如<a 
name="0162b04" id="0162b04"></a>是。一切世間人。及諸一切天。無能破之者。<a 
name="0162b05" id="0162b05"></a>我以智慧箭。修定智為弓。摧破汝魔軍。<a 
name="0162b06" id="0162b06"></a>如坏瓶投水。今以愛欲為水故偏語之。<a 
name="0162b07" id="0162b07"></a>疏百竅異吹者。義則可知。事出莊子第四。</p><a 
name="0162b08" id="0162b08"></a><p style="text-indent: 0em; margin-left: 0em"><span class="linehead"></span>經疏。日光合空等者。疏文有三。初總釋。二<a 
name="0162b09" id="0162b09"></a>開彰別釋。三總結稱歎。今初。先舉喻。智符<a 
name="0162b10" id="0162b10"></a>已下合。以智合日。以實相合空。符者。分<a 
name="0162b11" id="0162b11"></a>而合也。實相體上本有智光。無始迷之今方<a 
name="0162b12" id="0162b12"></a>朗悟。即我始會之。非照今有。故與實相分<a 
name="0162b13" id="0162b13"></a>而合也。實相無邊智亦無邊。如空無際光亦<a 
name="0162b14" id="0162b14"></a>無際。雖從曠劫修成全同本有者。以偈文會<a 
name="0162b15" id="0162b15"></a>義也。偈云。億劫修成不可思。求其邊際<a 
name="0162b16" id="0162b16"></a>莫能知。義乃修成。智無際耳。何得分而合<a 
name="0162b17" id="0162b17"></a>也。故今答云。雖則修成。全同本有。是以經<a 
name="0162b18" id="0162b18"></a>云。演法實相令歡喜。故疏結云。窮靈極數。<a 
name="0162b19" id="0162b19"></a>即是修成。妙盡難思。即符本有。亦猶始覺<a 
name="0162b20" id="0162b20"></a>同本覺。無復始本之異。為究竟覺。然窮靈<a 
name="0162b21" id="0162b21"></a>極數之言。即肇論。劉遺民所難。般若無知論<a 
name="0162b22" id="0162b22"></a>語。具云。但今談者所疑。於高論之旨。欲求<a 
name="0162b23" id="0162b23"></a>聖心之異。為謂窮靈極數妙盡冥符耶。謂<a 
name="0162b24" id="0162b24"></a>將心體自然靈怕獨感耶。若窮靈極數妙<a 
name="0162b25" id="0162b25"></a>盡冥符。則寂照之名故。是定慧之體耳。若<a 
name="0162b26" id="0162b26"></a>心體自然靈怕獨感。則群數之應。固已幾<a 
name="0162b27" id="0162b27"></a>乎息矣。此公意云。若窮靈極數妙盡冥符。<a 
name="0162b28" id="0162b28"></a>則是修極於無修。窮靈為照。妙盡為寂。亦<a 
name="0162b29" id="0162b29"></a>是我之定慧。何用別立無知。若心體自然靈<a 
name="0162c01" id="0162c01"></a>怕獨感。則是體本無知。固合無乎應用。何<a 
name="0162c02" id="0162c02"></a>以言般若無知。對緣而照故。結云。疑者當<a 
name="0162c03" id="0162c03"></a>以撫會。應機<span class="gaiji">&#x89A9;<!--gaiji,睹,1[者*見],2&#x89A9;,3--></span>變之知。不可謂之不有。<a 
name="0162c04" id="0162c04"></a>論主答云。意謂妙盡冥符。不可以定慧為<a 
name="0162c05" id="0162c05"></a>名。靈怕獨感。不可稱群數已息。兩言雖異<a 
name="0162c06" id="0162c06"></a>妙用常一。<span class="gaiji">&#x8FF9;<!--gaiji,跡,1[這-言+亦],2&#x8FF9;,3--></span>我而乖。在聖不殊也。釋曰。觀<a 
name="0162c07" id="0162c07"></a>肇公答上句云。既冥符心體。何可以定慧<a 
name="0162c08" id="0162c08"></a>為名。若以定慧為名。則未符心體答下<a 
name="0162c09" id="0162c09"></a>句意云靈怕獨感。與窮靈極數。二義相合。<a 
name="0162c10" id="0162c10"></a>何得息於群數之應。故云兩言雖異在聖不<a 
name="0162c11" id="0162c11"></a>殊也。今疏總不用彼難答本意。借其問中<a 
name="0162c12" id="0162c12"></a>一句。謂窮其靈鑑極其數運。妙無不盡。則<a 
name="0162c13" id="0162c13"></a>合心體。今略申故難思耳。十義以辯難思。第<a 
name="0162c14" id="0162c14"></a>二開彰別釋。於中二。先別舉十門之喻。後<a 
name="0162c15" id="0162c15"></a>以智慧日照心性空下。總以法合。憑喻解<a 
name="0162c16" id="0162c16"></a>法故云準思。</p><p style="text-indent: 0em; margin-left: 0em"><span class="linehead"></span>疏。寂然不動以觀機者。此言<a 
name="0162c17" id="0162c17"></a>即周易繫辭。具云。夫易無思也。無為也。寂<a 
name="0162c18" id="0162c18"></a>然不動。感而遂通天下之故。今借此言也。</p><a 
name="0162c19" id="0162c19"></a><p style="text-indent: 0em; margin-left: 0em"><span class="linehead"></span>疏。第一偈前半辯一相因果等者。疏文有<a 
name="0162c20" id="0162c20"></a>二。先消經文。辯十身相。後引經論辯三<a 
name="0162c21" id="0162c21"></a>身相。今初。言純雜無礙因果相融者。然如<a 
name="0162c22" id="0162c22"></a>來相亦具四句。一一因一相。二一因一切相。<a 
name="0162c23" id="0162c23"></a>此皆純門。三一切因一相。四一切因一切相。<a 
name="0162c24" id="0162c24"></a>皆是雜門。正純恒雜雜而常純。故云無礙。<a 
name="0162c25" id="0162c25"></a>由因相無礙。果相亦無礙。故得圓成非分<a 
name="0162c26" id="0162c26"></a>成耳。以一切純雜無礙之行。成一相故。故<a 
name="0162c27" id="0162c27"></a>此一相即同法界。況因果交徹。因中有無盡<a 
name="0162c28" id="0162c28"></a>之果。果中有難思之因。</p><p style="text-indent: 0em; margin-left: 0em"><span class="linehead"></span>疏。若三十二相下。<a 
name="0162c29" id="0162c29"></a>第二引經及論。說三身相。唯語化身。而總<a 
name="0163a01" id="0163a01"></a>指在餘。智論當三十二。瑜伽當四十九。涅<a 
name="0163a02" id="0163a02"></a>槃當二十九。經云。善男子。若菩薩摩訶薩。<a 
name="0163a03" id="0163a03"></a>持戒不動施心不移。安住實語如須彌山。<a 
name="0163a04" id="0163a04"></a>以是業緣得足下平滿如奩底相。若菩薩<a 
name="0163a05" id="0163a05"></a>摩訶薩。於父母所和尚師長乃至畜生。以如<a 
name="0163a06" id="0163a06"></a>法財供養供給。以是業緣得成足下千輻<a 
name="0163a07" id="0163a07"></a>輪相。若菩薩摩訶薩。不殺不盜。於父母師<a 
name="0163a08" id="0163a08"></a>長常生歡喜。以是業緣得成三相。一者<a 
name="0163a09" id="0163a09"></a>手指纖長。二足跟修長。三其身方直。如是<a 
name="0163a10" id="0163a10"></a>三相同一業緣。若菩薩摩訶薩。修四攝法<a 
name="0163a11" id="0163a11"></a>攝取眾生。以是業緣。得網縵指如白鵝王。<a 
name="0163a12" id="0163a12"></a>若菩薩摩訶薩。父母師長若病苦時。以手洗<a 
name="0163a13" id="0163a13"></a>拭捉持案摩。以是業緣得手足軟<span class="gaiji">&#x5AF0;<!--gaiji,嫩,1[女*欶],2&#x5AF0;,3--></span>。若菩<a 
name="0163a14" id="0163a14"></a>薩摩訶薩。持戒聞法慧施無厭。以是業緣<a 
name="0163a15" id="0163a15"></a>得節踝<span class="gaiji">傭<!--gaiji,傭,1[月*庸],2&#x267DB;,3--></span>滿身毛上靡。若菩薩摩訶薩。以專<a 
name="0163a16" id="0163a16"></a>心聽法演說正教。以是業緣得鹿王<span class="gaiji">&#x8168;<!--gaiji,,1[月*耑],2&#x8168;,3--></span>。若<a 
name="0163a17" id="0163a17"></a>菩薩摩訶薩。於諸眾生不生害心。飲食知<a 
name="0163a18" id="0163a18"></a>足常樂惠施。瞻病施藥。以是業緣。其身圓<a 
name="0163a19" id="0163a19"></a>滿如尼拘陀樹。立手過膝頂有肉髻無見頂<a 
name="0163a20" id="0163a20"></a>相。若菩薩摩訶薩。見怖畏者為作救護。見<a 
name="0163a21" id="0163a21"></a>裸露者施與衣服。以是業緣得陰藏相。若<a 
name="0163a22" id="0163a22"></a>菩薩摩訶薩。親近智者遠離愚人。善喜問<a 
name="0163a23" id="0163a23"></a>答掃飾行路。以是業緣。得皮膚細滑身毛<a 
name="0163a24" id="0163a24"></a>右旋。若菩薩摩訶薩。常以飲食衣服臥具醫<a 
name="0163a25" id="0163a25"></a>藥香華燈明施人。以是業緣得身金色常<a 
name="0163a26" id="0163a26"></a>光照耀。若菩薩摩訶薩行施之時。所施之物<a 
name="0163a27" id="0163a27"></a>能捨不<span class="gaiji">&#x608B;<!--gaiji,吝,1[怡-台+吝],2&#x608B;,3--></span>。不觀福田及非福田。以是業緣<a 
name="0163a28" id="0163a28"></a>得七處平滿相。若菩薩摩訶薩。布施之時心<a 
name="0163a29" id="0163a29"></a>不生疑。以是業緣得柔軟聲相。若菩薩摩<a 
name="0163b01" id="0163b01"></a>訶薩。如法求財以用布施。以是業緣。得缺<a 
name="0163b02" id="0163b02"></a>骨充滿師子上身臂肘<span class="gaiji">傭<!--gaiji,傭,1[月*庸],2&#x267DB;,3--></span>纖。若菩薩摩訶薩。<a 
name="0163b03" id="0163b03"></a>遠離兩舌惡口恚心。以是業緣。得四十齒<a 
name="0163b04" id="0163b04"></a>白淨齊密。若菩薩摩訶薩。於諸眾生常修<a 
name="0163b05" id="0163b05"></a>大慈悲。以是業緣得二互相。若菩薩摩訶<a 
name="0163b06" id="0163b06"></a>薩。常作是願。有來求者隨意給與。以是業<a 
name="0163b07" id="0163b07"></a>緣得師子頰。若菩薩摩訶薩。隨諸眾生所<a 
name="0163b08" id="0163b08"></a>須之食悉皆與之。以是業緣得味中上味。<a 
name="0163b09" id="0163b09"></a>若菩薩摩訶薩。自修十善遍以化人。以是<a 
name="0163b10" id="0163b10"></a>業緣得廣長舌。若菩薩摩訶薩。不訟彼短<a 
name="0163b11" id="0163b11"></a>不謗正法。以是業緣得梵音聲。若菩薩摩<a 
name="0163b12" id="0163b12"></a>訶薩。見諸怨憎生於喜心。以是業緣得目<a 
name="0163b13" id="0163b13"></a>睫紺色。若菩薩摩訶薩。不隱他德稱揚其<a 
name="0163b14" id="0163b14"></a>善。以是業緣得白毫相。善男子。若菩薩摩<a 
name="0163b15" id="0163b15"></a>訶薩。修習如是三十二相業因緣時。則得<a 
name="0163b16" id="0163b16"></a>不退菩提之心。</p><p style="text-indent: 0em; margin-left: 0em"><span class="linehead"></span>疏。正因令顯如出金藏。即<a 
name="0163b17" id="0163b17"></a>涅槃經。如貧女家中寶藏之喻。</p><p style="text-indent: 0em; margin-left: 0em"><span class="linehead"></span>疏。了如不取<a 
name="0163b18" id="0163b18"></a>則心絕動搖者。金剛經云。不取於相如如<a 
name="0163b19" id="0163b19"></a>不動。</p><p style="text-indent: 0em; margin-left: 0em"><span class="linehead"></span>疏。須彌可傾魔豈能嬈者。即高僧傳中<a 
name="0163b20" id="0163b20"></a>慧嵬禪師之事。雲林修定有一惡鬼而現<a 
name="0163b21" id="0163b21"></a>其前。有身無首令禪師懼。公安然不懼。而<a 
name="0163b22" id="0163b22"></a>慰之言。喜汝無頭痛之患。次現無腹之鬼。<a 
name="0163b23" id="0163b23"></a>復云。喜汝無五臟之憂。如是隨來隨遣。竟<a 
name="0163b24" id="0163b24"></a>不能惑。魔又化為天女云。天帝令我以備<a 
name="0163b25" id="0163b25"></a>掃灑。公曰。我心如地難可傾動。無以革<a 
name="0163b26" id="0163b26"></a>囊來相見試。天女乃騰空而去。讚曰。大海<a 
name="0163b27" id="0163b27"></a>可竭須彌可傾。彼上人者執志堅貞。今用<a 
name="0163b28" id="0163b28"></a>一句。義意全同。</p><p style="text-indent: 0em; margin-left: 0em"><span class="linehead"></span>疏。以慈善根力放月愛光<a 
name="0163b29" id="0163b29"></a>者。慈善根。即涅槃第十五經云。復次善男子。<a 
name="0163c01" id="0163c01"></a>菩薩四無量心。能為一切諸善根本。下廣<a 
name="0163c02" id="0163c02"></a>說慈心行施。發起大願竟云。善男子。一切<a 
name="0163c03" id="0163c03"></a>聲聞緣覺菩薩諸佛如來。所有善根慈為根<a 
name="0163c04" id="0163c04"></a>本。善男子。菩薩摩訶薩修習慈心。能生如<a 
name="0163c05" id="0163c05"></a>是無量善根。謂不淨觀等。皆從此生。結云如<a 
name="0163c06" id="0163c06"></a>是等法。慈為根本。善男子。以是義故。慈是<a 
name="0163c07" id="0163c07"></a>真實非虛妄也。若有人。問誰是一切諸善<a 
name="0163c08" id="0163c08"></a>根本。當言慈是。以是義故實非虛妄。善男<a 
name="0163c09" id="0163c09"></a>子。能為善慈者。名實思惟。實思惟者。即名<a 
name="0163c10" id="0163c10"></a>為慈。慈即如來。慈即大乘。大乘即慈。慈即<a 
name="0163c11" id="0163c11"></a>如來。善男子。慈即菩提道。菩提道即如來。如<a 
name="0163c12" id="0163c12"></a>來即慈。次廣說慈德是一切善法。下廣說<a 
name="0163c13" id="0163c13"></a>慈德。如提婆達多欲害如來。令阿闍世王<a 
name="0163c14" id="0163c14"></a>放護財醉象。我即入慈定舉手示之。即於<a 
name="0163c15" id="0163c15"></a>指端出五師子。即便怖畏。舉身投地敬禮<a 
name="0163c16" id="0163c16"></a>我足。善男子。我時手指實無師子。乃是修<a 
name="0163c17" id="0163c17"></a>慈善根力故。令彼調伏。廣說緣起。皆悉結<a 
name="0163c18" id="0163c18"></a>歸慈善根力。次放月愛三昧光。即涅槃二十<a 
name="0163c19" id="0163c19"></a>經。爾時世尊在雙樹間。見阿闍世王悶絕<a 
name="0163c20" id="0163c20"></a>躄地。爾時世尊大慈道師。為阿闍世王入<a 
name="0163c21" id="0163c21"></a>月愛三昧。入三昧已放大光明。其光清涼<a 
name="0163c22" id="0163c22"></a>往照王身。王身疾愈<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>蒸除滅。乃至王問耆<a 
name="0163c23" id="0163c23"></a>婆。何等名為月愛三昧。耆婆答言。有六義<a 
name="0163c24" id="0163c24"></a>似。一譬如月光能令一切優<span class="gaiji">&#x9262;<!--gaiji,缽,1[金*本],2&#x9262;,3--></span>羅華開敷鮮<a 
name="0163c25" id="0163c25"></a>明。月愛三昧亦復如是。能令眾生善心開<a 
name="0163c26" id="0163c26"></a>敷。是故名為月愛三昧。二如月能令行路<a 
name="0163c27" id="0163c27"></a>歡喜。此三昧能令修習涅槃道者歡喜。三<a 
name="0163c28" id="0163c28"></a>一日至十五日光色漸明。此則能令善根增<a 
name="0163c29" id="0163c29"></a>長。四十六日至三十日形色漸減。此則能<a 
name="0164a01" id="0164a01"></a>令漸滅煩惱。五能除<span class="gaiji">&#x6B1D;<!--gaiji,鬱,1[爵-(采-木)+(樊-大)],2&#x6B1D;,3--></span>蒸。此則能除貪瞋<a 
name="0164a02" id="0164a02"></a>惱熱。六如月眾星中王。甘露一味人所愛<a 
name="0164a03" id="0164a03"></a>樂。月愛三昧亦復如是。諸善中王甘露一味。<a 
name="0164a04" id="0164a04"></a>一切眾生之所愛樂。是故復名月愛三昧。</p><a 
name="0164a05" id="0164a05"></a><p style="text-indent: 0em; margin-left: 0em"><span class="linehead"></span>疏。佛以正法金錍者。即涅槃第八。迦葉菩薩<a 
name="0164a06" id="0164a06"></a>白佛言。世尊。佛性者。云何甚深難見難入。<a 
name="0164a07" id="0164a07"></a>佛言。善男子。如百盲人為治目故造詣良<a 
name="0164a08" id="0164a08"></a>醫。是時良醫。即以金錍抉其眼瞙。以一指<a 
name="0164a09" id="0164a09"></a>示問言見不。盲人答言。我猶未見。復以二指<a 
name="0164a10" id="0164a10"></a>三指示之。乃言少見。善男子。是大涅槃微<a 
name="0164a11" id="0164a11"></a>妙經典。如來未說亦復如是。無量菩薩雖<a 
name="0164a12" id="0164a12"></a>已具足行諸波羅蜜乃至十住。猶未能得<a 
name="0164a13" id="0164a13"></a>見於佛性。如來既說即便少見。是菩薩摩訶<a 
name="0164a14" id="0164a14"></a>薩既得見已。咸作是言。甚奇世尊。我等流<a 
name="0164a15" id="0164a15"></a>轉無量生死。常為無我之所惑亂。善男子。<a 
name="0164a16" id="0164a16"></a>如是菩薩位階十地。尚不了了知見佛性。<a 
name="0164a17" id="0164a17"></a>何況聲聞緣覺之人能得見耶。澤州苑公。及<a 
name="0164a18" id="0164a18"></a>延法師。廣有配釋。今並不用。且澤州釋云。<a 
name="0164a19" id="0164a19"></a>十地菩薩各修十度。名為百人涅槃為金<a 
name="0164a20" id="0164a20"></a>錍。經初一說名一指示。中間重說名二指<a 
name="0164a21" id="0164a21"></a>示。經末後說名三指示。下合中未見佛性。<a 
name="0164a22" id="0164a22"></a>並如前盲人。若俱經教則錍指不殊。若以涅<a 
name="0164a23" id="0164a23"></a>槃為所詮者。又不順喻。所以不依。延公<a 
name="0164a24" id="0164a24"></a>云金錍喻教。抉瞙者。教能生解。喻破無明。<a 
name="0164a25" id="0164a25"></a>即今疏意。故名正法金錍。而言三指者。喻<a 
name="0164a26" id="0164a26"></a>三僧祇乃至十地。未了分明故言少見。若<a 
name="0164a27" id="0164a27"></a>準澤州則涅槃為錍。三說為三指者。若<a 
name="0164a28" id="0164a28"></a>俱約教。則錍指不殊。若以涅槃為所詮<a 
name="0164a29" id="0164a29"></a>者。又不順喻。寧取延公。約以三僧祇為<a 
name="0164b01" id="0164b01"></a>三指者。亦順前示及與後示。亦順十住少<a 
name="0164b02" id="0164b02"></a>見之言。今不取者。遂令佛說一時之中不<a 
name="0164b03" id="0164b03"></a>具三指。又以時喻指。以未全同故。</p><p style="text-indent: 0em; margin-left: 0em"><span class="linehead"></span>疏。自<a 
name="0164b04" id="0164b04"></a>釋以三諦為三指。指為旨趣。義甚分明。一<a 
name="0164b05" id="0164b05"></a>時橫觀皆觀三諦。<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>至十地亦證三諦。第一<a 
name="0164b06" id="0164b06"></a>指者。即示俗諦。言凡是有心定當作佛皆<a 
name="0164b07" id="0164b07"></a>有佛性。二者示真諦為第二指。云佛性<a 
name="0164b08" id="0164b08"></a>者。名第一義空。三示中道為三指。經云。佛<a 
name="0164b09" id="0164b09"></a>性即是無上菩提。中道種子故。非有如虛<a 
name="0164b10" id="0164b10"></a>空。非無如兔角。故知三諦喻於三指。</p><p style="text-indent: 0em; margin-left: 0em"><span class="linehead"></span>疏。悟<a 
name="0164b11" id="0164b11"></a>如日照等者。楞伽經中有四漸四頓。今唯<a 
name="0164b12" id="0164b12"></a>用一。彼經大慧白佛言。世尊。云何淨除自<a 
name="0164b13" id="0164b13"></a>心現流。為頓為漸。答中先明四漸。後說<a 
name="0164b14" id="0164b14"></a>四頓。漸。經云。佛告大慧。漸淨非頓。一如菴<a 
name="0164b15" id="0164b15"></a>羅果漸熟非頓。如來漸除眾生自心現流。亦<a 
name="0164b16" id="0164b16"></a>復如是。漸淨非頓<span class="note">(此喻十信)</span>二如陶家作器。漸<a 
name="0164b17" id="0164b17"></a>成非頓<span class="note">(十住)</span>三如大地漸生非頓<span class="note">(十行)</span>四如<a 
name="0164b18" id="0164b18"></a>習藝漸就非頓<span class="note">(十向)</span>上之四漸。約於修行未<a 
name="0164b19" id="0164b19"></a>證理故。下之四頓。約已證理故。一明鏡頓<a 
name="0164b20" id="0164b20"></a>現喻。經云。譬如明鏡頓現一切無相色像。<a 
name="0164b21" id="0164b21"></a>如來淨除一切眾生自心現流。亦復如是。頓<a 
name="0164b22" id="0164b22"></a>現無相無所有清淨法界<span class="note">(喻初地至七地)</span>二日月頓<a 
name="0164b23" id="0164b23"></a>照喻云。如日月輪頓照。顯示一切色像。如<a 
name="0164b24" id="0164b24"></a>來為離自心現流習氣過患眾生。亦復如是。<a 
name="0164b25" id="0164b25"></a>頓為顯示不思議勝智境界<span class="note">(喻八地已上)</span>三藏識<a 
name="0164b26" id="0164b26"></a>頓知喻云。譬如藏識頓分別知自心現流及<a 
name="0164b27" id="0164b27"></a>身安立受用境界。彼諸依持佛亦復如是。<a 
name="0164b28" id="0164b28"></a>頓熟眾生所處境界。以修行者安處於<a 
name="0164b29" id="0164b29"></a>彼色究竟天<span class="note">(此喻報佛)</span>四佛光頓照喻云。譬如諸<a 
name="0164c01" id="0164c01"></a>佛所化依佛光明照耀。自覺聖趣亦復如是。<a 
name="0164c02" id="0164c02"></a>被於法相有性無性惡見妄想。照令除滅<a 
name="0164c03" id="0164c03"></a><span class="note">(亦喻法報前喻頓成此喻頓照)</span>今疏唯取頓中一日光頓照<a 
name="0164c04" id="0164c04"></a>喻。雖舉鏡喻非是明鏡頓照。自取拂鏡之<a 
name="0164c05" id="0164c05"></a>喻。正同大通時時勤拂拭莫遣惹塵埃。而<a 
name="0164c06" id="0164c06"></a>復自融通。又上四漸四頓多依地位。古今同<a 
name="0164c07" id="0164c07"></a>為此釋。亦順經文。今釋通於橫<span class="gaiji">&#x7AEA;<!--gaiji,豎,1[豎-豆+立],2&#x7AEA;,3--></span>。則位位<a 
name="0164c08" id="0164c08"></a>之中皆有頓義。然約橫論。頓復有多義。一<a 
name="0164c09" id="0164c09"></a>頓悟漸修。如見九層之臺。則可頓見。要須<a 
name="0164c10" id="0164c10"></a>躡階而後得昇。今亦如是頓了心性。即心<a 
name="0164c11" id="0164c11"></a>即佛無法不具。而須積功遍修萬行。此約<a 
name="0164c12" id="0164c12"></a>解悟。二者頓修漸悟。即如磨鏡一時遍磨明<a 
name="0164c13" id="0164c13"></a>淨有漸。萬行頓修悟則漸勝。此約證悟。三<a 
name="0164c14" id="0164c14"></a>頓修頓悟。如利劍斬絲。千莖齊斬一時齊斷。<a 
name="0164c15" id="0164c15"></a>亦如染千絲。一時齊染一時成色。故萬行<a 
name="0164c16" id="0164c16"></a>齊修一時朗悟。四漸修漸悟。猶如斬竹節<a 
name="0164c17" id="0164c17"></a>節不同。此今非用。今言悟如日照。即解悟<a 
name="0164c18" id="0164c18"></a>證悟皆悉頓也。即頓修頓悟。功如拂鏡。亦非<a 
name="0164c19" id="0164c19"></a>頓悟漸修。是頓修漸悟義。言明是本明漸<a 
name="0164c20" id="0164c20"></a>為圓漸者。此融上二。恐人謂拂鏡非頓。<a 
name="0164c21" id="0164c21"></a>明鏡本來淨。何用拂塵埃。故為會之。此是<a 
name="0164c22" id="0164c22"></a>六祖直顯本性。破其漸修。今為順經。明其<a 
name="0164c23" id="0164c23"></a>漸證修隨漸明皆本明矣。故云明是本明。<a 
name="0164c24" id="0164c24"></a>即無念體上自有真知。非別有知知心體<a 
name="0164c25" id="0164c25"></a>也。言漸為圓漸者。即天台智者意。彼有言<a 
name="0164c26" id="0164c26"></a>云。漸漸非圓。圓非漸圓。謂漸家亦有圓漸。<a 
name="0164c27" id="0164c27"></a>圓家亦有圓漸。漸家漸者。如江出岷山始<a 
name="0164c28" id="0164c28"></a>於濫觴。漸家圓者。如大江千里。圓家漸者<a 
name="0164c29" id="0164c29"></a>如初入海雖則漸深。一滴之水已過大江。<a 
name="0165a01" id="0165a01"></a>況濫觴耶。圓家圓者。如窮海無涯底。故今<a 
name="0165a02" id="0165a02"></a>云漸是圓家漸。尚過漸家之圓。況漸家之漸。</p><a 
name="0165a03" id="0165a03"></a><p style="text-indent: 0em; margin-left: 0em"><span class="linehead"></span>疏。眾生諂佞自不修德者。詩云。內有進賢之<a 
name="0165a04" id="0165a04"></a>志。而無譣詖之心。蒼頡篇曰。詖謂諂佞也。</p><a 
name="0165a05" id="0165a05"></a><p style="text-indent: 0em; margin-left: 0em"><span class="linehead"></span>疏。如大瓔珞經說。過去有佛凡欲說法令大<a 
name="0165a06" id="0165a06"></a>眾眠。</p><p style="text-indent: 0em; margin-left: 0em"><span class="linehead"></span>疏。涅槃亦云。其人夢中見羅剎像。即第<a 
name="0165a07" id="0165a07"></a>九如來性品。迦葉菩薩白佛言。世尊。云何未<a 
name="0165a08" id="0165a08"></a>發菩提心者。得菩提因。佛告迦葉。若有<a 
name="0165a09" id="0165a09"></a>聞是大涅槃經。言我不用發菩提心。誹謗<a 
name="0165a10" id="0165a10"></a>正法。是人即於夢中見羅剎像心中怖懼。<a 
name="0165a11" id="0165a11"></a>羅剎語言。咄善男子。汝今若不發菩提心。<a 
name="0165a12" id="0165a12"></a>當斷汝命。是人惶怖寤已。即發菩提之心。<a 
name="0165a13" id="0165a13"></a>是人命終若在三趣及在人天。續復憶念<a 
name="0165a14" id="0165a14"></a>菩提之心。當知是人是大菩薩摩訶薩也。</p><p style="text-indent: 0em; margin-left: 0em"><span class="linehead"></span>疏。<a 
name="0165a15" id="0165a15"></a>修慈護法故得金剛之體。亦涅槃意。彼第二<a 
name="0165a16" id="0165a16"></a>問云。云何得長壽金剛不壞身。故以長壽<a 
name="0165a17" id="0165a17"></a>品答長壽問。由不殺及施僧之食為因。金<a 
name="0165a18" id="0165a18"></a>剛身品答金剛不壞身問。因於護法故。經<a 
name="0165a19" id="0165a19"></a>初明金剛身義云。爾時世尊復告迦葉。善<a 
name="0165a20" id="0165a20"></a>男子。如來身者。是常住身。不可壞身。金剛之<a 
name="0165a21" id="0165a21"></a>身。非雜食身。即是法身下。迦葉難。次如來<a 
name="0165a22" id="0165a22"></a>廣答金剛身相。後迦葉徵因云。唯然世尊。<a 
name="0165a23" id="0165a23"></a>如來法身金剛不壞。而未能知所因云何。<a 
name="0165a24" id="0165a24"></a>佛告迦葉。以能護持正法因緣故。得成<a 
name="0165a25" id="0165a25"></a>就是金剛身迦葉。我於往昔護法因緣。今<a 
name="0165a26" id="0165a26"></a>得成就是金剛身常住不壞。善男子。護持<a 
name="0165a27" id="0165a27"></a>正法者。不受五戒不修威儀。應持刀劍<a 
name="0165a28" id="0165a28"></a>弓箭<span class="gaiji">[矛*牟]<!--gaiji,,1[矛*牟],2,3--></span>。<span class="gaiji">&#x77DF;<!--gaiji,槊,1[矛*肖],2&#x77DF;,3--></span>守護持戒清淨比丘。此後廣說護<a 
name="0165a29" id="0165a29"></a>法之相。便引往昔此拘尸城有歡喜增益如<a 
name="0165b01" id="0165b01"></a>來。末法之中覺德比丘能師子吼。為破戒<a 
name="0165b02" id="0165b02"></a>比丘刀杖所逼。時有國王名為有德。與破<a 
name="0165b03" id="0165b03"></a>戒比丘共戰。時王被鎗舉身周遍。覺德讚<a 
name="0165b04" id="0165b04"></a>王。王聞法已即便命終。生阿<span class="gaiji">&#x95A6;<!--gaiji,,1[門@(人/(人*人))],2&#x95A6;,3--></span>佛國。為彼<a 
name="0165b05" id="0165b05"></a>如來第一弟子。覺德比丘<span class="gaiji">&#x5374;<!--gaiji,卻,1[去*ㄗ],2&#x5374;,3--></span>後壽終。亦生彼<a 
name="0165b06" id="0165b06"></a>國為第二弟子。故知能護功高所護。生公<a 
name="0165b07" id="0165b07"></a>釋金剛身云。長壽之與金剛。皆共談丈六。<a 
name="0165b08" id="0165b08"></a>但內外之異。長壽為外應之跡。金剛為內<a 
name="0165b09" id="0165b09"></a>照之實。實照體圓故無方也。然則長壽金剛。<a 
name="0165b10" id="0165b10"></a>並義通內外。而金色示滅故。以實照為常。<a 
name="0165b11" id="0165b11"></a>實則至妙之色。亦常不變矣。然長壽對於凡<a 
name="0165b12" id="0165b12"></a>夫之夭促。金剛對凡身之危脆。故無長無<a 
name="0165b13" id="0165b13"></a>短方為長壽。非實非虛始曰金剛。而推其<a 
name="0165b14" id="0165b14"></a>因由護法者。護法令法久住。獲法身矣。今<a 
name="0165b15" id="0165b15"></a>疏文中言修慈護法者。護法即涅槃文。修慈<a 
name="0165b16" id="0165b16"></a>即今偈意。</p><p style="text-indent: 0em; margin-left: 0em"><span class="linehead"></span>疏。教理行果皆有護也者。有毀<a 
name="0165b17" id="0165b17"></a>謗教。不惜身命折伏護持。為護教也。得<a 
name="0165b18" id="0165b18"></a>旨契理便為護理。修行無缺即為護行。<a 
name="0165b19" id="0165b19"></a>此三若護正覺果圓。即為護果。</p><p style="text-indent: 0em; margin-left: 0em"><span class="linehead"></span>疏。本迷無<a 
name="0165b20" id="0165b20"></a>始猶若生盲。雖聞譬喻竟不識乳者。即涅<a 
name="0165b21" id="0165b21"></a>槃經。然涅槃總有二文。一即二十八經。明<a 
name="0165b22" id="0165b22"></a>八喻云。善男子。凡所引喻不必盡取。或取<a 
name="0165b23" id="0165b23"></a>少分。或取多分。或復全取。如言如來面如<a 
name="0165b24" id="0165b24"></a>滿月。是名少分。善男子。譬如盲人初不見<a 
name="0165b25" id="0165b25"></a>乳。轉問他人言。乳為何類。彼人答言。如水<a 
name="0165b26" id="0165b26"></a>蜜貝。水則濕相。蜜則甜相。貝則色相。雖引<a 
name="0165b27" id="0165b27"></a>三喻。未得乳實。二者涅槃第十四經。南本十<a 
name="0165b28" id="0165b28"></a>三。喻諸外道不識常樂我淨。以四種喻。謂<a 
name="0165b29" id="0165b29"></a>貝稻米末雪鶴。經云。如生盲人不識乳色。<a 
name="0165c01" id="0165c01"></a>便問他言。乳色何似。他人答言。色白如貝。<a 
name="0165c02" id="0165c02"></a>盲人復問。是乳色者如貝聲耶。答言不也。<a 
name="0165c03" id="0165c03"></a>復問。貝色為何似耶。答言。如稻米末。盲人<a 
name="0165c04" id="0165c04"></a>復問。貝色柔軟。如稻米末耶。稻米末者復<a 
name="0165c05" id="0165c05"></a>何似。答言如雪。盲人復問言。彼稻米末。冷<a 
name="0165c06" id="0165c06"></a>如雪耶。雪復何似。答言。猶如白鶴。是生盲<a 
name="0165c07" id="0165c07"></a>人雖聞如是四種譬喻。竟不能識得乳<a 
name="0165c08" id="0165c08"></a>真色。釋曰。貝可喻常。米末可喻樂。雪可喻<a 
name="0165c09" id="0165c09"></a>淨。鶴可喻我。然經中前三。各從領解。而<a 
name="0165c10" id="0165c10"></a>鶴一種略無領悟。應言如鶴動耶。然其四<a 
name="0165c11" id="0165c11"></a>喻。皆是眼境。彼但身觸。何能眼境知耶。非<a 
name="0165c12" id="0165c12"></a>唯外道不知四德。智眼未開。空欲暗證。猶<a 
name="0165c13" id="0165c13"></a>彼盲人觸四境也。言唯佛出世方能曉之<a 
name="0165c14" id="0165c14"></a>者。示其出世常樂我淨。開其智眼了見分<a 
name="0165c15" id="0165c15"></a>明耳。</p><p style="text-indent: 0em; margin-left: 0em"><span class="linehead"></span>疏。夢是神遊。漢武故事說。昔漢武帝欲<a 
name="0165c16" id="0165c16"></a>試善元夢者。乃詐為夢云。朕夢見殿上兩<a 
name="0165c17" id="0165c17"></a>瓦化為鴛鴦飛空而去。是何徵也。元夢者<a 
name="0165c18" id="0165c18"></a>曰。宮中必有相殺暴死之者。帝曰。戲之耳。<a 
name="0165c19" id="0165c19"></a>言未畢。監司奏云。宮人相殺。帝曰。朕實<a 
name="0165c20" id="0165c20"></a>不夢而有徵者何耶。對曰。夢是神遊。陛下<a 
name="0165c21" id="0165c21"></a>欲言。即夢也。</p><p style="text-indent: 0em; margin-left: 0em"><span class="linehead"></span>疏。亦見聞之氣分者。即智論<a 
name="0165c22" id="0165c22"></a>五夢之中。見聞多故夢也。言五夢者。一熱<a 
name="0165c23" id="0165c23"></a>氣多故夢火。二冷氣多夢水。三風氣多故<a 
name="0165c24" id="0165c24"></a>夢飛空。四見聞多入夢。五天神與並。如下<a 
name="0165c25" id="0165c25"></a>如夢忍。</p><p style="text-indent: 0em; margin-left: 0em"><span class="linehead"></span>疏。如迦旃延為弟子現夢者。莊嚴論<a 
name="0165c26" id="0165c26"></a>說。迦旃延有一弟子眉希羅王。捨王位出<a 
name="0165c27" id="0165c27"></a>家。於山林中修道。有一<span class="gaiji">&#x96A3;<!--gaiji,鄰,1[阿-可+(嶙-山)],2&#x96A3;,3--></span>國王名阿槃<a 
name="0165c28" id="0165c28"></a>地。遊獵至山。其王安寢。宮人詣王比丘所。<a 
name="0165c29" id="0165c29"></a>比丘為其說法。王覺謂誘我宮人。遂鞭撻<a 
name="0166a01" id="0166a01"></a>比丘。比丘痛苦心生怨恨。我不相犯非理<a 
name="0166a02" id="0166a02"></a>見辱。遂欲還家為王伐彼國。師勸不止。<a 
name="0166a03" id="0166a03"></a>便言且留一宿。明當任去。即留一宿。夜中<a 
name="0166a04" id="0166a04"></a>迦旃延示之以夢。夢見還國。國人迎之<span class="gaiji">&#x5374;<!--gaiji,卻,1[去*ㄗ],2&#x5374;,3--></span><a 
name="0166a05" id="0166a05"></a>立為王。與大臣商議。徵兵伐怨。而戰敗失<a 
name="0166a06" id="0166a06"></a>道。遂被擒去。將欲刑戮。忽遇本師。本師告<a 
name="0166a07" id="0166a07"></a>言曰。前苦相勸何為不從。此王夢中號訴師<a 
name="0166a08" id="0166a08"></a>言。大師救命。失聲便覺。悲涕白師。不復<a 
name="0166a09" id="0166a09"></a>還家。是為迦旃延之善巧。覺化不得夢化<a 
name="0166a10" id="0166a10"></a>便遂疏。空非獨虛者。意云。非為無物處是<a 
name="0166a11" id="0166a11"></a>虛空。出現品云。譬如虛空遍至一切色非<a 
name="0166a12" id="0166a12"></a>色處故。住非分住一塵亦周者。如來縱在一<a 
name="0166a13" id="0166a13"></a>塵之中。亦全法界之廣大。身皆具在故。舉<a 
name="0166a14" id="0166a14"></a>芥子空證。已如前引。</p><p style="text-indent: 0em; margin-left: 0em"><span class="linehead"></span>疏。果獲五常者。疏文<a 
name="0166a15" id="0166a15"></a>具列。即涅槃第二純陀施食處說。下迴向施<a 
name="0166a16" id="0166a16"></a>食中當廣明之。</p><p style="text-indent: 0em; margin-left: 0em"><span class="linehead"></span>疏。受報無盡者。亦純陀事。<a 
name="0166a17" id="0166a17"></a>即三十一經。師子吼菩薩白佛言。世尊。如佛<a 
name="0166a18" id="0166a18"></a>先告純陀云。汝今已得見於佛性。得大涅<a 
name="0166a19" id="0166a19"></a>槃阿耨多羅三藐三菩提。是義云何。世尊。如<a 
name="0166a20" id="0166a20"></a>佛所說。施畜生者得百倍報。乃至。云施不<a 
name="0166a21" id="0166a21"></a>退菩薩及最後身諸大菩薩。如來世尊所得<a 
name="0166a22" id="0166a22"></a>福報無量無邊。不可稱計此不可思議。純陀<a 
name="0166a23" id="0166a23"></a>大士。若受如是無量報者。是報無盡。何時<a 
name="0166a24" id="0166a24"></a>當得阿耨多羅三藐三菩提。此下廣說施<a 
name="0166a25" id="0166a25"></a>相。下佛答意云。如向難言。純陀報無盡者。<a 
name="0166a26" id="0166a26"></a>謂世間報體。然業有多種不必定受。隨人<a 
name="0166a27" id="0166a27"></a>所造愚智等殊。今純陀大智。將此施業唯<a 
name="0166a28" id="0166a28"></a>為菩提及利眾生。云何今受人天之報。不<a 
name="0166a29" id="0166a29"></a>得菩提。況所造業及受果報。皆是垂跡。若<a 
name="0166b01" id="0166b01"></a>善若惡非現生後受是業報。下廣說業有<a 
name="0166b02" id="0166b02"></a>定不定愚智輕重。一切聖人為壞定業得<a 
name="0166b03" id="0166b03"></a>輕報故。不定之業無果報等則報無盡者。<a 
name="0166b04" id="0166b04"></a>是約世間。今疏為順悉離貧窮故。引世間<a 
name="0166b05" id="0166b05"></a>受報無盡耳。非取彼經師子吼菩薩之難<a 
name="0166b06" id="0166b06"></a>意。</p><p style="text-indent: 0em; margin-left: 0em"><span class="linehead"></span>疏。真妄相循難窮初後故者。若言先妄<a 
name="0166b07" id="0166b07"></a>後真。真則有始。若謂先真後妄。妄由何<a 
name="0166b08" id="0166b08"></a>生。若妄依真起。真亦非真。若妄體即真。則<a 
name="0166b09" id="0166b09"></a>妄亦無始。為破始起立無始言。始既不存<a 
name="0166b10" id="0166b10"></a>終從何立。無終無始豈有中間。故中論云。<a 
name="0166b11" id="0166b11"></a>大聖之所說。本際不可得。生死無有始。亦<a 
name="0166b12" id="0166b12"></a>復無有終。若無有始終。中當云何有。是故<a 
name="0166b13" id="0166b13"></a>於此中。先後共亦無。真妄兩亡方說真妄。<a 
name="0166b14" id="0166b14"></a>真妄交徹無定始終。</p><p style="text-indent: 0em; margin-left: 0em"><span class="linehead"></span>疏。聞空謂空則沈於漩<a 
name="0166b15" id="0166b15"></a>澓者。大分深義。所謂空也。以空為空。雖深<a 
name="0166b16" id="0166b16"></a>而沈矣。餘三句亦然。不取空相則無所沈。<a 
name="0166b17" id="0166b17"></a>何以故。空相不可得故。若復見有空。諸佛所<a 
name="0166b18" id="0166b18"></a>不化。故空即有故。有等亦然。</p><a 
name="0166b19" id="0166b19"></a><p><span class="juanname">大方廣佛華嚴經隨疏演義鈔卷第二十一</span></p>
<hr>【經文資訊】大正藏第 36 冊 No. 1736 大方廣佛華嚴經隨疏演義鈔<br>【版本記錄】CBETA 電子佛典 Rev. 1.49 (UTF8)，完成日期：2010/11/05<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.htm" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index2f7b.html?index=T36n1736" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T36n1736_021 by HTTrack Website Copier/3.x [XR&CO'2008], Mon, 02 Jun 2014 23:21:03 GMT -->
</html>
