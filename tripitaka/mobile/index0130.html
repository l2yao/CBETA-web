<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X45n0757_001 by HTTrack Website Copier/3.x [XR&CO'2014], Tue, 07 Jun 2016 07:26:44 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1351983775&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX45n0757&amp;utmp=%2Fmobile%2Findex.php%3Findex%3DX45n0757_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">卍新纂大日本續藏經　第45冊<br/>No.757 起信論疏記 (6卷)<br/>【新羅 元曉疏並別記】<br/>第 1 卷</p>
	<a href="index4c2e.html?index=X45n0757_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X45">
<div class="root" id="0757" sutra_name="起信論疏記" sutra_juan="[卷1]">　
<a 
name="0200a01" id="0200a01"></a><a 
name="0200a02" id="0200a02"></a><div class="xu"><p style="margin-left: 2em"><span class="headname">No. 757-A<a 
name="0200a03" id="0200a03"></a> 起信論海東疏刊行序</span></p><a 
name="0200a04" id="0200a04"></a><a 
name="0200a05" id="0200a05"></a><p style="text-indent: 0em; margin-left: 0em"><span class="linehead"></span>釋於大乘起信論之疏。振古凡有三品。曰法藏。曰慧<a 
name="0200a06" id="0200a06"></a>遠。曰元曉。世謂之本論三師。就中先二疏行于世年<a 
name="0200a07" id="0200a07"></a><span class="corr" title='[巳&gt;已]'>已</span>尚矣。是機緣方熟也。今斯疏唯<span class="gaiji">聞<!--gaiji,聞,1[釆/耳],2&#x43B9;,3--></span>有其本。更不閱<a 
name="0200a08" id="0200a08"></a>之者。歲亦深焉。惟時宜未合也。所謂僧傳。清涼觀公<a 
name="0200a09" id="0200a09"></a>於淮南法藏受海東起信疏義云。個書高出于諸師<a 
name="0200a10" id="0200a10"></a>上者。以應知也。我之論章中往往引用。而未見其全<a 
name="0200a11" id="0200a11"></a>釋。所以慵研覈其釋之始末。因茲同門負袟者。各不<a 
name="0200a12" id="0200a12"></a>能無遺憾矣。近來印氏某語余言。或人貺這錦本。乃<a 
name="0200a13" id="0200a13"></a>許於刻梓而流行。願垂考點。其言至切。余復想遇時<a 
name="0200a14" id="0200a14"></a>根適至。喜此疏入手。而點頭&#x808E;受。便捧讀訂校。雖然<a 
name="0200a15" id="0200a15"></a>天稟駑駘。不獲罄力。奚敢覃思。俯祈達人幸為政諸。</p><a 
name="0200a16" id="0200a16"></a><p style="text-indent: -8em; margin-left: 8em"><span class="linehead"></span>元祿九龍飛丙子之秋日<br><a 
name="0200a17" id="0200a17"></a>洛東智積門下覺眼謹誌</p></div><a 
name="0200a18" id="0200a18"></a><a 
name="0200a19" id="0200a19"></a><a 
name="0200a20" id="0200a20"></a><a 
name="0200a21" id="0200a21"></a><a 
name="0200a22" id="0200a22"></a><a 
name="0200a23" id="0200a23"></a><a 
name="0200a24" id="0200a24"></a><a 
name="0200b01" id="0200b01"></a><a 
name="0200b02" id="0200b02"></a><p style="margin-left: 2em"><span class="juannum">No. 757</span></p><a 
name="0200b03" id="0200b03"></a><p><span class="juanname">大乘起信論疏記會本卷一</span></p><a 
name="0200b04" id="0200b04"></a><a 
name="0200b05" id="0200b05"></a><p style="margin-left: 4em"><span class="byline">馬鳴菩薩　造　論</span></p><a 
name="0200b06" id="0200b06"></a><p style="margin-left: 4em"><span class="byline">梁天竺三藏　真諦　譯</span></p><a 
name="0200b07" id="0200b07"></a><p style="margin-left: 4em"><span class="byline">唐海東沙門　元曉　疏<span class="note">(并別記)</span></span></p><a 
name="0200b08" id="0200b08"></a><p style="text-indent: 0em; margin-left: 1em"><span class="linehead"></span>將釋此論。略有三門。初標宗體。次釋題名。其第三<a 
name="0200b09" id="0200b09"></a>者依文顯義。</p><a 
name="0200b10" id="0200b10"></a><p style="text-indent: 0em; margin-left: 1em"><span class="linehead"></span>第一標宗體者。然夫大乘之為體也。蕭焉空寂。湛<a 
name="0200b11" id="0200b11"></a>爾沖玄。玄之又玄之。豈出萬像之表。寂之又寂之。<a 
name="0200b12" id="0200b12"></a>猶在百家之談。非像表也五眼不能見其軀。在言<a 
name="0200b13" id="0200b13"></a>裏也四辯不能談其狀。欲言大矣。入無內而莫遺。<a 
name="0200b14" id="0200b14"></a>欲言微矣。苞無外而有餘。引之於有。一如用之而<a 
name="0200b15" id="0200b15"></a>空。獲之於無。萬物乘之而生。不知何以言之。強號<a 
name="0200b16" id="0200b16"></a>之謂大乘。</p><a 
name="0200b17" id="0200b17"></a><p style="text-indent: 0em; margin-left: 2em"><span class="linehead"></span><span class="note">(別記)</span>其體也。曠兮。其若太&#x8657;而無其私焉。蕩兮。其<a 
name="0200b18" id="0200b18"></a>若巨海而有至公焉。有至公故。動靜隨成。無其<a 
name="0200b19" id="0200b19"></a>私故。染淨斯融。染淨融故。真俗平等。動靜成故。<a 
name="0200b20" id="0200b20"></a>昇降參差。昇降差故。感應路通。真俗等故。思議<a 
name="0200b21" id="0200b21"></a>路絕。思議絕故。體之者乘影響而無方。感應通<a 
name="0200b22" id="0200b22"></a>故。祈之者超名相而有歸。所垂影響。非形非說。<a 
name="0200b23" id="0200b23"></a>既超名相。何超何歸。是謂無理之至理。不然之<a 
name="0200b24" id="0200b24"></a>大然也。</p><a 
name="0200c01" id="0200c01"></a><p style="text-indent: 0em; margin-left: 1em"><span class="linehead"></span>自非杜口大士。目擊丈夫。誰能論大乘於離言。起<a 
name="0200c02" id="0200c02"></a>深信於絕慮者哉。所以馬鳴菩薩。無緣大悲。傷彼<a 
name="0200c03" id="0200c03"></a>無明妄風。動心海而易漂。愍此本覺真性。睡長夢<a 
name="0200c04" id="0200c04"></a>而難悟。於是同體智力堪造此論。贊述如來深經<a 
name="0200c05" id="0200c05"></a>奧義。欲使為學者暫開一軸。&#x5FA7;探三藏之旨。為道<a 
name="0200c06" id="0200c06"></a>者永息萬境。遂還一心之原。</p><a 
name="0200c07" id="0200c07"></a><p style="text-indent: 0em; margin-left: 2em"><span class="linehead"></span><span class="note">(別記)</span>其為論也。無所不立。無所不破。如中觀論十<a 
name="0200c08" id="0200c08"></a>二門論等。&#x5FA7;破諸執。亦破於破。而不還許能破<a 
name="0200c09" id="0200c09"></a>所破。是謂往而不&#x5FA7;論也。其瑜伽論攝大乘等。<a 
name="0200c10" id="0200c10"></a>通立深淺判於法門。而不融遣自所立法。是謂<a 
name="0200c11" id="0200c11"></a>與而不奪論也。今此論者。既智既仁。亦玄亦博。<a 
name="0200c12" id="0200c12"></a>無不立而自遣。無不破而還許。而還許者。顯彼<a 
name="0200c13" id="0200c13"></a>往者往極而&#x5FA7;立。而自遣者。明此與者窮與而<a 
name="0200c14" id="0200c14"></a>奪。是謂諸論之祖宗。&#x7FA3;諍之評主也。</p><a 
name="0200c15" id="0200c15"></a><p style="text-indent: 0em; margin-left: 1em"><span class="linehead"></span>所述雖廣。可略而言。開二門於一心。總括摩羅百<a 
name="0200c16" id="0200c16"></a>八之廣誥。示性淨於相染。普綜踰闍十五之幽致。<a 
name="0200c17" id="0200c17"></a>至如鵠林一味之宗。鷲山無二之趣。金鼓同性三<a 
name="0200c18" id="0200c18"></a>身之極果。華嚴瓔珞四階之深因。大品大集曠蕩<a 
name="0200c19" id="0200c19"></a>之至道。日藏月藏微密之玄門。凡此等輩中眾典<a 
name="0200c20" id="0200c20"></a>之肝心。一以貫之者。其唯此論乎。故下文言。為欲<a 
name="0200c21" id="0200c21"></a>總攝如來廣大深法無邊義故。應說此論。此論之<a 
name="0200c22" id="0200c22"></a>意。既其如是。開則無量無邊之義為宗。合則二門<a 
name="0200c23" id="0200c23"></a>一心之法為要。二門之內。容萬義而不亂。無邊之<a 
name="0200c24" id="0200c24"></a>義。同一心而混融。是以開合自在。立破無礙。開而<a 
name="0201a01" id="0201a01"></a>不繁。合而不狹。立而無得。破而無失。是為馬鳴之<a 
name="0201a02" id="0201a02"></a>妙術。起信之宗體也。然以此論意趣深邃。從來釋<a 
name="0201a03" id="0201a03"></a>者&#x5C20;具其宗。良由各守所習而牽文。不能&#x8657;懷而<a 
name="0201a04" id="0201a04"></a>尋旨。所以不近論主之意。或望源而迷流。或把葉<a 
name="0201a05" id="0201a05"></a>而亡幹。或割領而補袖。或折枝而帶根。今直依此<a 
name="0201a06" id="0201a06"></a>論文。屬當所述經本。庶同趣者消息之耳。標宗體<a 
name="0201a07" id="0201a07"></a>竟。</p><a 
name="0201a08" id="0201a08"></a><p style="text-indent: 0em; margin-left: 1em"><span class="linehead"></span>次釋題名。言大乘者。大是當法之名。廣苞為義。乘<a 
name="0201a09" id="0201a09"></a>是寄喻之稱。運載為功。總說雖然。於中分別者則<a 
name="0201a10" id="0201a10"></a>有二門。先依經說。後依論明。依經說者。如&#x8657;空藏<a 
name="0201a11" id="0201a11"></a>經言。大乘者。謂無量無邊無崖故。普&#x5FA7;一切。喻如<a 
name="0201a12" id="0201a12"></a>&#x8657;空。廣大容受一切眾生故。不與聲聞辟支佛共<a 
name="0201a13" id="0201a13"></a>故。名為大乘。復次乘者。以正住四攝法為輪。以善<a 
name="0201a14" id="0201a14"></a>淨十善業為輻。以淨功德資糧為轂。以堅固&#x6E7B;至<a 
name="0201a15" id="0201a15"></a>專意為&#x8F28;轄釘鑷。以善成就諸禪解脫為轅。以四<a 
name="0201a16" id="0201a16"></a>無量為善調。以善知識為御者。以知時非時為發<a 
name="0201a17" id="0201a17"></a>動。以無常苦空無我之音為驅<span class="gaiji">策<!--gaiji,策,1[竺-二+束],2&#x41FF;,3--></span>。以七覺寶繩為<a 
name="0201a18" id="0201a18"></a><span class="gaiji">[革*付]<!--gaiji,,1[革*付],2,3--></span>靷。以淨五眼為索帶。以弘普端直大悲為旒幢。<a 
name="0201a19" id="0201a19"></a>以四正勤為軔<span class="note">(軫也枝木輪也)</span>。以四念處為平直。以四神<a 
name="0201a20" id="0201a20"></a>足為速進。以勝五力為鑒陣。以八聖道為直進。於<a 
name="0201a21" id="0201a21"></a>一切眾生無障礙慧明為軒。以無住六波羅密迴<a 
name="0201a22" id="0201a22"></a>向薩般若。以無礙四諦度到彼岸。是為大乘。解云。<a 
name="0201a23" id="0201a23"></a>上來以二十句舉喻況法以顯乘義。又下文云。此<a 
name="0201a24" id="0201a24"></a>乘諸佛所受。聲聞辟支佛所觀。一切菩薩所乘。釋<a 
name="0201b01" id="0201b01"></a>梵護世所應敬禮。一切眾生所應供養。一切智者<a 
name="0201b02" id="0201b02"></a>所應讚歎。一切世間所應歸趣。一切諸魔不能破<a 
name="0201b03" id="0201b03"></a>壞。一切外道不能測量。一切世間不能與競。解云。<a 
name="0201b04" id="0201b04"></a>上來以十句對人顯大乘也。依論明者有七有三。<a 
name="0201b05" id="0201b05"></a>三種大義。下文當說。言七種者。有二種七。一者如<a 
name="0201b06" id="0201b06"></a>對法論云。由與七種大性相應。故名大乘。何等為<a 
name="0201b07" id="0201b07"></a>七。一境大性。以菩薩道緣百千等無量諸經廣大<a 
name="0201b08" id="0201b08"></a>教法為境界故。二行大性。正行一切自利利他廣<a 
name="0201b09" id="0201b09"></a>大行故。三智大性。了知廣大補特伽羅法無我故。<a 
name="0201b10" id="0201b10"></a>四精進大性。於三大劫阿僧祇耶方便勤修無量<a 
name="0201b11" id="0201b11"></a>難行行故。五方便善巧大性。不住生死及涅槃故。<a 
name="0201b12" id="0201b12"></a>六證得大性。得如來諸力無畏不共佛法等無量<a 
name="0201b13" id="0201b13"></a>無數大功德故。七業大性。窮生死際示現一切成<a 
name="0201b14" id="0201b14"></a>菩提等建立廣大諸佛事故<span class="note">(此中前五是因後二是果也)</span>。二者<a 
name="0201b15" id="0201b15"></a>顯揚論云。大乘性者。謂菩薩乘與七大性。共相應<a 
name="0201b16" id="0201b16"></a>故。說名大乘。云何為七。一法大性。謂十二分教中<a 
name="0201b17" id="0201b17"></a>菩薩藏所攝方便廣大之教。二發心大性。謂<span class="corr" title='[巳&gt;已]'>已</span>發<a 
name="0201b18" id="0201b18"></a>無上正等覺心。三勝解大性。謂於前所說法大性<a 
name="0201b19" id="0201b19"></a>境起勝信解。四意樂大性。謂<span class="corr" title='[巳&gt;已]'>已</span>超過勝解行地。入<a 
name="0201b20" id="0201b20"></a>淨勝意樂地。五資糧大性。成就福智二種大資糧<a 
name="0201b21" id="0201b21"></a>故。能證無上正等菩提。六時大性。謂三大劫阿僧<a 
name="0201b22" id="0201b22"></a>企耶時能證無上正等菩提。七成滿大性。謂即無<a 
name="0201b23" id="0201b23"></a>上正等菩提自體所成滿菩提自體。比餘成滿自<a 
name="0201b24" id="0201b24"></a>體尚無與等。何況超勝。瑜伽。地持。皆同此說。瑜伽<a 
name="0201c01" id="0201c01"></a>論云。此中若法大性。乃至若時大性。如是六種。皆<a 
name="0201c02" id="0201c02"></a>是圓證大性之因。圓證大性。是前六種大性之果。<a 
name="0201c03" id="0201c03"></a>解云。如是二種七種大性。其數雖同。建立意別。建<a 
name="0201c04" id="0201c04"></a>立之意。尋之可知。釋大乘竟。言起信者。依此論文。<a 
name="0201c05" id="0201c05"></a>起眾生信。故言起信。信以決定謂爾之辭。所謂信<a 
name="0201c06" id="0201c06"></a>理實有。信修可得。信修得時有無窮德。此中信實<a 
name="0201c07" id="0201c07"></a>有者。是信體大。信一切法不可得故。即信實有平<a 
name="0201c08" id="0201c08"></a>等法界。信可得者。是信相大。具性功德熏眾生故。<a 
name="0201c09" id="0201c09"></a>即信相熏必得歸原。信有無窮功德用者。是信用<a 
name="0201c10" id="0201c10"></a>大。無所不為故。若人能起此三信者。能入佛法。生<a 
name="0201c11" id="0201c11"></a>諸功德。出諸魔境。至無上道。如經偈云。信為道元<a 
name="0201c12" id="0201c12"></a>功德母。增長一切諸善根。除滅一切諸疑惑。示現<a 
name="0201c13" id="0201c13"></a>開發無上道。信能超出眾魔境。示現無上解脫道。<a 
name="0201c14" id="0201c14"></a>一切功德不壞種。出生無上菩提樹。信有如是無<a 
name="0201c15" id="0201c15"></a>量功德。依論得發心。故言起信。所言論者。建立決<a 
name="0201c16" id="0201c16"></a>了可軌文言。判說甚深法相道理。依決判義。名之<a 
name="0201c17" id="0201c17"></a>為論。總而言之。大乘是論之宗體。起信是論之勝<a 
name="0201c18" id="0201c18"></a>能。體用合舉。以標題目。故言大乘起信論也。</p><a 
name="0201c19" id="0201c19"></a><p style="text-indent: -1em; margin-left: 1em"><span class="linehead"></span>△第三消文。文有三分。初三行偈。歸敬述意。論曰以<a 
name="0201c20" id="0201c20"></a>下。正立論體。最後一頌。總結迴向。</p><a 
name="0201c21" id="0201c21"></a><p style="text-indent: -1em; margin-left: 1em"><span class="linehead"></span>△初三偈中。即有二意。前之二頌。正歸三寶。其後一<a 
name="0201c22" id="0201c22"></a>偈。述造論意。</p><a 
name="0201c23" id="0201c23"></a><p>　<span class="lg">歸命盡十方　　最勝業&#x5FA7;知　　色無礙自在<a 
name="0201c24" id="0201c24"></a><br>　救世大悲者　　及彼身體相　　法性真如海<a 
name="0202a01" id="0202a01"></a><br>　無量功德藏　　如實修行等</span></p><a 
name="0202a02" id="0202a02"></a><p style="text-indent: 0em; margin-left: 1em"><span class="linehead"></span>初歸敬中有二。歸命二字。是能歸相。盡十方下。顯<a 
name="0202a03" id="0202a03"></a>所歸德。能歸相者。敬順義是歸義。趣向義是歸義。<a 
name="0202a04" id="0202a04"></a>命謂命根。總御諸根。一身之要。唯命為主。萬生所<a 
name="0202a05" id="0202a05"></a>重。莫是為先。舉此無二之命。以奉無上之尊。表信<a 
name="0202a06" id="0202a06"></a>心極。故言歸命。又復歸命者還源義。所以者。眾生<a 
name="0202a07" id="0202a07"></a>六根。從一心起。而背自原。馳散六塵。今舉命總攝<a 
name="0202a08" id="0202a08"></a>六情。還歸其本一心之原。故曰歸命。所歸一心。即<a 
name="0202a09" id="0202a09"></a>是三寶故也。盡十方下。顯所歸德。此中應說三寶<a 
name="0202a10" id="0202a10"></a>之義。義如別說。今且消文。文中有三。謂佛法僧。寶<a 
name="0202a11" id="0202a11"></a>之內亦有三意。先歎心德。次歎色德。第三句者舉<a 
name="0202a12" id="0202a12"></a>人結歎。歎心德中。歎用及體。初言盡十方最勝業<a 
name="0202a13" id="0202a13"></a>者。是歎業用。謂現八相等化眾生業。盡十方界。&#x5FA7;<a 
name="0202a14" id="0202a14"></a>三世際。隨諸可化。作諸佛事。故言盡十方最勝業。<a 
name="0202a15" id="0202a15"></a>如對法論云。業大性者。窮生死際。示現一切成菩<a 
name="0202a16" id="0202a16"></a>提等。建立廣大諸佛事故。彼舉三世。此顯十方也。<a 
name="0202a17" id="0202a17"></a>言&#x5FA7;智者。是歎智體。所以業用周於十方者。由其<a 
name="0202a18" id="0202a18"></a>智體無所不&#x5FA7;故也。智體周&#x5FA7;。故言&#x5FA7;智。如攝論<a 
name="0202a19" id="0202a19"></a>云。猶如&#x8657;空。&#x5FA7;一切色際。無生住滅變異。如來智<a 
name="0202a20" id="0202a20"></a>亦爾。&#x5FA7;一切所知。無倒無變異故。歎心德竟。次歎<a 
name="0202a21" id="0202a21"></a>色德。於中亦二。色無礙者。歎色體妙。言自在者。歎<a 
name="0202a22" id="0202a22"></a>色用勝。初言色體者。如來色身。萬行所成。及不思<a 
name="0202a23" id="0202a23"></a>議熏習所成。雖有妙色。而無障礙。一相一好。無際<a 
name="0202a24" id="0202a24"></a>無限。故言導色無礙。如華嚴經言。求空邊際猶可<a 
name="0202b01" id="0202b01"></a>得。佛一毛孔無崖限。佛德如是不思議。是名如來<a 
name="0202b02" id="0202b02"></a>淨知見故。雖無質礙。而有方所示現之義。故得名<a 
name="0202b03" id="0202b03"></a>色而無礙也。言自在者。歎其色用。謂五根互用。十<a 
name="0202b04" id="0202b04"></a>身相作等。故言色自在。五根互用者。如涅槃經八<a 
name="0202b05" id="0202b05"></a>自在中說。十身相作者。如華嚴經十地品說。歎色<a 
name="0202b06" id="0202b06"></a>德竟。救世大悲者者。是第三句舉人結歎。佛猶大<a 
name="0202b07" id="0202b07"></a>長者。以眾生為子。入三界火宅。救諸焚燒苦。故言<a 
name="0202b08" id="0202b08"></a>救世。救世之德。正是大悲。離自他悲。無緣之悲。諸<a 
name="0202b09" id="0202b09"></a>悲中勝。故言大悲。佛地所有萬德之中。如來唯用<a 
name="0202b10" id="0202b10"></a>大悲為力。故偏舉之。以顯佛人。如增一阿含云。凡<a 
name="0202b11" id="0202b11"></a>聖之力有其六種。何等為六。小兒以&#x55C1;為力。欲有<a 
name="0202b12" id="0202b12"></a>所說。要當先&#x55C1;。女人以瞋恚為力。依瞋恚<span class="corr" title='[巳&gt;已]'>已</span>。然後<a 
name="0202b13" id="0202b13"></a>所說。沙門婆羅門以忍為力。常念下於人。然後自<a 
name="0202b14" id="0202b14"></a>陳。國王以憍慢為力。以此豪勢而自陳說。阿羅漢<a 
name="0202b15" id="0202b15"></a>以專精為力。而自陳說。諸佛世尊以大悲為力。弘<a 
name="0202b16" id="0202b16"></a>益眾生故。是知諸佛偏以大悲為力。故將表人名<a 
name="0202b17" id="0202b17"></a>大悲者。上來三句歎佛寶竟。此下二句。次顯法寶。<a 
name="0202b18" id="0202b18"></a>及彼身體相者。謂前所說如來之身。即是報佛。正<a 
name="0202b19" id="0202b19"></a>用法界以為自體。故言彼身之體相也。此是舉佛<a 
name="0202b20" id="0202b20"></a>而取其法。下句正出法寶體相。言法性者。所謂涅<a 
name="0202b21" id="0202b21"></a>槃。法之本性。故名法性。如智度論云。法名涅槃無<a 
name="0202b22" id="0202b22"></a>戲論法。性名本分種。如黃石金性。白石銀性。如是<a 
name="0202b23" id="0202b23"></a>一切法中有涅槃性。故言法性。言真如者。無遣曰<a 
name="0202b24" id="0202b24"></a>真。無立曰如。如下文云。此真如體無有可遣。以一<a 
name="0202c01" id="0202c01"></a>切法悉皆真故。亦無可立。以一切法皆同如故。當<a 
name="0202c02" id="0202c02"></a>知一切法不可說不可念。故名為真如。所言海者。<a 
name="0202c03" id="0202c03"></a>寄喻顯法。略而說之。海有四義。一者甚深。二者廣<a 
name="0202c04" id="0202c04"></a>大。三者百寶無窮。四者萬像影現。真如大海當知<a 
name="0202c05" id="0202c05"></a>亦爾。永絕百非故。苞容萬物故。無德不備故。無像<a 
name="0202c06" id="0202c06"></a>不現故。故言法性真如海也。如華嚴經言。譬如深<a 
name="0202c07" id="0202c07"></a>大海。珍寶不可盡。於中悉顯現。眾生形類像。甚深<a 
name="0202c08" id="0202c08"></a>因緣海。功德寶無盡。清淨法身中。無像而不現故。<a 
name="0202c09" id="0202c09"></a>歎法寶竟。此下二句。歎其僧寶。言無量功德藏者。<a 
name="0202c10" id="0202c10"></a>舉德取人。謂地上菩薩。隨修一行。萬行集成。其一<a 
name="0202c11" id="0202c11"></a>一行皆等法界。無有限量。積功所得。以之故言無<a 
name="0202c12" id="0202c12"></a>量功德。如是功德。總屬菩薩。人能攝德。故名為藏。<a 
name="0202c13" id="0202c13"></a>次言如實修行等者。正歎行德。依寶性論。約正體<a 
name="0202c14" id="0202c14"></a>智名如實行。其後得智名為&#x5FA7;行。今此中言如實<a 
name="0202c15" id="0202c15"></a>修行。舉正體智。次言等者。取後得智。若依法集經<a 
name="0202c16" id="0202c16"></a>說。總括萬行始終。通為二句所攝。謂如實修行。及<a 
name="0202c17" id="0202c17"></a>不放逸。如彼經言。如實修行者。謂發菩提願。不放<a 
name="0202c18" id="0202c18"></a>逸者。謂滿足菩提願。復次如實修行者。謂修行布<a 
name="0202c19" id="0202c19"></a>施。不放逸者。謂不求報。如是持淨戒。成就不退。或<a 
name="0202c20" id="0202c20"></a>修忍辱行。得無生忍。求一切善根而不疲倦。捨一<a 
name="0202c21" id="0202c21"></a>切所作事。修禪定不住禪定。滿足智慧不戲論諸<a 
name="0202c22" id="0202c22"></a>法。如其次第。如實修行及不放逸。乃至廣說。今言<a 
name="0202c23" id="0202c23"></a>如實修行者。即攝發菩提願。乃至滿足智慧。次言<a 
name="0202c24" id="0202c24"></a>等者。取不放逸。即是滿足菩提願。乃至不戲論諸<a 
name="0203a01" id="0203a01"></a>法也。歸敬三寶竟在前。</p><a 
name="0203a02" id="0203a02"></a><p>　<span class="lg">為欲令眾生　　除疑捨邪執　　起大乘正信<a 
name="0203a03" id="0203a03"></a><br>　佛種不斷故</span></p><a 
name="0203a04" id="0203a04"></a><p style="text-indent: 0em; margin-left: 1em"><span class="linehead"></span>次述造論大意。造論大意不出二種。上半明為下<a 
name="0203a05" id="0203a05"></a>化眾生。下半顯為上弘佛道。所以眾生長沒生死<a 
name="0203a06" id="0203a06"></a>之海不趣涅槃之岸者。只由疑惑邪執故也。故今<a 
name="0203a07" id="0203a07"></a>下化眾生之要。令除疑惑而捨邪執。汎論疑惑。乃<a 
name="0203a08" id="0203a08"></a>有多途。求大乘者所疑有二。一者疑法。障於發心。<a 
name="0203a09" id="0203a09"></a>二者疑門。障於修行。言疑法者。謂作此疑。大乘法<a 
name="0203a10" id="0203a10"></a>體為一為多。如是其一。則無異法。無異法故。無諸<a 
name="0203a11" id="0203a11"></a>眾生。菩薩為誰發弘誓願。若是多法。則非一體。非<a 
name="0203a12" id="0203a12"></a>一體故。物我各別。如何得起同體大悲。由是疑惑。<a 
name="0203a13" id="0203a13"></a>不能發心。言疑門者。如來所立教門眾多。為依何<a 
name="0203a14" id="0203a14"></a>門初發修行。若共可依。不可頓入。若依一二。何遣<a 
name="0203a15" id="0203a15"></a>何就。由是疑故。不能起修行。故今為遣此二種疑。<a 
name="0203a16" id="0203a16"></a>立一心法。開二種門。立一心法者。遣彼初疑。明大<a 
name="0203a17" id="0203a17"></a>乘法唯有一心。一心之外更無別法。但有無明迷<a 
name="0203a18" id="0203a18"></a>自一心。起諸波浪流轉六道。雖起六道之浪。不出<a 
name="0203a19" id="0203a19"></a>一心之海。良由一心動作六道。故得發弘濟之願。<a 
name="0203a20" id="0203a20"></a>六道不出一心。故能起同體大悲。如是遣疑。得發<a 
name="0203a21" id="0203a21"></a>大心也。開二種門者。遣第二疑。明諸教門雖有眾<a 
name="0203a22" id="0203a22"></a>多。初入修行不出二門。依真如門修止行。依生滅<a 
name="0203a23" id="0203a23"></a>門而起觀行。止觀雙運。萬行斯備。入此二門。諸門<a 
name="0203a24" id="0203a24"></a>皆達。如是遣疑。能起修行也。捨邪執者。有二邪執。<a 
name="0203b01" id="0203b01"></a>所謂人執。及與法執。捨此二義。下文當說。下化眾<a 
name="0203b02" id="0203b02"></a>生竟在於前也。此下二句。上弘佛道。除彼二邊之<a 
name="0203b03" id="0203b03"></a>疑。得起決定之信。信解大乘唯是一心。故言起大<a 
name="0203b04" id="0203b04"></a>乘正信也。捨前二執分別。而得無分別智。生如來<a 
name="0203b05" id="0203b05"></a>家。能紹佛位。故言佛種不斷故也。如論說云。佛法<a 
name="0203b06" id="0203b06"></a>大海。信為能入。智慧能度。故舉信智。明弘佛道。偈<a 
name="0203b07" id="0203b07"></a>首言為。下結云故者。為明二意故。造此論也。歸敬<a 
name="0203b08" id="0203b08"></a>述意竟。</p><a 
name="0203b09" id="0203b09"></a><p style="text-indent: -1em; margin-left: 1em"><span class="linehead"></span>△此下第二正立論體。在文有三。一者總標許說。二<a 
name="0203b10" id="0203b10"></a>者舉數開章。三者依章別解。文處可見。</p><a 
name="0203b11" id="0203b11"></a><p style="text-indent: 0em; margin-left: 0em"><span class="linehead"></span>論曰。有法能起摩訶衍信根。是故應說。</p><a 
name="0203b12" id="0203b12"></a><p style="text-indent: 0em; margin-left: 1em"><span class="linehead"></span>初中言有法者。謂一心法。若人能解此法。必起廣<a 
name="0203b13" id="0203b13"></a>大信根。故言能起大乘信根。信根之相。如題名說。<a 
name="0203b14" id="0203b14"></a>信根既立。即入佛道。入佛道<span class="corr" title='[巳&gt;已]'>已</span>。得無窮寶。如是大<a 
name="0203b15" id="0203b15"></a>利。依論而得。是故應說。總標許說竟在於前。</p><a 
name="0203b16" id="0203b16"></a><p style="text-indent: 0em; margin-left: 0em"><span class="linehead"></span>說有五分。云何為五。一者因緣分。二者立義分。三者<a 
name="0203b17" id="0203b17"></a>解釋分。四者修行信心分。五者勸修利益分。</p><a 
name="0203b18" id="0203b18"></a><p style="text-indent: 0em; margin-left: 1em"><span class="linehead"></span>第二舉數開章。有五分者。是舉章數。云何以下。列<a 
name="0203b19" id="0203b19"></a>其章名。因緣分者。非無所以。而造論端。智者所為。<a 
name="0203b20" id="0203b20"></a>先應須知故。立義分者。因緣既陳。宜立正義。若不<a 
name="0203b21" id="0203b21"></a>略立。不知宗要故。解釋分者。立宗既略。次應廣辯。<a 
name="0203b22" id="0203b22"></a>若不開釋。義理難解故。修行信心分者。依釋起信。<a 
name="0203b23" id="0203b23"></a>必應進修。有解無行。不合論意故。勸修利益分者。<a 
name="0203b24" id="0203b24"></a>雖示修行信心法門。薄善根者不肯造修。故舉利<a 
name="0203c01" id="0203c01"></a>益。勸必應修。故言勸修利益分也。</p><a 
name="0203c02" id="0203c02"></a><p style="text-indent: -1em; margin-left: 1em"><span class="linehead"></span>△此下第三依章別解。即為五分。</p><a 
name="0203c03" id="0203c03"></a><p style="text-indent: -1em; margin-left: 1em"><span class="linehead"></span>△初中有二。先牒章名。次顯因緣。</p><a 
name="0203c04" id="0203c04"></a><p style="text-indent: 0em; margin-left: 0em"><span class="linehead"></span>初說因緣分。</p><a 
name="0203c05" id="0203c05"></a><p style="text-indent: -1em; margin-left: 1em"><span class="linehead"></span>△顯因緣中。有二問答。一者直顯。二者遣疑。</p><a 
name="0203c06" id="0203c06"></a><p style="text-indent: 0em; margin-left: 0em"><span class="linehead"></span>問曰。有何因緣而造此論。答曰。是因緣有八種。云何<a 
name="0203c07" id="0203c07"></a>為八。一者因緣總相。所謂為令眾生離一切苦。得究<a 
name="0203c08" id="0203c08"></a>竟樂。非求世間名利恭敬故。二者為欲解釋如來根<a 
name="0203c09" id="0203c09"></a>本之義。令諸眾生正解不謬故。三者為令善根成熟<a 
name="0203c10" id="0203c10"></a>眾生。於摩訶衍法堪任不退信故。四者為令善根微<a 
name="0203c11" id="0203c11"></a>少眾生修習信心故。五者為示方便消惡業障。善護<a 
name="0203c12" id="0203c12"></a>其心。遠離癡慢。出邪網故。六者為示修習止觀。對治<a 
name="0203c13" id="0203c13"></a>凡夫二乘心過故。七者為示專念方便。生於佛前。必<a 
name="0203c14" id="0203c14"></a>定不退信心故。八者為示利益勸修行故。有如是等<a 
name="0203c15" id="0203c15"></a>因緣。所以造論。</p><a 
name="0203c16" id="0203c16"></a><p style="text-indent: 0em; margin-left: 1em"><span class="linehead"></span>初問可見。答中有三。總標。別釋。後還總結。第二別<a 
name="0203c17" id="0203c17"></a>解。八因緣中。初一是總相因。後七是別相因。初言<a 
name="0203c18" id="0203c18"></a>總相。有其二義。一者凡諸菩薩有所為作。每為眾<a 
name="0203c19" id="0203c19"></a>生離苦得樂。非獨在此造論因緣。故曰總相。二者<a 
name="0203c20" id="0203c20"></a>此因雖望立義分文作緣。然彼立義分。總為解釋<a 
name="0203c21" id="0203c21"></a>分等作本。此因亦通為彼作緣。依是義故。亦解總<a 
name="0203c22" id="0203c22"></a>相。言離一切苦者。分段變易一切苦也。究竟樂者。<a 
name="0203c23" id="0203c23"></a>無上菩提大涅槃樂也。非求世間者。不望後世人<a 
name="0203c24" id="0203c24"></a>天富樂也。名利恭敬者。不求現在&#x8657;偽之事也。此<a 
name="0204a01" id="0204a01"></a>下七種是其別因。唯為此論而作因故。望下七處<a 
name="0204a02" id="0204a02"></a>作別緣故。第二因者。解釋分內有三段中。為二段<a 
name="0204a03" id="0204a03"></a>而作因緣。謂顯示正義。對治邪執。顯示正義之中<a 
name="0204a04" id="0204a04"></a>說云。依一心法有二種門。是二種門皆各總攝一<a 
name="0204a05" id="0204a05"></a>切諸法。當知即是如來所說一切法門之根本義。<a 
name="0204a06" id="0204a06"></a>以是一心二門之內。無一法義而所不攝故。故言<a 
name="0204a07" id="0204a07"></a>為欲解釋如來根本之義也。彼第二段對治邪執<a 
name="0204a08" id="0204a08"></a>者。即令眾生捨離人法二種謬執。故言為令眾生<a 
name="0204a09" id="0204a09"></a>正解不謬故也。第三因者。為解釋分內第三段文<a 
name="0204a10" id="0204a10"></a>而作因緣。彼文分別發趣道相。令利根者決定發<a 
name="0204a11" id="0204a11"></a>心進趣大道。堪任住於不退位故。故言為令善根<a 
name="0204a12" id="0204a12"></a>乃至不退信故。第四因者。為下修行信心分初四<a 
name="0204a13" id="0204a13"></a>種信心及四修行之文而作因緣。故言為令修習<a 
name="0204a14" id="0204a14"></a>信心故也。第五因者。為下第四修行末云。復次若<a 
name="0204a15" id="0204a15"></a>人雖修信心。以從先世來多有重惡業障以下。說<a 
name="0204a16" id="0204a16"></a>除障法五行許文而作因緣。故言為示方便消惡<a 
name="0204a17" id="0204a17"></a>業障乃至出邪網故。第六因者。為彼云何修行止<a 
name="0204a18" id="0204a18"></a>觀以下。乃至止觀不具則無能入菩提之道。三紙<a 
name="0204a19" id="0204a19"></a>許文而作因緣。故言修習止觀乃至心過故。第七<a 
name="0204a20" id="0204a20"></a>因者。為彼修行信心分末云。復次眾生初學是法<a 
name="0204a21" id="0204a21"></a>以下。勸生淨土八行許文而作因緣。故言為示專<a 
name="0204a22" id="0204a22"></a>念方便生於佛前等也。第八因者。為彼第五勸修<a 
name="0204a23" id="0204a23"></a>利益分文而作因緣。故言為示利益勸修行故。次<a 
name="0204a24" id="0204a24"></a>言有如是等因緣所以造論者。第三總結也。直顯<a 
name="0204b01" id="0204b01"></a>因緣竟在於前。</p><a 
name="0204b02" id="0204b02"></a><p style="text-indent: 0em; margin-left: 0em"><span class="linehead"></span>問曰。脩多羅中具有此法。何須重說。答曰。脩多羅中<a 
name="0204b03" id="0204b03"></a>雖有此法。以眾生根行不等。受解緣別。所謂如來在<a 
name="0204b04" id="0204b04"></a>世。眾生利根。能說之人色心業勝。圓音一演。異類等<a 
name="0204b05" id="0204b05"></a>解。則不須論。若如來滅後。或有眾生能以自力廣聞<a 
name="0204b06" id="0204b06"></a>而取解者。或有眾生亦以自力少聞而多解者。或有<a 
name="0204b07" id="0204b07"></a>眾生無自心力。因於廣論而得解者。亦有眾生復以<a 
name="0204b08" id="0204b08"></a>廣論文多為煩。心樂總持少文而攝多義能取解者。<a 
name="0204b09" id="0204b09"></a>如是此論。為欲總攝如來廣大深法無邊義故。應說<a 
name="0204b10" id="0204b10"></a>此論。</p><a 
name="0204b11" id="0204b11"></a><p style="text-indent: 0em; margin-left: 1em"><span class="linehead"></span>第二遣疑。有問有答。問中言經中具有此法者。謂<a 
name="0204b12" id="0204b12"></a>依前八因所說之法。如立義分所立法義。乃至勸<a 
name="0204b13" id="0204b13"></a>修分中所示利益。如是等諸法。經中具說。皆為眾<a 
name="0204b14" id="0204b14"></a>生離苦得樂。而今更造此論重說彼法者。豈非為<a 
name="0204b15" id="0204b15"></a>求名利等耶。以之故言何須重說。是舉疑情而作<a 
name="0204b16" id="0204b16"></a>問也。答中有三。略答。廣釋。第三略結答。答中言脩<a 
name="0204b17" id="0204b17"></a>多羅中雖有此法者。與彼問辭也。根行不等受解<a 
name="0204b18" id="0204b18"></a>緣別者。奪其疑情也。經論所說雖無別法。而受解<a 
name="0204b19" id="0204b19"></a>者根行不同。或有依經不須論者。或有依論不須<a 
name="0204b20" id="0204b20"></a>經者。故為彼人必須造論。答意如是。次則廣顯。於<a 
name="0204b21" id="0204b21"></a>中有二。先明佛在世時說聽俱勝。後顯如來滅後<a 
name="0204b22" id="0204b22"></a>根緣參差。初中言如來在世眾生利根者。明聽人<a 
name="0204b23" id="0204b23"></a>勝。能說之人色心業勝者。顯說者勝。圓音一演者。<a 
name="0204b24" id="0204b24"></a>成說者勝。異類等解者。成聽人勝。則不須論者。結<a 
name="0204c01" id="0204c01"></a>俱勝義。此言圓音。即是一音。一音圓音。其義云何。<a 
name="0204c02" id="0204c02"></a>昔來諸師說者不同。有師說云。諸佛唯是第一義<a 
name="0204c03" id="0204c03"></a>身。永絕萬像。無形無聲。直隨機現無量色聲。猶如<a 
name="0204c04" id="0204c04"></a>空谷無聲。隨呼發響。然則就佛言之。無音是一。約<a 
name="0204c05" id="0204c05"></a>機論之。眾音非一。何意說言一音圓音者。良由一<a 
name="0204c06" id="0204c06"></a>時一會異類等解。隨其根性各得一音。不聞餘聲。<a 
name="0204c07" id="0204c07"></a>不亂不錯。顯是音奇特。故名一音。音&#x5FA7;十方。隨機<a 
name="0204c08" id="0204c08"></a>熟處無所不聞。故名圓音。非謂如空&#x5FA7;滿無別韻<a 
name="0204c09" id="0204c09"></a>曲。如經言隨其類音普告眾生。斯之謂也。或有說<a 
name="0204c10" id="0204c10"></a>者。就佛言之。實有色聲。其音圓滿。無所不&#x5FA7;。都無<a 
name="0204c11" id="0204c11"></a>宮商之異。何有平上之殊。無異曲故名為一音。無<a 
name="0204c12" id="0204c12"></a>不&#x5FA7;故說為圓音。但由是圓音作增上緣。隨根差<a 
name="0204c13" id="0204c13"></a>別現眾多聲。猶如滿月唯一圓形。隨器差別而現<a 
name="0204c14" id="0204c14"></a>多影。當知此中道理亦爾。如經言。佛以一音演說<a 
name="0204c15" id="0204c15"></a>法。眾生隨類各得解故。或有說者。如來實有眾多<a 
name="0204c16" id="0204c16"></a>音聲。一切眾生所有言音。莫非如來法輪聲攝。但<a 
name="0204c17" id="0204c17"></a>此佛音無障無礙。一即一切。一切即一。一切即一。<a 
name="0204c18" id="0204c18"></a>故名一音。一即一切。故名圓音。如華嚴經言。一切<a 
name="0204c19" id="0204c19"></a>眾生語言法。一言演說盡無餘。悉欲解了淨密音。<a 
name="0204c20" id="0204c20"></a>菩薩因是初發心故。又此佛音不可思議。不但一<a 
name="0204c21" id="0204c21"></a>音言即一切音。亦於諸法無不等&#x5FA7;。今且略舉六<a 
name="0204c22" id="0204c22"></a>雙。顯其等&#x5FA7;之相。一者等於一切眾生及一切法。<a 
name="0204c23" id="0204c23"></a>二者等於十方諸剎及三世諸劫。三者等於一切<a 
name="0204c24" id="0204c24"></a>應身如來及一切化身諸佛。四者等於一切法界<a 
name="0205a01" id="0205a01"></a>及&#x8657;空界。五者等於無礙相入界及無量出生界。<a 
name="0205a02" id="0205a02"></a>六者等於一切行界及寂靜涅槃界。此義如華嚴<a 
name="0205a03" id="0205a03"></a>經三種無礙中說。隨一一聲等此六雙。而其音韻<a 
name="0205a04" id="0205a04"></a>恒不雜亂。若音於此六雙有所不&#x5FA7;。則音非圓。若<a 
name="0205a05" id="0205a05"></a>由等&#x5FA7;失其音曲。則圓非音。然今不壞曲而等&#x5FA7;。<a 
name="0205a06" id="0205a06"></a>不動&#x5FA7;而差韻。由是道理。方成圓音。此非心識思<a 
name="0205a07" id="0205a07"></a>量所測。以是法身自在義故。一音之義略說如是。<a 
name="0205a08" id="0205a08"></a>且止餘論。還釋本文。此下第二明佛滅後根行參<a 
name="0205a09" id="0205a09"></a>差。於中別出四種根性。初二依經而得解者。後二<a 
name="0205a10" id="0205a10"></a>依論方取解者。初中言能以自力廣聞而取解者<a 
name="0205a11" id="0205a11"></a>者。依廣經聞得解佛意。而不須論。故言自力也。第<a 
name="0205a12" id="0205a12"></a>二中言亦以自力少聞而多解者者。未必廣聞諸<a 
name="0205a13" id="0205a13"></a>經文言。而能深解諸經意致。亦不須論。故言自力。<a 
name="0205a14" id="0205a14"></a>第三中言無自心力者。直依佛經則不能解。故言<a 
name="0205a15" id="0205a15"></a>無力。因於智度瑜伽等論。方解佛經所說意趣。故<a 
name="0205a16" id="0205a16"></a>言因於廣論得解者。第四中言復以廣論文多為<a 
name="0205a17" id="0205a17"></a>煩者。雖是利根而不忍繁。此人唯依文約義豐之<a 
name="0205a18" id="0205a18"></a>論。深解佛經所說之旨。故言心樂總持少文而攝<a 
name="0205a19" id="0205a19"></a>多義能取解者。此四中。前三非今所為。今所為者<a 
name="0205a20" id="0205a20"></a>在第四人也。如是以下。第三結答。言如是者。通舉<a 
name="0205a21" id="0205a21"></a>前四種人。此論以下。別對第四之人。結明必應須<a 
name="0205a22" id="0205a22"></a>造論意。今此論者。文唯一卷。其普攝一切經意。故<a 
name="0205a23" id="0205a23"></a>言總攝如來廣大深法無邊義故。彼第四品樂總<a 
name="0205a24" id="0205a24"></a>持類。要依此論乃得悟道。以之故言應說此論也。</p><a 
name="0205b01" id="0205b01"></a><p style="text-indent: 0em; margin-left: 0em"><span class="linehead"></span><span class="corr" title='[巳&gt;已]'>已</span>說因緣分。次說立義分。摩訶衍者總說有二種。云<a 
name="0205b02" id="0205b02"></a>何為二。一者法。二者義。所言法者。謂眾生心。是心則<a 
name="0205b03" id="0205b03"></a>攝一切世間法出世間法。依於此心顯示摩訶衍義。<a 
name="0205b04" id="0205b04"></a>何以故。是心真如相。即示摩訶衍體故。是心生滅因<a 
name="0205b05" id="0205b05"></a>緣相。能示摩訶衍自體相用故。所言義者。則有三種。<a 
name="0205b06" id="0205b06"></a>云何為三。一者體大。謂一切法真如平等不增減故。<a 
name="0205b07" id="0205b07"></a>二者相大。謂如來藏具足無量性功德故。三者用大。<a 
name="0205b08" id="0205b08"></a>能生一切世間出世間善因果故。一切諸佛本所乘<a 
name="0205b09" id="0205b09"></a>故。一切菩薩皆乘此法到如來地故。</p><a 
name="0205b10" id="0205b10"></a><p style="text-indent: 0em; margin-left: 1em"><span class="linehead"></span>第二說立義分。文中有二。一者結前起後。摩訶以<a 
name="0205b11" id="0205b11"></a>下。第二正說。立二章門。謂法與義。法者是大乘之<a 
name="0205b12" id="0205b12"></a>法體。義者是大乘之名義。初立法者。起下釋中初<a 
name="0205b13" id="0205b13"></a>釋法體之文。次立義者。起下復次真如自體相者<a 
name="0205b14" id="0205b14"></a>以下釋義文也。初立法中亦有二立。一者就體總<a 
name="0205b15" id="0205b15"></a>立。起下釋中初總釋文。二者依門別立。起下言真<a 
name="0205b16" id="0205b16"></a>如者以下別釋文也。初中所言法者謂眾生心者。<a 
name="0205b17" id="0205b17"></a>自體名法。今大乘中一切諸法皆無別體。唯用一<a 
name="0205b18" id="0205b18"></a>心為其自體。故言法者謂眾生心也。言是心即攝<a 
name="0205b19" id="0205b19"></a>一切者。顯大乘法異小乘法。良由是心通攝諸法。<a 
name="0205b20" id="0205b20"></a>諸法自體唯是一心。不同小乘一切諸法各有自<a 
name="0205b21" id="0205b21"></a>體。故說一心為大乘法也。何以故下。依門別立。此<a 
name="0205b22" id="0205b22"></a>一文內含其二義。望上釋總義。望下立別門。然心<a 
name="0205b23" id="0205b23"></a>法是一。大乘義廣。以何義故。直依是心顯大乘義。<a 
name="0205b24" id="0205b24"></a>故言何以故。下釋意云。心法雖一。而有二門。真如<a 
name="0205c01" id="0205c01"></a>門中有大乘體。生滅門中有體相用。大乘之義莫<a 
name="0205c02" id="0205c02"></a>過是三。故依一心顯大乘義也。言是心真如者。總<a 
name="0205c03" id="0205c03"></a>舉真如門。起下即是一法界以下文也。次言相者。<a 
name="0205c04" id="0205c04"></a>是真如相。起下復次真如者依言說分別有二種<a 
name="0205c05" id="0205c05"></a>以下文也。言是心生滅者。總舉生滅門。起下依如<a 
name="0205c06" id="0205c06"></a>來藏故有生滅心以下文也。言因緣者。是生滅因<a 
name="0205c07" id="0205c07"></a>緣。起下復次生滅因緣以下文也。次言相者。是生<a 
name="0205c08" id="0205c08"></a>滅相。起下復次生滅者以下文也。言能示摩訶衍<a 
name="0205c09" id="0205c09"></a>自體者。即是生滅門內之本覺心。生滅之體。生滅<a 
name="0205c10" id="0205c10"></a>之因。是故在於生滅門內。然真如門中直言大乘<a 
name="0205c11" id="0205c11"></a>體。生滅門中乃云自體者。有深所以。至下釋中。其<a 
name="0205c12" id="0205c12"></a>義自顯也。言相用者含有二義。一者能示如來藏<a 
name="0205c13" id="0205c13"></a>中無量性功德相。即是相大義。又示如來藏不思<a 
name="0205c14" id="0205c14"></a>議業用。即是用大義也。二者真如所作染相名相。<a 
name="0205c15" id="0205c15"></a>真如所起淨用名用。如下文言真如淨法實無於<a 
name="0205c16" id="0205c16"></a>染。但以無明而熏習故則有染相。無明染法本無<a 
name="0205c17" id="0205c17"></a>淨業。<span class="corr" title='[&#x4F39;&gt;但]'>但</span>以真如而熏習故則有淨用也。立法章門<a 
name="0205c18" id="0205c18"></a>竟在於前。此下第二立義章門。於中亦二。初明大<a 
name="0205c19" id="0205c19"></a>義。次顯乘義。此亦起下釋中之文。至彼文處。更相<a 
name="0205c20" id="0205c20"></a>屬當。大義中。體大者在真如門。相用二大在生滅<a 
name="0205c21" id="0205c21"></a>門。生滅門內亦有自體。但以體從相。故不別說也。<a 
name="0205c22" id="0205c22"></a>言如來藏具足無量性功德者。二種藏內。不空如<a 
name="0205c23" id="0205c23"></a>來藏。二種藏中。能攝如來藏。性功德義及用大義。<a 
name="0205c24" id="0205c24"></a>至下釋中當廣分別。乘義中有二句。一切諸佛本<a 
name="0206a01" id="0206a01"></a>所乘故者。立果望因以釋乘義也。一切菩薩皆乘<a 
name="0206a02" id="0206a02"></a>此法到如來地故者。據因望果以釋乘義也。</p><a 
name="0206a03" id="0206a03"></a><p style="text-indent: -1em; margin-left: 1em"><span class="linehead"></span>△第三解釋分中。在文亦二。一者結前起後。二者正<a 
name="0206a04" id="0206a04"></a>釋。正釋中有三。一者舉數總標。二者依數開章。三<a 
name="0206a05" id="0206a05"></a>者依章別解。</p><a 
name="0206a06" id="0206a06"></a><p style="text-indent: 0em; margin-left: 0em"><span class="linehead"></span><span class="corr" title='[巳&gt;已]'>已</span>說立義分。次說解釋分。解釋分有三種。云何為三。<a 
name="0206a07" id="0206a07"></a>一者顯示正義。二者對治邪執。三者分別發趣道相。</p><a 
name="0206a08" id="0206a08"></a><p style="text-indent: 0em; margin-left: 1em"><span class="linehead"></span>開章中。言顯示正義者。正釋立義分中所立也。對<a 
name="0206a09" id="0206a09"></a>治邪執。發趣道相者。是明離邪就正門也。</p><a 
name="0206a10" id="0206a10"></a><p style="text-indent: -1em; margin-left: 1em"><span class="linehead"></span>△別解之中。即有三章。初釋顯示正義分中。大分有<a 
name="0206a11" id="0206a11"></a>二。初正釋義。後示入門。正釋之中。依上有二。初釋<a 
name="0206a12" id="0206a12"></a>法章門。後釋義章門。初中亦二。一者總釋。釋上總<a 
name="0206a13" id="0206a13"></a>立。二者別解。解上別立。</p><a 
name="0206a14" id="0206a14"></a><p style="text-indent: 0em; margin-left: 0em"><span class="linehead"></span>顯示正義者。依一心法有二種門。云何為二。一者心<a 
name="0206a15" id="0206a15"></a>真如門。二者心生滅門。是二種門皆各總攝一切法。<a 
name="0206a16" id="0206a16"></a>此義云何。以是二門不相離故。</p><a 
name="0206a17" id="0206a17"></a><p style="text-indent: 0em; margin-left: 1em"><span class="linehead"></span>初中言依一心法有二種門者。如經本言。寂滅者<a 
name="0206a18" id="0206a18"></a>名為一心。一心者名如來藏。此言心真如門者。即<a 
name="0206a19" id="0206a19"></a>釋彼經寂滅者名為一心也。心生滅門者。是釋經<a 
name="0206a20" id="0206a20"></a>中一心者名如來藏也。所以然者。以一切法無生<a 
name="0206a21" id="0206a21"></a>無滅。本來寂靜。唯是一心。如是名為心真如門。故<a 
name="0206a22" id="0206a22"></a>言寂滅者名為一心。又此一心體是本覺。而隨無<a 
name="0206a23" id="0206a23"></a>明動作生滅。故於此門如來之性隱而不顯。名如<a 
name="0206a24" id="0206a24"></a>來藏。如經言如來藏者是善不善因。能&#x5FA7;興造一<a 
name="0206b01" id="0206b01"></a>切趣生。譬如伎兒變現諸趣。如是等義在生滅門。<a 
name="0206b02" id="0206b02"></a>故言一心者名如來藏。是顯一心之生滅門。如下<a 
name="0206b03" id="0206b03"></a>文言。心生滅者。依如來藏故有生滅心。乃至此識<a 
name="0206b04" id="0206b04"></a>有二種義。一者覺義。二者不覺義。當知非但取生<a 
name="0206b05" id="0206b05"></a>滅心為生滅門。通取生滅自體及生滅相。皆在生<a 
name="0206b06" id="0206b06"></a>滅門內義也。二門如是。何為一心。謂染淨諸法其<a 
name="0206b07" id="0206b07"></a>性無二。真妄二門不得有異。故名為一。此無二處。<a 
name="0206b08" id="0206b08"></a>諸法中實。不同&#x8657;空。性自神解。故名為心。然既無<a 
name="0206b09" id="0206b09"></a>有二。何得有一。一無所有。就誰曰心。如是道理。離<a 
name="0206b10" id="0206b10"></a>言絕慮。不知何以目之。強號為一心也。言是二種<a 
name="0206b11" id="0206b11"></a>門皆各總攝一切法者。釋上立中是心即攝一切<a 
name="0206b12" id="0206b12"></a>世間出世間法。上直明心攝一切法。今此釋中顯<a 
name="0206b13" id="0206b13"></a>其二門皆各總攝。言以是二門不相離故者。是釋<a 
name="0206b14" id="0206b14"></a>二門各總攝義。欲明真如門者染淨通相。通相之<a 
name="0206b15" id="0206b15"></a>外無別染淨。故得總攝染淨諸法。生滅門者別顯<a 
name="0206b16" id="0206b16"></a>染淨。染淨之法無所不該。故亦總攝一切諸法。通<a 
name="0206b17" id="0206b17"></a>別雖殊。齊無所遣。故言二門不相離也。總釋義竟。</p><a 
name="0206b18" id="0206b18"></a><p style="text-indent: 0em; margin-left: 2em"><span class="linehead"></span><span class="note">(別記)</span>真如門是諸法通相。通相外無別諸法。諸法<a 
name="0206b19" id="0206b19"></a>皆為通相所攝。如微塵是瓦器通相。通相外無<a 
name="0206b20" id="0206b20"></a>別瓦器。瓦器皆為微塵所攝。真如門亦如是。生<a 
name="0206b21" id="0206b21"></a>滅門者。即此真如是善不善因。與緣和合變作<a 
name="0206b22" id="0206b22"></a>諸法。雖實變作諸法。而恒不壞真性。故於此門<a 
name="0206b23" id="0206b23"></a>亦攝真如。如微塵性聚成瓦器。而常不失微塵<a 
name="0206b24" id="0206b24"></a>性相。故瓦器門即攝微塵。生滅門亦如是。設使<a 
name="0206c01" id="0206c01"></a>二門雖無別體。二門相乖不相通者。相應真如<a 
name="0206c02" id="0206c02"></a>門中攝理而不攝事。生滅門中攝事而不攝理。<a 
name="0206c03" id="0206c03"></a>而今二門互相融通。際限無分。是故皆各通攝<a 
name="0206c04" id="0206c04"></a>一切理事諸法。故言二門不相離故。問。若此二<a 
name="0206c05" id="0206c05"></a>門各攝理事。何故真如門中但示摩訶衍體。生<a 
name="0206c06" id="0206c06"></a>滅門中通示自體相用。答。攝義示義異。何者。真<a 
name="0206c07" id="0206c07"></a>如門是泯相以顯理。泯相不除。故得攝相。泯相<a 
name="0206c08" id="0206c08"></a>不存。故非示相。生滅門者攬理以成事。攬理不<a 
name="0206c09" id="0206c09"></a>壞。得攝理。攬理不泯。故亦示體。依此義故。且說<a 
name="0206c10" id="0206c10"></a>不同。通而論之。二義亦齊。是故真如門中亦應<a 
name="0206c11" id="0206c11"></a>示於事相。略故不說耳。問。二門不同。其義<span class="corr" title='[巳&gt;已]'>已</span>見。<a 
name="0206c12" id="0206c12"></a>未知二門所攝理事。亦有隨門差別義不。答。隨<a 
name="0206c13" id="0206c13"></a>門分別。亦有不同。何者。真如門中所攝事法。是<a 
name="0206c14" id="0206c14"></a>分別性。以說諸法不生不滅本來寂靜。但依妄<a 
name="0206c15" id="0206c15"></a>念而有差別故。心生滅門所說事法。是依他性。<a 
name="0206c16" id="0206c16"></a>以說諸法因緣和合有生滅故。然此二性雖復<a 
name="0206c17" id="0206c17"></a>非一。而亦不異。何以故。因緣所生生滅諸法。不<a 
name="0206c18" id="0206c18"></a>離妄念而有差別。故分別性不異依他。亦在生<a 
name="0206c19" id="0206c19"></a>滅門也。又因緣之生。自他及共皆不可得。故依<a 
name="0206c20" id="0206c20"></a>他性不異分別。亦在真如門也。如是二性雖復<a 
name="0206c21" id="0206c21"></a>不異。而亦非一。何以故。分別性法本來非有亦<a 
name="0206c22" id="0206c22"></a>非不無。依他性法雖復非有而亦不無。是故二<a 
name="0206c23" id="0206c23"></a>性亦不雜亂。如攝論說。三性相望。不異非不異。<a 
name="0206c24" id="0206c24"></a>應如是說。若能解此三性不一不異義者。百家<a 
name="0207a01" id="0207a01"></a>之諍無所不和也。二門所攝理不同者。真如門<a 
name="0207a02" id="0207a02"></a>中所說理者。雖曰真如。亦不可得。而亦非無。有<a 
name="0207a03" id="0207a03"></a>佛無佛。性相常住。無有變異。不可破壞。於此門<a 
name="0207a04" id="0207a04"></a>中。假立真如實際等名。如大品等諸般若經所<a 
name="0207a05" id="0207a05"></a>說。生滅門內所攝理者。雖復理體離生滅相。而<a 
name="0207a06" id="0207a06"></a>亦不守常住之性。隨無明緣流轉生死。雖實為<a 
name="0207a07" id="0207a07"></a>所染。而自性清淨。於此門中。假立佛性本覺等<a 
name="0207a08" id="0207a08"></a>名。如涅槃華嚴經等所說。今論所述楞伽經等。<a 
name="0207a09" id="0207a09"></a>通以二門為其宗體。然此二義亦無有異。以雖<a 
name="0207a10" id="0207a10"></a>離生滅。而常住性亦不可得。雖曰隨緣。而恒不<a 
name="0207a11" id="0207a11"></a>動。離生滅性故。以是義故。真如門中。<span class="corr" title='[&#x4F39;&gt;但]'>但</span>說不壞<a 
name="0207a12" id="0207a12"></a>假名而說實相。不動實際建立諸法。生滅門中。<a 
name="0207a13" id="0207a13"></a>乃說自性清淨心因無明風動。不染而染。染而<a 
name="0207a14" id="0207a14"></a>不染。問。真如門中說唯空義。生滅門內說不空<a 
name="0207a15" id="0207a15"></a>義。為不如是耶。答。一往相配。不無是義。故上立<a 
name="0207a16" id="0207a16"></a>義分真如相中<span class="corr" title='[&#x4F39;&gt;但]'>但</span>說能示摩訶衍體。生滅門中<a 
name="0207a17" id="0207a17"></a>亦說顯示大乘相用。就實而言。則不如是。故下<a 
name="0207a18" id="0207a18"></a>論文二門皆說不空義。問。若生滅門內二義俱<a 
name="0207a19" id="0207a19"></a>有者。其不空義可有隨緣作生滅義。空義是無。<a 
name="0207a20" id="0207a20"></a>何有隨緣而作有義。答。二義是一。不可說異。而<a 
name="0207a21" id="0207a21"></a>約空義亦得作有。何者。若空定是空。應不能作<a 
name="0207a22" id="0207a22"></a>有。而是空亦空。故得作有。然此空空亦有二義。<a 
name="0207a23" id="0207a23"></a>一者。有法性空。是空亦空。有之與空。皆不可得。<a 
name="0207a24" id="0207a24"></a>如是空空。有真如門。如大品經云。一切法空。此<a 
name="0207b01" id="0207b01"></a>空亦空。是名空空。二者。猶如有無有性。故得為<a 
name="0207b02" id="0207b02"></a>空。是名曰空。如是空無空性。故得作有。是名空<a 
name="0207b03" id="0207b03"></a>空。如是空空。在生滅門。如涅槃經云。是有是無。<a 
name="0207b04" id="0207b04"></a>是名空空。是是是非。是名空空。如是空空。十住<a 
name="0207b05" id="0207b05"></a>菩薩尚得少分如毫釐許。何況餘人。二門差別。<a 
name="0207b06" id="0207b06"></a>應如是知。上來釋上總立法竟。</p><a 
name="0207b07" id="0207b07"></a><a 
name="0207b08" id="0207b08"></a><p><span class="juanname">大乘起信論疏記會本卷一</span></p>
<hr>【經文資訊】卍新續藏第 45 冊 No. 0757 起信論疏記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index146d.html?index=X45n0757" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X45n0757_001 by HTTrack Website Copier/3.x [XR&CO'2014], Tue, 07 Jun 2016 07:26:44 GMT -->
</html>
