<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J25nB174_008 by HTTrack Website Copier/3.x [XR&CO'2014], Tue, 07 Jun 2016 07:10:19 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1140875208&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ25nB174&amp;utmp=%2Fmobile%2Findex.php%3Findex%3DJ25nB174_008&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4b2e-3.html?index=J25nB174_007" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第25冊<br/>No.B174 天界覺浪盛禪師語錄 (12卷)<br/>【明 道盛說　大成．大奇等編】<br/>第 8 卷</p>
	<a href="index8498-2.html?index=J25nB174_009" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J25">
<div class="root" id="B174" sutra_name="天界覺浪盛禪師語錄" sutra_juan="[卷8]">　
<a 
name="0720c01" id="0720c01"></a><p><span class="juanname">天界覺浪盛禪師語錄卷八</span></p><a 
name="0720c02" id="0720c02"></a><a 
name="0720c03" id="0720c03"></a><p style="margin-left: 4em"><span class="byline">門人　大成　大奇　等編</span></p><a 
name="0720c04" id="0720c04"></a><p style="text-indent: 0em; margin-left: 0em"><span class="linehead"></span>普說吾宗門下須先認得正偏賓主向內向外則立<a 
name="0720c05" id="0720c05"></a>地歸根得旨而不隨照失宗也故石頭云本末須歸<a 
name="0720c06" id="0720c06"></a>宗尊卑用其語若不知其尊卑之語又安知其本末<a 
name="0720c07" id="0720c07"></a>之宗哉此豈直曹洞立君臣之旨即臨濟諸祖人境<a 
name="0720c08" id="0720c08"></a>等皆不離此法式也今且方便示汝參究之法秪如<a 
name="0720c09" id="0720c09"></a>業海翻騰以一掌能平其風波乎惟捉敗其識藏業<a 
name="0720c10" id="0720c10"></a>龍則生死波濤化為覺海圓澄矣雖然若非頓發根<a 
name="0720c11" id="0720c11"></a>本大智孰能秉金剛慧而剖此秘密藏哉故文殊嘗<a 
name="0720c12" id="0720c12"></a>於生死海藏中提出八識龍女捨去閨閣暗昧而呈<a 
name="0720c13" id="0720c13"></a>掌上明珠佛為印可即立地轉識成智為大丈夫于<a 
name="0720c14" id="0720c14"></a>虛明法界而成正覺去也所以欲止鼎沸須抽其薪<a 
name="0720c15" id="0720c15"></a>欲除賊亂須擒其首我此宗門秪貴單刀直入萬重<a 
name="0720c16" id="0720c16"></a>圍中斬其將帥其餘部屬不待招勦自降伏也你今<a 
name="0720c17" id="0720c17"></a>不求自<span class="corr" title='[巳&gt;己]'>己</span>本來真心只去用他妄想以妄止妄以思<a 
name="0720c18" id="0720c18"></a>繫思念念相續如火益薪何日得執著心開與妄想<a 
name="0720c19" id="0720c19"></a>機息哉蓋此排遣昏散遏止念慮正大慧所排默照<a 
name="0720c20" id="0720c20"></a>邪禪亦古人所謂落空王外道魂不散死人在鬼窟<a 
name="0720c21" id="0720c21"></a>作活計者也又何日能破其巢穴斬其精靈哉又況<a 
name="0720c22" id="0720c22"></a>此門元非專以止觀為工以煆煉為行以修證三昧<a 
name="0720c23" id="0720c23"></a>為歸宿以破障除惑為根因蓋欲當人直下發明自<a 
name="0720c24" id="0720c24"></a><span class="corr" title='[巳&gt;己]'>己</span>本分大事耳你不見六祖云我法門秪貴明心見<a 
name="0720c25" id="0720c25"></a>性不論禪定解脫故彼但教你不思善不思惡正當<a 
name="0720c26" id="0720c26"></a>與麼時阿那個是你上座本來面目亦何曾說不思<a 
name="0720c27" id="0720c27"></a>善惡時即是你本來面目乎即初祖亦云心如墻壁<a 
name="0720c28" id="0720c28"></a>乃可入道亦未嘗說心如壁處即是道也蓋祖師恐<a 
name="0720c29" id="0720c29"></a>人心涉今時根境迷惑未能返轉刀頭向空劫前剖<a 
name="0720c30" id="0720c30"></a>出生死伏藏耳故曰橫按莫邪行正令太平寰宇斬<a 
name="0721a01" id="0721a01"></a>癡頑是也今時門頭躲根者尚易勦除於空劫前躲<a 
name="0721a02" id="0721a02"></a>根者最難斷絕也正雲居所謂門裏出身易身裏出<a 
name="0721a03" id="0721a03"></a>門難自非向鐵壁銀山迸出金剛王劍安能斷此法<a 
name="0721a04" id="0721a04"></a>身上貼體無明之知見根本哉故我常教人單求一<a 
name="0721a05" id="0721a05"></a>念未生前自<span class="corr" title='[巳&gt;己]'>己</span>本命元辰落處者正欲學人直捷根<a 
name="0721a06" id="0721a06"></a>源於無生滅前看透者個則無明知見自然消落如<a 
name="0721a07" id="0721a07"></a>使演若達多自見<span class="corr" title='[巳&gt;己]'>己</span>頭本來現成則彼狂心自然頓<a 
name="0721a08" id="0721a08"></a>歇不復向外馳求矣噫也須是六根不具七識不全<a 
name="0721a09" id="0721a09"></a>底大闡提漢子能一斷一切斷者始得擊如意云珍<a 
name="0721a10" id="0721a10"></a>重。</p><a 
name="0721a11" id="0721a11"></a><p style="text-indent: 0em; margin-left: 0em"><span class="linehead"></span>建安王修源殿下請於永寧古上藍寺普說師舉如<a 
name="0721a12" id="0721a12"></a>意云諸仁者會麼昔世尊於靈山會上親自拈出示<a 
name="0721a13" id="0721a13"></a>眾獨迦葉尊者領悟微笑故得傳此直指人心見性<a 
name="0721a14" id="0721a14"></a>成佛之宗又以此付囑諸大菩薩於十方剎土示現<a 
name="0721a15" id="0721a15"></a>國王宰臣長者居士等身而為內外法護使此慧命<a 
name="0721a16" id="0721a16"></a>流通不盡傳至西天二十七祖般若多羅尊者遙見<a 
name="0721a17" id="0721a17"></a>震旦神州有大乘氣象特囑達磨大師云汝於此方<a 
name="0721a18" id="0721a18"></a>有大法緣後來獲菩提者不可勝數二百二十年後<a 
name="0721a19" id="0721a19"></a>林下有一人當得道果聽吾識曰震旦雖闊無別路<a 
name="0721a20" id="0721a20"></a>要假兒孫腳下行金雞解銜一粒粟供養十方羅漢<a 
name="0721a21" id="0721a21"></a>僧此正識十邡馬大師也後六祖亦囑南岳云汝後<a 
name="0721a22" id="0721a22"></a>當出一馬駒踏殺天下人果於磨磚成鏡良駟窺鞭<a 
name="0721a23" id="0721a23"></a>而馬祖大興洪都與石頭大興南岳於是江西湖南<a 
name="0721a24" id="0721a24"></a>二支分派五燄分燈天下宗風獨盛于此直至宋元<a 
name="0721a25" id="0721a25"></a>之末祖燈寂寥近世幸我壽昌先祖突出大好山法<a 
name="0721a26" id="0721a26"></a>乳橫流為博山東苑以及山僧前年因李家宰黃司<a 
name="0721a27" id="0721a27"></a>理劉尚寶諸公請住匡山圓通乃有廬岳之舉今過<a 
name="0721a28" id="0721a28"></a>洪都果見有大乘氣幸建安殿下不忘付囑特請山<a 
name="0721a29" id="0721a29"></a>僧開堂於永寧古上藍寺重新提唱向上宗風且道<a 
name="0721a30" id="0721a30"></a>向上宗風如何提唱復以如意示云若於此薦得便<a 
name="0721b01" id="0721b01"></a>當與佛祖把手並行其或未然更與通一消息乃畫<a 
name="0721b02" id="0721b02"></a>圓相云會麼天得此以清地得此以寧帝王得此以<a 
name="0721b03" id="0721b03"></a>參天地之精公侯得此以輔日月之明仲尼得此以<a 
name="0721b04" id="0721b04"></a>始終條理集群聖之大成老聃得此以常無常有合<a 
name="0721b05" id="0721b05"></a>眾妙而無名釋迦得此以指天指地等法界而證明<a 
name="0721b06" id="0721b06"></a>達磨得此以一花五葉傳心法之繩繩馬祖得此踏<a 
name="0721b07" id="0721b07"></a>殺天下海岳俱靈溈山得此以撥出星火而蟲木發<a 
name="0721b08" id="0721b08"></a>熒臨濟得此以悟無多子而鬚尾雙擒洞山得此以<a 
name="0721b09" id="0721b09"></a>邈秪者是而渠我相應雲門得此以拶斷秦鑽而拄<a 
name="0721b10" id="0721b10"></a>杖直行法眼得此以心石撲落而法界崢嶸壽昌得<a 
name="0721b11" id="0721b11"></a>此透過大好而曹洞中興東苑得此以一枝橫出而<a 
name="0721b12" id="0721b12"></a>萬物敷榮圓通得此以一聲<span class="gaiji">[囗@力]<!--gaiji,,1[囗@力],2&#x361E;,3--></span>地而今古齊轟且道<a 
name="0721b13" id="0721b13"></a>今日始終全提一句又作麼生復打圓相云一氣不<a 
name="0721b14" id="0721b14"></a>言含有象萬靈何處謝昇平僧問法王與國王說法<a 
name="0721b15" id="0721b15"></a>意旨作麼生師云龍袖拂開全體現象王行處絕狐<a 
name="0721b16" id="0721b16"></a>蹤僧擬再問師震聲一喝下座。</p><a 
name="0721b17" id="0721b17"></a><p style="text-indent: 0em; margin-left: 0em"><span class="linehead"></span>雲棲掃塔諸薦紳請普說師打圓相云向上一路千<a 
name="0721b18" id="0721b18"></a>聖不傳末後牢關直須親到達磨大師特來東土遇<a 
name="0721b19" id="0721b19"></a>梁武帝不契即渡江於少林面壁此時震旦義學相<a 
name="0721b20" id="0721b20"></a>高多滯名相驚見斥相指心不能領略輒生嫉害乃<a 
name="0721b21" id="0721b21"></a>至六遭服毒末遇神光安心歸位始付衣缽併授楞<a 
name="0721b22" id="0721b22"></a>伽經以印心嗣是東土一花五葉遍燦寰區皆是親<a 
name="0721b23" id="0721b23"></a>悟親證始得使此真宗不墜也或謂達祖既以不立<a 
name="0721b24" id="0721b24"></a>文字直指人心何復以楞伽為印乎此正明一切佛<a 
name="0721b25" id="0721b25"></a>語皆以心為宗旨不特楞伽是離文字法如能親悟<a 
name="0721b26" id="0721b26"></a>心印則三藏十二部一切修多羅皆是離文字為宗<a 
name="0721b27" id="0721b27"></a>旨也達祖斥相指心正以彼時教家執著名相不見<a 
name="0721b28" id="0721b28"></a>心宗斥者斥其名相也非斥彼不當開闡教義也如<a 
name="0721b29" id="0721b29"></a>能悟此心宗又何經律論觀淨諸教非直指之妙心<a 
name="0721b30" id="0721b30"></a>哉不見我雲棲大師最初發心即以生死大事而起<a 
name="0721c01" id="0721c01"></a>疑情剃染之後即遍參諸方尊宿嘗於京師參笑巖<a 
name="0721c02" id="0721c02"></a>和尚求指示笑巖曰阿你三千里外來開示我我有<a 
name="0721c03" id="0721c03"></a>甚麼開示你時大師言下有省因過東昌聞譙樓鼓<a 
name="0721c04" id="0721c04"></a>聲乃悟其旨作偈曰二十年前事可疑三千里外遇<a 
name="0721c05" id="0721c05"></a>何奇焚香擲戟渾如夢魔佛空爭是與非此後見法<a 
name="0721c06" id="0721c06"></a>門師承大壞參學無真乃大權設教開戒律闡教乘<a 
name="0721c07" id="0721c07"></a>標淨土而歸于心宗世人不知大師悟證之由以大<a 
name="0721c08" id="0721c08"></a>師乃教中圓人何必捏歸禪宗以亂其統又孰知大<a 
name="0721c09" id="0721c09"></a>師先悟禪宗而後開教海收攝群機消歸正覺之苦<a 
name="0721c10" id="0721c10"></a>心乎世間開戒闡教標淨者甚多未必皆悟道之後<a 
name="0721c11" id="0721c11"></a>設施也獨大師於悟心之後弘法是以說戒戒即金<a 
name="0721c12" id="0721c12"></a>剛戒相也設教教即妙明真心也立論論即直剖宗<a 
name="0721c13" id="0721c13"></a>旨也標淨淨即全提佛心也輓近主法之人孰能如<a 
name="0721c14" id="0721c14"></a>大師真參實悟而後舉揚宗旨振作玄機密用哉今<a 
name="0721c15" id="0721c15"></a>之參學曾起二十年前可疑之事乎曾有於三千里<a 
name="0721c16" id="0721c16"></a>外一聞譙鼓而不疑乎大疑大悟小疑小悟不疑不<a 
name="0721c17" id="0721c17"></a>悟如今人疑也未疑安得有遇而且悟此奇特乎雲<a 
name="0721c18" id="0721c18"></a>門湛和尚或問中嘗載大師宗門機用甚悉如拈外<a 
name="0721c19" id="0721c19"></a>道問佛空生宴坐公案云若於良久處欲望開迷陰<a 
name="0721c20" id="0721c20"></a>霾萬里宴坐邊擬聞般若說竟多時既然如是鞭頭<a 
name="0721c21" id="0721c21"></a>得指空裏飛花者是箇甚麼參又拈自性西方惟心<a 
name="0721c22" id="0721c22"></a>淨土云若直指自性不但過此娑婆十萬億國土為<a 
name="0721c23" id="0721c23"></a>非也設個自性<span class="corr" title='[巳&gt;已]'>已</span>涉程途若實談性心不但寶蓮金<a 
name="0721c24" id="0721c24"></a>地種種莊嚴為非也設箇自心早成垢穢你看大師<a 
name="0721c25" id="0721c25"></a>如此起疑如此參悟如此提宗門向上機緣如此指<a 
name="0721c26" id="0721c26"></a>示惟心淨土此豈與未悟拈心宗而代佛揚化敷文<a 
name="0721c27" id="0721c27"></a>演義者可比擬哉吾大師深念如來一代時教為後<a 
name="0721c28" id="0721c28"></a>世分門別戶互相矛盾之弊故於悟心之後密移一<a 
name="0721c29" id="0721c29"></a>步始能會通佛語諸教而歸于無門法門之心宗也<a 
name="0721c30" id="0721c30"></a>不然達祖只須傳心不必以教為印矣予舌短何足<a 
name="0722a01" id="0722a01"></a>以舉揚萬一但稟承法蔭今敬入山掃拜靈塔諸護<a 
name="0722a02" id="0722a02"></a>法尊宿命登此座辭不獲免強為贅疣慚愧無地還<a 
name="0722a03" id="0722a03"></a>知此一舉揚底意旨麼親到須彌莫問山既遊大海<a 
name="0722a04" id="0722a04"></a>休誇水下座。</p><a 
name="0722a05" id="0722a05"></a><p style="text-indent: 0em; margin-left: 0em"><span class="linehead"></span>福山普說司理黃元公居士請師云山僧出處那堪<a 
name="0722a06" id="0722a06"></a>對眾舉揚事不獲<span class="corr" title='[巳&gt;已]'>已</span>聊為今日法門點綴故事或藉<a 
name="0722a07" id="0722a07"></a>此為啟發之助則亦不負生平與先聖後聖作一明<a 
name="0722a08" id="0722a08"></a>證也予族柘浦張氏父存三居士萬曆壬辰生十五<a 
name="0722a09" id="0722a09"></a>入贅十九歲庚戌值祖父卒見其談笑而化輒疑此<a 
name="0722a10" id="0722a10"></a>個靈明向何處去此時視世界我人便如輕塵浮沫<a 
name="0722a11" id="0722a11"></a>矣即走慶源忠堂岡禮孤舟和尚求出家父兄執之<a 
name="0722a12" id="0722a12"></a>歸求脫心益急一日上街正痛疑此個沒分曉忽聞<a 
name="0722a13" id="0722a13"></a>貓子墮地聲頓令身心豁然自此孤光迥迥愈切寤<a 
name="0722a14" id="0722a14"></a>寐偶書林瑞巖識源和尚過浦詢之乃密投其剃落<a 
name="0722a15" id="0722a15"></a>時年二十辛亥六月也及秋間又為親友執歸父兄<a 
name="0722a16" id="0722a16"></a>知不可奪遂求邑西夢筆山令住即誓死閉關決大<a 
name="0722a17" id="0722a17"></a>事因看高峰錄至枕子墮落處喜得為我印契卻於<a 
name="0722a18" id="0722a18"></a>門前倒剎竿日面月面青州布衫密啟其意等言句<a 
name="0722a19" id="0722a19"></a>全無理會心益苦無可詰問迫成病亦幾死幾生乃<a 
name="0722a20" id="0722a20"></a>於五燈會元單單只看古人未悟以前如何參究如<a 
name="0722a21" id="0722a21"></a>何開悟始得大機大用反覆自勘自對輒多開發輒<a 
name="0722a22" id="0722a22"></a>多疑惑然終不曾透過祖師就中秘密關楗復因閱<a 
name="0722a23" id="0722a23"></a>百丈扭鼻彼<span class="corr" title='[巳&gt;已]'>已</span>有省及再參於即此用離此用處被<a 
name="0722a24" id="0722a24"></a>馬祖一喝直得三日耳聾乃大驚悟曰者馬駒亦復<a 
name="0722a25" id="0722a25"></a>踏殺天下萬世人也於是乃知古人所謂雖得悟明<a 
name="0722a26" id="0722a26"></a>自<span class="corr" title='[巳&gt;己]'>己</span>還須透徹大法然後垂手為人始能殺活自在<a 
name="0722a27" id="0722a27"></a>所以祖祖相傳獨授此心之法為真印耳偶見人書<a 
name="0722a28" id="0722a28"></a>壽昌和尚頌臨濟曰三十棒頭開正眼何嘗傳得祖<a 
name="0722a29" id="0722a29"></a>師心輒大叫曰此時尚有若而人乎我當嗣之丙辰<a 
name="0722a30" id="0722a30"></a>出關造董巖從博山和尚受具即問從上佛祖如何<a 
name="0722b01" id="0722b01"></a>行履山曰直須工夫透徹始得曰佛祖行履豈因工<a 
name="0722b02" id="0722b02"></a>夫得到耶山曰我者裏不許人論機鋒子且去做到<a 
name="0722b03" id="0722b03"></a>那田地著予即呈偈曰試問古人行履事如何特地<a 
name="0722b04" id="0722b04"></a>設梯階相逢若是知音者豈待揚眉眼始開山看曰<a 
name="0722b05" id="0722b05"></a>後生家莫輕易承當此事如挑千斤擔子過獨木橋<a 
name="0722b06" id="0722b06"></a>稍有差遲即喪身失命也予禮謝及解制即辭往江<a 
name="0722b07" id="0722b07"></a>西參壽昌和尚道經書林訪故人余繼泉偕見東苑<a 
name="0722b08" id="0722b08"></a>和尚苑問你在董巖曾聞博山提唱維摩經否曰曾<a 
name="0722b09" id="0722b09"></a>聞苑曰彌勒得一生受記作麼生曰大有人疑著苑<a 
name="0722b10" id="0722b10"></a>曰你又恁麼去予異之向火次因舉僧問古德劫火<a 
name="0722b11" id="0722b11"></a>洞然者個壞不壞有云壞有云不壞此意如何苑曰<a 
name="0722b12" id="0722b12"></a>你又恁麼來予遂折節過冬時方病勞苦雙目幾瞎<a 
name="0722b13" id="0722b13"></a>苑與繼泉親調藥餌為救療之有間苑輒細究其平<a 
name="0722b14" id="0722b14"></a>生參證處及徵詰五家門堂差別之旨予恣意披其<a 
name="0722b15" id="0722b15"></a>所見苑感歎曰不期子乃能深入此秘密法門吾壽<a 
name="0722b16" id="0722b16"></a>昌者枝慧命屬子流布去也即付壽昌宗派并書偈<a 
name="0722b17" id="0722b17"></a>云道盛群英祖德尊萬古師欽承諸聖旨啟我永懷<a 
name="0722b18" id="0722b18"></a>思予拜受明年即隨苑往禮壽昌師翁及見翁即問<a 
name="0722b19" id="0722b19"></a>從上佛祖如何行履翁曰子曾作甚麼來曰某甲今<a 
name="0722b20" id="0722b20"></a>日幸遇和尚翁曰今日事作麼生曰明日日頭東畔<a 
name="0722b21" id="0722b21"></a>出翁曰元來在者裏弄虛頭曰和尚也較不多翁曰<a 
name="0722b22" id="0722b22"></a>子在何處與東苑相見曰不在別處翁曰在那裏曰<a 
name="0722b23" id="0722b23"></a>和尚眼&#x807B;翁良久予珍重而出後入方丈侍立次翁<a 
name="0722b24" id="0722b24"></a>顧曰做甚麼曰親覲翁曰親覲事作麼生曰和尚搬<a 
name="0722b25" id="0722b25"></a>石辛苦莫要槌腰麼翁曰從不慣恁麼曰和尚得恁<a 
name="0722b26" id="0722b26"></a>麼矯健翁曰安肯以死驢橛子繫人子不聞吾有言<a 
name="0722b27" id="0722b27"></a>發非聲須慎主色前不物要司南乎曰此和尚不止<a 
name="0722b28" id="0722b28"></a>為一世人也翁曰我尋常以三則公案驗天下人子<a 
name="0722b29" id="0722b29"></a>試為我道看如臨濟道佛法無多子畢竟見個甚麼<a 
name="0722b30" id="0722b30"></a>曰放你老漢肋下三拳翁曰何處是趙州勘破婆子<a 
name="0722c01" id="0722c01"></a>處曰絕好個何處是趙州勘破婆子處翁曰諦當甚<a 
name="0722c02" id="0722c02"></a>諦當敢保老兄未徹在何處是他未徹處曰夫是之<a 
name="0722c03" id="0722c03"></a>謂靈雲夫是之謂玄沙翁更令予頌之其頌臨濟曰<a 
name="0722c04" id="0722c04"></a>棒打石人頭嚗嚗論實事臨濟不疾流踏斷高安路<a 
name="0722c05" id="0722c05"></a>頌趙州曰明知山有虎偏向虎山行捨命陪君子以<a 
name="0722c06" id="0722c06"></a>表此生平頌玄沙曰劍客既呈劍詩人復獻詩欲開<a 
name="0722c07" id="0722c07"></a>千古眼更剔兩莖眉翁深頷之一日復問曰子今擬<a 
name="0722c08" id="0722c08"></a>作甚麼事曰事恰無事但佛祖者枝慧命要人傳持<a 
name="0722c09" id="0722c09"></a>耳翁曰子作麼生曰阿儂自有通霄路翁曰有人求<a 
name="0722c10" id="0722c10"></a>子向上開示作麼生曰禮拜著待他拜起曰會麼曰<a 
name="0722c11" id="0722c11"></a>不會曰向上一路千聖不然彼若更擬議即喝出曰<a 
name="0722c12" id="0722c12"></a>你做我子孫不得翁曰你若恁麼爭起得吾宗予喝<a 
name="0722c13" id="0722c13"></a>曰者個老凍膿何不一向如是爭見得承嗣底到如<a 
name="0722c14" id="0722c14"></a>此也翁愕然曰子何所見乃言及此曰從上石頭馬<a 
name="0722c15" id="0722c15"></a>祖之下五家宗師之上咸能如是直五宗下大不然<a 
name="0722c16" id="0722c16"></a>也翁曰子道五宗之下如何曰彼實不得<span class="corr" title='[巳&gt;已]'>已</span>各設門<a 
name="0722c17" id="0722c17"></a>庭宗旨揀絕邪外之徒後世復因門庭宗旨妄生穿<a 
name="0722c18" id="0722c18"></a>鑿轉為計著障卻自<span class="corr" title='[巳&gt;己]'>己</span>悟門自非大聖垂慈為法檀<a 
name="0722c19" id="0722c19"></a>度隨其顛倒以使自肯其孰能出此陷阱哉翁曰子<a 
name="0722c20" id="0722c20"></a>看吾門庭何如曰種田博飯則不無奪食驅耕猶未<a 
name="0722c21" id="0722c21"></a>在翁曰子太奇特生曰老漢母乃忘卻正令不行先<a 
name="0722c22" id="0722c22"></a>斬首大機一發聖賢悲乎翁大喜曰子幸珍惜予復<a 
name="0722c23" id="0722c23"></a>問某甲異日於和尚法道如何翁曰子自說看予禮<a 
name="0722c24" id="0722c24"></a>拜曰某甲不敢孤負和尚翁曰如何是不孤負事曰<a 
name="0722c25" id="0722c25"></a>待和尚涅槃後與和尚道翁於是復密囑之曰雖然<a 
name="0722c26" id="0722c26"></a>古人往往為發露太早不得大其受用尚慎哉正先<a 
name="0722c27" id="0722c27"></a>聖所謂得此法者命如縣絲也時丁巳冬予二十六<a 
name="0722c28" id="0722c28"></a>歲深念翁年七旬矣而語錄尚未流布此誰之責歟<a 
name="0722c29" id="0722c29"></a>與師請較刻翁親許之集成予<span class="corr" title='[巳&gt;已]'>已</span>請戴今梁觀察作<a 
name="0722c30" id="0722c30"></a>序將授諸梓偶為人竊其本稿予因是避去金陵而<a 
name="0723a01" id="0723a01"></a>師亦辭歸武夷明年正月和尚示寂人傳至金陵予<a 
name="0723a02" id="0723a02"></a>大悲感時和尚侍者謐公自燕歸到天界寺會予時<a 
name="0723a03" id="0723a03"></a>方晤焦太史約與周海門曾金簡二公議作壽昌中<a 
name="0723a04" id="0723a04"></a>興曹洞記因囑謐公曰公歸去幸勿草草求人作塔<a 
name="0723a05" id="0723a05"></a>銘但打一片好石立於塔前人問其故但指曰此吾<a 
name="0723a06" id="0723a06"></a>大師塔銘也如問何無文字但應曰未有具眼人在<a 
name="0723a07" id="0723a07"></a>公笑曰須是浪公始得公歸壽昌而博山乃命首座<a 
name="0723a08" id="0723a08"></a>求憨大師作銘銘甚工亦甚激揚海內亦因是而蓋<a 
name="0723a09" id="0723a09"></a>宗奉壽昌與博山矣予於金陵為父弟挽歸閩因訪<a 
name="0723a10" id="0723a10"></a>雪峰玄沙遺跡時<span class="corr" title='[巳&gt;己]'>己</span>未春偶曹能始觀察陳泗游侍<a 
name="0723a11" id="0723a11"></a>御諸公延於羅山結制冬間往興化因林宗伯請于<a 
name="0723a12" id="0723a12"></a>國歡寺開堂庚申返建寧主柯督學家及寓光孝寺<a 
name="0723a13" id="0723a13"></a>辛酉春東苑和尚開法書林復上建陽苑命住武夷<a 
name="0723a14" id="0723a14"></a>虎嘯洞又為彭本之藍崑石諸公延居別業壬戌予<a 
name="0723a15" id="0723a15"></a>乃同黃心鏡居士到博山和尚見予禮拜曰聞子在<a 
name="0723a16" id="0723a16"></a>興化出世以棒打人今日到者裏邪曰和尚莫亦要<a 
name="0723a17" id="0723a17"></a>棒某甲麼山曰且記下著曰謝和尚放過一日山陞<a 
name="0723a18" id="0723a18"></a>座正白椎予出眾以手指上震聲喝曰住住鐘未鳴<a 
name="0723a19" id="0723a19"></a>鼓未響早捉敗你者老賊也猶在者裏抱贓叫屈麼<a 
name="0723a20" id="0723a20"></a>山默然良久予復一喝作掀座勢曰恁麼則掀翻法<a 
name="0723a21" id="0723a21"></a>座趕散大眾一任諸方剖判乃拂袖歸眾山呼好痛<a 
name="0723a22" id="0723a22"></a>棒時一眾疑議首座誾公曰此非汝所知乃到予寮<a 
name="0723a23" id="0723a23"></a>曰師兄適間太莽和尚說曹洞下不是如此問話予<a 
name="0723a24" id="0723a24"></a>曰早知要曹洞相見合辦得幾個正偏君臣問來座<a 
name="0723a25" id="0723a25"></a>乃微笑予後一日進方丈禮曰前日觸忤和尚山曰<a 
name="0723a26" id="0723a26"></a>向後須珍重始得予諾諾而出山曰頑石你者賊予<a 
name="0723a27" id="0723a27"></a>曰者頑石頭又惹禍那頑石進曰和尚莫輕視覺浪<a 
name="0723a28" id="0723a28"></a>他卻有陷虎機山晚設茶命侍者請予入方丈山曰<a 
name="0723a29" id="0723a29"></a>頑石謂子大有見處吾不許你用機鋒只要你本分<a 
name="0723a30" id="0723a30"></a>商量幾則公案看且如僧問龍吟霧起公案作麼生<a 
name="0723b01" id="0723b01"></a>曰水到渠成又問法眼再詰者僧乃吐光而死何如<a 
name="0723b02" id="0723b02"></a>曰蚌鷸相持問婆子燒菴何如曰鉤在不疑之地問<a 
name="0723b03" id="0723b03"></a>法眼與修山主毫釐有差前後一般語意在何處曰<a 
name="0723b04" id="0723b04"></a>將金博金也難得問文殊謂佛豬子也不識如何曰<a 
name="0723b05" id="0723b05"></a>爛泥中有<span class="corr" title='[剌&gt;刺]'>刺</span>問畢竟一歸何處曰魚咬箭頭酸問如<a 
name="0723b06" id="0723b06"></a>何是曹洞宗旨曰石虎吞大蟲山復曰別道一句來<a 
name="0723b07" id="0723b07"></a>予曰道即不無恐又觸忤和尚山曰我總不恁麼說<a 
name="0723b08" id="0723b08"></a>子作禮曰謝和尚茶果便出翌日早呈上六頌其一<a 
name="0723b09" id="0723b09"></a>曰知何曾會何知拂袖呼回失變宜蚌鷸相持俱喪<a 
name="0723b10" id="0723b10"></a>命老漁嬴得笑攜歸其二曰燒菴婆子不知有好手<a 
name="0723b11" id="0723b11"></a>之中呈好手被逐阿師解縮頭寒崖枯木藏家醜其<a 
name="0723b12" id="0723b12"></a>三曰毫釐有差天地隔一番提起一番新自非法眼<a 
name="0723b13" id="0723b13"></a>通行貨誰解將金去博金其四曰目前露柱三千<span class="corr" title='[剌&gt;刺]'>刺</span><a 
name="0723b14" id="0723b14"></a>腳下爛泥八萬針狗往豬來無個事等閒舉起卻愁<a 
name="0723b15" id="0723b15"></a>人其五曰一歸何處問阿誰拶著通身痛不欺撦破<a 
name="0723b16" id="0723b16"></a>青州衫子後綠楊處處展春眉其六曰石虎林間吞<a 
name="0723b17" id="0723b17"></a>大蟲金烏闖被海門東欲知曹洞親親意父子相逢<a 
name="0723b18" id="0723b18"></a>不借中山閱畢云說也說得頌也頌得秪是不從做<a 
name="0723b19" id="0723b19"></a>工夫來底你不見當時壽昌和尚令我頌吐光公案<a 
name="0723b20" id="0723b20"></a>云殺活爭雄各有奇糢糊肉眼豈能知吐光不遂時<a 
name="0723b21" id="0723b21"></a>流意依舊春風逐馬蹄予曰和尚也只是強醫死馬<a 
name="0723b22" id="0723b22"></a>山指予頌曰你以老漁為誰予曰若非某甲今日誰<a 
name="0723b23" id="0723b23"></a>能捉敗者老賊山笑曰你者小賊敢者裏白拈那子<a 
name="0723b24" id="0723b24"></a>禮拜而出一日經過鵝湖峰頂見養菴和尚即問予<a 
name="0723b25" id="0723b25"></a>曰聞子在博山上堂問話甚峭絕子試代博山荅一<a 
name="0723b26" id="0723b26"></a>語看曰山僧今日敗闕頂曰子此時又作麼生曰子<a 
name="0723b27" id="0723b27"></a>當禮拜曰某甲罪過頂欣然執手曰妙妙不負你曾<a 
name="0723b28" id="0723b28"></a>見壽昌來我見子氣宇英特但恐不肯喫家常茶飯<a 
name="0723b29" id="0723b29"></a>耳若肯平平實實行去他後天下人不柰你何因命<a 
name="0723b30" id="0723b30"></a>予作鑄鐘文援筆立成頂大喜曰只此一文足見雄<a 
name="0723c01" id="0723c01"></a>才大略善保護之丙寅雲門湛和尚入閩宿夢筆三<a 
name="0723c02" id="0723c02"></a>夜兩相盤詰因謂予曰吾嘗疑壽昌老人離師太早<a 
name="0723c03" id="0723c03"></a>恐不得古人門庭堂奧不期因公得見此老師予問<a 
name="0723c04" id="0723c04"></a>聞和尚判斷雪庭信公燒菴語有是乎門曰公斷雪<a 
name="0723c05" id="0723c05"></a>庭代感恩不淺語何如曰彼語亦奇但錯認奴婢之<a 
name="0723c06" id="0723c06"></a>殷勤耳門曰公當恁麼時如何予曰只向他女子道<a 
name="0723c07" id="0723c07"></a>我有深情不在君門撫膝曰吾老矣乃今得聞此言<a 
name="0723c08" id="0723c08"></a>渠能如是予敢斥其非哉然則信公亦心服之乎門<a 
name="0723c09" id="0723c09"></a>不語予復問外江還有人否門曰若先輩不必論矣<a 
name="0723c10" id="0723c10"></a>適見三峰漢月有可與者此公雖近嗣金粟然猶未<a 
name="0723c11" id="0723c11"></a>曾住腳曰漢公果是其人安肯兩相詭遇於大法乎<a 
name="0723c12" id="0723c12"></a>門曰吾別存以取之耳予微笑於是與雲門和尚甚<a 
name="0723c13" id="0723c13"></a>愜嘗和子山中八景及贈予詩其上首爾密公亦相<a 
name="0723c14" id="0723c14"></a>欣遇門深勸子無久住故鄉極擊節子雲棲壽昌二<a 
name="0723c15" id="0723c15"></a>真贊及夢筆三頌帶至越示人時墨浪瑞白拂石諸<a 
name="0723c16" id="0723c16"></a>公各和其頌寄小子玄應持歸其時諸方妄為承嗣<a 
name="0723c17" id="0723c17"></a>出世者甚多然不待敗落可以見其後事矣況此宗<a 
name="0723c18" id="0723c18"></a>旨賴以經大傳遠而無弊者以能扶樹正統善續宗<a 
name="0723c19" id="0723c19"></a>嗣留其淳朴不鑿之風為子孫繩繩不絕之脈庶不<a 
name="0723c20" id="0723c20"></a>負將此身心奉塵剎也因閱博山和尚歸正錄最喜<a 
name="0723c21" id="0723c21"></a>於余集生居士論法嗣書及不忘靈山親付囑偈迥<a 
name="0723c22" id="0723c22"></a>與尋常不同惜生平少遇其人故未盡展其殺活之<a 
name="0723c23" id="0723c23"></a>鋒耳方嗟歎不置忽聞東苑和尚於七月遷化而博<a 
name="0723c24" id="0723c24"></a>山和尚又於八月遷化予時仰天號曰法門何不幸<a 
name="0723c25" id="0723c25"></a>如此豈我壽昌此宗遂爾掃地乎不勝風穴懼讖之<a 
name="0723c26" id="0723c26"></a>悲雖有長涕亦無從下也乃翻然追先聖為法求人<a 
name="0723c27" id="0723c27"></a>游化諸國意及奔武夷視先師後事忽疾作誤服烏<a 
name="0723c28" id="0723c28"></a>附幾為毒殺偶一異人以草藥蛇蛻救之時幸不死<a 
name="0723c29" id="0723c29"></a>乃于虎嘯洞將壽昌師翁崛起中興祖道之旨提六<a 
name="0723c30" id="0723c30"></a>種綱宗為法印記及重集東苑先師語錄并述行實<a 
name="0724a01" id="0724a01"></a>等以識祖父親承密證之縣絲慧命因憶先壽昌有<a 
name="0724a02" id="0724a02"></a>居士門人黃元公見任寧波司理何不先一訪之以<a 
name="0724a03" id="0724a03"></a>激揚此未了公案明年壬申正月即策杖武林聞公<a 
name="0724a04" id="0724a04"></a><span class="corr" title='[巳&gt;已]'>已</span>丁母艱歸於是之西湖主宗鏡之雙徑主石住之<a 
name="0724a05" id="0724a05"></a>金陵主天界碧峰之楚黃主天臺白臬正擬之中原<a 
name="0724a06" id="0724a06"></a>嵩山禮鼻祖塔到汝寧商固主灌潭北禪值寇大亂<a 
name="0724a07" id="0724a07"></a>因之穎州主圓通之壽州主化城之六安主齊頭復<a 
name="0724a08" id="0724a08"></a>之西陵主龍湖黃檗出閩六年隨處遇諸護法敲唱<a 
name="0724a09" id="0724a09"></a>有記錄一十二卷至是乃思自丁巳冬離壽昌至今<a 
name="0724a10" id="0724a10"></a>年丙子<span class="corr" title='[巳&gt;已]'>已</span>二十年今當歸掃先師翁塔也遂返匡山<a 
name="0724a11" id="0724a11"></a>還黎川晤謐公大師留住壽昌重整先祖家法去年<a 
name="0724a12" id="0724a12"></a>秋末偶元公居士復以丁父憂歸一見莫逆兩相傾<a 
name="0724a13" id="0724a13"></a>倒特地振作江西宗風今又請住覆船山秪如正恁<a 
name="0724a14" id="0724a14"></a>麼時千峰頂上白浪滔天重新翻轉者覆船子且道<a 
name="0724a15" id="0724a15"></a>者把篙底主人又當作個甚麼去就&#x807B;黃公云和尚<a 
name="0724a16" id="0724a16"></a>猶自看風使帆在師招手云快上船快上船眾禮拜<a 
name="0724a17" id="0724a17"></a>師大笑曰相隨來也便歸方丈。</p><a 
name="0724a18" id="0724a18"></a><p style="text-indent: 0em; margin-left: 0em"><span class="linehead"></span>浮山閣中普說師在浮遠閣因諸門人請問五家宗<a 
name="0724a19" id="0724a19"></a>派事師曰山僧昔年在圓通時嘗與黃元公居士論<a 
name="0724a20" id="0724a20"></a>及雪嶠大師欲承嗣雲門事曾昌言之也公問洞上<a 
name="0724a21" id="0724a21"></a>臨濟二宗今子孫皆有其人而溈仰雲門法眼三宗<a 
name="0724a22" id="0724a22"></a><span class="corr" title='[巳&gt;已]'>已</span>絕斯有人欲續之可乎山僧曰但續之貴在當時<a 
name="0724a23" id="0724a23"></a>有真正明眼師友為之印授則可不則是篡竊也何<a 
name="0724a24" id="0724a24"></a>取義于傳燈乎如道明得悟於六祖而嗣黃梅雪峰<a 
name="0724a25" id="0724a25"></a>得悟于巖頭而嗣德山漸源取證于石霜而嗣道吾<a 
name="0724a26" id="0724a26"></a>興化取證於大覺而嗣臨濟皆此義也公曰洞上至<a 
name="0724a27" id="0724a27"></a>太陽玄<span class="corr" title='[巳&gt;已]'>已</span>絕投子青未見太陽而懸續之古塔主去<a 
name="0724a28" id="0724a28"></a>雲門偃無慮百年讀其語錄有省即嗣之是則有何<a 
name="0724a29" id="0724a29"></a>印授乎山僧曰投子雖未見太陽而親得浮山遠印<a 
name="0724a30" id="0724a30"></a>授蓋浮山親得印記于太陽如此師承有據又何疑<a 
name="0724b01" id="0724b01"></a>焉若古塔主雖有省悟彼自負太高不肯低首時人<a 
name="0724b02" id="0724b02"></a>我慢太過不顧法之所重其柰吾宗之春秋何公曰<a 
name="0724b03" id="0724b03"></a>博山先大師論二宗在則諸宗俱在二宗絕則諸宗<a 
name="0724b04" id="0724b04"></a>俱絕此意何如山僧曰曾亦有不知者駁此語也曰<a 
name="0724b05" id="0724b05"></a>若以二宗在則諸宗在何如樹有二枝豈可使諸枝<a 
name="0724b06" id="0724b06"></a>俱在若以二宗絕則諸宗俱絕何如人無二指豈可<a 
name="0724b07" id="0724b07"></a>使諸指俱無乎此議但以形似耳博山論者是宗旨<a 
name="0724b08" id="0724b08"></a>血脈也少林是達磨一人傳至震旦千燈萬燄不出<a 
name="0724b09" id="0724b09"></a>少室一燈使千燈中一燈在則少林之真燈在少林<a 
name="0724b10" id="0724b10"></a>真燈在則五燈千燈之真火俱在也是豈可以一枝<a 
name="0724b11" id="0724b11"></a>一指而難其宗脈乎即如浮山初印證于濟宗之葉<a 
name="0724b12" id="0724b12"></a>縣後印記于洞宗之太陽投子初悟道于濟宗之浮<a 
name="0724b13" id="0724b13"></a>山後傳法于洞宗之太陽此二師資皆稟兩宗之真<a 
name="0724b14" id="0724b14"></a>印固足以表信于傳燈非可以古塔主全無師承自<a 
name="0724b15" id="0724b15"></a>為躐等過高以亂統宗而承嗣古德者同日語也夫<a 
name="0724b16" id="0724b16"></a>浮山之為兩宗祖者正不負二師之所印授也令人<a 
name="0724b17" id="0724b17"></a>能如浮山有二大宗師印授而傳續二宗之法脈者<a 
name="0724b18" id="0724b18"></a>乎浮山取師之法千古無對初偕天衣懷輩見葉縣<a 
name="0724b19" id="0724b19"></a>省省一見便知是法器乃以格外痛毒鉗鎚而加之<a 
name="0724b20" id="0724b20"></a>於不可隱忍之地而浮山儼然身任之不啻善財之<a 
name="0724b21" id="0724b21"></a>入勝熱婆羅門與無厭足王境界而不生退屈者公<a 
name="0724b22" id="0724b22"></a>乃大稱歎對眾付法繼聞太陽之道高天下復偕天<a 
name="0724b23" id="0724b23"></a>衣懷輩久親炙之太陽嘗歎曰吾宗異日全屬遠懷<a 
name="0724b24" id="0724b24"></a>二子矣後太陽年高其嗣法者八人皆出世先化去<a 
name="0724b25" id="0724b25"></a>因以頂相直裰皮履作偈寄浮山代為求嗣而浮山<a 
name="0724b26" id="0724b26"></a>拜受夢得青鷹<span class="corr" title='[巳&gt;已]'>已</span>授心印始出太陽遺法示之青果<a 
name="0724b27" id="0724b27"></a>大悟其旨乃付囑曰代我續洞上宗風既謂代我則<a 
name="0724b28" id="0724b28"></a>親相授受之不昧也後來出世僧問投子師唱誰家<a 
name="0724b29" id="0724b29"></a>曲宗風嗣阿誰子曰威音前一箭射透兩重山曰如<a 
name="0724b30" id="0724b30"></a>何是相傳底事子曰全因淮地月照見郢陽春子當<a 
name="0724c01" id="0724c01"></a>時分明拈出親得二家之宗旨也即浮山付其偈曰<a 
name="0724c02" id="0724c02"></a>須彌立太虛日月輔而轉群峰漸倚他白雲方改變<a 
name="0724c03" id="0724c03"></a>少林風起叢曹溪洞簾捲金鳳宿龍巢宸台豈車輾<a 
name="0724c04" id="0724c04"></a>觀此則浮山所望于投子非等閒矣既謂之日月輔<a 
name="0724c05" id="0724c05"></a>而轉又云少林風起曹溪簾捲且以金鳳而宿龍巢<a 
name="0724c06" id="0724c06"></a>其尊貴中之奇特又如此蓋以臨濟洞上二家與少<a 
name="0724c07" id="0724c07"></a>林曹溪宗旨親相付囑也後世讀語錄者何可草草<a 
name="0724c08" id="0724c08"></a>乎哉此意吾嘗散見于會祖規鑒五燈熱中今以親<a 
name="0724c09" id="0724c09"></a>到浮山不可不重為拈出以酬先聖法乳之恩使後<a 
name="0724c10" id="0724c10"></a>世二宗之明眼者有以景仰其高風振勵其將來也<a 
name="0724c11" id="0724c11"></a>諸門人感泣曰非和尚深慈則吾後人安知此微旨<a 
name="0724c12" id="0724c12"></a>乎乃踊躍禮拜而退。</p><a 
name="0724c13" id="0724c13"></a><p style="margin-left: 2em"><span class="headname">問答機緣</span></p><a 
name="0724c14" id="0724c14"></a><p style="text-indent: 0em; margin-left: 0em"><span class="linehead"></span>李太宰問三玄五位是發明悟後事是發明悟前事<a 
name="0724c15" id="0724c15"></a>師云臨濟開眼尿床洞山合眼投水宰云大師意作<a 
name="0724c16" id="0724c16"></a>麼生師云心不負人面無慚色。</p><a 
name="0724c17" id="0724c17"></a><p style="text-indent: 0em; margin-left: 0em"><span class="linehead"></span>宋戶部問返聞聞自性自性如何聞師召居士士應<a 
name="0724c18" id="0724c18"></a>諾師云山僧戒口。</p><a 
name="0724c19" id="0724c19"></a><p style="text-indent: 0em; margin-left: 0em"><span class="linehead"></span>太宰問我聞圓相從耽源傳仰山是否師云公見西<a 
name="0724c20" id="0724c20"></a>天十五祖睹龍樹現月輪相否宰云見師云提婆即<a 
name="0724c21" id="0724c21"></a>是外道宰云此意甚深師以手畫圓相云西天外道<a 
name="0724c22" id="0724c22"></a>六師及九十六種皆向者裏折伏但得其旨則千變<a 
name="0724c23" id="0724c23"></a>萬化無不暗合圓機也宰云師從何而得此旨師云<a 
name="0724c24" id="0724c24"></a>白雲斷處見明月黃葉落時聞擣衣。</p><a 
name="0724c25" id="0724c25"></a><p style="text-indent: 0em; margin-left: 0em"><span class="linehead"></span>居士參師云魚因甚麼即跳過龍門一士云全仗風<a 
name="0724c26" id="0724c26"></a>雷力師云如何又有點額底士云是他氣力未充師<a 
name="0724c27" id="0724c27"></a>云話墮也士云和尚還須方便師云喫茶去。</p><a 
name="0724c28" id="0724c28"></a><p style="text-indent: 0em; margin-left: 0em"><span class="linehead"></span>僧問生死大事不明乞和尚指示師豎起如意云見<a 
name="0724c29" id="0724c29"></a>麼僧云見師云見甚麼僧云如意子師云有眼如盲<a 
name="0724c30" id="0724c30"></a>去。</p><a 
name="0725a01" id="0725a01"></a><p style="text-indent: 0em; margin-left: 0em"><span class="linehead"></span>師一日與太宰坐僧堂中因舉壽昌和尚頌臨濟喫<a 
name="0725a02" id="0725a02"></a>棒公案云醍醐土味出乎乳滴水攙中便不成三十<a 
name="0725a03" id="0725a03"></a>棒頭開正眼何嘗傳得祖師心師顧太宰曰如何是<a 
name="0725a04" id="0725a04"></a>正眼&#x807B;公悚然僧一悟出問如何是正眼師劈面掌<a 
name="0725a05" id="0725a05"></a>曰問甚麼悟云莫秪者便是否師又掌曰不識好惡<a 
name="0725a06" id="0725a06"></a>漢悟禮拜再請開示師云逢人不得錯舉太宰因有<a 
name="0725a07" id="0725a07"></a>頌曰無影堂前萬木森松風蘿月度知音秪須覓個<a 
name="0725a08" id="0725a08"></a>瘋顛漢一掌酬他徹困心師看曰見之不取思之千<a 
name="0725a09" id="0725a09"></a>里。</p><a 
name="0725a10" id="0725a10"></a><p style="text-indent: 0em; margin-left: 0em"><span class="linehead"></span>師問黃元公江西稱為選佛場且道當日選甚麼人<a 
name="0725a11" id="0725a11"></a>作佛公云便請和尚指點師云我要個鼻孔遼天底<a 
name="0725a12" id="0725a12"></a>公云須令他具個宗眼始得師云水上駕鐵船還讓<a 
name="0725a13" id="0725a13"></a>他龐老公云和尚手眼何在師云一箭射一群也。</p><a 
name="0725a14" id="0725a14"></a><p style="text-indent: 0em; margin-left: 0em"><span class="linehead"></span>元公問昨日公案作麼生師云明朝拄杖子向公道<a 
name="0725a15" id="0725a15"></a>公云今日底事又如何師云前日有人喫一頓也公<a 
name="0725a16" id="0725a16"></a>云和尚扯前拽後作麼師云牽牛不上壁公云和尚<a 
name="0725a17" id="0725a17"></a>今日陞座弟子要對眾問倒師云恁麼則功不浪施<a 
name="0725a18" id="0725a18"></a>也。</p><a 
name="0725a19" id="0725a19"></a><p style="text-indent: 0em; margin-left: 0em"><span class="linehead"></span>元公問父母俱喪時如何師云也須打破靈床始得<a 
name="0725a20" id="0725a20"></a>公云孝滿後如何師云慣把金鐏勸醉人公云恁麼<a 
name="0725a21" id="0725a21"></a>則追隨曹山去也師云我者裏爭容得伊公云雲巖<a 
name="0725a22" id="0725a22"></a>路相次絕也師云且喜山僧重得一破天荒公顧諸<a 
name="0725a23" id="0725a23"></a>公云真個是洞水逆流也。</p><a 
name="0725a24" id="0725a24"></a><p style="text-indent: 0em; margin-left: 0em"><span class="linehead"></span>師月夜閒立與璞首座併諸子譚及習氣難除之事<a 
name="0725a25" id="0725a25"></a>座云璞亦思及於此有詩二句云最喜懶安解牧牛<a 
name="0725a26" id="0725a26"></a>歸宗宣老可為儔請和尚代續末後二句師即云欲<a 
name="0725a27" id="0725a27"></a>知今日門前事車過分明兩道溝座禮拜師復曰予<a 
name="0725a28" id="0725a28"></a>在博山與雪關頑石二兄坐石曰二兄可作一詩讚<a 
name="0725a29" id="0725a29"></a>我何如關應曰近日看山頭不動阿師卻有幾分頑<a 
name="0725a30" id="0725a30"></a>予曰此結語也關曰兄何不為起語乎予曰芒鞋踏<a 
name="0725b01" id="0725b01"></a>破幾重關未得身心徹底閒近日看山頭不動阿師<a 
name="0725b02" id="0725b02"></a>卻有幾分頑當時三人撫掌大笑座曰不因和尚今<a 
name="0725b03" id="0725b03"></a>夜重舉幾遺此奇事。</p><a 
name="0725b04" id="0725b04"></a><p style="text-indent: 0em; margin-left: 0em"><span class="linehead"></span>僧問心境交參不得個入處時何如師舉如意示云<a 
name="0725b05" id="0725b05"></a>見麼僧無對師云物見主眼卓豎。</p><a 
name="0725b06" id="0725b06"></a><p style="text-indent: 0em; margin-left: 0em"><span class="linehead"></span>居士問蚊子上鐵牛如何下嘴師云新豐洞口打鞦<a 
name="0725b07" id="0725b07"></a>韆士云和尚是個蚊子師云直須頭帶角始得士云<a 
name="0725b08" id="0725b08"></a>和尚就是鐵牛師默然。</p><a 
name="0725b09" id="0725b09"></a><p style="text-indent: 0em; margin-left: 0em"><span class="linehead"></span>聞雨聲居士問背後是甚麼師云面前聽士云和尚<a 
name="0725b10" id="0725b10"></a>蹉過了也師云夫居離婦州士云許多年參禪為甚<a 
name="0725b11" id="0725b11"></a>麼不認得聲師云婦住思夫縣士云且喜檀郎認得<a 
name="0725b12" id="0725b12"></a>聲師云又恁麼去。</p><a 
name="0725b13" id="0725b13"></a><p style="text-indent: 0em; margin-left: 0em"><span class="linehead"></span>居士問如何是門裏出身易師云海東果子樹頭心<a 
name="0725b14" id="0725b14"></a>士云如何是身裏出門難師云後園驢喫草士云和<a 
name="0725b15" id="0725b15"></a>尚還有出身也無師云有士無語師云且居門外。</p><a 
name="0725b16" id="0725b16"></a><p style="text-indent: 0em; margin-left: 0em"><span class="linehead"></span>僧問今日為荊國主設齋還有受得王者供養也無<a 
name="0725b17" id="0725b17"></a>師云香風吹萎花更雨新奇者曰恁麼則梵王帝釋<a 
name="0725b18" id="0725b18"></a>皆當稱贊也師云莫怪山僧不下床。</p><a 
name="0725b19" id="0725b19"></a><p style="text-indent: 0em; margin-left: 0em"><span class="linehead"></span>一日因僧問方丈紙窗七穿八穴和尚被一切人看<a 
name="0725b20" id="0725b20"></a>破也師云直饒與我同衾枕未必夢見曰佛祖之道<a 
name="0725b21" id="0725b21"></a>如日麗天和尚得恁麼隱微師云你又穿窬作麼僧<a 
name="0725b22" id="0725b22"></a>愕然而退。</p><a 
name="0725b23" id="0725b23"></a><p style="text-indent: 0em; margin-left: 0em"><span class="linehead"></span>僧問大冶洪爐為甚陶鑄無成師云須識山僧不汝<a 
name="0725b24" id="0725b24"></a>欺曰莫是無真骨性不堪烹煉麼師云黃金臺下駿<a 
name="0725b25" id="0725b25"></a>骨成堆僧禮拜云某甲慚愧師云有錢千里通無錢<a 
name="0725b26" id="0725b26"></a>隔壁聾。</p><a 
name="0725b27" id="0725b27"></a><p style="text-indent: 0em; margin-left: 0em"><span class="linehead"></span>僧問藥山令化主送銀還甘贄何處是他著賊師云<a 
name="0725b28" id="0725b28"></a>若不同床睡焉知被底穿曰畢竟意旨如何師云待<a 
name="0725b29" id="0725b29"></a>我陞堂舉似大眾。</p><a 
name="0725b30" id="0725b30"></a><p style="text-indent: 0em; margin-left: 0em"><span class="linehead"></span>僧問和尚嘗言拄杖子不輕用如何往往打斷了如<a 
name="0725c01" id="0725c01"></a>意子師云千兵易得一將難求曰恁麼則勞而無功<a 
name="0725c02" id="0725c02"></a>也師云千家喫藥一家還錢。</p><a 
name="0725c03" id="0725c03"></a><p style="text-indent: 0em; margin-left: 0em"><span class="linehead"></span>僧禮拜次師云那裏人曰雲南雞足山師云迦葉尊<a 
name="0725c04" id="0725c04"></a>者捧底金襴袈裟還好麼曰好師云門前倒卻剎竿<a 
name="0725c05" id="0725c05"></a>意作麼生曰者個卻不會師云你卻靈利僧罔措師<a 
name="0725c06" id="0725c06"></a>云你會種菜麼曰者個卻會師云果然靈利。</p><a 
name="0725c07" id="0725c07"></a><p style="text-indent: 0em; margin-left: 0em"><span class="linehead"></span>僧參師云何處來曰雲居來師云明月湖有人試探<a 
name="0725c08" id="0725c08"></a>竿否曰謝和尚指示師云脫空謾語漢指示你甚麼<a 
name="0725c09" id="0725c09"></a>僧無語師叱出。</p><a 
name="0725c10" id="0725c10"></a><p style="text-indent: 0em; margin-left: 0em"><span class="linehead"></span>師下客堂有僧問學人有一問師即云我今日不著<a 
name="0725c11" id="0725c11"></a>便曰學人急切處請和尚指示師云向道不著便又<a 
name="0725c12" id="0725c12"></a>急切甚麼僧禮而立師顧曰上座是那裏曰嘉興東<a 
name="0725c13" id="0725c13"></a>塔師云我聞東塔被雷擊破你知得麼曰某甲不知<a 
name="0725c14" id="0725c14"></a>師云死骷髏雷擊也不知僧悚然曰此是和尚無風<a 
name="0725c15" id="0725c15"></a>起浪師云淹殺你也不知急切個甚麼。</p><a 
name="0725c16" id="0725c16"></a><p style="text-indent: 0em; margin-left: 0em"><span class="linehead"></span>建安王問一念未生時如何師云風前不露影王云<a 
name="0725c17" id="0725c17"></a>一念<span class="corr" title='[巳&gt;已]'>已</span>生後如何師云腳下泥三寸王云正當恁麼<a 
name="0725c18" id="0725c18"></a>時如何師云金輪腦後看王云三千里外逢人時如<a 
name="0725c19" id="0725c19"></a>何師云殿下須向頂門上行始得王云恁麼則萬里<a 
name="0725c20" id="0725c20"></a>翱翔去也師云黃河徹底清王云謝和尚指示師云<a 
name="0725c21" id="0725c21"></a>須殿下自肯承當。</p><a 
name="0725c22" id="0725c22"></a><p style="text-indent: 0em; margin-left: 0em"><span class="linehead"></span>僧問犯七遮人得參禪否師云如何是第一遮曰弒<a 
name="0725c23" id="0725c23"></a>佛師云那個是佛弒佛者誰僧無語師云大妄語漢<a 
name="0725c24" id="0725c24"></a>出去。</p><a 
name="0725c25" id="0725c25"></a><p style="text-indent: 0em; margin-left: 0em"><span class="linehead"></span>僧問此陰<span class="corr" title='[巳&gt;已]'>已</span>謝彼陰未生正當恁麼時阿那個隨化<a 
name="0725c26" id="0725c26"></a>去師云看取鼻孔曰現對和尚師云如何在我手裏<a 
name="0725c27" id="0725c27"></a>曰某甲正疑著師云捏住你咽喉。</p><a 
name="0725c28" id="0725c28"></a><p style="text-indent: 0em; margin-left: 0em"><span class="linehead"></span>二僧參師問一僧什麼處來僧云天童來師云太白<a 
name="0725c29" id="0725c29"></a>峰高多少曰與凌霄峰差不多師云你具什麼眼僧<a 
name="0725c30" id="0725c30"></a>擬議師云瞎弄作麼師又顧次僧你同來底麼曰某<a 
name="0726a01" id="0726a01"></a>甲在雲門解制來的師云解甚麼制曰禪制師云什<a 
name="0726a02" id="0726a02"></a>麼禪曰和尚莫瞞某甲師云蝦蟆禪。</p><a 
name="0726a03" id="0726a03"></a><p style="text-indent: 0em; margin-left: 0em"><span class="linehead"></span>師問僧何處來曰金粟師云在金粟作甚麼曰閒住<a 
name="0726a04" id="0726a04"></a>師云金粟那有閒飯你喫曰者裏未嘗不閒師云我<a 
name="0726a05" id="0726a05"></a>者裏容你不得僧便喝師云者弄精魂漢便打出。</p><a 
name="0726a06" id="0726a06"></a><p style="text-indent: 0em; margin-left: 0em"><span class="linehead"></span>僧問大慧竹篦子話和尚也拈提否師云不拈曰為<a 
name="0726a07" id="0726a07"></a>甚麼不拈師云沒者閒工夫曰莫是和尚親切為人<a 
name="0726a08" id="0726a08"></a>處也無師云浪蕩拾花針。</p><a 
name="0726a09" id="0726a09"></a><p style="text-indent: 0em; margin-left: 0em"><span class="linehead"></span>陽羨居士來參師云幾時到者裏曰昨日師云見凌<a 
name="0726a10" id="0726a10"></a>霄峰麼曰不曾見師云參訪須是帶眼始得士便問<a 
name="0726a11" id="0726a11"></a>某蒙善知識指教參父母未生前本來面目如今皆<a 
name="0726a12" id="0726a12"></a>是<span class="corr" title='[巳&gt;己]'>己</span>生後事請問者個話頭須如何參師云誰教你<a 
name="0726a13" id="0726a13"></a>妄生分別曰畢竟如何是未生前事師喝云你又者<a 
name="0726a14" id="0726a14"></a>裏謗善知識士禮拜因示偈曰謾謂曾參知識來徑<a 
name="0726a15" id="0726a15"></a>山有路滑如苔凌霄峰頂如能見父母生前眼自開。</p><a 
name="0726a16" id="0726a16"></a><p style="text-indent: 0em; margin-left: 0em"><span class="linehead"></span>僧問狗子如何無佛性師云狗子佛性無曰狗子如<a 
name="0726a17" id="0726a17"></a>何有佛性師云狗子佛性有曰某甲不會師云我不<a 
name="0726a18" id="0726a18"></a>如你曰畢竟意旨如何師云你不如狗子。</p><a 
name="0726a19" id="0726a19"></a><p style="text-indent: 0em; margin-left: 0em"><span class="linehead"></span>僧問馬師圓相纔拈出國一重鋪錦上花如何是新<a 
name="0726a20" id="0726a20"></a>徑山的家風師便打曰泥牛踏破千峰月雙徑巖前<a 
name="0726a21" id="0726a21"></a>震一聲師又打曰和尚不得胡亂打師又打云還喚<a 
name="0726a22" id="0726a22"></a>作胡亂打得麼曰幾回親到此直上萬峰頭師云猶<a 
name="0726a23" id="0726a23"></a>亂道在。</p><a 
name="0726a24" id="0726a24"></a><p style="text-indent: 0em; margin-left: 0em"><span class="linehead"></span>師一日示造東苑和尚塔因緣榜於殿左有僧見乃<a 
name="0726a25" id="0726a25"></a>到方丈禮云某甲見東苑和尚塔<span class="corr" title='[巳&gt;已]'>已</span>造了也師云塔<a 
name="0726a26" id="0726a26"></a>造在那裏僧展兩手師云未在僧乃珍重而出復呈<a 
name="0726a27" id="0726a27"></a>頌曰東苑靈塔逼塞虛空通身焦爛處處無蹤塔門<a 
name="0726a28" id="0726a28"></a>沒縫八面玲瓏咦夾路桃花風雨後馬蹄無處避殘<a 
name="0726a29" id="0726a29"></a>紅師覽云馬蹄無處避你作麼生承當曰承當則有<a 
name="0726a30" id="0726a30"></a>避處也師云煙霞生背面時如何曰處處耀日輪師<a 
name="0726b01" id="0726b01"></a>云待塔合尖著僧云合尖了也師云如何得一枝橫<a 
name="0726b02" id="0726b02"></a>出曰三十年後待某甲與和尚別通個消息師云即<a 
name="0726b03" id="0726b03"></a>今作麼生曰終不敢造次便禮退。</p><a 
name="0726b04" id="0726b04"></a><p style="text-indent: 0em; margin-left: 0em"><span class="linehead"></span>僧問如何是一大藏教詮不出底旨意師云淚出痛<a 
name="0726b05" id="0726b05"></a>腸曰末後拈花又作麼生師云要頭砍將去。</p><a 
name="0726b06" id="0726b06"></a><p style="text-indent: 0em; margin-left: 0em"><span class="linehead"></span>監院白師本寺坐東向西宜開離門出入師曰語默<a 
name="0726b07" id="0726b07"></a>涉離微如何通不犯院云趙州東院西師云栖霞又<a 
name="0726b08" id="0726b08"></a>作麼生院云明月照見夜行人師云杖人則不然院<a 
name="0726b09" id="0726b09"></a>云和尚作麼生師云三十棒自領去院禮拜云起動<a 
name="0726b10" id="0726b10"></a>和尚師休去。</p><a 
name="0726b11" id="0726b11"></a><p style="text-indent: 0em; margin-left: 0em"><span class="linehead"></span>開池僧問法眼云泉眼不通為沙礙法眼不通為甚<a 
name="0726b12" id="0726b12"></a>麼礙眼云為眼礙此意如何師喝云瞎漢不見者一<a 
name="0726b13" id="0726b13"></a>條溝向那裏去曰不問者個師打云你問那個曰如<a 
name="0726b14" id="0726b14"></a>何是法眼師打云瞎漢挨人痛棒作麼連打退。</p><a 
name="0726b15" id="0726b15"></a><p style="text-indent: 0em; margin-left: 0em"><span class="linehead"></span>僧從浙中來以諸方尊宿拈古呈師師云且拈今日<a 
name="0726b16" id="0726b16"></a>底著曰某甲拈不得師云著甚死急搬人尿屎曰和<a 
name="0726b17" id="0726b17"></a>尚也有些與人搬師云錦繡銀香囊風吹滿路香曰<a 
name="0726b18" id="0726b18"></a>好箇下韻寄言十八子好好事潘郎師云千年古樹<a 
name="0726b19" id="0726b19"></a>不開花曰如何又道風吹滿路香師云狂蜂浪蝶徒<a 
name="0726b20" id="0726b20"></a>自迷忙曰如何是十八子師云襪線繫風箏曰如何<a 
name="0726b21" id="0726b21"></a>是好好事潘郎師云斬草蛇頭落曰專為流通師云<a 
name="0726b22" id="0726b22"></a>泥捏直符使。</p><a 
name="0726b23" id="0726b23"></a><p style="text-indent: 0em; margin-left: 0em"><span class="linehead"></span>監院問洞山初見南泉泉以馬祖還來否問山山云<a 
name="0726b24" id="0726b24"></a>待有伴即來此時具何眼目師云土宿善騎牛曰既<a 
name="0726b25" id="0726b25"></a>於無情說法處有省如何又從雲巖邈真師云為君<a 
name="0726b26" id="0726b26"></a>幾下蒼龍窟曰如何過水睹影乃大悟玄旨師云逆<a 
name="0726b27" id="0726b27"></a>水之波經幾回曰洞山悟後分渠我與臨濟悟後立<a 
name="0726b28" id="0726b28"></a>玄要有同別也無師云直教佛祖重烹煉鎔盡規模<a 
name="0726b29" id="0726b29"></a>脫體新曰有者多用機鋒有者多用棒喝此意何如<a 
name="0726b30" id="0726b30"></a>師云其如一點水兩處使龍飛曰如曹山不變異還<a 
name="0726c01" id="0726c01"></a>有別機用否師云如何是不變異處去曰虎口裏活<a 
name="0726c02" id="0726c02"></a>雀兒師云一將難求院便喝師便打院又喝師又打<a 
name="0726c03" id="0726c03"></a>院禮拜師云草草打著個瞎驢院拂袖便出明日相<a 
name="0726c04" id="0726c04"></a>見師問正法眼藏向瞎驢邊滅卻子作麼生會曰大<a 
name="0726c05" id="0726c05"></a>小臨濟憐兒不覺醜師云抽筋不動皮換骨不動髓<a 
name="0726c06" id="0726c06"></a>院便禮拜。</p><a 
name="0726c07" id="0726c07"></a><p style="text-indent: 0em; margin-left: 0em"><span class="linehead"></span>首座問南院嘗舉臨濟云不知吾正法眼向者瞎驢<a 
name="0726c08" id="0726c08"></a>邊滅卻話問風穴云臨濟氣宇如王如何臨終妥尾<a 
name="0726c09" id="0726c09"></a>帖膝如此風穴云密付將終全主即滅此意如何師<a 
name="0726c10" id="0726c10"></a>云可惜許各自失卻一隻眼曰如何曹山說不變異<a 
name="0726c11" id="0726c11"></a>去又得風穴說全主即滅卻不得師云出身既無路<a 
name="0726c12" id="0726c12"></a>脫體道猶難曰使南院問和尚時如何師云便好掀<a 
name="0726c13" id="0726c13"></a>倒禪床莫教孤負臨濟三聖曰曹山何不掀倒洞山<a 
name="0726c14" id="0726c14"></a>禪床師云不見曹山<span class="corr" title='[巳&gt;已]'>已</span>奪去洞山拄杖子也曰南院<a 
name="0726c15" id="0726c15"></a>又問風穴三聖如何亦無言風穴云親承入室之真<a 
name="0726c16" id="0726c16"></a>子不同門外之游人此意如何師云此中大有利害<a 
name="0726c17" id="0726c17"></a>處待他問如何三聖亦無言正好撫掌大笑云勘破<a 
name="0726c18" id="0726c18"></a>了也使他南院吐舌去在座乃禮拜云和尚尊重。</p><a 
name="0726c19" id="0726c19"></a><p style="text-indent: 0em; margin-left: 0em"><span class="linehead"></span>師問僧甚處來曰鼓山師云不跨石門句有人道得<a 
name="0726c20" id="0726c20"></a>麼曰無人道得師云可惜眉毛曰請和尚指示師云<a 
name="0726c21" id="0726c21"></a>緊峭草鞋去。</p><a 
name="0726c22" id="0726c22"></a><p style="text-indent: 0em; margin-left: 0em"><span class="linehead"></span>師問僧甚處來曰和尚不知某甲來處麼師云野狐<a 
name="0726c23" id="0726c23"></a>精<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳作麼曰情知和尚有此一機師云苦不是新<a 
name="0726c24" id="0726c24"></a>羅僧便禮拜師云村夫喫橄欖。</p><a 
name="0726c25" id="0726c25"></a><p style="text-indent: 0em; margin-left: 0em"><span class="linehead"></span>師問僧你是延平來底麼曰是師云交劍潭兩條龍<a 
name="0726c26" id="0726c26"></a>還在否曰不知師云蚯蚓穿過東海蝦蟆撞倒須彌<a 
name="0726c27" id="0726c27"></a>跂死禪和打瞌睡未醒在。</p><a 
name="0726c28" id="0726c28"></a><p style="text-indent: 0em; margin-left: 0em"><span class="linehead"></span>師問僧曾見天童和尚否曰金粟時曾見師云如何<a 
name="0726c29" id="0726c29"></a>是棒下無生忍臨機不見師曰須是和尚始得師云<a 
name="0726c30" id="0726c30"></a>掠虛頭漢自領出去。</p><a 
name="0727a01" id="0727a01"></a><p style="text-indent: 0em; margin-left: 0em"><span class="linehead"></span>僧問如何是常住三寶師云兩粥一飯曰如何奉持<a 
name="0727a02" id="0727a02"></a>師云朝看東南晚看西北問有問石頭和尚如何是<a 
name="0727a03" id="0727a03"></a>道頭云木頭又問如何是禪頭曰碌磚此意如何師<a 
name="0727a04" id="0727a04"></a>云藝壓當行曰或問和尚如何是道作麼生師云好<a 
name="0727a05" id="0727a05"></a>皮不染皂曰如何是禪師云好人不倩錢曰此與石<a 
name="0727a06" id="0727a06"></a>頭荅有同別否師云白馬廟前好傘鋪曰不會師云<a 
name="0727a07" id="0727a07"></a>木屐店在對門開。</p><a 
name="0727a08" id="0727a08"></a><p style="text-indent: 0em; margin-left: 0em"><span class="linehead"></span>梅逢忍公到崇先師云何處來曰廬山師云在彼何<a 
name="0727a09" id="0727a09"></a>為曰若有所為即呈似和尚師云脫空謾語作麼曰<a 
name="0727a10" id="0727a10"></a>某甲終不敢負心師便掌曰和尚探頭太過師云逢<a 
name="0727a11" id="0727a11"></a>人切莫錯舉忍禮退。</p><a 
name="0727a12" id="0727a12"></a><p style="text-indent: 0em; margin-left: 0em"><span class="linehead"></span>笑峰然公從牛頭山歸禮拜師問云牛頭山下草野<a 
name="0727a13" id="0727a13"></a>縱橫親自去來作何風度曰象王行處絕孤蹤師云<a 
name="0727a14" id="0727a14"></a>忽遇獅子吼時如何曰當機不讓渠師云威獰何在<a 
name="0727a15" id="0727a15"></a>曰同途不其轍師云鐘樓上念贊床腳下種菜意旨<a 
name="0727a16" id="0727a16"></a>如何曰猛虎何勞當路避師云黃檗勝如何恁麼道<a 
name="0727a17" id="0727a17"></a>曰儂家自有路通霄師云也須恁麼來始得笑禮退。</p><a 
name="0727a18" id="0727a18"></a><a 
name="0727a19" id="0727a19"></a><a 
name="0727a20" id="0727a20"></a><p><span class="juanname">天界覺浪盛禪師語錄卷八</span></p>
<hr>【經文資訊】嘉興藏第 25 冊 No. B174 天界覺浪盛禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index949f.html?index=J25nB174" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J25nB174_008 by HTTrack Website Copier/3.x [XR&CO'2014], Tue, 07 Jun 2016 07:10:19 GMT -->
</html>
