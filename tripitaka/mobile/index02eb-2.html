<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T14n0476_003 by HTTrack Website Copier/3.x [XR&CO'2014], Tue, 07 Jun 2016 06:47:33 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=815478411&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT14n0476&amp;utmp=%2Fmobile%2Findex.php%3Findex%3DT14n0476_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index184f.html?index=T14n0476_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第14冊<br/>No.476 說無垢稱經 (6卷)<br/>【唐 玄奘譯】<br/>第 3 卷</p>
	<a href="index347e.html?index=T14n0476_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T14">
<div class="root" id="0476" sutra_name="說無垢稱經" sutra_juan="[卷3]">　
<a pin_name="4 菩薩品"></a><a 
name="0567b19" id="0567b19"></a><a pin_name="4 菩薩品"></a><a 
name="0567b20" id="0567b20"></a><a pin_name="4 菩薩品"></a><a 
name="0567b21" id="0567b21"></a><a pin_name="4 菩薩品"></a><p><span class="juanname">說無垢稱經卷第三</span></p><a 
name="0567b22" id="0567b22"></a><a pin_name="4 菩薩品"></a><a 
name="0567b23" id="0567b23"></a><a pin_name="4 菩薩品"></a><p style="margin-left: 4em"><span class="byline">大唐三藏法師玄奘譯</span></p><a 
name="0567b24" id="0567b24"></a><a pin_name="4 菩薩品"></a><a pin_name=""></a><a pin_name="5 問疾品"></a><p style="margin-left: 2em"><span class="headname">問疾品第五</span></p><a 
name="0567b25" id="0567b25"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>爾時，佛告妙吉祥言：「汝今應詣無垢稱所<a 
name="0567b26" id="0567b26"></a><a pin_name="5 問疾品"></a>慰問其疾。」</p><p style="text-indent: 0em; margin-left: 0em"><span class="linehead"></span>時妙吉祥白言：「世尊！彼大士者<a 
name="0567b27" id="0567b27"></a><a pin_name="5 問疾品"></a>難為酬對，深入法門善能辯說，住妙辯<a 
name="0567b28" id="0567b28"></a><a pin_name="5 問疾品"></a>才覺慧無礙。一切菩薩所為事業皆已成辦，<a 
name="0567b29" id="0567b29"></a><a pin_name="5 問疾品"></a>諸大菩薩及諸如來祕密之處悉能隨入，善<a 
name="0567c01" id="0567c01"></a><a pin_name="5 問疾品"></a>攝眾魔，巧便無礙。已到最勝無二無雜法<a 
name="0567c02" id="0567c02"></a><a pin_name="5 問疾品"></a>界，所行究竟彼岸，能於一相莊嚴法界說<a 
name="0567c03" id="0567c03"></a><a pin_name="5 問疾品"></a>無邊相莊嚴法門。了達一切有情根行，善能<a 
name="0567c04" id="0567c04"></a><a pin_name="5 問疾品"></a>遊戲最勝神通，到大智慧巧方便趣。已得<a 
name="0567c05" id="0567c05"></a><a pin_name="5 問疾品"></a>一切問答決擇無畏自在，非諸下劣言辯詞<a 
name="0567c06" id="0567c06"></a><a pin_name="5 問疾品"></a>鋒所能抗對。雖然，我當承佛威神詣彼問<a 
name="0567c07" id="0567c07"></a><a pin_name="5 問疾品"></a>疾，若當至彼隨己力能與其談論。」</p><p style="text-indent: 0em; margin-left: 0em"><span class="linehead"></span>於是，眾<a 
name="0567c08" id="0567c08"></a><a pin_name="5 問疾品"></a>中有諸菩薩及大弟子、釋梵、護世、諸天子等<a 
name="0567c09" id="0567c09"></a><a pin_name="5 問疾品"></a>咸作是念：「今二菩薩皆具甚深廣大勝解，若<a 
name="0567c10" id="0567c10"></a><a pin_name="5 問疾品"></a>相抗論，決定宣說微妙法教。我等今者為<a 
name="0567c11" id="0567c11"></a><a pin_name="5 問疾品"></a>聞法故，亦應相率隨從詣彼。」是時眾中八<a 
name="0567c12" id="0567c12"></a><a pin_name="5 問疾品"></a>千菩薩、五百聲聞、無量百千釋梵、護世、諸天<a 
name="0567c13" id="0567c13"></a><a pin_name="5 問疾品"></a>子等，為聞法故皆請隨往。</p><p style="text-indent: 0em; margin-left: 0em"><span class="linehead"></span>時妙吉祥與諸<a 
name="0567c14" id="0567c14"></a><a pin_name="5 問疾品"></a>菩薩、大弟子眾、釋梵、護世及諸天子，咸起恭<a 
name="0567c15" id="0567c15"></a><a pin_name="5 問疾品"></a>敬頂禮世尊，前後圍繞出菴羅林詣廣嚴<a 
name="0567c16" id="0567c16"></a><a pin_name="5 問疾品"></a>城，至無垢稱所欲問其疾。</p><p style="text-indent: 0em; margin-left: 0em"><span class="linehead"></span>時無垢稱心<a 
name="0567c17" id="0567c17"></a><a pin_name="5 問疾品"></a>作是念：「今妙吉祥與諸大眾俱來問疾，我<a 
name="0567c18" id="0567c18"></a><a pin_name="5 問疾品"></a>今應以己之神力空其室內，除去一切床<a 
name="0567c19" id="0567c19"></a><a pin_name="5 問疾品"></a>座、資具及諸侍者、衛門人等，唯置一床現疾<a 
name="0567c20" id="0567c20"></a><a pin_name="5 問疾品"></a>而臥。」時無垢稱作是念已，應時即以大神<a 
name="0567c21" id="0567c21"></a><a pin_name="5 問疾品"></a>通力令其室空除諸所有，唯置一床現疾<a 
name="0567c22" id="0567c22"></a><a pin_name="5 問疾品"></a>而臥。</p><a 
name="0567c23" id="0567c23"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>時妙吉祥與諸大眾俱入其舍，但見室空<a 
name="0567c24" id="0567c24"></a><a pin_name="5 問疾品"></a>無諸資具、門人、侍者，唯無垢稱獨寢一床。</p><p style="text-indent: 0em; margin-left: 0em"><span class="linehead"></span>時<a 
name="0567c25" id="0567c25"></a><a pin_name="5 問疾品"></a>無垢稱見妙吉祥唱言：「善來，不來而來、不<a 
name="0567c26" id="0567c26"></a><a pin_name="5 問疾品"></a>見而見、不聞而聞。」</p><p style="text-indent: 0em; margin-left: 0em"><span class="linehead"></span>妙吉祥言：「如是，居士！若<a 
name="0567c27" id="0567c27"></a><a pin_name="5 問疾品"></a>已來者不可復來，若已去者不可復去。所<a 
name="0567c28" id="0567c28"></a><a pin_name="5 問疾品"></a>以者何？非已來者可施設來、非已去者可<a 
name="0567c29" id="0567c29"></a><a pin_name="5 問疾品"></a>施設去，其已見者不可復見、其已聞者不<a 
name="0568a01" id="0568a01"></a><a pin_name="5 問疾品"></a>可復聞。且置是事。居士所苦寧可忍不？命<a 
name="0568a02" id="0568a02"></a><a pin_name="5 問疾品"></a>可濟不？界可調不？病可療不？可令是疾不<a 
name="0568a03" id="0568a03"></a><a pin_name="5 問疾品"></a>至增乎？世尊慇懃致問無量。居士此病<a 
name="0568a04" id="0568a04"></a><a pin_name="5 問疾品"></a>少得痊不？動止氣力稍得安不？今此病源<a 
name="0568a05" id="0568a05"></a><a pin_name="5 問疾品"></a>從何而起？其生久如當云何滅？」</p><p style="text-indent: 0em; margin-left: 0em"><span class="linehead"></span>無垢稱言：<a 
name="0568a06" id="0568a06"></a><a pin_name="5 問疾品"></a>「如諸有情無明有愛生來既久，我今此病生<a 
name="0568a07" id="0568a07"></a><a pin_name="5 問疾品"></a>亦復爾。遠從前際生死以來，有情既病，我即<a 
name="0568a08" id="0568a08"></a><a pin_name="5 問疾品"></a>隨病；有情若愈，我亦隨愈。所以者何？一切<a 
name="0568a09" id="0568a09"></a><a pin_name="5 問疾品"></a>菩薩依諸有情久流生死，由依生死便即有<a 
name="0568a10" id="0568a10"></a><a pin_name="5 問疾品"></a>病；若諸有情得離疾苦，則諸菩薩無復有<a 
name="0568a11" id="0568a11"></a><a pin_name="5 問疾品"></a>病。譬如世間長者居士唯有一子，心極憐<a 
name="0568a12" id="0568a12"></a><a pin_name="5 問疾品"></a>愛，見常歡喜無時暫捨。其子若病，父母亦病；<a 
name="0568a13" id="0568a13"></a><a pin_name="5 問疾品"></a>若子病愈，父母亦愈。菩薩如是，愍諸有情<a 
name="0568a14" id="0568a14"></a><a pin_name="5 問疾品"></a>猶如一子。有情若病，菩薩亦病；有情病愈，菩<a 
name="0568a15" id="0568a15"></a><a pin_name="5 問疾品"></a>薩亦愈。」</p><p style="text-indent: 0em; margin-left: 0em"><span class="linehead"></span>又言：「是病何所因起？」</p><p style="text-indent: 0em; margin-left: 0em"><span class="linehead"></span>「菩薩疾者從<a 
name="0568a16" id="0568a16"></a><a pin_name="5 問疾品"></a>大悲起。」</p><p style="text-indent: 0em; margin-left: 0em"><span class="linehead"></span>妙吉祥言：「居士！此室何以都空，復<a 
name="0568a17" id="0568a17"></a><a pin_name="5 問疾品"></a>無侍者？」</p><p style="text-indent: 0em; margin-left: 0em"><span class="linehead"></span>無垢稱言：「一切佛土亦復皆空。」</p><p style="text-indent: 0em; margin-left: 0em"><span class="linehead"></span>問：「何<a 
name="0568a18" id="0568a18"></a><a pin_name="5 問疾品"></a>以空？」</p><p style="text-indent: 0em; margin-left: 0em"><span class="linehead"></span>答：「以空空。」</p><p style="text-indent: 0em; margin-left: 0em"><span class="linehead"></span>又問：「此空為是誰空？」</p><p style="text-indent: 0em; margin-left: 0em"><span class="linehead"></span>答曰：<a 
name="0568a19" id="0568a19"></a><a pin_name="5 問疾品"></a>「此空無分別空。」</p><p style="text-indent: 0em; margin-left: 0em"><span class="linehead"></span>又問：「空性可分別耶？」</p><p style="text-indent: 0em; margin-left: 0em"><span class="linehead"></span>答曰：<a 
name="0568a20" id="0568a20"></a><a pin_name="5 問疾品"></a>「此能分別亦空。所以者何？空性不可分別<a 
name="0568a21" id="0568a21"></a><a pin_name="5 問疾品"></a>為空。」</p><p style="text-indent: 0em; margin-left: 0em"><span class="linehead"></span>又問：「此空當於何求？」</p><p style="text-indent: 0em; margin-left: 0em"><span class="linehead"></span>答曰：「此空當<a 
name="0568a22" id="0568a22"></a><a pin_name="5 問疾品"></a>於六十二見中求。」</p><p style="text-indent: 0em; margin-left: 0em"><span class="linehead"></span>又問：「六十二見當於何<a 
name="0568a23" id="0568a23"></a><a pin_name="5 問疾品"></a>求？」</p><p style="text-indent: 0em; margin-left: 0em"><span class="linehead"></span>答曰：「當於諸佛解脫中求。」</p><p style="text-indent: 0em; margin-left: 0em"><span class="linehead"></span>又問：「諸佛解<a 
name="0568a24" id="0568a24"></a><a pin_name="5 問疾品"></a>脫當於何求？」</p><p style="text-indent: 0em; margin-left: 0em"><span class="linehead"></span>答曰：「當於一切有情心行中<a 
name="0568a25" id="0568a25"></a><a pin_name="5 問疾品"></a>求。又，仁所問：『何無侍者？』一切魔怨及諸外道<a 
name="0568a26" id="0568a26"></a><a pin_name="5 問疾品"></a>皆吾侍也。所以者何？一切魔怨欣讚生死、一<a 
name="0568a27" id="0568a27"></a><a pin_name="5 問疾品"></a>切外道欣讚諸見，菩薩於中皆不厭棄，是<a 
name="0568a28" id="0568a28"></a><a pin_name="5 問疾品"></a>故魔怨及諸外道皆吾侍者。」</p><p style="text-indent: 0em; margin-left: 0em"><span class="linehead"></span>妙吉祥言：「居士<a 
name="0568a29" id="0568a29"></a><a pin_name="5 問疾品"></a>此病為何等相？」</p><p style="text-indent: 0em; margin-left: 0em"><span class="linehead"></span>答曰：「我病都無色相，亦不<a 
name="0568b01" id="0568b01"></a><a pin_name="5 問疾品"></a>可見。」</p><p style="text-indent: 0em; margin-left: 0em"><span class="linehead"></span>又問：「此病為身相應？為心相應？」</p><p style="text-indent: 0em; margin-left: 0em"><span class="linehead"></span>答<a 
name="0568b02" id="0568b02"></a><a pin_name="5 問疾品"></a>曰：「我病非身相應，身相離故；亦身相應，如<a 
name="0568b03" id="0568b03"></a><a pin_name="5 問疾品"></a>影像故。非心相應，心相離故；亦心相應，如<a 
name="0568b04" id="0568b04"></a><a pin_name="5 問疾品"></a>幻化故。」</p><a 
name="0568b05" id="0568b05"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>又問：「地界、水、火、風界，於此四界何界之病？」</p><a 
name="0568b06" id="0568b06"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>答曰：「諸有情身皆四大起，以彼有病是故<a 
name="0568b07" id="0568b07"></a><a pin_name="5 問疾品"></a>我病；然此之病非即四界，界性離故。」</p><a 
name="0568b08" id="0568b08"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>無垢稱言：「菩薩應云何慰喻有疾菩薩令<a 
name="0568b09" id="0568b09"></a><a pin_name="5 問疾品"></a>其歡喜？」</p><p style="text-indent: 0em; margin-left: 0em"><span class="linehead"></span>妙吉祥言：「示身無常而不勸厭<a 
name="0568b10" id="0568b10"></a><a pin_name="5 問疾品"></a>離於身、示身有苦而不勸樂於涅槃、示身<a 
name="0568b11" id="0568b11"></a><a pin_name="5 問疾品"></a>無我而勸成熟有情、示身空寂而不勸<a 
name="0568b12" id="0568b12"></a><a pin_name="5 問疾品"></a>修畢竟寂滅、示悔先罪而不說罪有移<a 
name="0568b13" id="0568b13"></a><a pin_name="5 問疾品"></a>轉，勸以己疾愍諸有情令除彼疾、勸念<a 
name="0568b14" id="0568b14"></a><a pin_name="5 問疾品"></a>前際所受眾苦饒益有情、勸憶所修無量<a 
name="0568b15" id="0568b15"></a><a pin_name="5 問疾品"></a>善本令修淨命、勸勿驚怖精勤堅勇、勸<a 
name="0568b16" id="0568b16"></a><a pin_name="5 問疾品"></a>發弘願作大醫王療諸有情身心眾病令<a 
name="0568b17" id="0568b17"></a><a pin_name="5 問疾品"></a>永寂滅，菩薩應如是慰喻有疾菩薩令其<a 
name="0568b18" id="0568b18"></a><a pin_name="5 問疾品"></a>歡喜。」</p><a 
name="0568b19" id="0568b19"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>妙吉祥言：「有疾菩薩云何調伏其心？」</p><p style="text-indent: 0em; margin-left: 0em"><span class="linehead"></span>無垢稱<a 
name="0568b20" id="0568b20"></a><a pin_name="5 問疾品"></a>言：「有疾菩薩應作是念：『今我此病皆從前<a 
name="0568b21" id="0568b21"></a><a pin_name="5 問疾品"></a>際虛妄、顛倒、分別煩惱所起業生，身中都無<a 
name="0568b22" id="0568b22"></a><a pin_name="5 問疾品"></a>一法真實，是誰可得而受此病？』所以者何？<a 
name="0568b23" id="0568b23"></a><a pin_name="5 問疾品"></a>四大和合假名為身，大中無主，身亦無我。此<a 
name="0568b24" id="0568b24"></a><a pin_name="5 問疾品"></a>病若起要由執我，是中不應妄生我執。當<a 
name="0568b25" id="0568b25"></a><a pin_name="5 問疾品"></a>了此執是病根本，由此因緣應除一切有<a 
name="0568b26" id="0568b26"></a><a pin_name="5 問疾品"></a>情我想，安住法想。應作是念：『眾法和合共<a 
name="0568b27" id="0568b27"></a><a pin_name="5 問疾品"></a>成此身生滅流轉，生唯法生、滅唯法滅。』如<a 
name="0568b28" id="0568b28"></a><a pin_name="5 問疾品"></a>是，諸法展轉相續互不相知，竟無思念，生<a 
name="0568b29" id="0568b29"></a><a pin_name="5 問疾品"></a>時不言我生、滅時不言我滅。</p><p style="text-indent: 0em; margin-left: 0em"><span class="linehead"></span>「有疾菩薩應<a 
name="0568c01" id="0568c01"></a><a pin_name="5 問疾品"></a>正了知如是法想：『我此法想即是顛倒。』夫法<a 
name="0568c02" id="0568c02"></a><a pin_name="5 問疾品"></a>想者即是大患，我應除滅，亦當除滅一切<a 
name="0568c03" id="0568c03"></a><a pin_name="5 問疾品"></a>有情如是大患。云何能除如是大患？謂當<a 
name="0568c04" id="0568c04"></a><a pin_name="5 問疾品"></a>除滅我我所執。云何能除我我所執？謂離<a 
name="0568c05" id="0568c05"></a><a pin_name="5 問疾品"></a>二法。云何離二法？謂內法外法畢竟不行。<a 
name="0568c06" id="0568c06"></a><a pin_name="5 問疾品"></a>云何二法畢竟不行？謂觀平等無動、無搖、無<a 
name="0568c07" id="0568c07"></a><a pin_name="5 問疾品"></a>所觀察。云何平等？謂我涅槃二俱平等。所<a 
name="0568c08" id="0568c08"></a><a pin_name="5 問疾品"></a>以者何？二性空故。此二既無，誰復為空？但<a 
name="0568c09" id="0568c09"></a><a pin_name="5 問疾品"></a>以名字假說為空；此二不實，平等見已無<a 
name="0568c10" id="0568c10"></a><a pin_name="5 問疾品"></a>有餘病，唯有空病。應觀如是，空病亦空。<a 
name="0568c11" id="0568c11"></a><a pin_name="5 問疾品"></a>所以者何？如是空病畢竟空故。有疾菩薩應<a 
name="0568c12" id="0568c12"></a><a pin_name="5 問疾品"></a>無所受而受諸受，若於佛法未得圓滿，不<a 
name="0568c13" id="0568c13"></a><a pin_name="5 問疾品"></a>應滅受而有所證，應離能受所受諸法。若<a 
name="0568c14" id="0568c14"></a><a pin_name="5 問疾品"></a>苦觸身應愍險趣一切有情，發趣大悲<a 
name="0568c15" id="0568c15"></a><a pin_name="5 問疾品"></a>除彼眾苦。</p><p style="text-indent: 0em; margin-left: 0em"><span class="linehead"></span>「有疾菩薩應作是念：『既除己疾，<a 
name="0568c16" id="0568c16"></a><a pin_name="5 問疾品"></a>亦當除去有情諸疾。』如是，除去自他疾時，<a 
name="0568c17" id="0568c17"></a><a pin_name="5 問疾品"></a>無有少法而可除者，應正觀察疾起因緣，<a 
name="0568c18" id="0568c18"></a><a pin_name="5 問疾品"></a>速令除滅，為說正法。何等名為疾之因緣？<a 
name="0568c19" id="0568c19"></a><a pin_name="5 問疾品"></a>謂有緣慮。諸有緣慮皆是疾因，有緣慮者皆<a 
name="0568c20" id="0568c20"></a><a pin_name="5 問疾品"></a>有疾故。何所緣慮？謂緣三界。云何應知如<a 
name="0568c21" id="0568c21"></a><a pin_name="5 問疾品"></a>是緣慮？謂正了達此有緣慮都無所得，若無<a 
name="0568c22" id="0568c22"></a><a pin_name="5 問疾品"></a>所得則無緣慮。云何絕緣慮？謂不緣二見。<a 
name="0568c23" id="0568c23"></a><a pin_name="5 問疾品"></a>何等二見？謂內見、外見。若無二見則無所<a 
name="0568c24" id="0568c24"></a><a pin_name="5 問疾品"></a>得，既無所得緣慮都絕，緣慮絕故則無有<a 
name="0568c25" id="0568c25"></a><a pin_name="5 問疾品"></a>疾，若自無疾則能斷滅有情之疾。</p><a 
name="0568c26" id="0568c26"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>「又，妙吉祥！有疾菩薩應如是調伏其心：唯<a 
name="0568c27" id="0568c27"></a><a pin_name="5 問疾品"></a>菩薩菩提能斷一切老、病、死苦。若不如是，<a 
name="0568c28" id="0568c28"></a><a pin_name="5 問疾品"></a>己所勤修即為虛棄。所以者何？譬如有人<a 
name="0568c29" id="0568c29"></a><a pin_name="5 問疾品"></a>能勝怨敵乃名勇健；若能如是永斷一切<a 
name="0569a01" id="0569a01"></a><a pin_name="5 問疾品"></a>老、病、死苦乃名菩薩。</p><a 
name="0569a02" id="0569a02"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>「又，妙吉祥！有疾菩薩應自觀察：如我此病，<a 
name="0569a03" id="0569a03"></a><a pin_name="5 問疾品"></a>非真、非有；一切有情所有諸病亦非真、非有。<a 
name="0569a04" id="0569a04"></a><a pin_name="5 問疾品"></a>如是觀時，不應以此愛見纏心於諸有<a 
name="0569a05" id="0569a05"></a><a pin_name="5 問疾品"></a>情發起大悲，唯應為斷客塵煩惱於諸有<a 
name="0569a06" id="0569a06"></a><a pin_name="5 問疾品"></a>情發起大悲。所以者何？菩薩若以愛見纏<a 
name="0569a07" id="0569a07"></a><a pin_name="5 問疾品"></a>心於諸有情發起大悲，即於生死而有疲<a 
name="0569a08" id="0569a08"></a><a pin_name="5 問疾品"></a>厭；若為斷除客塵煩惱於諸有情發起大<a 
name="0569a09" id="0569a09"></a><a pin_name="5 問疾品"></a>悲，即於生死無有疲厭。菩薩如是為諸有<a 
name="0569a10" id="0569a10"></a><a pin_name="5 問疾品"></a>情處在生死能無疲厭，不為愛見纏繞<a 
name="0569a11" id="0569a11"></a><a pin_name="5 問疾品"></a>其心；以無愛見纏繞心故，即於生死無<a 
name="0569a12" id="0569a12"></a><a pin_name="5 問疾品"></a>有繫縛；以於生死無繫縛故，即得解脫；<a 
name="0569a13" id="0569a13"></a><a pin_name="5 問疾品"></a>以於生死得解脫故，即便有力宣說妙法，<a 
name="0569a14" id="0569a14"></a><a pin_name="5 問疾品"></a>令諸有情遠離繫縛、證得解脫。世尊依此<a 
name="0569a15" id="0569a15"></a><a pin_name="5 問疾品"></a>密意說言：『若自有縛，能解他縛無有是處；<a 
name="0569a16" id="0569a16"></a><a pin_name="5 問疾品"></a>若自解縛，能解他縛斯有是處。』是故，菩<a 
name="0569a17" id="0569a17"></a><a pin_name="5 問疾品"></a>薩應求解脫，離諸繫縛。</p><a 
name="0569a18" id="0569a18"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>「又，妙吉祥！何等名為菩薩繫縛？何等名為菩<a 
name="0569a19" id="0569a19"></a><a pin_name="5 問疾品"></a>薩解脫？若諸菩薩味著所修靜慮解脫等持<a 
name="0569a20" id="0569a20"></a><a pin_name="5 問疾品"></a>等至是則名為菩薩繫縛，若諸菩薩以巧方<a 
name="0569a21" id="0569a21"></a><a pin_name="5 問疾品"></a>便攝諸有生無所貪著是則名為菩薩解<a 
name="0569a22" id="0569a22"></a><a pin_name="5 問疾品"></a>脫；若無方便善攝妙慧是名繫縛，若有方<a 
name="0569a23" id="0569a23"></a><a pin_name="5 問疾品"></a>便善攝妙慧是名解脫。</p><p style="text-indent: 0em; margin-left: 0em"><span class="linehead"></span>「云何菩薩無有方<a 
name="0569a24" id="0569a24"></a><a pin_name="5 問疾品"></a>便善攝妙慧名為繫縛？謂諸菩薩以空、無相、<a 
name="0569a25" id="0569a25"></a><a pin_name="5 問疾品"></a>無願之法而自調伏，不以相好瑩飾其身、<a 
name="0569a26" id="0569a26"></a><a pin_name="5 問疾品"></a>莊嚴佛土、成熟有情，此諸菩薩無有方便<a 
name="0569a27" id="0569a27"></a><a pin_name="5 問疾品"></a>善攝妙慧，名為繫縛。云何菩薩有巧方便善<a 
name="0569a28" id="0569a28"></a><a pin_name="5 問疾品"></a>攝妙慧名為解脫？謂諸菩薩以空、無相、無願<a 
name="0569a29" id="0569a29"></a><a pin_name="5 問疾品"></a>之法調伏其心，觀察諸法有相、無相修習<a 
name="0569b01" id="0569b01"></a><a pin_name="5 問疾品"></a>作證，復以相好瑩飾其身、莊嚴佛土、成熟<a 
name="0569b02" id="0569b02"></a><a pin_name="5 問疾品"></a>有情，此諸菩薩有巧方便善攝妙慧，名為解<a 
name="0569b03" id="0569b03"></a><a pin_name="5 問疾品"></a>脫。</p><p style="text-indent: 0em; margin-left: 0em"><span class="linehead"></span>「云何菩薩無有方便善攝妙慧名為繫<a 
name="0569b04" id="0569b04"></a><a pin_name="5 問疾品"></a>縛？謂諸菩薩安住諸見，一切煩惱纏縛隨眠，<a 
name="0569b05" id="0569b05"></a><a pin_name="5 問疾品"></a>修諸善本而不迴向正等菩提，深生執著，<a 
name="0569b06" id="0569b06"></a><a pin_name="5 問疾品"></a>此諸菩薩無巧方便善攝妙慧，名為繫縛。云<a 
name="0569b07" id="0569b07"></a><a pin_name="5 問疾品"></a>何菩薩有巧方便善攝妙慧名為解脫？謂諸<a 
name="0569b08" id="0569b08"></a><a pin_name="5 問疾品"></a>菩薩遠離諸見，一切煩惱纏縛隨眠，修諸善<a 
name="0569b09" id="0569b09"></a><a pin_name="5 問疾品"></a>本而能迴向正等菩提，不生執著，此諸菩<a 
name="0569b10" id="0569b10"></a><a pin_name="5 問疾品"></a>薩有巧方便善攝妙慧，名為解脫。</p><a 
name="0569b11" id="0569b11"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>「又，妙吉祥！有疾菩薩應觀諸法身之與疾<a 
name="0569b12" id="0569b12"></a><a pin_name="5 問疾品"></a>悉皆無常、苦、空、無我，是名為慧；雖身有疾<a 
name="0569b13" id="0569b13"></a><a pin_name="5 問疾品"></a>常在生死，饒益有情曾無厭倦，是名方<a 
name="0569b14" id="0569b14"></a><a pin_name="5 問疾品"></a>便。又，觀身心及與諸疾展轉相依，無始流轉<a 
name="0569b15" id="0569b15"></a><a pin_name="5 問疾品"></a>生滅無間，非新、非故，是名為慧；不求身心<a 
name="0569b16" id="0569b16"></a><a pin_name="5 問疾品"></a>及與諸疾畢竟寂滅，是名方便。</p><a 
name="0569b17" id="0569b17"></a><a pin_name="5 問疾品"></a><p style="text-indent: 0em; margin-left: 0em"><span class="linehead"></span>「又，妙吉祥！有疾菩薩應如是調伏其心，不<a 
name="0569b18" id="0569b18"></a><a pin_name="5 問疾品"></a>應安住調伏不調伏心。所以者何？若住不<a 
name="0569b19" id="0569b19"></a><a pin_name="5 問疾品"></a>調伏心是凡愚法，若住調伏心是聲聞法。<a 
name="0569b20" id="0569b20"></a><a pin_name="5 問疾品"></a>是故，菩薩於此二邊俱不安住，是則名為<a 
name="0569b21" id="0569b21"></a><a pin_name="5 問疾品"></a>菩薩所行。</p><p style="text-indent: 0em; margin-left: 0em"><span class="linehead"></span>「若於是處，非凡所行、非聖所行，<a 
name="0569b22" id="0569b22"></a><a pin_name="5 問疾品"></a>是則名為菩薩所行；若處觀察生死所行而<a 
name="0569b23" id="0569b23"></a><a pin_name="5 問疾品"></a>無一切煩惱所行，是則名為菩薩所行；若處<a 
name="0569b24" id="0569b24"></a><a pin_name="5 問疾品"></a>觀察涅槃所行而不畢竟寂滅所行，是則名<a 
name="0569b25" id="0569b25"></a><a pin_name="5 問疾品"></a>為菩薩所行；若處示現四魔所行而越一<a 
name="0569b26" id="0569b26"></a><a pin_name="5 問疾品"></a>切魔事所行，是則名為菩薩所行；若求一切<a 
name="0569b27" id="0569b27"></a><a pin_name="5 問疾品"></a>智智所行而不非時證智所行，是則名為菩<a 
name="0569b28" id="0569b28"></a><a pin_name="5 問疾品"></a>薩所行；若求四諦妙智所行而不非時證諦<a 
name="0569b29" id="0569b29"></a><a pin_name="5 問疾品"></a>所行，是則名為菩薩所行；若正觀察內證所<a 
name="0569c01" id="0569c01"></a><a pin_name="5 問疾品"></a>行而故攝受生死所行，是則名為菩薩所<a 
name="0569c02" id="0569c02"></a><a pin_name="5 問疾品"></a>行；若行一切緣起所行而能遠離見趣所<a 
name="0569c03" id="0569c03"></a><a pin_name="5 問疾品"></a>行，是則名為菩薩所行；若行一切有情諸法<a 
name="0569c04" id="0569c04"></a><a pin_name="5 問疾品"></a>相離所行而無煩惱隨眠所行，是則名為菩<a 
name="0569c05" id="0569c05"></a><a pin_name="5 問疾品"></a>薩所行；若正觀察無生所行而不墮聲聞<a 
name="0569c06" id="0569c06"></a><a pin_name="5 問疾品"></a>正性所行，是則名為菩薩所行；若攝一切有<a 
name="0569c07" id="0569c07"></a><a pin_name="5 問疾品"></a>情所行而無煩惱隨眠所行，是則名為菩薩<a 
name="0569c08" id="0569c08"></a><a pin_name="5 問疾品"></a>所行；若正欣樂遠離所行而不求身心盡<a 
name="0569c09" id="0569c09"></a><a pin_name="5 問疾品"></a>滅所行，是則名為菩薩所行；若樂觀察三界<a 
name="0569c10" id="0569c10"></a><a pin_name="5 問疾品"></a>所行而不壞亂法界所行，是則名為菩薩<a 
name="0569c11" id="0569c11"></a><a pin_name="5 問疾品"></a>所行；若樂觀察空性所行而求一切功德所<a 
name="0569c12" id="0569c12"></a><a pin_name="5 問疾品"></a>行，是則名為菩薩所行；若樂觀察無相所行<a 
name="0569c13" id="0569c13"></a><a pin_name="5 問疾品"></a>而求度脫有情所行，是則名為菩薩所行；若<a 
name="0569c14" id="0569c14"></a><a pin_name="5 問疾品"></a>樂觀察無願所行而能示現有趣所行，是則<a 
name="0569c15" id="0569c15"></a><a pin_name="5 問疾品"></a>名為菩薩所行；若樂遊履無作所行而常<a 
name="0569c16" id="0569c16"></a><a pin_name="5 問疾品"></a>起作一切善根無替所行，是則名為菩薩<a 
name="0569c17" id="0569c17"></a><a pin_name="5 問疾品"></a>所行；若樂遊履六度所行而不趣向一切<a 
name="0569c18" id="0569c18"></a><a pin_name="5 問疾品"></a>有情心行妙智彼岸所行，是則名為菩薩所<a 
name="0569c19" id="0569c19"></a><a pin_name="5 問疾品"></a>行；若樂觀察慈悲喜捨無量所行而不求<a 
name="0569c20" id="0569c20"></a><a pin_name="5 問疾品"></a>生梵世所行，是則名為菩薩所行；若樂遊履<a 
name="0569c21" id="0569c21"></a><a pin_name="5 問疾品"></a>六通所行而不趣證漏盡所行，是則名為菩<a 
name="0569c22" id="0569c22"></a><a pin_name="5 問疾品"></a>薩所行；若樂建立諸法所行而不攀緣邪<a 
name="0569c23" id="0569c23"></a><a pin_name="5 問疾品"></a>道所行，是則名為菩薩所行；若樂觀察六念<a 
name="0569c24" id="0569c24"></a><a pin_name="5 問疾品"></a>所行而不隨生諸漏所行，是則名為菩薩<a 
name="0569c25" id="0569c25"></a><a pin_name="5 問疾品"></a>所行；若樂觀察非障所行而不希求雜染<a 
name="0569c26" id="0569c26"></a><a pin_name="5 問疾品"></a>所行，是則名為菩薩所行；若樂觀察靜慮解<a 
name="0569c27" id="0569c27"></a><a pin_name="5 問疾品"></a>脫等持等至諸定所行而能不隨諸定勢力<a 
name="0569c28" id="0569c28"></a><a pin_name="5 問疾品"></a>受生所行，是則名為菩薩所行；若樂遊履<a 
name="0569c29" id="0569c29"></a><a pin_name="5 問疾品"></a>念住所行而不樂求身受心法遠離所行，是<a 
name="0570a01" id="0570a01"></a><a pin_name="5 問疾品"></a>則名為菩薩所行；若樂遊履正斷所行而不<a 
name="0570a02" id="0570a02"></a><a pin_name="5 問疾品"></a>見善及與不善二種所行，是則名為菩薩所<a 
name="0570a03" id="0570a03"></a><a pin_name="5 問疾品"></a>行；若樂遊履神足所行而無功用變現自在<a 
name="0570a04" id="0570a04"></a><a pin_name="5 問疾品"></a>神足所行，是則名為菩薩所行；若樂遊履五<a 
name="0570a05" id="0570a05"></a><a pin_name="5 問疾品"></a>根所行而不分別一切有情諸根勝劣妙智<a 
name="0570a06" id="0570a06"></a><a pin_name="5 問疾品"></a>所行，是則名為菩薩所行；若樂安立五力所<a 
name="0570a07" id="0570a07"></a><a pin_name="5 問疾品"></a>行而求如來十力所行，是則名為菩薩所<a 
name="0570a08" id="0570a08"></a><a pin_name="5 問疾品"></a>行；若樂安立七等覺支圓滿所行，不求佛<a 
name="0570a09" id="0570a09"></a><a pin_name="5 問疾品"></a>法差別妙智善巧所行，是則名為菩薩所行；<a 
name="0570a10" id="0570a10"></a><a pin_name="5 問疾品"></a>若樂安立八聖道支圓滿所行而不厭背<a 
name="0570a11" id="0570a11"></a><a pin_name="5 問疾品"></a>邪道所行，是則名為菩薩所行；若求止觀資<a 
name="0570a12" id="0570a12"></a><a pin_name="5 問疾品"></a>糧所行，不墮畢竟寂滅所行，是則名為菩<a 
name="0570a13" id="0570a13"></a><a pin_name="5 問疾品"></a>薩所行；若樂觀察無生滅相諸法所行而以<a 
name="0570a14" id="0570a14"></a><a pin_name="5 問疾品"></a>相好莊嚴其身，成滿種種佛事所行，是則<a 
name="0570a15" id="0570a15"></a><a pin_name="5 問疾品"></a>名為菩薩所行；若樂示現聲聞、獨覺威儀所<a 
name="0570a16" id="0570a16"></a><a pin_name="5 問疾品"></a>行而不棄捨一切佛法緣慮所行，是則名<a 
name="0570a17" id="0570a17"></a><a pin_name="5 問疾品"></a>為菩薩所行；若隨諸法究竟清淨、本性常寂、<a 
name="0570a18" id="0570a18"></a><a pin_name="5 問疾品"></a>妙定所行，非不隨順一切有情種種所樂威<a 
name="0570a19" id="0570a19"></a><a pin_name="5 問疾品"></a>儀所行，是則名為菩薩所行；若樂觀察一切<a 
name="0570a20" id="0570a20"></a><a pin_name="5 問疾品"></a>佛土其性空寂，無成、無壞，如空所行，非不示<a 
name="0570a21" id="0570a21"></a><a pin_name="5 問疾品"></a>現種種功德、莊嚴佛土、饒益一切有情所行，<a 
name="0570a22" id="0570a22"></a><a pin_name="5 問疾品"></a>是則名為菩薩所行；若樂示現一切佛法轉<a 
name="0570a23" id="0570a23"></a><a pin_name="5 問疾品"></a>於法輪入大涅槃佛事所行，非不修行諸菩<a 
name="0570a24" id="0570a24"></a><a pin_name="5 問疾品"></a>薩行差別所行，是則名為菩薩所行。」</p><p style="text-indent: 0em; margin-left: 0em"><span class="linehead"></span>說是一<a 
name="0570a25" id="0570a25"></a><a pin_name="5 問疾品"></a>切菩薩所行希有事時，是妙吉祥所將眾中<a 
name="0570a26" id="0570a26"></a><a pin_name="5 問疾品"></a>八億天子聞所說法皆於無上正等菩提發<a 
name="0570a27" id="0570a27"></a><a pin_name="5 問疾品"></a>心趣向。</p><a 
name="0570a28" id="0570a28"></a><a pin_name="5 問疾品"></a><a pin_name=""></a><a pin_name="6 不思議品"></a><p style="margin-left: 2em"><span class="headname">說無垢稱經不思議品第六</span></p><a 
name="0570a29" id="0570a29"></a><a pin_name="6 不思議品"></a><p style="text-indent: 0em; margin-left: 0em"><span class="linehead"></span>時舍利子見此室中無有床座，竊作是念：<a 
name="0570b01" id="0570b01"></a><a pin_name="6 不思議品"></a>「此諸菩薩及大聲聞當於何坐？」</p><p style="text-indent: 0em; margin-left: 0em"><span class="linehead"></span>時無垢稱<a 
name="0570b02" id="0570b02"></a><a pin_name="6 不思議品"></a>知舍利子心之所念，便即語言：「唯，舍利子！為<a 
name="0570b03" id="0570b03"></a><a pin_name="6 不思議品"></a>法來耶？求床坐耶？」</p><p style="text-indent: 0em; margin-left: 0em"><span class="linehead"></span>舍利子言：「我為法來，非<a 
name="0570b04" id="0570b04"></a><a pin_name="6 不思議品"></a>為床座。」</p><p style="text-indent: 0em; margin-left: 0em"><span class="linehead"></span>無垢稱言：「唯，舍利子！諸求法者不<a 
name="0570b05" id="0570b05"></a><a pin_name="6 不思議品"></a>顧身命，何況床座？</p><p style="text-indent: 0em; margin-left: 0em"><span class="linehead"></span>「又，舍利子！諸求法者不<a 
name="0570b06" id="0570b06"></a><a pin_name="6 不思議品"></a>求色蘊乃至識蘊，諸求法者不求眼界乃<a 
name="0570b07" id="0570b07"></a><a pin_name="6 不思議品"></a>至意識界，諸求法者不求眼處乃至法處，諸<a 
name="0570b08" id="0570b08"></a><a pin_name="6 不思議品"></a>求法者不求欲界、色無色界。</p><p style="text-indent: 0em; margin-left: 0em"><span class="linehead"></span>「又，舍利子！諸求<a 
name="0570b09" id="0570b09"></a><a pin_name="6 不思議品"></a>法者不求佛執及法僧執，諸求法者不求<a 
name="0570b10" id="0570b10"></a><a pin_name="6 不思議品"></a>知苦、斷集、證滅及與修道。所以者何？法無戲<a 
name="0570b11" id="0570b11"></a><a pin_name="6 不思議品"></a>論。若謂我當知苦、斷集、證滅、修道，即是戲<a 
name="0570b12" id="0570b12"></a><a pin_name="6 不思議品"></a>論，非謂求法。</p><p style="text-indent: 0em; margin-left: 0em"><span class="linehead"></span>「又，舍利子！諸求法者不求於<a 
name="0570b13" id="0570b13"></a><a pin_name="6 不思議品"></a>生、不求於滅。所以者何？法名寂靜及近寂<a 
name="0570b14" id="0570b14"></a><a pin_name="6 不思議品"></a>靜，若行生滅是求生滅，非謂求法、非求<a 
name="0570b15" id="0570b15"></a><a pin_name="6 不思議品"></a>遠離。諸求法者不求貪染。所以者何？法無<a 
name="0570b16" id="0570b16"></a><a pin_name="6 不思議品"></a>貪染、離諸貪染，若於諸法乃至涅槃少有<a 
name="0570b17" id="0570b17"></a><a pin_name="6 不思議品"></a>貪染是求貪染，非謂求法。</p><p style="text-indent: 0em; margin-left: 0em"><span class="linehead"></span>「又，舍利子！諸求<a 
name="0570b18" id="0570b18"></a><a pin_name="6 不思議品"></a>法者不求境界。所以者何？法非境界。若數<a 
name="0570b19" id="0570b19"></a><a pin_name="6 不思議品"></a>一切境界所行是求境界，非謂求法。</p><p style="text-indent: 0em; margin-left: 0em"><span class="linehead"></span>「又，舍<a 
name="0570b20" id="0570b20"></a><a pin_name="6 不思議品"></a>利子！諸求法者不求取捨。所以者何？法無<a 
name="0570b21" id="0570b21"></a><a pin_name="6 不思議品"></a>取捨。若取捨法是求取捨，非謂求法。</p><p style="text-indent: 0em; margin-left: 0em"><span class="linehead"></span>「又，舍<a 
name="0570b22" id="0570b22"></a><a pin_name="6 不思議品"></a>利子！諸求法者不求攝藏。所以者何？法無<a 
name="0570b23" id="0570b23"></a><a pin_name="6 不思議品"></a>攝藏。若樂攝藏是求攝藏，非謂求法。</p><p style="text-indent: 0em; margin-left: 0em"><span class="linehead"></span>「又，舍<a 
name="0570b24" id="0570b24"></a><a pin_name="6 不思議品"></a>利子！諸求法者不求法相。所以者何？法名<a 
name="0570b25" id="0570b25"></a><a pin_name="6 不思議品"></a>無相。若隨相識即是求相，非謂求法。</p><p style="text-indent: 0em; margin-left: 0em"><span class="linehead"></span>「又，舍<a 
name="0570b26" id="0570b26"></a><a pin_name="6 不思議品"></a>利子！諸求法者不共法住。所以者何？法無<a 
name="0570b27" id="0570b27"></a><a pin_name="6 不思議品"></a>所住。若與法住即是求住，非謂求法。</p><p style="text-indent: 0em; margin-left: 0em"><span class="linehead"></span>「又，舍<a 
name="0570b28" id="0570b28"></a><a pin_name="6 不思議品"></a>利子！諸求法者不求見聞及與覺知。所以<a 
name="0570b29" id="0570b29"></a><a pin_name="6 不思議品"></a>者何？法不可見聞、覺知。若行見聞、覺知是<a 
name="0570c01" id="0570c01"></a><a pin_name="6 不思議品"></a>求見聞、覺知，非謂求法。</p><p style="text-indent: 0em; margin-left: 0em"><span class="linehead"></span>「又，舍利子！諸求法<a 
name="0570c02" id="0570c02"></a><a pin_name="6 不思議品"></a>者不求有為。所以者何？法名無為，離有為<a 
name="0570c03" id="0570c03"></a><a pin_name="6 不思議品"></a>性。若行有為是求有為，非謂求法。</p><p style="text-indent: 0em; margin-left: 0em"><span class="linehead"></span>「是故，舍<a 
name="0570c04" id="0570c04"></a><a pin_name="6 不思議品"></a>利子！若欲求法，於一切法應無所求。」說<a 
name="0570c05" id="0570c05"></a><a pin_name="6 不思議品"></a>是法時，五百天子遠塵離垢，於諸法中得<a 
name="0570c06" id="0570c06"></a><a pin_name="6 不思議品"></a>法眼淨。</p><a 
name="0570c07" id="0570c07"></a><a pin_name="6 不思議品"></a><p style="text-indent: 0em; margin-left: 0em"><span class="linehead"></span>時無垢稱問妙吉祥：「仁者曾遊十方世界無<a 
name="0570c08" id="0570c08"></a><a pin_name="6 不思議品"></a>量無數百千俱胝諸佛國土，何等佛土有好<a 
name="0570c09" id="0570c09"></a><a pin_name="6 不思議品"></a>上妙具足功德大師子座？」</p><p style="text-indent: 0em; margin-left: 0em"><span class="linehead"></span>妙吉祥言：「東方去<a 
name="0570c10" id="0570c10"></a><a pin_name="6 不思議品"></a>此過三十六殑伽沙等諸佛國土，有佛世界<a 
name="0570c11" id="0570c11"></a><a pin_name="6 不思議品"></a>名曰山幢，彼土如來號山燈王，今正現在安<a 
name="0570c12" id="0570c12"></a><a pin_name="6 不思議品"></a>隱住持。其佛身長八十四億踰膳那量，其師<a 
name="0570c13" id="0570c13"></a><a pin_name="6 不思議品"></a>子座高六十八億踰膳那量；彼菩薩身長四<a 
name="0570c14" id="0570c14"></a><a pin_name="6 不思議品"></a>十二億踰膳那量，其師子座高三十四億踰<a 
name="0570c15" id="0570c15"></a><a pin_name="6 不思議品"></a>膳那量。居士當知：彼土如來師子之座最<a 
name="0570c16" id="0570c16"></a><a pin_name="6 不思議品"></a>為殊妙具諸功德。」</p><a 
name="0570c17" id="0570c17"></a><a pin_name="6 不思議品"></a><p style="text-indent: 0em; margin-left: 0em"><span class="linehead"></span>時無垢稱攝念入定發起如是自在神通。<a 
name="0570c18" id="0570c18"></a><a pin_name="6 不思議品"></a>即時東方山幢世界山燈王佛遣三十二億<a 
name="0570c19" id="0570c19"></a><a pin_name="6 不思議品"></a>大師子座——高廣嚴淨，甚可愛樂——乘空來入<a 
name="0570c20" id="0570c20"></a><a pin_name="6 不思議品"></a>無垢稱室。此諸菩薩及大聲聞、釋梵、護世、諸<a 
name="0570c21" id="0570c21"></a><a pin_name="6 不思議品"></a>天子等，昔所未見、先亦未聞。其室欻然廣<a 
name="0570c22" id="0570c22"></a><a pin_name="6 不思議品"></a>博嚴淨，悉能苞容三十二億師子之座不<a 
name="0570c23" id="0570c23"></a><a pin_name="6 不思議品"></a>相妨礙，廣嚴大城及贍部洲、四大洲等諸世<a 
name="0570c24" id="0570c24"></a><a pin_name="6 不思議品"></a>界中，城邑、聚落、國土、王都，天、龍、藥叉、阿素洛等<a 
name="0570c25" id="0570c25"></a><a pin_name="6 不思議品"></a>所住宮殿，亦不迫迮，悉見如本，前後無異。</p><a 
name="0570c26" id="0570c26"></a><a pin_name="6 不思議品"></a><p style="text-indent: 0em; margin-left: 0em"><span class="linehead"></span>時無垢稱語妙吉祥：「就師子座。與諸菩薩<a 
name="0570c27" id="0570c27"></a><a pin_name="6 不思議品"></a>及大聲聞如所敷設俱可就座，當自變<a 
name="0570c28" id="0570c28"></a><a pin_name="6 不思議品"></a>身稱師子座。」</p><p style="text-indent: 0em; margin-left: 0em"><span class="linehead"></span>其得神通諸大菩薩各自變<a 
name="0570c29" id="0570c29"></a><a pin_name="6 不思議品"></a>身為四十二億踰膳那量，昇師子座端嚴<a 
name="0571a01" id="0571a01"></a><a pin_name="6 不思議品"></a>而坐。其新學菩薩皆不能昇師子之座，時<a 
name="0571a02" id="0571a02"></a><a pin_name="6 不思議品"></a>無垢稱為說法要，令彼一切得五神通，即<a 
name="0571a03" id="0571a03"></a><a pin_name="6 不思議品"></a>以神力各自變身為四十二億踰膳那量，<a 
name="0571a04" id="0571a04"></a><a pin_name="6 不思議品"></a>昇師子座端嚴而坐。</p><p style="text-indent: 0em; margin-left: 0em"><span class="linehead"></span>其中復有諸大聲聞<a 
name="0571a05" id="0571a05"></a><a pin_name="6 不思議品"></a>皆不能昇師子之座。時無垢稱語舍利子：<a 
name="0571a06" id="0571a06"></a><a pin_name="6 不思議品"></a>「仁者！云何不昇此座？」</p><p style="text-indent: 0em; margin-left: 0em"><span class="linehead"></span>舍利子言：「此座高廣，吾<a 
name="0571a07" id="0571a07"></a><a pin_name="6 不思議品"></a>不能昇。」</p><p style="text-indent: 0em; margin-left: 0em"><span class="linehead"></span>無垢稱言：「唯，舍利子！宜應禮敬<a 
name="0571a08" id="0571a08"></a><a pin_name="6 不思議品"></a>山燈王佛，請加神力方可得坐。」時大聲聞<a 
name="0571a09" id="0571a09"></a><a pin_name="6 不思議品"></a>咸即禮敬山燈王佛，請加神力，便即能昇<a 
name="0571a10" id="0571a10"></a><a pin_name="6 不思議品"></a>師子之座端嚴而坐。</p><p style="text-indent: 0em; margin-left: 0em"><span class="linehead"></span>舍利子言：「甚奇，居士！如<a 
name="0571a11" id="0571a11"></a><a pin_name="6 不思議品"></a>此小室乃能容受爾所百千高廣嚴淨師子<a 
name="0571a12" id="0571a12"></a><a pin_name="6 不思議品"></a>之座不相妨礙，廣嚴大城及贍部洲四大洲<a 
name="0571a13" id="0571a13"></a><a pin_name="6 不思議品"></a>等諸世界中，城邑、聚落、國土、王都，天、龍、藥叉、<a 
name="0571a14" id="0571a14"></a><a pin_name="6 不思議品"></a>阿素洛等所有宮殿，亦不迫迮，悉見如本，前<a 
name="0571a15" id="0571a15"></a><a pin_name="6 不思議品"></a>後無異。」</p><p style="text-indent: 0em; margin-left: 0em"><span class="linehead"></span>無垢稱言：「唯，舍利子！諸佛、如來、應、正<a 
name="0571a16" id="0571a16"></a><a pin_name="6 不思議品"></a>等覺及不退菩薩有解脫名不可思議。若<a 
name="0571a17" id="0571a17"></a><a pin_name="6 不思議品"></a>住如是不可思議解脫菩薩，妙高山王高廣<a 
name="0571a18" id="0571a18"></a><a pin_name="6 不思議品"></a>如是，能以神力內芥子中，而令芥子形量<a 
name="0571a19" id="0571a19"></a><a pin_name="6 不思議品"></a>不增、妙高山王形量不減。雖現如是神通<a 
name="0571a20" id="0571a20"></a><a pin_name="6 不思議品"></a>作用，而不令彼四大天王、三十三天知見我<a 
name="0571a21" id="0571a21"></a><a pin_name="6 不思議品"></a>等何往何入，唯令所餘&#x89A9;神通力調伏之<a 
name="0571a22" id="0571a22"></a><a pin_name="6 不思議品"></a>者知見妙高入乎芥子。如是，安住不可思<a 
name="0571a23" id="0571a23"></a><a pin_name="6 不思議品"></a>議解脫菩薩方便善巧智力所入不可思議<a 
name="0571a24" id="0571a24"></a><a pin_name="6 不思議品"></a>解脫境界，非諸聲聞、獨覺所測。</p><p style="text-indent: 0em; margin-left: 0em"><span class="linehead"></span>「又，舍利子！<a 
name="0571a25" id="0571a25"></a><a pin_name="6 不思議品"></a>若住如是不可思議解脫菩薩，四大海水深<a 
name="0571a26" id="0571a26"></a><a pin_name="6 不思議品"></a>廣如是，能以神力內一毛孔，而令毛孔形<a 
name="0571a27" id="0571a27"></a><a pin_name="6 不思議品"></a>量不增、四大海水形量不減。雖現如是神<a 
name="0571a28" id="0571a28"></a><a pin_name="6 不思議品"></a>通作用，而不令彼諸龍、藥叉、阿素洛等知見<a 
name="0571a29" id="0571a29"></a><a pin_name="6 不思議品"></a>我等何往何入，亦不令彼魚、&#x9F08;、黿、鼉及餘種<a 
name="0571b01" id="0571b01"></a><a pin_name="6 不思議品"></a>種水族生類、諸龍神等一切有情憂怖惱害，唯<a 
name="0571b02" id="0571b02"></a><a pin_name="6 不思議品"></a>令所餘&#x89A9;神通力調伏之者知見如是四<a 
name="0571b03" id="0571b03"></a><a pin_name="6 不思議品"></a>大海水入於毛孔。如是，安住不可思議解<a 
name="0571b04" id="0571b04"></a><a pin_name="6 不思議品"></a>脫菩薩方便善巧智力所入不可思議解脫<a 
name="0571b05" id="0571b05"></a><a pin_name="6 不思議品"></a>境界，非諸聲聞、獨覺所測。</p><p style="text-indent: 0em; margin-left: 0em"><span class="linehead"></span>「又，舍利子！若住<a 
name="0571b06" id="0571b06"></a><a pin_name="6 不思議品"></a>如是不可思議解脫菩薩，如是三千大千世<a 
name="0571b07" id="0571b07"></a><a pin_name="6 不思議品"></a>界形量廣大，能以神力方便斷取置右掌<a 
name="0571b08" id="0571b08"></a><a pin_name="6 不思議品"></a>中，如陶家輪速疾旋轉擲置他方殑伽沙等<a 
name="0571b09" id="0571b09"></a><a pin_name="6 不思議品"></a>世界之外，又復持來還置本處，而令世界無<a 
name="0571b10" id="0571b10"></a><a pin_name="6 不思議品"></a>所增減。雖現如是神通作用，而不令彼<a 
name="0571b11" id="0571b11"></a><a pin_name="6 不思議品"></a>居住有情知見我等何去何還，都不令其<a 
name="0571b12" id="0571b12"></a><a pin_name="6 不思議品"></a>生往來想亦無惱害，唯令所餘&#x89A9;神通力<a 
name="0571b13" id="0571b13"></a><a pin_name="6 不思議品"></a>調伏之者知見世界有去有來。如是，安<a 
name="0571b14" id="0571b14"></a><a pin_name="6 不思議品"></a>住不可思議解脫菩薩方便善巧智力所入<a 
name="0571b15" id="0571b15"></a><a pin_name="6 不思議品"></a>不可思議解脫境界，非諸聲聞、獨覺所測。</p><p style="text-indent: 0em; margin-left: 0em"><span class="linehead"></span>「又，<a 
name="0571b16" id="0571b16"></a><a pin_name="6 不思議品"></a>舍利子！若住如是不可思議解脫菩薩，或<a 
name="0571b17" id="0571b17"></a><a pin_name="6 不思議品"></a>諸有情宜見生死多時相續而令調伏、或<a 
name="0571b18" id="0571b18"></a><a pin_name="6 不思議品"></a>諸有情宜見生死少時相續而令調伏，能<a 
name="0571b19" id="0571b19"></a><a pin_name="6 不思議品"></a>以神力隨彼所宜，或延七日以為一劫<a 
name="0571b20" id="0571b20"></a><a pin_name="6 不思議品"></a>令彼有情謂經一劫、或促一劫以為七日<a 
name="0571b21" id="0571b21"></a><a pin_name="6 不思議品"></a>令彼有情謂經七日，各隨所見而令調伏。<a 
name="0571b22" id="0571b22"></a><a pin_name="6 不思議品"></a>雖現如是神通作用，而不令彼所化有情<a 
name="0571b23" id="0571b23"></a><a pin_name="6 不思議品"></a>覺知如是時分延促，唯令所餘&#x89A9;神通力<a 
name="0571b24" id="0571b24"></a><a pin_name="6 不思議品"></a>調伏之者覺知延促。如是，安住不可思議<a 
name="0571b25" id="0571b25"></a><a pin_name="6 不思議品"></a>解脫菩薩方便善巧智力所入不可思議解<a 
name="0571b26" id="0571b26"></a><a pin_name="6 不思議品"></a>脫境界，非諸聲聞、獨覺所測。</p><p style="text-indent: 0em; margin-left: 0em"><span class="linehead"></span>「又，舍利子！若住<a 
name="0571b27" id="0571b27"></a><a pin_name="6 不思議品"></a>如是不可思議解脫菩薩，能以神力集一<a 
name="0571b28" id="0571b28"></a><a pin_name="6 不思議品"></a>切佛功德莊嚴清淨世界置一佛土示諸有<a 
name="0571b29" id="0571b29"></a><a pin_name="6 不思議品"></a>情。又以神力取一佛土一切有情置之右<a 
name="0571c01" id="0571c01"></a><a pin_name="6 不思議品"></a>掌，乘意勢通遍到十方，普示一切諸佛國<a 
name="0571c02" id="0571c02"></a><a pin_name="6 不思議品"></a>土。雖到十方一切佛土，住一佛國而不移<a 
name="0571c03" id="0571c03"></a><a pin_name="6 不思議品"></a>轉。又以神力從一毛孔現出一切上妙供<a 
name="0571c04" id="0571c04"></a><a pin_name="6 不思議品"></a>具，遍歷十方一切世界供養諸佛、菩薩、聲<a 
name="0571c05" id="0571c05"></a><a pin_name="6 不思議品"></a>聞。又以神力於一毛孔普現十方一切世<a 
name="0571c06" id="0571c06"></a><a pin_name="6 不思議品"></a>界所有日、月、星辰色像。又以神力乃至十方<a 
name="0571c07" id="0571c07"></a><a pin_name="6 不思議品"></a>一切世界大風輪等吸置口中而身無損，<a 
name="0571c08" id="0571c08"></a><a pin_name="6 不思議品"></a>一切世界草木、叢林雖遇此風竟無搖動。<a 
name="0571c09" id="0571c09"></a><a pin_name="6 不思議品"></a>又以神力，十方世界所有佛土劫盡燒時，總<a 
name="0571c10" id="0571c10"></a><a pin_name="6 不思議品"></a>一切火內置腹中，雖此火勢熾焰不息而<a 
name="0571c11" id="0571c11"></a><a pin_name="6 不思議品"></a>於其身都無損害。又以神力過於下方無<a 
name="0571c12" id="0571c12"></a><a pin_name="6 不思議品"></a>量俱胝殑伽沙等諸佛世界，舉一佛土擲置<a 
name="0571c13" id="0571c13"></a><a pin_name="6 不思議品"></a>上方過於俱胝殑伽沙等諸佛世界一佛土<a 
name="0571c14" id="0571c14"></a><a pin_name="6 不思議品"></a>中，如以針鋒舉小棗葉，擲置餘方都無<a 
name="0571c15" id="0571c15"></a><a pin_name="6 不思議品"></a>所損。雖現如是神通作用，而無緣者不見、<a 
name="0571c16" id="0571c16"></a><a pin_name="6 不思議品"></a>不知，於諸有情竟無惱害，唯令一切&#x89A9;神<a 
name="0571c17" id="0571c17"></a><a pin_name="6 不思議品"></a>通力調伏之者便見是事。如是，安住不可<a 
name="0571c18" id="0571c18"></a><a pin_name="6 不思議品"></a>思議解脫菩薩方便善巧智力所入不可思<a 
name="0571c19" id="0571c19"></a><a pin_name="6 不思議品"></a>議解脫境界，非諸聲聞、獨覺所測。</p><p style="text-indent: 0em; margin-left: 0em"><span class="linehead"></span>「又，舍利<a 
name="0571c20" id="0571c20"></a><a pin_name="6 不思議品"></a>子！若住如是不可思議解脫菩薩，能以神<a 
name="0571c21" id="0571c21"></a><a pin_name="6 不思議品"></a>力現作佛身種種色像、或現獨覺及諸聲聞<a 
name="0571c22" id="0571c22"></a><a pin_name="6 不思議品"></a>種種色像、或現菩薩種種色像——諸相隨好，具<a 
name="0571c23" id="0571c23"></a><a pin_name="6 不思議品"></a>足莊嚴——或復現作梵王、帝釋、四大天王、轉輪<a 
name="0571c24" id="0571c24"></a><a pin_name="6 不思議品"></a>王等一切有情種種色像。或以神力變諸有<a 
name="0571c25" id="0571c25"></a><a pin_name="6 不思議品"></a>情令作佛身及諸菩薩、聲聞、獨覺、釋梵、護世、<a 
name="0571c26" id="0571c26"></a><a pin_name="6 不思議品"></a>轉輪王等種種色像。或以神力轉變十方一<a 
name="0571c27" id="0571c27"></a><a pin_name="6 不思議品"></a>切有情上中下品音聲差別，皆作佛聲第一微<a 
name="0571c28" id="0571c28"></a><a pin_name="6 不思議品"></a>妙，從此佛聲演出無常苦空無我、究竟涅槃、<a 
name="0571c29" id="0571c29"></a><a pin_name="6 不思議品"></a>寂靜義等言詞差別，乃至一切諸佛、菩薩、聲<a 
name="0572a01" id="0572a01"></a><a pin_name="6 不思議品"></a>聞、獨覺說法音聲皆於中出，乃至十方諸佛<a 
name="0572a02" id="0572a02"></a><a pin_name="6 不思議品"></a>說法所有一切名句、文身、音聲差別皆從如<a 
name="0572a03" id="0572a03"></a><a pin_name="6 不思議品"></a>是佛聲中出，普令一切有情得聞，隨乘差<a 
name="0572a04" id="0572a04"></a><a pin_name="6 不思議品"></a>別悉皆調伏。或以神力，普於十方隨諸有<a 
name="0572a05" id="0572a05"></a><a pin_name="6 不思議品"></a>情言音差別，如其所應出種種聲演說妙<a 
name="0572a06" id="0572a06"></a><a pin_name="6 不思議品"></a>法，令諸有情各得利益。</p><p style="text-indent: 0em; margin-left: 0em"><span class="linehead"></span>「唯，舍利子！我今略<a 
name="0572a07" id="0572a07"></a><a pin_name="6 不思議品"></a>說安住如是不可思議解脫菩薩方便善<a 
name="0572a08" id="0572a08"></a><a pin_name="6 不思議品"></a>巧智力所入不可思議解脫境界。若我廣說，<a 
name="0572a09" id="0572a09"></a><a pin_name="6 不思議品"></a>或經一劫、或一劫餘、或復過此，智慧辯才<a 
name="0572a10" id="0572a10"></a><a pin_name="6 不思議品"></a>終不可盡。如我智慧辯才無盡，安住如是<a 
name="0572a11" id="0572a11"></a><a pin_name="6 不思議品"></a>不可思議解脫菩薩方便善巧智力所入不<a 
name="0572a12" id="0572a12"></a><a pin_name="6 不思議品"></a>可思議解脫境界亦不可盡，以無量故。」</p><p style="text-indent: 0em; margin-left: 0em"><span class="linehead"></span>爾<a 
name="0572a13" id="0572a13"></a><a pin_name="6 不思議品"></a>時，尊者大迦葉波聞說安住不可思議解脫<a 
name="0572a14" id="0572a14"></a><a pin_name="6 不思議品"></a>菩薩不可思議解脫神力，歎未曾有，便語尊<a 
name="0572a15" id="0572a15"></a><a pin_name="6 不思議品"></a>者舍利子言：「譬如有人對生盲者，雖現種<a 
name="0572a16" id="0572a16"></a><a pin_name="6 不思議品"></a>種差別色像，而彼盲者都不能見。如是，一<a 
name="0572a17" id="0572a17"></a><a pin_name="6 不思議品"></a>切聲聞、獨覺皆若生盲、無殊勝眼，聞說安<a 
name="0572a18" id="0572a18"></a><a pin_name="6 不思議品"></a>住不可思議解脫菩薩所現難思解脫神力，<a 
name="0572a19" id="0572a19"></a><a pin_name="6 不思議品"></a>乃至一事亦不能了。誰有智者——男子、女人——聞<a 
name="0572a20" id="0572a20"></a><a pin_name="6 不思議品"></a>說如是不可思議解脫神力不發無上正<a 
name="0572a21" id="0572a21"></a><a pin_name="6 不思議品"></a>等覺心？我等今者於此大乘如燋敗種永<a 
name="0572a22" id="0572a22"></a><a pin_name="6 不思議品"></a>絕其根，復何所作？我等一切聲聞、獨覺聞<a 
name="0572a23" id="0572a23"></a><a pin_name="6 不思議品"></a>說如是不思議解脫神力，皆應號泣聲震<a 
name="0572a24" id="0572a24"></a><a pin_name="6 不思議品"></a>三千大千世界。一切菩薩聞說如是不可思<a 
name="0572a25" id="0572a25"></a><a pin_name="6 不思議品"></a>議解脫神力，皆應欣慶頂戴受持，如王太子<a 
name="0572a26" id="0572a26"></a><a pin_name="6 不思議品"></a>受灌頂位生長堅固信解勢力。若有菩薩<a 
name="0572a27" id="0572a27"></a><a pin_name="6 不思議品"></a>聞說如是不可思議解脫神力堅固信解，<a 
name="0572a28" id="0572a28"></a><a pin_name="6 不思議品"></a>一切魔王及諸魔眾於此菩薩無所能為。」</p><a 
name="0572a29" id="0572a29"></a><a pin_name="6 不思議品"></a><p style="text-indent: 0em; margin-left: 0em"><span class="linehead"></span>當於尊者大迦葉波說是語時，眾中三萬<a 
name="0572b01" id="0572b01"></a><a pin_name="6 不思議品"></a>二千天子皆發無上正等覺心。</p><a 
name="0572b02" id="0572b02"></a><a pin_name="6 不思議品"></a><p style="text-indent: 0em; margin-left: 0em"><span class="linehead"></span>時無垢稱即語尊者迦葉波言：「十方無量無<a 
name="0572b03" id="0572b03"></a><a pin_name="6 不思議品"></a>數世界作魔王者，多是安住不可思議解脫<a 
name="0572b04" id="0572b04"></a><a pin_name="6 不思議品"></a>菩薩方便善巧現作魔王，為欲成熟諸有<a 
name="0572b05" id="0572b05"></a><a pin_name="6 不思議品"></a>情故。大迦葉波！十方無量無數世界一切菩<a 
name="0572b06" id="0572b06"></a><a pin_name="6 不思議品"></a>薩，諸有來求手、足、耳、鼻、頭、目、髓、腦、血、肉、筋骨、<a 
name="0572b07" id="0572b07"></a><a pin_name="6 不思議品"></a>一切支體，妻妾、男女、奴婢、親屬，村城、聚落、國<a 
name="0572b08" id="0572b08"></a><a pin_name="6 不思議品"></a>邑、王都、四大洲等，種種王位、財穀、珍寶、金銀、<a 
name="0572b09" id="0572b09"></a><a pin_name="6 不思議品"></a>真珠、珊瑚、螺貝、吠琉璃等諸莊嚴具，房舍、床<a 
name="0572b10" id="0572b10"></a><a pin_name="6 不思議品"></a>座、衣服、飲食、湯藥、資產、象馬輦輿、大小諸船、<a 
name="0572b11" id="0572b11"></a><a pin_name="6 不思議品"></a>器仗軍眾，如是一切逼迫菩薩而求乞者，<a 
name="0572b12" id="0572b12"></a><a pin_name="6 不思議品"></a>多是安住不可思議解脫菩薩以巧方便現<a 
name="0572b13" id="0572b13"></a><a pin_name="6 不思議品"></a>為斯事試驗菩薩，令其了知意樂堅固。所<a 
name="0572b14" id="0572b14"></a><a pin_name="6 不思議品"></a>以者何？增上勇猛諸大菩薩，為欲饒益諸<a 
name="0572b15" id="0572b15"></a><a pin_name="6 不思議品"></a>有情故，示現如是難為大事。凡夫下劣無<a 
name="0572b16" id="0572b16"></a><a pin_name="6 不思議品"></a>復勢力，不能如是逼迫菩薩為此乞求。</p><p style="text-indent: 0em; margin-left: 0em"><span class="linehead"></span>「大<a 
name="0572b17" id="0572b17"></a><a pin_name="6 不思議品"></a>迦葉波！譬如螢火終無威力映蔽日輪。如<a 
name="0572b18" id="0572b18"></a><a pin_name="6 不思議品"></a>是，凡夫及下劣位無復勢力逼迫菩薩為<a 
name="0572b19" id="0572b19"></a><a pin_name="6 不思議品"></a>此乞求。大迦葉波！譬如龍象現威&#x9B2A;戰非<a 
name="0572b20" id="0572b20"></a><a pin_name="6 不思議品"></a>驢所堪，唯有龍象能與龍象為斯戰諍。如<a 
name="0572b21" id="0572b21"></a><a pin_name="6 不思議品"></a>是，凡夫及下劣位無有勢力逼迫菩薩，唯<a 
name="0572b22" id="0572b22"></a><a pin_name="6 不思議品"></a>有菩薩能與菩薩共相逼迫，是名安住不<a 
name="0572b23" id="0572b23"></a><a pin_name="6 不思議品"></a>可思議解脫菩薩方便善巧智力所入不可思<a 
name="0572b24" id="0572b24"></a><a pin_name="6 不思議品"></a>議解脫境界。」</p><p style="text-indent: 0em; margin-left: 0em"><span class="linehead"></span>說此法時，八千菩薩得入菩<a 
name="0572b25" id="0572b25"></a><a pin_name="6 不思議品"></a>薩方便善巧智力所入不可思議解脫境界。</p><a 
name="0572b26" id="0572b26"></a><a pin_name="6 不思議品"></a><p><span class="juanname">說無垢稱經卷第三</span></p>
<hr>【經文資訊】大正藏第 14 冊 No. 0476 說無垢稱經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexd781.html?index=T14n0476" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T14n0476_003 by HTTrack Website Copier/3.x [XR&CO'2014], Tue, 07 Jun 2016 06:47:33 GMT -->
</html>
