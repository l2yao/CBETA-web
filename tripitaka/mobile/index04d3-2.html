<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T53n2122_056 by HTTrack Website Copier/3.x [XR&CO'2014], Tue, 07 Jun 2016 07:00:52 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1591713715&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT53n2122&amp;utmp=%2Fmobile%2Findex.php%3Findex%3DT53n2122_056&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3126-2.html?index=T53n2122_055" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第53冊<br/>No.2122 法苑珠林 (100卷)<br/>【唐 道世撰】<br/>第 56 卷</p>
	<a href="indexbdcd-2.html?index=T53n2122_057" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T53">
<div class="root" id="2122" sutra_name="法苑珠林" sutra_juan="[卷56]">　
<a 
name="0709c13" id="0709c13"></a><a 
name="0709c14" id="0709c14"></a><a 
name="0709c15" id="0709c15"></a><p><span class="juanname">法苑珠林卷第五十六</span></p><a 
name="0709c16" id="0709c16"></a><a 
name="0709c17" id="0709c17"></a><p style="margin-left: 4em"><span class="byline">西明寺沙門釋道世撰</span></p><a 
name="0709c18" id="0709c18"></a><ul><li>富貴篇第六十三</li><a 
name="0709c19" id="0709c19"></a><li>貧賤篇第六十四</li></ul><a 
name="0709c20" id="0709c20"></a><p style="margin-left: 2em"><span class="headname">富貴篇<span class="note">(此有二部)</span></span></p><a 
name="0709c21" id="0709c21"></a><p style="margin-left: 3em"><span class="headname">述意部第一</span></p><a 
name="0709c22" id="0709c22"></a><p style="text-indent: 0em; margin-left: 0em"><span class="linehead"></span>夫行善感樂如影隨形。作惡招苦猶聲發響。<a 
name="0709c23" id="0709c23"></a>故富同珠玉貴若蕭曹。錦繡為衣金銀作屋。<a 
name="0709c24" id="0709c24"></a>雲起龍吹之前。風暄鳳管之上。趨鏘廣殿容<a 
name="0709c25" id="0709c25"></a>與長廊。曳珠履於丹墀。珥金貂於青瑣。<a 
name="0709c26" id="0709c26"></a>食則珍羞滿席海陸盈前。鼎味星羅芬馨雲<a 
name="0709c27" id="0709c27"></a>布。坐則高堂雅室玉砌珠簾。絲竹絃筦凄<a 
name="0709c28" id="0709c28"></a>清飄颺。臥則蘭燈炳曜繡晃垂陰。錦被既<a 
name="0709c29" id="0709c29"></a>敷羺氈且拂。行則駟馬電飛輦輿雷動。千乘<a 
name="0710a01" id="0710a01"></a>萬騎隱隱闐闐。略述福因善報如是。由昔行<a 
name="0710a02" id="0710a02"></a>檀受斯勝利也。</p><a 
name="0710a03" id="0710a03"></a><p style="margin-left: 3em"><span class="headname">引證部第二</span></p><a 
name="0710a04" id="0710a04"></a><p style="text-indent: 0em; margin-left: 0em"><span class="linehead"></span>如賢愚經云。昔佛在時舍衛國有一長者。豪<a 
name="0710a05" id="0710a05"></a>貴巨富生一男兒。面貌端正世所希有。父母<a 
name="0710a06" id="0710a06"></a>歡喜。因為立字名檀彌離。年漸長大其父命<a 
name="0710a07" id="0710a07"></a>終。波斯匿王即以父爵而以封之。受王封已。<a 
name="0710a08" id="0710a08"></a>其家舍宅變成七寶。諸庫藏中悉皆盈滿種<a 
name="0710a09" id="0710a09"></a>種寶物。時王太子字毘琉璃。遇得熱病。諸醫<a 
name="0710a10" id="0710a10"></a>處藥啟王云。須牛頭旃檀用塗其身當得除<a 
name="0710a11" id="0710a11"></a>愈。王即募覓。若有得者。一兩之直賞金千兩。<a 
name="0710a12" id="0710a12"></a>無持來者。有人白王。檀彌離家舍內大有。時<a 
name="0710a13" id="0710a13"></a>王聞已躬自往求。到檀彌離長者門前。見其<a 
name="0710a14" id="0710a14"></a>外門純是白銀。即遣門人入通消息。時守門<a 
name="0710a15" id="0710a15"></a>人入白長者。波斯匿王今在門外。長者聞已<a 
name="0710a16" id="0710a16"></a>即出奉迎。請王入宮。王入門內見有一女。面<a 
name="0710a17" id="0710a17"></a>首端正世間無比。坐白銀床紡白銀縷。小女<a 
name="0710a18" id="0710a18"></a>十人侍從左右。時王問言。是卿婦耶。長者答<a 
name="0710a19" id="0710a19"></a>言。是守門婢其小女者。通白消息。次入中門<a 
name="0710a20" id="0710a20"></a>純紺琉璃。門內有女坐琉璃床。面首端正倍<a 
name="0710a21" id="0710a21"></a>勝於前。左右侍從倍復前數。次入內門純以<a 
name="0710a22" id="0710a22"></a>黃金。門內一女面首端正。轉復倍勝。坐黃金<a 
name="0710a23" id="0710a23"></a>床紡黃金縷。左右侍從復倍上數。王復問言<a 
name="0710a24" id="0710a24"></a>是卿婦耶。長者答言。是守門婢。入到舍內見<a 
name="0710a25" id="0710a25"></a>琉璃地。屋間剋鏤種種百獸。風吹動之形現<a 
name="0710a26" id="0710a26"></a>地上。王見謂水。&#x6091;不敢前。語長者言。餘更<a 
name="0710a27" id="0710a27"></a>無地殿前作海。彌離白王。是琉璃地。非是<a 
name="0710a28" id="0710a28"></a>水也。即脫手上七寶環玔擲著于地。礙壁乃<a 
name="0710a29" id="0710a29"></a>住。王知地已即共入內昇七寶殿。婦在殿上<a 
name="0710b01" id="0710b01"></a>坐琉璃床。更有寶床請王令坐。時婦見王眼<a 
name="0710b02" id="0710b02"></a>中淚出。王問之言。何故不喜眼中淚出婦答。<a 
name="0710b03" id="0710b03"></a>大王。但於今者聞王身上煙氣。是以淚出。王<a 
name="0710b04" id="0710b04"></a>即問言。家不然火耶。答言不也。王復問言。用<a 
name="0710b05" id="0710b05"></a>何作食。婦答曰。須食之時百味自至。王復問<a 
name="0710b06" id="0710b06"></a>言。夜不須明耶。婦答王言。用摩尼珠而以照<a 
name="0710b07" id="0710b07"></a>之。遍室大明。時檀彌離跪白王曰。大王。何故<a 
name="0710b08" id="0710b08"></a>勞屈尊神到此。波斯匿王具以事答。長者聞<a 
name="0710b09" id="0710b09"></a>已即將王入遍示諸藏。七寶盈滿。牛頭香積<a 
name="0710b10" id="0710b10"></a>不可稱計。王須任取。王取二兩遣人先送。王<a 
name="0710b11" id="0710b11"></a>敬語之。今有佛出。卿聞不耶。彌離答言。云何<a 
name="0710b12" id="0710b12"></a>名佛。王即為說。彌離歡喜即往佛所。佛為說<a 
name="0710b13" id="0710b13"></a>法得須陀洹。尋即出家得阿羅漢。三明六通<a 
name="0710b14" id="0710b14"></a>具八解脫。阿難見已而白佛言。此檀彌離。宿<a 
name="0710b15" id="0710b15"></a>植何業生於人中受天福報。又值世尊出家<a 
name="0710b16" id="0710b16"></a>得道。佛告阿難。乃往過去九十一劫。有佛出<a 
name="0710b17" id="0710b17"></a>世。號毘婆尸。入涅槃後。於像法中有五比丘。<a 
name="0710b18" id="0710b18"></a>共立要契在一林中。精勤修道。語一比丘。此<a 
name="0710b19" id="0710b19"></a>去城遠乞食勞苦。汝當為福一夏乞食供養<a 
name="0710b20" id="0710b20"></a>我等。其一比丘即便入城。勸諸檀越日為送<a 
name="0710b21" id="0710b21"></a>食。四人身安專精行道得阿羅漢。即語此人。<a 
name="0710b22" id="0710b22"></a>緣汝之故我等安隱。所作已辦。汝願何等。<a 
name="0710b23" id="0710b23"></a>其人聞已歡喜發願。使我來世天上人中富<a 
name="0710b24" id="0710b24"></a>貴自然值佛獲道。緣是功德。從是以來九十<a 
name="0710b25" id="0710b25"></a>一劫不墮惡道。天上人中常處豪貴。所須自<a 
name="0710b26" id="0710b26"></a>然。今值我故出家得道。</p><a 
name="0710b27" id="0710b27"></a><p style="text-indent: 0em; margin-left: 0em"><span class="linehead"></span>又賢愚經云。昔佛在時。舍衛國中有一長<a 
name="0710b28" id="0710b28"></a>者。其家巨富財寶無量不可稱計。生一男兒。<a 
name="0710b29" id="0710b29"></a>身體金色端正少雙。父母見已歡喜無量。因<a 
name="0710c01" id="0710c01"></a>為立字。名曰金天。其生之日家中自然出一<a 
name="0710c02" id="0710c02"></a>井水。縱廣八尺深亦八尺。沒用能稱人意。須<a 
name="0710c03" id="0710c03"></a>衣出衣。須食出食。金銀珍寶一切所須。作願<a 
name="0710c04" id="0710c04"></a>取之如意即得。兒年長大才藝博通。其父念<a 
name="0710c05" id="0710c05"></a>言。我兒端正容貌絕倫。要覓名女金容妙體<a 
name="0710c06" id="0710c06"></a>類我兒者。當往求之。時闍婆國有大長者。而<a 
name="0710c07" id="0710c07"></a>生一女字金光明。端正非凡。身體金色晃&#x7134;<a 
name="0710c08" id="0710c08"></a>照人。初生之日亦有自然八尺井水。其井亦<a 
name="0710c09" id="0710c09"></a>能出種種寶衣服飲食。一切所須稱適人情。<a 
name="0710c10" id="0710c10"></a>其父母亦自念言。我女端正人中英妙。要得<a 
name="0710c11" id="0710c11"></a>賢士金色光暉類我女者。乃共為婚。其女名<a 
name="0710c12" id="0710c12"></a>稱遠徹。金天遂娶為婦。後時金天請佛及僧<a 
name="0710c13" id="0710c13"></a>飯食供養。飯食訖已。佛為說法。金天夫婦及<a 
name="0710c14" id="0710c14"></a>其父母。悉皆獲得須陀洹果。金天夫婦俱白<a 
name="0710c15" id="0710c15"></a>父母求索出家。父母即聽。既出家已夫婦並<a 
name="0710c16" id="0710c16"></a>得阿羅漢果。一切功德皆悉具足。阿難見已<a 
name="0710c17" id="0710c17"></a>而白佛言。金天夫婦宿殖何福。生豪族家身<a 
name="0710c18" id="0710c18"></a>體金色復有自然八尺井水出種種物。佛告<a 
name="0710c19" id="0710c19"></a>阿難。乃往過去九十一劫。毘婆尸佛入涅槃<a 
name="0710c20" id="0710c20"></a>後。有諸比丘。游行教化。到一村中。村人見僧<a 
name="0710c21" id="0710c21"></a>競共供養。時有夫婦。二人貧窮家無升斗。其<a 
name="0710c22" id="0710c22"></a>夫見他供養眾僧。向婦啼哭懊惱淚墮婦臂<a 
name="0710c23" id="0710c23"></a>上婦即問夫。何故啼哭。夫答婦言。我父在時<a 
name="0710c24" id="0710c24"></a>積財滿藏富溢難量。至我身上貧窮困極。本<a 
name="0710c25" id="0710c25"></a>日雖有而不布施。今日值僧貧無可施。前身<a 
name="0710c26" id="0710c26"></a>不施今致此貧。今又不施未來轉劇。吾思惟<a 
name="0710c27" id="0710c27"></a>此是以懊惱。婦語夫言。雖有空意無錢可施。<a 
name="0710c28" id="0710c28"></a>知當如何。婦又語夫。試至故舍遍推覓看。<a 
name="0710c29" id="0710c29"></a>儻或得之。夫遂往覓得一金錢。持至婦所。其<a 
name="0711a01" id="0711a01"></a>婦爾時有一明鏡。復得一瓶。盛滿淨水。安<a 
name="0711a02" id="0711a02"></a>錢瓶中。以鏡著上。夫婦同心持布施僧。發願<a 
name="0711a03" id="0711a03"></a>而去。緣是功德。從是以來九十一劫不墮惡<a 
name="0711a04" id="0711a04"></a>道。天上人中常為夫婦。身體金色受福快<a 
name="0711a05" id="0711a05"></a>樂。今值我故出家得道。</p><a 
name="0711a06" id="0711a06"></a><p style="text-indent: 0em; margin-left: 0em"><span class="linehead"></span>又出曜經云。昔佛在世時。迦毘羅衛國中有<a 
name="0711a07" id="0711a07"></a>目連同產弟。大富饒財七珍具足。庫藏盈<a 
name="0711a08" id="0711a08"></a>溢。奴婢僕從不可稱計。時目揵連數往弟家<a 
name="0711a09" id="0711a09"></a>而告弟曰。聞卿慳嫉不好布施。佛常說施獲<a 
name="0711a10" id="0711a10"></a>報無數。卿今施者得福無量。弟聞兄教開藏<a 
name="0711a11" id="0711a11"></a>布施。更立新藏欲受其報。未經旬日財寶竭<a 
name="0711a12" id="0711a12"></a>盡。故藏悉空新藏無報。其弟懊惱向兄說曰。<a 
name="0711a13" id="0711a13"></a>前見兄&#x52C5;施獲大報。不敢違教。諸來求乞竭<a 
name="0711a14" id="0711a14"></a>藏施盡。故藏悉空新藏無報。將無為兄所疑<a 
name="0711a15" id="0711a15"></a>誤耶。兄曰。止止。莫陳此語。勿使外道邪見之<a 
name="0711a16" id="0711a16"></a>人聞此&#x9E81;言。若使福德當有形者。虛空境界<a 
name="0711a17" id="0711a17"></a>所不容受。吾今權示汝微報。即以神力手接<a 
name="0711a18" id="0711a18"></a>其弟至第六天。見有宮殿七寶合成。香風浴<a 
name="0711a19" id="0711a19"></a>池庫藏盈溢不可稱計。玉女營從數千萬眾。<a 
name="0711a20" id="0711a20"></a>純女無男。即問兄曰。是何宮殿巍巍乃爾。目<a 
name="0711a21" id="0711a21"></a>連告弟。汝自往問。弟即自往問天女曰。是何<a 
name="0711a22" id="0711a22"></a>宮殿七寶合成。巍巍堂堂懸處虛空。誰有福<a 
name="0711a23" id="0711a23"></a>德於中受報。天女報曰。閻浮提內迦毘羅國<a 
name="0711a24" id="0711a24"></a>中。釋迦文佛神足弟子。名曰目連。彼有賢弟<a 
name="0711a25" id="0711a25"></a>大富長者。由好布施後生此處。而與我等作<a 
name="0711a26" id="0711a26"></a>其夫主。弟聞歡喜善心生焉。還至兄所具白<a 
name="0711a27" id="0711a27"></a>其情。目連告曰。夫人布施為有報耶為無報<a 
name="0711a28" id="0711a28"></a>耶。弟懷慚愧向兄懺悔。後至家中轉更修福。<a 
name="0711a29" id="0711a29"></a>命終之後即生天上。受斯果報。</p><a 
name="0711b01" id="0711b01"></a><p style="text-indent: 0em; margin-left: 0em"><span class="linehead"></span>又樹提伽經云。佛在世時有一大富長者。名<a 
name="0711b02" id="0711b02"></a>為樹提伽。倉庫盈溢金銀具足。奴婢成行。無<a 
name="0711b03" id="0711b03"></a>所可欲。有一白<span class="gaiji">[疊*毛]<!--gaiji,,1[疊*毛],2&#x3CB2;,3--></span>手巾掛著池邊。為天風<a 
name="0711b04" id="0711b04"></a>起吹王殿前。王即大會群臣坐共參論。羅列<a 
name="0711b05" id="0711b05"></a>卜問。怪其所以。諸臣皆言。國將欲興。天賜白<a 
name="0711b06" id="0711b06"></a><span class="gaiji">[疊*毛]<!--gaiji,,1[疊*毛],2&#x3CB2;,3--></span>樹提默然。王語樹提。諸臣皆慶。卿何無<a 
name="0711b07" id="0711b07"></a>言。樹提答王。不敢欺王。是臣家拭體白<span class="gaiji">[疊*毛]<!--gaiji,,1[疊*毛],2&#x3CB2;,3--></span>。<a 
name="0711b08" id="0711b08"></a>掛著池邊。為天風起吹王殿前。故默不言。<a 
name="0711b09" id="0711b09"></a>&#x5374;後數日有一九色金華。大如車輪。墮王殿<a 
name="0711b10" id="0711b10"></a>前。王復會臣問答如前。樹提答王言。臣不敢<a 
name="0711b11" id="0711b11"></a>欺王。是臣之家後園之中萎落之華。為天風<a 
name="0711b12" id="0711b12"></a>起吹王殿前。故默無言。王語樹提。卿家能爾。<a 
name="0711b13" id="0711b13"></a>卿須還歸任作調度。吾領二十萬眾。往到卿<a 
name="0711b14" id="0711b14"></a>舍看去。樹提答言。願王相隨不須預去。是臣<a 
name="0711b15" id="0711b15"></a>之家自然床席。不須人鋪。自然飲食不須人<a 
name="0711b16" id="0711b16"></a>作。自然擎來。不須喚呼。自然擎去。不須反<a 
name="0711b17" id="0711b17"></a>顧。王即將領二十萬眾。到樹提伽南門而入<a 
name="0711b18" id="0711b18"></a>有。一童子端正可愛。王語樹提是卿兒不。答<a 
name="0711b19" id="0711b19"></a>言。是臣守閤之奴。小復前行至內閤門。有<a 
name="0711b20" id="0711b20"></a>一童女顏色端正。皮色瑤悅甚復可愛。王語<a 
name="0711b21" id="0711b21"></a>樹提。是卿女耶婦耶。答言。是臣守閤之婢。小<a 
name="0711b22" id="0711b22"></a>復前行至其堂前。白銀為壁水精為地。王見<a 
name="0711b23" id="0711b23"></a>謂水疑不得前。樹提導前將王上堂。坐金床<a 
name="0711b24" id="0711b24"></a>踞玉机。樹提伽婦坐百二十重金銀幃帳裏。<a 
name="0711b25" id="0711b25"></a>披帳而出。為王設拜。眼中淚出。王語樹提。<a 
name="0711b26" id="0711b26"></a>卿婦拜我何故淚出。臣不敢欺王。聞王煙氣<a 
name="0711b27" id="0711b27"></a>眼中淚出。王言。庶民然脂。諸侯然蜜。天子然<a 
name="0711b28" id="0711b28"></a>漆。漆亦無煙。何得淚出。樹提答王。臣家有一<a 
name="0711b29" id="0711b29"></a>明月神珠。掛著堂殿。晝夜無異。不須火光。樹<a 
name="0711c01" id="0711c01"></a>提堂前有一十二重高樓。將王上看。四面觀<a 
name="0711c02" id="0711c02"></a>視恍忽經月。大臣白王。國計事大。王可還<a 
name="0711c03" id="0711c03"></a>歸。王謂須臾小復可忍。復游園地不覺經月。<a 
name="0711c04" id="0711c04"></a>問答同前。樹提出七寶施兼綾羅繒綵。二十<a 
name="0711c05" id="0711c05"></a>萬眾人馬俱重。一時還國。王語群臣。其樹提<a 
name="0711c06" id="0711c06"></a>伽是我之民。婦女宅舍過殊於我。我欲伐<a 
name="0711c07" id="0711c07"></a>之。可取以不。諸臣皆言。可取。王將四十萬<a 
name="0711c08" id="0711c08"></a>眾。椎鍾鳴鼓圍樹提宅。數百餘重。樹提伽宅<a 
name="0711c09" id="0711c09"></a>南門中有一力士。手捉金杖一擬四十萬眾。<a 
name="0711c10" id="0711c10"></a>人馬俱倒手&#x811A;繚戾。腰髖婀娜狀似醉容。頭<a 
name="0711c11" id="0711c11"></a>腦<span class="gaiji">[山*叵]<!--gaiji,,1[山*叵],2&#x21D85;,3--></span>峨不復得起。於是樹提乘雲母之車。來<a 
name="0711c12" id="0711c12"></a>問諸人。來時何苦臥地不起。大王遣來欲伐<a 
name="0711c13" id="0711c13"></a>長者。長者力士手捉金杖。一擬四十萬眾。人<a 
name="0711c14" id="0711c14"></a>馬俱倒不復得起。樹提問言。欲得起不。諸人<a 
name="0711c15" id="0711c15"></a>皆言。欲得起樹提一放神力。令四十萬眾人<a 
name="0711c16" id="0711c16"></a>馬俱起。一時還國。王即遣使喚樹提伽同車<a 
name="0711c17" id="0711c17"></a>而載。往詣佛所白言。世尊。樹提先身作何功<a 
name="0711c18" id="0711c18"></a>德得是果報。佛言。善聽。先有五百同緣在<a 
name="0711c19" id="0711c19"></a>於山阻。道逢一病道人。賜其庵屋米糧燈燭。<a 
name="0711c20" id="0711c20"></a>爾時廣乞多願。天自供我。從空來下。變身十<a 
name="0711c21" id="0711c21"></a>八。放大光明。蕩照天下。又願作佛破散鐵圍<a 
name="0711c22" id="0711c22"></a>鑊湯。生華獄出旃檀。餓鬼作沙門。羅剎坐誦<a 
name="0711c23" id="0711c23"></a>經。五百商人齎其重寶。由供病僧從僧廣乞<a 
name="0711c24" id="0711c24"></a>天供。今得斯報。于時施者樹提伽是。病道<a 
name="0711c25" id="0711c25"></a>人者我身是也。五百商人皆得阿羅漢道。</p><a 
name="0711c26" id="0711c26"></a><p style="text-indent: 0em; margin-left: 0em"><span class="linehead"></span>又百緣經云。佛在世時。舍衛城中有一長者。<a 
name="0711c27" id="0711c27"></a>名曰善賢。財寶無量不可稱計。其婦生女端<a 
name="0711c28" id="0711c28"></a>正殊妙世所希有。頂上自然有一寶珠。光曜<a 
name="0711c29" id="0711c29"></a>城內。父母歡喜。因為立字。名曰寶光。年漸長<a 
name="0712a01" id="0712a01"></a>大體性調順。好喜施惠。頂上寶珠有來乞者。<a 
name="0712a02" id="0712a02"></a>即取施與。尋復還生。父母歡喜將詣佛所。<a 
name="0712a03" id="0712a03"></a>以生喜樂求索出家。佛告善來比丘尼。鬢<a 
name="0712a04" id="0712a04"></a>髮自落法服著身成比丘尼。精勤修習得阿<a 
name="0712a05" id="0712a05"></a>羅漢。諸天世人所見敬仰。時諸比丘見是事<a 
name="0712a06" id="0712a06"></a>已請問因緣。佛告比丘。乃往過去九十一劫。<a 
name="0712a07" id="0712a07"></a>有佛出世。號毘婆尸。入涅槃後有王。名曰梵<a 
name="0712a08" id="0712a08"></a>摩達多。收取舍利起四寶塔而供養之。時有<a 
name="0712a09" id="0712a09"></a>一人入此塔中。持一寶珠繫著棖頭發願而<a 
name="0712a10" id="0712a10"></a>去。緣是功德九十一劫不墮惡趣。天上人中<a 
name="0712a11" id="0712a11"></a>常有寶珠。隨共俱生受天快樂。乃至今者遭<a 
name="0712a12" id="0712a12"></a>值於我出家得道。比丘聞已歡喜奉行。</p><a 
name="0712a13" id="0712a13"></a><p style="text-indent: 0em; margin-left: 0em"><span class="linehead"></span>又百緣經云。佛在世時。迦毘羅衛城中有一<a 
name="0712a14" id="0712a14"></a>長者。財富無量不可稱計。其婦生一肉團。長<a 
name="0712a15" id="0712a15"></a>者見已心懷愁惱。謂為非祥。往詣佛所請問<a 
name="0712a16" id="0712a16"></a>吉凶。佛告長者。汝莫疑怪。但好養育。滿七日<a 
name="0712a17" id="0712a17"></a>已汝當自見。時長者聞是語已喜不自勝。還<a 
name="0712a18" id="0712a18"></a>詣家中&#x52C5;令瞻養。七日頭到。肉團開敷有百<a 
name="0712a19" id="0712a19"></a>男子。端正殊妙世所希有。年漸長大值佛出<a 
name="0712a20" id="0712a20"></a>家得阿羅漢果。諸天世人所見敬仰。時諸比<a 
name="0712a21" id="0712a21"></a>丘見已請說得道因緣。佛告比丘。乃往過去<a 
name="0712a22" id="0712a22"></a>九十一劫。有佛出世。號毘婆尸入涅槃後。時<a 
name="0712a23" id="0712a23"></a>彼國王名槃頭末帝。收取舍利造四寶塔。高<a 
name="0712a24" id="0712a24"></a>一由旬。而供養之。時有同邑一百餘人作倡<a 
name="0712a25" id="0712a25"></a>伎樂。齎持香華供養彼塔。各共發願。以此功<a 
name="0712a26" id="0712a26"></a>德使我來世所在生處共為兄弟。發是願已<a 
name="0712a27" id="0712a27"></a>各自歸去。</p><a 
name="0712a28" id="0712a28"></a><p style="text-indent: 0em; margin-left: 0em"><span class="linehead"></span>佛告比丘。欲知彼時同邑人者。今此一百比<a 
name="0712a29" id="0712a29"></a>丘是。由於彼誓願力故。九十一劫不墮三<a 
name="0712b01" id="0712b01"></a>塗。天上人中常共同生受天快樂。乃至今者<a 
name="0712b02" id="0712b02"></a>遭值於我。故復同生出家得道。比丘聞已歡<a 
name="0712b03" id="0712b03"></a>喜奉行。</p><a 
name="0712b04" id="0712b04"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0712b05" id="0712b05"></a><p>　<span class="lg">韞石諒非真　　飾瓶信為假<a 
name="0712b06" id="0712b06"></a><br>　竊服睪門上　　濫吹緇軒下<a 
name="0712b07" id="0712b07"></a><br>　鳳祀徒驚心　　騶文終好野<a 
name="0712b08" id="0712b08"></a><br>　真相豈式昭　　浮榮未能捨<a 
name="0712b09" id="0712b09"></a><br>　&#x8FF9;殊冠冕容　　車襲驅馳者<a 
name="0712b10" id="0712b10"></a><br>　已矣歇鄭聲　　天然亂周雅<a 
name="0712b11" id="0712b11"></a><br>　富貴空爭名　　寵辱虛相罵<a 
name="0712b12" id="0712b12"></a><br>　須臾風火燭　　幻泡何足把</span></p><a 
name="0712b13" id="0712b13"></a><p style="margin-left: 4em"><span class="headname">感應緣<span class="note">(略引六驗)</span></span></p><a 
name="0712b14" id="0712b14"></a><ul><li>晉王文度</li><li>晉張氏</li><li>晉劉伯祖</li><li>晉太守李<a 
name="0712b15" id="0712b15"></a>常</li><li>唐中書令岑文本</li><li>唐別駕沈裕善</li></ul><a 
name="0712b16" id="0712b16"></a><p style="text-indent: 0em; margin-left: 0em"><span class="linehead"></span>晉王文度鎮廣陵。忽見二騶持鵠頭板來召<a 
name="0712b17" id="0712b17"></a>之。王文大驚問騶我作何官。騶云。尊作平<a 
name="0712b18" id="0712b18"></a>北將軍徐兗二洲刺史。王曰。吾已作此官<a 
name="0712b19" id="0712b19"></a>何故復召耶。鬼云。此人間耳。今所作是天<a 
name="0712b20" id="0712b20"></a>上官也。王大懼之。尋見迎官。玄衣人及鵠衣<a 
name="0712b21" id="0712b21"></a>小吏甚多。王尋病薨<span class="note">(右一驗出幽冥錄)</span>。</p><a 
name="0712b22" id="0712b22"></a><p style="text-indent: 0em; margin-left: 0em"><span class="linehead"></span>晉長安有張氏者。晝獨處室。有鳩自外入止<a 
name="0712b23" id="0712b23"></a>于床。張氏惡之。披懷而祝曰。鳩爾來。為我禍<a 
name="0712b24" id="0712b24"></a>耶。飛上承塵。為我福耶。來入我懷。鳩翻飛入<a 
name="0712b25" id="0712b25"></a>懷。乃化為一鉤。從爾資產巨萬。</p><a 
name="0712b26" id="0712b26"></a><p style="text-indent: 0em; margin-left: 0em"><span class="linehead"></span>晉博陵劉伯祖為河東太守。所止承塵上有<a 
name="0712b27" id="0712b27"></a>神能語。京師詔書告下消息輒豫告伯祖。伯<a 
name="0712b28" id="0712b28"></a>祖問其所食噉。欲得羊肝。買羊肝。於前切<a 
name="0712b29" id="0712b29"></a>之。臠臠隨刀不見。兩羊肝盡。有一老貍眇<a 
name="0712c01" id="0712c01"></a>眇在案前。侍者舉刀欲斫之。伯祖訶止。自<a 
name="0712c02" id="0712c02"></a>舉著承塵上。須臾大笑曰。向者噉肝醉。忽然<a 
name="0712c03" id="0712c03"></a>失形與府君相見大慚愧。後伯祖當為司&#x96B7;。<a 
name="0712c04" id="0712c04"></a>神復先語。伯祖某月某日書當到。到期如言。<a 
name="0712c05" id="0712c05"></a>及入司&#x96B7;府神隨逐承塵上輒言省內事。伯<a 
name="0712c06" id="0712c06"></a>祖大恐懼。謂神曰。今職在刺史。左右貴人聞<a 
name="0712c07" id="0712c07"></a>神在此因以相害。神答曰。如府君所慮當相<a 
name="0712c08" id="0712c08"></a>捨去。遂絕無聲。</p><a 
name="0712c09" id="0712c09"></a><p style="text-indent: 0em; margin-left: 0em"><span class="linehead"></span>晉李常。字元文。譙國人。少時有一沙門。造<a 
name="0712c10" id="0712c10"></a>常謂曰。君福報將至。而復對來隨之。君能守<a 
name="0712c11" id="0712c11"></a>貧修道不仕宦者。福增對滅。君其勉之。常<a 
name="0712c12" id="0712c12"></a>性躁又寒門。但問仕宦當何所至了不尋究<a 
name="0712c13" id="0712c13"></a>修道意也。與一卷經。常不肯取。又固問榮途<a 
name="0712c14" id="0712c14"></a>貴賤何如。沙門曰。當帶金紫極於三郡。若能<a 
name="0712c15" id="0712c15"></a>於一郡止者亦為善也。常曰。且當富貴。何<a 
name="0712c16" id="0712c16"></a>顧後患因留宿。常夜起見沙門。身滿一床。<a 
name="0712c17" id="0712c17"></a>入呼家人。大小<span class="gaiji">[門@視]<!--gaiji,,1[門@視],2&#x28DB3;,3--></span>視。復變為大鳥跱屋梁<a 
name="0712c18" id="0712c18"></a>上。天曉復形而去。常送出門忽不復見。知<a 
name="0712c19" id="0712c19"></a>是神人。因此事佛而亦不能精。至後為西陽<a 
name="0712c20" id="0712c20"></a>江夏廬江太守加龍驤將軍大興中預錢鳳<a 
name="0712c21" id="0712c21"></a>之亂被誅<span class="note">(右一驗出冥祚記)</span>。</p><a 
name="0712c22" id="0712c22"></a><p style="text-indent: 0em; margin-left: 0em"><span class="linehead"></span>唐中書令岑文本。江陵人。少信佛常念誦法<a 
name="0712c23" id="0712c23"></a>華經普門品。曾乘船於吳江中船壞人盡死。<a 
name="0712c24" id="0712c24"></a>文本沒在水中。聞有人言。但念佛必不死<a 
name="0712c25" id="0712c25"></a>也。如是三言之。既而隨波涌出。已著北岸遂<a 
name="0712c26" id="0712c26"></a>免死。後於江陵設齋。僧徒集其家。有一客僧<a 
name="0712c27" id="0712c27"></a>獨後去。謂文本曰。天下方亂。君幸不預其災。<a 
name="0712c28" id="0712c28"></a>終逢太平致富貴也。言畢趨出。送出外不見。<a 
name="0712c29" id="0712c29"></a>既而文本食齋。於自食&#x76CC;中得舍利二枚。後<a 
name="0713a01" id="0713a01"></a>果如其言。文本自向臨說。</p><a 
name="0713a02" id="0713a02"></a><p style="text-indent: 0em; margin-left: 0em"><span class="linehead"></span>唐戶部尚書武昌公戴文胄。素與舒州別駕<a 
name="0713a03" id="0713a03"></a>沈裕善。胄以貞觀七年薨。至八年八月。裕在<a 
name="0713a04" id="0713a04"></a>州夢。其身行於京師義寧坊西南街。忽見胄<a 
name="0713a05" id="0713a05"></a>著故弊衣顏容甚瘁。見裕悲喜。問公生平修<a 
name="0713a06" id="0713a06"></a>福。今者何為。答曰。吾時誤奏殺人。吾死後他<a 
name="0713a07" id="0713a07"></a>人殺羊祭我。由此二事。辯答辛苦不可具言。<a 
name="0713a08" id="0713a08"></a>今亦勢了矣。因謂裕曰。吾平生與君善友。竟<a 
name="0713a09" id="0713a09"></a>不能進君官位。深恨于懷。君今自得五品文<a 
name="0713a10" id="0713a10"></a>書。已過天曹。相助欣慶。故以相報。言畢而<a 
name="0713a11" id="0713a11"></a>寤向人說之。冀夢有徵。其年冬裕入京參<a 
name="0713a12" id="0713a12"></a>選。有銅罰不得官。又向人說所夢無驗。九年<a 
name="0713a13" id="0713a13"></a>春裕將歸江南行至徐州。忽奉。</p><a 
name="0713a14" id="0713a14"></a><p style="text-indent: 0em; margin-left: 0em"><span class="linehead"></span>詔書。授裕五品為婺州治中。臨兄為吏部侍<a 
name="0713a15" id="0713a15"></a>郎。聞之召裕問云爾<span class="note">(右二驗出冥報記)</span>。</p><a 
name="0713a16" id="0713a16"></a><p style="margin-left: 2em"><span class="headname">貧賤篇第六十四<span class="note">(此有五部)</span></span></p><a 
name="0713a17" id="0713a17"></a><ul><li>述意部</li><li>引證部</li><li>須達部</li><li>貧兒部</li><a 
name="0713a18" id="0713a18"></a><li>貧女部</li></ul><a 
name="0713a19" id="0713a19"></a><p style="margin-left: 3em"><span class="headname">述意部第一</span></p><a 
name="0713a20" id="0713a20"></a><p style="text-indent: 0em; margin-left: 0em"><span class="linehead"></span>夫貧富貴賤並因往業。得失有無皆由昔行。<a 
name="0713a21" id="0713a21"></a>故經言。欲知過去因當觀現在果。欲知未來<a 
name="0713a22" id="0713a22"></a>果當觀現在因。所以原憲之家黔婁之室。繩<a 
name="0713a23" id="0713a23"></a>樞甕牖無掩風塵。席戶蓬扉不遮霜露。或編<a 
name="0713a24" id="0713a24"></a>稻<span class="gaiji">[葶-丁+呆]<!--gaiji,,1[葶-丁+呆],2,3--></span>以為薦。或裁荷葉以充衣。斂肘則兩<a 
name="0713a25" id="0713a25"></a>袖皆穿。納縷則雙衿同缺。口腹乃資於安<a 
name="0713a26" id="0713a26"></a>邑。宿止則寄在於靈臺。頭戴十年之冠。身被<a 
name="0713a27" id="0713a27"></a>百結之縷。鄉里既無田宅。雒陽又闕主人。<a 
name="0713a28" id="0713a28"></a>浪宕隨時巑岏度日。雖慚靈輒。而有翳桑之<a 
name="0713a29" id="0713a29"></a>弊。乃愧伯夷便致首陽之苦。裘裳頓乏。豈<a 
name="0713b01" id="0713b01"></a>見陽春升斗並無。何以卒歲。所以如此者。<a 
name="0713b02" id="0713b02"></a>皆由曩日不行惠施常蘊慳貪。致令果報一<a 
name="0713b03" id="0713b03"></a>朝窶盡。是故行者宜當布施也。</p><a 
name="0713b04" id="0713b04"></a><p style="margin-left: 3em"><span class="headname">引證部第二</span></p><a 
name="0713b05" id="0713b05"></a><p style="text-indent: 0em; margin-left: 0em"><span class="linehead"></span>如燈指經云。當知貧窮比於地獄。失所依憑<a 
name="0713b06" id="0713b06"></a>栖寄無處。憂心火熾愁瘁燋然。華色既衰容<a 
name="0713b07" id="0713b07"></a>轉障礙。身體&#x5C2B;羸飢渴消削。眼目搯陷諸<a 
name="0713b08" id="0713b08"></a>節骨立。薄皮纏裹筋脈露現。頭髮蓬亂手足<a 
name="0713b09" id="0713b09"></a>銳細。其色艾白舉體<span class="gaiji">&#x76B4;<!--gaiji,皴,1[峻-山+皮],2&#x76B4;,3--></span>裂。又無衣裳至糞穢<a 
name="0713b10" id="0713b10"></a>中。拾掇&#x9E81;弊連綴相著。纔遮人形赤露四體。<a 
name="0713b11" id="0713b11"></a>倚臥糞堆復無席薦。諸親舊等見而不識。歷<a 
name="0713b12" id="0713b12"></a>衖乞食猶如餓烏。至知友邊欲從乞食。守門<a 
name="0713b13" id="0713b13"></a>之人遮而不聽。伺便輒入復為排辱。舍主既<a 
name="0713b14" id="0713b14"></a>出欲加鞭打。俯僂曲躬再拜謝罪。舍主輕蔑<a 
name="0713b15" id="0713b15"></a>聊不迴顧。設得入舍輕賤之故既不與語。又<a 
name="0713b16" id="0713b16"></a>不敷座。與少飲食撩擲盂器小使充飽。設值<a 
name="0713b17" id="0713b17"></a>大會望乞殘食。以輕賤故不喚令坐。反被驅<a 
name="0713b18" id="0713b18"></a>走。貧窮之人。譬如林樹無華眾蜂遠離。被霜<a 
name="0713b19" id="0713b19"></a>之草葉自焦卷。枯涸之池鴻雁不游。被燒之<a 
name="0713b20" id="0713b20"></a>林&#x9E9E;鹿不趣。田苗刈盡無人捃拾。今日貧困<a 
name="0713b21" id="0713b21"></a>說往富樂。但謂虛談誰肯信之。由我貧窮所<a 
name="0713b22" id="0713b22"></a>向無路。譬如曠野為火所焚。人不喜樂。如枯<a 
name="0713b23" id="0713b23"></a>樹無蔭無依投者。如苗被霜雹捐棄不收。如<a 
name="0713b24" id="0713b24"></a>毒蛇害人皆遠離。如雜毒食無有嘗者。如空<a 
name="0713b25" id="0713b25"></a>塚間無人趣向。如惡廁溷臭穢盈集。如魁膾<a 
name="0713b26" id="0713b26"></a>者人所惡賤。雖說好語他以為非。若造善業<a 
name="0713b27" id="0713b27"></a>他以為鄙。所為機捷復嫌輕躁。若復舒緩又<a 
name="0713b28" id="0713b28"></a>言重直。設復讚歎人謂&#x8B1F;譽。若不加譽復生<a 
name="0713b29" id="0713b29"></a>誹謗。言此貧人常無好語。若復教授復言詐<a 
name="0713c01" id="0713c01"></a>偽。若廣言說人謂多舌。若默無言人謂藏情。<a 
name="0713c02" id="0713c02"></a>若正直說復云&#x9E81;獷。若求人意復言&#x8B1F;曲。若<a 
name="0713c03" id="0713c03"></a>數親附復言幻惑。若不親附復言矯誕。若順<a 
name="0713c04" id="0713c04"></a>他所說復言詐取他意。若不隨順復言自專。<a 
name="0713c05" id="0713c05"></a>若屈意承望罵言寒賤。若不屈意言是貧人<a 
name="0713c06" id="0713c06"></a>猶故恃我。若小自寬放言其愚癡無有拘忌。<a 
name="0713c07" id="0713c07"></a>若自攝斂言其空廉詐自端確。若復歡逸<a 
name="0713c08" id="0713c08"></a>言其譸縱狀似狂人。若復憂慘言其含毒初<a 
name="0713c09" id="0713c09"></a>無歡心。若聞他語有所不盡為其判釋。言其<a 
name="0713c10" id="0713c10"></a>僉趨以愚代智耐羞之甚。若復默然復言頑<a 
name="0713c11" id="0713c11"></a>嚚不識道理。若小戲論言不信罪福。若有所<a 
name="0713c12" id="0713c12"></a>索言其苟得不知廉恥。若無所索言今雖不<a 
name="0713c13" id="0713c13"></a>求後望大得。若言引經書復云詐作聰明。若<a 
name="0713c14" id="0713c14"></a>言語朴素復嫌疏鈍。若公論事實復言強說。<a 
name="0713c15" id="0713c15"></a>若私屏正語復言讒佞。若著新衣復言假借<a 
name="0713c16" id="0713c16"></a>嚴飾。若著弊衣復言儜劣寒瘁。若多飲食復<a 
name="0713c17" id="0713c17"></a>言飢餓饕<span class="corr" title='[餐&gt;餮] cf.【麗】'>餮</span>。若小飲食言腹中實餓詐作清<a 
name="0713c18" id="0713c18"></a>廉。若說經論言顯己所知彰我闇短。若不說<a 
name="0713c19" id="0713c19"></a>經論言愚癡無識可使放牛。若自道昔日事<a 
name="0713c20" id="0713c20"></a>業言誇誕自譽。若自杜默言門資淺薄。諸貧<a 
name="0713c21" id="0713c21"></a>窮者。行來進止言說俯仰。盡是愆過。富貴之<a 
name="0713c22" id="0713c22"></a>人作諸非法都無過患。舉措云為斯皆得所。<a 
name="0713c23" id="0713c23"></a>貧窮之人如起死屍鬼一切&#x6091;畏。如遇死病<a 
name="0713c24" id="0713c24"></a>難可療治曠野險處絕無水草。如墮大海沒<a 
name="0713c25" id="0713c25"></a>溺洪流。如人捺咽不得出氣。如眼上&#x7796;不知<a 
name="0713c26" id="0713c26"></a>所至。如厚垢穢難可洗去。亦如怨家雖同衣<a 
name="0713c27" id="0713c27"></a>食不捨惡心。如夏暴井人入斷氣。如入深泥<a 
name="0713c28" id="0713c28"></a>滯不可出。如山暴水駛流吹漂樹木摧折。貧<a 
name="0713c29" id="0713c29"></a>亦如是。多諸艱難。夫富貴者。有好威德。姿貌<a 
name="0714a01" id="0714a01"></a>從容意度寬廣。禮義競興能生智勇。增長家<a 
name="0714a02" id="0714a02"></a>業眷屬和讓。善名遠聞。以此觀之。一切世<a 
name="0714a03" id="0714a03"></a>人富貴榮華不足貪著。於諸人天尊貴不應<a 
name="0714a04" id="0714a04"></a>逸樂。當知貧窮是大苦聚。欲斷貧窮不應慳<a 
name="0714a05" id="0714a05"></a>貪。是以經中言貧窮者甚為大苦。</p><a 
name="0714a06" id="0714a06"></a><p style="margin-left: 3em"><span class="headname">須達部第三</span></p><a 
name="0714a07" id="0714a07"></a><p style="text-indent: 0em; margin-left: 0em"><span class="linehead"></span>如雜寶藏經云。昔佛在世時。須達長者最後<a 
name="0714a08" id="0714a08"></a>貧苦財物都盡。客作傭力得米四升吹作<a 
name="0714a09" id="0714a09"></a>飯食。值阿那律來從乞食。婦即取&#x9262;盛滿飯<a 
name="0714a10" id="0714a10"></a>與。後須菩提迦葉目連舍利弗等。次第來乞<a 
name="0714a11" id="0714a11"></a>悉施滿&#x9262;。末後佛來。亦與滿&#x9262;。須達在外行<a 
name="0714a12" id="0714a12"></a>還到家。從婦索食。婦即語言。其若尊者阿那<a 
name="0714a13" id="0714a13"></a>律來。汝當自食為施尊者不。須達答言。寧自<a 
name="0714a14" id="0714a14"></a>不食當施尊者。婦又語言。若復迦葉大目連<a 
name="0714a15" id="0714a15"></a>及須菩提舍利弗等乃至佛來。汝當云何。夫<a 
name="0714a16" id="0714a16"></a>答婦言。寧自不食盡當施與。婦即語夫言。朝<a 
name="0714a17" id="0714a17"></a>來諸聖盡來索食。所有飲食盡施與之。夫聞<a 
name="0714a18" id="0714a18"></a>歡喜。而語婦言。我等罪盡福德應生。即開庫<a 
name="0714a19" id="0714a19"></a>藏穀帛飲食悉皆充滿。用盡復生。果報云云<a 
name="0714a20" id="0714a20"></a>不可說盡。</p><a 
name="0714a21" id="0714a21"></a><p style="text-indent: 0em; margin-left: 0em"><span class="linehead"></span>又雜譬喻經云。昔長者須達七貧。後貧最劇。<a 
name="0714a22" id="0714a22"></a>乃無一錢。後糞壤中得一木升。其實是栴檀。<a 
name="0714a23" id="0714a23"></a>出市賣之得米四升。語婦併炊一升。吾當索<a 
name="0714a24" id="0714a24"></a>菜茹。還時共食。佛念曰。當度須達令福更生。<a 
name="0714a25" id="0714a25"></a>炊米方熟。舍利弗目連迦葉佛來。四升米次<a 
name="0714a26" id="0714a26"></a>第炊盡。將去後富更請佛僧供養盡空。佛為<a 
name="0714a27" id="0714a27"></a>說法得道。</p><a 
name="0714a28" id="0714a28"></a><p style="text-indent: 0em; margin-left: 0em"><span class="linehead"></span>又菩薩本行經云。初時須達長者家貧焦煎。<a 
name="0714a29" id="0714a29"></a>蒙佛說法身心清淨得阿那含道。唯有五金<a 
name="0714b01" id="0714b01"></a>錢。一日持一錢施佛。一錢施法。一錢施僧。一<a 
name="0714b02" id="0714b02"></a>錢自食。一錢作本。日日如是。常有一錢終無<a 
name="0714b03" id="0714b03"></a>有盡。即受五戒欲心已斷。婦女各各隨其所<a 
name="0714b04" id="0714b04"></a>樂。有一婦人炒穀作<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。失火廣燒人畜。波斯<a 
name="0714b05" id="0714b05"></a>匿王&#x52C5;臣作限。自今以去夜不得燃火及於<a 
name="0714b06" id="0714b06"></a>燈燭。其有犯者罰金千兩。爾時須達得道在<a 
name="0714b07" id="0714b07"></a>家。晝夜坐禪入定。夜半&#x9DC4;鳴然燈坐禪。伺捕<a 
name="0714b08" id="0714b08"></a>得之。捉燈白王。當輸罰負。須達白王。今我貧<a 
name="0714b09" id="0714b09"></a>窮無百錢產。當用何輸。王瞋&#x52C5;使閉著獄<a 
name="0714b10" id="0714b10"></a>中。即將須達付獄執守。初夜四天王來下語<a 
name="0714b11" id="0714b11"></a>須達言。我與汝錢。用輸王罰。可得來出。為四<a 
name="0714b12" id="0714b12"></a>天王說經便去。到中夜天帝復來見之。須達<a 
name="0714b13" id="0714b13"></a>為說法竟帝釋便去。次到後夜梵天復下見。<a 
name="0714b14" id="0714b14"></a>為說法梵天復去。時王夜於觀上見獄上<a 
name="0714b15" id="0714b15"></a>有火光。時王明日即便遣人往語須達。坐<a 
name="0714b16" id="0714b16"></a>火被閉而無慚差。續復然火。須達答言。我不<a 
name="0714b17" id="0714b17"></a>然火。若然火者當有煙灰。復語須達。初夜有<a 
name="0714b18" id="0714b18"></a>四火。中夜有一火。倍大前火。後夜復有一火。<a 
name="0714b19" id="0714b19"></a>還倍於前。言不然火為是何等。須達答言。<a 
name="0714b20" id="0714b20"></a>此非是火也。初夜四天王來見我。中夜天帝<a 
name="0714b21" id="0714b21"></a>來見我。後夜梵天來見我。是天身上光明之<a 
name="0714b22" id="0714b22"></a>焰。非是火也。吏聞其語即往白王。王聞如是<a 
name="0714b23" id="0714b23"></a>心驚毛&#x7AEA;。王言。此人福德殊特乃爾。我今<a 
name="0714b24" id="0714b24"></a>云何而毀辱之。即&#x52C5;吏言。促放出去。勿使<a 
name="0714b25" id="0714b25"></a>稽遲。便放令去。須達得出。往到佛所禮佛<a 
name="0714b26" id="0714b26"></a>聽法。波斯匿王即便嚴駕尋至佛所。人民見<a 
name="0714b27" id="0714b27"></a>王皆悉避起。唯有須達心存法味見王不起。<a 
name="0714b28" id="0714b28"></a>王心微恨。此是我民懷於輕慢見我不起。遂<a 
name="0714b29" id="0714b29"></a>懷慍心。佛知其意止不說法。王白佛言。願說<a 
name="0714c01" id="0714c01"></a>經法。佛告王言。今非是時為王說法。云何非<a 
name="0714c02" id="0714c02"></a>時。人起瞋恚忿結不解。貪婬女色自大無敬。<a 
name="0714c03" id="0714c03"></a>其心垢濁聞於妙法而不能解。以是之故。今<a 
name="0714c04" id="0714c04"></a>非是時為王說法。王聞佛語。意自念言。坐此<a 
name="0714c05" id="0714c05"></a>人故。令我今日有二折減。又起瞋恚不得聞<a 
name="0714c06" id="0714c06"></a>法。為佛作禮而去。出到於外&#x52C5;語左右。此人<a 
name="0714c07" id="0714c07"></a>若出直斫頭取。作是語已應時四面虎狼師<a 
name="0714c08" id="0714c08"></a>子毒害之獸悉來圍繞於王。王見恐&#x6091;還至<a 
name="0714c09" id="0714c09"></a>佛所。佛問大王。何以來還。王白佛言。見&#x6091;<a 
name="0714c10" id="0714c10"></a>來還。佛告王曰。識此人不。王曰。不識。佛言。<a 
name="0714c11" id="0714c11"></a>此人已得阿那含道坐起惡意向此人。故是<a 
name="0714c12" id="0714c12"></a>故使爾。若不還者王必當危不得全濟。王聞<a 
name="0714c13" id="0714c13"></a>佛語即大恐&#x6091;。即向須達懺悔作禮。<span class="gaiji">[(厂@炎)*毛]<!--gaiji,,1[(厂@炎)*毛],2&#x23BC5;,3--></span><span class="gaiji">[並*毛]<!--gaiji,,1[並*毛],2&#x23BA7;,3--></span><a 
name="0714c14" id="0714c14"></a>四布。於須達前王言。此是我民而向屈辱。實<a 
name="0714c15" id="0714c15"></a>為甚難。須達復言。而我貧窮行於布施。亦復<a 
name="0714c16" id="0714c16"></a>甚難。尸羅師質為國平正為賊所捉。臨終不<a 
name="0714c17" id="0714c17"></a>犯妄語。賊便放之。實為甚難。復有天名曰尸<a 
name="0714c18" id="0714c18"></a>迦梨。於高樓上臥有天玉女來。以持禁戒而<a 
name="0714c19" id="0714c19"></a>不受之。實為甚難。於是四人即於佛前各說<a 
name="0714c20" id="0714c20"></a>頌曰。</p><a 
name="0714c21" id="0714c21"></a><p>　<span class="lg">貧窮布施難　　豪貴忍辱難<a 
name="0714c22" id="0714c22"></a><br>　危險持戒難　　少壯捨欲難</span></p><a 
name="0714c23" id="0714c23"></a><p style="text-indent: 0em; margin-left: 0em"><span class="linehead"></span>佛說偈已。王及臣民皆大歡喜。作禮而去。</p><a 
name="0714c24" id="0714c24"></a><p style="margin-left: 3em"><span class="headname">貧兒部第四</span></p><a 
name="0714c25" id="0714c25"></a><p style="text-indent: 0em; margin-left: 0em"><span class="linehead"></span>如辯意長者子經云。於是辯意長者子為佛<a 
name="0714c26" id="0714c26"></a>作禮。叉手白佛言。唯願世尊。過於貧聚。及<a 
name="0714c27" id="0714c27"></a>諸眾會明日屈於舍食。爾時世尊默然許可。<a 
name="0714c28" id="0714c28"></a>諸長者子禮佛而去。到舍具饌。明日世尊與<a 
name="0714c29" id="0714c29"></a>諸大眾。往到其處就坐儼然。辯意白父母及<a 
name="0715a01" id="0715a01"></a>諸眷屬。前禮佛足各自供侍。辯意起行澡水<a 
name="0715a02" id="0715a02"></a>敬意奉食。下食未訖有一乞兒。前歷座乞。佛<a 
name="0715a03" id="0715a03"></a>未祝願無敢與者。遍無所得瞋恚而去。便<a 
name="0715a04" id="0715a04"></a>生惡念。此諸沙門放逸愚惑。有何道哉。貧者<a 
name="0715a05" id="0715a05"></a>從乞無心見與。長者愚惑用為飴此。無慈悲<a 
name="0715a06" id="0715a06"></a>意。吾為王者以鐵輞車轢斷其頭。言已便去。<a 
name="0715a07" id="0715a07"></a>佛達嚫既訖。復有一乞兒來入乞食。座中眾<a 
name="0715a08" id="0715a08"></a>人各各與之。大得飯食歡喜而去。即生念言。<a 
name="0715a09" id="0715a09"></a>此諸沙門皆有慈心。憐吾貧寒施食充飽。得<a 
name="0715a10" id="0715a10"></a>濟數日。善哉善哉。長者。乃能供事此諸大士。<a 
name="0715a11" id="0715a11"></a>其福無量。吾為王者。當供養佛及眾弟子。乃<a 
name="0715a12" id="0715a12"></a>至七日猶不報今日飢渴之恩。言已便去。佛<a 
name="0715a13" id="0715a13"></a>食已訖說法既即還精舍之中。佛告阿難。從<a 
name="0715a14" id="0715a14"></a>今已後嚫訖下食以此為常。時二乞兒展轉<a 
name="0715a15" id="0715a15"></a>乞丐到他國中。臥於道邊深草之中。時彼國<a 
name="0715a16" id="0715a16"></a>王忽然崩亡無有繼後。時國相師明知相法。<a 
name="0715a17" id="0715a17"></a>讖書記曰。當有賤人應為王者。諸臣百官千<a 
name="0715a18" id="0715a18"></a>乘萬騎案行國界。誰應為王。顧視道邊深草<a 
name="0715a19" id="0715a19"></a>之中上有雲蓋。相師占相曰。中有神人。即<a 
name="0715a20" id="0715a20"></a>見乞兒相應為王。諸臣拜謁各稱為臣。乞兒<a 
name="0715a21" id="0715a21"></a>驚愕。自云下賤非是王種。皆言應相非是強<a 
name="0715a22" id="0715a22"></a>力。香湯沐浴著王者之服。光相儼然稱善無<a 
name="0715a23" id="0715a23"></a>量。導從前後迴車入國。時惡念者在深草中<a 
name="0715a24" id="0715a24"></a>臥寐不覺。車轢斷其頭。王到國中。陰陽和調<a 
name="0715a25" id="0715a25"></a>四氣隆赫。人民安樂稱王之德。</p><a 
name="0715a26" id="0715a26"></a><p style="text-indent: 0em; margin-left: 0em"><span class="linehead"></span>爾時國王自念。昔者貧窮之人。以何因緣得<a 
name="0715a27" id="0715a27"></a>為國王。昔行乞時得蒙佛恩大得飯食。便生<a 
name="0715a28" id="0715a28"></a>善念得為王者。供養七日佛之恩德。今已果<a 
name="0715a29" id="0715a29"></a>之。即召群臣遙向舍衛國燒香作禮。即遣使<a 
name="0715b01" id="0715b01"></a>者往請佛言。蒙世尊遺恩得為人王。願屈尊<a 
name="0715b02" id="0715b02"></a>神來化此國。愚冥之人得見教訓。於是佛告<a 
name="0715b03" id="0715b03"></a>諸弟子。當受彼請。佛與弟子無央數眾。往<a 
name="0715b04" id="0715b04"></a>到彼國。時王出迎為佛作禮。入宮食訖。王<a 
name="0715b05" id="0715b05"></a>請世尊說得王緣。佛具為說如前因緣。由起<a 
name="0715b06" id="0715b06"></a>善念今王是也。時惡念者非直轢頭而死。死<a 
name="0715b07" id="0715b07"></a>已復入地獄為火車所轢。億劫乃出。王今請<a 
name="0715b08" id="0715b08"></a>佛報誓過厚。世世受福無有極已。爾時世尊<a 
name="0715b09" id="0715b09"></a>以偈頌曰。</p><a 
name="0715b10" id="0715b10"></a><p>　<span class="lg">人心是毒根　　口為禍之門<a 
name="0715b11" id="0715b11"></a><br>　心念而口言　　身受其罪殃<a 
name="0715b12" id="0715b12"></a><br>　不念人善惡　　自作身受患<a 
name="0715b13" id="0715b13"></a><br>　意欲害於彼　　不覺車轢頭<a 
name="0715b14" id="0715b14"></a><br>　心為甘露法　　令人生天上<a 
name="0715b15" id="0715b15"></a><br>　心念而口言　　身受其福德<a 
name="0715b16" id="0715b16"></a><br>　有念善惡人　　自作安身本<a 
name="0715b17" id="0715b17"></a><br>　意念一切善　　如王得天位</span></p><a 
name="0715b18" id="0715b18"></a><p style="text-indent: 0em; margin-left: 0em"><span class="linehead"></span>是時國王聞經歡喜。舉國臣民得須陀洹道。</p><a 
name="0715b19" id="0715b19"></a><p style="text-indent: 0em; margin-left: 0em"><span class="linehead"></span>又<span class="corr" title='[愚賢&gt;賢愚] cf.【麗】'>賢愚</span>經云。佛在舍衛國。與諸弟子千二百<a 
name="0715b20" id="0715b20"></a>五十人俱。國中有五百乞兒。常依如來隨逐<a 
name="0715b21" id="0715b21"></a>眾僧乞丐自活。厭心內發求索出家。共白佛<a 
name="0715b22" id="0715b22"></a>言。如來出世甚為難遇。我等下賤蒙濟身命。<a 
name="0715b23" id="0715b23"></a>今貧出家不審許不佛告諸乞兒。我法清<a 
name="0715b24" id="0715b24"></a>淨無有貴賤。譬如清水洗諸不淨。若貴若賤。<a 
name="0715b25" id="0715b25"></a>水之所洗無不淨者。又如大火所至之處。其<a 
name="0715b26" id="0715b26"></a>被燒者無不焦然。又如空虛貧富貴賤有入<a 
name="0715b27" id="0715b27"></a>中者隨意自恣。乞兒聞說並皆歡喜。信心倍<a 
name="0715b28" id="0715b28"></a>隆歸誠出家。佛告善來。頭髮自墮法衣在身。<a 
name="0715b29" id="0715b29"></a>沙門形相於是具足。佛為說法成阿羅漢。於<a 
name="0715c01" id="0715c01"></a>時國中諸豪長者。聞度乞兒皆興慢心。云何<a 
name="0715c02" id="0715c02"></a>如來聽此下賤之人在眾僧次。我等修福請<a 
name="0715c03" id="0715c03"></a>佛眾食。今此下賤坐我床席捉我食器。爾時<a 
name="0715c04" id="0715c04"></a>太子祇陀請佛及僧。遣使白佛。唯願世尊明<a 
name="0715c05" id="0715c05"></a>受我請。及比丘僧。所度乞兒。我不請之。慎<a 
name="0715c06" id="0715c06"></a>勿將來。明日食時。佛告乞兒。吾受彼請汝不<a 
name="0715c07" id="0715c07"></a>及例。今可往至&#x6B1D;多越取自然成熟糠米還<a 
name="0715c08" id="0715c08"></a>至其家。隨意坐次自食糠米。比丘如命。即以<a 
name="0715c09" id="0715c09"></a>神足往彼世界。各各自取滿&#x9262;還攝威儀。乘<a 
name="0715c10" id="0715c10"></a>空而來。如雁飛至。祇陀家坐隨次各食。於時<a 
name="0715c11" id="0715c11"></a>太子&#x89A9;眾比丘威儀進止神足福德。敬心歡<a 
name="0715c12" id="0715c12"></a>喜歎未曾有。而白佛言。不審此諸賢聖從何<a 
name="0715c13" id="0715c13"></a>方來。佛告祇陀。若欲知者正是昨日所不請<a 
name="0715c14" id="0715c14"></a>者。具向太子說其因緣。爾時祇陀聞說是語<a 
name="0715c15" id="0715c15"></a>極懷慚愧。自我愚弊不別明闇。不審此徒種<a 
name="0715c16" id="0715c16"></a>何善行。今值世尊特蒙殊潤。復造何咎乞丐<a 
name="0715c17" id="0715c17"></a>自活。佛告祇陀。過去久遠時有大國名波羅<a 
name="0715c18" id="0715c18"></a>柰。有一山名曰利師。古昔諸佛多住其中。若<a 
name="0715c19" id="0715c19"></a>無佛時有二千辟支佛常止其中。有一長者<a 
name="0715c20" id="0715c20"></a>名曰散陀寧。時世旱儉其。家巨富。即問藏監。<a 
name="0715c21" id="0715c21"></a>今我藏中穀米多少。欲請大士。未知供不。<a 
name="0715c22" id="0715c22"></a>藏監對曰。饒多足供。即請二千辟支飯食供<a 
name="0715c23" id="0715c23"></a>養。差五百使人供設飯食。時諸使人厭心便<a 
name="0715c24" id="0715c24"></a>生。我等諸人所以辛苦。皆由此諸乞兒。爾時<a 
name="0715c25" id="0715c25"></a>長者常令一人知白時到。養一狗子日日逐<a 
name="0715c26" id="0715c26"></a>往。爾時使人卒值一日忘不往白。狗子時到<a 
name="0715c27" id="0715c27"></a>獨往常處。向諸大士高聲而吠。諸辟支佛聞<a 
name="0715c28" id="0715c28"></a>其狗吠。即知時到。來詣便坐如法受食。因白<a 
name="0715c29" id="0715c29"></a>長者。天今當雨宜可種殖。長者如言耕種。<a 
name="0716a01" id="0716a01"></a>所種之物盡變為瓠。長者見怪隨時溉灌。後<a 
name="0716a02" id="0716a02"></a>熟皆大。即劈看之。隨所種物成治淨好麥滿<a 
name="0716a03" id="0716a03"></a>其中。長者歡喜。其家滿溢復分親族。合國一<a 
name="0716a04" id="0716a04"></a>切咸蒙恩澤。是時五百作食之人念言。斯之<a 
name="0716a05" id="0716a05"></a>獲果實是大士之恩。我等云何惡言向彼。即<a 
name="0716a06" id="0716a06"></a>往其所請求改悔。復立誓言。願使我等。於將<a 
name="0716a07" id="0716a07"></a>來世遭值賢聖蒙得解脫。由此之故五百世<a 
name="0716a08" id="0716a08"></a>中常作乞兒。因其改悔復立誓故。今遭我世<a 
name="0716a09" id="0716a09"></a>蒙得過度。太子當知。爾時大富散陀寧者我<a 
name="0716a10" id="0716a10"></a>身是也。時藏臣者今須達是也。日日白時到<a 
name="0716a11" id="0716a11"></a>者今優填王是也。五百作食人者今此五百<a 
name="0716a12" id="0716a12"></a>阿羅漢是也。爾時祇陀及眾會者。&#x89A9;其神變<a 
name="0716a13" id="0716a13"></a>皆獲四果。</p>◎<a 
name="0716a14" id="0716a14"></a><p style="margin-left: 3em"><span class="headname">◎貧女部第五</span></p><a 
name="0716a15" id="0716a15"></a><p style="text-indent: 0em; margin-left: 0em"><span class="linehead"></span>如賢愚經云昔佛在世時。尊者迦旃延在阿<a 
name="0716a16" id="0716a16"></a>槃提國。時彼國中有一長者。大富饒財。家有<a 
name="0716a17" id="0716a17"></a>一婢。小有愆過。長者鞭打。晝夜走使。衣不<a 
name="0716a18" id="0716a18"></a>蓋形。食不充口。年老辛苦思死不得。適持<a 
name="0716a19" id="0716a19"></a>&#x7F3B;詣河取水。舉聲大哭。爾時尊者聞其哭<a 
name="0716a20" id="0716a20"></a>聲。往到其所問知因緣。即語之言。汝若貧<a 
name="0716a21" id="0716a21"></a>者何不賣之。老母答言。誰買貧者。迦旃延言。<a 
name="0716a22" id="0716a22"></a>貧實可賣。老母白言。貧可賣者。賣之云何。迦<a 
name="0716a23" id="0716a23"></a>旃延言。汝若賣者一隨我語告令先洗。洗已<a 
name="0716a24" id="0716a24"></a>教施母白尊者。我今貧窮身上衣無毛許完<a 
name="0716a25" id="0716a25"></a>納。唯有此&#x7F3B;。是大家許。當以何施。即持&#x9262;<a 
name="0716a26" id="0716a26"></a>與教取水施。受為祝願。次與授戒。後教念佛<a 
name="0716a27" id="0716a27"></a>竟問之言。汝止何處。婢即答言。無定止處。<a 
name="0716a28" id="0716a28"></a>隨舂炊磨即宿其處。或在糞壤上。尊者語<a 
name="0716a29" id="0716a29"></a>言。汝好勤心恭謹走使。伺其大家一切臥訖。<a 
name="0716b01" id="0716b01"></a>竊開戶入。於其戶內敷草而坐。思惟觀佛。<a 
name="0716b02" id="0716b02"></a>母受教已至夜坐處。戶內命終生忉利天。大<a 
name="0716b03" id="0716b03"></a>家曉見瞋恚而言。此婢常不聽入舍。何忽此<a 
name="0716b04" id="0716b04"></a>死。即便遣人以草繫&#x811A;。置寒林中。此婢生天。<a 
name="0716b05" id="0716b05"></a>與五百天子以為眷屬。即以天眼觀見故身<a 
name="0716b06" id="0716b06"></a>生天因緣。尋即將彼五百天子。齎持香華到<a 
name="0716b07" id="0716b07"></a>寒林中。燒香散花供養死屍。放天光明照於<a 
name="0716b08" id="0716b08"></a>村林。大家見怪。普告遠近。詣林觀看。見已<a 
name="0716b09" id="0716b09"></a>語言。此婢已死何故供養。天子報言。此吾故<a 
name="0716b10" id="0716b10"></a>身。即為具說生天因緣。後皆迴詣迦旃延所<a 
name="0716b11" id="0716b11"></a>禮拜供養。因緣說法。五百天子悉皆獲得須<a 
name="0716b12" id="0716b12"></a>陀洹果。既得果已還歸天上。以是因緣。智者<a 
name="0716b13" id="0716b13"></a>應當皆如是學。</p><a 
name="0716b14" id="0716b14"></a><p style="text-indent: 0em; margin-left: 0em"><span class="linehead"></span>又佛說摩訶迦葉度貧母經云。佛在舍衛國。<a 
name="0716b15" id="0716b15"></a>是時摩訶迦葉。獨行教化到王舍城。常行大<a 
name="0716b16" id="0716b16"></a>哀福於眾生。捨諸豪富而從貧乞。時欲分衛<a 
name="0716b17" id="0716b17"></a>先入三昧。何所貧人吾當福之。即入王舍大<a 
name="0716b18" id="0716b18"></a>城之中。見一孤母。最甚貧困。在於街巷大糞<a 
name="0716b19" id="0716b19"></a>聚中。傍鑿糞聚以為巖窟。羸瘦疾病常臥其<a 
name="0716b20" id="0716b20"></a>中。孤單零丁無有衣食。便於巖窟施小籬柵。<a 
name="0716b21" id="0716b21"></a>以障五形。迦葉三昧知此人宿不植福是以<a 
name="0716b22" id="0716b22"></a>今貧。知母壽命。終日在近。若吾不度永失<a 
name="0716b23" id="0716b23"></a>福堂。母時飢困。長者青衣而棄米汁。臭惡難<a 
name="0716b24" id="0716b24"></a>言。母從乞之。即以破瓦盛著左右。迦葉到<a 
name="0716b25" id="0716b25"></a>所祝願從乞。多少施我可得大福。爾時老母<a 
name="0716b26" id="0716b26"></a>即說偈言。</p><a 
name="0716b27" id="0716b27"></a><p>　<span class="lg">舉身得疾病　　孤窮安可言<a 
name="0716b28" id="0716b28"></a><br>　一國之最貧　　衣食不蓋形<a 
name="0716b29" id="0716b29"></a><br>　世有不慈人　　尚見矜愍憐<a 
name="0716c01" id="0716c01"></a><br>　云何名慈哀　　而不知此厄<a 
name="0716c02" id="0716c02"></a><br>　普世之寒苦　　無過我之身<a 
name="0716c03" id="0716c03"></a><br>　願見矜恕我　　實不為仁惜</span></p><a 
name="0716c04" id="0716c04"></a><p style="text-indent: 0em; margin-left: 0em"><span class="linehead"></span>摩訶迦葉。即答偈言。</p><a 
name="0716c05" id="0716c05"></a><p>　<span class="lg">佛為三界尊　　吾備在其中<a 
name="0716c06" id="0716c06"></a><br>　欲除汝飢貧　　是故從貧乞<a 
name="0716c07" id="0716c07"></a><br>　若能減身口　　分銖以為施<a 
name="0716c08" id="0716c08"></a><br>　長夜得解脫　　後生得豪富</span></p><a 
name="0716c09" id="0716c09"></a><p style="text-indent: 0em; margin-left: 0em"><span class="linehead"></span>爾時老母聞偈歡喜。心念前日有臭米汁。欲<a 
name="0716c10" id="0716c10"></a>以施之則不可飲。遙啟迦葉。哀我受不。迦葉<a 
name="0716c11" id="0716c11"></a>答言。大善。母即在窟匍匐取之。形體裸露不<a 
name="0716c12" id="0716c12"></a>得持出。側身僂體籬上授與。迦葉受之。尊口<a 
name="0716c13" id="0716c13"></a>祝願使蒙福安。迦葉心念。若吾齎去著餘處<a 
name="0716c14" id="0716c14"></a>飲。母則不信謂吾棄之。即於母前飲訖盪&#x9262;。<a 
name="0716c15" id="0716c15"></a>還著囊中。於是老母特復真信。迦葉自念。<a 
name="0716c16" id="0716c16"></a>當現神足令此母人必獲大安。即在空中廣<a 
name="0716c17" id="0716c17"></a>現神變。爾時母人見此踊躍。一心長跪遙視<a 
name="0716c18" id="0716c18"></a>迦葉。迦葉告曰。母今意中所願何等。即啟迦<a 
name="0716c19" id="0716c19"></a>葉。願以微福得生天上。於是迦葉忽然不現。<a 
name="0716c20" id="0716c20"></a>老母數日壽終即生忉利天上。威德巍巍震<a 
name="0716c21" id="0716c21"></a>動天地。光明挺特譬如七日一時俱出。照躍<a 
name="0716c22" id="0716c22"></a>天宮。帝釋驚悸。何人福德感動勝吾。即以天<a 
name="0716c23" id="0716c23"></a>眼觀此天女福德使然。即知天女本生來處。<a 
name="0716c24" id="0716c24"></a>爾時天女即自念言。此之福報緣其前世供<a 
name="0716c25" id="0716c25"></a>養迦葉所致。假令當以天上珍寶種種百千<a 
name="0716c26" id="0716c26"></a>施上迦葉。猶尚未報須臾之恩。即將侍女持<a 
name="0716c27" id="0716c27"></a>天香華。忽然來下。於虛空中散迦葉上。然後<a 
name="0716c28" id="0716c28"></a>來下五體投地禮畢&#x5374;住。叉手歎曰。</p><a 
name="0716c29" id="0716c29"></a><p>　<span class="lg">大千國土　　佛為特尊　　次有迦葉<a 
name="0717a01" id="0717a01"></a><br>　能閉罪門　　昔在閻浮　　糞窟之前<a 
name="0717a02" id="0717a02"></a><br>　為其貧母　　開說真言　　時母歡喜<a 
name="0717a03" id="0717a03"></a><br>　貢上米潘　　施如芥子　　獲報如山<a 
name="0717a04" id="0717a04"></a><br>　自致天女　　封受自然　　是故來下<a 
name="0717a05" id="0717a05"></a><br>　歸命福田</span></p><a 
name="0717a06" id="0717a06"></a><p style="text-indent: 0em; margin-left: 0em"><span class="linehead"></span>天女說已俱還天上。帝釋心念。女施米汁乃<a 
name="0717a07" id="0717a07"></a>致此福。迦葉大哀但化福劣家不往大姓。當<a 
name="0717a08" id="0717a08"></a>作良策。即與天后持百味食。盛小瓶中詣王<a 
name="0717a09" id="0717a09"></a>舍城衖邊作小陋屋。變其形狀似于老翁。身<a 
name="0717a10" id="0717a10"></a>體痟瘦僂行而步。公妻二人而共織席。貧<a 
name="0717a11" id="0717a11"></a>窮之狀不儲飲食迦葉後行分衛。見此貧人而<a 
name="0717a12" id="0717a12"></a>往乞食。翁言。至貧無有如何。迦葉祝願良<a 
name="0717a13" id="0717a13"></a>久不去。翁言。我等夫妻甚老織席不暇向乞。<a 
name="0717a14" id="0717a14"></a>唯有小飯適欲食之。聞仁慈德但從貧乞。欲<a 
name="0717a15" id="0717a15"></a>以福之。今雖窮困意自割捐以施賢者。審如<a 
name="0717a16" id="0717a16"></a>所云令吾得福。天食之香非世所聞。若預開<a 
name="0717a17" id="0717a17"></a>瓶苾芬之香。迦葉覺之全不肯取。即言。道人<a 
name="0717a18" id="0717a18"></a>弊食不多將&#x9262;來取。迦葉即以&#x9262;取受祝願<a 
name="0717a19" id="0717a19"></a>施家。其香普薰王舍大城及其國界。迦葉即<a 
name="0717a20" id="0717a20"></a>嫌其香。翁母釋身疾飛空中彈指歡喜。迦葉<a 
name="0717a21" id="0717a21"></a>思惟即知帝釋化作老翁而為福祚。吾今已<a 
name="0717a22" id="0717a22"></a>受不宜復還。迦葉讚歎。帝釋種福無厭。忍此<a 
name="0717a23" id="0717a23"></a>醜類來下殖福。必獲影報。帝釋及后倍復欣<a 
name="0717a24" id="0717a24"></a>踊。是時天上伎樂來迎。帝釋到宮倍益歡喜。</p><a 
name="0717a25" id="0717a25"></a><p style="margin-left: 4em"><span class="headname">感應緣<span class="note">(略引一驗)</span></span></p><a 
name="0717a26" id="0717a26"></a><p style="text-indent: 0em; margin-left: 0em"><span class="linehead"></span>漢陰生者。長安渭橋下乞小兒也。常於市&#x5302;。<a 
name="0717a27" id="0717a27"></a>市中饜之。以糞灑之。旋復見黑灑衣。不污<a 
name="0717a28" id="0717a28"></a>如故。長吏知試繫著桎梏。而續在市丐。試欲<a 
name="0717a29" id="0717a29"></a>殺之乃去。灑之者家室屋自壞殺十餘人。長<a 
name="0717b01" id="0717b01"></a>安中謠言曰。見乞兒與美酒。以免壞屋之咎。<a 
name="0717b02" id="0717b02"></a>見搜神記。</p><a 
name="0717b03" id="0717b03"></a><p style="text-indent: 0em; margin-left: 0em"><span class="linehead"></span>頌曰。</p><a 
name="0717b04" id="0717b04"></a><p>　<span class="lg">業風常泛濫　　苦海濤波聲<a 
name="0717b05" id="0717b05"></a><br>　漂我常游浪　　遠離涅槃城<a 
name="0717b06" id="0717b06"></a><br>　何時慈舟至　　運我出愛瀛<a 
name="0717b07" id="0717b07"></a><br>　寔由高慕施　　頓捨貧窮情<a 
name="0717b08" id="0717b08"></a><br>　罪垢蒙除結　　神珠啟闇明<a 
name="0717b09" id="0717b09"></a><br>　貴門光景麗　　賤業永休寧<a 
name="0717b10" id="0717b10"></a><br>　志求八解脫　　誓捨六塵縈<a 
name="0717b11" id="0717b11"></a><br>　儻遇慈父誨　　開我心中怦</span></p><a 
name="0717b12" id="0717b12"></a><p><span class="juanname">法苑珠林卷第五十六◎</span></p>
<hr>【經文資訊】大正藏第 53 冊 No. 2122 法苑珠林<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index4df0.html?index=T53n2122" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T53n2122_056 by HTTrack Website Copier/3.x [XR&CO'2014], Tue, 07 Jun 2016 07:00:52 GMT -->
</html>
