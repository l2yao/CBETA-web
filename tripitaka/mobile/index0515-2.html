<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J26nB181_023 by HTTrack Website Copier/3.x [XR&CO'2014], Tue, 07 Jun 2016 07:10:40 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1987394875&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ26nB181&amp;utmp=%2Fmobile%2Findex.php%3Findex%3DJ26nB181_023&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index5562.html?index=J26nB181_022" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第26冊<br/>No.B181 布水臺集 (32卷)<br/>【明 道忞著（中央圖書館善本書目編在集部別集類）】<br/>第 23 卷</p>
	<a href="indexcb7b.html?index=J26nB181_024" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J26">
<div class="root" id="B181" sutra_name="布水臺集" sutra_juan="[卷23]">　
<a 
name="0399a01" id="0399a01"></a><p><span class="juanname">布水臺集卷第二十三</span></p><a 
name="0399a02" id="0399a02"></a><p style="margin-left: 4em"><span class="byline">住明州天童寺匡廬黃巖沙門道忞著</span></p><a 
name="0399a03" id="0399a03"></a><p style="margin-left: 2em"><span class="headname">跋</span></p><a 
name="0399a04" id="0399a04"></a><p style="margin-left: 3em"><span class="headname">題血書法華經後</span></p><a 
name="0399a05" id="0399a05"></a><p style="text-indent: 0em; margin-left: 0em"><span class="linehead"></span>佛如濟世大醫王隨根說法療諸病如病服藥無不<a 
name="0399a06" id="0399a06"></a>瘥病瘥然非不死方天宮龍鬼及人間教網羅張三<a 
name="0399a07" id="0399a07"></a>百會廣施法藥亦如是以方便說非真實稽首法華<a 
name="0399a08" id="0399a08"></a>最後譚從前藥病俱捐棄三乘歸約一乘門彈指圜<a 
name="0399a09" id="0399a09"></a>成正遍知衣珠獲自本來有非作故成離諸過亦如<a 
name="0399a10" id="0399a10"></a>父財子克承受用無有留礙者以無留礙戲論除頓<a 
name="0399a11" id="0399a11"></a>教火宅入清涼露地牛眠芳艸地春光依舊本風光<a 
name="0399a12" id="0399a12"></a>所以玅根境俱忘絕朕兆聖凡景見大光中萬別千<a 
name="0399a13" id="0399a13"></a>差都一炤法覿面何勞尋專甲大用堂堂知不知鵝<a 
name="0399a14" id="0399a14"></a>王擇乳素非鴨蓮亭亭獨出自天然欻地千華生碓<a 
name="0399a15" id="0399a15"></a>觜婀娜笑倒東風前華一塵一佛國一國一釋迦胡<a 
name="0399a16" id="0399a16"></a>越誰云天地異不迻寸步越河沙經解語能言不是<a 
name="0399a17" id="0399a17"></a>聲絲絲柳線牽長日滑滑鶯梭織曉春一字演經無<a 
name="0399a18" id="0399a18"></a>量時全經只在剎那宣卷窮空劫不見頭展滿十虛<a 
name="0399a19" id="0399a19"></a>罔窺尾日用勞生卷復舒夜月晨風光陸離革囊纏<a 
name="0399a20" id="0399a20"></a>繳百千般錯過頭頭自不知伊余早歲竊知恩金刀<a 
name="0399a21" id="0399a21"></a>曾割紅蓮舌瀝血流丹書此經字字經兮字字血以<a 
name="0399a22" id="0399a22"></a>我身命即為經盡未來際周法界如經分布廣宣揚<a 
name="0399a23" id="0399a23"></a>普願見聞同證入今此經王誰手書力禪刺血以為<a 
name="0399a24" id="0399a24"></a>墨光通榴火珊瑚赤七軸行行如貫珠忘軀以為法<a 
name="0399a25" id="0399a25"></a>如我即如我願願力禪分身如願與經俱如空不沒<a 
name="0399a26" id="0399a26"></a>湛然存。</p><a 
name="0399a27" id="0399a27"></a><p style="margin-left: 3em"><span class="headname">題潘天玉所書法華經後</span></p><a 
name="0399a28" id="0399a28"></a><p style="text-indent: 0em; margin-left: 0em"><span class="linehead"></span>天玉潘子以自善根生正信解信解佛之知見一念<a 
name="0399a29" id="0399a29"></a>相應可以長御大車疾登寶所衣珠宛在深嗟客作<a 
name="0399a30" id="0399a30"></a>貧人王膳不餐長笑五千退席於是閉關卻埽覃思<a 
name="0399b01" id="0399b01"></a>繹斯信解之不足又讀誦之讀誦之不足復書寫之<a 
name="0399b02" id="0399b02"></a>書寫之不足更請真寂永老題跋之總之欲此七軸<a 
name="0399b03" id="0399b03"></a>琅函流<span class="gaiji">[番*支]<!--gaiji,,1[番*支],2,3--></span>大千之宇俾凡有善根者靡不信解受持<a 
name="0399b04" id="0399b04"></a>讀誦書寫一如潘子天玉此其心也乃申酉變革真<a 
name="0399b05" id="0399b05"></a>寂之跋且隨兵燹遄逸而潘子時亦隱如有失歲在<a 
name="0399b06" id="0399b06"></a>辛卯予赴道峰潘子天玉始喜隨以是跋問予予蓋<a 
name="0399b07" id="0399b07"></a>未知真寂何如然聞之先德矣心迷法華轉心悟轉<a 
name="0399b08" id="0399b08"></a>法華潘子果若心悟則此七軸者可以建立繇我埽<a 
name="0399b09" id="0399b09"></a>蕩繇我何有於真寂之跋哉夫潘子抑知乎從世尊<a 
name="0399b10" id="0399b10"></a>臍輪鼓氣齒牙敲磕焉而後有此三周九喻也析音<a 
name="0399b11" id="0399b11"></a>聲而求之何者是法又從潘子手腕運旋紙墨淋漓<a 
name="0399b12" id="0399b12"></a>焉而後有此千行百帙也離點畫而求之何者是經<a 
name="0399b13" id="0399b13"></a>是則經有時而湮法有時而塞跋有時而晦而說者<a 
name="0399b14" id="0399b14"></a>之與書者蓋通往古貫來今充乾塞坤可以塵而說<a 
name="0399b15" id="0399b15"></a>剎而書熾然而跋而莫知其竟者如此則多寶佛塔<a 
name="0399b16" id="0399b16"></a>可以掌置他方可以迻來此土如鍼鋒葉如陶家輪<a 
name="0399b17" id="0399b17"></a>於真寂之跋何有哉於道峰之跋復何有哉。</p><a 
name="0399b18" id="0399b18"></a><p style="margin-left: 3em"><span class="headname">書石衲道人家藏先司空所誦梵網經後</span></p><a 
name="0399b19" id="0399b19"></a><p style="text-indent: 0em; margin-left: 0em"><span class="linehead"></span>釋迦文世尊舍金輪而登佛位神宗顯皇帝從佛位<a 
name="0399b20" id="0399b20"></a>而御金輪風雲&#x530C;匝主伴重重一時同班鵷鷺之臣<a 
name="0399b21" id="0399b21"></a>咸皆世主妙嚴之輩故其列在三公九卿臺中省中<a 
name="0399b22" id="0399b22"></a>者莫不留神空宗摳衣禪室所以德行重當時理學<a 
name="0399b23" id="0399b23"></a>推名世如越之石簣陶宗伯墨池王大司空之類蓋<a 
name="0399b24" id="0399b24"></a>有由然也司空問道龍池激揚先子山僧以宗屬瓜<a 
name="0399b25" id="0399b25"></a>葛竊知公之一班逮順治己丑予且承乏大能仁寺<a 
name="0399b26" id="0399b26"></a>則于公居為甚近矣其子石衲道人復從予遊又從<a 
name="0399b27" id="0399b27"></a>予得納菩薩優婆塞戒乃示予以公生平所誦梵網<a 
name="0399b28" id="0399b28"></a>戒本且跽而請曰此先君司空公受之雲棲宏老人<a 
name="0399b29" id="0399b29"></a>者也今某以先君之靈復從師得誦茲戒師必母吝<a 
name="0399b30" id="0399b30"></a>手澤庶幾家世傳之以為宗器可乎予謂梵網之流<a 
name="0399c01" id="0399c01"></a>通諸夏也通都大邑無在無之第自司空公以及子<a 
name="0399c02" id="0399c02"></a>之身兩世矣服之無斁此則希有者或疑公與道人<a 
name="0399c03" id="0399c03"></a>皆菩薩優婆塞菩薩優婆塞自有菩薩優婆塞戒此<a 
name="0399c04" id="0399c04"></a>非菩薩優婆塞之戒也予謂千華臺上千百億釋迦<a 
name="0399c05" id="0399c05"></a>所誦之光明金剛寶戒豈即蓮華臺藏世界赫赫天<a 
name="0399c06" id="0399c06"></a>光師子座上盧舍那佛之戒哉三世一切佛三世一<a 
name="0399c07" id="0399c07"></a>切眾生之自性心地戒也心地無相而以事相求之<a 
name="0399c08" id="0399c08"></a>可乎是故經言唯佛一人持淨戒其餘悉名破戒者<a 
name="0399c09" id="0399c09"></a>言不達自性無相之心地戒也達自性無相之心地<a 
name="0399c10" id="0399c10"></a>戒則全戒而全佛矣全戒而全佛者無戒而無佛者<a 
name="0399c11" id="0399c11"></a>也於乎正言似反誰當信者使石衲道人一如司空<a 
name="0399c12" id="0399c12"></a>公必知予言之不誣矣石衲道人者字予安蓋明之<a 
name="0399c13" id="0399c13"></a>孝廉亹也。</p><a 
name="0399c14" id="0399c14"></a><p style="margin-left: 3em"><span class="headname">書重修梵筴大藏後</span></p><a 
name="0399c15" id="0399c15"></a><p style="text-indent: 0em; margin-left: 0em"><span class="linehead"></span>此藏經為商河郡王所請奉安城中心寺者歲久屋<a 
name="0399c16" id="0399c16"></a>老僧殘經之壞於風蒸雨溼鼠傷魚蠹者有半寺僧<a 
name="0399c17" id="0399c17"></a>無力修理復不忍其狼藉因捨歸大覺院中適東萊<a 
name="0399c18" id="0399c18"></a>張相國靜香周觀察挽余江南承乏是院乃命僧五<a 
name="0399c19" id="0399c19"></a>十餘輩於中或補書者或募貲者或出手裝潢者自<a 
name="0399c20" id="0399c20"></a>秋徂春凡七閱月用金三百兩復成全藏念因緣非<a 
name="0399c21" id="0399c21"></a>偶而成功之難如此謹書顛末以告後來凡居是院<a 
name="0399c22" id="0399c22"></a>閱斯經者幸專意護持母外借母塵坌母為風雨鼠<a 
name="0399c23" id="0399c23"></a>魚之所蠹傷俾是經永鎮山門常為人天法藥則余<a 
name="0399c24" id="0399c24"></a>之厚望也敬稽首合掌而說偈言佛求半偈舍全身<a 
name="0399c25" id="0399c25"></a>百軸琅函豈小因珍重大家生眼護留將法藥惠天<a 
name="0399c26" id="0399c26"></a>人。</p><a 
name="0399c27" id="0399c27"></a><p style="margin-left: 3em"><span class="headname">書憨山清大師語後</span></p><a 
name="0399c28" id="0399c28"></a><p style="text-indent: 0em; margin-left: 0em"><span class="linehead"></span>憨山老人居匡阜之七賢峰寺時余實從之納戒今<a 
name="0399c29" id="0399c29"></a>老人圜逝且三十年矣頃余謝青州大覺院事歸渡<a 
name="0399c30" id="0399c30"></a>大河以南乃于安丘準提精舍得觀老人示念外學<a 
name="0400a01" id="0400a01"></a>公法語手墨淋漓彷若慈容儼睹余既不勝今昔興<a 
name="0400a02" id="0400a02"></a>懷復念公奔走道途而事老人於艱虞險難之中雖<a 
name="0400a03" id="0400a03"></a>老人有以服其厥心而盡瘁忘勞承事知識有如公<a 
name="0400a04" id="0400a04"></a>者亦可以風矣勒數語于左方而示後之展翫者庶<a 
name="0400a05" id="0400a05"></a>幾見賢思齊幸無作筆墨觀焉可也。</p><a 
name="0400a06" id="0400a06"></a><p style="margin-left: 3em"><span class="headname">書禪燈世譜後</span></p><a 
name="0400a07" id="0400a07"></a><p style="text-indent: 0em; margin-left: 0em"><span class="linehead"></span>此書壽梨棗在天童其編次也在閩川蓋予取福清<a 
name="0400a08" id="0400a08"></a>吳君舊文而筆削者也流通則在崇禎四年至今甲<a 
name="0400a09" id="0400a09"></a>午凡二十有三夏而徑山之嚴統始出則又取予成<a 
name="0400a10" id="0400a10"></a>說而頒為新條者也嚴統出而海內紛然與之競辨<a 
name="0400a11" id="0400a11"></a>者無他以不應收天王歸馬祖之門自馬祖之門有<a 
name="0400a12" id="0400a12"></a>天王則法眼雲門皆為南嶽孫子矣歷來兩宗世系<a 
name="0400a13" id="0400a13"></a>青原廣有載籍可稽徒以玄素之碑夏卿之銘與之<a 
name="0400a14" id="0400a14"></a>徵詰恐然否未知誰屬也雖然青原不以兩宗之去<a 
name="0400a15" id="0400a15"></a>減其家聲南嶽又豈以二派之留張大戶庭彼睦州<a 
name="0400a16" id="0400a16"></a>啟悟韶陽乃使其承嗣象骨圜鑑亦發明投子而命<a 
name="0400a17" id="0400a17"></a>其紹續新豐則南嶽且為曹洞雲門之所自出奚有<a 
name="0400a18" id="0400a18"></a>於法眼之區區者如此則歸兩宗於青原而南嶽之<a 
name="0400a19" id="0400a19"></a>為南嶽者自在也至若壽昌顯聖之光復吾宗彼所<a 
name="0400a20" id="0400a20"></a>謂豪傑之士雖無文王尤興者溯始流于涓涓尚乃<a 
name="0400a21" id="0400a21"></a>屈辱乎二老況置于未詳法嗣之列則吾豈敢抑當<a 
name="0400a22" id="0400a22"></a>日此書之成予實無所攷鏡故為之序曰間有說法<a 
name="0400a23" id="0400a23"></a>當世嗣代未詳者但附于其宗之末而先師為增一<a 
name="0400a24" id="0400a24"></a>語曰俟其詳者補之予敬服先師深長思而小子愚<a 
name="0400a25" id="0400a25"></a>不敏未之逮也或曰雙徑之為思乃始深長矣汰虛<a 
name="0400a26" id="0400a26"></a>承存實繼凜乎若峻夷夏之防者或又曰天下有道<a 
name="0400a27" id="0400a27"></a>守在四夷嚴外而不嚴內尤之乎不嚴也予蓋未知<a 
name="0400a28" id="0400a28"></a>二說何如獨歎此書本為不泯先德孰知其反開諍<a 
name="0400a29" id="0400a29"></a>論之端哉語云功德天黑暗女有智主人二俱不受<a 
name="0400a30" id="0400a30"></a>信夫。</p><a 
name="0400b01" id="0400b01"></a><p style="margin-left: 3em"><span class="headname">書天童悟和尚語後</span></p><a 
name="0400b02" id="0400b02"></a><p style="text-indent: 0em; margin-left: 0em"><span class="linehead"></span>此乃先師為玅玄上人秉苣語也因記崇禎辛未余<a 
name="0400b03" id="0400b03"></a>侍先師住今太白時頹垣破瓦滿院荒榛中有老屋<a 
name="0400b04" id="0400b04"></a>一區在法堂址而上人與童顛二三輩蓋十數春守<a 
name="0400b05" id="0400b05"></a>香火於茲一旦先師至不五稔而復還歷代巨觀上<a 
name="0400b06" id="0400b06"></a>人以從心之餘猶獲見之故雪頂厖眉日渠渠與眾<a 
name="0400b07" id="0400b07"></a>作息樂而忘倦掩息矣而先師實為之茶毗焉力作<a 
name="0400b08" id="0400b08"></a>於前猒餐於後誰謂耕而無穫哉又十四年予承乏<a 
name="0400b09" id="0400b09"></a>茲席其徒旭初明諒者出而視余且請書軸後志不<a 
name="0400b10" id="0400b10"></a>忘也余嘉乃孝喜而為之題。</p><a 
name="0400b11" id="0400b11"></a><p style="margin-left: 3em"><span class="headname">書謝氏一門五節傳後</span></p><a 
name="0400b12" id="0400b12"></a><p style="text-indent: 0em; margin-left: 0em"><span class="linehead"></span>歲在乙酉清師入邗居民喪于屠戮羈俘者萬有餘<a 
name="0400b13" id="0400b13"></a>家獨謝氏薦生一門母女子弟後先死者五人咸以<a 
name="0400b14" id="0400b14"></a>節著靖軒趙進士為作歌五章紀其事足徵青史矣<a 
name="0400b15" id="0400b15"></a>然予觀薦所著狀而知薦妻張氏當高藩困邗時即<a 
name="0400b16" id="0400b16"></a>與女希韞籌所以應不虞之策莫如死長故城陷之<a 
name="0400b17" id="0400b17"></a>日女先而母後共投深井蓋其素所蓄積有漸也子<a 
name="0400b18" id="0400b18"></a>于宸從井救母冀有生理不知氣盡寒泉母生則生<a 
name="0400b19" id="0400b19"></a>母死則死親屍在此子將焉往此謝氏三魂與邗溝<a 
name="0400b20" id="0400b20"></a>一月所以長映廣陵之濤而夜夜有清輝者也若夫<a 
name="0400b21" id="0400b21"></a>長子于朝之斃凶鋒也以墟墓出幼子于陛之歸黃<a 
name="0400b22" id="0400b22"></a>壤也以痛念母兄傷死非無為節則有間矣雖然千<a 
name="0400b23" id="0400b23"></a>秋廟社豈若蒿里之重不有開城而揖賊者乎百世<a 
name="0400b24" id="0400b24"></a>君臣奚啻母兄之恩不有反面而事仇者乎朝也陛<a 
name="0400b25" id="0400b25"></a>也情獨何深哉故予敬次五歌大書其後將以告夫<a 
name="0400b26" id="0400b26"></a>天下後世龍樓鳳閣之家必以謝世一門為法焉。</p><a 
name="0400b27" id="0400b27"></a><p style="margin-left: 3em"><span class="headname">書李孝貞傳後</span></p><a 
name="0400b28" id="0400b28"></a><p style="text-indent: 0em; margin-left: 0em"><span class="linehead"></span>孔子傷明王之不作則曰鳳鳥不至河不出圖吾<span class="corr" title='[己&gt;已]'>已</span><a 
name="0400b29" id="0400b29"></a>矣夫夫鳳鳥河圖特鍾物之祥然且興兆明王矧人<a 
name="0400b30" id="0400b30"></a>瑞而尤卓者乎在明神廟間嘉禾女子有李鳳者生<a 
name="0400c01" id="0400c01"></a>而淑媛四歲喪母即悲痛踰常及長力肩事父任慮<a 
name="0400c02" id="0400c02"></a>以有行遠父也遂終身矢不字人父固貧儒鳳益工<a 
name="0400c03" id="0400c03"></a>女紅績飪以佐父讀如是者近四十年父適沾重恙<a 
name="0400c04" id="0400c04"></a>鳳則默自禱天祈以身代俄鳳煮藥飲父乃有青鳥<a 
name="0400c05" id="0400c05"></a>銜果落鐺中一劑以起父之危其貞孝感通有如此<a 
name="0400c06" id="0400c06"></a>者故一時名儒碩學咸有歌詠<span class="gaiji">[打-丁+吳]<!--gaiji,,1[打-丁+吳],2&#x22AF8;,3--></span>著以揄揚鳳德以<a 
name="0400c07" id="0400c07"></a>予博觀黃虞之遠也漢唐之廣大也人倫生齒之浩<a 
name="0400c08" id="0400c08"></a>繁也詩書所論序史傳所紀載諸子百家所稱述稗<a 
name="0400c09" id="0400c09"></a>官小說所網羅至于仁聖賢人忠孝節義瑰奇之行<a 
name="0400c10" id="0400c10"></a>譎怪之夫顧何類不有獨鳳以幽閨女子非有黃鵠<a 
name="0400c11" id="0400c11"></a>之哀柏舟之感一根本至孝乃能捐欲廢情反常合<a 
name="0400c12" id="0400c12"></a>道有上下數千百祀不世見而鳳見之者此豈為檇<a 
name="0400c13" id="0400c13"></a>李李氏一家一邑之祥<span class="corr" title='[己&gt;已]'>已</span>哉明興三百年太祖以承<a 
name="0400c14" id="0400c14"></a>天啟運之聖人洗清日月釐正乾坤功實不在禹下<a 
name="0400c15" id="0400c15"></a>復以聖子神孫繼繼承承鳳蓋為萬泰和氣所蒸結<a 
name="0400c16" id="0400c16"></a>耳鳳鳥河圖出豈徒然者說者曰鳳生萬曆十年至<a 
name="0400c17" id="0400c17"></a>崇禎二年乃卒卒未二十年而明遂厄者何也予曰<a 
name="0400c18" id="0400c18"></a>此鳳所以生當其時死直其候也與。</p><a 
name="0400c19" id="0400c19"></a><p style="margin-left: 3em"><span class="headname">書李梵君傳後</span></p><a 
name="0400c20" id="0400c20"></a><p style="text-indent: 0em; margin-left: 0em"><span class="linehead"></span>節孝李梵君者嘗從予問道天童蓋甬東李進士仲<a 
name="0400c21" id="0400c21"></a>偉女文玉也三生有異跡甫離襁褓聞王母諷經輒<a 
name="0400c22" id="0400c22"></a>解義時<span class="corr" title='[己&gt;已]'>已</span>知世緣浮幻有願淨修不字人矣父母強<a 
name="0400c23" id="0400c23"></a>之字一醮丘氏子即為夫別置媵自勤白業因夫赴<a 
name="0400c24" id="0400c24"></a>省試沒于江披髮沿江號哭三晝夜痛感人神尸為<a 
name="0400c25" id="0400c25"></a>之出隨欲絕脰尸旁親族相持亟勸復勉之以義始<a 
name="0400c26" id="0400c26"></a>旛然念夫有孀母婢有遺胤宜為夫存宗祧奉旨甘<a 
name="0400c27" id="0400c27"></a>奈何即死死易耳要當為其難者遂以義割情且循<a 
name="0400c28" id="0400c28"></a>初志因剪髮自比於式叉摩那之致焉故傳稱玉剛<a 
name="0400c29" id="0400c29"></a>方節孝是也然未知玉蓋有磊落不羈之致焉玉嘗<a 
name="0400c30" id="0400c30"></a>一日在城菴聞鄉居回祿屬蕩盡則手舞而足蹈曰<a 
name="0401a01" id="0401a01"></a>而今以後始稱寸絲不挂矣此其曠懷達識固非近<a 
name="0401a02" id="0401a02"></a>代士大夫所能勉企萬一者況義烈凜凜如彼也邪<a 
name="0401a03" id="0401a03"></a>子曰棖也慾焉得剛近代士大夫方其搢笏朝堂侃<a 
name="0401a04" id="0401a04"></a>侃而論聲氣講戶門剛則似矣一旦賊闖都門敵臨<a 
name="0401a05" id="0401a05"></a>城下其早以妾婦之巾幗蒙丈夫之面顏何求如玉<a 
name="0401a06" id="0401a06"></a>之矢死從夫何啻九牛而一毛哉夫以祖宗之澤先<a 
name="0401a07" id="0401a07"></a>帝之明非有甚惡於天地神祇而卒蹈覆亡之轍者<a 
name="0401a08" id="0401a08"></a>何也惡為群狐城眾鼠社隳而墮之所以別白是輩<a 
name="0401a09" id="0401a09"></a>抑俾幽潛發跡焉耳此則天地神祇之意也如歲有<a 
name="0401a10" id="0401a10"></a>春陽而無秋肅則昂霄之柏聳壑之松反不得與葩<a 
name="0401a11" id="0401a11"></a>緣<span class="gaiji">[山/(爪-(乏-之))]<!--gaiji,,1[山/(爪-(乏-之))],2,3--></span>飾者較厥妍媸及乎歲晚天寒來凰之梧葉既<a 
name="0401a12" id="0401a12"></a>飄媾雨之丹楓亦落而是二君者始得以青青鬱鬱<a 
name="0401a13" id="0401a13"></a>見焉故玉雖賢女子使其不遭異常變故則與中饋<a 
name="0401a14" id="0401a14"></a>之里婦相較幾何國莫不願有忠臣家莫不願有孝<a 
name="0401a15" id="0401a15"></a>子然國維多艱斯忠臣之孤芳乃著家惟不造始孝<a 
name="0401a16" id="0401a16"></a>子義夫節婦之懿行式彰然則忠孝節義之顯于時<a 
name="0401a17" id="0401a17"></a>也其家國之不幸乎悲哉。</p><a 
name="0401a18" id="0401a18"></a><p style="margin-left: 3em"><span class="headname">書幼孺凌生詩後</span></p><a 
name="0401a19" id="0401a19"></a><p style="text-indent: 0em; margin-left: 0em"><span class="linehead"></span>諸佛菩薩有如幻三昧善能神通遊戲往往出沒天<a 
name="0401a20" id="0401a20"></a>上人間或為君公主持世界或為神王宰制幽司或<a 
name="0401a21" id="0401a21"></a>以冥權示為同事之攝則或與人為父母或與人為<a 
name="0401a22" id="0401a22"></a>妻子或與人為昆弟友朋并其臣虜僕妾而為之或<a 
name="0401a23" id="0401a23"></a>順或逆或壽或夭巧設方便開其正信使其修持卒<a 
name="0401a24" id="0401a24"></a>莫測其從所由來此佛菩薩神力不可得而思議者<a 
name="0401a25" id="0401a25"></a>也晟舍凌氏有子名正綖年甫十三童而聰慧過人<a 
name="0401a26" id="0401a26"></a>幼喪厥父以孤子撫孀母其愛之育之不啻如明珠<a 
name="0401a27" id="0401a27"></a>在掌也宜矣然雖就外傳概未嘗咄嘔而吟也一旦<a 
name="0401a28" id="0401a28"></a>有疾忽作七言近體一章從母索紙筆直擘窠書之<a 
name="0401a29" id="0401a29"></a>而後掩息焉其詞有金紫何曾一挂懷石田茆屋自<a 
name="0401a30" id="0401a30"></a>天開之句豈非以冥權行四攝者之明驗與不然一<a 
name="0401b01" id="0401b01"></a>孩提之童耳此煙霞物外之語奚宜至哉或曰凌童<a 
name="0401b02" id="0401b02"></a>之為開士是矣何不常住在世明以佛法開解夫母<a 
name="0401b03" id="0401b03"></a>必使其憯逝傷懷憐才致感凄其手澤肝膽交摧聖<a 
name="0401b04" id="0401b04"></a>人不為己甚之行此復何居予謂去聖時遙人心淡<a 
name="0401b05" id="0401b05"></a>薄當安常處順之時語以氾氾悠悠之道將恐人而<a 
name="0401b06" id="0401b06"></a>說者未有見出而喜者<span class="corr" title='[己&gt;已]'>已</span>可知矣惟其愛鍾于至性<a 
name="0401b07" id="0401b07"></a>痛發乎真情而後重貲靡吝悉捐以為之植福且遍<a 
name="0401b08" id="0401b08"></a>叩諸方亟求所以研幾乎死生者不遺餘力焉則其<a 
name="0401b09" id="0401b09"></a>利益夫母也不亦大乎故吾直謂凌童之生也有故<a 
name="0401b10" id="0401b10"></a>死也有由而有近于佛菩薩之神通遊戲者非誣也。</p><a 
name="0401b11" id="0401b11"></a><p style="margin-left: 3em"><span class="headname">制書後跋</span></p><a 
name="0401b12" id="0401b12"></a><p style="text-indent: 0em; margin-left: 0em"><span class="linehead"></span>國一標名清涼著號至德下南陽之問鄮山煥奎璧<a 
name="0401b13" id="0401b13"></a>之章久矣輪王不作吾道寥寥忞生丁末運幸際昌<a 
name="0401b14" id="0401b14"></a>時重以道涼德儉謬膺斯典自應閉藏篋笥庶幾無<a 
name="0401b15" id="0401b15"></a>辱國恩第上曾拈案頭敕書有勒石天童用垂永久<a 
name="0401b16" id="0401b16"></a>之詔緬惟皇上遇忞怡顏問道握手譚心每敕近臣<a 
name="0401b17" id="0401b17"></a>傳語老和尚審勿君王視朕當如門弟子旅菴輩相<a 
name="0401b18" id="0401b18"></a>接可也於乎管仲有言生我者父母知我者鮑叔竊<a 
name="0401b19" id="0401b19"></a>謂上之知忞殆復過之然則言尤在耳念豈忘心此<a 
name="0401b20" id="0401b20"></a>忞之所以日夜回遑而不能<span class="corr" title='[己&gt;已]'>已</span>于懷也所幸先帝位<a 
name="0401b21" id="0401b21"></a>階十地慧性明敏一時因馬蹶而知解頓忘聞雨聲<a 
name="0401b22" id="0401b22"></a>而得大自在所以升遐之日付託從容剋期坐化允<a 
name="0401b23" id="0401b23"></a>為百王足法斯可尚耳。</p><a 
name="0401b24" id="0401b24"></a><p style="margin-left: 3em"><span class="headname">書鹿門西禪師語後</span></p><a 
name="0401b25" id="0401b25"></a><p style="text-indent: 0em; margin-left: 0em"><span class="linehead"></span>鹿門西兄晚棄講席力參先師時座下龍象甚眾獨<a 
name="0401b26" id="0401b26"></a>與予交契稱莫逆迨予繼席天童而兄亦住白雲山<a 
name="0401b27" id="0401b27"></a>寺相距不一程故彼此意興所至未嘗不命駕相從<a 
name="0401b28" id="0401b28"></a>後予退耕五磊再遷廣潤尤歲一二見至應越之大<a 
name="0401b29" id="0401b29"></a>能仁湖之道場山齊之大覺院則相距數千里然後<a 
name="0401b30" id="0401b30"></a>離悰別況託之鴈足魚箋而<span class="corr" title='[己&gt;已]'>已</span>及予再住天童則兄<a 
name="0401c01" id="0401c01"></a>景迫桑榆未踰年而化法從此太白之堂兄始音遐<a 
name="0401c02" id="0401c02"></a>而跡遠矣今歲之秋其門人道元信公繼主延祥以<a 
name="0401c03" id="0401c03"></a>省予來天童乃出此卷示予予腸痛西州不勝懷傷<a 
name="0401c04" id="0401c04"></a>今昔且諗兄一往為法求人之切如此道元既匪門<a 
name="0401c05" id="0401c05"></a>外遊人自應力肩師道光啟白雲奚俟予言而始勗<a 
name="0401c06" id="0401c06"></a>勉哉因其乞題為書數語左方亦慫恿之誼云爾。</p>
<hr>【經文資訊】嘉興藏第 26 冊 No. B181 布水臺集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6428.html?index=J26nB181" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J26nB181_023 by HTTrack Website Copier/3.x [XR&CO'2014], Tue, 07 Jun 2016 07:10:40 GMT -->
</html>
