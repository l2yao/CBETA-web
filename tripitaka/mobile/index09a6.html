<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T30n1579_084 by HTTrack Website Copier/3.x [XR&CO'2014], Tue, 07 Jun 2016 06:53:17 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=88946835&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT30n1579&amp;utmp=%2Fmobile%2Findex.php%3Findex%3DT30n1579_084&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index3d7c.html?index=T30n1579_083" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第30冊<br/>No.1579 瑜伽師地論 (100卷)<br/>【彌勒菩薩說  唐 玄奘譯】<br/>第 84 卷</p>
	<a href="index77f0.html?index=T30n1579_085" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T30">
<div class="root" id="1579" sutra_name="瑜伽師地論" sutra_juan="[卷84]">　
<a 
name="0766b12" id="0766b12"></a><a 
name="0766b13" id="0766b13"></a><a 
name="0766b14" id="0766b14"></a><p><span class="juanname">瑜伽師地論卷第八十四<a 
name="0766b15" id="0766b15"></a><a 
name="0766b16" id="0766b16"></a><p style="margin-left: 4em"><span class="byline">彌勒菩薩說</span></p><a 
name="0766b17" id="0766b17"></a><p style="margin-left: 4em"><span class="byline">三藏法師玄奘奉　詔譯</span></p><a 
name="0766b18" id="0766b18"></a>攝異門分之下</span></p><a 
name="0766b19" id="0766b19"></a><p style="text-indent: 0em; margin-left: 0em"><span class="linehead"></span>復次嗢&#x62D5;南曰。</p><a 
name="0766b20" id="0766b20"></a><p>　<span class="lg">欲三種延請　　法僧惠施故<a 
name="0766b21" id="0766b21"></a><br>　厭梵志無常　　聚沫等為後</span></p><a 
name="0766b22" id="0766b22"></a><p style="text-indent: 0em; margin-left: 0em"><span class="linehead"></span>諸欲無常虛偽不實者。謂於諸欲宣說顛倒。<a 
name="0766b23" id="0766b23"></a>以是四種顛倒事故。當知此中虛故無我。<a 
name="0766b24" id="0766b24"></a>偽故不淨。不實故苦。由於是處樂非實故。<a 
name="0766b25" id="0766b25"></a>然彼諸欲似常等現。說名妄法。顛倒事故。<a 
name="0766b26" id="0766b26"></a>云何諸欲名為妄法。為顯此義說幻事喻。<a 
name="0766b27" id="0766b27"></a>雖非常等然似顯現故。同彼法誑惑愚夫<a 
name="0766b28" id="0766b28"></a>者。謂無聞愚夫於彼諸欲不如實知故。於<a 
name="0766b29" id="0766b29"></a>長夜恒被欺誑。深生染著為變壞苦之所<a 
name="0766c01" id="0766c01"></a>逼觸。諸聰慧者。則不如是。如實知故。又彼<a 
name="0766c02" id="0766c02"></a>諸欲喻枯骨者。令無飽故。喻段肉者。多<a 
name="0766c03" id="0766c03"></a>所共故。喻草炬者。是非法行惡行因故。喻<a 
name="0766c04" id="0766c04"></a>一分炭者。增長欲愛大熱惱故。喻大毒蛇<a 
name="0766c05" id="0766c05"></a>者。為諸聖賢所遠離故。喻夢所得者。速<a 
name="0766c06" id="0766c06"></a>散壞故。喻所假借莊嚴具者。託眾緣故。<a 
name="0766c07" id="0766c07"></a>喻諸樹端爛熟果者。危亡地故。又不淨者。<a 
name="0766c08" id="0766c08"></a>是其總句。言臭穢者。受用飲食變壞成故。<a 
name="0766c09" id="0766c09"></a>屎尿不淨變壞所成故。名臭處。諸肉血等變<a 
name="0766c10" id="0766c10"></a>壞所成故。名生臭。可厭逆者。受用婬欲變<a 
name="0766c11" id="0766c11"></a>壞所成可惡逆故。復次應招延者。約捨<a 
name="0766c12" id="0766c12"></a>世財。應奉請者。約盡貪愛。欲求果報。是<a 
name="0766c13" id="0766c13"></a>故招延。欲求解脫。是故奉請。應合掌者。即<a 
name="0766c14" id="0766c14"></a>為二事而延請時。應和敬者。應設禮拜問<a 
name="0766c15" id="0766c15"></a>訊等故。應可與彼戒見同故。無上福田世<a 
name="0766c16" id="0766c16"></a>應奉施者。於彼惠施果無量故。</p><a 
name="0766c17" id="0766c17"></a><p style="text-indent: 0em; margin-left: 0em"><span class="linehead"></span>復次善說者。文義巧妙故。現見者。於現法<a 
name="0766c18" id="0766c18"></a>中可證得故。無熱者。離煩惱故。無時者。<a 
name="0766c19" id="0766c19"></a>出三世故。難引者。老病死等不能引故。難<a 
name="0766c20" id="0766c20"></a>見者。天等趣中不可見故。內自所證者。唯<a 
name="0766c21" id="0766c21"></a>信他等不能證故。諸有智者者。謂學無學<a 
name="0766c22" id="0766c22"></a>為舍為洲為救為歸為趣者。由後後句<a 
name="0766c23" id="0766c23"></a>釋前前句顯出離義。又能了知四聖諦故。<a 
name="0766c24" id="0766c24"></a>名為正見。言生起者。於一切時容可生<a 
name="0766c25" id="0766c25"></a>故。已生起者。於過去世住無學位。今生起<a 
name="0766c26" id="0766c26"></a>者。於現在世或已證得或修圓滿。當生起<a 
name="0766c27" id="0766c27"></a>者。或未證得或勤修習應修應習。應多修<a 
name="0766c28" id="0766c28"></a>習者。隨其所應如前當知。應隨護者。遠<a 
name="0766c29" id="0766c29"></a>離隨順退墮法故。言應觸者。由身體故。<a 
name="0767a01" id="0767a01"></a>應作證者。或果或勝智如說我已證道故。<a 
name="0767a02" id="0767a02"></a>應時而說者。若了知彼願樂欲聞。及堪聞<a 
name="0767a03" id="0767a03"></a>者方可為說。坐卑座等是名為時應。當序<a 
name="0767a04" id="0767a04"></a>說先時所作。若了知彼是增上已。即便殷<a 
name="0767a05" id="0767a05"></a>重隨其所能盡己所有而為說法。為欲<a 
name="0767a06" id="0767a06"></a>開示彼彼差別未曾有義。非直華詞樂說而<a 
name="0767a07" id="0767a07"></a>已。次第者。開示義故。隨密者。設妨難故。<a 
name="0767a08" id="0767a08"></a>隨會者。顯釋彼故。令歡喜者化受教者<a 
name="0767a09" id="0767a09"></a>故。令愛樂者。化處中者故。令喜樂者。化<a 
name="0767a10" id="0767a10"></a>誹謗者故。讚勵者。求彼實德。以稱順心發<a 
name="0767a11" id="0767a11"></a>自言音揄揚讚美。訶擯者。觀彼實過。以無<a 
name="0767a12" id="0767a12"></a>恚心發自言音開示訶責。道理者。具四道<a 
name="0767a13" id="0767a13"></a>理故。謂觀待道理。作用道理。法爾道理。證成<a 
name="0767a14" id="0767a14"></a>道理。有益者。於所為處不棄捨故。無雜者。<a 
name="0767a15" id="0767a15"></a>無雜亂故。有繫屬故。有法者。能引義故。<a 
name="0767a16" id="0767a16"></a>依於苦等有無量種出離遠離所生法故。<a 
name="0767a17" id="0767a17"></a>如眾會者。隨剎帝利等四種會眾所堪能<a 
name="0767a18" id="0767a18"></a>故。以慈心者。為欲令彼得樂義故。利益<a 
name="0767a19" id="0767a19"></a>心者。云何當令若有殷重聽聞正法。皆得<a 
name="0767a20" id="0767a20"></a>悟解。獲大利益故。哀愍心者。欲令彼修法<a 
name="0767a21" id="0767a21"></a>隨法行故。無所依者。不為利養恭敬名稱<a 
name="0767a22" id="0767a22"></a>故。謂不依止衣服等事。亦不依止禮敬等<a 
name="0767a23" id="0767a23"></a>事。唯欲令他悟入正法。又不於他有所<a 
name="0767a24" id="0767a24"></a>輕蔑。乃至廣說。不自高者。不為利養恭敬<a 
name="0767a25" id="0767a25"></a>事故作如是言。唯我能知如是法律。非汝<a 
name="0767a26" id="0767a26"></a>等輩。乃至廣說。讚己功德談彼過失。於時<a 
name="0767a27" id="0767a27"></a>時間應聽法者至如是時應自觀察。我今<a 
name="0767a28" id="0767a28"></a>說法多有所作。他說法時應正了知勿我<a 
name="0767a29" id="0767a29"></a>於中當為障礙。即便殷重以謙下心坐于<a 
name="0767b01" id="0767b01"></a>卑座。具足威儀。隨其所能聽聞正法。起恭<a 
name="0767b02" id="0767b02"></a>敬相。為欲啟悟先未解義而興請問。若<a 
name="0767b03" id="0767b03"></a>不悟解。或復沈疑終不譏誚。於其勝者恭<a 
name="0767b04" id="0767b04"></a>敬隨順。於等於劣恭敬法故亦不輕蔑。於<a 
name="0767b05" id="0767b05"></a>說法師深生尊重。如說法者當獲無上大<a 
name="0767b06" id="0767b06"></a>果<span class="corr" title='[修&gt;勝] cf.【麗】'>勝</span>利故。不輕法者。不作是言。此非綺<a 
name="0767b07" id="0767b07"></a>飾文字章句。所有文句悉皆&#x9E81;淺故。不輕法<a 
name="0767b08" id="0767b08"></a>師者。不作是言。彼於我所種姓卑劣等故。<a 
name="0767b09" id="0767b09"></a>不自輕者。不作是言。我於解法無有力<a 
name="0767b10" id="0767b10"></a>能。於其所證無怯劣故。奉教心者。無惱<a 
name="0767b11" id="0767b11"></a>亂心唯欲求解故。心一趣者。為欲領解文<a 
name="0767b12" id="0767b12"></a>句差別故。屬耳聽者。為欲了知音韻差別<a 
name="0767b13" id="0767b13"></a>故。修治意者。為欲悟入甚深義故。於一切<a 
name="0767b14" id="0767b14"></a>心無不繫念者。為欲無間領解音韻文句<a 
name="0767b15" id="0767b15"></a>義故。無不了知。無不通達。而空過者。復<a 
name="0767b16" id="0767b16"></a>次言正行者。謂是總句。應理行者。住果有<a 
name="0767b17" id="0767b17"></a>學。質直行者。住於向道。和敬行者。是其無<a 
name="0767b18" id="0767b18"></a>學由彼唯於大師正法及學處等深恭敬<a 
name="0767b19" id="0767b19"></a>故。隨法行者。於因轉時法隨法行。由聞他<a 
name="0767b20" id="0767b20"></a>音內正如理而思惟故。又應理行者。是其正<a 
name="0767b21" id="0767b21"></a>道及果滅行。質直行者。如其聖教而正修<a 
name="0767b22" id="0767b22"></a>行。無諂無誑如實顯現。和敬行者。與六堅<a 
name="0767b23" id="0767b23"></a>法而共相應。隨法行者。法隨法行諸阿羅漢<a 
name="0767b24" id="0767b24"></a>諸漏永盡。乃至廣說。最極究竟。乃至廣說。亦<a 
name="0767b25" id="0767b25"></a>名出離超出坑塹越度坑塹。乃至廣說。永<a 
name="0767b26" id="0767b26"></a>斷五支成就六支。乃至廣說。獲得預流不<a 
name="0767b27" id="0767b27"></a>顛墜法。決定趣向三菩提果。乃至廣說。如<a 
name="0767b28" id="0767b28"></a>是一切於自處所攝事分中。我當廣說。又<a 
name="0767b29" id="0767b29"></a>大師子者。是其總句。腹所生者。簡去異生卑<a 
name="0767c01" id="0767c01"></a>劣子故。口所生者。從說法音而誕生故。法<a 
name="0767c02" id="0767c02"></a>所生者。如理作意法隨法行之所生故。法<a 
name="0767c03" id="0767c03"></a>所化者。從法身路而得成立相似法故。法<a 
name="0767c04" id="0767c04"></a>等分者。受用無漏法之財寶相似法故。如<a 
name="0767c05" id="0767c05"></a>是諸句顯示增上生圓滿。及父相似法生圓<a 
name="0767c06" id="0767c06"></a>滿。謂初句於其增上生圓滿中。遮器過失。<a 
name="0767c07" id="0767c07"></a>第二句遮其精血不淨所生。第三句遮其欲<a 
name="0767c08" id="0767c08"></a>貪非正法生。如是三句顯示增上生圓滿。<a 
name="0767c09" id="0767c09"></a>第四句顯示自體相似之法。第五句顯示受<a 
name="0767c10" id="0767c10"></a>用相似之法。如是二句顯示父相似法生<a 
name="0767c11" id="0767c11"></a>圓滿。又序者。是緣。集者。是因。緣增上故名<a 
name="0767c12" id="0767c12"></a>彼種類。因增上故名彼所生。雖因所生藉<a 
name="0767c13" id="0767c13"></a>緣勢力方得生起。為彼依故。又於此中後<a 
name="0767c14" id="0767c14"></a>句釋前。又善見者。是其總句。言善知者。知<a 
name="0767c15" id="0767c15"></a>法義故。善思惟者。如其正理而思惟故。善<a 
name="0767c16" id="0767c16"></a>黠慧者。全分知故。善通達者。如實知故。由<a 
name="0767c17" id="0767c17"></a>後二句顯善見性。由前二句顯彼加行。又<a 
name="0767c18" id="0767c18"></a>言聖者。是無漏故。及在聖者。相續中故。言<a 
name="0767c19" id="0767c19"></a>出離者。出離三界一切苦故。言決達者。<a 
name="0767c20" id="0767c20"></a>究竟出離無退轉故。</p><a 
name="0767c21" id="0767c21"></a><p style="text-indent: 0em; margin-left: 0em"><span class="linehead"></span>復次諸法皆以世尊為本者。由佛世尊是<a 
name="0767c22" id="0767c22"></a>其最初現等覺故。世尊為眼者。現等覺已<a 
name="0767c23" id="0767c23"></a>為諸天人等開示故。世尊為依者所說法中<a 
name="0767c24" id="0767c24"></a>隨所生起一切疑惑皆能遣故。又佛世尊能<a 
name="0767c25" id="0767c25"></a>為眼者。謂能引發俱生慧故。能為智者。謂<a 
name="0767c26" id="0767c26"></a>能引發加行慧故。能為義者。謂能引發思<a 
name="0767c27" id="0767c27"></a>所成慧故。能為法者。謂能引發聞所成慧<a 
name="0767c28" id="0767c28"></a>故。不顯了義能決了者。一切疑惑皆能斷<a 
name="0767c29" id="0767c29"></a>故。能為一切義所依者。謂能引發一切世<a 
name="0768a01" id="0768a01"></a>間及出世間興盛事故。復次厭者。謂於見<a 
name="0768a02" id="0768a02"></a>道。言離欲者。謂於修道離欲究竟。所言滅<a 
name="0768a03" id="0768a03"></a>者。謂於無學一切依滅。前之二種於加行<a 
name="0768a04" id="0768a04"></a>位。修習厭行及離欲行。後之一種在無學<a 
name="0768a05" id="0768a05"></a>位。行於滅行。又言厭者。由見諦故。於一<a 
name="0768a06" id="0768a06"></a>切行皆悉厭逆。言離欲者。由於修道永斷<a 
name="0768a07" id="0768a07"></a>貪故。言解脫者。由離貪故。一向安隱於<a 
name="0768a08" id="0768a08"></a>餘煩惱心得解脫。遍解脫者。煩惱斷故。於<a 
name="0768a09" id="0768a09"></a>生等苦普得解脫。</p><a 
name="0768a10" id="0768a10"></a><p style="text-indent: 0em; margin-left: 0em"><span class="linehead"></span>復次是為婆羅門者。究竟到彼岸故。蠲除<a 
name="0768a11" id="0768a11"></a>諸惡故。是為其相。無猶豫等者。於自所<a 
name="0768a12" id="0768a12"></a>證離疑惑故。斷諸惡作者。於應作事無<a 
name="0768a13" id="0768a13"></a>不作故。不應作事無有作故。離諸貪愛<a 
name="0768a14" id="0768a14"></a>者。無有利養恭敬愛故。於有非有著無<a 
name="0768a15" id="0768a15"></a>有隨眠者。隨眠永斷故。當知此中若現在<a 
name="0768a16" id="0768a16"></a>世若未來世名之為有。其過去世名為非<a 
name="0768a17" id="0768a17"></a>有。由此諸句無倒觀察。婆羅門相由前三<a 
name="0768a18" id="0768a18"></a>句顯示多聞及與正知觀察其相。或謂不<a 
name="0768a19" id="0768a19"></a>正修習善品故。復顯示第四一句觀察其<a 
name="0768a20" id="0768a20"></a>相。此中著者。謂八種著。於非有中作愁憂<a 
name="0768a21" id="0768a21"></a>著。於現在世所攝有中。有五種著。一作修<a 
name="0768a22" id="0768a22"></a>治。二作救護。三作我所。四作高勝。五作下劣。<a 
name="0768a23" id="0768a23"></a>於未來世所攝有中。作行作動總於三處。<a 
name="0768a24" id="0768a24"></a>作極厚重作極甘味作愁憂者。所愛變壞故。<a 
name="0768a25" id="0768a25"></a>作修治者。養育攝藏故。作救護者。於逼惱<a 
name="0768a26" id="0768a26"></a>處求作救護故。作我所者。執為我所故。作<a 
name="0768a27" id="0768a27"></a>高勝者。計我為勝而起憍慢故。如世尊言<a 
name="0768a28" id="0768a28"></a>世間眾生慢為高幢故。作下劣者。計我為<a 
name="0768a29" id="0768a29"></a>劣而起憍慢故。言作行者。是其希望未來<a 
name="0768b01" id="0768b01"></a>世愛。言作動者。既希望已方便追求。作極<a 
name="0768b02" id="0768b02"></a>厚重者。是所愛樂非可食用。謂金銀等應<a 
name="0768b03" id="0768b03"></a>可貿易。作極甘味者。是可食用。復有差別。<a 
name="0768b04" id="0768b04"></a>謂此五句略顯得道道果作證。是為婆羅門<a 
name="0768b05" id="0768b05"></a>者。略顯得道。無猶豫等斷諸惡作離諸貪<a 
name="0768b06" id="0768b06"></a>愛於有非有著無有隨眠者。如是諸句略<a 
name="0768b07" id="0768b07"></a>顯獲得道果作證。於記所解疑惑斷故。<a 
name="0768b08" id="0768b08"></a>於所行中一切忘失法行斷故。於未來世<a 
name="0768b09" id="0768b09"></a>苦因斷故。現在苦因&#x9E81;重斷故。所言有者。謂<a 
name="0768b10" id="0768b10"></a>此義中當知於其三界所攝諸相作意。言<a 
name="0768b11" id="0768b11"></a>非有者。於無相界作意思惟。所言著者。謂<a 
name="0768b12" id="0768b12"></a>此義中是貪瞋癡。如無相定諸有學者。猶有<a 
name="0768b13" id="0768b13"></a>隨眠。非阿羅漢得有尋思戲論著想四種雜<a 
name="0768b14" id="0768b14"></a>染。前二是出家品。後二是在家品。由有著<a 
name="0768b15" id="0768b15"></a>隨眠故。彼得生起。諸出家者由追憶念曾<a 
name="0768b16" id="0768b16"></a>所更境故。有尋思動亂現行故。有戲論。諸<a 
name="0768b17" id="0768b17"></a>在家者住現前境。有著有想由有染著取<a 
name="0768b18" id="0768b18"></a>諸相故。復有二種雜染因緣。謂不如理作<a 
name="0768b19" id="0768b19"></a>意。及順彼處法。由此因緣彼得生起。是故<a 
name="0768b20" id="0768b20"></a>說此為彼因緣。復次所有無常皆是苦者。義<a 
name="0768b21" id="0768b21"></a>何謂耶。若有無常眾同分者。有生老等眾<a 
name="0768b22" id="0768b22"></a>苦生起。若依諸觸有諸受者。彼皆變壞。生<a 
name="0768b23" id="0768b23"></a>已尋滅故。說諸受皆悉是苦。若有生等苦法。<a 
name="0768b24" id="0768b24"></a>及有壞等苦法。彼皆無我。自非我故。於是<a 
name="0768b25" id="0768b25"></a>處所。亦無有我。由此攝受空無我行。又解<a 
name="0768b26" id="0768b26"></a>了者。聞所成慧。諸智論者如是說故。等解了<a 
name="0768b27" id="0768b27"></a>者。思所成慧。審解了者。修所成慧。即於如<a 
name="0768b28" id="0768b28"></a>是三慧行中所有諸忍。名為&#x6199;樂。若等&#x6199;<a 
name="0768b29" id="0768b29"></a>樂。若遍&#x6199;樂。又有無常隨觀斷隨觀離欲隨<a 
name="0768c01" id="0768c01"></a>觀滅隨觀者。如聲聞地已廣分別。又無常力<a 
name="0768c02" id="0768c02"></a>之所損害。乃至廣說。當知此中增一略文<a 
name="0768c03" id="0768c03"></a>顯無常等差別。障礙差別為後如其所應。<a 
name="0768c04" id="0768c04"></a>為欲獲得所未得者。最初得故。或先下劣<a 
name="0768c05" id="0768c05"></a>有所證故。於上差別而作證者。謂於其斷<a 
name="0768c06" id="0768c06"></a>而作證故。言觀察者。此說於慧。言審慮<a 
name="0768c07" id="0768c07"></a>者。說三摩地。如理觀察者。此說二法無顛<a 
name="0768c08" id="0768c08"></a>倒轉。雖實無有而顯現者。謂於此中實無<a 
name="0768c09" id="0768c09"></a>樂故。虛者。空無我故。偽者。不淨故。不堅者。<a 
name="0768c10" id="0768c10"></a>無常故。此則顯示無四顛倒。</p><a 
name="0768c11" id="0768c11"></a><p style="text-indent: 0em; margin-left: 0em"><span class="linehead"></span>復次色如聚沫者。速增減故。水界生故。思<a 
name="0768c12" id="0768c12"></a>飲食味水所生故。不可揉捼故。非如泥<a 
name="0768c13" id="0768c13"></a>團可令轉變造作餘物。是故說言不可揉<a 
name="0768c14" id="0768c14"></a>捼。又實非聚似聚顯現。能發起一有情解<a 
name="0768c15" id="0768c15"></a>故。受喻浮泡者。三和合生不久堅住相似<a 
name="0768c16" id="0768c16"></a>法故。言如地者。所謂諸根彼生依故。言如<a 
name="0768c17" id="0768c17"></a>雲者。謂諸境界。言如雨者。所謂諸識。如雨<a 
name="0768c18" id="0768c18"></a>擊者。所謂諸觸。如浮泡者。所謂諸受速<a 
name="0768c19" id="0768c19"></a>疾起謝不堅住故。想同陽焰者。&#x98B7;動性故。<a 
name="0768c20" id="0768c20"></a>無量種相變易生故。令於所緣發顛倒故。<a 
name="0768c21" id="0768c21"></a>令其境界極顯了故。由此分別男女等相<a 
name="0768c22" id="0768c22"></a>成差別故。云何行類芭蕉。如明眼人者。謂<a 
name="0768c23" id="0768c23"></a>聖弟子。言利刃者。謂妙慧刀。言入林者。謂<a 
name="0768c24" id="0768c24"></a>於五趣舉意攀緣種種自性眾苦差別同<a 
name="0768c25" id="0768c25"></a>樹法故。為取端直芭蕉柱者。謂為作者受<a 
name="0768c26" id="0768c26"></a>者我見。截其根者。謂斷我見。<span class="gaiji">[歹*皮]<!--gaiji,,1[歹*皮],2&#x3C5F;,3--></span>折葉者。<a 
name="0768c27" id="0768c27"></a>委細簡擇唯有種種思等諸行差別法故。彼<a 
name="0768c28" id="0768c28"></a>於其中都無所獲者。謂彼經時無堅住<a 
name="0768c29" id="0768c29"></a>故。何況堅實者。何況有餘常恒實我作者受<a 
name="0769a01" id="0769a01"></a>者而可得見。云何識如幻事。言幻士者。<a 
name="0769a02" id="0769a02"></a>隨福非福不動行。識住四衢道者。住四識<a 
name="0769a03" id="0769a03"></a>住。造作四種幻化事者。謂象馬等。如象身<a 
name="0769a04" id="0769a04"></a>等雖現可見。而無真實象身等事。如是應<a 
name="0769a05" id="0769a05"></a>知隨福非福不動行。識住四識住。雖有作<a 
name="0769a06" id="0769a06"></a>者及受者等我相可見。然無真實我性可<a 
name="0769a07" id="0769a07"></a>得。又識於內隱其實性。外現異相猶如幻<a 
name="0769a08" id="0769a08"></a>像。復次已說白品異門。黑品異門我今當<a 
name="0769a09" id="0769a09"></a>說。嗢&#x62D5;南曰。</p><a 
name="0769a10" id="0769a10"></a><p>　<span class="lg">生老死藏等　　可欣等煩惱<a 
name="0769a11" id="0769a11"></a><br>　廣說貪瞋癡　　少等差別等</span></p><a 
name="0769a12" id="0769a12"></a><p style="text-indent: 0em; margin-left: 0em"><span class="linehead"></span>所言生者。謂初結生。即名色位等生。則是胎<a 
name="0769a13" id="0769a13"></a>藏圓滿。出謂出胎。現謂嬰孩乃至少年及中<a 
name="0769a14" id="0769a14"></a>年位。起者。乃至極老年位。又蘊得者。謂名色<a 
name="0769a15" id="0769a15"></a>位界得。即是於此位中彼種子得。言處得<a 
name="0769a16" id="0769a16"></a>者。名色增長六處圓滿。諸蘊現者。謂從出<a 
name="0769a17" id="0769a17"></a>胎乃至老位。命根起者。捨故眾同分。取新<a 
name="0769a18" id="0769a18"></a>眾同分。</p><p style="text-indent: 0em; margin-left: 0em"><span class="linehead"></span>復次言蹎蹶者。年衰邁時行步去來<a 
name="0769a19" id="0769a19"></a>多僵仆故。言皓首者。髮毛變改白銀色故。<a 
name="0769a20" id="0769a20"></a>言&#x8975;多者。皮緩皺故。言衰熟者。年衰邁<a 
name="0769a21" id="0769a21"></a>時即彼黃皴無光澤故。言朽壞者。勢力勇<a 
name="0769a22" id="0769a22"></a>健皆無有故。脊傴曲者。身形前僂憑杖行<a 
name="0769a23" id="0769a23"></a>故。多諸黑子莊嚴身者。青黑雜黶遍支體<a 
name="0769a24" id="0769a24"></a>故。言惛耄者。於所作事經行住等無多能<a 
name="0769a25" id="0769a25"></a>故。言羸劣者。諸根於境無多能故。言衰<a 
name="0769a26" id="0769a26"></a>退者。念智慧等無多能故。遍衰退者。即<a 
name="0769a27" id="0769a27"></a>諸根等經彼彼念。瞬息等位漸損減故。諸根<a 
name="0769a28" id="0769a28"></a>熟者。即彼衰廢無堪能故。諸行朽者。根所<a 
name="0769a29" id="0769a29"></a>依處時經久故。體腐敗者。即彼所說性衰變<a 
name="0769b01" id="0769b01"></a>故。</p><a 
name="0769b02" id="0769b02"></a><p style="text-indent: 0em; margin-left: 0em"><span class="linehead"></span>復次殞者。捨身形故。終者。臨死時故。喪<a 
name="0769b03" id="0769b03"></a>者。若於是時屍骸猶在。歿者。若於是時屍<a 
name="0769b04" id="0769b04"></a>骸殄滅。又喪者。據色身故。沒者。據名身故。<a 
name="0769b05" id="0769b05"></a>壽退煖退者。將欲終時餘心處在。命根滅者。<a 
name="0769b06" id="0769b06"></a>一切壽量皆窮盡故。死者。其識棄捨心胸處<a 
name="0769b07" id="0769b07"></a>故。殂落者。從死已後或一七日。或復經於<a 
name="0769b08" id="0769b08"></a>二三七日。</p><a 
name="0769b09" id="0769b09"></a><p style="text-indent: 0em; margin-left: 0em"><span class="linehead"></span>復次一切愚夫異生於其六處由執我故<a 
name="0769b10" id="0769b10"></a>名藏。執我所故名護。由薩迦耶以為根<a 
name="0769b11" id="0769b11"></a>本。各異世間見趣差別。我慢增上愛現行故<a 
name="0769b12" id="0769b12"></a>名覆。於順樂受所有六處。有貪欲故名<a 
name="0769b13" id="0769b13"></a>味。於順苦受所有六處。有瞋恚故名結。<a 
name="0769b14" id="0769b14"></a>於順不苦不樂受所有六處。有愚癡故名<a 
name="0769b15" id="0769b15"></a>合。於過去世所有六處。有顧戀故名隨眠。<a 
name="0769b16" id="0769b16"></a>於未來世所有六處。有希望故名繫屬。於<a 
name="0769b17" id="0769b17"></a>現在世所有六處。有耽染故名執著。於自<a 
name="0769b18" id="0769b18"></a>攝受他身六處。執為我所。於劣中勝非自<a 
name="0769b19" id="0769b19"></a>攝受他身六處。依慢種類發起於慢。於不<a 
name="0769b20" id="0769b20"></a>定地欲界所繫。發起後後所有希求。於其定<a 
name="0769b21" id="0769b21"></a>地色無色繫。如其所應。由廣大微妙故。發<a 
name="0769b22" id="0769b22"></a>起厚重。依在家品色聲香味觸。由愛味眷<a 
name="0769b23" id="0769b23"></a>屬所隨逐故。發起甘味。依出家品六處。由<a 
name="0769b24" id="0769b24"></a>懈怠放逸煩惱故。遍於一切不能捨離。</p><p style="text-indent: 0em; margin-left: 0em"><span class="linehead"></span>復<a 
name="0769b25" id="0769b25"></a>次可欣可樂可愛可意者。當知此四句略顯<a 
name="0769b26" id="0769b26"></a>可愛事。此可愛事略有三種。一可希求事。二<a 
name="0769b27" id="0769b27"></a>可尋思事。三可耽著事。未來可愛事可希求<a 
name="0769b28" id="0769b28"></a>故。名為可欣。過去可愛事唯可欲故唯可<a 
name="0769b29" id="0769b29"></a>樂故。名為可樂。現在可愛事略有二種。一<a 
name="0769c01" id="0769c01"></a>境界事。二領受事。若境界事可愛樂故。名<a 
name="0769c02" id="0769c02"></a>為可愛。若領受事可愛樂故。名為可意。如<a 
name="0769c03" id="0769c03"></a>是所說諸可愛事。或過去或未來或現在。或<a 
name="0769c04" id="0769c04"></a>境界或領受。有差別故。或名可希求事。或<a 
name="0769c05" id="0769c05"></a>名可尋思事。或名可耽著事。是故宣說如<a 
name="0769c06" id="0769c06"></a>是一切諸句差別。又可欣者約未來世。可<a 
name="0769c07" id="0769c07"></a>希求故。可樂者。約現在世。現可欲樂無厭<a 
name="0769c08" id="0769c08"></a>足故。可意者。約過去世。隨念可意而追憶<a 
name="0769c09" id="0769c09"></a>故。可愛者。約妙色相。貫通三世皆可愛<a 
name="0769c10" id="0769c10"></a>故。又可欲者。悅意記念故。欲所引者。欲界<a 
name="0769c11" id="0769c11"></a>繫故。或復隨順二種差別受用欲故。可染<a 
name="0769c12" id="0769c12"></a>著者。貪處所故。</p><a 
name="0769c13" id="0769c13"></a><p style="text-indent: 0em; margin-left: 0em"><span class="linehead"></span>復次於五種事能和合故。說名為結。五種<a 
name="0769c14" id="0769c14"></a>事者。一所結事。二能結事。三罪過事。四等流<a 
name="0769c15" id="0769c15"></a>事。五趣向事。諸結所緣名所結事。所以者<a 
name="0769c16" id="0769c16"></a>何。由愛恚等各於所緣隨相差別而和合<a 
name="0769c17" id="0769c17"></a>故。即彼諸結展轉相引而和合故。名能結<a 
name="0769c18" id="0769c18"></a>事。諸結因緣於現法中能生過罪。乃至領<a 
name="0769c19" id="0769c19"></a>受。從彼所生心法憂苦。由此因緣能和合<a 
name="0769c20" id="0769c20"></a>故。名罪過事。為當來世猛利貪等生成之<a 
name="0769c21" id="0769c21"></a>因而和合故。名等流事。能生五趣於諸<a 
name="0769c22" id="0769c22"></a>趣中能和合故。名趣向事。由此因緣自行<a 
name="0769c23" id="0769c23"></a>惡行。遭他笞罰縛錄訶罵驅擯害等種種眾<a 
name="0769c24" id="0769c24"></a>苦而生起故。名能自損。若不自遭令他遭<a 
name="0769c25" id="0769c25"></a>故。名能損他。若由彼故自他俱遭。名能俱<a 
name="0769c26" id="0769c26"></a>損。能生現法罪者。謂由彼故遭如所說種<a 
name="0769c27" id="0769c27"></a>種苦事。然不決定往諸惡趣。能生後法罪<a 
name="0769c28" id="0769c28"></a>者。謂由彼故雖於現法他所不知。然能<a 
name="0769c29" id="0769c29"></a>為因往諸惡趣。能生現法後法罪者。謂具<a 
name="0770a01" id="0770a01"></a>二種。於現法中多懷染著。所欲不遂廣生<a 
name="0770a02" id="0770a02"></a>種種心法憂苦。復於當來往諸惡趣。結雖<a 
name="0770a03" id="0770a03"></a>無量就勝而言略有九結。又約不隨所欲<a 
name="0770a04" id="0770a04"></a>義故。說有三縛。謂貪瞋癡依三受故。由<a 
name="0770a05" id="0770a05"></a>彼因緣雖欲脫彼而不能脫。故名為縛。<a 
name="0770a06" id="0770a06"></a>又煩惱品&#x9E81;重種子之所隨逐。說名隨眠。是<a 
name="0770a07" id="0770a07"></a>隨縛義是微細義。取其根本但有七種。又<a 
name="0770a08" id="0770a08"></a>從煩惱生故。親近煩惱故。隨惱亂心故。<a 
name="0770a09" id="0770a09"></a>名隨煩惱。除七隨眠。所餘一切染污心法。<a 
name="0770a10" id="0770a10"></a>皆隨煩惱。又現起相續無斷絕義。說名為<a 
name="0770a11" id="0770a11"></a>纏。纏有八種。謂無慚等。又彼能令轉成上<a 
name="0770a12" id="0770a12"></a>品相續起故。能令身心無堪能故。說為株<a 
name="0770a13" id="0770a13"></a>杌。如舄鹵田不任耕植。又處所別故。彼<a 
name="0770a14" id="0770a14"></a>所生疑有差別故。說五心株。貪等別故。說<a 
name="0770a15" id="0770a15"></a>有三種。又彼能令不清淨故。說名為垢。<a 
name="0770a16" id="0770a16"></a>又於諸處門常流注故。名為&#x511E;伽。常能害<a 
name="0770a17" id="0770a17"></a>故。亦名&#x511E;伽。又彼能令不寂靜故。說名為<a 
name="0770a18" id="0770a18"></a>箭。如被毒箭若未拔時多不寂靜。又能障<a 
name="0770a19" id="0770a19"></a>捨故有戲論故。名為所有。又非法行不<a 
name="0770a20" id="0770a20"></a>平等行現在前故。說名惡行。又能等起一<a 
name="0770a21" id="0770a21"></a>切煩惱諸惡行故。說名為根。又能出生當<a 
name="0770a22" id="0770a22"></a>來生故。說名為漏。又既生已由老死等令<a 
name="0770a23" id="0770a23"></a>匱乏故。說名為匱。又非愛合會所愛乖離。<a 
name="0770a24" id="0770a24"></a>貪求利養所燒然故。說名為燒。又能令愁<a 
name="0770a25" id="0770a25"></a>歎憂苦惱故。說名為惱。又能令順流而漂<a 
name="0770a26" id="0770a26"></a>溺故。說名暴流。又依前際能為現法生死<a 
name="0770a27" id="0770a27"></a>流轉勝方便故。說名為軛。又依現在能為<a 
name="0770a28" id="0770a28"></a>未來勝方便故。說名為取。又難解故。說<a 
name="0770a29" id="0770a29"></a>名為繫。又於所知事能障智故。說名為蓋。<a 
name="0770b01" id="0770b01"></a>又望色無色界。欲界為下分。望其修道。見<a 
name="0770b02" id="0770b02"></a>道為下分。由約此二下分差別。隨其所應<a 
name="0770b03" id="0770b03"></a>說名五下分障。亦名五下分結。與此相違<a 
name="0770b04" id="0770b04"></a>當知說有五上分結。又言林者。能生種種<a 
name="0770b05" id="0770b05"></a>苦蘊。體性由親愛故彼得增長。說名稠<a 
name="0770b06" id="0770b06"></a>林。又能發起諸&#x9B2A;訟等種種忿競故。名為<a 
name="0770b07" id="0770b07"></a>諍。明所治故。說名為黑。能引苦故。說名無<a 
name="0770b08" id="0770b08"></a>義。無所用故。說名弊。下性染污故。說名有<a 
name="0770b09" id="0770b09"></a>罪。不應習近故。說名應遠離。毀犯所受<a 
name="0770b10" id="0770b10"></a>清淨戒故。名突尸羅。又惡法者。謂極猛利<a 
name="0770b11" id="0770b11"></a>無慚無愧。不信佛等毀謗賢聖。邪見相應<a 
name="0770b12" id="0770b12"></a>故。或復種種惡法現行故。又有貪欲瞋恚心<a 
name="0770b13" id="0770b13"></a>等。乃至廣說。當知此中內朽敗者。外持沙<a 
name="0770b14" id="0770b14"></a>門相故。內無沙門法故。猶如大木外皮堅<a 
name="0770b15" id="0770b15"></a>妙內被蟲食虛無有實。下產生者。廣如下<a 
name="0770b16" id="0770b16"></a>產及非下產法門中說。水生蝸螺者。謂所<a 
name="0770b17" id="0770b17"></a>聽受與水相似除渴愛故。若諸苾芻犯禁<a 
name="0770b18" id="0770b18"></a>戒等。如彼蝸螺穢濁淨水。是故猶如有蝸<a 
name="0770b19" id="0770b19"></a>螺水不堪飲用。應遠離故。螺音狗行者。<a 
name="0770b20" id="0770b20"></a>謂諸苾芻習行惡行。於受利養臥具等時。<a 
name="0770b21" id="0770b21"></a>自稱年雨最第一故。實非沙門稱沙門<a 
name="0770b22" id="0770b22"></a>者。已失苾芻分稱有苾芻分故。實懷惡<a 
name="0770b23" id="0770b23"></a>欲。而自稱言我是第一真沙門故。非梵行<a 
name="0770b24" id="0770b24"></a>者。實非遠離婬欲穢法。而自稱言我遠<a 
name="0770b25" id="0770b25"></a>離故。又失苾芻性。而自稱有苾芻性。是故<a 
name="0770b26" id="0770b26"></a>說名妄稱梵行。實非沙門。而自稱言我是<a 
name="0770b27" id="0770b27"></a>第一真實沙門。是故說名妄稱沙門。又捨所<a 
name="0770b28" id="0770b28"></a>受故。名突尸羅。先捨惡法復還取故。名為<a 
name="0770b29" id="0770b29"></a>惡法。形相意樂互不相稱。由是因緣名內<a 
name="0770c01" id="0770c01"></a>朽敗。隨其所欲而行住故。名下產生。毀辱<a 
name="0770c02" id="0770c02"></a>所聞故。名水生蝸螺。由邪受用諸信施故。<a 
name="0770c03" id="0770c03"></a>名螺音狗行。邪言說故。名為妄稱沙門梵<a 
name="0770c04" id="0770c04"></a>行。又有貪瞋癡忿恨等。乃至廣說諸雜碎<a 
name="0770c05" id="0770c05"></a>事。攝事分中我當廣說。又有無常苦空無我<a 
name="0770c06" id="0770c06"></a>生法老法乃至燒雞。隨其處所即於彼中<a 
name="0770c07" id="0770c07"></a>我當廣說。</p><a 
name="0770c08" id="0770c08"></a><p style="text-indent: 0em; margin-left: 0em"><span class="linehead"></span>復次染者。謂樂著受用故。著者。謂即於彼<a 
name="0770c09" id="0770c09"></a>無所顧惜故。饕餮者。謂希望未來所得受<a 
name="0770c10" id="0770c10"></a>用事故。吞吸者。謂彼所餘助伴煩惱所吞<a 
name="0770c11" id="0770c11"></a>吸故。迷悶者。次後當說。耽著者。謂堅執已<a 
name="0770c12" id="0770c12"></a>得無所營為故。貪求者。謂追求未得勤加<a 
name="0770c13" id="0770c13"></a>行故。欲者。謂於未得已得希求獲得及受<a 
name="0770c14" id="0770c14"></a>用故。貪者。謂於受用喜樂堅著故。親昵及<a 
name="0770c15" id="0770c15"></a>愛樂。如所親昵所愛樂中。應知其相。藏<a 
name="0770c16" id="0770c16"></a>者。謂於內所攝自體中愛故。護者。謂於他<a 
name="0770c17" id="0770c17"></a>相續中愛故。執者。謂於我所中愛故。渴<a 
name="0770c18" id="0770c18"></a>者。謂倍增希求故。所染者。謂貪居處故。所<a 
name="0770c19" id="0770c19"></a>憍者。謂七種憍所居處故。所欲者。謂種種<a 
name="0770c20" id="0770c20"></a>品類受用貪欲所居處故。所親昵者。謂是過<a 
name="0770c21" id="0770c21"></a>去諸顧戀。愛所隨處故。所愛樂者。謂是現<a 
name="0770c22" id="0770c22"></a>在諸欣喜愛所隨處故。又現法中串所習<a 
name="0770c23" id="0770c23"></a>愛。名為親昵。宿世串習所發生愛。名為愛<a 
name="0770c24" id="0770c24"></a>樂。所迷悶者。不能於中觀察功德及過失<a 
name="0770c25" id="0770c25"></a>故。所貪著者。是耽樂心所居處故。所縛著<a 
name="0770c26" id="0770c26"></a>者。是貪瞋癡所居處故。所希求者。能生愛<a 
name="0770c27" id="0770c27"></a>故。所繫縛者。是一切結所居處故。是惡者<a 
name="0770c28" id="0770c28"></a>者。謂能和合不善法故。為令現前而喜<a 
name="0770c29" id="0770c29"></a>樂者。謂希望故。為令現前而言說者。謂<a 
name="0771a01" id="0771a01"></a>以語言而追求故。為令證得而遽務者。謂<a 
name="0771a02" id="0771a02"></a>生貪著身追求故。耽著而住者。謂得已抱持<a 
name="0771a03" id="0771a03"></a>而不捨故。等染者。謂於樂受起貪欲故。等<a 
name="0771a04" id="0771a04"></a>惡者。謂於苦受起瞋恚故。等愚者。謂於三<a 
name="0771a05" id="0771a05"></a>受起愚癡故。顧戀者。謂於過去故。繫心<a 
name="0771a06" id="0771a06"></a>者。謂於未來故。劬勞者。謂由彼因緣正起<a 
name="0771a07" id="0771a07"></a>追求故。熾然者。謂所欲果遂起染污心故。<a 
name="0771a08" id="0771a08"></a>燒者。謂所欲衰損起染污心故。惱者。謂所<a 
name="0771a09" id="0771a09"></a>得變壞故。為祈禱者。顯示取著吉祥愛故。<a 
name="0771a10" id="0771a10"></a>為觸對者。顯示取著摩執愛故。為希求<a 
name="0771a11" id="0771a11"></a>者。顯示取著與利愛故。為欣悅者。顯示取<a 
name="0771a12" id="0771a12"></a>著如意思惟所有愛故。又於諸欲其心趣<a 
name="0771a13" id="0771a13"></a>入清淨。乃至廣說於五種出離界。應知如<a 
name="0771a14" id="0771a14"></a>前三摩呬多地已說。言憍醉者。謂與三憍<a 
name="0771a15" id="0771a15"></a>共相應故。極憍醉者。謂依上憍遍於諸惡<a 
name="0771a16" id="0771a16"></a>不善法中。能令其心不防護故。趣憍醉者。<a 
name="0771a17" id="0771a17"></a>謂於憍醉所有因緣受學轉故。於諸欲中<a 
name="0771a18" id="0771a18"></a>生等憍者。謂不觀過受用欲故。平安者。<a 
name="0771a19" id="0771a19"></a>謂樂受自相故。領受者。謂諸受共相故。趣<a 
name="0771a20" id="0771a20"></a>受者。謂餘受因相故。又欲貪堅著拘礙饕餮<a 
name="0771a21" id="0771a21"></a>等貪。如聞所成地已說。</p><a 
name="0771a22" id="0771a22"></a><p style="text-indent: 0em; margin-left: 0em"><span class="linehead"></span>復次言內垢者。謂於怨意樂堅持不捨故。<a 
name="0771a23" id="0771a23"></a>內忌者。謂於所愛障礙住故。內敵者。謂能<a 
name="0771a24" id="0771a24"></a>引發所不愛故。內怨者。謂能引發所不宜<a 
name="0771a25" id="0771a25"></a>故。又不可喜不可樂不可愛等。翻可喜等如<a 
name="0771a26" id="0771a26"></a>前應知。又言苦者。謂彼自性苦。亦隨憶念<a 
name="0771a27" id="0771a27"></a>苦故。損害者。謂現前苦故。違逆者。謂於三<a 
name="0771a28" id="0771a28"></a>世思惟苦故。不順意者。謂現有苦能損害<a 
name="0771a29" id="0771a29"></a>故。又苦猛利堅&#x9795;辛楚不可意等。如攝事<a 
name="0771b01" id="0771b01"></a>分我當廣說。又暴惡者。是其總句。<span class="gaiji">[虫*旦]<!--gaiji,,1[虫*旦],2&#x45A7;,3--></span><span class="gaiji">[虫*若]<!--gaiji,,1[虫*若],2&#x27357;,3--></span>者。<a 
name="0771b02" id="0771b02"></a>&#x9E81;言猛切故。怨字語者。謂造文字無有依<a 
name="0771b03" id="0771b03"></a>違&#x9E81;獷言故。怨嫌者。謂毀辱所依故。憤發<a 
name="0771b04" id="0771b04"></a>者。謂出言顯發惡意樂故。恚害者。謂以手<a 
name="0771b05" id="0771b05"></a>等而加害故。顰蹙而住者。謂憤害已後顰<a 
name="0771b06" id="0771b06"></a>蹙眉面默然而住故。遍生憤恚者。謂數數追<a 
name="0771b07" id="0771b07"></a>念不饒益相。深懷怨恨惱亂心故。若生煩<a 
name="0771b08" id="0771b08"></a>惱惱亂其心。由此因緣便住於苦。如說<a 
name="0771b09" id="0771b09"></a>苾芻懈怠雜諸惡便住於眾苦。有苦者。<a 
name="0771b10" id="0771b10"></a>謂彼攝受未來苦故。有匱者。謂彼遠離諸<a 
name="0771b11" id="0771b11"></a>善品故。有災者。謂彼能為餘惑因故。有熱<a 
name="0771b12" id="0771b12"></a>者。謂於後時發熱惱故。又言苦者。是其總<a 
name="0771b13" id="0771b13"></a>句。有苦者。謂憂苦相應故。有匱者。謂樂受變<a 
name="0771b14" id="0771b14"></a>壞故。有災者。謂在不苦不樂受中。於二不<a 
name="0771b15" id="0771b15"></a>解脫故。有熱者。謂於樂等如其所應有<a 
name="0771b16" id="0771b16"></a>貪瞋癡火故。又於過去有苦。於未來有<a 
name="0771b17" id="0771b17"></a>匱。又害者者。顯示攝受上品怨嫌故。敵<a 
name="0771b18" id="0771b18"></a>者。怨者。如前已說。又摧伏者。謂與未生士<a 
name="0771b19" id="0771b19"></a>用生相違故。破壞者。謂與生已士用住相<a 
name="0771b20" id="0771b20"></a>違故。為他所勝者。謂與未生功能生相違<a 
name="0771b21" id="0771b21"></a>故。落在他後者。謂與已生功能住相違故。<a 
name="0771b22" id="0771b22"></a>又不摧伏不破壞非所勝有所勝者。如是諸<a 
name="0771b23" id="0771b23"></a>句由前諸句其義應知。</p><a 
name="0771b24" id="0771b24"></a><p style="text-indent: 0em; margin-left: 0em"><span class="linehead"></span>復次在前際無智者。謂於過去諸行無常<a 
name="0771b25" id="0771b25"></a>法性。不了知故。於後際無智者。謂於現<a 
name="0771b26" id="0771b26"></a>在諸行盡滅法性。不了知故。於前後際無<a 
name="0771b27" id="0771b27"></a>智者。謂於未來諸行當生法性及當生已當<a 
name="0771b28" id="0771b28"></a>盡法性。不了知故。彼於如是不了知者。<a 
name="0771b29" id="0771b29"></a>謂依前際等起不如理思惟。我於過去世<a 
name="0771c01" id="0771c01"></a>為曾有耶。乃至廣說。我為是誰。誰當是我。<a 
name="0771c02" id="0771c02"></a>今此有情從何而來。於此沒已當往何所。<a 
name="0771c03" id="0771c03"></a>如是依前後際不如理作意故。於如是無<a 
name="0771c04" id="0771c04"></a>常法性。愚癡不了。於諸行中我見隨逐。於<a 
name="0771c05" id="0771c05"></a>內於外俱於二種。唯有法性不能了知。<a 
name="0771c06" id="0771c06"></a>內謂內處。外謂外&#x8FF9;。內外即是根所住處及<a 
name="0771c07" id="0771c07"></a>以法處。由彼諸法於內可得。又是外處之<a 
name="0771c08" id="0771c08"></a>所攝故。於業無智者。謂於諸業唯有行性<a 
name="0771c09" id="0771c09"></a>不能了知。而妄計度我為作者。於異熟<a 
name="0771c10" id="0771c10"></a>無智者。謂於有情世間及器世間。若餘境界<a 
name="0771c11" id="0771c11"></a>業因所起。妄計自在作者生者。於業異熟<a 
name="0771c12" id="0771c12"></a>無智者。謂遍愚一切。獲得誹謗業果邪見。<a 
name="0771c13" id="0771c13"></a>此即宣說外道異生於諸法中所有無智。於<a 
name="0771c14" id="0771c14"></a>佛無智者。謂不了知如來法身及諸形相。<a 
name="0771c15" id="0771c15"></a>於法無智者。謂不了知善說等相。於僧無<a 
name="0771c16" id="0771c16"></a>智者。謂不了知善行等相。於苦等無智<a 
name="0771c17" id="0771c17"></a>者。謂如諸經所分別相。及十六行中。不了<a 
name="0771c18" id="0771c18"></a>知故。於因無智者。謂於無明等諸有支中<a 
name="0771c19" id="0771c19"></a>能為行等所有因性。不了知故。於因所生<a 
name="0771c20" id="0771c20"></a>無智者。謂於行等諸有支中從無明等因所<a 
name="0771c21" id="0771c21"></a>生性不了知故。又於雜染清淨品法。謂不<a 
name="0771c22" id="0771c22"></a>善善有罪無罪過患功德。相應故隨順黑白。<a 
name="0771c23" id="0771c23"></a>謂無明明分故。黑黑異熟。白白異熟。及有<a 
name="0771c24" id="0771c24"></a>對分。謂即黑白黑白異熟。如是一切皆從<a 
name="0771c25" id="0771c25"></a>因緣之所生故。名為緣生。於彼一切不了<a 
name="0771c26" id="0771c26"></a>知故。名為無智。或於六觸處不能如實<a 
name="0771c27" id="0771c27"></a>遍通達者。謂於六處順樂受等觸所生中。<a 
name="0771c28" id="0771c28"></a>彼滅寂靜不能如實遍了知故。又此加行<a 
name="0771c29" id="0771c29"></a>不能如實於法通達知見現觀者。謂即<a 
name="0772a01" id="0772a01"></a>於彼法不如實知故。於彼於此者。於如<a 
name="0772a02" id="0772a02"></a>所說或所未說。無知者。於不現見。無見<a 
name="0772a03" id="0772a03"></a>者。於現見現前。無現觀者。於如實證不<a 
name="0772a04" id="0772a04"></a>由他緣。黑闇者。於其實事不正了知。愚<a 
name="0772a05" id="0772a05"></a>癡者。於不實事妄生增益。無明者。於所知<a 
name="0772a06" id="0772a06"></a>事不能善巧。於彼彼處不正了知。謂於彼<a 
name="0772a07" id="0772a07"></a>彼所說義中。及於名句文身不能解了。昏<a 
name="0772a08" id="0772a08"></a>闇者。成就誹謗一切邪見。又障蓋無眼等<a 
name="0772a09" id="0772a09"></a>廣說如攝事分。又覆蔽隱沒昏昧遍昏昧等。<a 
name="0772a10" id="0772a10"></a>廣說如愛契經。不恭敬者。不修恭敬故。不<a 
name="0772a11" id="0772a11"></a>尊重者。不信彼德故。不貴尚者。令彼所欲<a 
name="0772a12" id="0772a12"></a>有匱乏故。不供養者。不施利養故。又不恭<a 
name="0772a13" id="0772a13"></a>敬乃至不供養者。當知展轉後句釋前。又不<a 
name="0772a14" id="0772a14"></a>恭敬不尊重不信。有而聽聞法等。廣說如<a 
name="0772a15" id="0772a15"></a>攝決擇分。又不承聽者。不欲聞故。不審聽<a 
name="0772a16" id="0772a16"></a>者。心散亂故。不住奉教心者。不欲修行<a 
name="0772a17" id="0772a17"></a>故。不修正行者。於法隨法不如意樂正<a 
name="0772a18" id="0772a18"></a>修行故。又不受學轉者。於大師聖教不能<a 
name="0772a19" id="0772a19"></a>證故。又樂睡眠虛度生命者。是其總句。唐<a 
name="0772a20" id="0772a20"></a>捐者。不能修往善趣因故。無果者。不能<a 
name="0772a21" id="0772a21"></a>得彼善趣果故。無義者。不能修得涅槃<a 
name="0772a22" id="0772a22"></a>因故。無利者。不能得彼涅槃果故。又問<a 
name="0772a23" id="0772a23"></a>少病惱不者。界無不平等故。少事業不者。<a 
name="0772a24" id="0772a24"></a>加行事業無不平等故。起居輕利不者。希<a 
name="0772a25" id="0772a25"></a>須飲食既飲食已易消化故。又務力樂及無<a 
name="0772a26" id="0772a26"></a>罪等。如聲聞地食知量中已說其相。又不<a 
name="0772a27" id="0772a27"></a>簡擇不極簡擇等。廣說如聲聞地。又不思<a 
name="0772a28" id="0772a28"></a>惟不稱量等。廣說亦如聲聞地。</p><a 
name="0772a29" id="0772a29"></a><p style="text-indent: 0em; margin-left: 0em"><span class="linehead"></span>復次少者。高廣量不相應故。小者。卑狹量<a 
name="0772b01" id="0772b01"></a>相應故。&#x5C20;者。纔受世間言說量故。</p><a 
name="0772b02" id="0772b02"></a><p style="text-indent: 0em; margin-left: 0em"><span class="linehead"></span>復次或異門者。自相差別故。或意趣者。俗相<a 
name="0772b03" id="0772b03"></a>差別故。或殊異者。因相差別故。</p><a 
name="0772b04" id="0772b04"></a><p style="text-indent: 0em; margin-left: 0em"><span class="linehead"></span>如是名為攝異門分。如是異門於諸經中<a 
name="0772b05" id="0772b05"></a>隨其&#x9E81;顯言多用者。略已採集示差別義。<a 
name="0772b06" id="0772b06"></a>其餘無量諸佛世尊所說異門及義差別。由<a 
name="0772b07" id="0772b07"></a>此方隅由此所學由此言教。應當精勤別<a 
name="0772b08" id="0772b08"></a>別思擇異門異義顯示安立。</p><a 
name="0772b09" id="0772b09"></a><p><span class="juanname">瑜伽師地論卷第八十四</span></p>
<hr>【經文資訊】大正藏第 30 冊 No. 1579 瑜伽師地論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，西蓮淨苑輸入，惠敏法師提供之科判<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexebe0.html?index=T30n1579" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T30n1579_084 by HTTrack Website Copier/3.x [XR&CO'2014], Tue, 07 Jun 2016 06:53:17 GMT -->
</html>
