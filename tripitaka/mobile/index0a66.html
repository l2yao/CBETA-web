<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T03n0175c001 by HTTrack Website Copier/3.x [XR&CO'2014], Tue, 07 Jun 2016 06:45:07 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=854304268&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT03n0175c&amp;utmp=%2Fmobile%2Findex.php%3Findex%3DT03n0175c001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第03冊<br/>No.175c 佛說睒子經 (1卷)<br/>【姚秦 聖堅譯】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T03">
<div class="root" id="0175c" sutra_name="佛說睒子經" sutra_juan="[卷1]">　
<a 
name="0442a01" id="0442a01"></a><a 
name="0442a02" id="0442a02"></a><p><span class="juanname">◎佛說睒子經</span></p><a 
name="0442a03" id="0442a03"></a><a 
name="0442a04" id="0442a04"></a><p style="margin-left: 4em"><span class="byline">姚秦三藏法師釋聖堅譯</span></p><a 
name="0442a05" id="0442a05"></a><p style="text-indent: 0em; margin-left: 0em"><span class="linehead"></span>聞如是：</p><p style="text-indent: 0em; margin-left: 0em"><span class="linehead"></span>一時，佛在毘羅勒國，與千二百五<a 
name="0442a06" id="0442a06"></a>十比丘，及眾菩薩、國王、大臣、長者、居士、清信、<a 
name="0442a07" id="0442a07"></a>士女不可稱計，一時來會。</p><p style="text-indent: 0em; margin-left: 0em"><span class="linehead"></span>佛告諸比丘：「皆<a 
name="0442a08" id="0442a08"></a>處定意聽！我前世，初得菩薩道時，戒行普<a 
name="0442a09" id="0442a09"></a>具，精進一心，修集智慧，善權方便，功德累<a 
name="0442a10" id="0442a10"></a>積不可稱計，諸天龍、鬼神、帝王、人民無能行<a 
name="0442a11" id="0442a11"></a>者。」</p><p style="text-indent: 0em; margin-left: 0em"><span class="linehead"></span>阿難聞佛言，更正衣服，長跪叉手，白佛<a 
name="0442a12" id="0442a12"></a>言：「願欲所聞。」</p><p style="text-indent: 0em; margin-left: 0em"><span class="linehead"></span>佛告阿難：「乃往過去無數<a 
name="0442a13" id="0442a13"></a>世，時有菩薩名曰一切妙行，慈仁惠施，救<a 
name="0442a14" id="0442a14"></a>濟群生，常行四等心，度世危難，育養苦人。<a 
name="0442a15" id="0442a15"></a>在兜率天上教授天人，常以晝夜各三時<a 
name="0442a16" id="0442a16"></a>定意，思惟三昧，照觀十方天下、人民善惡<a 
name="0442a17" id="0442a17"></a>之道。知有父子，孝順父母，奉事三尊，恭<a 
name="0442a18" id="0442a18"></a>順師長修諸功德者，常以天眼遍觀五道。</p><a 
name="0442a19" id="0442a19"></a><p style="text-indent: 0em; margin-left: 0em"><span class="linehead"></span>「時，有迦夷國，中有一長者孤無兒子，夫婦<a 
name="0442a20" id="0442a20"></a>兩目皆盲，心願入山求無上道決，修清淨<a 
name="0442a21" id="0442a21"></a>志，信樂空閑。菩薩念言：『此人發意欲學妙<a 
name="0442a22" id="0442a22"></a>道，而兩目皆盲，目無所&#x89A9;，若入山中或墮<a 
name="0442a23" id="0442a23"></a>溝坑，或逢毒蟲所見危害。若我壽終為其<a 
name="0442a24" id="0442a24"></a>作子，供養父母終其年壽。』於是菩薩壽盡，<a 
name="0442a25" id="0442a25"></a>即便下生盲父母家，為其作子。父母歡喜<a 
name="0442a26" id="0442a26"></a>愛之甚重，本發道意欲行入山，以生子故<a 
name="0442a27" id="0442a27"></a>便樂世間。</p><p style="text-indent: 0em; margin-left: 0em"><span class="linehead"></span>「子年十歲號曰睒子，至孝仁慈，<a 
name="0442a28" id="0442a28"></a>奉行十善：不殺、不盜、不婬、不欺、不飲酒、不<a 
name="0442a29" id="0442a29"></a>妄言、不綺語、不嫉&#x59AC;、信道不疑、晝夜精進，<a 
name="0442b01" id="0442b01"></a>奉事父母如人事天，言常含笑不傷人意，<a 
name="0442b02" id="0442b02"></a>行則應法不望傾斜，於是父母即大喜悅，<a 
name="0442b03" id="0442b03"></a>無復憂愁。</p><p style="text-indent: 0em; margin-left: 0em"><span class="linehead"></span>「至年過十歲，睒自長跪，白父母<a 
name="0442b04" id="0442b04"></a>言：『本發大意欲入深山，志求空寂無上之<a 
name="0442b05" id="0442b05"></a>道，豈以子故而絕本願。人居世間無常百<a 
name="0442b06" id="0442b06"></a>變，命非金石對至無期，願如本意宜本先<a 
name="0442b07" id="0442b07"></a>志，自隨父母俱共入山侍養之，宜不失時<a 
name="0442b08" id="0442b08"></a>節。』父母報睒言：『子之孝順天自知之，不<a 
name="0442b09" id="0442b09"></a>違本誓，便當入山。』睒即以家中所有之物，<a 
name="0442b10" id="0442b10"></a>皆施國中諸貧窮者，便與父母俱共入山。</p><a 
name="0442b11" id="0442b11"></a><p style="text-indent: 0em; margin-left: 0em"><span class="linehead"></span>「睒子至山中，以蒲草為父母作屋，施置床<a 
name="0442b12" id="0442b12"></a>褥，不寒不熱恒得其宜。適入山一年眾果豐<a 
name="0442b13" id="0442b13"></a>美，食之香甘，泉水涌出清而且涼；池中蓮<a 
name="0442b14" id="0442b14"></a>華五色精明，栴檀雜香，樹木豐茂，香倍於<a 
name="0442b15" id="0442b15"></a>常。風雨以時，不寒不熱，樹葉相接，以障雨<a 
name="0442b16" id="0442b16"></a>露，蔭覆日光，其下常涼。飛鳥翔集，皆作妓<a 
name="0442b17" id="0442b17"></a>樂之音，以娛樂盲父母；師子、熊羆、虎狼、毒<a 
name="0442b18" id="0442b18"></a>蟲，皆自慈心相向，無驚害之心，皆飲水、噉<a 
name="0442b19" id="0442b19"></a>果無復驚怖之心，&#x9E9E;鹿、眾鳥皆來附近，與<a 
name="0442b20" id="0442b20"></a>睒音聲相和，以娛樂盲父母。睒至孝仁慈<a 
name="0442b21" id="0442b21"></a>無有過，蹈地常恐地痛，天神、山神皆作人<a 
name="0442b22" id="0442b22"></a>形，晝夜慰勞三道人，一心定意無復憂愁。</p><a 
name="0442b23" id="0442b23"></a><p style="text-indent: 0em; margin-left: 0em"><span class="linehead"></span>「睒常與父母取百種果蓏以食父母。父母<a 
name="0442b24" id="0442b24"></a>時渴欲飲，睒著鹿皮衣提瓶行取水，麋鹿、<a 
name="0442b25" id="0442b25"></a>飛鳥亦復往飲，不相畏難。時，迦夷國王入<a 
name="0442b26" id="0442b26"></a>山射獵，王見水邊有麋鹿、飛鳥，引弓射之，<a 
name="0442b27" id="0442b27"></a>箭誤中睒。睒被毒箭甚痛，便大呼言：『誰持<a 
name="0442b28" id="0442b28"></a>一毒箭，射殺三道人？』王聞人聲，下馬往到<a 
name="0442b29" id="0442b29"></a>睒前，睒謂王言：『象坐牙死，犀坐角死，翠坐<a 
name="0442c01" id="0442c01"></a>毛死，麋鹿坐皮死，今我死無牙、無角、無毛、<a 
name="0442c02" id="0442c02"></a>無皮肉、不可噉，今有何罪橫見射殺？』王言：<a 
name="0442c03" id="0442c03"></a>『卿是何人？被鹿皮之衣與禽獸無異。』睒言：<a 
name="0442c04" id="0442c04"></a>『我是王國中人，與盲父母俱來學道，二十<a 
name="0442c05" id="0442c05"></a>餘年未曾為虎狼毒蟲所害，今便為王箭<a 
name="0442c06" id="0442c06"></a>所射殺之。』</p><p style="text-indent: 0em; margin-left: 0em"><span class="linehead"></span>「當爾之時，山中大風暴起，吹折<a 
name="0442c07" id="0442c07"></a>樹木，飛鳥、禽獸、師子、熊羆、虎狼、毒獸皆<a 
name="0442c08" id="0442c08"></a>號呼動一山中；日無精光，流泉為竭，眾華<a 
name="0442c09" id="0442c09"></a>萎死，雷電動地。時，盲父母即自驚起曰：『是<a 
name="0442c10" id="0442c10"></a>何變異？睒行取水經久不還，將無為毒蟲<a 
name="0442c11" id="0442c11"></a>之所害耶？禽獸悲鳴，音聲號呼不如常時，<a 
name="0442c12" id="0442c12"></a>風起四面樹木催折，必有災異。』王時怖懼<a 
name="0442c13" id="0442c13"></a>大自悔責：『我本射鹿，箭誤傷中射殺道人，<a 
name="0442c14" id="0442c14"></a>其罪甚重，坐貪少肉而受重殃；我今以一<a 
name="0442c15" id="0442c15"></a>國財寶、宮殿、妓女、丘郭、城邑、以救子命。』</p><p style="text-indent: 0em; margin-left: 0em"><span class="linehead"></span>「時，<a 
name="0442c16" id="0442c16"></a>王便前以手拔睒胸箭，箭深不可得出，飛<a 
name="0442c17" id="0442c17"></a>鳥、禽獸四面雲集，悲鳴呼喚動一山中。王<a 
name="0442c18" id="0442c18"></a>益怖懅，支節皆動，睒言：『非王之過！我自<a 
name="0442c19" id="0442c19"></a>宿罪所致，我不惜身命，但憐我盲父母，年<a 
name="0442c20" id="0442c20"></a>既衰老，目無所見，一旦無我亦當終歿，以<a 
name="0442c21" id="0442c21"></a>此懊惱酷毒耳。』當爾之時，諸天、龍神皆為<a 
name="0442c22" id="0442c22"></a>肅動。王便重言：『我寧入泥犁中，百劫受罪，<a 
name="0442c23" id="0442c23"></a>使睒身活。』長跪向睒悔過：『若睒命終，我當<a 
name="0442c24" id="0442c24"></a>不復還國，便住山中，供養卿盲父母，如卿<a 
name="0442c25" id="0442c25"></a>在時，勿得為念，天龍、鬼神皆當證知，我不<a 
name="0442c26" id="0442c26"></a>負此誓。』</p><p style="text-indent: 0em; margin-left: 0em"><span class="linehead"></span>「睒聞王此誓：『雖被毒箭，心喜意悅，<a 
name="0442c27" id="0442c27"></a>雖死不恨，以我父母累王供養，王當罪滅，<a 
name="0442c28" id="0442c28"></a>得福無量。』王言：『卿語我父母處，及子未<a 
name="0442c29" id="0442c29"></a>絕吾欲知之。』睒即指示：『從此步徑去是不<a 
name="0443a01" id="0443a01"></a>遠，自當見草屋，父母在其中止。王徐徐<a 
name="0443a02" id="0443a02"></a>往，勿令我父母驚動怖懅，以善方便解語<a 
name="0443a03" id="0443a03"></a>其意，王當為我上白父母，我無常今至，當<a 
name="0443a04" id="0443a04"></a>就後世。我不惜身命，但憐我盲父母，年<a 
name="0443a05" id="0443a05"></a>已衰老，目無所見，一旦無我無所依仰，以<a 
name="0443a06" id="0443a06"></a>此懊惱自酷毒耳。我死自分宿罪所致，無<a 
name="0443a07" id="0443a07"></a>可得脫，今自懺悔，從無數劫有身以來，所<a 
name="0443a08" id="0443a08"></a>行眾惡，於此罪滅，願與父母世世相值，不<a 
name="0443a09" id="0443a09"></a>相遠離，當令父母終保年壽，勿有憂患，天<a 
name="0443a10" id="0443a10"></a>龍、鬼神常隨護助，災害消滅，所欲應意無<a 
name="0443a11" id="0443a11"></a>為自然。』</p><p style="text-indent: 0em; margin-left: 0em"><span class="linehead"></span>「王將數人詣父母所，王去之後，睒<a 
name="0443a12" id="0443a12"></a>奄死矣。百鳥、禽獸四面雲集，皆大號呼，繞<a 
name="0443a13" id="0443a13"></a>睒屍上，舐是胸血。盲父母聞此音聲，益怖<a 
name="0443a14" id="0443a14"></a>彷徉而住。王行駛疾，觸動草木，肅肅有<a 
name="0443a15" id="0443a15"></a>聲，父母驚言：『此是何人？非我子行。』王言：<a 
name="0443a16" id="0443a16"></a>『我是迦夷國王，聞盲道人在山學道，故來<a 
name="0443a17" id="0443a17"></a>供養。』盲父母言：『枉屈大王來相慰勞，遠<a 
name="0443a18" id="0443a18"></a>臨草野，王當疲極，體安隱不？宮殿夫人、太<a 
name="0443a19" id="0443a19"></a>子、官屬皆安善不？風雨和調五穀豐不？&#x96A3;<a 
name="0443a20" id="0443a20"></a>國人民不相侵害耶？』王答道人：『得蒙尊恩，<a 
name="0443a21" id="0443a21"></a>常自平安。』又更問訊：『在此山中勞大勤苦，<a 
name="0443a22" id="0443a22"></a>樹木之間，甚難為止，自安隱不？』盲父母言：<a 
name="0443a23" id="0443a23"></a>『蒙大王恩，常自安隱，我有孝子，名字曰睒，<a 
name="0443a24" id="0443a24"></a>常取果蓏泉水無乏；我有草蓆，王可就坐，<a 
name="0443a25" id="0443a25"></a>果蓏可食。睒行取水，正爾來還。』</p><p style="text-indent: 0em; margin-left: 0em"><span class="linehead"></span>「王聞盲父<a 
name="0443a26" id="0443a26"></a>母言，又大傷心，涕泣其言：『我罪實重，入山<a 
name="0443a27" id="0443a27"></a>射獵，遙見水邊有諸群鹿，引弓射之，箭誤<a 
name="0443a28" id="0443a28"></a>中睒；道人子睒已被毒箭，其痛甚酷，今故<a 
name="0443a29" id="0443a29"></a>自來語道人耳。』父母聞之，舉身自撲，如太<a 
name="0443b01" id="0443b01"></a>山崩地為大動，號哭仰天，自陳訴言：『我子<a 
name="0443b02" id="0443b02"></a>睒者，天下至孝，無有能過，蹈地常恐地痛，<a 
name="0443b03" id="0443b03"></a>有何罪故而射殺之？向者，大風卒起，吹折<a 
name="0443b04" id="0443b04"></a>樹木，百鳥悲鳴，皆大號呼動一山中。我在<a 
name="0443b05" id="0443b05"></a>山中二十餘年，未曾有此災異之變，而我<a 
name="0443b06" id="0443b06"></a>子睒取水不還，恐當有故，諸神皆驚，肅肅<a 
name="0443b07" id="0443b07"></a>而動。』母便涕哭，不肯復止，父言：『且止！人<a 
name="0443b08" id="0443b08"></a>生世間，無有不死？無常對至，不可得&#x5374;。』但<a 
name="0443b09" id="0443b09"></a>問王：『睒為射何許，今為死活？』王以睒語向<a 
name="0443b10" id="0443b10"></a>父母說，其盲父母聞王此語，又大感絕：『一<a 
name="0443b11" id="0443b11"></a>旦無子，俱亦當死。大王！今者牽我二人往<a 
name="0443b12" id="0443b12"></a>子尸上。』</p><p style="text-indent: 0em; margin-left: 0em"><span class="linehead"></span>「王即牽盲父母往到尸上，父抱其<a 
name="0443b13" id="0443b13"></a>頭，母抱兩&#x811A;著膝上，各以兩手捫摸睒<a 
name="0443b14" id="0443b14"></a>箭，仰天呼言：『諸天龍神、山神、樹神，我子睒<a 
name="0443b15" id="0443b15"></a>者，天下至孝，是諸天龍神所知。我年已老，<a 
name="0443b16" id="0443b16"></a>目無所見，身代子死，睒活不恨。』於是，父母<a 
name="0443b17" id="0443b17"></a>俱共誓言：『若睒至孝天地所知，箭當拔出，<a 
name="0443b18" id="0443b18"></a>毒痛當除，睒應更生。』</p><a 
name="0443b19" id="0443b19"></a><p style="text-indent: 0em; margin-left: 0em"><span class="linehead"></span>「於是，第二忉利天帝座即為動，以眼見此<a 
name="0443b20" id="0443b20"></a>二盲道人抱子號呼，乃聞第四兜率天上，<a 
name="0443b21" id="0443b21"></a>釋梵四王從天上來，如人屈伸之頃，來住<a 
name="0443b22" id="0443b22"></a>睒前，以神妙藥灌睒口中，藥入睒口，箭拔<a 
name="0443b23" id="0443b23"></a>毒出，更生如故。父母聞睒已死更生，<a 
name="0443b24" id="0443b24"></a>兩目皆開，飛鳥、走獸皆大歡樂之音，風息<a 
name="0443b25" id="0443b25"></a>雲消日為重光，流泉涌出清而且涼，池中<a 
name="0443b26" id="0443b26"></a>蓮華五色精明，栴檀雜香，樹木光榮，香倍<a 
name="0443b27" id="0443b27"></a>於常。時王歡喜不能自勝，禮天帝釋，還禮<a 
name="0443b28" id="0443b28"></a>父母及子睒者：『願以一國所有財寶，俱上<a 
name="0443b29" id="0443b29"></a>道人自相供養，令我罪滅永無有餘。』睒語<a 
name="0443c01" id="0443c01"></a>王言：『欲興福者，王但還國，安慰人民，當令<a 
name="0443c02" id="0443c02"></a>奉戒；王勿射獵，橫殺無辜，身不安隱，壽終<a 
name="0443c03" id="0443c03"></a>當入泥犁之中。人居世間恩愛暫有，別離<a 
name="0443c04" id="0443c04"></a>長久不得常在，王宿有福今得為王，莫憍<a 
name="0443c05" id="0443c05"></a>自在，以自在故，造無量惡，後入惡道，悔之<a 
name="0443c06" id="0443c06"></a>何益。』王答：『如教。』隨王獵者，見睒死已，得天<a 
name="0443c07" id="0443c07"></a>神藥死而更生，父母眼開神變如是，悉奉<a 
name="0443c08" id="0443c08"></a>五戒、修行十善，死得生天，無入惡道。」</p><p style="text-indent: 0em; margin-left: 0em"><span class="linehead"></span>佛告<a 
name="0443c09" id="0443c09"></a>阿難：「諸來會者！宿命睒者，吾身是也；盲父<a 
name="0443c10" id="0443c10"></a>者，閱頭檀王是；盲母者，今王夫人摩耶是<a 
name="0443c11" id="0443c11"></a>也；迦夷國王者，阿難是；天帝釋者，彌勒佛<a 
name="0443c12" id="0443c12"></a>是。」</p><p style="text-indent: 0em; margin-left: 0em"><span class="linehead"></span>佛告阿難：「吾前世，為子仁孝、為君慈<a 
name="0443c13" id="0443c13"></a>育、為民奉敬，自致得成為三界尊。」</p><p style="text-indent: 0em; margin-left: 0em"><span class="linehead"></span>佛說<a 
name="0443c14" id="0443c14"></a>經已，時諸菩薩、比丘、比丘尼、優婆塞、優婆<a 
name="0443c15" id="0443c15"></a>夷莫不歡喜，作禮而去。</p><a 
name="0443c16" id="0443c16"></a><p><span class="juanname">佛說睒子經</span></p>
<hr>【經文資訊】大正藏第 03 冊 No. 0175c 佛說睒子經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，CBETA 自行掃瞄辨識，Jasmine 提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index32cd.html?index=T03n0175c" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T03n0175c001 by HTTrack Website Copier/3.x [XR&CO'2014], Tue, 07 Jun 2016 06:45:07 GMT -->
</html>
