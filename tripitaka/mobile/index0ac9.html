<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J34nB309_002 by HTTrack Website Copier/3.x [XR&CO'2014], Tue, 07 Jun 2016 07:13:01 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1333234139&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ34nB309&amp;utmp=%2Fmobile%2Findex.php%3Findex%3DJ34nB309_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index308f.html?index=J34nB309_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第34冊<br/>No.B309 雲腹智禪師語錄 (2卷)<br/>【清 道智說　嶽賢．聯昇記錄】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J34">
<div class="root" id="B309" sutra_name="雲腹智禪師語錄" sutra_juan="[卷2]">　
<a 
name="0558a01" id="0558a01"></a><p><span class="juanname">雲腹智禪師語錄卷第二</span></p><a 
name="0558a02" id="0558a02"></a><a 
name="0558a03" id="0558a03"></a><p style="margin-left: 4em"><span class="byline">侍者　獄賢　聯昇　紀錄</span></p><a 
name="0558a04" id="0558a04"></a><p style="margin-left: 2em"><span class="headname">小參</span></p><a 
name="0558a05" id="0558a05"></a><p style="text-indent: 0em; margin-left: 0em"><span class="linehead"></span>十五日已前捏定死蛇頭不通一線十五日已後放<a 
name="0558a06" id="0558a06"></a>出水牯牛直衝沙界正當十五日也不放也不收全<a 
name="0558a07" id="0558a07"></a>體堂堂渾不露塵塵剎剎覷無門你等諸人還委悉<a 
name="0558a08" id="0558a08"></a>麼卓拄杖云是處是慈氏無門無善財。</p><a 
name="0558a09" id="0558a09"></a><p style="text-indent: 0em; margin-left: 0em"><span class="linehead"></span>小參舉達磨至東土始見梁武帝帝問曰朕自即位<a 
name="0558a10" id="0558a10"></a>以來造寺修佛度僧無數有何功德磨云此但人天<a 
name="0558a11" id="0558a11"></a>小果有漏之因如影隨形似有若無帝曰如何是真<a 
name="0558a12" id="0558a12"></a>功德磨云淨智妙圓體自空寂如是功德不與世求<a 
name="0558a13" id="0558a13"></a>師云鼻祖八字打開不覺眉毛拖地武帝恁麼措問<a 
name="0558a14" id="0558a14"></a>較若蕭何畫一要知其間消息別有春風一律今明<a 
name="0558a15" id="0558a15"></a>宇薛居士亦能造寺修佛行檀波羅蜜亦不住在人<a 
name="0558a16" id="0558a16"></a>天小果位中何也為伊所作福德不應貪著豈不超<a 
name="0558a17" id="0558a17"></a>古人一頭地去也還會麼若能如是見方名越格人。</p><a 
name="0558a18" id="0558a18"></a><p style="text-indent: 0em; margin-left: 0em"><span class="linehead"></span>小參三界無法何處求心拈拄杖卓一卓云若恁麼<a 
name="0558a19" id="0558a19"></a>會去一任手之舞之足之蹈之脫或未然欲得出頭<a 
name="0558a20" id="0558a20"></a>待驢<span class="corr" title='[[禾/亍]&gt;年]'>年</span>去喝一喝。</p><a 
name="0558a21" id="0558a21"></a><p style="text-indent: 0em; margin-left: 0em"><span class="linehead"></span>小參不冷不熱五穀不結飲水止渴畏寒向火上智<a 
name="0558a22" id="0558a22"></a>下愚洞然明白問著箇事耳燒面熱秖如洞山道寒<a 
name="0558a23" id="0558a23"></a>時寒殺闍黎熱時熱殺闍黎又作麼生中和與伊通<a 
name="0558a24" id="0558a24"></a>箇消息熱有松風水石寒有柴炭紙衾也不是順風<a 
name="0558a25" id="0558a25"></a>放火也不是誇富欺貪恁麼受用只是難消還委悉<a 
name="0558a26" id="0558a26"></a>麼有限身心時不待無情寒暑日相催。</p><a 
name="0558a27" id="0558a27"></a><p style="text-indent: 0em; margin-left: 0em"><span class="linehead"></span>小參驀豎拂子云只是者箇拂子因甚千沒奈何萬<a 
name="0558a28" id="0558a28"></a>沒奈何忽擲下云無事閑把住冷地惹人愁且道是<a 
name="0558a29" id="0558a29"></a>甚心行只緣太親切擬薦便支離。</p><a 
name="0558a30" id="0558a30"></a><p style="text-indent: 0em; margin-left: 0em"><span class="linehead"></span>小參問拶斷黃金鎖虛空飛鐵鷂頡頏任去來生死<a 
name="0558b01" id="0558b01"></a>絕朕兆如何是獨脫一句師云眉毛在眼上進云恁<a 
name="0558b02" id="0558b02"></a>麼則天上人間隨念至更嫌何處不風流師云照顧<a 
name="0558b03" id="0558b03"></a>腳跟問金風拂面滿林間一物長靈不變遷且道生<a 
name="0558b04" id="0558b04"></a>知禪德即今在什麼處安身立命師拈拄杖云相隨<a 
name="0558b05" id="0558b05"></a>來也乃云休公薦徒請小參山僧無法可當前幸有<a 
name="0558b06" id="0558b06"></a>龍牙老漢在杖頭指處得超然雖然如是且道那裏<a 
name="0558b07" id="0558b07"></a>是他去處一塵纔舉似全體現優曇。</p><a 
name="0558b08" id="0558b08"></a><p style="text-indent: 0em; margin-left: 0em"><span class="linehead"></span>中秋小參問萬象光輝時如何師云眼華作麼進云<a 
name="0558b09" id="0558b09"></a>人逢好事精神爽月到中秋分外明師云刺瞎汝眼<a 
name="0558b10" id="0558b10"></a>乃云<span class="corr" title='[[禾/亍][禾/亍]&gt;年年]'>年年</span>歲月總一般今<span class="corr" title='[[禾/亍]&gt;年]'>年</span>歷過閏八月十五日<span class="corr" title='[巳&gt;已]'>已</span><a 
name="0558b11" id="0558b11"></a>前渾不覺十五日已後黑漫漫且道正當十五日試<a 
name="0558b12" id="0558b12"></a>問諸人作麼觀良久云舉目人皆見光輝天下明。</p><a 
name="0558b13" id="0558b13"></a><p style="text-indent: 0em; margin-left: 0em"><span class="linehead"></span>小參春至華開俱漏泄非青非黃非赤白珍重闍黎<a 
name="0558b14" id="0558b14"></a>仔細觀莫隨眼境妄分別別葛藤有話無人說喝一<a 
name="0558b15" id="0558b15"></a>喝下座。</p><a 
name="0558b16" id="0558b16"></a><p style="text-indent: 0em; margin-left: 0em"><span class="linehead"></span>迎華嚴象老人靈骨歸示眾宗風院裏別來時念有<a 
name="0558b17" id="0558b17"></a>餘<span class="corr" title='[[禾/亍]&gt;年]'>年</span>不見師今日迎歸重一晤了然面目儼如斯汝<a 
name="0558b18" id="0558b18"></a>等不知先師自龍蟠開法以來幾住名剎後於楞伽<a 
name="0558b19" id="0558b19"></a>玉峰丁甲申之變白刃春風蜀中幾無完土師乃拽<a 
name="0558b20" id="0558b20"></a>杖酉陽時司主醇公親炙座下即於大酉洞天新刱<a 
name="0558b21" id="0558b21"></a>一剎延師駐蹕後退居白果山華嚴禪寺一日師率<a 
name="0558b22" id="0558b22"></a>眾刈茅見一古塔空無所藏不知何時建造待旬耆<a 
name="0558b23" id="0558b23"></a><span class="corr" title='[[禾/亍]&gt;年]'>年</span>亦不知之後一月唱滅遂收靈骨瘞於斯焉山僧<a 
name="0558b24" id="0558b24"></a>慮其塔近要服特遣印寰等二千餘里迎歸大眾自<a 
name="0558b25" id="0558b25"></a>別後至今廿有四載方纔圓成者則公案此段因緣<a 
name="0558b26" id="0558b26"></a>信非偶然不是冤家不聚頭勿煩久立言畢潸然歸<a 
name="0558b27" id="0558b27"></a>方丈。</p><a 
name="0558b28" id="0558b28"></a><p style="text-indent: 0em; margin-left: 0em"><span class="linehead"></span>埽開山傳法禪師塔闢千秋法社開人天眼目轉無<a 
name="0558b29" id="0558b29"></a>盡輪寧有窮矣遂拈帚召眾云鳥啼華笑長春秖貴<a 
name="0558b30" id="0558b30"></a>家風如始。</p><a 
name="0558c01" id="0558c01"></a><p style="margin-left: 2em"><span class="headname">法語</span></p><a 
name="0558c02" id="0558c02"></a><p style="margin-left: 3em"><span class="headname">示風谷上座</span></p><a 
name="0558c03" id="0558c03"></a><p style="text-indent: 0em; margin-left: 0em"><span class="linehead"></span>上座初參吾法叔雪門和尚次謁洞上長老久侍凡<a 
name="0558c04" id="0558c04"></a>師而法門細大靡不經歷至於寓黔中數載迴龍接<a 
name="0558c05" id="0558c05"></a>納不厭真乃濟人之心深切他日法門柱石未易言<a 
name="0558c06" id="0558c06"></a>也且上座賦性簡直未薰雜染造道之器可佳若以<a 
name="0558c07" id="0558c07"></a>初心而咨向往何愁不到古人田地然此者片田地<a 
name="0558c08" id="0558c08"></a>分付來多少時也故云我立地待汝搆去所以三世<a 
name="0558c09" id="0558c09"></a>諸佛歷代祖師出興於世無非發明者片田地若辦<a 
name="0558c10" id="0558c10"></a>肯心必不相賺只須一斷一切斷一成一切成更莫<a 
name="0558c11" id="0558c11"></a>思前算後譬如金翅鳥王劈海直取龍吞不向別處<a 
name="0558c12" id="0558c12"></a>流轉管教得大受用豈不慶快平生那時推己利人<a 
name="0558c13" id="0558c13"></a>而兩得又何慮檀度之不普哉書此以為異日啐地<a 
name="0558c14" id="0558c14"></a>一聲之助切莫到中和門下抱贓叫屈。</p><a 
name="0558c15" id="0558c15"></a><p style="margin-left: 3em"><span class="headname">示海巒監院</span></p><a 
name="0558c16" id="0558c16"></a><p style="text-indent: 0em; margin-left: 0em"><span class="linehead"></span>建叢林立規矩乃古今之賢士修道德齊禮樂實住<a 
name="0558c17" id="0558c17"></a>持之紀綱大抵扶樹宗教須是其人今公叢林整肅<a 
name="0558c18" id="0558c18"></a>粥飯精潔四來禪者景仰無窮復請山僧拈提向上<a 
name="0558c19" id="0558c19"></a>誘掖方來多多益善但肯就裏韜光斂彩世事任緣<a 
name="0558c20" id="0558c20"></a>究竟箇事復何難哉奈病軀不能久留今將行矣書<a 
name="0558c21" id="0558c21"></a>此一段葛藤以酬令德。</p><a 
name="0558c22" id="0558c22"></a><p style="margin-left: 3em"><span class="headname">示共如庫司</span></p><a 
name="0558c23" id="0558c23"></a><p style="text-indent: 0em; margin-left: 0em"><span class="linehead"></span>上人清涼作庫司職滿束裝便歸去缽盂錫杖仍舊<a 
name="0558c24" id="0558c24"></a>留把茅且向九峰卓恐汝未到休歇處山野重重為<a 
name="0558c25" id="0558c25"></a>舉說楊岐有箇金剛圈要爾努力急跳出跳得出時<a 
name="0558c26" id="0558c26"></a>伸腳眠也無祖兮也無佛。</p><a 
name="0558c27" id="0558c27"></a><p style="margin-left: 3em"><span class="headname">示法空禪人</span></p><a 
name="0558c28" id="0558c28"></a><p style="text-indent: 0em; margin-left: 0em"><span class="linehead"></span>爾號法空只須依此體會更莫向外馳求當觀諸法<a 
name="0558c29" id="0558c29"></a>本來空寂不礙自性真空蓋由逐境生心種種取舍<a 
name="0558c30" id="0558c30"></a>種種欣厭種種憎嫉種種遮障所以光不透脫汝但<a 
name="0559a01" id="0559a01"></a>向舉心動念處坐臥經行時直諦審觀一朝豁開頂<a 
name="0559a02" id="0559a02"></a>門正眼回觀諸法本來空寂始不負汝法空之號也<a 
name="0559a03" id="0559a03"></a>勉之。</p><a 
name="0559a04" id="0559a04"></a><p style="margin-left: 3em"><span class="headname">示博知禪人</span></p><a 
name="0559a05" id="0559a05"></a><p style="text-indent: 0em; margin-left: 0em"><span class="linehead"></span>衲子立志須要氣骨如山撼搖不動行腳參方亦當<a 
name="0559a06" id="0559a06"></a>具眼有可親近者久久相依時中請益必要討箇分<a 
name="0559a07" id="0559a07"></a>曉向上提持雖在師家本分一著貴乎自悟不見二<a 
name="0559a08" id="0559a08"></a>祖立雪斷臂乞達磨安心磨云將心來與汝安祖云<a 
name="0559a09" id="0559a09"></a>覓心了不可得磨云與汝安心竟如此看來不過以<a 
name="0559a10" id="0559a10"></a>心印心而已寧有他哉果能如是體會不負行腳到<a 
name="0559a11" id="0559a11"></a>頭終是覓山歸。</p><a 
name="0559a12" id="0559a12"></a><p style="margin-left: 3em"><span class="headname">示印寰監寺</span></p><a 
name="0559a13" id="0559a13"></a><p style="text-indent: 0em; margin-left: 0em"><span class="linehead"></span>覷破塵緣事來透祖師機識得盧能老諸行悉無虧<a 
name="0559a14" id="0559a14"></a>一偈超諸有亙古五宗師叢林作矩則非是小根基<a 
name="0559a15" id="0559a15"></a>吾今勤策汝理事莫相違果能向上趣真是出家兒<a 
name="0559a16" id="0559a16"></a>古德云與其老死丘壑不若領眾行道於叢林者上<a 
name="0559a17" id="0559a17"></a>也汝其勉之。</p><a 
name="0559a18" id="0559a18"></a><p style="margin-left: 3em"><span class="headname">示湛然明空二昆季</span></p><a 
name="0559a19" id="0559a19"></a><p style="text-indent: 0em; margin-left: 0em"><span class="linehead"></span>參禪學道唯要立志志若不堅久之則打退鼓矣蓋<a 
name="0559a20" id="0559a20"></a>謂爾等從無始來有廣大靈通底覺性寂然湛然縱<a 
name="0559a21" id="0559a21"></a>經塵劫無有一毫遮覆秖因漸染習氣隨時遷移不<a 
name="0559a22" id="0559a22"></a>覺被無明煩惱收攝去也今雖知非由然兒戲山僧<a 
name="0559a23" id="0559a23"></a>恐汝立志不堅信不及此故葛藤如許。</p><a 
name="0559a24" id="0559a24"></a><p style="margin-left: 3em"><span class="headname">示達心禪人</span></p><a 
name="0559a25" id="0559a25"></a><p style="text-indent: 0em; margin-left: 0em"><span class="linehead"></span>明心達本衲僧行履既為生死出家故當立地堅真<a 
name="0559a26" id="0559a26"></a>不可逢人矜恃好處況一生所作所為所見所聞惡<a 
name="0559a27" id="0559a27"></a>知惡解無非習氣若習氣不除則有妨於正念也且<a 
name="0559a28" id="0559a28"></a>爾在法門日淺未經陶汰豈可擅自稱師云我是大<a 
name="0559a29" id="0559a29"></a>修行人不獨顢頇自己亦取識者之笑爾珍重珍重。</p><a 
name="0559a30" id="0559a30"></a><p style="margin-left: 3em"><span class="headname">示玄谷禪人</span></p><a 
name="0559b01" id="0559b01"></a><p style="text-indent: 0em; margin-left: 0em"><span class="linehead"></span>出家兒立志須要孤硬行事故當遠大不可作庸人<a 
name="0559b02" id="0559b02"></a>之態顢頇過日蓋參玄之士如珠走盤此處不契則<a 
name="0559b03" id="0559b03"></a>彼處發明豈可甘心自畫耶若恃聰明之資不肯見<a 
name="0559b04" id="0559b04"></a>人只管因因循循隨逆順境轉去此乃不唧溜中之<a 
name="0559b05" id="0559b05"></a>不唧溜漢也公茂<span class="corr" title='[[禾/亍]&gt;年]'>年</span>出家正好向道心堅固之際拌<a 
name="0559b06" id="0559b06"></a>命做去有時腳跟線斷<span class="gaiji">[囗@力]<!--gaiji,,1[囗@力],2&#x361E;,3--></span>地一聲便是汝放身捨命<a 
name="0559b07" id="0559b07"></a>處也方了初志汝其勉旃。</p><a 
name="0559b08" id="0559b08"></a><p style="margin-left: 3em"><span class="headname">示福之汪居士</span></p><a 
name="0559b09" id="0559b09"></a><p style="text-indent: 0em; margin-left: 0em"><span class="linehead"></span>居士幼時誤走歧路致令居士不甚顛倒邇來知非<a 
name="0559b10" id="0559b10"></a>一念猛省可謂急流勇退真丈夫也復乞法語以為<a 
name="0559b11" id="0559b11"></a>朝夕究竟山僧道只須向知非處絕倒把斷要津看<a 
name="0559b12" id="0559b12"></a>者顛倒底是箇什麼看來看去看到心空及第處不<a 
name="0559b13" id="0559b13"></a>見有一物出入往來依舊只是箇汪福之那時來喫<a 
name="0559b14" id="0559b14"></a>山僧痛棒。</p><a 
name="0559b15" id="0559b15"></a><p style="margin-left: 3em"><span class="headname">示閏宇胡居士</span></p><a 
name="0559b16" id="0559b16"></a><p style="text-indent: 0em; margin-left: 0em"><span class="linehead"></span>向上一事獨選英靈若果是箇漢不問如何若何便<a 
name="0559b17" id="0559b17"></a>乃單刀直入蓋謂居士不曾見人雖有如是根器依<a 
name="0559b18" id="0559b18"></a>稀過了然此事不可自恃聰明解會亦不在語言文<a 
name="0559b19" id="0559b19"></a>字上搜求亦不得作道理主持亦不得作轉語印過<a 
name="0559b20" id="0559b20"></a>只須向言無展事語不投機處徹底掀翻始得儻若<a 
name="0559b21" id="0559b21"></a>半信半疑虛過一生莫言不道。</p><a 
name="0559b22" id="0559b22"></a><p style="margin-left: 3em"><span class="headname">示占圍劉居士</span></p><a 
name="0559b23" id="0559b23"></a><p style="text-indent: 0em; margin-left: 0em"><span class="linehead"></span>塵中作得主世上罕有此應物須及時莫問張王李<a 
name="0559b24" id="0559b24"></a>女嫁並男婚不學龐老子尋常日用中行已貴有恥<a 
name="0559b25" id="0559b25"></a>光陰莫虛度努力超生死一朝夢眼開不孤今日矣。</p><a 
name="0559b26" id="0559b26"></a><p style="margin-left: 3em"><span class="headname">示夏氏妙果</span></p><a 
name="0559b27" id="0559b27"></a><p style="text-indent: 0em; margin-left: 0em"><span class="linehead"></span>我此法門無論僧俗男女平等一如只要當人深信<a 
name="0559b28" id="0559b28"></a>此事生死念切不愁不到恁麼田地汝雖女流宛有<a 
name="0559b29" id="0559b29"></a>男子之見特持片香乞法語山僧愍其致誠命名曰<a 
name="0559b30" id="0559b30"></a>妙果蓋念佛修行必證妙果若依此而修有時一念<a 
name="0559c01" id="0559c01"></a>知歸則成佛無疑也。</p><a 
name="0559c02" id="0559c02"></a><p style="margin-left: 3em"><span class="headname">示趙氏婆子</span></p><a 
name="0559c03" id="0559c03"></a><p style="text-indent: 0em; margin-left: 0em"><span class="linehead"></span>念佛無巧拙止要生死切生死心若切無有不了徹<a 
name="0559c04" id="0559c04"></a>生死心不切終是門外客因循復因循斷送老頭白<a 
name="0559c05" id="0559c05"></a>即今須了辦免教閻老責有時省得來方明真實說。</p><a 
name="0559c06" id="0559c06"></a><p style="margin-left: 3em"><span class="headname">示明宇薛居士</span></p><a 
name="0559c07" id="0559c07"></a><p style="text-indent: 0em; margin-left: 0em"><span class="linehead"></span>居士在世緣中千足萬足乃能訪道於清涼惜乎山<a 
name="0559c08" id="0559c08"></a>僧不解方便單單止有條無情拄杖擬欲奉汝一棒<a 
name="0559c09" id="0559c09"></a>秖恐居士承當不下若承當去他日見道以此為證。</p><a 
name="0559c10" id="0559c10"></a><p style="margin-left: 2em"><span class="headname">書問</span></p><a 
name="0559c11" id="0559c11"></a><p style="margin-left: 3em"><span class="headname">復玄象廖居士</span></p><a 
name="0559c12" id="0559c12"></a><p style="text-indent: 0em; margin-left: 0em"><span class="linehead"></span>讀來翰深生慶慰知居士金湯法門為道篤切不拘<a 
name="0559c13" id="0559c13"></a>形跡往往書中請益開示並偈頌等語致誠致誠歷<a 
name="0559c14" id="0559c14"></a>觀古人挺特見於天下者未有不得於刱闢而得於<a 
name="0559c15" id="0559c15"></a>因循者也故惟豪傑能之耳公夙有靈根纔聞舉著<a 
name="0559c16" id="0559c16"></a>胸次灑然不甚欣躍只將欣躍之心一齊坐斷不起<a 
name="0559c17" id="0559c17"></a>解會如獅子遊行不假伴侶壯士屈臂不藉他力秖<a 
name="0559c18" id="0559c18"></a>貴一念猛省一切現成正如力士額珠原未他失者<a 
name="0559c19" id="0559c19"></a>恁麼會去多少省力捨此他求則不可也來諭所說<a 
name="0559c20" id="0559c20"></a>雖是不欺但恐心意識之所著述終難保任務須徹<a 
name="0559c21" id="0559c21"></a>底掀翻始得不見趙州八十行腳不休者只要到佛<a 
name="0559c22" id="0559c22"></a>之一字吾不喜聞方纔休歇所以此事只在恒一不<a 
name="0559c23" id="0559c23"></a>貴多聞公能如此用心一朝擊碎額珠塵勞業識盡<a 
name="0559c24" id="0559c24"></a>淨光輝那時也不疑佛也不疑祖三教鼻孔一串穿<a 
name="0559c25" id="0559c25"></a>卻始知原來不姓廖亦不喚作官人便是一箇脫灑<a 
name="0559c26" id="0559c26"></a>閑道人也何如。</p><a 
name="0559c27" id="0559c27"></a><p style="text-indent: 0em; margin-left: 0em"><span class="headname">　　　　又</span></p><a 
name="0559c28" id="0559c28"></a><p style="text-indent: 0em; margin-left: 0em"><span class="linehead"></span>大都此事須趁初心猛利討箇分曉豎起脊梁全身<a 
name="0559c29" id="0559c29"></a>翻轉把世出世間一切見聞覺知善惡境界一口吞<a 
name="0559c30" id="0559c30"></a>盡不留毫末自然蓋天蓋地赤條條去也不然日久<a 
name="0560a01" id="0560a01"></a>歲深心疲力倦遇境逢緣忘失初念昔襄州龐蘊居<a 
name="0560a02" id="0560a02"></a>士初謁石頭乃問不與萬法為侶者是甚麼人頭以<a 
name="0560a03" id="0560a03"></a>手掩其口豁然有省後參馬祖復躡前問祖曰待汝<a 
name="0560a04" id="0560a04"></a>一口吸盡西江水即向汝道士於言下頓領玄旨更<a 
name="0560a05" id="0560a05"></a>不回頭轉腦出言吐語越古超今蓋天蓋地者是千<a 
name="0560a06" id="0560a06"></a>古在家學道底樣子願居士深根固蒂他日吸盡西<a 
name="0560a07" id="0560a07"></a>江將此語一照莫道山僧塗污公之面門也。</p><a 
name="0560a08" id="0560a08"></a><p style="margin-left: 3em"><span class="headname">復清涼眾護法</span></p><a 
name="0560a09" id="0560a09"></a><p style="text-indent: 0em; margin-left: 0em"><span class="linehead"></span>來書欲山僧再打鼓笛此意甚佳即當奉命但病軀<a 
name="0560a10" id="0560a10"></a>疏僻不諳世禮恐弗能應酬人事秖可於休下嚼橡<a 
name="0560a11" id="0560a11"></a>飲泉以終餘生惟高明諒之。</p><a 
name="0560a12" id="0560a12"></a><p style="margin-left: 3em"><span class="headname">復總戎定宇段公<span class="note">(諱時選)</span></span></p><a 
name="0560a13" id="0560a13"></a><p style="text-indent: 0em; margin-left: 0em"><span class="linehead"></span>來論謂看本來無一事何為不得閑就中說話秖見<a 
name="0560a14" id="0560a14"></a>目前虛豁未到究竟田地所以光不透脫行事之際<a 
name="0560a15" id="0560a15"></a>未免無礙耳昔張無盡見兜率悅禪師一語契合悟<a 
name="0560a16" id="0560a16"></a>得自己本有不從人得遂歸家穩坐依然攝政立勳<a 
name="0560a17" id="0560a17"></a>此不壞世間相而求實相之大丈夫也今公之行履<a 
name="0560a18" id="0560a18"></a>堅真學道篤切不減無盡張公秖少此絕倒耳待過<a 
name="0560a19" id="0560a19"></a>普城把手一笑。</p><a 
name="0560a20" id="0560a20"></a><p style="margin-left: 3em"><span class="headname">復陽燄智旭上座</span></p><a 
name="0560a21" id="0560a21"></a><p style="text-indent: 0em; margin-left: 0em"><span class="linehead"></span>適閱來翰不甚慶幸當此祖燈寥落之際真實為道<a 
name="0560a22" id="0560a22"></a>者萬無一二公一旦拋卻五經七史灰心泯志向者<a 
name="0560a23" id="0560a23"></a>冷地上作箇活計又是世間第一等討便宜底人也<a 
name="0560a24" id="0560a24"></a>至若究華嚴宗旨乃公用心之善當知此箇圓頓法<a 
name="0560a25" id="0560a25"></a>門廣大究竟只在剖一微塵而出大千經卷須當著<a 
name="0560a26" id="0560a26"></a>眼始得不可容易放過至於諸祖誡人迸文字而參<a 
name="0560a27" id="0560a27"></a>悟者總為學語之流尋行數墨障自悟門不肯體會<a 
name="0560a28" id="0560a28"></a>自己本命元辰為究竟事也所謂看教明心離指見<a 
name="0560a29" id="0560a29"></a>月若只翫其文而不究其旨猶若烝沙作飯焉能飽<a 
name="0560a30" id="0560a30"></a>人乎哉諭中謂彌勒樓閣人人本有非善財參之而<a 
name="0560b01" id="0560b01"></a>始開不參而遂闔等語是則是秖是未在切莫作道<a 
name="0560b02" id="0560b02"></a>理一味印過則老胡絕望之日近矣不見善財經歷<a 
name="0560b03" id="0560b03"></a>一百一十由旬參五十三師及見彌勒彈指方纔得<a 
name="0560b04" id="0560b04"></a>入入已見阿僧祗彌勒有阿僧祗諸佛現阿僧祗三<a 
name="0560b05" id="0560b05"></a>昧又見彌勒從初發心修行一一奇妙之境與自己<a 
name="0560b06" id="0560b06"></a>根本聖智悉在其中盡得圓滿也若言八窗洞達四<a 
name="0560b07" id="0560b07"></a>顧玲瓏如上所說其中廣大無比擴充無量又豈類<a 
name="0560b08" id="0560b08"></a>八窗之微不能容一探竿乎昔華嚴覺禪師初習華<a 
name="0560b09" id="0560b09"></a>嚴誦至現相品云佛身無有生而能示出生法性如<a 
name="0560b10" id="0560b10"></a>虛空諸佛於中住無住亦無去處處皆見佛遂悟華<a 
name="0560b11" id="0560b11"></a>嚴宗旨講詞宏放眾所歎服一日南堂靜禪師謂曰<a 
name="0560b12" id="0560b12"></a>觀公講說獨步西南惜乎未解離文字相耳儻問道<a 
name="0560b13" id="0560b13"></a>方外即今之周金剛也師即欣然罷講南依圓悟一<a 
name="0560b14" id="0560b14"></a>日入室悟舉羅山道有言時踞虎頭收虎尾第一句<a 
name="0560b15" id="0560b15"></a>下明宗旨無言時覿露機鋒如同電拂作麼生會師<a 
name="0560b16" id="0560b16"></a>不能對夙夜參究忽然有省作偈呈悟曰家住孤峰<a 
name="0560b17" id="0560b17"></a>頂常<span class="corr" title='[[禾/亍]&gt;年]'>年</span>半掩門自嗟身已老活計付兒孫悟見許可<a 
name="0560b18" id="0560b18"></a>次日入室悟又問昨日公案作麼生師擬對悟便喝<a 
name="0560b19" id="0560b19"></a>曰佛法不是者箇道理師復留五載轉更迷悶後於<a 
name="0560b20" id="0560b20"></a>廬山栖賢閱浮山遠禪師削執論云若悟有親疏豈<a 
name="0560b21" id="0560b21"></a>有栴檀林中卻生臭艸豁然契悟作偈寄悟曰出林<a 
name="0560b22" id="0560b22"></a>依舊入蓬蒿天網恢恢不可逃誰信業緣無避處歸<a 
name="0560b23" id="0560b23"></a>來不怕語聲高悟大奇持以示眾曰覺華嚴徹矣如<a 
name="0560b24" id="0560b24"></a>覺公之不肯便休悟祖之為人到底此意又不可不<a 
name="0560b25" id="0560b25"></a>使公知之山僧所以區區如此者蓋謂與公法情膠<a 
name="0560b26" id="0560b26"></a>固不得不爾幸勿以我為介。</p><a 
name="0560b27" id="0560b27"></a><p style="margin-left: 3em"><span class="headname">復龍宇潘居士</span></p><a 
name="0560b28" id="0560b28"></a><p style="text-indent: 0em; margin-left: 0em"><span class="linehead"></span>山僧飯罷每日埽石打坐亦不知有天上人間之事<a 
name="0560b29" id="0560b29"></a>忽接來教方知居士鑽故紙打葛藤殊不知此事道<a 
name="0560b30" id="0560b30"></a>箇直指已是曲了何故平地上牽枝引蔓致令山僧<a 
name="0560c01" id="0560c01"></a>失足一跌試問居士喚什麼作曇華又喚什麼作菩<a 
name="0560c02" id="0560c02"></a>提不妨親來通箇消息去。</p><a 
name="0560c03" id="0560c03"></a><p style="margin-left: 3em"><span class="headname">復金沙張居士</span></p><a 
name="0560c04" id="0560c04"></a><p style="text-indent: 0em; margin-left: 0em"><span class="linehead"></span>接來教並偈語讀之深省我杖頭耳就中謂去我咫<a 
name="0560c05" id="0560c05"></a>尺何不放三尺光者是何言歟據此識見寧不孤負<a 
name="0560c06" id="0560c06"></a>己靈也殊不知人人本有之光輝天鑑地耀古騰今<a 
name="0560c07" id="0560c07"></a>世出世間誰能侵占他一絲毫去如人遠涉江南海<a 
name="0560c08" id="0560c08"></a>北歸來舉目存心其光無處不照又何止三尺乎。</p><a 
name="0560c09" id="0560c09"></a><p style="text-indent: 0em; margin-left: 0em"><span class="headname">　　　　又</span></p><a 
name="0560c10" id="0560c10"></a><p style="text-indent: 0em; margin-left: 0em"><span class="linehead"></span>昨復來翰其中已曲盡大意多見居士不薦一味要<a 
name="0560c11" id="0560c11"></a>說道理以為會禪不見法華云盡思共度量亦復不<a 
name="0560c12" id="0560c12"></a>能知然此事上無攀仰下絕己躬廣大靈通古今絕<a 
name="0560c13" id="0560c13"></a>待靈利作家自合知歸豈容話會者哉若是中下之<a 
name="0560c14" id="0560c14"></a>流自有三乘十二分教接引好怪得我又疑古今問<a 
name="0560c15" id="0560c15"></a>道之語堆集萬卷不知此段因緣皆從南嶽青原二<a 
name="0560c16" id="0560c16"></a>枝派別為五方圓任器水體是同至於建叢林立規<a 
name="0560c17" id="0560c17"></a>矩蓋為眾廣事繁因時治宜或垂一言或出一令或<a 
name="0560c18" id="0560c18"></a>幽或顯或抑或揚非苟然也無非發明箇事其於德<a 
name="0560c19" id="0560c19"></a>山拈棒秘魔擎叉雪峰輥毬普化搖鈴其中直指者<a 
name="0560c20" id="0560c20"></a>不甚枚舉且山野之意凡有來者但向上提去不管<a 
name="0560c21" id="0560c21"></a>他信不信行不行任他顛倒居士若實為此事必須<a 
name="0560c22" id="0560c22"></a>將者些見解盡淨埽除徹底一翻轉來見得自己本<a 
name="0560c23" id="0560c23"></a>有不從人得那時開口閉口也得說悟說迷也得說<a 
name="0560c24" id="0560c24"></a>生說死也得說心說性也得說凡說聖也得乃至說<a 
name="0560c25" id="0560c25"></a>禪說教說定說慧一切語言文字資生業等無有不<a 
name="0560c26" id="0560c26"></a>得若只說道理一味印過從今生說至盡未來劫未<a 
name="0560c27" id="0560c27"></a>敢相許珍重珍重。</p><a 
name="0560c28" id="0560c28"></a><p style="margin-left: 3em"><span class="headname">復月空禪人</span></p><a 
name="0560c29" id="0560c29"></a><p style="text-indent: 0em; margin-left: 0em"><span class="linehead"></span>上座來書一一皆悟後語耳若果如是則幸也山僧<a 
name="0560c30" id="0560c30"></a>細翫之未在假饒徹底悟去若將悟處硬作主宰猶<a 
name="0561a01" id="0561a01"></a>是自顢更須颺卻悟底始得相應爾果要真實參禪<a 
name="0561a02" id="0561a02"></a>急須放下放下勿欺自心可也。</p><a 
name="0561a03" id="0561a03"></a><p style="text-indent: 0em; margin-left: 0em"><span class="headname">　　　　又</span></p><a 
name="0561a04" id="0561a04"></a><p style="text-indent: 0em; margin-left: 0em"><span class="linehead"></span>來意區區所說者無他只要山野拄杖點首若果到<a 
name="0561a05" id="0561a05"></a>恁麼田地自合識羞又豈待人肯也殊不知欲求無<a 
name="0561a06" id="0561a06"></a>上妙道須是久受勤苦千磨萬鍊計窮力盡無你心<a 
name="0561a07" id="0561a07"></a>思言議處無你措手足處豁然啐地折嚗地斷<span class="gaiji">[囗@力]<!--gaiji,,1[囗@力],2&#x361E;,3--></span>地<a 
name="0561a08" id="0561a08"></a>一聲翻轉面皮始知汝不吾欺也不見南嶽讓見大<a 
name="0561a09" id="0561a09"></a>鑒之後猶執事十五秋馬祖見讓之時亦相從十餘<a 
name="0561a10" id="0561a10"></a>載方了此事豈容易而充選者哉汝雖來往幾次不<a 
name="0561a11" id="0561a11"></a>肯實心參究亦且書生之態罔脫未曾淘汰箇衲僧<a 
name="0561a12" id="0561a12"></a>氣象若肯隨中和住得十年五載習氣盡淨無有絲<a 
name="0561a13" id="0561a13"></a>毫礙翳蹋著本地風光那時山野拄杖子點頭猶未<a 
name="0561a14" id="0561a14"></a>晚也勉之。</p><a 
name="0561a15" id="0561a15"></a><p style="margin-left: 2em"><span class="headname">雜偈</span></p><a 
name="0561a16" id="0561a16"></a><p style="margin-left: 3em"><span class="headname">懷象崖老和尚</span></p><a 
name="0561a17" id="0561a17"></a><p><span class="lg">大酉洞天非世間高高雲路幾能攀八行欲寄何由<a 
name="0561a18" id="0561a18"></a>至鎮日看山不到山</span></p><a 
name="0561a19" id="0561a19"></a><p><span class="lg">鎮日看山不到山烽煙蔽野路途艱艸鞋無自通消<a 
name="0561a20" id="0561a20"></a>息猶憶風規啟後賢</span></p><a 
name="0561a21" id="0561a21"></a><p><span class="lg">不露鋒芒卻自閑白雲深處枕高眠幾回夢裏頻相<a 
name="0561a22" id="0561a22"></a>委歷歷谿山落落煙</span></p><a 
name="0561a23" id="0561a23"></a><p style="margin-left: 3em"><span class="headname">寄東山止法兄</span></p><a 
name="0561a24" id="0561a24"></a><p><span class="lg">兄去煙墩我向秦雲山楚水幾經春五龍院裏曾分<a 
name="0561a25" id="0561a25"></a>座贏得先師累後人</span></p><a 
name="0561a26" id="0561a26"></a><p style="margin-left: 3em"><span class="headname">示太峰上座</span></p><a 
name="0561a27" id="0561a27"></a><p><span class="lg">行腳多艱事未符老來方覺費躊躕豁開心眼空霄<a 
name="0561a28" id="0561a28"></a>漢歷盡層巒峰亦無</span></p><a 
name="0561a29" id="0561a29"></a><p style="margin-left: 3em"><span class="headname">示會也上座</span></p><a 
name="0561a30" id="0561a30"></a><p><span class="lg">剎土微塵一句收那堪直指問根由只須坐斷今時<a 
name="0561b01" id="0561b01"></a>也始信橋流水不流</span></p><a 
name="0561b02" id="0561b02"></a><p style="margin-left: 3em"><span class="headname">寄達遠上座</span></p><a 
name="0561b03" id="0561b03"></a><p><span class="lg">中和法嗣汝為先拄地撐天望爾前黃檗宗風千古<a 
name="0561b04" id="0561b04"></a>勝因循空過好時緣</span></p><a 
name="0561b05" id="0561b05"></a><p style="margin-left: 3em"><span class="headname">寄彌光上座</span></p><a 
name="0561b06" id="0561b06"></a><p><span class="lg">一菴深隱樂華峰萬事無干心自通莫謂無心云是<a 
name="0561b07" id="0561b07"></a>道森羅萬象此光中</span></p><a 
name="0561b08" id="0561b08"></a><p style="margin-left: 3em"><span class="headname">示印心監寺</span></p><a 
name="0561b09" id="0561b09"></a><p><span class="lg">玉冠崇福又西峰十載殷勤道行濃自是乘悲曾有<a 
name="0561b10" id="0561b10"></a>願精金百鍊用無窮</span></p><a 
name="0561b11" id="0561b11"></a><p style="margin-left: 3em"><span class="headname">示印寰監院</span></p><a 
name="0561b12" id="0561b12"></a><p><span class="lg">四九知非上我門而今行履果符心危亡不顧向前<a 
name="0561b13" id="0561b13"></a>去始作金毛吼出林</span></p><a 
name="0561b14" id="0561b14"></a><p style="margin-left: 3em"><span class="headname">示惺初副寺</span></p><a 
name="0561b15" id="0561b15"></a><p><span class="lg">參禪須透祖師關不透如何達本然奮力一鎚擊碎<a 
name="0561b16" id="0561b16"></a>也始知教外有單傳</span></p><a 
name="0561b17" id="0561b17"></a><p style="margin-left: 3em"><span class="headname">贈天倪上座瀝血書經</span></p><a 
name="0561b18" id="0561b18"></a><p><span class="lg">大千經卷一微塵海墨難書者段真端的不妨親剖<a 
name="0561b19" id="0561b19"></a>出頭頭法法總相應</span></p><a 
name="0561b20" id="0561b20"></a><p style="margin-left: 3em"><span class="headname">示月輝禪人</span></p><a 
name="0561b21" id="0561b21"></a><p><span class="lg">突出當空月一輪輝天鑒地絕埃塵禪人就裏宜參<a 
name="0561b22" id="0561b22"></a>取舉首明明洞本真</span></p><a 
name="0561b23" id="0561b23"></a><p style="margin-left: 3em"><span class="headname">示無作老衲</span></p><a 
name="0561b24" id="0561b24"></a><p><span class="lg">衣裏明珠晝夜光徒勞紙上去尋行瞿曇金口親分<a 
name="0561b25" id="0561b25"></a>付指出明明不覆藏</span></p><a 
name="0561b26" id="0561b26"></a><p style="margin-left: 3em"><span class="headname">示達心禪人</span></p><a 
name="0561b27" id="0561b27"></a><p><span class="lg">圓明一點露堂堂者裏如何有覆藏打瓦鑽龜徒卜<a 
name="0561b28" id="0561b28"></a>度那知觸處即心王</span></p><a 
name="0561b29" id="0561b29"></a><p style="margin-left: 3em"><span class="headname">示夢覺禪人</span></p><a 
name="0561b30" id="0561b30"></a><p><span class="lg">覺得從前總是非而今動靜莫相違直須提起吹毛<a 
name="0561c01" id="0561c01"></a>利剖出當人第一機</span></p><a 
name="0561c02" id="0561c02"></a><p style="margin-left: 3em"><span class="headname">示德坤禪人</span></p><a 
name="0561c03" id="0561c03"></a><p><span class="lg">頂笠腰包箇衲僧終朝抱屈上人門自家寶藏原無<a 
name="0561c04" id="0561c04"></a>失向外馳求喪德坤</span></p><a 
name="0561c05" id="0561c05"></a><p style="margin-left: 3em"><span class="headname">示道常監院</span></p><a 
name="0561c06" id="0561c06"></a><p><span class="lg">心如鐵石志如山日用公私無間然不異當年盧行<a 
name="0561c07" id="0561c07"></a>者心空及第有衣傳</span></p><a 
name="0561c08" id="0561c08"></a><p style="margin-left: 3em"><span class="headname">示豁融禪人</span></p><a 
name="0561c09" id="0561c09"></a><p><span class="lg">聖凡兩路俱坐斷只看趙州一箇無拶得虛空粉碎<a 
name="0561c10" id="0561c10"></a>也塵塵剎剎絕之乎</span></p><a 
name="0561c11" id="0561c11"></a><p style="margin-left: 3em"><span class="headname">復古山張居士</span></p><a 
name="0561c12" id="0561c12"></a><p><span class="lg">最上關頭達者稀揚眉<span class="corr" title='[巳&gt;已]'>已</span>錯目前機秖饒劍氣衝牛<a 
name="0561c13" id="0561c13"></a>斗到此難將正眼窺</span></p><a 
name="0561c14" id="0561c14"></a><p style="margin-left: 3em"><span class="headname">贈慈化陶居士</span></p><a 
name="0561c15" id="0561c15"></a><p><span class="lg">昔日龐公嗣馬祖今朝慈化紹西峰道通天地無今<a 
name="0561c16" id="0561c16"></a>古只在當人一念中</span></p><a 
name="0561c17" id="0561c17"></a><p style="margin-left: 3em"><span class="headname">贈法普陳婆子</span></p><a 
name="0561c18" id="0561c18"></a><p><span class="lg">佛即心兮心即佛從來凡聖共同途果能直下承當<a 
name="0561c19" id="0561c19"></a>去便是吾家千里駒</span></p><a 
name="0561c20" id="0561c20"></a><p style="margin-left: 3em"><span class="headname">示司藥金成衣</span></p><a 
name="0561c21" id="0561c21"></a><p><span class="lg">汝之號也金司藥有病何曾醫得著捨短從長自剪<a 
name="0561c22" id="0561c22"></a>裁分明處處露頭角</span></p><a 
name="0561c23" id="0561c23"></a><p style="margin-left: 3em"><span class="headname">示紹宇李居士</span></p><a 
name="0561c24" id="0561c24"></a><p><span class="lg">宇宙雖寬無別路腳跟下事貴相親邦畿千里惟民<a 
name="0561c25" id="0561c25"></a>止好去安居莫問人</span></p><a 
name="0561c26" id="0561c26"></a><p style="margin-left: 3em"><span class="headname">示正宇舒居士</span></p><a 
name="0561c27" id="0561c27"></a><p><span class="lg">擬欲修行信不堅因循卻被葛藤纏六根結解如如<a 
name="0561c28" id="0561c28"></a>佛秖要當人不變遷</span></p><a 
name="0561c29" id="0561c29"></a><p style="margin-left: 3em"><span class="headname">示定宇王居士</span></p><a 
name="0561c30" id="0561c30"></a><p><span class="lg">箇事堂堂絕正偏不須規矩定方圓湖南長老分明<a 
name="0562a01" id="0562a01"></a>道自古長安風月天</span></p><a 
name="0562a02" id="0562a02"></a><p style="margin-left: 3em"><span class="headname">示忠宇梁居士</span></p><a 
name="0562a03" id="0562a03"></a><p><span class="lg">自覺紅塵苦太忙特來叩我究心王山僧指出彌陀<a 
name="0562a04" id="0562a04"></a>佛十二時中常放光</span></p><a 
name="0562a05" id="0562a05"></a><p style="margin-left: 3em"><span class="headname">示瑞靈劉居士</span></p><a 
name="0562a06" id="0562a06"></a><p><span class="lg">靈符時在握隨處契本來分明舉似汝不用巧安排</span></p><a 
name="0562a07" id="0562a07"></a><p style="margin-left: 3em"><span class="headname">題復生栦<span class="note">(有序)</span></span></p><a 
name="0562a08" id="0562a08"></a><p style="text-indent: 0em; margin-left: 1em"><span class="linehead"></span>西峰自劫灰之後四山皆濯濯焉獨此古栦一株<a 
name="0562a09" id="0562a09"></a>其圍四合而長不啻百二十尺矣予癸卯冬過此<a 
name="0562a10" id="0562a10"></a>蚤<span class="corr" title='[巳&gt;已]'>已</span>生氣不存至明年春受請入院未幾向東一<a 
name="0562a11" id="0562a11"></a>枝忽榮猶絕後再甦今將四載千枝萬葉無一不<a 
name="0562a12" id="0562a12"></a>秀矣。</p><a 
name="0562a13" id="0562a13"></a><p><span class="lg">蒼蒼獨占一峰頭經雨經風不計秋枯卻多<span class="corr" title='[[禾/亍]&gt;年]'>年</span>今復<a 
name="0562a14" id="0562a14"></a>茂依然千古蔭無休</span></p><a 
name="0562a15" id="0562a15"></a><p style="margin-left: 2em"><span class="headname">真讚</span></p><a 
name="0562a16" id="0562a16"></a><p style="margin-left: 3em"><span class="headname">初祖</span></p><a 
name="0562a17" id="0562a17"></a><p><span class="lg">兩眼似漆一葦東來骨骨董董惹人疑猜咦賺得神<a 
name="0562a18" id="0562a18"></a>光墮一臂至今大地成禍胎</span></p><a 
name="0562a19" id="0562a19"></a><p style="margin-left: 3em"><span class="headname">自讚<span class="note">(順欽陳居士請)</span></span></p><a 
name="0562a20" id="0562a20"></a><p><span class="lg">繼曹谿之宗中黃檗之毒慣使子胡一隻狗剜心剖<a 
name="0562a21" id="0562a21"></a>腹賣弄楊岐三腳驢神出鬼沒到處人多訕謗只為<a 
name="0562a22" id="0562a22"></a>直不藏曲撞著順欽陳居士圖我之醜於紙軸阿呵<a 
name="0562a23" id="0562a23"></a>呵會也麼大千沙界海中漚一切聖賢如電拂</span></p><a 
name="0562a24" id="0562a24"></a><p style="margin-left: 2em"><span class="headname">佛事</span></p><a 
name="0562a25" id="0562a25"></a><p style="margin-left: 3em"><span class="headname">清涼挂板</span></p><a 
name="0562a26" id="0562a26"></a><p style="text-indent: 0em; margin-left: 0em"><span class="linehead"></span>師豎椎云會麼此是佛祖弘規人天軌範縣之則中<a 
name="0562a27" id="0562a27"></a>外嚴肅瞻之則上下整齊擊之則乾坤震動聲之則<a 
name="0562a28" id="0562a28"></a>沙界咸聞正當恁麼時又且如何遂擊云一擊敲開<a 
name="0562a29" id="0562a29"></a>千聖眼箇中誰不證圓通。</p><a 
name="0562a30" id="0562a30"></a><p style="text-indent: 0em; margin-left: 0em"><span class="linehead"></span>為益乘婆子起龕萬緣俱放下恩愛一齊拋返向無<a 
name="0562b01" id="0562b01"></a>生國堂堂路不遙遂以杖擊龕云急須薦一聲佛送<a 
name="0562b02" id="0562b02"></a>出塵囂。</p><a 
name="0562b03" id="0562b03"></a><p style="text-indent: 0em; margin-left: 0em"><span class="linehead"></span>為鳳川賀居士火舉起炬云了卻幻軀頓空三際鳳<a 
name="0562b04" id="0562b04"></a>川鳳川須當如是攛下炬云大洋海底火燒天直下<a 
name="0562b05" id="0562b05"></a>翻身信步去。</p><a 
name="0562b06" id="0562b06"></a><p><span class="juanname">雲腹智禪師語錄卷第二終</span></p><a 
name="0562b07" id="0562b07"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>　<span class="note">(門弟子益（慧　省）　益（眼　韞）　（性空　寂雲　聯旭　道常　悟明　性一）同刻　（性慧　真智）對<br><a 
name="0562b08" id="0562b08"></a>　　東林了知助刻　　　秀水謝穎仙書　　嘉興倪天章刊<br><a 
name="0562b09" id="0562b09"></a>　　康熙庚申年大夏月　　　吉旦禾郡楞嚴寺般若坊藏板)</span></p></div></div><a 
name="0562b10" id="0562b10"></a><a 
name="0562b11" id="0562b11"></a><a 
name="0562b12" id="0562b12"></a><a 
name="0562b13" id="0562b13"></a><a 
name="0562b14" id="0562b14"></a><a 
name="0562b15" id="0562b15"></a><a 
name="0562b16" id="0562b16"></a><a 
name="0562b17" id="0562b17"></a><a 
name="0562b18" id="0562b18"></a><a 
name="0562b19" id="0562b19"></a><a 
name="0562b20" id="0562b20"></a><a 
name="0562b21" id="0562b21"></a><a 
name="0562b22" id="0562b22"></a><a 
name="0562b23" id="0562b23"></a><a 
name="0562b24" id="0562b24"></a><a 
name="0562b25" id="0562b25"></a><a 
name="0562b26" id="0562b26"></a><a 
name="0562b27" id="0562b27"></a><a 
name="0562b28" id="0562b28"></a><a 
name="0562b29" id="0562b29"></a><a 
name="0562b30" id="0562b30"></a><a 
name="0562c01" id="0562c01"></a><div class="w"><div style="margin-left: 1em"><p style="margin-left: 2em"><span class="headname">雲腹智禪師塔銘</span></p><a 
name="0562c02" id="0562c02"></a><p style="text-indent: 0em; margin-left: 0em"><span class="linehead"></span>天童密雲悟和尚崛起東南中興濟北即今天下振<a 
name="0562c03" id="0562c03"></a>振皆其裔也躬承記&#x8382;者十有二員破山明其一也<a 
name="0562c04" id="0562c04"></a>破山囑累亦多人象崖珽其一也象崖之嗣有所謂<a 
name="0562c05" id="0562c05"></a>雲腹禪師者余不識其人但余宦楚日久師之飛譽<a 
name="0562c06" id="0562c06"></a>流聲震震在耳神交有日矣己未秋其法嗣我淨禪<a 
name="0562c07" id="0562c07"></a>師謁余武陵谿以銘塔見屬余既心存嚮慕又豈可<a 
name="0562c08" id="0562c08"></a>以不文自外也耶按行狀師諱道智字雲腹西蜀順<a 
name="0562c09" id="0562c09"></a>慶渠縣人父姓李母氏何夜夢異僧托缽於門覺而<a 
name="0562c10" id="0562c10"></a>有娠乃壬子五月午時誕生也總丱時深厭世相志<a 
name="0562c11" id="0562c11"></a>求出家父不許而母憐之遂從其志送至本里水月<a 
name="0562c12" id="0562c12"></a>庵禮六度公為師二十受具聽繩朴法師講法華經<a 
name="0562c13" id="0562c13"></a>至若坐若經行除睡常攝心以是因緣故能生諸禪<a 
name="0562c14" id="0562c14"></a>定恍然有入未幾參雪門舍璞和尚值上堂便問三<a 
name="0562c15" id="0562c15"></a>江水響即不問高境關頭事若何璞云千人萬人過<a 
name="0562c16" id="0562c16"></a>不得師云學人爭得到者裏璞云拿公驗上來師便<a 
name="0562c17" id="0562c17"></a>喝璞直打出久而辭去往黃檗山參珽和尚入門便<a 
name="0562c18" id="0562c18"></a>問從天放下即且置就地轉身事若何珽云腳跟下<a 
name="0562c19" id="0562c19"></a>好與三十棒師當下疑情頓釋炙脂帽子鶻臭汗衫<a 
name="0562c20" id="0562c20"></a>一時脫落自此機辯橫生莫敢攖其鋒者親承付囑<a 
name="0562c21" id="0562c21"></a>六載巾缾時節到來應緣出世當獻寇入川之際蜀<a 
name="0562c22" id="0562c22"></a>中幾無完土公數嬰其難行道一如平時無少沮焉<a 
name="0562c23" id="0562c23"></a>首住三聖悟燈繼住黔之雲歸安順之清涼長壽復<a 
name="0562c24" id="0562c24"></a>後有新城宰滄谿陶公者傾囊倒橐興復永寧之中<a 
name="0562c25" id="0562c25"></a>和致幣敦迎幾處住持大似艸鞋著腳一日發楚遊<a 
name="0562c26" id="0562c26"></a>之興士庶遮留不止有獨留明月與人看之句乘槎<a 
name="0562c27" id="0562c27"></a>南下止澬江之崇福寺三載將作終焉之計寺與西<a 
name="0562c28" id="0562c28"></a>峰接壤西峰荒廢輿議請復劫灰先是逢人不出堅<a 
name="0562c29" id="0562c29"></a>執再三繼則出便為人不三年頓還舊觀紺殿瓊樓<a 
name="0562c30" id="0562c30"></a>綠疏青瑣煥然一大寶坊也自甲辰仲春入山住持<a 
name="0563a01" id="0563a01"></a>十載百廢俱興群英畢集乃遷本師珽和尚塔於酉<a 
name="0563a02" id="0563a02"></a>陽瘞諸寺後晨昏瞻禮即此仁孝足風千古癸丑五<a 
name="0563a03" id="0563a03"></a>月初三日示現微疾廿七日囑後事書偈云破屋一<a 
name="0563a04" id="0563a04"></a>把火灰飛地絕塵露出鐵牛機應物任隨行至廿九<a 
name="0563a05" id="0563a05"></a>日沐浴更衣端坐而逝世壽六十一法臘四十二繼<a 
name="0563a06" id="0563a06"></a>席本寺嗣法門人我淨益聞禪師等建塔於寺之前<a 
name="0563a07" id="0563a07"></a>峰與開山傳法禪師塔相上下也其嗣法弟子如太<a 
name="0563a08" id="0563a08"></a>峰鑑等六人唱導一方監寺如印公輩廿載叢林多<a 
name="0563a09" id="0563a09"></a>方勤苦師之得人有如此語錄行世多年其正法眼<a 
name="0563a10" id="0563a10"></a>藏向上關鍵自有諸方法眼賞鑑余按行狀摭其大<a 
name="0563a11" id="0563a11"></a>略昭示來茲復陳短句用抒景仰銘曰。</p><a 
name="0563a12" id="0563a12"></a><p>　<span class="lg">乘悲七步天中節　　來論風幡揚祖烈<a 
name="0563a13" id="0563a13"></a><br>　遼天鼻孔沒囊藏　　舌頭拖地眼睛赤<a 
name="0563a14" id="0563a14"></a><br>　刀山劍樹縱橫行　　應緣寧拒虎狼穴<a 
name="0563a15" id="0563a15"></a><br>　光風霽月即之溫　　冷露嚴霜人共觖<a 
name="0563a16" id="0563a16"></a><br>　數嬰其難若家常　　七坐名坊聲赫赫<a 
name="0563a17" id="0563a17"></a><br>　夷荒競戴法中王　　黔壤幸留教外別<a 
name="0563a18" id="0563a18"></a><br>　楖栗橫肩渡汨羅　　千人萬人難挽轍<a 
name="0563a19" id="0563a19"></a><br>　喝斷澬江水逆流　　倒卓浮丘山頂月<a 
name="0563a20" id="0563a20"></a><br>　祥麟威鳳破山孫　　電捲星馳黃檗舌<a 
name="0563a21" id="0563a21"></a><br>　胡然一旦哲人歸　　艸木叢林皆泣血<a 
name="0563a22" id="0563a22"></a><br>　起家麟也徵余銘　　筆端難把虛空訣<a 
name="0563a23" id="0563a23"></a><br>　無縫浮屠插峰西　　綠水青山無間歇</span></p><a 
name="0563a24" id="0563a24"></a><p style="text-indent: 0em; margin-left: 0em"><span class="linehead"></span>康熙己未中秋前三日三韓坦之魏峻槃談撰</p></div></div><a 
name="0563a25" id="0563a25"></a><a 
name="0563a26" id="0563a26"></a><a 
name="0563a27" id="0563a27"></a><a 
name="0563a28" id="0563a28"></a><a 
name="0563a29" id="0563a29"></a><a 
name="0563a30" id="0563a30"></a><a 
name="0563b01" id="0563b01"></a><div class="w"><div style="margin-left: 1em"><p style="margin-left: 2em"><span class="headname">澬陽鳳山西峰禪寺中興碑記</span></p><a 
name="0563b02" id="0563b02"></a><p style="text-indent: 0em; margin-left: 0em"><span class="linehead"></span>真丹名山多為吾人袈裟覆卻以是奇峰曲水紆谷<a 
name="0563b03" id="0563b03"></a>崇嵒絢爛乎梵宇琳宮世俗人不可得而問矣古云<a 
name="0563b04" id="0563b04"></a>曠野深山聖道場地皆阿羅漢所住持世間麤人所<a 
name="0563b05" id="0563b05"></a>不能見旨哉其言乎如楚之長沙上倚衡嶽下瞰洞<a 
name="0563b06" id="0563b06"></a>庭水闊山高長沙稱勝西去有江則為澬水峭石虯<a 
name="0563b07" id="0563b07"></a>松鬱乎兩岸山之明水之秀又甲長沙廣輿記云益<a 
name="0563b08" id="0563b08"></a>陽浮丘山峰巒倚伏亞於南嶽觀此而峻拔可知<span class="corr" title='[巳&gt;已]'>已</span><a 
name="0563b09" id="0563b09"></a>旋轉而東複嶺如飛重岡若舞左翔右顧百折千迴<a 
name="0563b10" id="0563b10"></a>廿里許突然一峰大似衝霄之翥故名鳳山有寺宅<a 
name="0563b11" id="0563b11"></a>其下則曰西峰所謂聖道場地也山頂有古樹大數<a 
name="0563b12" id="0563b12"></a>人圍其榮枯占寺隆替明季枯矣自甲辰仲春雲腹<a 
name="0563b13" id="0563b13"></a>和尚入山枝葉復蘇至今蕃茂與大溈寄檀靈樹同<a 
name="0563b14" id="0563b14"></a>一奇異噫人傑則地靈歟此寺歷唐宋元明盛衰不<a 
name="0563b15" id="0563b15"></a>一然千有餘<span class="corr" title='[[禾/亍]&gt;年]'>年</span>鼓鐘弗歇其地抑足重也崇禎後烽<a 
name="0563b16" id="0563b16"></a>煙四起艸漫法堂雲和尚靈符在掌竿木隨身一入<a 
name="0563b17" id="0563b17"></a>其中山川增氣峻閣崇樓如從地涌瓊旛寶幢恍似<a 
name="0563b18" id="0563b18"></a>天垂想古盛時不過是也謂之中興也固宜修古塔<a 
name="0563b19" id="0563b19"></a>建普同遷本師珽和尚塔於酉陽瘞諸寺後慈與孝<a 
name="0563b20" id="0563b20"></a>並著也癸丑趨寂十載住持繼席者為我淨禪師諱<a 
name="0563b21" id="0563b21"></a>益聞尤能繼其志述其事廊廡日增參徒日眾食堂<a 
name="0563b22" id="0563b22"></a>菩薩子指常數千大藏五千軸有僧四人往黔地募<a 
name="0563b23" id="0563b23"></a>資久不就一僧遂斷一手而歿士庶感發歙然而成<a 
name="0563b24" id="0563b24"></a>乃過浙西請方冊藏而歸焉厥功懋哉克家之子能<a 
name="0563b25" id="0563b25"></a>荷父薪是子是父山賴以興故諸門弟子念父子功<a 
name="0563b26" id="0563b26"></a>勳欲記碑垂昭後學乃謀記於余余曰夫所謂記者<a 
name="0563b27" id="0563b27"></a>不過表其往著其今垂其後<span class="corr" title='[巳&gt;已]'>已</span>耳以往論之此寺刱<a 
name="0563b28" id="0563b28"></a>於唐開山之祖為傳法禪師中興於宋為性空禪師<a 
name="0563b29" id="0563b29"></a>歷代住持皆宗匠散載燈錄炳如也余何必記以今<a 
name="0563b30" id="0563b30"></a>日論之雲和尚諱道智西蜀渠縣人象崖珽和尚之<a 
name="0563c01" id="0563c01"></a>子破山明和尚之孫天童密雲悟和尚其曾祖也視<a 
name="0563c02" id="0563c02"></a>洌則猶子輩也開法蜀之三聖悟燈黔之雲歸安順<a 
name="0563c03" id="0563c03"></a>之清涼長壽永寧之中和及茲潭州之西峰也七剎<a 
name="0563c04" id="0563c04"></a>住持法嗣淨禪師丕承先緒光大前徽父子令聞口<a 
name="0563c05" id="0563c05"></a>碑載道矣余記奚為至於顯大機發大用喚南作北<a 
name="0563c06" id="0563c06"></a>點鐵成金驅耕夫牛奪饑人食敲骨打髓罵雨呵風<a 
name="0563c07" id="0563c07"></a>如此機關如此作略而流布語錄盛行於世言滿天<a 
name="0563c08" id="0563c08"></a>下矣余即記之又能窺其涯涘於萬一者哉余記奚<a 
name="0563c09" id="0563c09"></a>為再若殿堂壯麗萬礎千楹地土界址橫阡直陌將<a 
name="0563c10" id="0563c10"></a>詳寺誌<span class="corr" title='[巳&gt;已]'>已</span>何必記以垂後論之上之所謂載燈錄者<a 
name="0563c11" id="0563c11"></a>足以垂後父子語錄足以垂後寺誌足以垂後今日<a 
name="0563c12" id="0563c12"></a>何必記語云仁言之不如仁聲之入人深也歡喜讚<a 
name="0563c13" id="0563c13"></a>歎遞代相傳焉知不千秋焉知不百世口碑豈不足<a 
name="0563c14" id="0563c14"></a>以垂遠豈不足以當記哉何必以文字始為記以是<a 
name="0563c15" id="0563c15"></a>辭之堅而請記者益篤余至此則無言以對高明者<a 
name="0563c16" id="0563c16"></a>另為下語。</p><a 
name="0563c17" id="0563c17"></a><p style="text-indent: -1em; margin-left: 1em"><span class="linehead"></span>康熙<span class="corr" title='[已&gt;己]'>己</span>未佛成道日前住大溈密印寺退居芙蓉古<a 
name="0563c18" id="0563c18"></a>梅法弟定洌拜撰</p></div></div>
<hr>【經文資訊】嘉興藏第 34 冊 No. B309 雲腹智禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6de5.html?index=J34nB309" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J34nB309_002 by HTTrack Website Copier/3.x [XR&CO'2014], Tue, 07 Jun 2016 07:13:01 GMT -->
</html>
