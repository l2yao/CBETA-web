<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T17n0761_003 by HTTrack Website Copier/3.x [XR&CO'2014], Tue, 07 Jun 2016 06:48:12 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=2075902468&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT17n0761&amp;utmp=%2Fmobile%2Findex.php%3Findex%3DT17n0761_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe69f.html?index=T17n0761_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第17冊<br/>No.761 佛說法集經 (6卷)<br/>【元魏 菩提流支譯】<br/>第 3 卷</p>
	<a href="index2885.html?index=T17n0761_004" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T17">
<div class="root" id="0761" sutra_name="佛說法集經" sutra_juan="[卷3]">　
<a 
name="0621b01" id="0621b01"></a><a 
name="0621b02" id="0621b02"></a><p><span class="juanname">佛說法集經卷第三</span></p><a 
name="0621b03" id="0621b03"></a><a 
name="0621b04" id="0621b04"></a><p style="margin-left: 4em"><span class="byline">元魏天竺三藏菩提流支譯</span></p><a 
name="0621b05" id="0621b05"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩十一切入？所謂<a 
name="0621b06" id="0621b06"></a>地一切入、水一切入、火一切入、風一切入、虛<a 
name="0621b07" id="0621b07"></a>空一切入、青一切入、黃一切入、赤一切入、白<a 
name="0621b08" id="0621b08"></a>一切入、識一切入，是名十一切入。是菩薩若<a 
name="0621b09" id="0621b09"></a>欲以一切界入一界者即一切界入一界，所<a 
name="0621b10" id="0621b10"></a>謂入地界；若欲以一切界入一界者即一切<a 
name="0621b11" id="0621b11"></a>界入一界，所謂入水界；若欲以一切界入一<a 
name="0621b12" id="0621b12"></a>界者即一切界入一界，所謂入火界；若欲以<a 
name="0621b13" id="0621b13"></a>一切界入一界者即入一界，所謂入風界；若<a 
name="0621b14" id="0621b14"></a>欲以一切界入一界者即入一界，所謂入虛<a 
name="0621b15" id="0621b15"></a>空界；若欲以一切入入一入即入一入，所謂<a 
name="0621b16" id="0621b16"></a>青入；若欲以一切入入一入即入一入，所謂<a 
name="0621b17" id="0621b17"></a>黃入；若欲以一切入入一入即入一入，所謂<a 
name="0621b18" id="0621b18"></a>赤入；若欲以一切入入一入即入一入，所謂<a 
name="0621b19" id="0621b19"></a>白入；若欲以一切入入一入即入一入，所謂<a 
name="0621b20" id="0621b20"></a>識入。</p><p style="text-indent: 0em; margin-left: 0em"><span class="linehead"></span>「若欲以一切地、水、火、風、空、青、黃、赤、白、識<a 
name="0621b21" id="0621b21"></a>入一入即入一入，是故名為一切入入一。一<a 
name="0621b22" id="0621b22"></a>入即成一切入，是故名為一切入。是名菩薩<a 
name="0621b23" id="0621b23"></a>摩訶薩十一切入。</p><a 
name="0621b24" id="0621b24"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩十自在？所謂命<a 
name="0621b25" id="0621b25"></a>自在、心自在、物自在、業自在、生自在、如意自<a 
name="0621b26" id="0621b26"></a>在、信自在、願自在、智自在、法自在，是名菩<a 
name="0621b27" id="0621b27"></a>薩摩訶薩十自在。善男子！得上甘露名為命<a 
name="0621b28" id="0621b28"></a>自在；能知一切唯是一心，名為心自在；於其<a 
name="0621b29" id="0621b29"></a>掌中出諸珍寶，亦以虛空而為庫藏，名為物自<a 
name="0621c01" id="0621c01"></a>在；遠離一切煩惱、煩惱習氣及無明使，名為<a 
name="0621c02" id="0621c02"></a>業自在；於禪定解脫三昧、三摩跋提隨意迴<a 
name="0621c03" id="0621c03"></a>轉，名為生自在；於一切行自然而行，名為如<a 
name="0621c04" id="0621c04"></a>意自在；於一切入中得自在觀，名為信自在；<a 
name="0621c05" id="0621c05"></a>即生心時，現前成就一切諸事，名為願自在；<a 
name="0621c06" id="0621c06"></a>一切身、口、意業以智為本，名為智自在；現得<a 
name="0621c07" id="0621c07"></a>平等真如法界、實際無垢智慧，名為法自在。</p><a 
name="0621c08" id="0621c08"></a><p style="text-indent: 0em; margin-left: 0em"><span class="linehead"></span>「復次，善男子！得命自在故，對治一切世間<a 
name="0621c09" id="0621c09"></a>死怖畏；得心自在故，對治一切世間煩惱怖<a 
name="0621c10" id="0621c10"></a>畏；得物自在故，對治一切世間貧窮怖畏；得<a 
name="0621c11" id="0621c11"></a>業自在故，對治一切世間惡行怖畏；得生<a 
name="0621c12" id="0621c12"></a>自在故，對治一切世間惡道怖畏；得如意自<a 
name="0621c13" id="0621c13"></a>在故，對治一切世間追求怖畏；得信自在故，<a 
name="0621c14" id="0621c14"></a>對治一切世間謗法罪怖畏；得願自在故，對<a 
name="0621c15" id="0621c15"></a>治一切世間心念縛怖畏；得智自在故，對治<a 
name="0621c16" id="0621c16"></a>一切世間云何疑刺怖畏；得法自在故，對<a 
name="0621c17" id="0621c17"></a>治一切世間大眾怖畏。</p><p style="text-indent: 0em; margin-left: 0em"><span class="linehead"></span>「復次，善男子！遠離殺<a 
name="0621c18" id="0621c18"></a>生之罪，與一切眾生無瞋害心，是命自在因；<a 
name="0621c19" id="0621c19"></a>於受樂眾生無障礙大慈、於受苦眾生無障<a 
name="0621c20" id="0621c20"></a>礙大悲，是心自在因；平等心捨一切事，及<a 
name="0621c21" id="0621c21"></a>迴向大菩提，是物自在因；入一切所作業——所<a 
name="0621c22" id="0621c22"></a>謂清淨身、口、意業——是業自在因；以菩提心為<a 
name="0621c23" id="0621c23"></a>本，攝取一切善根、十善業道，是生自在因；以<a 
name="0621c24" id="0621c24"></a>一切供養、恭敬、禮拜、讚歎，象馬車乘捨與眾<a 
name="0621c25" id="0621c25"></a>生，是如意自在因；於三寶中教化一切眾生，<a 
name="0621c26" id="0621c26"></a>是信自在因；與一切眾生清淨身、口、意業，是<a 
name="0621c27" id="0621c27"></a>願自在因；遠離供養、恭敬、飲食貪心，能施一<a 
name="0621c28" id="0621c28"></a>切眾生法食，是智自在因；平等教化一切眾<a 
name="0621c29" id="0621c29"></a>生，說一切眾生平等法界，說一切眾生諸<a 
name="0622a01" id="0622a01"></a>佛如來以為法身、非飲食身，是法自在因。<a 
name="0622a02" id="0622a02"></a>是名諸菩薩摩訶薩得十自在。</p><a 
name="0622a03" id="0622a03"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩十諦？所謂世諦、<a 
name="0622a04" id="0622a04"></a>第一義諦、相諦、差別諦、觀諦、事諦、生諦、盡<a 
name="0622a05" id="0622a05"></a>無生智諦、入道智諦、集如來智諦，是名十諦。</p><a 
name="0622a06" id="0622a06"></a><p style="text-indent: 0em; margin-left: 0em"><span class="linehead"></span>「善男子！世諦者，所謂有限齊名數為他人說，<a 
name="0622a07" id="0622a07"></a>狹劣不廣，是名世諦。</p><p style="text-indent: 0em; margin-left: 0em"><span class="linehead"></span>「第一義諦者，所謂甚深<a 
name="0622a08" id="0622a08"></a>空相應法，無有限齊，不斷絕處，非他因緣，<a 
name="0622a09" id="0622a09"></a>平等一相，無有高下，不亂不靜相、一切法<a 
name="0622a10" id="0622a10"></a>真如相，是名第一義諦。</p><p style="text-indent: 0em; margin-left: 0em"><span class="linehead"></span>「相諦者，所謂逼惱<a 
name="0622a11" id="0622a11"></a>者苦相、生者集相、淨者滅相、乘者道相，是<a 
name="0622a12" id="0622a12"></a>名相諦。</p><p style="text-indent: 0em; margin-left: 0em"><span class="linehead"></span>「復次，善男子！知一切法自性無我相、<a 
name="0622a13" id="0622a13"></a>證道相、作證相，是名相諦。如是知一切法自<a 
name="0622a14" id="0622a14"></a>性淨相、知自性遠離相、知自性空相、知自性<a 
name="0622a15" id="0622a15"></a>不生不滅相，證道相、作證道相，是名相諦。</p><p style="text-indent: 0em; margin-left: 0em"><span class="linehead"></span>「差<a 
name="0622a16" id="0622a16"></a>別諦者，一切法皆是一相，依他因緣而差別<a 
name="0622a17" id="0622a17"></a>說——一相者，所謂空相，彼空依他差別而說。</p><p style="text-indent: 0em; margin-left: 0em"><span class="linehead"></span>「又<a 
name="0622a18" id="0622a18"></a>復，一切法無相、無願、無行，不生、不滅，彼一切<a 
name="0622a19" id="0622a19"></a>差別皆是空相、皆悉是空、不相違相，是名差<a 
name="0622a20" id="0622a20"></a>別諦。</p><p style="text-indent: 0em; margin-left: 0em"><span class="linehead"></span>「何者是觀諦？觀者徹觀故，數見、思惟、<a 
name="0622a21" id="0622a21"></a>知、見、覺，證智，於彼境不相違背，是名觀諦。</p><a 
name="0622a22" id="0622a22"></a><p style="text-indent: 0em; margin-left: 0em"><span class="linehead"></span>「事諦者，所謂事智——事者，謂陰界入——知彼陰界<a 
name="0622a23" id="0622a23"></a>入唯是因緣生，無事、無壽者，能如是知而證<a 
name="0622a24" id="0622a24"></a>於道，是名事諦。</p><p style="text-indent: 0em; margin-left: 0em"><span class="linehead"></span>「何者是生諦？所謂依彼知<a 
name="0622a25" id="0622a25"></a>斷煩惱、依彼行斷煩惱、依彼道斷煩惱，而得<a 
name="0622a26" id="0622a26"></a>十力、四無畏、十八不共法，復證一切法、得<a 
name="0622a27" id="0622a27"></a>一切如來勝自在法，是名生諦。</p><p style="text-indent: 0em; margin-left: 0em"><span class="linehead"></span>「盡無生智諦<a 
name="0622a28" id="0622a28"></a>者，說一切有為法盡，彼有為法盡不盡以盡<a 
name="0622a29" id="0622a29"></a>無盡。若盡有盡者即有盡盡，是故盡不盡。是<a 
name="0622b01" id="0622b01"></a>故，盡不生、不滅，是名盡無生智諦。</p><p style="text-indent: 0em; margin-left: 0em"><span class="linehead"></span>「何者是入<a 
name="0622b02" id="0622b02"></a>道智諦？以何等智、以何等道、以何等功德聚<a 
name="0622b03" id="0622b03"></a>集、以何等智聚集，知一切法不生、不滅，依彼<a 
name="0622b04" id="0622b04"></a>法自入、令他入，是名入道智諦。</p><p style="text-indent: 0em; margin-left: 0em"><span class="linehead"></span>「何者是集<a 
name="0622b05" id="0622b05"></a>如來智諦？謂法雲地、如來地中間，集如來智<a 
name="0622b06" id="0622b06"></a>諦得彼自然道證如來智，是名集如來智諦。</p><a 
name="0622b07" id="0622b07"></a><p style="text-indent: 0em; margin-left: 0em"><span class="linehead"></span>「是名菩薩摩訶薩十諦。</p><a 
name="0622b08" id="0622b08"></a><p style="text-indent: 0em; margin-left: 0em"><span class="linehead"></span>「善男子！何者是諸菩薩摩訶薩九次第入三<a 
name="0622b09" id="0622b09"></a>摩拔提？</p><p style="text-indent: 0em; margin-left: 0em"><span class="linehead"></span>「菩薩摩訶薩離諸欲、諸惡不善法，<a 
name="0622b10" id="0622b10"></a>有覺、有觀，離生喜樂，入初禪行。善男子！離諸<a 
name="0622b11" id="0622b11"></a>欲者，謂初禪所對愛染法，遠離彼法名離諸<a 
name="0622b12" id="0622b12"></a>欲。離諸惡不善法者，謂因貪、瞋、癡起殺生、<a 
name="0622b13" id="0622b13"></a>偷盜、邪婬、妄語、兩舌、惡口、綺語、貪瞋、邪見，是<a 
name="0622b14" id="0622b14"></a>名諸惡不善法，遠離彼法是名初禪。有覺者，<a 
name="0622b15" id="0622b15"></a>謂共覺故。何者是覺？依何境界？隨順初禪<a 
name="0622b16" id="0622b16"></a>是覺有種種異名，謂知、覺、思惟、觀集、定等，是<a 
name="0622b17" id="0622b17"></a>名為覺。何者是觀？即彼隨順初禪覺行思<a 
name="0622b18" id="0622b18"></a>惟、觀受欲定知覺，是名為觀。依於厭行共彼<a 
name="0622b19" id="0622b19"></a>有覺、有觀而成初禪，依於厭行共彼有喜、有<a 
name="0622b20" id="0622b20"></a>樂而成初禪，是名有喜有樂入初禪行。行<a 
name="0622b21" id="0622b21"></a>者，所謂受持護念喜、樂、知等，是名為行。菩薩<a 
name="0622b22" id="0622b22"></a>摩訶薩住初禪中得無生法忍增上欲心，是<a 
name="0622b23" id="0622b23"></a>故入禪求無生法忍。</p><p style="text-indent: 0em; margin-left: 0em"><span class="linehead"></span>「是菩薩摩訶薩為得轉<a 
name="0622b24" id="0622b24"></a>勝無生法忍欲求心故，於彼初禪中生不堅<a 
name="0622b25" id="0622b25"></a>固心，是故菩薩捨彼初禪求第二禪。是菩<a 
name="0622b26" id="0622b26"></a>薩離彼初禪有覺觀心，滅於彼心、離於彼心、<a 
name="0622b27" id="0622b27"></a>淨於彼心、寂靜彼心，為入第二禪、為成就<a 
name="0622b28" id="0622b28"></a>第二禪思惟行。是菩薩離彼覺觀，內淨心一<a 
name="0622b29" id="0622b29"></a>處，無覺、無觀，定生喜樂，入第二禪行。內淨者，<a 
name="0622c01" id="0622c01"></a>謂對治障彼第二禪法。菩薩寂靜，彼法清<a 
name="0622c02" id="0622c02"></a>淨無濁，是名內淨。心一處者，謂滅彼初禪<a 
name="0622c03" id="0622c03"></a>一切覺觀，寂靜一味猶如大海。善男子！譬<a 
name="0622c04" id="0622c04"></a>如一切諸水入於大海皆同一味，所謂&#x918E;味。<a 
name="0622c05" id="0622c05"></a>如是，菩薩摩訶薩入第二禪，滅彼初禪一切<a 
name="0622c06" id="0622c06"></a>覺觀，寂靜一味，無覺、無觀，是名得無覺無觀<a 
name="0622c07" id="0622c07"></a>三昧。是菩薩依彼三昧生喜——謂於佛、法、僧<a 
name="0622c08" id="0622c08"></a>中生於喜心——依彼喜心，諸善功德自然滿足。</p><a 
name="0622c09" id="0622c09"></a><p style="text-indent: 0em; margin-left: 0em"><span class="linehead"></span>「是菩薩為彼無生法忍增勝光明、轉轉光明、<a 
name="0622c10" id="0622c10"></a>轉轉勝妙、轉轉柔軟，得上欲心。是菩薩依<a 
name="0622c11" id="0622c11"></a>彼無生法忍上欲心故，於彼第二禪中不住、<a 
name="0622c12" id="0622c12"></a>不樂，更求勝上第三禪行。是菩薩生如是心，<a 
name="0622c13" id="0622c13"></a>知彼喜心障第三禪及障無生法忍，是故菩<a 
name="0622c14" id="0622c14"></a>薩離喜行，捨憶念安慧、身受樂——是樂聖人亦<a 
name="0622c15" id="0622c15"></a>說、亦捨——遠離喜樂，入三禪行。是菩薩得三昧<a 
name="0622c16" id="0622c16"></a>樂，厭於彼喜，生如是心：『此無喜樂，是無常<a 
name="0622c17" id="0622c17"></a>樂、是盡滅法，非常、非恒，非真實樂、非究竟<a 
name="0622c18" id="0622c18"></a>樂。』是菩薩知如是已，轉轉復得彼無生法<a 
name="0622c19" id="0622c19"></a>忍增上欲心。</p><p style="text-indent: 0em; margin-left: 0em"><span class="linehead"></span>「是菩薩依彼無生法忍增上欲<a 
name="0622c20" id="0622c20"></a>心不樂苦樂，是菩薩遠離苦樂，先滅憂喜，<a 
name="0622c21" id="0622c21"></a>不苦、不樂，捨念清淨，入四禪行。是菩薩得第<a 
name="0622c22" id="0622c22"></a>四禪三摩拔提，柔軟心、自在心、寂靜心、光明心、<a 
name="0622c23" id="0622c23"></a>正直心，以彼一切樂事捨與一切眾生。是<a 
name="0622c24" id="0622c24"></a>菩薩與一切眾生現前安隱樂時，即得無生<a 
name="0622c25" id="0622c25"></a>法忍光明現前。是菩薩得彼無生法忍光明<a 
name="0622c26" id="0622c26"></a>現前故，令行速疾。</p><p style="text-indent: 0em; margin-left: 0em"><span class="linehead"></span>「是菩薩於彼第四禪勝妙<a 
name="0622c27" id="0622c27"></a>樂中不生樂心，遠離彼樂，捨念清淨，唯見<a 
name="0622c28" id="0622c28"></a>虛空現前。是菩薩過一切色相、滅一切有對<a 
name="0622c29" id="0622c29"></a>相、不念種種相，知無邊虛空即入無邊虛<a 
name="0623a01" id="0623a01"></a>空行。是菩薩如是觀色略有二種：一者、四大，<a 
name="0623a02" id="0623a02"></a>二者、依四大。四大者，謂地、水、火、風；依四大者，<a 
name="0623a03" id="0623a03"></a>謂色、香、味、觸。如是廣有八種色，離彼一切色<a 
name="0623a04" id="0623a04"></a>相無彼色相。滅彼色相故，言過一切色相。<a 
name="0623a05" id="0623a05"></a>隨何等法有其色相，彼法必有礙相。是故，過<a 
name="0623a06" id="0623a06"></a>一切色相、滅一切有對相，不念、不行種種異<a 
name="0623a07" id="0623a07"></a>相。以過種種異相、以不念種種異相故，唯<a 
name="0623a08" id="0623a08"></a>見虛空相。是故，菩薩知無量虛空即入無邊<a 
name="0623a09" id="0623a09"></a>虛空行。是菩薩入無邊虛空處三昧生如是<a 
name="0623a10" id="0623a10"></a>心：『虛空無邊、虛空無際、虛空無崖，隨何等<a 
name="0623a11" id="0623a11"></a>法以無邊等故，彼法無有前際、中際、後際。』如<a 
name="0623a12" id="0623a12"></a>是觀一切法無前、中、後際。是菩薩入如是三<a 
name="0623a13" id="0623a13"></a>昧，即於一切眾生起大慈心、即於一切法得<a 
name="0623a14" id="0623a14"></a>平等智而現在前，是菩薩爾時於無生法忍<a 
name="0623a15" id="0623a15"></a>中始得勝進光明現前。</p><p style="text-indent: 0em; margin-left: 0em"><span class="linehead"></span>「是菩薩過一切無邊<a 
name="0623a16" id="0623a16"></a>虛空相，現前知無邊識相，入無邊識處行。<a 
name="0623a17" id="0623a17"></a>是菩薩生如是心：『是無邊虛空相唯是識想<a 
name="0623a18" id="0623a18"></a>分別。』是菩薩得如是心，知一切唯是識相，<a 
name="0623a19" id="0623a19"></a>是識無量無邊。是菩薩入如是三昧得無生<a 
name="0623a20" id="0623a20"></a>法忍，非究竟成就無生法忍。</p><p style="text-indent: 0em; margin-left: 0em"><span class="linehead"></span>「是菩薩過一切<a 
name="0623a21" id="0623a21"></a>無邊識相處現前知無所有處，入無所有無<a 
name="0623a22" id="0623a22"></a>少處行。無所有者，無彼所有。何者是所有？謂<a 
name="0623a23" id="0623a23"></a>貪、瞋、癡分別，種種分別、虛妄分別，一切有為<a 
name="0623a24" id="0623a24"></a>法皆從虛妄分別心生。無彼所有，故言無所<a 
name="0623a25" id="0623a25"></a>有。無少者，如向所說，法中少相、細相、微相等<a 
name="0623a26" id="0623a26"></a>名為少相。無彼少相，故言無少。過彼一切&#x9E81;<a 
name="0623a27" id="0623a27"></a>細相故，言無所有、無少。是菩薩住如是三昧<a 
name="0623a28" id="0623a28"></a>得轉勝無生法忍光明現前。</p><p style="text-indent: 0em; margin-left: 0em"><span class="linehead"></span>「是菩薩為得彼<a 
name="0623a29" id="0623a29"></a>無生法忍，不樂彼無所有無少三昧，是菩<a 
name="0623b01" id="0623b01"></a>薩更求增上三昧生勝欲心。是菩薩轉求增<a 
name="0623b02" id="0623b02"></a>上三昧勝行，生如是心：『是無所有無少行相<a 
name="0623b03" id="0623b03"></a>亦是細相，虛妄分別故。』次觀非相非非相。<a 
name="0623b04" id="0623b04"></a>何等法是非相非非相？非相者是空，非非相<a 
name="0623b05" id="0623b05"></a>者從因緣生。菩薩爾時得非相非非相三昧<a 
name="0623b06" id="0623b06"></a>現前，是菩薩過一切無所有處少相入非想<a 
name="0623b07" id="0623b07"></a>非非想處三昧行。菩薩住於彼處生如是心：<a 
name="0623b08" id="0623b08"></a>『彼非想非非想處無所可樂。』是菩薩遠離彼<a 
name="0623b09" id="0623b09"></a>處。</p><p style="text-indent: 0em; margin-left: 0em"><span class="linehead"></span>「是菩薩遠離彼處，即時一切法不生不滅<a 
name="0623b10" id="0623b10"></a>現前。是菩薩知一切法不生、不滅，見一切法<a 
name="0623b11" id="0623b11"></a>自性寂滅，是菩薩不行、不住，菩薩爾時得勝<a 
name="0623b12" id="0623b12"></a>上清淨無生法忍。是菩薩自此以上得自然<a 
name="0623b13" id="0623b13"></a>不休息菩薩道。</p><p style="text-indent: 0em; margin-left: 0em"><span class="linehead"></span>「是名菩薩摩訶薩九種次第<a 
name="0623b14" id="0623b14"></a>入三摩拔提。</p><a 
name="0623b15" id="0623b15"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩十力？所謂信力、<a 
name="0623b16" id="0623b16"></a>內力、修行力、忍辱力、智力、離力、聞慧力、樂<a 
name="0623b17" id="0623b17"></a>說力、功德力、如實修行力。</p><p style="text-indent: 0em; margin-left: 0em"><span class="linehead"></span>「善男子！何者是信<a 
name="0623b18" id="0623b18"></a><span class="corr" title='[方&gt;力] cf.【麗】'>力</span>？信力者，菩薩摩訶薩信何等何等法，彼彼<a 
name="0623b19" id="0623b19"></a>法中隨心即成決定信力。是菩薩於信力中，<a 
name="0623b20" id="0623b20"></a>一切世間天、人、諸魔不能擾動，是名菩薩摩<a 
name="0623b21" id="0623b21"></a>訶薩信力。</p><a 
name="0623b22" id="0623b22"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩內力？菩薩起貪<a 
name="0623b23" id="0623b23"></a>心時，修不淨觀即滅貪心；起瞋心時，修行大<a 
name="0623b24" id="0623b24"></a>慈即滅瞋心；起癡心時，修因緣行即滅癡心。<a 
name="0623b25" id="0623b25"></a>是菩薩若為他人呵罵、打縛，生如是心：『此聲<a 
name="0623b26" id="0623b26"></a>如響，呵罵等如夢。』菩薩爾時得平等智，信知<a 
name="0623b27" id="0623b27"></a>打罵、繫閉等唯是自業，能如是見即時消滅。<a 
name="0623b28" id="0623b28"></a>是菩薩知此身中有何等事——所謂逼惱、割截<a 
name="0623b29" id="0623b29"></a>等事——如水中月，菩薩爾時得平等智，能如是<a 
name="0623c01" id="0623c01"></a>知即時消滅。舉要言之，菩薩能知諸煩惱門<a 
name="0623c02" id="0623c02"></a>皆是清淨門，是名菩薩摩訶薩內力。</p><a 
name="0623c03" id="0623c03"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩修行力？謂信行<a 
name="0623c04" id="0623c04"></a>地力、見道地力所有對治障法，而彼障法<a 
name="0623c05" id="0623c05"></a>所不能障是菩薩。彼信行地中、見道地中，一<a 
name="0623c06" id="0623c06"></a>切世間天、人、魔、梵不能擾動，是名菩薩摩訶<a 
name="0623c07" id="0623c07"></a>薩修行力。</p><a 
name="0623c08" id="0623c08"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩忍辱力？若菩薩<a 
name="0623c09" id="0623c09"></a>為他所罵而不加報，以得如響平等智力故；<a 
name="0623c10" id="0623c10"></a>若菩薩為他人所打而不加報，以得鏡像平<a 
name="0623c11" id="0623c11"></a>等智力故；若菩薩為他所惱而不加報，以得<a 
name="0623c12" id="0623c12"></a>如幻平等智力故；若菩薩為他所瞋而不加<a 
name="0623c13" id="0623c13"></a>報，以得內清淨平等智力故；世間八法所不<a 
name="0623c14" id="0623c14"></a>能染，以得世法清淨平等智力故；一切煩惱<a 
name="0623c15" id="0623c15"></a>不能染、不能勝，以得集因緣平等智力故。舉<a 
name="0623c16" id="0623c16"></a>要言之，是菩薩見一切染法門皆是清淨門，<a 
name="0623c17" id="0623c17"></a>是名菩薩摩訶薩忍辱力。</p><a 
name="0623c18" id="0623c18"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩智力？謂菩薩摩<a 
name="0623c19" id="0623c19"></a>訶薩知陰、界、入空，不生、不滅，以何等智能集<a 
name="0623c20" id="0623c20"></a>大菩提。於彼智中一切諸魔、外道、邪見現作<a 
name="0623c21" id="0623c21"></a>佛形所不能動、亦不擾亂、不能令疑，是名菩<a 
name="0623c22" id="0623c22"></a>薩摩訶薩智力。</p><a 
name="0623c23" id="0623c23"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩離力？若菩薩身<a 
name="0623c24" id="0623c24"></a>住一處，一切眾生到菩薩所惡口毀罵、誹謗<a 
name="0623c25" id="0623c25"></a>菩薩，亦復毀罵佛、法、僧寶，或捉菩薩若割、若<a 
name="0623c26" id="0623c26"></a>截，菩薩爾時於彼眾生不生惱害及以瞋心、<a 
name="0623c27" id="0623c27"></a>亦復不起煩惱使心及習氣煩惱心。若有眾<a 
name="0623c28" id="0623c28"></a>生來化菩薩令起諸惡，菩薩爾時化令從己，<a 
name="0623c29" id="0623c29"></a>於三寶中得堅固心，是名菩薩摩訶薩離力。</p><a 
name="0624a01" id="0624a01"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩聞慧力？善男子！<a 
name="0624a02" id="0624a02"></a>菩薩摩訶薩多聞聞持聞慧海藏，聞慧聚集，<a 
name="0624a03" id="0624a03"></a>是菩薩成就如是多聞慧力。若三千大千世<a 
name="0624a04" id="0624a04"></a>界眾生懷種種疑詣菩薩所，一時發問各<a 
name="0624a05" id="0624a05"></a>異不同，菩薩爾時其心不動，以一音答斷一<a 
name="0624a06" id="0624a06"></a>切疑。如是，百千萬劫種種疑問，菩薩一時一<a 
name="0624a07" id="0624a07"></a>音而答，是名菩薩摩訶薩聞慧力。</p><a 
name="0624a08" id="0624a08"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩樂說力？菩薩在<a 
name="0624a09" id="0624a09"></a>於百千萬那由他大眾中說法，彼菩薩不思<a 
name="0624a10" id="0624a10"></a>惟、不分別何等何等眾生樂何等何等法，菩<a 
name="0624a11" id="0624a11"></a>薩隨彼眾生而為說法。菩薩說法不失字義，<a 
name="0624a12" id="0624a12"></a>亦不重說、不遲疾說、不惡聲說、不多少說，是<a 
name="0624a13" id="0624a13"></a>名菩薩摩訶薩樂說力。</p><a 
name="0624a14" id="0624a14"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩功德力？菩薩若<a 
name="0624a15" id="0624a15"></a>於樹下、若在自舍、若在空處，一切諸魔及其<a 
name="0624a16" id="0624a16"></a>眷屬詣彼菩薩為作破壞、為欲擾亂，然彼<a 
name="0624a17" id="0624a17"></a>諸魔及其眷屬不能壞亂彼菩薩行。彼諸魔<a 
name="0624a18" id="0624a18"></a>眾而自驚怖，破壞離散，自見摧滅，無有救者。<a 
name="0624a19" id="0624a19"></a>彼諸魔眾所持器仗，刀、劍、鉾、&#x77DF;、長鉤、鉞斧、&#x9B2A;輪、<a 
name="0624a20" id="0624a20"></a>&#x7F82;索、弓箭、戈戟，如是等事猶如雲雨，以彼菩<a 
name="0624a21" id="0624a21"></a>薩摩訶薩功德力故，即時變成種種諸華，所<a 
name="0624a22" id="0624a22"></a>謂曼陀羅華、摩訶曼陀羅華、盧遮華、摩訶盧<a 
name="0624a23" id="0624a23"></a>遮華、陀羅華、摩訶陀羅華、瞻婆華、修摩那<a 
name="0624a24" id="0624a24"></a>華、優波羅華、&#x9262;頭摩華，如是等種種諸華<a 
name="0624a25" id="0624a25"></a>如雲雨下供養菩薩。彼諸魔眾所有種種&#x9E81;<a 
name="0624a26" id="0624a26"></a>獷言語聞者驚怖，如是等聲以是菩薩功<a 
name="0624a27" id="0624a27"></a>德力故，即時變成種種讚歎微妙音聲。是時<a 
name="0624a28" id="0624a28"></a>菩薩於彼諸魔種種&#x9E81;惡六塵境界，以是菩<a 
name="0624a29" id="0624a29"></a>薩功德力故，彼惡境界即滅不現。是時菩薩<a 
name="0624b01" id="0624b01"></a>即隨心念而虛空中一切妙境即時現前，是<a 
name="0624b02" id="0624b02"></a>菩薩依自功德增上因緣以彼虛空而為庫<a 
name="0624b03" id="0624b03"></a>藏，於自掌中成就一切殊勝財寶而現在前，<a 
name="0624b04" id="0624b04"></a>悉令一切眾生受用，是菩薩掌中勝妙珍寶<a 
name="0624b05" id="0624b05"></a>皆由自力功德而成。善男子！若以劫壽說<a 
name="0624b06" id="0624b06"></a>是菩薩功德之力不可得盡，是名菩薩摩訶<a 
name="0624b07" id="0624b07"></a>薩功德力。</p><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩如實<a 
name="0624b08" id="0624b08"></a>修行力？善男子！菩薩摩訶薩有十種如實修<a 
name="0624b09" id="0624b09"></a>行力。何者為十？所謂布施修行力、持戒修<a 
name="0624b10" id="0624b10"></a>行力、忍辱修行力、精進修行力、禪定修行<a 
name="0624b11" id="0624b11"></a>力、般若修行力、方便修行力、願修行力、力修<a 
name="0624b12" id="0624b12"></a>行力、智修行力，是名菩薩摩訶薩波羅蜜相<a 
name="0624b13" id="0624b13"></a>應十種如實修行力。善男子！諸菩薩摩訶薩<a 
name="0624b14" id="0624b14"></a>其餘一切無量如實修行力皆悉攝在十種<a 
name="0624b15" id="0624b15"></a>如實修行力。</p><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩布<a 
name="0624b16" id="0624b16"></a>施修行力？善男子！菩薩摩訶薩無有一物&#x608B;<a 
name="0624b17" id="0624b17"></a>而不捨；唯除惱害諸眾生事。菩薩隨何等心<a 
name="0624b18" id="0624b18"></a>能行施者，而彼施心唯除諸佛如來及得忍<a 
name="0624b19" id="0624b19"></a>菩薩，餘一切眾生不能得信，何況能知？是名<a 
name="0624b20" id="0624b20"></a>菩薩布施修行力。</p><a 
name="0624b21" id="0624b21"></a><p style="text-indent: 0em; margin-left: 0em"><span class="linehead"></span>「善男子！何者是菩薩持戒修行力？善男子！菩<a 
name="0624b22" id="0624b22"></a>薩持戒修行力有十種。何者為十？所謂聲聞<a 
name="0624b23" id="0624b23"></a>持戒修行、辟支佛持戒修行、菩薩持戒修<a 
name="0624b24" id="0624b24"></a>行、攝受一切善法持戒修行、求善知識不捨<a 
name="0624b25" id="0624b25"></a>持戒修行、護攝受妙法持戒修行、常為利益<a 
name="0624b26" id="0624b26"></a>他持戒修行、迴向大菩提持戒修行、常寂靜<a 
name="0624b27" id="0624b27"></a>入三昧持戒修行、斷煩惱及煩惱習氣持戒<a 
name="0624b28" id="0624b28"></a>修行。善男子！諸菩薩等善能分別微密持戒，<a 
name="0624b29" id="0624b29"></a>以是義故，彼諸菩薩所修持戒非一切種智<a 
name="0624c01" id="0624c01"></a>人不能得知，是名菩薩摩訶薩持戒修行力。</p><a 
name="0624c02" id="0624c02"></a><p style="text-indent: 0em; margin-left: 0em"><span class="linehead"></span>「善男子！何者是菩薩忍辱修行力？菩薩摩訶<a 
name="0624c03" id="0624c03"></a>薩有三種忍辱：所謂諸苦忍辱、他所加惡<a 
name="0624c04" id="0624c04"></a>不報忍辱、知諸法無生忍辱。善男子！諸苦<a 
name="0624c05" id="0624c05"></a>忍辱者，以知自作業故；不報惡忍辱者，以<a 
name="0624c06" id="0624c06"></a>於一切眾生得一子心故；諸法忍辱者，以於<a 
name="0624c07" id="0624c07"></a>一切法得無生智故。是名菩薩三種忍辱。善<a 
name="0624c08" id="0624c08"></a>男子！是名菩薩摩訶薩忍辱修行力。</p><a 
name="0624c09" id="0624c09"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩精進修行力？善<a 
name="0624c10" id="0624c10"></a>男子！菩薩隨何等處、隨何等行，為成就彼善<a 
name="0624c11" id="0624c11"></a>法修行力故，彼彼法中生如是心：『我成就此<a 
name="0624c12" id="0624c12"></a>善法，為令一切眾生同得故。』是名菩薩摩訶<a 
name="0624c13" id="0624c13"></a>薩精進修行力。</p><a 
name="0624c14" id="0624c14"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩禪定修行力？善<a 
name="0624c15" id="0624c15"></a>男子！菩薩不見一法而非寂靜、見一切法自<a 
name="0624c16" id="0624c16"></a>性寂靜，滅一切諸覺，遠離心、意、意識，不生、不<a 
name="0624c17" id="0624c17"></a>滅，不動、不亂。是菩薩不見自心定、他心亂，不<a 
name="0624c18" id="0624c18"></a>見離自身、不見離他身更有三昧，而能修習<a 
name="0624c19" id="0624c19"></a>一切功德精進不息，是名菩薩摩訶薩禪定<a 
name="0624c20" id="0624c20"></a>修行力。</p><a 
name="0624c21" id="0624c21"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩般若修行力？善<a 
name="0624c22" id="0624c22"></a>男子！菩薩不見一法離因緣集、不見一法離<a 
name="0624c23" id="0624c23"></a>於空、無相、無作解脫、不見一法離虛空解脫，<a 
name="0624c24" id="0624c24"></a>而能修習助菩提法，精進不息，亦化眾生而<a 
name="0624c25" id="0624c25"></a>不休息，是名菩薩摩訶薩般若修行力。</p><a 
name="0624c26" id="0624c26"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩方便修行力？善<a 
name="0624c27" id="0624c27"></a>男子！菩薩摩訶薩不見自身而常護自身密<a 
name="0624c28" id="0624c28"></a>行、不見眾生而常教化眾生不息、不見煩惱<a 
name="0624c29" id="0624c29"></a>而常守護諸情根行，菩薩見一切色不離佛<a 
name="0625a01" id="0625a01"></a>色而常求見諸如來色、菩薩聞一切聲不離<a 
name="0625a02" id="0625a02"></a>諸法聲而常求聞法無有厭足，不見世間而<a 
name="0625a03" id="0625a03"></a>常厭離一切世間、不見涅槃而為得涅槃捨<a 
name="0625a04" id="0625a04"></a>於一切內外之物、不見佛及菩提而恒為得<a 
name="0625a05" id="0625a05"></a>佛及菩提而常作百千萬願現前修行，是<a 
name="0625a06" id="0625a06"></a>名菩薩摩訶薩方便修行力。</p><a 
name="0625a07" id="0625a07"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩願修行力？善男<a 
name="0625a08" id="0625a08"></a>子！菩薩摩訶薩不見一法增、不見一法減，而<a 
name="0625a09" id="0625a09"></a>能隨喜一切眾生所作善根迴向阿耨多羅<a 
name="0625a10" id="0625a10"></a>三藐三菩提，亦以自己一切善根共諸眾生<a 
name="0625a11" id="0625a11"></a>迴向阿耨多羅三藐三菩提，而作是言：『我因<a 
name="0625a12" id="0625a12"></a>此諸善根必成阿耨多羅三藐三菩提，我因<a 
name="0625a13" id="0625a13"></a>此諸善根成就如是如是佛國土，我因此諸<a 
name="0625a14" id="0625a14"></a>善根得如是如是大眾。』菩薩如是大願成就<a 
name="0625a15" id="0625a15"></a>不可破壞。是菩薩修持淨戒，不破、不漏，不點、<a 
name="0625a16" id="0625a16"></a>不污，智者讚歎。是菩薩住彼如是淨持戒中，<a 
name="0625a17" id="0625a17"></a>所作大願皆悉成就，是名菩薩摩訶薩願修<a 
name="0625a18" id="0625a18"></a>行力。</p><a 
name="0625a19" id="0625a19"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩力修行力？若有<a 
name="0625a20" id="0625a20"></a>眾生現作佛身，詣菩薩所欲退菩薩菩提之<a 
name="0625a21" id="0625a21"></a>心而作是言：『何處當有此菩提法？』廣說種種<a 
name="0625a22" id="0625a22"></a>破壞之言。然是菩薩不可得退轉、不可破壞<a 
name="0625a23" id="0625a23"></a>轉，念菩提轉、念道場、念降伏魔、念轉法輪、<a 
name="0625a24" id="0625a24"></a>念大慈悲，於彼破壞眾生、邪教眾生不生惡<a 
name="0625a25" id="0625a25"></a>心，而以慈悲還教彼人置於善法，而是菩薩<a 
name="0625a26" id="0625a26"></a>不失淨信、精進、正念、三昧、般若等力。是菩薩<a 
name="0625a27" id="0625a27"></a>依彼不退轉力令無量阿僧祇眾生得佛菩<a 
name="0625a28" id="0625a28"></a>提、入佛菩提，是名菩薩摩訶薩力修行力。</p><p style="text-indent: 0em; margin-left: 0em"><span class="linehead"></span>「善<a 
name="0625a29" id="0625a29"></a>男子！何者是菩薩摩訶薩智修行力？善男子！<a 
name="0625b01" id="0625b01"></a>菩薩如實知一切法無有眾生，不生、不老、不<a 
name="0625b02" id="0625b02"></a>病、不死，唯見於法離我、我所。是菩薩依如是<a 
name="0625b03" id="0625b03"></a>知諸法智力令無量阿僧祇眾生入彼智中。<a 
name="0625b04" id="0625b04"></a>是菩薩一切世間諸魔外道尚不能轉彼真<a 
name="0625b05" id="0625b05"></a>如心，何況迴置世間法中？是名菩薩摩訶薩<a 
name="0625b06" id="0625b06"></a>智修行力。</p><p style="text-indent: 0em; margin-left: 0em"><span class="linehead"></span>「善男子！是名菩薩摩訶薩十種修<a 
name="0625b07" id="0625b07"></a>行力。</p><a 
name="0625b08" id="0625b08"></a><p style="text-indent: 0em; margin-left: 0em"><span class="linehead"></span>「善男子！何者是菩薩摩訶薩十智？所謂苦智、<a 
name="0625b09" id="0625b09"></a>集智、滅智、道智、於苦中法智、於集滅道中<a 
name="0625b10" id="0625b10"></a>法智、陰智、界智、入智、過去未來智、於道及<a 
name="0625b11" id="0625b11"></a>果智，是名諸菩薩十智。</p><p style="text-indent: 0em; margin-left: 0em"><span class="linehead"></span>「善男子！何者是苦<a 
name="0625b12" id="0625b12"></a>智？謂苦中苦智、於苦中集智、於苦中滅智、於<a 
name="0625b13" id="0625b13"></a>苦中道智。復次，善男子！於苦空智、空無相智、<a 
name="0625b14" id="0625b14"></a>苦無願智、苦因緣生智，唯是苦生如是苦中<a 
name="0625b15" id="0625b15"></a>苦智。復次，善男子！知無明智、知愛智、知取<a 
name="0625b16" id="0625b16"></a>智，名為苦智。</p><p style="text-indent: 0em; margin-left: 0em"><span class="linehead"></span>「善男子！何者是集智？隨何等法<a 
name="0625b17" id="0625b17"></a>集彼集，彼智中集智，彼集唯是苦，是名集智。<a 
name="0625b18" id="0625b18"></a>復次，善男子！知愛是集智，名為集智。</p><p style="text-indent: 0em; margin-left: 0em"><span class="linehead"></span>「善男子！<a 
name="0625b19" id="0625b19"></a>何者是滅智？謂過去無所從來智、未來不<a 
name="0625b20" id="0625b20"></a>生智、現在不住智，是名滅智。復次，善男子！<a 
name="0625b21" id="0625b21"></a>知過去法不滅，知未來、現在法不滅，是名滅<a 
name="0625b22" id="0625b22"></a>智。</p><p style="text-indent: 0em; margin-left: 0em"><span class="linehead"></span>「善男子！何者是道智？謂苦智、集智、滅智、道<a 
name="0625b23" id="0625b23"></a>智中求道智、知道智，是名道智。善男子！何者<a 
name="0625b24" id="0625b24"></a>是於苦中法智、集、滅、道中法智？菩薩生如是<a 
name="0625b25" id="0625b25"></a>心：『此苦、集、滅、道唯是法。』如是知於苦中法智、<a 
name="0625b26" id="0625b26"></a>於集、滅、道中法智，是名苦中法智乃至道中<a 
name="0625b27" id="0625b27"></a>法智。</p><p style="text-indent: 0em; margin-left: 0em"><span class="linehead"></span>「善男子！何者是陰智？謂五陰中如幻<a 
name="0625b28" id="0625b28"></a>夢智、五陰一合智、聚集智、和合智，是名陰智。<a 
name="0625b29" id="0625b29"></a>復次，知色如聚沫、知受如水泡、知想如陽焰、<a 
name="0625c01" id="0625c01"></a>知行如芭蕉、知識陰如幻，是名陰智。</p><p style="text-indent: 0em; margin-left: 0em"><span class="linehead"></span>「善男<a 
name="0625c02" id="0625c02"></a>子！何者是界智？謂地界法界，而法界非堅相；<a 
name="0625c03" id="0625c03"></a>如是水界法界，而法界非濕相；火界法界，而<a 
name="0625c04" id="0625c04"></a>法界非熱相；風界法界，而法界非動相，如是<a 
name="0625c05" id="0625c05"></a>知名為知界。復次，善男子！知微細智是名性<a 
name="0625c06" id="0625c06"></a>智。知一切法根本，名為界智。復次，善男子！苦<a 
name="0625c07" id="0625c07"></a>智、集智、滅智、道智，名為界智。復次，善男子！<a 
name="0625c08" id="0625c08"></a>有二界：謂有為界、無為界。彼有為、無為中智，<a 
name="0625c09" id="0625c09"></a>名為界智。復次，善男子！眼界、色界、眼識界<a 
name="0625c10" id="0625c10"></a>法界，而法界非見相、亦非可見相、亦非可<a 
name="0625c11" id="0625c11"></a>知相；如是，耳界、聲界、耳識界法界，而法界非<a 
name="0625c12" id="0625c12"></a>聞相、亦非可聞相、亦非可知相；鼻界、香界、鼻<a 
name="0625c13" id="0625c13"></a>識界法界，而法界非聞相、亦非可聞相、亦<a 
name="0625c14" id="0625c14"></a>非可知相；舌界、味界、舌識界法界，而法界非<a 
name="0625c15" id="0625c15"></a>嘗相、亦非可嘗相、亦非可知相；身界、觸界、<a 
name="0625c16" id="0625c16"></a>身識界法界，而法界非聚集和合相、亦非觸<a 
name="0625c17" id="0625c17"></a>相、亦非陽焰相；意界、法界、意識界法界，而<a 
name="0625c18" id="0625c18"></a>法界非生、住、滅相，是名菩薩摩訶薩界智。</p><p style="text-indent: 0em; margin-left: 0em"><span class="linehead"></span>「善<a 
name="0625c19" id="0625c19"></a>男子！何者是菩薩入智？謂入中廣智、深智、<a 
name="0625c20" id="0625c20"></a>普智、縛智、刺智、怖智、誑智、無常智、障礙智，是<a 
name="0625c21" id="0625c21"></a>名菩薩摩訶薩入智。復次，善男子！菩薩知入<a 
name="0625c22" id="0625c22"></a>如空聚落——如彼空聚落而自不知是空聚落。<a 
name="0625c23" id="0625c23"></a>如是，彼諸入自不知是空如空聚落。菩薩若<a 
name="0625c24" id="0625c24"></a>如是知，是名入智。復次，善男子！菩薩如是<a 
name="0625c25" id="0625c25"></a>知十二入——所謂眼入、色入、耳入、聲入、鼻入、香<a 
name="0625c26" id="0625c26"></a>入、舌入、味入、身入、觸入、意入、法入——此諸入無<a 
name="0625c27" id="0625c27"></a>我、無我所。菩薩若如是知，名為入智。</p><p style="text-indent: 0em; margin-left: 0em"><span class="linehead"></span>「善男子！<a 
name="0625c28" id="0625c28"></a>何者是過去未來智？謂菩薩知過去、知未來，<a 
name="0625c29" id="0625c29"></a>是名過去未來智。復次，善男子！知未來無作<a 
name="0626a01" id="0626a01"></a>者、知過去滅盡，是名菩薩摩訶薩過去未來<a 
name="0626a02" id="0626a02"></a>智。</p><p style="text-indent: 0em; margin-left: 0em"><span class="linehead"></span>「善男子！何者是於道中及果中智？謂於六<a 
name="0626a03" id="0626a03"></a>波羅蜜中智，是名道智；謂十地中及如來地<a 
name="0626a04" id="0626a04"></a>中智，是名果智。彼於道中及果中智，是名菩<a 
name="0626a05" id="0626a05"></a>薩摩訶薩於道中及果中智。</p><p style="text-indent: 0em; margin-left: 0em"><span class="linehead"></span>「善男子！是名菩<a 
name="0626a06" id="0626a06"></a>薩摩訶薩十智。」</p><p style="text-indent: 0em; margin-left: 0em"><span class="linehead"></span>說此法集法門時，七萬六千<a 
name="0626a07" id="0626a07"></a>菩薩摩訶薩善聚集過去諸業得無生法忍。</p><a 
name="0626a08" id="0626a08"></a><p style="text-indent: 0em; margin-left: 0em"><span class="linehead"></span>爾時，奮迅慧菩薩語無所發菩薩摩訶薩言：<a 
name="0626a09" id="0626a09"></a>「善男子！汝應當說菩薩摩訶薩諸波羅蜜相<a 
name="0626a10" id="0626a10"></a>應法集。何以故？善男子！此是最勝所說法集，<a 
name="0626a11" id="0626a11"></a>所謂說諸波羅蜜：何者是諸波羅蜜？何者是<a 
name="0626a12" id="0626a12"></a>波羅蜜法集？」</p><p style="text-indent: 0em; margin-left: 0em"><span class="linehead"></span>爾時，無所發菩薩語奮迅慧菩<a 
name="0626a13" id="0626a13"></a>薩言：「善男子！諸波羅蜜者，謂檀波羅蜜、尸波<a 
name="0626a14" id="0626a14"></a>羅蜜、羼提波羅蜜、毘離耶波羅蜜、禪波羅蜜、<a 
name="0626a15" id="0626a15"></a>般若波羅蜜、方便波羅蜜、願波羅蜜、力波<a 
name="0626a16" id="0626a16"></a>羅蜜、智波羅蜜。善男子！是名諸波羅蜜。</p><p style="text-indent: 0em; margin-left: 0em"><span class="linehead"></span>「何者<a 
name="0626a17" id="0626a17"></a>是波羅蜜法集？所謂不見布施名為檀波羅<a 
name="0626a18" id="0626a18"></a>蜜，而常捨一切內外之物；不見持戒名為尸<a 
name="0626a19" id="0626a19"></a>波羅蜜，而常修持一切淨戒頭陀功德等；不<a 
name="0626a20" id="0626a20"></a>見忍辱名為羼提波羅蜜，而常修行忍辱安<a 
name="0626a21" id="0626a21"></a>樂之行；不見精進名為毘離耶波羅蜜，而常<a 
name="0626a22" id="0626a22"></a>修習一切善根無有休息；不見禪定名為禪<a 
name="0626a23" id="0626a23"></a>波羅蜜，而常尊重寂靜之心；不見慧名為般<a 
name="0626a24" id="0626a24"></a>若波羅蜜，而常修習聞慧之法；不見方便名<a 
name="0626a25" id="0626a25"></a>為方便波羅蜜，而常現同一切外道，為諸眾<a 
name="0626a26" id="0626a26"></a>生發起所念善根事故；不見願名為願波羅<a 
name="0626a27" id="0626a27"></a>蜜，而常求一切善根共一切眾生迴向阿耨<a 
name="0626a28" id="0626a28"></a>多羅三藐三菩提；不見力名為力波羅蜜，而<a 
name="0626a29" id="0626a29"></a>常求那羅延身金剛力士，為教化眾生降伏<a 
name="0626b01" id="0626b01"></a>憍慢故；不見智名為智波羅蜜，而常修行<a 
name="0626b02" id="0626b02"></a>一切功巧技術、五明論等。善男子！是名菩<a 
name="0626b03" id="0626b03"></a>薩摩訶薩諸波羅蜜相應法集。</p><p style="text-indent: 0em; margin-left: 0em"><span class="linehead"></span>「復次，善男子！<a 
name="0626b04" id="0626b04"></a>菩薩不求一切果報而常不捨施心，於一切<a 
name="0626b05" id="0626b05"></a>時捨一切事；不分別持戒，而能捨於身命，不<a 
name="0626b06" id="0626b06"></a>毀淨戒；一切諸法不能擾動，而常遠離瞋害<a 
name="0626b07" id="0626b07"></a>之心；不求一切法，而常念一切善根；不分<a 
name="0626b08" id="0626b08"></a>別寂靜心，而常修行禪定神通三昧；於一切<a 
name="0626b09" id="0626b09"></a>法中無有疑心，而常求於聞思修慧；不求一<a 
name="0626b10" id="0626b10"></a>切法，而心常念種種善根之法；常住寂靜心，<a 
name="0626b11" id="0626b11"></a>而常修行一切諸願；斷除一切憍慢高心，而<a 
name="0626b12" id="0626b12"></a>常修行成就堅固金剛之身；善知一切諸經<a 
name="0626b13" id="0626b13"></a>論等，而常求於一切尊重諸善知識。善男<a 
name="0626b14" id="0626b14"></a>子！是名菩薩摩訶薩諸波羅蜜相應法集。</p><p style="text-indent: 0em; margin-left: 0em"><span class="linehead"></span>「復<a 
name="0626b15" id="0626b15"></a>次，善男子！菩薩摩訶薩心常愛樂檀波羅蜜，<a 
name="0626b16" id="0626b16"></a>而現隨順慳嫉眾生；心常愛樂修持淨戒，而<a 
name="0626b17" id="0626b17"></a>現隨順破戒眾生；心常愛樂忍辱之事，而現<a 
name="0626b18" id="0626b18"></a>隨順不能忍辱顛倒眾生；心常愛樂精進之<a 
name="0626b19" id="0626b19"></a>行，而現隨順懈怠懶惰顛倒眾生；心常愛樂<a 
name="0626b20" id="0626b20"></a>禪定三昧，而現隨順多事散亂顛倒眾生；心<a 
name="0626b21" id="0626b21"></a>常愛樂般若妙慧，而現隨順信非善處癡&#x7602;<a 
name="0626b22" id="0626b22"></a>眾生；心常愛樂方便善巧，而現不求一切所<a 
name="0626b23" id="0626b23"></a>作事；心常愛樂大願善根，而現隨順厭離<a 
name="0626b24" id="0626b24"></a>世間眾生等行；心常愛樂有力，而現隨順無<a 
name="0626b25" id="0626b25"></a>力眾生；心常愛樂勝智，而現隨順無智眾<a 
name="0626b26" id="0626b26"></a>生。善男子！是名菩薩摩訶薩諸波羅蜜相應<a 
name="0626b27" id="0626b27"></a>法集。</p><p style="text-indent: 0em; margin-left: 0em"><span class="linehead"></span>「復次，善男子！菩薩摩訶薩修行檀波羅<a 
name="0626b28" id="0626b28"></a>蜜者，得如意寶手及以虛空而為庫藏；修行<a 
name="0626b29" id="0626b29"></a>尸羅波羅蜜者，超過一切惡道，而得生死自<a 
name="0626c01" id="0626c01"></a>在，及柔軟心、隨自在心；修行羼提波羅蜜者，<a 
name="0626c02" id="0626c02"></a>得如來色身莊嚴，成就三十二相、八十種好，<a 
name="0626c03" id="0626c03"></a>見者無厭；修行毘離耶波羅蜜者，得四無畏<a 
name="0626c04" id="0626c04"></a>及四無礙；修行禪波羅蜜者，得一切聲中自<a 
name="0626c05" id="0626c05"></a>在及一切所作業中自在；修行般若波羅蜜<a 
name="0626c06" id="0626c06"></a>者，得一切法中無所障礙，謂一切法菩提平<a 
name="0626c07" id="0626c07"></a>等故；修行方便波羅蜜者，得所作業自然，<a 
name="0626c08" id="0626c08"></a>謂得身、口、意業自然故；修行願波羅蜜者，<a 
name="0626c09" id="0626c09"></a>得於一切生中宿命自在，及隨順行、隨順所<a 
name="0626c10" id="0626c10"></a>作事；修行力波羅蜜者，一切煩惱及一切諸<a 
name="0626c11" id="0626c11"></a>魔外道不能擾亂，則得一切世間最高大身<a 
name="0626c12" id="0626c12"></a>故；修行智波羅蜜者，謂能超過陰、死、煩惱、天<a 
name="0626c13" id="0626c13"></a>魔等故。善男子！是名菩薩摩訶薩諸波羅<a 
name="0626c14" id="0626c14"></a>蜜相應法集。</p><p style="text-indent: 0em; margin-left: 0em"><span class="linehead"></span>「復次，善男子！菩薩摩訶薩讚<a 
name="0626c15" id="0626c15"></a>歎布施而不以彼布施為清淨；讚歎持戒、忍<a 
name="0626c16" id="0626c16"></a>辱、精進、禪定、般若、方便、願、力、讚歎智等，而不<a 
name="0626c17" id="0626c17"></a>以彼等為清淨。何以故？雖修如是一切法等，<a 
name="0626c18" id="0626c18"></a>以能捨故，是一切法以分別心故有，是故分<a 
name="0626c19" id="0626c19"></a>別心及分別心所生法皆悉捨離。是故，菩薩<a 
name="0626c20" id="0626c20"></a>分別心及分別一切法心所生法不與共住，<a 
name="0626c21" id="0626c21"></a>不生心以為清淨，而是菩薩生如是心知無<a 
name="0626c22" id="0626c22"></a>分別、無戲論境界，證阿耨多羅三藐三菩提<a 
name="0626c23" id="0626c23"></a>心。」</p><p style="text-indent: 0em; margin-left: 0em"><span class="linehead"></span>奮迅慧菩薩言：「善男子！言菩提者，於<a 
name="0626c24" id="0626c24"></a>何法而說？」</p><p style="text-indent: 0em; margin-left: 0em"><span class="linehead"></span>無所發菩薩言：「善男子！言菩提者，<a 
name="0626c25" id="0626c25"></a>無分別、無戲論法即其言也。</p><p style="text-indent: 0em; margin-left: 0em"><span class="linehead"></span>「善男子！見我者，<a 
name="0626c26" id="0626c26"></a>名為戲論，此非菩提；遠離我見，無有戲論，名<a 
name="0626c27" id="0626c27"></a>為菩提。善男子！著我所者，名為戲論，此非菩<a 
name="0626c28" id="0626c28"></a>提；遠離我所，無有戲論，名為菩提。隨順老、病、<a 
name="0626c29" id="0626c29"></a>死者，名為戲論，此非菩提；不隨順老、病、死，寂<a 
name="0627a01" id="0627a01"></a>靜、無戲論，名為菩提。慳、嫉、破戒、瞋恨、懈怠、散<a 
name="0627a02" id="0627a02"></a>亂、愚癡，無智戲論，此非菩提；布施、持戒、忍辱、<a 
name="0627a03" id="0627a03"></a>精進、禪定、智慧，無戲論法，名為菩提。邪見、惡<a 
name="0627a04" id="0627a04"></a>覺觀、惡願，名為戲論，此非菩提；空、無相、無願，<a 
name="0627a05" id="0627a05"></a>無戲論法，名為菩提。復次，善男子！亦得言一<a 
name="0627a06" id="0627a06"></a>切法是菩提、亦得言一切法非為菩提。」</p><p style="text-indent: 0em; margin-left: 0em"><span class="linehead"></span>問曰：<a 
name="0627a07" id="0627a07"></a>「以何義故，一切法名為菩提？一切法非菩<a 
name="0627a08" id="0627a08"></a>提？」</p><p style="text-indent: 0em; margin-left: 0em"><span class="linehead"></span>答曰：「於一切法著我、我所，此非菩提；覺一<a 
name="0627a09" id="0627a09"></a>切法平等、知一切法真如，名為菩提。復次，善<a 
name="0627a10" id="0627a10"></a>男子！言菩提者，名為寂靜；寂靜者，名為一切<a 
name="0627a11" id="0627a11"></a>法真如。」</p><p style="text-indent: 0em; margin-left: 0em"><span class="linehead"></span>問曰：「善男子！所言真如，真如者於何<a 
name="0627a12" id="0627a12"></a>法說？」</p><p style="text-indent: 0em; margin-left: 0em"><span class="linehead"></span>答曰：「善男子！言真如，真如者名為空，彼<a 
name="0627a13" id="0627a13"></a>空不生、不滅。」</p><p style="text-indent: 0em; margin-left: 0em"><span class="linehead"></span>問曰：「若如是，一切法空。是故，一<a 
name="0627a14" id="0627a14"></a>切法不生、不滅。」</p><p style="text-indent: 0em; margin-left: 0em"><span class="linehead"></span>無所發菩薩言：「如是，如是。善<a 
name="0627a15" id="0627a15"></a>男子！如汝所說，一切法不生、不滅。」</p><p style="text-indent: 0em; margin-left: 0em"><span class="linehead"></span>問曰：「若<a 
name="0627a16" id="0627a16"></a>如是，何故如來說有為法皆悉生滅？佛說有<a 
name="0627a17" id="0627a17"></a>為法皆生滅者，此言何謂？」</p><p style="text-indent: 0em; margin-left: 0em"><span class="linehead"></span>無所發菩薩言：「善<a 
name="0627a18" id="0627a18"></a>男子！為愚癡凡夫著生滅法故，諸佛如來以<a 
name="0627a19" id="0627a19"></a>大慈悲為護驚怖，隨順世諦作如是說諸法<a 
name="0627a20" id="0627a20"></a>生、滅，而一切諸法不生、不滅。是故，善男子！菩<a 
name="0627a21" id="0627a21"></a>薩摩訶薩應如諸佛、應知諸佛法、應知諸眾<a 
name="0627a22" id="0627a22"></a>生、應知諸法、應知自身、應知身法。」</p><p style="text-indent: 0em; margin-left: 0em"><span class="linehead"></span>爾時，無所<a 
name="0627a23" id="0627a23"></a>發菩薩摩訶薩欲重宣此義，而說偈言：</p><a 
name="0627a24" id="0627a24"></a><p><span class="lg">「佛及佛出世、　　諸佛法實體，<a 
name="0627a25" id="0627a25"></a><br>　菩薩如彼法，　　不放逸而知。<a 
name="0627a26" id="0627a26"></a><br>　諸善無漏聚，　　佛世智者最，<a 
name="0627a27" id="0627a27"></a><br>　依眾生心成。　　修善行因緣，<a 
name="0627a28" id="0627a28"></a><br>　是能知諸法、　　是能覺諸法，<a 
name="0627a29" id="0627a29"></a><br>　是人到諸行。　　若能知諸佛、<a 
name="0627b01" id="0627b01"></a><br>　菩提無與者，　　亦無人取彼，<a 
name="0627b02" id="0627b02"></a><br>　實知自身法，　　名為覺覺者。<a 
name="0627b03" id="0627b03"></a><br>　若能知自身，　　唯是相無實，<a 
name="0627b04" id="0627b04"></a><br>　是能知如佛，　　及知菩提法。<a 
name="0627b05" id="0627b05"></a><br>　唯相諸眾生，　　虛妄分別說，<a 
name="0627b06" id="0627b06"></a><br>　菩薩如實知，　　如夢幻等相。<a 
name="0627b07" id="0627b07"></a><br>　妄覺實覺者，　　無能知此行，<a 
name="0627b08" id="0627b08"></a><br>　若調諸根馬，　　是能依定知。<a 
name="0627b09" id="0627b09"></a><br>　是人無怨、親，　　及作、不可作，<a 
name="0627b10" id="0627b10"></a><br>　亦無取、捨法，　　是名真法集。<a 
name="0627b11" id="0627b11"></a><br>　能正知諸法，　　故說法集義；<a 
name="0627b12" id="0627b12"></a><br>　不正知諸法，　　是故說惡法。<a 
name="0627b13" id="0627b13"></a><br>　貪法及離貪，　　清淨平等見，<a 
name="0627b14" id="0627b14"></a><br>　見貪癡亦然，　　是名真法集。<a 
name="0627b15" id="0627b15"></a><br>　為利諸眾生，　　發大慈悲心，<a 
name="0627b16" id="0627b16"></a><br>　而不見眾生，　　若離於真空。<a 
name="0627b17" id="0627b17"></a><br>　若如是知法，　　平等無垢處，<a 
name="0627b18" id="0627b18"></a><br>　得妙洲覺處，　　彼黠成正覺。<a 
name="0627b19" id="0627b19"></a><br>　如世間幻師，　　發心度幻人，<a 
name="0627b20" id="0627b20"></a><br>　彼幻不著幻，　　以未曾有故。<a 
name="0627b21" id="0627b21"></a><br>　知三界如幻，　　發大菩提心，<a 
name="0627b22" id="0627b22"></a><br>　為度諸眾生，　　實知彼眾生，<a 
name="0627b23" id="0627b23"></a><br>　自身如虛空。　　眾生自性空，<a 
name="0627b24" id="0627b24"></a><br>　一切處見法，　　得忍住勝洲。<a 
name="0627b25" id="0627b25"></a><br>　不行於諸法，　　亦不還諸法，<a 
name="0627b26" id="0627b26"></a><br>　以不行、不還，　　得住淨行洲。<a 
name="0627b27" id="0627b27"></a><br>　若住如是實，　　平等法界心，<a 
name="0627b28" id="0627b28"></a><br>　即時諸佛記，　　是必成大覺。<a 
name="0627b29" id="0627b29"></a><br>　自身佛亦然，　　及得受佛記，<a 
name="0627c01" id="0627c01"></a><br>　見彼法平等，　　即時諸佛記。<a 
name="0627c02" id="0627c02"></a><br>　得無障礙處，　　證滅行世間，<a 
name="0627c03" id="0627c03"></a><br>　一切處無過，　　以大悲為身。<a 
name="0627c04" id="0627c04"></a><br>　若菩薩有智，　　欲如是法集，<a 
name="0627c05" id="0627c05"></a><br>　修行是法行，　　必得是法集。」</span></p><a 
name="0627c06" id="0627c06"></a><p style="text-indent: 0em; margin-left: 0em"><span class="linehead"></span>無所發菩薩說此偈時，六萬二千菩薩得無<a 
name="0627c07" id="0627c07"></a>生法忍，八千天子遠塵離垢得法眼淨。</p><a 
name="0627c08" id="0627c08"></a><p style="text-indent: 0em; margin-left: 0em"><span class="linehead"></span>復次，無所發菩薩摩訶薩語奮迅慧菩薩言：<a 
name="0627c09" id="0627c09"></a>「善男子！菩薩應修行實諦法集。何以故？諸菩<a 
name="0627c10" id="0627c10"></a>薩以實諦智以為法集。善男子！何者是實諦？<a 
name="0627c11" id="0627c11"></a>善男子！菩薩發阿耨多羅三藐三菩提心，乃<a 
name="0627c12" id="0627c12"></a>至捨身命不捨彼心、不捨諸眾生，是名菩薩<a 
name="0627c13" id="0627c13"></a>摩訶薩實諦。善男子！若菩薩發阿耨多羅<a 
name="0627c14" id="0627c14"></a>三藐三菩提心，又時捨心、捨眾生者，如是菩<a 
name="0627c15" id="0627c15"></a>薩則為可呵，是人名為最上妄語。」</p><p style="text-indent: 0em; margin-left: 0em"><span class="linehead"></span>問曰：「云<a 
name="0627c16" id="0627c16"></a>何菩薩發阿耨多羅三藐三菩提心不復捨<a 
name="0627c17" id="0627c17"></a>彼心、不捨諸眾生？」</p><p style="text-indent: 0em; margin-left: 0em"><span class="linehead"></span>答曰：「若菩薩知苦諦、集<a 
name="0627c18" id="0627c18"></a>諦、滅諦、道諦，是菩薩不復捨彼心。何以故？<a 
name="0627c19" id="0627c19"></a>是菩薩知實諦，是故菩提心不退轉。」</p><p style="text-indent: 0em; margin-left: 0em"><span class="linehead"></span>問曰：<a 
name="0627c20" id="0627c20"></a>「何者是苦？云何知苦？」</p><p style="text-indent: 0em; margin-left: 0em"><span class="linehead"></span>答曰：「於五陰愛、不愛<a 
name="0627c21" id="0627c21"></a>逼惱，是名為苦。菩薩知於彼苦，空、無壽者，無<a 
name="0627c22" id="0627c22"></a>我、我所，唯是因緣和合而生，是名知苦。菩<a 
name="0627c23" id="0627c23"></a>薩見彼苦唯是集，虛妄不堅固、無壽者，名為<a 
name="0627c24" id="0627c24"></a>知集。菩薩知彼苦從本際不來、不至未來際、<a 
name="0627c25" id="0627c25"></a>不在現在際，無始、無終，自體本來寂滅、自體<a 
name="0627c26" id="0627c26"></a>空、自體寂靜，如是知名為知滅。」</p><p style="text-indent: 0em; margin-left: 0em"><span class="linehead"></span>問曰：「所言<a 
name="0627c27" id="0627c27"></a>滅者，此說何法？」</p><p style="text-indent: 0em; margin-left: 0em"><span class="linehead"></span>答曰：「善男子！言滅者不可<a 
name="0627c28" id="0627c28"></a>言。」</p><p style="text-indent: 0em; margin-left: 0em"><span class="linehead"></span>問曰：「善男子！若言滅者不可言，何故言<a 
name="0627c29" id="0627c29"></a>滅？」</p><p style="text-indent: 0em; margin-left: 0em"><span class="linehead"></span>答曰：「善男子！說滅者，謂客煩惱、諸障不<a 
name="0628a01" id="0628a01"></a>實、虛妄分別法，菩薩不分別彼不實法，爾時<a 
name="0628a02" id="0628a02"></a>得言名為滅滅。而虛妄法本來無法可滅，是<a 
name="0628a03" id="0628a03"></a>故如來說一切法本來寂滅。」</p><p style="text-indent: 0em; margin-left: 0em"><span class="linehead"></span>問曰：「善男子！<a 
name="0628a04" id="0628a04"></a>如來說菩薩不證滅，若菩薩證滅，是菩薩墮<a 
name="0628a05" id="0628a05"></a>聲聞、辟支佛地。如來何故作如是說？」</p><p style="text-indent: 0em; margin-left: 0em"><span class="linehead"></span>答曰：<a 
name="0628a06" id="0628a06"></a>「善男子！言證者，名為現見。然滅法不可現<a 
name="0628a07" id="0628a07"></a>見，是故如來說滅法不可見。若法不可見，彼<a 
name="0628a08" id="0628a08"></a>法亦不可證。是故，如來說菩薩不見滅、不證<a 
name="0628a09" id="0628a09"></a>滅。依此義故，如來說菩薩不證滅。聲聞取<a 
name="0628a10" id="0628a10"></a>法相故，證滅。</p><p style="text-indent: 0em; margin-left: 0em"><span class="linehead"></span>「知以何等念、何等觀、何等行，<a 
name="0628a11" id="0628a11"></a>如是知、如是見、如是決定，名為知道。</p><p style="text-indent: 0em; margin-left: 0em"><span class="linehead"></span>「復次，善<a 
name="0628a12" id="0628a12"></a>男子！言苦者，名為我。彼我有相，若如是集<a 
name="0628a13" id="0628a13"></a>名為知集。菩薩見彼集，不見一法能集，如<a 
name="0628a14" id="0628a14"></a>是知名為知滅。若能如是觀、若能如是求，<a 
name="0628a15" id="0628a15"></a>名為知道。</p><p style="text-indent: 0em; margin-left: 0em"><span class="linehead"></span>「復次，善男子！隨所隨所法上心著<a 
name="0628a16" id="0628a16"></a>名為苦。何以故？善男子！如來常說：隨所心<a 
name="0628a17" id="0628a17"></a>著名為苦，隨所心著處不實。是故，從心著生<a 
name="0628a18" id="0628a18"></a>集，名為集；苦不著心苦，名為滅。以何等智不<a 
name="0628a19" id="0628a19"></a>著彼智，名為知道。</p><p style="text-indent: 0em; margin-left: 0em"><span class="linehead"></span>「善男子！我今依實諦智能<a 
name="0628a20" id="0628a20"></a>說，諸菩薩若一劫及無量劫說而不可得盡。」</p><a 
name="0628a21" id="0628a21"></a><p style="text-indent: 0em; margin-left: 0em"><span class="linehead"></span>說此實諦智時，六萬菩薩依實諦熏修智得<a 
name="0628a22" id="0628a22"></a>不退轉地，虛空中無量百千天女於諸法中<a 
name="0628a23" id="0628a23"></a>遠塵離垢得法眼淨。</p><a 
name="0628a24" id="0628a24"></a><p><span class="juanname">佛說法集經卷第三</span></p>
<hr>【經文資訊】大正藏第 17 冊 No. 0761 佛說法集經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexee34.html?index=T17n0761" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T17n0761_003 by HTTrack Website Copier/3.x [XR&CO'2014], Tue, 07 Jun 2016 06:48:12 GMT -->
</html>
