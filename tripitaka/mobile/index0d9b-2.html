<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T38n1767_017 by HTTrack Website Copier/3.x [XR&CO'2014], Tue, 07 Jun 2016 06:54:59 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=592371253&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT38n1767&amp;utmp=%2Fmobile%2Findex.php%3Findex%3DT38n1767_017&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index088c.html?index=T38n1767_016" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第38冊<br/>No.1767 大般涅槃經疏 (33卷)<br/>【隋 灌頂撰】<br/>第 17 卷</p>
	<a href="index93eb.html?index=T38n1767_018" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T38">
<div class="root" id="1767" sutra_name="大般涅槃經疏" sutra_juan="[卷17]">　
<a pin_name="19 聖行品(一三-一六)"></a><a 
name="0136c06" id="0136c06"></a><a pin_name="19 聖行品(一三-一六)"></a><a 
name="0136c07" id="0136c07"></a><a pin_name="19 聖行品(一三-一六)"></a><a 
name="0136c08" id="0136c08"></a><a pin_name="19 聖行品(一三-一六)"></a><p><span class="juanname">大般涅槃經疏卷第十七</span></p><a 
name="0136c09" id="0136c09"></a><a pin_name="19 聖行品(一三-一六)"></a><a 
name="0136c10" id="0136c10"></a><a pin_name="19 聖行品(一三-一六)"></a><p style="margin-left: 4em"><span class="byline">隋章安頂法師撰</span></p><a 
name="0136c11" id="0136c11"></a><a pin_name="19 聖行品(一三-一六)"></a><p style="margin-left: 4em"><span class="byline">唐天台沙門湛然再治</span></p><a 
name="0136c12" id="0136c12"></a><a pin_name="19 聖行品(一三-一六)"></a><a pin_name=""></a><a pin_name="20 梵行品(一七-一九)"></a><p style="margin-left: 2em"><span class="headname">梵行品</span></p><a 
name="0136c13" id="0136c13"></a><a pin_name="20 梵行品(一七-一九)"></a><p style="text-indent: 0em; margin-left: 0em"><span class="linehead"></span>諸師。謂梵行四心為體。聖行三品為體。引經<a 
name="0136c14" id="0136c14"></a><a pin_name="20 梵行品(一七-一九)"></a>云。說四無量是梵天道名轉梵輪。說四諦是<a 
name="0136c15" id="0136c15"></a><a pin_name="20 梵行品(一七-一九)"></a>第一義天道名轉法輪。又師言。慧定戒為梵<a 
name="0136c16" id="0136c16"></a><a pin_name="20 梵行品(一七-一九)"></a>行體。七善悉知知即慧也。四心是十二門禪<a 
name="0136c17" id="0136c17"></a><a pin_name="20 梵行品(一七-一九)"></a>即定也。後明持戒得失即是戒也。若然與聖<a 
name="0136c18" id="0136c18"></a><a pin_name="20 梵行品(一七-一九)"></a>行何異。異者梵是化他聖是自行聖。以慧為<a 
name="0136c19" id="0136c19"></a><a pin_name="20 梵行品(一七-一九)"></a>正。戒定相成梵以戒為正慧定相成。聖是聖<a 
name="0136c20" id="0136c20"></a><a pin_name="20 梵行品(一七-一九)"></a>人所行。梵是淨道。道通凡聖。聖先戒後慧。梵<a 
name="0136c21" id="0136c21"></a><a pin_name="20 梵行品(一七-一九)"></a>先慧後戒。是為梵聖異也。又師言。因果是梵<a 
name="0136c22" id="0136c22"></a><a pin_name="20 梵行品(一七-一九)"></a>行體。梵者言淨是涅槃因。能得涅槃故以因<a 
name="0136c23" id="0136c23"></a><a pin_name="20 梵行品(一七-一九)"></a>果為梵行體。義皆不然。若四心為體。斯乃梵<a 
name="0136c24" id="0136c24"></a><a pin_name="20 梵行品(一七-一九)"></a>天道。非大涅槃。若三品為體。雖異聖行不出<a 
name="0136c25" id="0136c25"></a><a pin_name="20 梵行品(一七-一九)"></a>二乘。非大涅槃。因果為體者尚存因果。云何<a 
name="0136c26" id="0136c26"></a><a pin_name="20 梵行品(一七-一九)"></a>名淨非大涅槃。若非大涅槃是誰梵行名義<a 
name="0136c27" id="0136c27"></a><a pin_name="20 梵行品(一七-一九)"></a>無取故皆不用。今言梵者名淨。淨義有三。謂<a 
name="0136c28" id="0136c28"></a><a pin_name="20 梵行品(一七-一九)"></a>淨淨。不淨淨。非淨淨非不淨淨。云何淨淨。所<a 
name="0136c29" id="0136c29"></a><a pin_name="20 梵行品(一七-一九)"></a>謂七善四無量心三品六念。如是等法悉是<a 
name="0137a01" id="0137a01"></a><a pin_name="20 梵行品(一七-一九)"></a>出世涅槃淨道。今以梵行遍淨諸淨。文云。誰<a 
name="0137a02" id="0137a02"></a><a pin_name="20 梵行品(一七-一九)"></a>是一切諸善根本。當言慈是。是名淨淨。云何<a 
name="0137a03" id="0137a03"></a><a pin_name="20 梵行品(一七-一九)"></a>不淨淨。我說是慈有無量門。所謂。神通。調象。<a 
name="0137a04" id="0137a04"></a><a pin_name="20 梵行品(一七-一九)"></a>調狂。治眼。治創。慈游世間悲入湯鑊。慈善根<a 
name="0137a05" id="0137a05"></a><a pin_name="20 梵行品(一七-一九)"></a>力無所不現。使諸不淨悉皆得淨。是名不淨<a 
name="0137a06" id="0137a06"></a><a pin_name="20 梵行品(一七-一九)"></a>淨。云何非淨淨非不淨淨。所謂大乘大般<a 
name="0137a07" id="0137a07"></a><a pin_name="20 梵行品(一七-一九)"></a>涅槃。非因非果非自非他。非染非淨畢竟清<a 
name="0137a08" id="0137a08"></a><a pin_name="20 梵行品(一七-一九)"></a>淨。即是如來常樂我淨。文云。慈若有無是有<a 
name="0137a09" id="0137a09"></a><a pin_name="20 梵行品(一七-一九)"></a>是無是聲聞慈。慈若有無非有非無。如是之<a 
name="0137a10" id="0137a10"></a><a pin_name="20 梵行品(一七-一九)"></a>慈是如來慈。如來慈者乃是非淨淨非不淨<a 
name="0137a11" id="0137a11"></a><a pin_name="20 梵行品(一七-一九)"></a>淨。若此三慈縱橫並別。非妙非淨即一而三即<a 
name="0137a12" id="0137a12"></a><a pin_name="20 梵行品(一七-一九)"></a>三而一。不可思議。乃得名為清淨梵行。從三<a 
name="0137a13" id="0137a13"></a><a pin_name="20 梵行品(一七-一九)"></a>得名名梵行品。文為二。初明梵行。次歎經。初<a 
name="0137a14" id="0137a14"></a><a pin_name="20 梵行品(一七-一九)"></a>梵行為三。先七善。次四心三持戒。初七善中<a 
name="0137a15" id="0137a15"></a><a pin_name="20 梵行品(一七-一九)"></a>二。初徵次釋。釋中三標釋結。標則標章。唱數<a 
name="0137a16" id="0137a16"></a><a pin_name="20 梵行品(一七-一九)"></a>列名。此七善者。前三通自他。次兩專自行。後<a 
name="0137a17" id="0137a17"></a><a pin_name="20 梵行品(一七-一九)"></a>兩是化他。若旁正言之。正是化他旁是自行。<a 
name="0137a18" id="0137a18"></a><a pin_name="20 梵行品(一七-一九)"></a>釋中二。初明別七善。次明圓七善。別七善中<a 
name="0137a19" id="0137a19"></a><a pin_name="20 梵行品(一七-一九)"></a>即為七章。初釋知法者。法通自他。以知法故<a 
name="0137a20" id="0137a20"></a><a pin_name="20 梵行品(一七-一九)"></a>能自行化他。此章亦有標釋結。初標如文。次<a 
name="0137a21" id="0137a21"></a><a pin_name="20 梵行品(一七-一九)"></a>釋中二。先列。次釋。釋中十二部經為十二段。<a 
name="0137a22" id="0137a22"></a><a pin_name="20 梵行品(一七-一九)"></a>初云修多羅者。舊云。無翻五義訓釋。或云。契<a 
name="0137a23" id="0137a23"></a><a pin_name="20 梵行品(一七-一九)"></a>經是用此代彼。或云。契經是正翻。開善云。但<a 
name="0137a24" id="0137a24"></a><a pin_name="20 梵行品(一七-一九)"></a>通無別。莊嚴云。有別即是偈頌長行。引成論<a 
name="0137a25" id="0137a25"></a><a pin_name="20 梵行品(一七-一九)"></a>云。祇夜頌修多羅。祇夜者。具足應云路伽祇<a 
name="0137a26" id="0137a26"></a><a pin_name="20 梵行品(一七-一九)"></a>夜。祇夜翻為句亦云頌。開善云等句。莊嚴云<a 
name="0137a27" id="0137a27"></a><a pin_name="20 梵行品(一七-一九)"></a>等頌光宅云重頌。是頌長行之偈。受記者。梵<a 
name="0137a28" id="0137a28"></a><a pin_name="20 梵行品(一七-一九)"></a>云和伽羅那。論云解義經。此翻受記。即授六<a 
name="0137a29" id="0137a29"></a><a pin_name="20 梵行品(一七-一九)"></a>道三乘等記。伽陀經。一云不等句。二云不等<a 
name="0137b01" id="0137b01"></a><a pin_name="20 梵行品(一七-一九)"></a>頌。三云直偈。即孤起偈。所言除修多羅者。除<a 
name="0137b02" id="0137b02"></a><a pin_name="20 梵行品(一七-一九)"></a>別相被頌長行。又言及諸戒律者。又除戒律<a 
name="0137b03" id="0137b03"></a><a pin_name="20 梵行品(一七-一九)"></a>中有此偈。知前有長行。無長行者即是孤起。<a 
name="0137b04" id="0137b04"></a><a pin_name="20 梵行品(一七-一九)"></a>優陀那。論云。無頌之長行。經云。無問自說因<a 
name="0137b05" id="0137b05"></a><a pin_name="20 梵行品(一七-一九)"></a>緣。此偈出法句。尼陀那論云。本末次第即因<a 
name="0137b06" id="0137b06"></a><a pin_name="20 梵行品(一七-一九)"></a>緣經阿波陀那。論云。即譬喻經。伊帝目多伽。<a 
name="0137b07" id="0137b07"></a><a pin_name="20 梵行品(一七-一九)"></a>論云。一竹伊帝目多伽。開善翻如是語。莊嚴<a 
name="0137b08" id="0137b08"></a><a pin_name="20 梵行品(一七-一九)"></a>翻為本事。言我所說名界經者。各有界別。欲<a 
name="0137b09" id="0137b09"></a><a pin_name="20 梵行品(一七-一九)"></a>明各有封印。名如是語。闍陀伽。論云本生。然<a 
name="0137b10" id="0137b10"></a><a pin_name="20 梵行品(一七-一九)"></a>本生本事不異。即合第九為本生。第八為如<a 
name="0137b11" id="0137b11"></a><a pin_name="20 梵行品(一七-一九)"></a>是語。開異者第八名本事。第九名本生。毘佛<a 
name="0137b12" id="0137b12"></a><a pin_name="20 梵行品(一七-一九)"></a>略者。論云廣。今經方廣。亦云鞞佛略。直廣是<a 
name="0137b13" id="0137b13"></a><a pin_name="20 梵行品(一七-一九)"></a>小乘中名。方廣是大乘中名。阿浮達磨即未<a 
name="0137b14" id="0137b14"></a><a pin_name="20 梵行品(一七-一九)"></a>曾有。優波提舍。即論義。亦云大教。亦云解義。<a 
name="0137b15" id="0137b15"></a><a pin_name="20 梵行品(一七-一九)"></a>大乘中沒解義名。光宅。以前和伽羅那名解<a 
name="0137b16" id="0137b16"></a><a pin_name="20 梵行品(一七-一九)"></a>義。謂解受記義<span class="note">(云云)</span>。菩薩若能下。是第三總<a 
name="0137b17" id="0137b17"></a><a pin_name="20 梵行品(一七-一九)"></a>結。次釋知義者。即知十二部經所詮之理。今<a 
name="0137b18" id="0137b18"></a><a pin_name="20 梵行品(一七-一九)"></a>明此解極略應言解十二部經空平等義。又於<a 
name="0137b19" id="0137b19"></a><a pin_name="20 梵行品(一七-一九)"></a>一句解無量義。又解畢竟清淨義。若解三義<a 
name="0137b20" id="0137b20"></a><a pin_name="20 梵行品(一七-一九)"></a>義勢則周。第三知時。如是時中任布施善即<a 
name="0137b21" id="0137b21"></a><a pin_name="20 梵行品(一七-一九)"></a>是化他。餘句多是自行。四釋知足下。兩善是<a 
name="0137b22" id="0137b22"></a><a pin_name="20 梵行品(一七-一九)"></a>自我。五自知者。諦視善不善。如曾子曰。吾日<a 
name="0137b23" id="0137b23"></a><a pin_name="20 梵行品(一七-一九)"></a>三省吾身。六云何知眾下。兩善皆屬化他。知<a 
name="0137b24" id="0137b24"></a><a pin_name="20 梵行品(一七-一九)"></a>眾者應備知十法界眾。文中略舉人及二乘。<a 
name="0137b25" id="0137b25"></a><a pin_name="20 梵行品(一七-一九)"></a>於一一眾施三業化。但略舉身口。又化他多<a 
name="0137b26" id="0137b26"></a><a pin_name="20 梵行品(一七-一九)"></a>用身口。少用意是故略之。七知尊卑者。應備<a 
name="0137b27" id="0137b27"></a><a pin_name="20 梵行品(一七-一九)"></a>知十界尊卑。文亦簡略。不信是闡提。即地獄<a 
name="0137b28" id="0137b28"></a><a pin_name="20 梵行品(一七-一九)"></a>界。此則極卑。不往僧坊。無事中福德。即餓鬼<a 
name="0137b29" id="0137b29"></a><a pin_name="20 梵行品(一七-一九)"></a>界。不禮拜是憍慢。即畜生界。不聽法不受法<a 
name="0137c01" id="0137c01"></a><a pin_name="20 梵行品(一七-一九)"></a>訓。諂曲很戾即修羅界。不至心聽散善不專<a 
name="0137c02" id="0137c02"></a><a pin_name="20 梵行品(一七-一九)"></a>即人界。不思義者雖至心聽不能思義是天<a 
name="0137c03" id="0137c03"></a><a pin_name="20 梵行品(一七-一九)"></a>法界。不能修行。但有聞思。無有修慧。是二乘<a 
name="0137c04" id="0137c04"></a><a pin_name="20 梵行品(一七-一九)"></a>方便道淺劣皆卑。但求小乘無大志願。雖復<a 
name="0137c05" id="0137c05"></a><a pin_name="20 梵行品(一七-一九)"></a>發真此亦為卑。若求大乘此乃為尊。次第相<a 
name="0137c06" id="0137c06"></a><a pin_name="20 梵行品(一七-一九)"></a>望乃至圓別。是佛菩薩界。如是節節迭為尊<a 
name="0137c07" id="0137c07"></a><a pin_name="20 梵行品(一七-一九)"></a>卑。善男子去。即第二明圓七善舉兩譬者。如<a 
name="0137c08" id="0137c08"></a><a pin_name="20 梵行品(一七-一九)"></a>意珠譬圓生善。甘露譬圓滅惡。一善一切善無<a 
name="0137c09" id="0137c09"></a><a pin_name="20 梵行品(一七-一九)"></a>善不備。一滅一切滅無惡不除。故舉兩譬。先<a 
name="0137c10" id="0137c10"></a><a pin_name="20 梵行品(一七-一九)"></a>譬。次合譬可見。次如是下合譬云。於人天中<a 
name="0137c11" id="0137c11"></a><a pin_name="20 梵行品(一七-一九)"></a>最尊最勝。若直以世人天解者未為允當。於<a 
name="0137c12" id="0137c12"></a><a pin_name="20 梵行品(一七-一九)"></a>賢聖人天中尊勝乃應合文。善男子是名下。<a 
name="0137c13" id="0137c13"></a><a pin_name="20 梵行品(一七-一九)"></a>第三總結。能具七善即梵行中之一品。第二<a 
name="0137c14" id="0137c14"></a><a pin_name="20 梵行品(一七-一九)"></a>明四無量心者亦名四等。無量從境。四等從<a 
name="0137c15" id="0137c15"></a><a pin_name="20 梵行品(一七-一九)"></a>心。何者前境非一故名無量。在境雖多。我心<a 
name="0137c16" id="0137c16"></a><a pin_name="20 梵行品(一七-一九)"></a>一相故名為等。通而為言。境亦名等。心亦無<a 
name="0137c17" id="0137c17"></a><a pin_name="20 梵行品(一七-一九)"></a>量<span class="note">(云云)</span>。文為二。初明四心。後明心果。初辨四<a 
name="0137c18" id="0137c18"></a><a pin_name="20 梵行品(一七-一九)"></a>心又二。先明次第四。後明圓四。次第又三。一<a 
name="0137c19" id="0137c19"></a><a pin_name="20 梵行品(一七-一九)"></a>略標。二論義。三領解。初標如文。次迦葉下論<a 
name="0137c20" id="0137c20"></a><a pin_name="20 梵行品(一七-一九)"></a>義。先問次答。問開五難。一難四心應三。二難<a 
name="0137c21" id="0137c21"></a><a pin_name="20 梵行品(一七-一九)"></a>四心應一。三重難四心應三。四難四心應二。<a 
name="0137c22" id="0137c22"></a><a pin_name="20 梵行品(一七-一九)"></a>五重難四心應一。合而言之亦成三難。第一<a 
name="0137c23" id="0137c23"></a><a pin_name="20 梵行品(一七-一九)"></a>與第三難四令三。第二與第五難四令一。第<a 
name="0137c24" id="0137c24"></a><a pin_name="20 梵行品(一七-一九)"></a>四一難難四令二。且依經文而分五難。第一<a 
name="0137c25" id="0137c25"></a><a pin_name="20 梵行品(一七-一九)"></a>以兩心無異同能治瞋應同是一。喜能與樂<a 
name="0137c26" id="0137c26"></a><a pin_name="20 梵行品(一七-一九)"></a>捨能除癡。是故但三不應有四。慈有三緣下。<a 
name="0137c27" id="0137c27"></a><a pin_name="20 梵行品(一七-一九)"></a>第二皆同有三難令唯一。先唱三緣。次釋三<a 
name="0137c28" id="0137c28"></a><a pin_name="20 梵行品(一七-一九)"></a>心。三緣深淺但為一義。然約境雖異緣心無<a 
name="0137c29" id="0137c29"></a><a pin_name="20 梵行品(一七-一九)"></a>別。如緣貧窮即眾生緣。知此貧人應須衣食<a 
name="0138a01" id="0138a01"></a><a pin_name="20 梵行品(一七-一九)"></a>即是法緣。若知眾生須知如來受第一樂。則<a 
name="0138a02" id="0138a02"></a><a pin_name="20 梵行品(一七-一九)"></a>無所須即是無緣。能緣既一不應有四故只<a 
name="0138a03" id="0138a03"></a><a pin_name="20 梵行品(一七-一九)"></a>是一緣五陰名眾生緣者。五陰從何而生。緣<a 
name="0138a04" id="0138a04"></a><a pin_name="20 梵行品(一七-一九)"></a>所須物而施與之。是名法緣。若緣如來不須<a 
name="0138a05" id="0138a05"></a><a pin_name="20 梵行品(一七-一九)"></a>此物。即是無緣。欲明緣境心遍。乃至上緣於<a 
name="0138a06" id="0138a06"></a><a pin_name="20 梵行品(一七-一九)"></a>佛況復餘境。慈之所緣下。第三舉三緣難。眾<a 
name="0138a07" id="0138a07"></a><a pin_name="20 梵行品(一七-一九)"></a>生境淺法空則深。無緣兩無是故極深。既有<a 
name="0138a08" id="0138a08"></a><a pin_name="20 梵行品(一七-一九)"></a>三緣寧得有四只應有三。成論人云。緣生是<a 
name="0138a09" id="0138a09"></a><a pin_name="20 梵行品(一七-一九)"></a>生空。緣法是法空。緣如來是平等空。此失文<a 
name="0138a10" id="0138a10"></a><a pin_name="20 梵行品(一七-一九)"></a>意。文云。緣眾生者。緣於父母妻子願與其樂。<a 
name="0138a11" id="0138a11"></a><a pin_name="20 梵行品(一七-一九)"></a>何時云空。人有二種下第四難。人有二種。見<a 
name="0138a12" id="0138a12"></a><a pin_name="20 梵行品(一七-一九)"></a>行利根。愛行鈍根。利人好瞋為教鈍者。十遍<a 
name="0138a13" id="0138a13"></a><a pin_name="20 梵行品(一七-一九)"></a>不解是故生瞋。為此義故須修慈悲以捨瞋<a 
name="0138a14" id="0138a14"></a><a pin_name="20 梵行品(一七-一九)"></a>心。鈍見利者恒生嫉&#x59AC;。所以令其修於喜捨<a 
name="0138a15" id="0138a15"></a><a pin_name="20 梵行品(一七-一九)"></a>即除嫉&#x59AC;。若爾只見有二不應有四。夫無量<a 
name="0138a16" id="0138a16"></a><a pin_name="20 梵行品(一七-一九)"></a>者下。第二以名字離合作難既言無量豈得<a 
name="0138a17" id="0138a17"></a><a pin_name="20 梵行品(一七-一九)"></a>唯四。既其但四不應無量。若無量者唯應是<a 
name="0138a18" id="0138a18"></a><a pin_name="20 梵行品(一七-一九)"></a>一。次如來答為二。先破定四之執。次答無四<a 
name="0138a19" id="0138a19"></a><a pin_name="20 梵行品(一七-一九)"></a>之難。初有三。一明教門廣略不定。二明反常<a 
name="0138a20" id="0138a20"></a><a pin_name="20 梵行品(一七-一九)"></a>不定。三明治惑不定。既其不定何必須四。初<a 
name="0138a21" id="0138a21"></a><a pin_name="20 梵行品(一七-一九)"></a>約十二因緣不定為答。或十一乃至二一因<a 
name="0138a22" id="0138a22"></a><a pin_name="20 梵行品(一七-一九)"></a>緣。隨機利益不可為定。除生一法者。河西云。<a 
name="0138a23" id="0138a23"></a><a pin_name="20 梵行品(一七-一九)"></a>薩遮尼揵。聰明鍱腹。頭戴火冠來至佛所。其<a 
name="0138a24" id="0138a24"></a><a pin_name="20 梵行品(一七-一九)"></a>心高逸不聽佛法。密&#x8FF9;杵擬怖方聽法。其父<a 
name="0138a25" id="0138a25"></a><a pin_name="20 梵行品(一七-一九)"></a>是梵志母是尼揵。俱共出家。以從非法父母<a 
name="0138a26" id="0138a26"></a><a pin_name="20 梵行品(一七-一九)"></a>生故。唯此為恥。餘無所憚佛將護之。故除生<a 
name="0138a27" id="0138a27"></a><a pin_name="20 梵行品(一七-一九)"></a>一法唯說十一。為迦葉說。以辟支根利復無<a 
name="0138a28" id="0138a28"></a><a pin_name="20 梵行品(一七-一九)"></a>忌諱。具說十二。善男子如來方便下。第二反<a 
name="0138a29" id="0138a29"></a><a pin_name="20 梵行品(一七-一九)"></a>常不定。或謂口密不定。佛實具足常樂我淨。<a 
name="0138b01" id="0138b01"></a><a pin_name="20 梵行品(一七-一九)"></a>亦說無常不淨。生死實是無常不淨。亦說常<a 
name="0138b02" id="0138b02"></a><a pin_name="20 梵行品(一七-一九)"></a>樂我淨。善男子或有眾生下。第三治惑不定。<a 
name="0138b03" id="0138b03"></a><a pin_name="20 梵行品(一七-一九)"></a>謂身密不定。作轉輪王施財是捨。與五欲樂<a 
name="0138b04" id="0138b04"></a><a pin_name="20 梵行品(一七-一九)"></a>是喜。作僕使趨走是慈。訶諫是悲。善男子是<a 
name="0138b05" id="0138b05"></a><a pin_name="20 梵行品(一七-一九)"></a>無量下。第二答無四之問。又二。前總後別。總<a 
name="0138b06" id="0138b06"></a><a pin_name="20 梵行品(一七-一九)"></a>又二。初舉二事。次總非前問。舉二事者。前舉<a 
name="0138b07" id="0138b07"></a><a pin_name="20 梵行品(一七-一九)"></a>體異。次明用異。初體異者。得報不同。慈得遍<a 
name="0138b08" id="0138b08"></a><a pin_name="20 梵行品(一七-一九)"></a>淨。悲得空處。喜得識處。捨得不用處。處異故<a 
name="0138b09" id="0138b09"></a><a pin_name="20 梵行品(一七-一九)"></a>治惑不同。如是無量伴類下。第二明用異者。<a 
name="0138b10" id="0138b10"></a><a pin_name="20 梵行品(一七-一九)"></a>貪取人物。慈與人物。瞋與人苦。悲拔人苦。嫉<a 
name="0138b11" id="0138b11"></a><a pin_name="20 梵行品(一七-一九)"></a>忌人樂。喜與人樂。癡長憎愛。捨亡愛憎。以是<a 
name="0138b12" id="0138b12"></a><a pin_name="20 梵行品(一七-一九)"></a>義故下。二總結前非。非一者非第二第五。非<a 
name="0138b13" id="0138b13"></a><a pin_name="20 梵行品(一七-一九)"></a>二者非第四。非三者非第一。第三如汝所說<a 
name="0138b14" id="0138b14"></a><a pin_name="20 梵行品(一七-一九)"></a>下。第二別答五問即為五章。此初答第一治<a 
name="0138b15" id="0138b15"></a><a pin_name="20 梵行品(一七-一九)"></a>惑難唯三無四。今明。雖同治瞋。瞋有輕重。是<a 
name="0138b16" id="0138b16"></a><a pin_name="20 梵行品(一七-一九)"></a>故成四。有六復次如文。是故迦葉是無量下。<a 
name="0138b17" id="0138b17"></a><a pin_name="20 梵行品(一七-一九)"></a>答第二同緣難。治惑不同伴類有四。何得令<a 
name="0138b18" id="0138b18"></a><a pin_name="20 梵行品(一七-一九)"></a>同。有三緣但共為一。復以器下。答第三淺深<a 
name="0138b19" id="0138b19"></a><a pin_name="20 梵行品(一七-一九)"></a>難。難令有三。今明隨用有四。豈逐行為三。或<a 
name="0138b20" id="0138b20"></a><a pin_name="20 梵行品(一七-一九)"></a>言器是境。以行分別下。答第四據人利鈍難。<a 
name="0138b21" id="0138b21"></a><a pin_name="20 梵行品(一七-一九)"></a>欲明雖有兩人而有四行不得為二。以無量<a 
name="0138b22" id="0138b22"></a><a pin_name="20 梵行品(一七-一九)"></a>故下。答第五名字難為二。初列四章門。次廣<a 
name="0138b23" id="0138b23"></a><a pin_name="20 梵行品(一七-一九)"></a>解釋。欲明無量有四句。何妨得有四種無量。<a 
name="0138b24" id="0138b24"></a><a pin_name="20 梵行品(一七-一九)"></a>迦葉白佛下。第三領解如文。世尊頗有菩薩<a 
name="0138b25" id="0138b25"></a><a pin_name="20 梵行品(一七-一九)"></a>下。第二明不次第即圓四心又二。初料簡小<a 
name="0138b26" id="0138b26"></a><a pin_name="20 梵行品(一七-一九)"></a>慈。次顯大慈。此之大小小亦不小。不可以凡<a 
name="0138b27" id="0138b27"></a><a pin_name="20 梵行品(一七-一九)"></a>夫為小二乘為大。二乘為小菩薩為大。何以<a 
name="0138b28" id="0138b28"></a><a pin_name="20 梵行品(一七-一九)"></a>故凡夫二乘俱不住於大涅槃故。今以次第<a 
name="0138b29" id="0138b29"></a><a pin_name="20 梵行品(一七-一九)"></a>慈為小。不次第慈為大。此兩俱住大涅槃故。<a 
name="0138c01" id="0138c01"></a><a pin_name="20 梵行品(一七-一九)"></a>有人。以似為小真為大。此亦不然。次第似真<a 
name="0138c02" id="0138c02"></a><a pin_name="20 梵行品(一七-一九)"></a>俱小。不次第似真俱大。故簡小有兩問答。初<a 
name="0138c03" id="0138c03"></a><a pin_name="20 梵行品(一七-一九)"></a>問有菩薩住大涅槃有慈悲心。非是大慈心<a 
name="0138c04" id="0138c04"></a><a pin_name="20 梵行品(一七-一九)"></a>不此正問次第梵行。次佛答為三。一唱有。二<a 
name="0138c05" id="0138c05"></a><a pin_name="20 梵行品(一七-一九)"></a>釋有。三結有。初倡如文。次釋有中二。先出境。<a 
name="0138c06" id="0138c06"></a><a pin_name="20 梵行品(一七-一九)"></a>次明觀。初境有九品。冤親中人各有三品。或<a 
name="0138c07" id="0138c07"></a><a pin_name="20 梵行品(一七-一九)"></a>謂中人唯一但七。中人於我無冤無親不須<a 
name="0138c08" id="0138c08"></a><a pin_name="20 梵行品(一七-一九)"></a>開三。一往如此。然此中人不無愚智貴賤之<a 
name="0138c09" id="0138c09"></a><a pin_name="20 梵行品(一七-一九)"></a>殊。故可分三便成九境即有九慈。次是菩薩<a 
name="0138c10" id="0138c10"></a><a pin_name="20 梵行品(一七-一九)"></a>下正明修觀。若全未修。但欲與其三親三樂<a 
name="0138c11" id="0138c11"></a><a pin_name="20 梵行品(一七-一九)"></a>三冤三苦。三種中人不與苦樂。若初修慈。於<a 
name="0138c12" id="0138c12"></a><a pin_name="20 梵行品(一七-一九)"></a>三親中與三品樂。於三中人與三品樂。於三<a 
name="0138c13" id="0138c13"></a><a pin_name="20 梵行品(一七-一九)"></a>冤人上冤與下樂。中冤與中樂。下冤與上樂。<a 
name="0138c14" id="0138c14"></a><a pin_name="20 梵行品(一七-一九)"></a>第二修時。上冤與中樂。中下兩冤與其上樂。<a 
name="0138c15" id="0138c15"></a><a pin_name="20 梵行品(一七-一九)"></a>第三修時。三冤併與上樂。未是親中三種之<a 
name="0138c16" id="0138c16"></a><a pin_name="20 梵行品(一七-一九)"></a>樂。第四修時。即以中人下樂併與三冤。第五<a 
name="0138c17" id="0138c17"></a><a pin_name="20 梵行品(一七-一九)"></a>修時。以中人中樂併與三冤。第六修時以中<a 
name="0138c18" id="0138c18"></a><a pin_name="20 梵行品(一七-一九)"></a>人上樂併與三冤。第七修時。以三親下樂併<a 
name="0138c19" id="0138c19"></a><a pin_name="20 梵行品(一七-一九)"></a>與三冤。第八修時。以三親中樂併與三冤。第<a 
name="0138c20" id="0138c20"></a><a pin_name="20 梵行品(一七-一九)"></a>九修時。以三親上樂併與三冤。是名上冤與<a 
name="0138c21" id="0138c21"></a><a pin_name="20 梵行品(一七-一九)"></a>增上樂。爾時得名慈心成就。又直取三品樂<a 
name="0138c22" id="0138c22"></a><a pin_name="20 梵行品(一七-一九)"></a>與九種境。初入觀時三親與三樂。第二時中<a 
name="0138c23" id="0138c23"></a><a pin_name="20 梵行品(一七-一九)"></a>親與上樂。下親與中樂。第三時下親與上樂。<a 
name="0138c24" id="0138c24"></a><a pin_name="20 梵行品(一七-一九)"></a>第四時下中人與下樂。第五時下中人與中<a 
name="0138c25" id="0138c25"></a><a pin_name="20 梵行品(一七-一九)"></a>樂。第六時下中人與上樂。第七時上冤與下<a 
name="0138c26" id="0138c26"></a><a pin_name="20 梵行品(一七-一九)"></a>樂。第八時上冤與中樂。第九時上冤與上樂。<a 
name="0138c27" id="0138c27"></a><a pin_name="20 梵行品(一七-一九)"></a>是名慈心成就。今文中但略有四番入觀。初<a 
name="0138c28" id="0138c28"></a><a pin_name="20 梵行品(一七-一九)"></a>番三親等與上樂。此總三親以為一番。別開<a 
name="0138c29" id="0138c29"></a><a pin_name="20 梵行品(一七-一九)"></a>三冤以為三番。若明修觀實有九品修習不<a 
name="0139a01" id="0139a01"></a><a pin_name="20 梵行品(一七-一九)"></a>同。而今文中但明三品。善男子是名得慈下。<a 
name="0139a02" id="0139a02"></a><a pin_name="20 梵行品(一七-一九)"></a>第三結有。世尊何緣下。是第二番亦先問。次<a 
name="0139a03" id="0139a03"></a><a pin_name="20 梵行品(一七-一九)"></a>答。答為三。一倡難成。二釋。三結。初文但次<a 
name="0139a04" id="0139a04"></a><a pin_name="20 梵行品(一七-一九)"></a>何以故下釋先法。次譬凡舉四譬如文。惑彊<a 
name="0139a05" id="0139a05"></a><a pin_name="20 梵行品(一七-一九)"></a>慈弱不得名大。達惑慈成方名大慈。以是義<a 
name="0139a06" id="0139a06"></a><a pin_name="20 梵行品(一七-一九)"></a>下第三結。善男子菩薩住初地下。是第二顯<a 
name="0139a07" id="0139a07"></a><a pin_name="20 梵行品(一七-一九)"></a>大明圓四心方是大慈。文為二。一明大慈。二<a 
name="0139a08" id="0139a08"></a><a pin_name="20 梵行品(一七-一九)"></a>明虛實。初大慈又三。一正明大慈。二明兼用。<a 
name="0139a09" id="0139a09"></a><a pin_name="20 梵行品(一七-一九)"></a>三明善本。初正明大慈又三。謂倡釋結。初倡<a 
name="0139a10" id="0139a10"></a><a pin_name="20 梵行品(一七-一九)"></a>如文。次釋中意者。上來於上冤與上樂。未於<a 
name="0139a11" id="0139a11"></a><a pin_name="20 梵行品(一七-一九)"></a>闡提與其上樂。今此圓慈。緣於闡提。但見實<a 
name="0139a12" id="0139a12"></a><a pin_name="20 梵行品(一七-一九)"></a>相不見其過。故不生瞋方是大慈。三結如文。<a 
name="0139a13" id="0139a13"></a><a pin_name="20 梵行品(一七-一九)"></a>善男子為諸眾生下。是第二明慈兼用者。若<a 
name="0139a14" id="0139a14"></a><a pin_name="20 梵行品(一七-一九)"></a>慈但與樂悲唯拔苦則非兼用。今明慈亦拔<a 
name="0139a15" id="0139a15"></a><a pin_name="20 梵行品(一七-一九)"></a>苦悲亦與樂。捨中亦二如文。唯四無量心下。<a 
name="0139a16" id="0139a16"></a><a pin_name="20 梵行品(一七-一九)"></a>第三明善本為三。初為六度本。次為發心本。<a 
name="0139a17" id="0139a17"></a><a pin_name="20 梵行品(一七-一九)"></a>三自相本。迦葉白佛下。第二明虛實開善謂<a 
name="0139a18" id="0139a18"></a><a pin_name="20 梵行品(一七-一九)"></a>為實觀亦先問。次答。問為三。一奪難。二縱難。<a 
name="0139a19" id="0139a19"></a><a pin_name="20 梵行品(一七-一九)"></a>三遮難。初奪難者又二。先法。次譬。初法者明<a 
name="0139a20" id="0139a20"></a><a pin_name="20 梵行品(一七-一九)"></a>雖欲拔苦實未拔苦。皆是虛言。雖欲與樂。實<a 
name="0139a21" id="0139a21"></a><a pin_name="20 梵行品(一七-一九)"></a>不得樂。此是假說。次舉譬顯。亦如比丘作假<a 
name="0139a22" id="0139a22"></a><a pin_name="20 梵行品(一七-一九)"></a>想觀。觀羹為薉而實非薉。雖言與樂實不得<a 
name="0139a23" id="0139a23"></a><a pin_name="20 梵行品(一七-一九)"></a>樂。世尊若非虛妄下。第二縱難。縱有實益何<a 
name="0139a24" id="0139a24"></a><a pin_name="20 梵行品(一七-一九)"></a>以不見得安樂者。若實與樂今佛菩薩無量<a 
name="0139a25" id="0139a25"></a><a pin_name="20 梵行品(一七-一九)"></a>無邊。何以不見與眾生樂。若當真實下。第三<a 
name="0139a26" id="0139a26"></a><a pin_name="20 梵行品(一七-一九)"></a>遮難。佛若答言是虛無實如來亦由往昔行<a 
name="0139a27" id="0139a27"></a><a pin_name="20 梵行品(一七-一九)"></a>慈得為梵主。最勝最上何得無益。是故遮云。<a 
name="0139a28" id="0139a28"></a><a pin_name="20 梵行品(一七-一九)"></a>不得無益故名遮難。次佛言善男子下。答前<a 
name="0139a29" id="0139a29"></a><a pin_name="20 梵行品(一七-一九)"></a>三難。初答遮難。次答奪難。三答縱難。初答遮<a 
name="0139b01" id="0139b01"></a><a pin_name="20 梵行品(一七-一九)"></a>難為二。先歎其遮。次正答。答中四偈為三。初<a 
name="0139b02" id="0139b02"></a><a pin_name="20 梵行品(一七-一九)"></a>一行明大慈。次一行大悲。三兩行格量。實能<a 
name="0139b03" id="0139b03"></a><a pin_name="20 梵行品(一七-一九)"></a>與樂功福無量。善男子夫修慈者下。二答奪<a 
name="0139b04" id="0139b04"></a><a pin_name="20 梵行品(一七-一九)"></a>難。又二。初倡真實。故舉聲聞假想之非。顯菩<a 
name="0139b05" id="0139b05"></a><a pin_name="20 梵行品(一七-一九)"></a>薩是實。云何知耶。第二廣明是實。又五。一實<a 
name="0139b06" id="0139b06"></a><a pin_name="20 梵行品(一七-一九)"></a>能轉境。二實能治惑。三實能善本。四實能遍<a 
name="0139b07" id="0139b07"></a><a pin_name="20 梵行品(一七-一九)"></a>諸法。五實不可思議。初為三。一倡。二釋。三<a 
name="0139b08" id="0139b08"></a><a pin_name="20 梵行品(一七-一九)"></a>結。初如文。釋中意者。解此有二。一實能轉<a 
name="0139b09" id="0139b09"></a><a pin_name="20 梵行品(一七-一九)"></a>境。二但能令見。若轉金為土則可實轉。若令<a 
name="0139b10" id="0139b10"></a><a pin_name="20 梵行品(一七-一九)"></a>眾生為非眾生但能令見。一師云。經云能成。<a 
name="0139b11" id="0139b11"></a><a pin_name="20 梵行品(一七-一九)"></a>云何二解。菩薩非但能轉金成土亦轉眾生<a 
name="0139b12" id="0139b12"></a><a pin_name="20 梵行品(一七-一九)"></a>成非眾生。非眾生者即是草木。轉非眾生成<a 
name="0139b13" id="0139b13"></a><a pin_name="20 梵行品(一七-一九)"></a>於眾生。若言眾生本來虛妄無所有者。當知<a 
name="0139b14" id="0139b14"></a><a pin_name="20 梵行品(一七-一九)"></a>眾生有非眾生。若言諸法有安樂性。即非眾<a 
name="0139b15" id="0139b15"></a><a pin_name="20 梵行品(一七-一九)"></a>生亦是眾生。情與無情有性無性準此可知。<a 
name="0139b16" id="0139b16"></a><a pin_name="20 梵行品(一七-一九)"></a>私問。若眾生與非眾生實更互轉。情作無情<a 
name="0139b17" id="0139b17"></a><a pin_name="20 梵行品(一七-一九)"></a>無情作情是義難信。若不實轉聖力徒施。總<a 
name="0139b18" id="0139b18"></a><a pin_name="20 梵行品(一七-一九)"></a>而言之只是諸佛菩薩。自既依正。不二而二<a 
name="0139b19" id="0139b19"></a><a pin_name="20 梵行品(一七-一九)"></a>二而不二。能令眾生亦復如是。此則永轉。若<a 
name="0139b20" id="0139b20"></a><a pin_name="20 梵行品(一七-一九)"></a>暫轉者。不無斯義。亦令轉者不自覺知。況復<a 
name="0139b21" id="0139b21"></a><a pin_name="20 梵行品(一七-一九)"></a>慈即如來如來即慈。慈即佛性佛性即諸法。<a 
name="0139b22" id="0139b22"></a><a pin_name="20 梵行品(一七-一九)"></a>敬請後德思之思之。復次善男子下。第二明<a 
name="0139b23" id="0139b23"></a><a pin_name="20 梵行品(一七-一九)"></a>實能治惑。又三。謂倡釋結。舊云。四等但是功<a 
name="0139b24" id="0139b24"></a><a pin_name="20 梵行品(一七-一九)"></a>德猗樂相伏非究竟斷。此中四等即是般若<a 
name="0139b25" id="0139b25"></a><a pin_name="20 梵行品(一七-一九)"></a>即是能斷。復次善男子四無量下。第三明實<a 
name="0139b26" id="0139b26"></a><a pin_name="20 梵行品(一七-一九)"></a>為善本。又二。先明能為大乘善本。次明能為<a 
name="0139b27" id="0139b27"></a><a pin_name="20 梵行品(一七-一九)"></a>三乘善本。初又二。初明通為一切善本。次明<a 
name="0139b28" id="0139b28"></a><a pin_name="20 梵行品(一七-一九)"></a>能為布施之本。初文可見。善男子菩薩下。二<a 
name="0139b29" id="0139b29"></a><a pin_name="20 梵行品(一七-一九)"></a>偏明為布施之本。又五。一正施本。二無相為<a 
name="0139c01" id="0139c01"></a><a pin_name="20 梵行品(一七-一九)"></a>得。三有相為失。四明一心即四心。五廣發誓<a 
name="0139c02" id="0139c02"></a><a pin_name="20 梵行品(一七-一九)"></a>願。初明施本舉八事。為下八事作本。如是施<a 
name="0139c03" id="0139c03"></a><a pin_name="20 梵行品(一七-一九)"></a>時下。第二明無相為得。又三。初總。次別。三<a 
name="0139c04" id="0139c04"></a><a pin_name="20 梵行品(一七-一九)"></a>結。初如文。次別中云。不見因果者。施時是<a 
name="0139c05" id="0139c05"></a><a pin_name="20 梵行品(一七-一九)"></a>因。得報是果。得果是常。不得是斷。菩薩皆不<a 
name="0139c06" id="0139c06"></a><a pin_name="20 梵行品(一七-一九)"></a>作如此施。三雖復下結如文。善男子菩薩若<a 
name="0139c07" id="0139c07"></a><a pin_name="20 梵行品(一七-一九)"></a>見下。第三明有相為失為三。法譬合。法如文。<a 
name="0139c08" id="0139c08"></a><a pin_name="20 梵行品(一七-一九)"></a>譬中。人譬淺行菩薩。箭譬慳起。眷屬請醫譬<a 
name="0139c09" id="0139c09"></a><a pin_name="20 梵行品(一七-一九)"></a>知識勸施。言且待者。譬不肯時施。我當觀者。<a 
name="0139c10" id="0139c10"></a><a pin_name="20 梵行品(一七-一九)"></a>取相分別。毒箭誰射。譬分別福田若持若犯。<a 
name="0139c11" id="0139c11"></a><a pin_name="20 梵行品(一七-一九)"></a>何箭竹柳。譬分別施物何物可捨何物不可。<a 
name="0139c12" id="0139c12"></a><a pin_name="20 梵行品(一七-一九)"></a>所有毒者。譬執施之人竟不知施。而命終者。<a 
name="0139c13" id="0139c13"></a><a pin_name="20 梵行品(一七-一九)"></a>既不得施為慳所蔽斷善根命。合譬如文。復<a 
name="0139c14" id="0139c14"></a><a pin_name="20 梵行品(一七-一九)"></a>次善男子下。第四一心即四。顯圓慈相。明行<a 
name="0139c15" id="0139c15"></a><a pin_name="20 梵行品(一七-一九)"></a>施時具有四等。施時生慈及以起悲施時心<a 
name="0139c16" id="0139c16"></a><a pin_name="20 梵行品(一七-一九)"></a>喜施已是捨。菩薩於慈心中下。第五廣發誓<a 
name="0139c17" id="0139c17"></a><a pin_name="20 梵行品(一七-一九)"></a>願。凡有八重。初明施食乃至燈明。初三如文。<a 
name="0139c18" id="0139c18"></a><a pin_name="20 梵行品(一七-一九)"></a>第四施衣云離身一尺六寸者。一依理云。裂<a 
name="0139c19" id="0139c19"></a><a pin_name="20 梵行品(一七-一九)"></a>諸見衣除十六知見。二依事云。面各四寸即<a 
name="0139c20" id="0139c20"></a><a pin_name="20 梵行品(一七-一九)"></a>一尺六。第五施華香中云無戒者。是無戒之<a 
name="0139c21" id="0139c21"></a><a pin_name="20 梵行品(一七-一九)"></a>戒非是不受及受不得之無。華嚴云。如虛空<a 
name="0139c22" id="0139c22"></a><a pin_name="20 梵行品(一七-一九)"></a>戒無所依戒。大集云。無所住戒見住戒非故。<a 
name="0139c23" id="0139c23"></a><a pin_name="20 梵行品(一七-一九)"></a>言無作戒者非是非色非心之無作。乃是此<a 
name="0139c24" id="0139c24"></a><a pin_name="20 梵行品(一七-一九)"></a>戒。不作生死涅槃之戒。餘如文。善男子一切<a 
name="0139c25" id="0139c25"></a><a pin_name="20 梵行品(一七-一九)"></a>聲聞下第二為三乘本。又三。初明三乘。次一<a 
name="0139c26" id="0139c26"></a><a pin_name="20 梵行品(一七-一九)"></a>切法。三總結。以此章用慈攝一切法無法不<a 
name="0139c27" id="0139c27"></a><a pin_name="20 梵行品(一七-一九)"></a>遍。圓慈之義轉更明顯。然善本者。即是利他。<a 
name="0139c28" id="0139c28"></a><a pin_name="20 梵行品(一七-一九)"></a>利他之中慈悲最勝。初文即是三乘。菩薩摩<a 
name="0139c29" id="0139c29"></a><a pin_name="20 梵行品(一七-一九)"></a>訶下。第二別列一切法。不淨與出入息即是<a 
name="0140a01" id="0140a01"></a><a pin_name="20 梵行品(一七-一九)"></a>二甘露門。七方便者數師云。一不淨。二別相。<a 
name="0140a02" id="0140a02"></a><a pin_name="20 梵行品(一七-一九)"></a>三總相。四&#x7157;。五頂。六忍。七世第一。論師云。<a 
name="0140a03" id="0140a03"></a><a pin_name="20 梵行品(一七-一九)"></a>一色苦。二色集。三色滅。四色道。五色過。六<a 
name="0140a04" id="0140a04"></a><a pin_name="20 梵行品(一七-一九)"></a>色味。七色出。三觀處者。謂苦無常無我。此小<a 
name="0140a05" id="0140a05"></a><a pin_name="20 梵行品(一七-一九)"></a>乘名。若大乘者。觀十二因緣苦業煩惱。以為<a 
name="0140a06" id="0140a06"></a><a pin_name="20 梵行品(一七-一九)"></a>三觀。又瓔珞云。明三觀者。二諦觀。平等觀。<a 
name="0140a07" id="0140a07"></a><a pin_name="20 梵行品(一七-一九)"></a>中道第一義觀<span class="note">(云云)</span>。無爭有三解。一云。慈心成<a 
name="0140a08" id="0140a08"></a><a pin_name="20 梵行品(一七-一九)"></a>故無爭。二云。空解明故無爭。三云。隨心覺照<a 
name="0140a09" id="0140a09"></a><a pin_name="20 梵行品(一七-一九)"></a>與物不爭。本際智者二解。一空解為本際故。<a 
name="0140a10" id="0140a10"></a><a pin_name="20 梵行品(一七-一九)"></a>阿若憍陳如。名了本際。二以邊際智。緣延促<a 
name="0140a11" id="0140a11"></a><a pin_name="20 梵行品(一七-一九)"></a>自在為本際智。以是義下。第三總結。善男子<a 
name="0140a12" id="0140a12"></a><a pin_name="20 梵行品(一七-一九)"></a>能為善者下。是第四實遍即是諸善。亦是遍<a 
name="0140a13" id="0140a13"></a><a pin_name="20 梵行品(一七-一九)"></a>於一切善法。明圓慈轉顯。又二。先明即大乘<a 
name="0140a14" id="0140a14"></a><a pin_name="20 梵行品(一七-一九)"></a>諸善。一十五句。次明即小乘諸善。有十六句。<a 
name="0140a15" id="0140a15"></a><a pin_name="20 梵行品(一七-一九)"></a>初十五句。句句中皆結是如來慈。慈若無常<a 
name="0140a16" id="0140a16"></a><a pin_name="20 梵行品(一七-一九)"></a>下。是第二遍小乘善法十六句。亦句句後皆<a 
name="0140a17" id="0140a17"></a><a pin_name="20 梵行品(一七-一九)"></a>結是聲聞慈。善男子慈若有無下。第五明實<a 
name="0140a18" id="0140a18"></a><a pin_name="20 梵行品(一七-一九)"></a>不可思議。又四。一歎大慈體。二歎行慈人。三<a 
name="0140a19" id="0140a19"></a><a pin_name="20 梵行品(一七-一九)"></a>歎詮慈教。即大涅槃。四歎說慈主。初歎慈體。<a 
name="0140a20" id="0140a20"></a><a pin_name="20 梵行品(一七-一九)"></a>舊有三解。一云。眾生慈緣有。法緣緣無。無緣<a 
name="0140a21" id="0140a21"></a><a pin_name="20 梵行品(一七-一九)"></a>緣非有非無。二云。初地至三地。空心多故是<a 
name="0140a22" id="0140a22"></a><a pin_name="20 梵行品(一七-一九)"></a>無。四地至七地。有心多故是有。八地至十地。<a 
name="0140a23" id="0140a23"></a><a pin_name="20 梵行品(一七-一九)"></a>有無並觀故云非有非無。三云。同據佛果妙<a 
name="0140a24" id="0140a24"></a><a pin_name="20 梵行品(一七-一九)"></a>有故是有。無生死界故是無。冥真故非有非<a 
name="0140a25" id="0140a25"></a><a pin_name="20 梵行品(一七-一九)"></a>無。今言不然。緣五陰法如何是無。若是無者<a 
name="0140a26" id="0140a26"></a><a pin_name="20 梵行品(一七-一九)"></a>即應入真。既不入真何得是無。有若是無。無<a 
name="0140a27" id="0140a27"></a><a pin_name="20 梵行品(一七-一九)"></a>緣何異。又初地至三地。豈一向空。又非有無豈<a 
name="0140a28" id="0140a28"></a><a pin_name="20 梵行品(一七-一九)"></a>皆佛地。今文歎於行慈之人。但行慈者皆有<a 
name="0140a29" id="0140a29"></a><a pin_name="20 梵行品(一七-一九)"></a>雙非。不必唯佛此乃正明梵行中意。若緣淨<a 
name="0140b01" id="0140b01"></a><a pin_name="20 梵行品(一七-一九)"></a>淨是無。若緣不淨淨是有。若緣非淨非不淨。<a 
name="0140b02" id="0140b02"></a><a pin_name="20 梵行品(一七-一九)"></a>是非有非無。不並不別。又緣於三諦。緣真故<a 
name="0140b03" id="0140b03"></a><a pin_name="20 梵行品(一七-一九)"></a>無緣。俗故有緣。中故非有非無。中論云。因<a 
name="0140b04" id="0140b04"></a><a pin_name="20 梵行品(一七-一九)"></a>緣所生法。即空即假即中道義。問四句是戲<a 
name="0140b05" id="0140b05"></a><a pin_name="20 梵行品(一七-一九)"></a>論何以釋經。答定性四句即是戲論。假名四<a 
name="0140b06" id="0140b06"></a><a pin_name="20 梵行品(一七-一九)"></a>句非是戲論。菩薩住於下。第二歎行慈人。是<a 
name="0140b07" id="0140b07"></a><a pin_name="20 梵行品(一七-一九)"></a>大涅槃下。第三歎詮慈之教。諸佛如來下。第<a 
name="0140b08" id="0140b08"></a><a pin_name="20 梵行品(一七-一九)"></a>四歎說慈之主。迦葉白佛下。第三追答第二<a 
name="0140b09" id="0140b09"></a><a pin_name="20 梵行品(一七-一九)"></a>縱難。前難云。慈悲若實應有利益。故更牒問<a 
name="0140b10" id="0140b10"></a><a pin_name="20 梵行品(一七-一九)"></a>請答。還復進退兩難一就實修慈為難。若佛<a 
name="0140b11" id="0140b11"></a><a pin_name="20 梵行品(一七-一九)"></a>實修應與眾生。何以眾生不得慈益。若慈不<a 
name="0140b12" id="0140b12"></a><a pin_name="20 梵行品(一七-一九)"></a>能與眾生益。慈即無用。答又三。初明實有益。<a 
name="0140b13" id="0140b13"></a><a pin_name="20 梵行品(一七-一九)"></a>二引事證。三結歎不思議。初又三。前倡有益。<a 
name="0140b14" id="0140b14"></a><a pin_name="20 梵行品(一七-一九)"></a>次善男子下釋益。三以是義故下結益。初如<a 
name="0140b15" id="0140b15"></a><a pin_name="20 梵行品(一七-一九)"></a>文。次釋益。若定業不轉則不得益。若不定業<a 
name="0140b16" id="0140b16"></a><a pin_name="20 梵行品(一七-一九)"></a>則得益也。雖是定業若修善者還成不定。如<a 
name="0140b17" id="0140b17"></a><a pin_name="20 梵行品(一七-一九)"></a>定壽八十此不可轉。若中間非橫慈即益之。<a 
name="0140b18" id="0140b18"></a><a pin_name="20 梵行品(一七-一九)"></a>云何定業。如初興殺起重毒害。殺時決定殺<a 
name="0140b19" id="0140b19"></a><a pin_name="20 梵行品(一七-一九)"></a>後暢快。並起恚心。此業即定則不能與樂。若<a 
name="0140b20" id="0140b20"></a><a pin_name="20 梵行品(一七-一九)"></a>不定者慈能與樂。問業自不定自應得樂。何<a 
name="0140b21" id="0140b21"></a><a pin_name="20 梵行品(一七-一九)"></a>須慈與。答業雖不定或轉成定。若得慈益轉<a 
name="0140b22" id="0140b22"></a><a pin_name="20 梵行品(一七-一九)"></a>重為輕。見虎豹等自然生怖者。喻行慈者人<a 
name="0140b23" id="0140b23"></a><a pin_name="20 梵行品(一七-一九)"></a>見生喜。善男子我說是慈有無量門下。第二<a 
name="0140b24" id="0140b24"></a><a pin_name="20 梵行品(一七-一九)"></a>引事為證。凡舉八事慈運神通以救眾生。初<a 
name="0140b25" id="0140b25"></a><a pin_name="20 梵行品(一七-一九)"></a>事中文云。謂呼是血者。有三解。此是十二年<a 
name="0140b26" id="0140b26"></a><a pin_name="20 梵行品(一七-一九)"></a>前未制壞色故純著赤。二云。五部不同。十誦<a 
name="0140b27" id="0140b27"></a><a pin_name="20 梵行品(一七-一九)"></a>一衣三種雜點。五分四分三隨著一。謂青泥<a 
name="0140b28" id="0140b28"></a><a pin_name="20 梵行品(一七-一九)"></a>木蘭。木蘭赤色。三云三色。衣中一衣即用三<a 
name="0140b29" id="0140b29"></a><a pin_name="20 梵行品(一七-一九)"></a>色點之。如大豆許。但諸弟子併著點衣但其<a 
name="0140c01" id="0140c01"></a><a pin_name="20 梵行品(一七-一九)"></a>點雖小遙望猶赤。次五事可見。第七事初云<a 
name="0140c02" id="0140c02"></a><a pin_name="20 梵行品(一七-一九)"></a>憍薩羅舍衛者。或有言是一國異名。或云。憍<a 
name="0140c03" id="0140c03"></a><a pin_name="20 梵行品(一七-一九)"></a>薩是附庸國。其國有賊故波斯遣兵。善男子<a 
name="0140c04" id="0140c04"></a><a pin_name="20 梵行品(一七-一九)"></a>下第三結歎。夫無量者。不可思議乃是通歎<a 
name="0140c05" id="0140c05"></a><a pin_name="20 梵行品(一七-一九)"></a>菩薩所行。不可思議歎次第慈。諸佛所行即<a 
name="0140c06" id="0140c06"></a><a pin_name="20 梵行品(一七-一九)"></a>歎圓慈。是大乘典即是歎教。皆不思議俱會<a 
name="0140c07" id="0140c07"></a><a pin_name="20 梵行品(一七-一九)"></a>一圓。言語道斷心行處滅。不可說不可量。</p><a 
name="0140c08" id="0140c08"></a><a pin_name="20 梵行品(一七-一九)"></a><p style="margin-left: 2em"><span class="headname">梵行品之二</span></p><a 
name="0140c09" id="0140c09"></a><a pin_name="20 梵行品(一七-一九)"></a><p style="text-indent: 0em; margin-left: 0em"><span class="linehead"></span>起卷。是第二明四心果。又為二。初明三心極<a 
name="0140c10" id="0140c10"></a><a pin_name="20 梵行品(一七-一九)"></a>愛地果。次明捨心空平等地果。舊二解。一云。<a 
name="0140c11" id="0140c11"></a><a pin_name="20 梵行品(一七-一九)"></a>三心未成但共一果。一心已成獨得一果。二<a 
name="0140c12" id="0140c12"></a><a pin_name="20 梵行品(一七-一九)"></a>云。三心同是有行故共一果。一心空行獨得<a 
name="0140c13" id="0140c13"></a><a pin_name="20 梵行品(一七-一九)"></a>一果。義皆不然。三心未成何以得果。又四心<a 
name="0140c14" id="0140c14"></a><a pin_name="20 梵行品(一七-一九)"></a>同緣眾生。同緣於法。同是有行。同緣無緣同<a 
name="0140c15" id="0140c15"></a><a pin_name="20 梵行品(一七-一九)"></a>是無行。有無既同三一應等。今亦一往別圓<a 
name="0140c16" id="0140c16"></a><a pin_name="20 梵行品(一七-一九)"></a>兩判。別者即理而事。慈悲喜三與愛相扶故<a 
name="0140c17" id="0140c17"></a><a pin_name="20 梵行品(一七-一九)"></a>制一果。捨心扶空故獨一果。若圓判者。上明<a 
name="0140c18" id="0140c18"></a><a pin_name="20 梵行品(一七-一九)"></a>一慈即悲喜捨。圓慈即遍一切諸法。無法不<a 
name="0140c19" id="0140c19"></a><a pin_name="20 梵行品(一七-一九)"></a>收果豈隔別特是文略亦是互現<span class="note">(云云)</span>。一子地<a 
name="0140c20" id="0140c20"></a><a pin_name="20 梵行品(一七-一九)"></a>文為二。初明地果。後論義。初先倡章門。次解<a 
name="0140c21" id="0140c21"></a><a pin_name="20 梵行品(一七-一九)"></a>釋初文。舊云。是性地。二云。八地已上。三云。<a 
name="0140c22" id="0140c22"></a><a pin_name="20 梵行品(一七-一九)"></a>是初地。今明不然。先明聖行即是自行已云<a 
name="0140c23" id="0140c23"></a><a pin_name="20 梵行品(一七-一九)"></a>初地。此明梵行即是化他。先之自行已入初<a 
name="0140c24" id="0140c24"></a><a pin_name="20 梵行品(一七-一九)"></a>地化他何容但是性地。何容超至八地已上<a 
name="0140c25" id="0140c25"></a><a pin_name="20 梵行品(一七-一九)"></a>斯皆若過若不及。正是初地證化他果。云何<a 
name="0140c26" id="0140c26"></a><a pin_name="20 梵行品(一七-一九)"></a>此地去。是解釋。先標兩章。謂極愛一子。然極<a 
name="0140c27" id="0140c27"></a><a pin_name="20 梵行品(一七-一九)"></a>愛故一子。一子故極愛。不應有異。而今分別。<a 
name="0140c28" id="0140c28"></a><a pin_name="20 梵行品(一七-一九)"></a>極愛就心。一子就境。子非我內故言外境。次<a 
name="0140c29" id="0140c29"></a><a pin_name="20 梵行品(一七-一九)"></a>釋中凡舉五譬。初譬釋極愛。四譬釋一子。結<a 
name="0141a01" id="0141a01"></a><a pin_name="20 梵行品(一七-一九)"></a>判分明。初如文。譬如父母下。第二譬菩薩見<a 
name="0141a02" id="0141a02"></a><a pin_name="20 梵行品(一七-一九)"></a>諸凡夫起惡。因是生悲。如人小時下。第三別<a 
name="0141a03" id="0141a03"></a><a pin_name="20 梵行品(一七-一九)"></a>譬發心學人起於取著。土塊等譬五陰。下文<a 
name="0141a04" id="0141a04"></a><a pin_name="20 梵行品(一七-一九)"></a>合云。身口意業。左譬實智。右譬權智。又左譬<a 
name="0141a05" id="0141a05"></a><a pin_name="20 梵行品(一七-一九)"></a>定觀。右譬智拔。捉頭救其身非。挑出救其口<a 
name="0141a06" id="0141a06"></a><a pin_name="20 梵行品(一七-一九)"></a>過。譬如父母下。第四別譬眾生感於苦果。故<a 
name="0141a07" id="0141a07"></a><a pin_name="20 梵行品(一七-一九)"></a>言同生地獄。譬如父母下。第五通譬救因果。<a 
name="0141a08" id="0141a08"></a><a pin_name="20 梵行品(一七-一九)"></a>迦葉白佛去。第二論義。兩番問答。初番論義。<a 
name="0141a09" id="0141a09"></a><a pin_name="20 梵行品(一七-一九)"></a>次番領解。初中先問次答。初問為二。一直申<a 
name="0141a10" id="0141a10"></a><a pin_name="20 梵行品(一七-一九)"></a>不解。次若諸菩薩下。正是論義。或云五難。或<a 
name="0141a11" id="0141a11"></a><a pin_name="20 梵行品(一七-一九)"></a>云三難。一難殺婆羅門。二難罵提婆達多。三<a 
name="0141a12" id="0141a12"></a><a pin_name="20 梵行品(一七-一九)"></a>舉須菩提為況。初殺婆羅門。又三。一何故殺。<a 
name="0141a13" id="0141a13"></a><a pin_name="20 梵行品(一七-一九)"></a>二應護念。三何不墮獄。若使等視者。是第二<a 
name="0141a14" id="0141a14"></a><a pin_name="20 梵行品(一七-一九)"></a>罵調達。三舉須菩提小乘況大。小乘尚乃護<a 
name="0141a15" id="0141a15"></a><a pin_name="20 梵行品(一七-一九)"></a>生若此。況佛果滿猶有殺罵。若慈何故令人<a 
name="0141a16" id="0141a16"></a><a pin_name="20 梵行品(一七-一九)"></a>增長煩惱。汝今不應下。第二佛答。答前三問。<a 
name="0141a17" id="0141a17"></a><a pin_name="20 梵行品(一七-一九)"></a>但不次第。初答況難。次答殺難。三答罵難。問<a 
name="0141a18" id="0141a18"></a><a pin_name="20 梵行品(一七-一九)"></a>何故不次。答只是逐近何必須次。是例甚多。<a 
name="0141a19" id="0141a19"></a><a pin_name="20 梵行品(一七-一九)"></a>然況難最劇。何者說師無慈不及弟子。是故<a 
name="0141a20" id="0141a20"></a><a pin_name="20 梵行品(一七-一九)"></a>前遣仍訶責之言其不應。先總訶。次舉七事。<a 
name="0141a21" id="0141a21"></a><a pin_name="20 梵行品(一七-一九)"></a>別別訶之。初言蚊嘴者。鳥口尖者曰嘴。蚊口<a 
name="0141a22" id="0141a22"></a><a pin_name="20 梵行品(一七-一九)"></a>似此。以類名之。中五可見<span class="note">(云云)</span>。最後文中更有<a 
name="0141a23" id="0141a23"></a><a pin_name="20 梵行品(一七-一九)"></a>多事。於中云寧與毒蛇等。總寄迦葉誡制愚<a 
name="0141a24" id="0141a24"></a><a pin_name="20 梵行品(一七-一九)"></a>蒙。善男子如汝所言下。第二答殺難。還酬三<a 
name="0141a25" id="0141a25"></a><a pin_name="20 梵行品(一七-一九)"></a>意。今初答何故。殺而實非殺。廣舉六度。文為<a 
name="0141a26" id="0141a26"></a><a pin_name="20 梵行品(一七-一九)"></a>三。先牒問。次正答。三結。實不殺汝向所問<a 
name="0141a27" id="0141a27"></a><a pin_name="20 梵行品(一七-一九)"></a>下。酬其護念問亦三。先牒問。次我時已得下。<a 
name="0141a28" id="0141a28"></a><a pin_name="20 梵行品(一七-一九)"></a>是正釋上迦葉問。未得不動地時得破戒不。<a 
name="0141a29" id="0141a29"></a><a pin_name="20 梵行品(一七-一九)"></a>佛答言得。此中答云。殺時已得一子之地。二<a 
name="0141b01" id="0141b01"></a><a pin_name="20 梵行品(一七-一九)"></a>文云何。一解云。上問家。問未得。佛答云。得<a 
name="0141b02" id="0141b02"></a><a pin_name="20 梵行品(一七-一九)"></a>地及破戒。二解云。上言未得未得於真。此中<a 
name="0141b03" id="0141b03"></a><a pin_name="20 梵行品(一七-一九)"></a>言得即得於真。舊解云。是見機殺故云無罪。<a 
name="0141b04" id="0141b04"></a><a pin_name="20 梵行品(一七-一九)"></a>河西云。一大悲心恐其墮獄。二為護法。其既<a 
name="0141b05" id="0141b05"></a><a pin_name="20 梵行品(一七-一九)"></a>謗法。是故殺之令免謗罪。三為滅邪見。四生<a 
name="0141b06" id="0141b06"></a><a pin_name="20 梵行品(一七-一九)"></a>其信心。作此觀之亦似實殺。興皇云。是示現<a 
name="0141b07" id="0141b07"></a><a pin_name="20 梵行品(一七-一九)"></a>殺。如前童子盜聽。如後罵於調達。今問若是<a 
name="0141b08" id="0141b08"></a><a pin_name="20 梵行品(一七-一九)"></a>化殺豈有地獄三念。甘露十劫之事。若皆是<a 
name="0141b09" id="0141b09"></a><a pin_name="20 梵行品(一七-一九)"></a>化。如來所作為利益誰。若俱非化。童子死已<a 
name="0141b10" id="0141b10"></a><a pin_name="20 梵行品(一七-一九)"></a>後生何處。故知二解不可偏用。若得意者理<a 
name="0141b11" id="0141b11"></a><a pin_name="20 梵行品(一七-一九)"></a>在其間。三以是義下結。善男子若人掘地下。<a 
name="0141b12" id="0141b12"></a><a pin_name="20 梵行品(一七-一九)"></a>三酬其不墮問又三。一更反問。二迦葉答如<a 
name="0141b13" id="0141b13"></a><a pin_name="20 梵行品(一七-一九)"></a>文。佛讚下第三正答。又三。一歎述。二簡內外<a 
name="0141b14" id="0141b14"></a><a pin_name="20 梵行品(一七-一九)"></a>諸殺。三會通所問。此初歎述。明惡心殺草尚<a 
name="0141b15" id="0141b15"></a><a pin_name="20 梵行品(一七-一九)"></a>得罪者。若無惡心殺人無罪。婆羅門法下。次<a 
name="0141b16" id="0141b16"></a><a pin_name="20 梵行品(一七-一九)"></a>簡內外。初簡外殺如文。佛及菩薩下簡內。善<a 
name="0141b17" id="0141b17"></a><a pin_name="20 梵行品(一七-一九)"></a>男子若有能殺下。第三會通。言殺無罪者。下<a 
name="0141b18" id="0141b18"></a><a pin_name="20 梵行品(一七-一九)"></a>文云。施一闡提得千倍報。施一餓狗得百倍<a 
name="0141b19" id="0141b19"></a><a pin_name="20 梵行品(一七-一九)"></a>報。而此中云殺闡提言無罪者。互明與奪。若<a 
name="0141b20" id="0141b20"></a><a pin_name="20 梵行品(一七-一九)"></a>據闡提現在無善。害之無罪。過去五戒感報<a 
name="0141b21" id="0141b21"></a><a pin_name="20 梵行品(一七-一九)"></a>人身。勝於畜生故報千倍。汝上所言下。第三<a 
name="0141b22" id="0141b22"></a><a pin_name="20 梵行品(一七-一九)"></a>答其罵難亦為三。牒問。正釋。結會。初如文。<a 
name="0141b23" id="0141b23"></a><a pin_name="20 梵行品(一七-一九)"></a>次釋中引昔七事為證。又為二。初總略述意。<a 
name="0141b24" id="0141b24"></a><a pin_name="20 梵行品(一七-一九)"></a>次如我一時下。別舉七事。我於爾時下。三結<a 
name="0141b25" id="0141b25"></a><a pin_name="20 梵行品(一七-一九)"></a>會所問。迦葉白佛下。第二領解。又二。先領。<a 
name="0141b26" id="0141b26"></a><a pin_name="20 梵行品(一七-一九)"></a>次述成。四味者即四諦味。出是出苦味。離是<a 
name="0141b27" id="0141b27"></a><a pin_name="20 梵行品(一七-一九)"></a>離集味。滅道如文。迦葉白佛下。第二明捨心<a 
name="0141b28" id="0141b28"></a><a pin_name="20 梵行品(一七-一九)"></a>果。文為二。初明空平等。二辨知見。所以然者。<a 
name="0141b29" id="0141b29"></a><a pin_name="20 梵行品(一七-一九)"></a>即寂而照。即空而有。即實而權。上三心果。即<a 
name="0141c01" id="0141c01"></a><a pin_name="20 梵行品(一七-一九)"></a>事而理。而後結云諸佛境界。即事而理。與今<a 
name="0141c02" id="0141c02"></a><a pin_name="20 梵行品(一七-一九)"></a>互顯。初又三。一明平等果。二辨空義。三明利<a 
name="0141c03" id="0141c03"></a><a pin_name="20 梵行品(一七-一九)"></a>益。初文先問後答。答中二。初略明空門果。後<a 
name="0141c04" id="0141c04"></a><a pin_name="20 梵行品(一七-一九)"></a>廣明空門果。歎須菩提者。於聲聞中解空第<a 
name="0141c05" id="0141c05"></a><a pin_name="20 梵行品(一七-一九)"></a>一。舉小況大以明地體。舊有二解。一云七地。<a 
name="0141c06" id="0141c06"></a><a pin_name="20 梵行品(一七-一九)"></a>引經云。七地能入寂滅。二云八地。空有並觀<a 
name="0141c07" id="0141c07"></a><a pin_name="20 梵行品(一七-一九)"></a>故是平等。今云。初地與一子地。理同能異。故<a 
name="0141c08" id="0141c08"></a><a pin_name="20 梵行品(一七-一九)"></a>立別名。何得淺深。例聖行中戒定之果。同在<a 
name="0141c09" id="0141c09"></a><a pin_name="20 梵行品(一七-一九)"></a>初地。善男子下。第二廣明空門果。又三。法譬<a 
name="0141c10" id="0141c10"></a><a pin_name="20 梵行品(一七-一九)"></a>合。初法說具明人法二空。不見父母等即是<a 
name="0141c11" id="0141c11"></a><a pin_name="20 梵行品(一七-一九)"></a>生空。不見陰界即是法空。而復言眾生壽命<a 
name="0141c12" id="0141c12"></a><a pin_name="20 梵行品(一七-一九)"></a>者。更牒前生空。次譬如虛空下。舉事空為譬。<a 
name="0141c13" id="0141c13"></a><a pin_name="20 梵行品(一七-一九)"></a>一切諸法下合。迦葉白佛下。第二廣辨空門<a 
name="0141c14" id="0141c14"></a><a pin_name="20 梵行品(一七-一九)"></a>義。又二。先問。後答。答又三。一列十一空章。<a 
name="0141c15" id="0141c15"></a><a pin_name="20 梵行品(一七-一九)"></a>二一一解釋。三結。初文者。若大品明十八空。<a 
name="0141c16" id="0141c16"></a><a pin_name="20 梵行品(一七-一九)"></a>或論七空。今處中說故但十一。然大品廣空<a 
name="0141c17" id="0141c17"></a><a pin_name="20 梵行品(一七-一九)"></a>而略性。此經廣性而略空。總其二經互顯其<a 
name="0141c18" id="0141c18"></a><a pin_name="20 梵行品(一七-一九)"></a>美。菩薩云何下。解釋十一空。舊有二說冶城<a 
name="0141c19" id="0141c19"></a><a pin_name="20 梵行品(一七-一九)"></a>云。前六空是互無空性空。下五空是任理空。<a 
name="0141c20" id="0141c20"></a><a pin_name="20 梵行品(一七-一九)"></a>任理是真諦空。互無是世諦空。莊嚴用之。開<a 
name="0141c21" id="0141c21"></a><a pin_name="20 梵行品(一七-一九)"></a>善皆是理空。而廣斥冶城。仍分為四。初六是<a 
name="0141c22" id="0141c22"></a><a pin_name="20 梵行品(一七-一九)"></a>假名空。次二是實法空。次一是平等空。次二<a 
name="0141c23" id="0141c23"></a><a pin_name="20 梵行品(一七-一九)"></a>是佛果空。以修行有漸故。觀師云。此十一空<a 
name="0141c24" id="0141c24"></a><a pin_name="20 梵行品(一七-一九)"></a>皆是破病。引釋論云。如藥有十一破十一病。<a 
name="0141c25" id="0141c25"></a><a pin_name="20 梵行品(一七-一九)"></a>空十一有名十一空亦得皆明理。亦得言前<a 
name="0141c26" id="0141c26"></a><a pin_name="20 梵行品(一七-一九)"></a>八是破病後三是顯真。今明羅列十一。界分<a 
name="0141c27" id="0141c27"></a><a pin_name="20 梵行品(一七-一九)"></a>不同即世界。緣宜十一說之生善是為人。治<a 
name="0141c28" id="0141c28"></a><a pin_name="20 梵行品(一七-一九)"></a>十一病是對治。聞一一空即能見理是第一<a 
name="0141c29" id="0141c29"></a><a pin_name="20 梵行品(一七-一九)"></a>義。通方融治豈應定執。私謂經論不同不逾<a 
name="0142a01" id="0142a01"></a><a pin_name="20 梵行品(一七-一九)"></a>四悉。該括漸頓融通顯密豈逾於斯。此十一<a 
name="0142a02" id="0142a02"></a><a pin_name="20 梵行品(一七-一九)"></a>空即為十一段。初文明內空云無外法外空無<a 
name="0142a03" id="0142a03"></a><a pin_name="20 梵行品(一七-一九)"></a>內法。冶城呼為互無空。開善明外空時例解<a 
name="0142a04" id="0142a04"></a><a pin_name="20 梵行品(一七-一九)"></a>內法亦空。內空時亦例解外法亦空。知有為<a 
name="0142a05" id="0142a05"></a><a pin_name="20 梵行品(一七-一九)"></a>是空時例知無為亦空。知無為時有為亦空。<a 
name="0142a06" id="0142a06"></a><a pin_name="20 梵行品(一七-一九)"></a>有人評此二解。謂冶城於文為得於理為失<a 
name="0142a07" id="0142a07"></a><a pin_name="20 梵行品(一七-一九)"></a>開善於理為得於文不便。有師言。待內明外<a 
name="0142a08" id="0142a08"></a><a pin_name="20 梵行品(一七-一九)"></a>既無內即無外。此還扶開善解。文解內空無<a 
name="0142a09" id="0142a09"></a><a pin_name="20 梵行品(一七-一九)"></a>有常樂三寶等。後文又云。如來法僧不在二<a 
name="0142a10" id="0142a10"></a><a pin_name="20 梵行品(一七-一九)"></a>空。解言。前云無者。無理外橫計。後言不無者。<a 
name="0142a11" id="0142a11"></a><a pin_name="20 梵行品(一七-一九)"></a>即理內正法。若釋內外空作互無釋。極不相<a 
name="0142a12" id="0142a12"></a><a pin_name="20 梵行品(一七-一九)"></a>應。若作相待意則易見。既待內外得離內外<a 
name="0142a13" id="0142a13"></a><a pin_name="20 梵行品(一七-一九)"></a>以為二空。既無內外即無內外合為一空。有<a 
name="0142a14" id="0142a14"></a><a pin_name="20 梵行品(一七-一九)"></a>為空者。如內外空。無為空者。而言佛等四法。<a 
name="0142a15" id="0142a15"></a><a pin_name="20 梵行品(一七-一九)"></a>非有為非無為。即中道正法。無始空者。一云。<a 
name="0142a16" id="0142a16"></a><a pin_name="20 梵行品(一七-一九)"></a>破外道冥初。故言無始。二云。遠討其根無初<a 
name="0142a17" id="0142a17"></a><a pin_name="20 梵行品(一七-一九)"></a>來處非今始空始破。明無無無有始。性空。一<a 
name="0142a18" id="0142a18"></a><a pin_name="20 梵行品(一七-一九)"></a>云。破性說性空。二云。本性皆空。如貧窮人一<a 
name="0142a19" id="0142a19"></a><a pin_name="20 梵行品(一七-一九)"></a>切皆空。舊云。從眼生滅去。就法空明第一義。<a 
name="0142a20" id="0142a20"></a><a pin_name="20 梵行品(一七-一九)"></a>從何等去。就人空明第一義。開善云。何得用<a 
name="0142a21" id="0142a21"></a><a pin_name="20 梵行品(一七-一九)"></a>於淺近生法兩空釋大涅槃。又諸經無不前<a 
name="0142a22" id="0142a22"></a><a pin_name="20 梵行品(一七-一九)"></a>明生空。何故此中前明法空。觀師云。眼生時<a 
name="0142a23" id="0142a23"></a><a pin_name="20 梵行品(一七-一九)"></a>無所從來即不生義。滅時無所去即不滅義。<a 
name="0142a24" id="0142a24"></a><a pin_name="20 梵行品(一七-一九)"></a>還是中論兩不之義。若眼是有不應本無今<a 
name="0142a25" id="0142a25"></a><a pin_name="20 梵行品(一七-一九)"></a>有。已有還無。推其實性無眼無主。推一切法<a 
name="0142a26" id="0142a26"></a><a pin_name="20 梵行品(一七-一九)"></a>亦應如是。</p><a 
name="0142a27" id="0142a27"></a><a pin_name="20 梵行品(一七-一九)"></a><p><span class="juanname">大般涅槃經疏卷第十七</span></p>
<hr>【經文資訊】大正藏第 38 冊 No. 1767 大般涅槃經疏<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexfea7.html?index=T38n1767" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T38n1767_017 by HTTrack Website Copier/3.x [XR&CO'2014], Tue, 07 Jun 2016 06:54:59 GMT -->
</html>
