<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB202_016 by HTTrack Website Copier/3.x [XR&CO'2014], Tue, 07 Jun 2016 07:11:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1012686675&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB202&amp;utmp=%2Fmobile%2Findex.php%3Findex%3DJ28nB202_016&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb5f8.html?index=J28nB202_015" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B202 百癡禪師語錄 (30卷)<br/>【清 元說　超宣等編】<br/>第 16 卷</p>
	<a href="index2be5.html?index=J28nB202_017" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B202" sutra_name="百癡禪師語錄" sutra_juan="[卷16]">　
<a 
name="0081a01" id="0081a01"></a><p><span class="juanname">百癡禪師語錄卷第十六</span></p><a 
name="0081a02" id="0081a02"></a><p style="margin-left: 4em"><span class="byline">嗣法門人超宣等編</span></p><a 
name="0081a03" id="0081a03"></a><p style="margin-left: 2em"><span class="headname">小參下</span></p><a 
name="0081a04" id="0081a04"></a><p style="text-indent: 0em; margin-left: 0em"><span class="linehead"></span>對靈小參。一道孤光逼太阿。雲蒸霧掩弗銷磨。幾回<a 
name="0081a05" id="0081a05"></a>收拾藏將去。猶有餘輝掛綠蘿。驀豎拂云。山僧此者<a 
name="0081a06" id="0081a06"></a>盡情撒出。普請大地群生同入此光中。與祝老夫人<a 
name="0081a07" id="0081a07"></a>為不請友。未審祝老夫人還識自<span class="corr" title='[已&gt;己]'>己</span>受用處麼。若也<a 
name="0081a08" id="0081a08"></a>識得。可謂慧性圓明。頓超人間天上。內障外障一切<a 
name="0081a09" id="0081a09"></a>障當下冰消。自冤他冤曩劫冤。即時解脫。照徹死生<a 
name="0081a10" id="0081a10"></a>無異路。了知身世本來空。山僧與麼舉揚不惟祝老<a 
name="0081a11" id="0081a11"></a>夫人面目儼然抑且。大地群生恩波有賴。是汝諸人<a 
name="0081a12" id="0081a12"></a>助薦又如何道。以拂子打圓相云。夜靜月明長似晝。<a 
name="0081a13" id="0081a13"></a>枝頭好鳥為誰啼。擊一擊下座。</p><a 
name="0081a14" id="0081a14"></a><p style="text-indent: 0em; margin-left: 0em"><span class="linehead"></span>小參。眼豁迷雲。覷透自<span class="corr" title='[已&gt;己]'>己</span>本來面。胸懸古鏡。頓悟威<a 
name="0081a15" id="0081a15"></a>音那畔人。任他出死入生。千迴百轉。要且圓明廓落<a 
name="0081a16" id="0081a16"></a>無欠無餘。所以道大人具大見。大智得大用。隨處現<a 
name="0081a17" id="0081a17"></a>全身。願力千鈞重。此乃寶月顧老夫人尋常應分底<a 
name="0081a18" id="0081a18"></a>事。山僧屈算將來無庸別說。秪可肝膽相照共作證<a 
name="0081a19" id="0081a19"></a>明而已。若是凡夫之見。便計有生有死有得有失有<a 
name="0081a20" id="0081a20"></a>苦有樂有聚有散。頭頭繫絆處處乖宗。逗到識盡計<a 
name="0081a21" id="0081a21"></a>窮如何解得相應。茲當入殮之際。錦花紅簇簇。孝子<a 
name="0081a22" id="0081a22"></a>哭哀哀。汝且道顧老夫人與從上佛祖還有分別也<a 
name="0081a23" id="0081a23"></a>無。擊拂云。一朵青蓮捧兩足。生生擁護法王家。然雖<a 
name="0081a24" id="0081a24"></a>如是。諸人也須高著眼始得。復說偈云。灰飛葭管一<a 
name="0081a25" id="0081a25"></a>陽來。寶月光收曉不開。盡道北堂萱室冷。那知西界<a 
name="0081a26" id="0081a26"></a>佛身回。騰騰任運無拘礙。湛湛虛凝絕點埃。珍重幕<a 
name="0081a27" id="0081a27"></a>前枕塊者。呼天且莫淚盈腮。</p><a 
name="0081a28" id="0081a28"></a><p style="text-indent: 0em; margin-left: 0em"><span class="linehead"></span>除夜小參。僧問古人烹露地白牛分歲。未審金粟有<a 
name="0081a29" id="0081a29"></a>何款待。師云無核青州棗一枚。進云恁麼則與古人<a 
name="0081a30" id="0081a30"></a>相違也。師云須知別是一家風。乃云日日鬧啾啾。時<a 
name="0081b01" id="0081b01"></a>時靜悄悄。展轉到今宵。一年事過了。爆聲催。霜色晶。<a 
name="0081b02" id="0081b02"></a>驚起梅梢雙白鳥。可憐雲外未歸人。夢眼依稀天不<a 
name="0081b03" id="0081b03"></a>曉。忽然夢眼大開時如何。便是無錐貧。也甘低頭下<a 
name="0081b04" id="0081b04"></a>視千峰小。復舉法昌遇禪師歲夜與感首座喫湯。次<a 
name="0081b05" id="0081b05"></a>座問昔日北禪分歲曾烹露地白牛。和尚今夜分歲<a 
name="0081b06" id="0081b06"></a>有何施設。遇云臘雪連山白。春風透戶寒。座云大眾<a 
name="0081b07" id="0081b07"></a>喫箇甚麼。遇云莫嫌冷淡無滋味。一飽能消萬劫饑。<a 
name="0081b08" id="0081b08"></a>座云未審是什麼人置辦。遇云無慚愧漢。來處也不<a 
name="0081b09" id="0081b09"></a>知。師云首座不避艱勞。橫身為眾法昌私取官物。任<a 
name="0081b10" id="0081b10"></a>意安排門庭施設。可觀歲夜儘覺熱鬧。金粟臂長袖<a 
name="0081b11" id="0081b11"></a>短。擬欲比富諸方不能得搆。只有一枚無核青州棗。<a 
name="0081b12" id="0081b12"></a>與汝等細嚼粗餐。亦免得窮廝煎餓廝炒。就中嚼得<a 
name="0081b13" id="0081b13"></a>些少滋味出來。管教一飽能忘百饑也不定。</p><a 
name="0081b14" id="0081b14"></a><p style="text-indent: 0em; margin-left: 0em"><span class="linehead"></span>對靈小參。豎起拂云。喚作拂子則觸。不喚作拂子則<a 
name="0081b15" id="0081b15"></a>背。畢竟喚作甚麼。已故義橋徐居士。若向這裏覷得<a 
name="0081b16" id="0081b16"></a>透去。便了知從前生幼壯老。立業理家婚男育女。波<a 
name="0081b17" id="0081b17"></a>波挈挈無有休期。今日於常寂光中不見煩惱可捨。<a 
name="0081b18" id="0081b18"></a>菩提可求。任運騰騰自由自在。所謂靈光獨耀迥脫<a 
name="0081b19" id="0081b19"></a>根塵。體露真常。即如如佛。且作麼生是如如佛。諸人<a 
name="0081b20" id="0081b20"></a>還委悉麼。天樂聲清匝地聞。階前花雨正繽紛。彩幢<a 
name="0081b21" id="0081b21"></a>下接金仙子。璚樹重重起瑞雲。然雖如是。更望大眾<a 
name="0081b22" id="0081b22"></a>同念摩訶為伊資助。莫道此行力弗借。添華錦上果<a 
name="0081b23" id="0081b23"></a>何妨。</p><a 
name="0081b24" id="0081b24"></a><p style="text-indent: 0em; margin-left: 0em"><span class="linehead"></span>董爾潛請小參。僧問不勞彈指樓閣門開。且道董父<a 
name="0081b25" id="0081b25"></a>何處轉身。師云佛光從口發。天樂滿空鳴。進云三月<a 
name="0081b26" id="0081b26"></a>晴風遍九垓。師云也須是耳觀眼聞始得。進云指揮<a 
name="0081b27" id="0081b27"></a>如意天花落。坐臥閒房春草深。師云任汝嘖嘖。乃云<a 
name="0081b28" id="0081b28"></a>久徵老居士生平以道德居身。仁慈濟物。若僧若俗<a 
name="0081b29" id="0081b29"></a>共見共聞。茲於季春四日。不見病苦呻吟。遽爾安寢<a 
name="0081b30" id="0081b30"></a>而逝。亦可謂脫然無累。灑落自由者矣。只此一著便<a 
name="0081c01" id="0081c01"></a>見蓋天蓋地。亙古亙今。上與諸佛同源。下與群生合<a 
name="0081c02" id="0081c02"></a>命。頭頭不昧。無文鐵印向空拋。剎剎相通。折角泥牛<a 
name="0081c03" id="0081c03"></a>連夜吼。仙樂送歸清泰國。好風吹上紫金蓮。其受用<a 
name="0081c04" id="0081c04"></a>至而且深。又豈待予言贅贅乎。事弗獲已。帶累山僧<a 
name="0081c05" id="0081c05"></a>來這裏。說白道黃也。是對會走路人重宣箇路引。還<a 
name="0081c06" id="0081c06"></a>識路引麼。五里一亭十里一舖。遊遍大千何曾動步。<a 
name="0081c07" id="0081c07"></a>花謝花開唯自知。去時不異來時路。呈拄杖云九徵<a 
name="0081c08" id="0081c08"></a>老居士來也。汝且道他說箇甚麼。遂敲香几三下。下<a 
name="0081c09" id="0081c09"></a>座。</p><a 
name="0081c10" id="0081c10"></a><p style="text-indent: 0em; margin-left: 0em"><span class="linehead"></span>為孝廉嚴孟侯掩棺小參。以拂子擊一擊云。全機大<a 
name="0081c11" id="0081c11"></a>用觸處現成。溢目清光貫通今古。孟翁老居士未闖<a 
name="0081c12" id="0081c12"></a>母胎以前。這一著子早已覷破了也。及乎處胎。示現<a 
name="0081c13" id="0081c13"></a>坐享世榮。護叢林。親知識。攝大藏於方寸。逢刀劍而<a 
name="0081c14" id="0081c14"></a>不傷。這一著子。居士又已覷破了也。迄今功圓果熟<a 
name="0081c15" id="0081c15"></a>撒手歸家。念佛數聲異香滿室。亦總憑這一著子。騰<a 
name="0081c16" id="0081c16"></a>騰任運無礙無拘。玉轉珠回絲毫弗易。所以道。適來<a 
name="0081c17" id="0081c17"></a>夫子時也。適去夫子順也。安時而處順。哀樂不能入<a 
name="0081c18" id="0081c18"></a>也。然雖哀樂不能入。還有箇帶不去底合與覆藏始<a 
name="0081c19" id="0081c19"></a>得。且如何是覆藏底句。復擊拂子云。貍首斑然埋幻<a 
name="0081c20" id="0081c20"></a>質。芳名百世不銷磨。</p><a 
name="0081c21" id="0081c21"></a><p style="text-indent: 0em; margin-left: 0em"><span class="linehead"></span>小參。西孟請我薦亡靈。亡靈如何解聽法。髑髏敲醒<a 
name="0081c22" id="0081c22"></a>眼睛開。腳下無私活潑潑。地獄不能拘。天宮亦透脫。<a 
name="0081c23" id="0081c23"></a>拈起寶珠正覺成。是名希有真菩薩。山僧為唐門陳<a 
name="0081c24" id="0081c24"></a>氏孺人薦了也。汝且道陳氏孺人還受薦也無。若道<a 
name="0081c25" id="0081c25"></a>不受薦。所說總是虛言。若道已受薦。畢竟以何為驗。<a 
name="0081c26" id="0081c26"></a>拈拄杖云看看拄杖子作證據去也。受薦不受薦。不<a 
name="0081c27" id="0081c27"></a>離本來面。業淨慧花圓。清光凝一片。分付達觀人。切<a 
name="0081c28" id="0081c28"></a>莫苦留戀。卓拄杖云會麼。要見便見。</p><a 
name="0081c29" id="0081c29"></a><p style="text-indent: 0em; margin-left: 0em"><span class="linehead"></span>除夜小參。德山棒。臨濟喝。譬如國家兵器不得已而<a 
name="0081c30" id="0081c30"></a>用之。三乘十二部一切修多羅。亦似訓童蒙。熟讀上<a 
name="0082a01" id="0082a01"></a>大人。要芥拾金紫無有是處。山僧際此魔強法弱之<a 
name="0082a02" id="0082a02"></a>秋。歲盡年窮之候。且不必與汝計短較長。但得與麼<a 
name="0082a03" id="0082a03"></a>應節應時。各各做箇灑脫衲僧。亦是一期快事。還識<a 
name="0082a04" id="0082a04"></a>灑脫衲僧麼。三文錢買響火炮。小者嗚嗚大者嘯。筋<a 
name="0082a05" id="0082a05"></a>斗連拋四五番。佛祖當前都不要。為什麼不要。諸人<a 
name="0082a06" id="0082a06"></a>試道道看。一僧云。男兒自有衝天志。一僧云好事不<a 
name="0082a07" id="0082a07"></a>如無。一僧云富家不用買良田。又一僧云暗香春信<a 
name="0082a08" id="0082a08"></a>到寒梅。師云莫有再道者麼。眾默然。師云既無人道。<a 
name="0082a09" id="0082a09"></a>德山臨濟來也。拈拄杖打散。歸方丈。</p><a 
name="0082a10" id="0082a10"></a><p style="text-indent: 0em; margin-left: 0em"><span class="linehead"></span>對靈小參。踏著上頭關。地獄天宮從何而有。豁開頂<a 
name="0082a11" id="0082a11"></a><span class="gaiji">[寧*頁]<!--gaiji,,1[寧*頁],2&#x29573;,3--></span>眼。波旬鬼屬甚處得來。雖則滿目紛然雜陳。總已<a 
name="0082a12" id="0082a12"></a>被伊當前坐斷。所以學道人尋常單持正念勇猛提<a 
name="0082a13" id="0082a13"></a>撕。就作家爐&#x97B4;鍜煉一番。竊得些子腥臊氣息。到山<a 
name="0082a14" id="0082a14"></a>窮水盡時。自然著著可據。是汝今日還肯山僧與麼<a 
name="0082a15" id="0082a15"></a>道也無。山僧論實不論虛。計理不計事。諸人要見濟<a 
name="0082a16" id="0082a16"></a>公禪德麼。呈拄杖云。磨今歷古絕無覆藏。要見山僧<a 
name="0082a17" id="0082a17"></a>拄杖子麼。卓一卓云。石火電光不容擬議。只如濟公<a 
name="0082a18" id="0082a18"></a>禪德與山僧拄杖子。同明同暗同死同生。登大解脫<a 
name="0082a19" id="0082a19"></a>門入微塵數世界海。諸人又作麼生分辨。復卓拄杖<a 
name="0082a20" id="0082a20"></a>云。覿面是沒乖張。頭頭悉達本家鄉。雨過檻前寒桂<a 
name="0082a21" id="0082a21"></a>影。黃昏幽鳥噪斜陽。</p><a 
name="0082a22" id="0082a22"></a><p style="text-indent: 0em; margin-left: 0em"><span class="linehead"></span>對靈小參。生生死死世之常。何處是人不死鄉。夢眼<a 
name="0082a23" id="0082a23"></a>豁開都照了。腳跟無礙路頭長。以拂子打圓相云。已<a 
name="0082a24" id="0082a24"></a>故印門朱老孺人。若就這裏照了去。便見六十三年<a 
name="0082a25" id="0082a25"></a>前。治家節儉恤下寬慈。險惡道中為梁為楫。有為界<a 
name="0082a26" id="0082a26"></a>內知果知因。只是這箇消息。六十三年後。以虛空為<a 
name="0082a27" id="0082a27"></a>化境。以四大為蘧廬。恩愛識情渾無所著。涅槃生死<a 
name="0082a28" id="0082a28"></a>永不相干。亦是這箇風光。風光既普。消息又真。逆行<a 
name="0082a29" id="0082a29"></a>順行隨意自在。乃至示大妙用。顯大神通。向一毛端<a 
name="0082a30" id="0082a30"></a>傾出大海水。將一莖草納卻須彌山。種種莊嚴。種種<a 
name="0082b01" id="0082b01"></a>福慧。初非分外。總屬現成。山僧今日與麼敷陳。雖則<a 
name="0082b02" id="0082b02"></a>畫餅不堪療饑。是汝靈寂光中。也須高著眼好。所以<a 
name="0082b03" id="0082b03"></a>道外邊尋討自波吒。一念回光已到家。金相玉毫皆<a 
name="0082b04" id="0082b04"></a>伴侶。團圞共坐寶蓮華。擊香几下座。</p><a 
name="0082b05" id="0082b05"></a><p style="text-indent: 0em; margin-left: 0em"><span class="linehead"></span>開爐晚小參。諸方結制四門緊密不通風。明發開爐<a 
name="0082b06" id="0082b06"></a>八面玲瓏任來往。非是事出尋常。蓋為寮堂未備。諸<a 
name="0082b07" id="0082b07"></a>人既在這裏坐臥經行。也須知緊密之中有箇透露<a 
name="0082b08" id="0082b08"></a>處。直得森羅萬象盡在目前。玲瓏之際有箇把住時。<a 
name="0082b09" id="0082b09"></a>從教十聖三賢摸索不著。設或矮子看戲隨人上下。<a 
name="0082b10" id="0082b10"></a>說這邊寬那邊緊。這頭高那頭低。要搆自<span class="corr" title='[已&gt;己]'>己</span>真實地。<a 
name="0082b11" id="0082b11"></a>驢年亦未得在。且如何是山僧今日為人一句。還委<a 
name="0082b12" id="0082b12"></a>悉麼。不逢別者不開拳。一遇知音便分付。</p><a 
name="0082b13" id="0082b13"></a><p style="text-indent: 0em; margin-left: 0em"><span class="linehead"></span>許錫侯同室劉氏請對靈小參。身躋仁壽域。在在皆<a 
name="0082b14" id="0082b14"></a>真。腰佩佛祖符。頭頭無礙。興家立業。教子訓孫。克孝<a 
name="0082b15" id="0082b15"></a>修行。愛人及物此是故檀越熙春劉翁八十六年前<a 
name="0082b16" id="0082b16"></a>分上事。而今撒手回鄉唱沒腔曲。以拄杖畫一畫云。<a 
name="0082b17" id="0082b17"></a>試問這箇路頭還有差誤也無。山僧不敢分外指陳。<a 
name="0082b18" id="0082b18"></a>秪就手中拄杖子當前點破。令汝歸源返本覿體承<a 
name="0082b19" id="0082b19"></a>當。處生死流。不為生死所籠罩。踞涅槃岸。不為涅槃<a 
name="0082b20" id="0082b20"></a>所拘牽。富貴華榮視如幻夢。聲色貨利等之浮漚。便<a 
name="0082b21" id="0082b21"></a>乃善始善終造大解脫。大快樂底境界。既造這等境<a 
name="0082b22" id="0082b22"></a>界。則無盡光明藏現在裏許。微塵數佛剎佛身亦在<a 
name="0082b23" id="0082b23"></a>裏許。寶座寶床華鬘瓔珞亦在裏許。琵琶箜篌獅子<a 
name="0082b24" id="0082b24"></a>幢雲亦在裏許。以至累劫冤親多生眷屬若大若小<a 
name="0082b25" id="0082b25"></a>若女若男都在裏許。故曰本源未達名相萬殊。已達<a 
name="0082b26" id="0082b26"></a>本源體用一致。拈拄杖卓云。山僧盡情說破了也。熙<a 
name="0082b27" id="0082b27"></a>翁熙翁委悉麼。灼然古鏡無昏翳。大道何愁不易行。<a 
name="0082b28" id="0082b28"></a>復舉宋時劉彥修居士曾參大慧。慧令看趙州無字<a 
name="0082b29" id="0082b29"></a>士後。於柏樹子話發明作頌云。趙州柏樹太無端。境<a 
name="0082b30" id="0082b30"></a>上追尋也大難。處處綠楊堪繫馬。家家門首透長安。<a 
name="0082c01" id="0082c01"></a>師云老彥修費盡生平腕力。也只道到這裏。爭似熙<a 
name="0082c02" id="0082c02"></a>翁老居士雖不曾參箇什麼人。不曾看箇什麼話。而<a 
name="0082c03" id="0082c03"></a>此一點昭昭靈靈自昔迨今。何嘗少變。況德風遠布。<a 
name="0082c04" id="0082c04"></a>蘭桂盈庭山高水長。言猶在耳。茲者期逢五七停柩<a 
name="0082c05" id="0082c05"></a>在堂。孝婿孝女特請山僧遠來為伊薦引。政當與麼<a 
name="0082c06" id="0082c06"></a>時。且道伊是生耶是死耶。合哭耶不合哭耶。良久云。<a 
name="0082c07" id="0082c07"></a>久參上士未舉先諳。後學初機切莫錯認。卓拄杖下<a 
name="0082c08" id="0082c08"></a>座。</p><a 
name="0082c09" id="0082c09"></a><p style="text-indent: 0em; margin-left: 0em"><span class="linehead"></span>除夜小參。天地玄黃宇宙洪荒。箇事繇來絕覆藏。趙<a 
name="0082c10" id="0082c10"></a>錢孫李周吳鄭王。人人本有自支當。但能知過必改。<a 
name="0082c11" id="0082c11"></a>得能莫忘管取。雲騰致雨露結為霜。山僧恁麼說話<a 
name="0082c12" id="0082c12"></a>只是小年夜禪。若是諸人大年夜禪則未在。且畢竟<a 
name="0082c13" id="0082c13"></a>如何。擊拂子云。罔談彼短靡恃<span class="corr" title='[已&gt;己]'>己</span>長。復舉密庵傑和<a 
name="0082c14" id="0082c14"></a>尚偈云。一年三百六十日。今宵正是結交頭。移身換<a 
name="0082c15" id="0082c15"></a>步無多子。六合清風來未休。師云山僧續貂去也。一<a 
name="0082c16" id="0082c16"></a>年三百六十日。今宵挨過又年頭。千鈞擔重誰能荷。<a 
name="0082c17" id="0082c17"></a>汝若忙時我便休。</p><a 
name="0082c18" id="0082c18"></a><p style="text-indent: 0em; margin-left: 0em"><span class="linehead"></span>金翰金<span class="gaiji">[榦-木+日]<!--gaiji,,1[榦-木+日],2&#x23259;,3--></span>請為母掩棺小參。六十七年髮半皤。忽朝<a 
name="0082c19" id="0082c19"></a>雷電化龍梭。慈容杳渺無尋處。本有靈光不受磨。此<a 
name="0082c20" id="0082c20"></a>本有靈光在天同天。在地同地。在人同人。在物同物。<a 
name="0082c21" id="0082c21"></a>不論男女老少。夙種鈍機。原自步步現成。頭頭磕著。<a 
name="0082c22" id="0082c22"></a>只為當人不能深信力行。未免念慮紛紛是非擾。擾<a 
name="0082c23" id="0082c23"></a>向幻緣夢境裏輥過一生。以致前途惡報輪迴都來<a 
name="0082c24" id="0082c24"></a>自作自受。所以古者道。說得一丈不如行取一尺。說<a 
name="0082c25" id="0082c25"></a>得一尺不如行取一寸。誠哉是言也。朱氏超昇老孺<a 
name="0082c26" id="0082c26"></a>人。而今還說得麼。說則千言萬語。與旨全該。而今還<a 
name="0082c27" id="0082c27"></a>行得麼。行則萬里千程家鄉已到。業障報障煩惱障。<a 
name="0082c28" id="0082c28"></a>似火燒冰。戒根定根智慧根。如油入麵三賢十聖把<a 
name="0082c29" id="0082c29"></a>手逍遙。黃面瞿曇記&#x8382;有分。如是之時。豈非汝大安<a 
name="0082c30" id="0082c30"></a>身立命所在乎。安身立命即且置。壽器掩藏意若何。<a 
name="0083a01" id="0083a01"></a>卓拄杖云。上下四維沒罅縫。從教綿密弗通風。</p><a 
name="0083a02" id="0083a02"></a><p style="text-indent: 0em; margin-left: 0em"><span class="linehead"></span>為獨露道人小參。六十五年前。水碧連天巍然獨露。<a 
name="0083a03" id="0083a03"></a>六十五年後。天連水碧獨露巍然。政當今年六十五。<a 
name="0083a04" id="0083a04"></a>水天黯黑慧日西沉。慘怛不勝。無由見面。是汝諸人<a 
name="0083a05" id="0083a05"></a>還知伊去處麼。伊生平清淡自守。節操可風。閱教參<a 
name="0083a06" id="0083a06"></a>禪得大受用。山僧昔在金粟時。為伊印證。而今四大<a 
name="0083a07" id="0083a07"></a>幻軀雖曰已死。此一點真心昭昭靈靈。明明了了。原<a 
name="0083a08" id="0083a08"></a>非生死之所能移。亦非境界之所能隔。或現女身以<a 
name="0083a09" id="0083a09"></a>化俗。或捨女身而復現他身。不妨應物垂慈逢緣作<a 
name="0083a10" id="0083a10"></a>主。其於當來世中。蒙薄伽授記坐道場成正覺。自然<a 
name="0083a11" id="0083a11"></a>少他一分不得。何以如此。擊拂云。逝水終須朝海去。<a 
name="0083a12" id="0083a12"></a>行雲決定覓山歸。</p><a 
name="0083a13" id="0083a13"></a><p style="text-indent: 0em; margin-left: 0em"><span class="linehead"></span>馬日斯薦嚴請小參。僧問四大消殞一靈晏然。即今<a 
name="0083a14" id="0083a14"></a>見翁居士在什麼處。師云春風開竹戶。進云還有轉<a 
name="0083a15" id="0083a15"></a>身也無。師云夜雨滴花心。進云恁麼則一念普觀無<a 
name="0083a16" id="0083a16"></a>量劫。無去無來亦無住。師云一任鑽龜。乃云尊靈何<a 
name="0083a17" id="0083a17"></a>處是。尋覓杳無蹤。今日明為指。重揚佛祖風。豎起拂<a 
name="0083a18" id="0083a18"></a>云。此是釋迦老子當年用不盡底。歷代祖祖相傳至<a 
name="0083a19" id="0083a19"></a>山僧。已六十九世未曾斷絕。是汝諸人果能直下覷<a 
name="0083a20" id="0083a20"></a>透。管取頭頭是路法法全該。可以易龍江為七寶蓮<a 
name="0083a21" id="0083a21"></a>池。香霧入天浮蓋影。不妨撮東嶽為如來佛剎。暖風<a 
name="0083a22" id="0083a22"></a>吹樹作琴聲。異姓宗親咸登正覺。幽魂滯魄共沐恩<a 
name="0083a23" id="0083a23"></a>光。且道過去見蘭馬居士。還在裏許也無。擊一擊云。<a 
name="0083a24" id="0083a24"></a>自從踏斷千差路。端向毗盧頂上行。復舉睦州云。大<a 
name="0083a25" id="0083a25"></a>事未明如喪考妣。大事已明亦如喪考妣。師云大事<a 
name="0083a26" id="0083a26"></a>未明如喪考妣則固是。為什麼大事已明亦如喪考<a 
name="0083a27" id="0083a27"></a>妣。山僧偶有一頌對眾拈出腳下青泥頭上灰。孤吟<a 
name="0083a28" id="0083a28"></a>倚杖任徘徊。行人未到三巴峽。爭識寒猿泣夜臺。</p><a 
name="0083a29" id="0083a29"></a><p style="text-indent: 0em; margin-left: 0em"><span class="linehead"></span>行定超弘請小參。四大分離。主人公且道向甚處去。<a 
name="0083a30" id="0083a30"></a>一靈顯煥。菩薩子畢竟從這邊來。來去知無異途。死<a 
name="0083b01" id="0083b01"></a>生不得拘繫。棺木裏瞠眼。黃泉下翻身。豁達心花隨<a 
name="0083b02" id="0083b02"></a>方示現。貝葉蓮經真受用。層樓傑閣舊家鄉。以拄杖<a 
name="0083b03" id="0083b03"></a>敲香几三下云。思慧上座到這裏。還得灑脫也無。灑<a 
name="0083b04" id="0083b04"></a>脫則不無。只如茲者是伊終七之辰。柳塘日暖桃塢<a 
name="0083b05" id="0083b05"></a>風和。飛飛黃鳥喚春愁。落落斑鳩鳴午寂。諸人又作<a 
name="0083b06" id="0083b06"></a>麼生與思慧上座相見。會麼。面目堂堂絕蓋覆。超今<a 
name="0083b07" id="0083b07"></a>越古莫能京。復敲香几下座。</p><a 
name="0083b08" id="0083b08"></a><p style="text-indent: 0em; margin-left: 0em"><span class="linehead"></span>對靈小參。若人欲識佛境界。當淨其意如虛空。遠離<a 
name="0083b09" id="0083b09"></a>妄想及諸取。令心所向皆無礙。要識佛境界麼。山河<a 
name="0083b10" id="0083b10"></a>大地草木叢林是佛境界。風起雲行鴉鳴鵲噪是佛<a 
name="0083b11" id="0083b11"></a>境界。牛欄馬廄酒肆歌樓是佛境界。乃至一花一香<a 
name="0083b12" id="0083b12"></a>一毛一滴一剎一塵無非是佛境界。良由諸人意根<a 
name="0083b13" id="0083b13"></a>不淨起種種妄想種種取著。見色被色礙。聞聲被聲<a 
name="0083b14" id="0083b14"></a>礙。如是所向皆礙。欲識佛境界。三生六十劫緩緩在。<a 
name="0083b15" id="0083b15"></a>驀呈拂子云已故雪庵老師來也。向諸人道。若人欲<a 
name="0083b16" id="0083b16"></a>識佛境界。只此莫別求。當淨其意如虛空。阿誰染污<a 
name="0083b17" id="0083b17"></a>汝。遠離妄想及諸取。撥水以求波。令心所向皆無礙。<a 
name="0083b18" id="0083b18"></a>孰為證明者。未審諸人還見麼。還聞麼。若也見得精<a 
name="0083b19" id="0083b19"></a>明聞得透脫。則可謂凡夫覺聲聞覺買石得雲饒。如<a 
name="0083b20" id="0083b20"></a>來禪祖師禪。移花兼蝶至。地獄天宮打成一片。菩提<a 
name="0083b21" id="0083b21"></a>煩惱坐斷兩頭。其或未然。雪庵老師依舊入佛界裏<a 
name="0083b22" id="0083b22"></a>藏身去也。汝且道雪庵老師尋常有何功用而能若<a 
name="0083b23" id="0083b23"></a>是。六十七年世路行。祗林屢建自支撐。擊拂子云全<a 
name="0083b24" id="0083b24"></a>憑這箇薰修力。腦後圓光不變更。下座。</p><a 
name="0083b25" id="0083b25"></a><p style="text-indent: 0em; margin-left: 0em"><span class="linehead"></span>因事小參。若欲參究此事。如公差捉船相似識。得三<a 
name="0083b26" id="0083b26"></a>叉港口十字渡頭有無數船隻往來。不管疾風暴浪<a 
name="0083b27" id="0083b27"></a>勇猛進前。忽然逢著一隻小船便牢牢捉住弗肯放<a 
name="0083b28" id="0083b28"></a>手。然猶未以為足。只管東覷西捕南尋北覓。直待巨<a 
name="0083b29" id="0083b29"></a>艦長艘到來。著實下箇惡辣手腳。逆撐將去。把住放<a 
name="0083b30" id="0083b30"></a>行權都在我。施威作福靡不由他。只如超果堂中結<a 
name="0083c01" id="0083c01"></a>制。人人撐船箇箇捉船。捉得著者為什麼撐不動。撐<a 
name="0083c02" id="0083c02"></a>得動者為什麼捉不著。饒汝捉得著撐得動。我還要<a 
name="0083c03" id="0083c03"></a>汝打破下水。隨後與汝索舵在。良久云有麼有麼。如<a 
name="0083c04" id="0083c04"></a>無山僧昨日那邊落節。今宵這裏拔本。拈拄杖打散<a 
name="0083c05" id="0083c05"></a>歸方丈。</p><a 
name="0083c06" id="0083c06"></a><p style="text-indent: 0em; margin-left: 0em"><span class="linehead"></span>冬夜小參。天不言而四時行。群陰剝極陽復亨。地不<a 
name="0083c07" id="0083c07"></a>言而萬物生。梅花破雪小窗橫。拄杖子不言而化道<a 
name="0083c08" id="0083c08"></a>成。信手拈來信手用。枯荄腐草放光明。汝且道拄杖<a 
name="0083c09" id="0083c09"></a>子有甚長處。截鶴續鳧一方峻峭。鼎新革故八面崚<a 
name="0083c10" id="0083c10"></a>嶒。今賢古聖憑渠力。永日寥寥謝太平。復舉洞山與<a 
name="0083c11" id="0083c11"></a>泰首座喫果子次。山云有一物上拄天下拄地。黑似<a 
name="0083c12" id="0083c12"></a>漆常在動用中。動用中收不得。過在什麼處。泰云過<a 
name="0083c13" id="0083c13"></a>在動用中。山令掇退果桌。師云泰首座不得果子喫。<a 
name="0083c14" id="0083c14"></a>盡道落節輸機。若論這一枚果子。直饒老洞山也無<a 
name="0083c15" id="0083c15"></a>處下口。豈不見道常在動用中。動用中收不得。便起<a 
name="0083c16" id="0083c16"></a>身。</p><a 
name="0083c17" id="0083c17"></a><p style="text-indent: 0em; margin-left: 0em"><span class="linehead"></span>除夜小參。十字街頭開箇破絮舖。往來攢簇者亦就<a 
name="0083c18" id="0083c18"></a>商量。只是貨物郎當不堪上眼。十字街頭懸箇明月<a 
name="0083c19" id="0083c19"></a>珠。往來見聞者亦解擊節。只是當行罕遇著價無人。<a 
name="0083c20" id="0083c20"></a>逗到歲盡年窮。各各迎新換舊。或炊無米飯。或烹露<a 
name="0083c21" id="0083c21"></a>地牛。或燒王老錢。或飲屠蘇酒。頻剔寒燈長夜坐。明<a 
name="0083c22" id="0083c22"></a>晨擺手賀元正。大眾且什麼處是破絮舖。什麼處是<a 
name="0083c23" id="0083c23"></a>明月珠。有眼目者各自辨取好其。或眼目不清隨人<a 
name="0083c24" id="0083c24"></a>起倒。明珠喚作破絮。破絮喚作明珠。忽然大年夜來。<a 
name="0083c25" id="0083c25"></a>未審如何折合。還會麼。不經大冶紅爐鍜。爭見真金<a 
name="0083c26" id="0083c26"></a>徹底鮮。喝一喝。</p><a 
name="0083c27" id="0083c27"></a><p style="text-indent: 0em; margin-left: 0em"><span class="linehead"></span>石行美預慶請小參。若據當人壽量。本無延促遷更。<a 
name="0083c28" id="0083c28"></a>只緣人不惺覺。所以逐妄隨情。且作麼生是當人壽<a 
name="0083c29" id="0083c29"></a>量。居士還委悉得麼。倘於此委悉得去。便見現前山<a 
name="0083c30" id="0083c30"></a>河大地。草木叢林風動雲飛。蟬吟蝶舞盡是自<span class="corr" title='[巳&gt;己]'>己</span>。真<a 
name="0084a01" id="0084a01"></a>實體相日日如是。月月皆然。不假預脩。寧屬點污。脫<a 
name="0084a02" id="0084a02"></a>若未能更試舉箇熟爛公案相助發機。昔龐居士問<a 
name="0084a03" id="0084a03"></a>馬祖云。不與萬法為侶者是什麼人。祖云待汝一口<a 
name="0084a04" id="0084a04"></a>吸盡西江水即向汝道。士於言下領旨。後有偈云。有<a 
name="0084a05" id="0084a05"></a>男不婚有女不嫁。大家團圞頭共說無生話。秪如無<a 
name="0084a06" id="0084a06"></a>生話又如何說&#x807B;。良久豎起拂子云。看看元上座說<a 
name="0084a07" id="0084a07"></a>去也。復擊一擊云無生之話許誰知。子女團圞未語<a 
name="0084a08" id="0084a08"></a>時。葉落空山秋正好。庚星炯炯入庭幃。雖然居士也<a 
name="0084a09" id="0084a09"></a>須親悟親證始得。</p><a 
name="0084a10" id="0084a10"></a><p style="text-indent: 0em; margin-left: 0em"><span class="linehead"></span>小參。二月初八吳中風俗傳為張大帝生辰。有請客<a 
name="0084a11" id="0084a11"></a>風送客雨之說。今年此日不見卒風暴雨。兼乃日暖<a 
name="0084a12" id="0084a12"></a>天晴。莫是張大帝不請客麼。莫是改換規條麼。莫是<a 
name="0084a13" id="0084a13"></a>偶爾成文麼。莫是風伯雨師不聽號令麼。這箇話端<a 
name="0084a14" id="0084a14"></a>雖則平常兩兩三三也好聚頭卜度。忽然卜度得出。<a 
name="0084a15" id="0084a15"></a>為晴為雨渾閒事。李姓張名總一般。其或未能。張大<a 
name="0084a16" id="0084a16"></a>帝與山僧手中拂子<span class="gaiji">[跳-兆+孛]<!--gaiji,,1[跳-兆+孛],2&#x2805D;,3--></span>跳上三十三天築著帝釋鼻<a 
name="0084a17" id="0084a17"></a>孔。東海鯉魚打一棒雨似傾盆。是汝諸人晴乾不肯<a 
name="0084a18" id="0084a18"></a>走。直待雨淋頭。擬向古廟裏躲避。遲了十刻。</p><a 
name="0084a19" id="0084a19"></a><p style="text-indent: 0em; margin-left: 0em"><span class="linehead"></span>小參。僧問不是心不是佛不是物是箇甚麼。師云不<a 
name="0084a20" id="0084a20"></a>是心不是佛不是物荅汝了也。僧禮拜。師云南泉即<a 
name="0084a21" id="0084a21"></a>今在什麼處。僧無語。師便打。問狗子還有佛性也無。<a 
name="0084a22" id="0084a22"></a>師云趙州道底。僧無語。師打兩棒。云無無。問萬法歸<a 
name="0084a23" id="0084a23"></a>一一歸何處。師云燈臺挂露柱。僧禮拜。師云會麼。僧<a 
name="0084a24" id="0084a24"></a>云不會。師云拶破汝眼睛觸翻汝鼻孔。僧無語。師亦<a 
name="0084a25" id="0084a25"></a>打。問如何是諸佛出身處。師打云汝自<span class="corr" title='[巳&gt;己]'>己</span>出身處又<a 
name="0084a26" id="0084a26"></a>作麼生。進云特地一場愁。師云愁箇甚麼。僧禮拜。師<a 
name="0084a27" id="0084a27"></a>復打。問打七<span class="corr" title='[巳&gt;已]'>已</span>來第五日未審真金有幾人。師云獨<a 
name="0084a28" id="0084a28"></a>汝一箇。進云莫謗學人好。師云又不肯承當。乃云萬<a 
name="0084a29" id="0084a29"></a>法歸一一歸何處。拋向壁角邊。父母未生前如何是<a 
name="0084a30" id="0084a30"></a>本來面目。拶出山門外。不是心不是佛不是物。惟有<a 
name="0084b01" id="0084b01"></a>這一句卻較些子。大眾既不是心不是佛不是物畢<a 
name="0084b02" id="0084b02"></a>竟是箇甚麼。山僧今夜不惜眉毛為諸人通箇消息<a 
name="0084b03" id="0084b03"></a>去也。遂打散歸方丈。</p><a 
name="0084b04" id="0084b04"></a><p style="text-indent: 0em; margin-left: 0em"><span class="linehead"></span>為雨蒼姚居士對靈小參。不曾握手話平生。誰料君<a 
name="0084b05" id="0084b05"></a>今別路行。琴劍塵埋簷月冷。衣衫淚濕岸雲橫。故人<a 
name="0084b06" id="0084b06"></a>奠唁無尋跡。往事思量易變更。卓拄杖云且向杖頭<a 
name="0084b07" id="0084b07"></a>開隻眼。九蓮仙子笑相迎。還會麼。看看山僧再打葛<a 
name="0084b08" id="0084b08"></a>藤去也。華嚴經云若人欲了知三世一切佛。應觀法<a 
name="0084b09" id="0084b09"></a>界性一切唯心造。所言心者如太虛空。本來清淨無<a 
name="0084b10" id="0084b10"></a>方無狀。不滅不生單傳者傳此心也。累修者修此心<a 
name="0084b11" id="0084b11"></a>也。三乘聖賢所悟悟此心也。一大藏教所指指此心<a 
name="0084b12" id="0084b12"></a>也。四生六道所迷迷此心也。良由此心隨緣變造。故<a 
name="0084b13" id="0084b13"></a>有種種法界。三乘聖賢有三乘聖賢法界。四生六道<a 
name="0084b14" id="0084b14"></a>有四生六道法界。雖則相去懸殊。究竟不離此一心<a 
name="0084b15" id="0084b15"></a>耳。今且問雨蒼居士尋常無悟無迷。未審居何法界。<a 
name="0084b16" id="0084b16"></a>直饒道箇地獄天宮留不住。娑婆安養任逍遙。簡點<a 
name="0084b17" id="0084b17"></a>將來猶屬眼中翳在。因甚如此。遂以水灑云。渠儂自<a 
name="0084b18" id="0084b18"></a>有清涼處。弗效他人行處行。</p><a 
name="0084b19" id="0084b19"></a><p style="text-indent: 0em; margin-left: 0em"><span class="linehead"></span>小參。無禪可參是名參禪。無道可悟是名悟道。無法<a 
name="0084b20" id="0084b20"></a>可說是名說法。無佛可成是名成佛。汝若謂參底是<a 
name="0084b21" id="0084b21"></a>禪即為禪障。悟底是道即為道障。說底是法即為法<a 
name="0084b22" id="0084b22"></a>障。成底是佛即為佛障。要見真禪真道真法真佛遠<a 
name="0084b23" id="0084b23"></a>之遠矣。且如何是真禪真道真法真佛。呈拄杖云會<a 
name="0084b24" id="0084b24"></a>麼。春色滿園關不住。一枝紅杏出墻來。便起身。</p><a 
name="0084b25" id="0084b25"></a><p style="text-indent: 0em; margin-left: 0em"><span class="linehead"></span>錢森玉同室劉氏請對靈小參。佛法大意因言而彰。<a 
name="0084b26" id="0084b26"></a>意盡隻字半句不為少。意未盡千言萬語不為多。山<a 
name="0084b27" id="0084b27"></a>僧住武原數年。實未曾與草臣翁錢老居士相見。然<a 
name="0084b28" id="0084b28"></a>於寶華王座佛法大意已兩次為老居士舉揚了也。<a 
name="0084b29" id="0084b29"></a>迄今庚子歲六月逝世。尤恐隔陰多迷不無遲滯。是<a 
name="0084b30" id="0084b30"></a>以孝子孝婦等於五七將<span class="corr" title='[屇&gt;屆]'>屆</span>之辰。仍請山僧遠來舉<a 
name="0084c01" id="0084c01"></a>揚箇事。冀其冥冥之中有所領悟。且箇事作麼生舉<a 
name="0084c02" id="0084c02"></a>揚。遂豎起拂子云還見麼。擊香几云還聞麼。<span class="corr" title='[巳&gt;已]'>已</span>故臣<a 
name="0084c03" id="0084c03"></a>翁錢老居士。若向這裏一聞便透。一見無疑。則本來<a 
name="0084c04" id="0084c04"></a>面目現前。本地風光顯露。如意輪隨處具足。大寶藏<a 
name="0084c05" id="0084c05"></a>信手揭開。有時佛祖場中抽釘拔楔。有時人天路上<a 
name="0084c06" id="0084c06"></a>布錦攢花。有時十法界藏身望之莫及。有時一毫端<a 
name="0084c07" id="0084c07"></a>示現即之愈親。雖曰應物隨形千化萬變。究其虛凝。<a 
name="0084c08" id="0084c08"></a>正體不動不搖。是汝今日亦宜深信而力行之。方不<a 
name="0084c09" id="0084c09"></a>辜山僧指引落處也。矧老居士乃衣冠禮樂之臣族。<a 
name="0084c10" id="0084c10"></a>詩書文物之舊家。自先世以來多積仁德以遺子孫。<a 
name="0084c11" id="0084c11"></a>又何罪而不滅何福而不生。何佛祖而不引導乎。山<a 
name="0084c12" id="0084c12"></a>僧不媿詞繁。重宣一偈。正體虛凝用自周。都緣領悟<a 
name="0084c13" id="0084c13"></a>有來由。松風出壑波濤快。杲日環空瑞靄浮。只這是<a 
name="0084c14" id="0084c14"></a>勿他求。力行深信<span class="corr" title='[已&gt;己]'>己</span>躬修。頂門眼豁沒藏覆。佛國天<a 
name="0084c15" id="0084c15"></a>宮任意遊。復擊拂子下座。</p><a 
name="0084c16" id="0084c16"></a><p style="text-indent: 0em; margin-left: 0em"><span class="linehead"></span>金聲中月請對靈小參。生老病死誰能躲避。本來一<a 
name="0084c17" id="0084c17"></a>著要知落處。落處既知則無生死可疑。亦無老病可<a 
name="0084c18" id="0084c18"></a>怖。秋月盈空秋風入戶。箇是當人灑脫機不用重重<a 
name="0084c19" id="0084c19"></a>別指註。敢問恒修上座還知本來一著落處麼。只這<a 
name="0084c20" id="0084c20"></a>本來一著如天普蓋似地普擎。諸佛得之演說大藏<a 
name="0084c21" id="0084c21"></a>教化眾生。歷祖得之行願相資隨緣度世。君王得之<a 
name="0084c22" id="0084c22"></a>奄有四海和協萬邦。士庶得之修身齊家五常不昧。<a 
name="0084c23" id="0084c23"></a>至於現前大眾得之銀山鐵壁八字打開。亡過尊靈<a 
name="0084c24" id="0084c24"></a>得之腳底牢關一擊粉碎。且畢竟從甚麼處得起。驀<a 
name="0084c25" id="0084c25"></a>呈拂子云。喚作拂子則觸不喚作拂子則背。是汝灼<a 
name="0084c26" id="0084c26"></a>然喚作甚麼。就這裏離四句絕百非。領略而去卻許<a 
name="0084c27" id="0084c27"></a>與諸佛祖平等受用平等修持。何以故。六十七年路<a 
name="0084c28" id="0084c28"></a>不差。毘尼壇演妙蓮華。今朝撒手超然去。極樂鄉中<a 
name="0084c29" id="0084c29"></a>是故家。復舉恒修臨終偈云。不會參禪并打坐。單單<a 
name="0084c30" id="0084c30"></a>一味念頭堅。了知萬法從心起。極樂西方只現前。師<a 
name="0085a01" id="0085a01"></a>云恒修上座。尋常念佛修行。汝道伊有得力處也無。<a 
name="0085a02" id="0085a02"></a>若道伊無得力處。為甚解恁麼道。若道伊有得力處。<a 
name="0085a03" id="0085a03"></a>因甚只恁麼道。大眾試定當看。如定當不出。各請靈<a 
name="0085a04" id="0085a04"></a>前至心為伊念誦一遍。</p><a 
name="0085a05" id="0085a05"></a><p style="text-indent: 0em; margin-left: 0em"><span class="linehead"></span>金山衛孝子楊穎公請對靈小參。僧問孝子無由得<a 
name="0085a06" id="0085a06"></a>薦嚴。殷勤三請拜師前。猊座<span class="corr" title='[巳&gt;已]'>已</span>登。乞師指示。師云腳<a 
name="0085a07" id="0085a07"></a>下無羈絆。隨方得自由。進云五蘊山頭明祖意。翻身<a 
name="0085a08" id="0085a08"></a>步步踏金蓮。師云謝汝殷勤說偈言。乃云朝露晨星<a 
name="0085a09" id="0085a09"></a>豈能長久。堆箱積廩難免無常。執迷逐妄不知歸。猶<a 
name="0085a10" id="0085a10"></a>如金山昏霧障。迴光返照豁然悟。可似東海日輪紅。<a 
name="0085a11" id="0085a11"></a>以拄杖敲靈几三下云壽生翁壽生翁。急須回頭猛<a 
name="0085a12" id="0085a12"></a>覷。切莫滯寂沉空。跳翻生死窟。踏倒是非叢。全機活<a 
name="0085a13" id="0085a13"></a>潑舉體和融。佛國天宮隨去住。四維八面絕羅籠。如<a 
name="0085a14" id="0085a14"></a>是則居士雖未曾會晤。卻與山僧把手並行。雖遷謝<a 
name="0085a15" id="0085a15"></a>月餘。卻與山僧歷的相見。無量無數浮幢香水海。無<a 
name="0085a16" id="0085a16"></a>量無數解脫菩提場。無量無數莊嚴樓閣雲。無量無<a 
name="0085a17" id="0085a17"></a>數國城善知識。總在這裏同時顯現。同口讚揚。所以<a 
name="0085a18" id="0085a18"></a>道五七期臨五蘊空。五殿閻王何處摸索。十千號滿<a 
name="0085a19" id="0085a19"></a>十纏斷。十方佛子此地皈依。較之業識茫茫無本可<a 
name="0085a20" id="0085a20"></a>據者。奚啻霄壤而<span class="corr" title='[巳&gt;已]'>已</span>哉。良久云山僧薦拔了也。居士<a 
name="0085a21" id="0085a21"></a>受薦了也。把手並行一句畢竟有何證驗。復以拄杖<a 
name="0085a22" id="0085a22"></a>敲靈几三下云。剔撥頂門正眼開。生生世世具蓮胎。<a 
name="0085a23" id="0085a23"></a>練江水湛秋光媚。各有靈犀自主裁。就此告違伏惟<a 
name="0085a24" id="0085a24"></a>珍重。</p><a 
name="0085a25" id="0085a25"></a><p style="text-indent: 0em; margin-left: 0em"><span class="linehead"></span>孝子姚枚吉非木鍔須畹之等。請對靈小參。僧問透<a 
name="0085a26" id="0085a26"></a>白雲關。裂破空中鳥跡。佩黃梅印。捉敗水底魚蹤。今<a 
name="0085a27" id="0085a27"></a>則青霜鋪錦嫩菊篩金。孝子殷勤請師陞座。如何是<a 
name="0085a28" id="0085a28"></a>薦揚一句。師云匝地普天無障礙。進云莫便是他安<a 
name="0085a29" id="0085a29"></a>身處麼。師云分明一點座中圓。進云只如生也不道。<a 
name="0085a30" id="0085a30"></a>死也不道。又作麼生。師云禮拜去。進云竭盡滄溟龍<a 
name="0085b01" id="0085b01"></a>尚隱。掀騰碧漢鳳猶高。師云孝子說多謝。乃云若論<a 
name="0085b02" id="0085b02"></a>提持向上事。灼然坐斷乎千差。那有閒房著白雲。佛<a 
name="0085b03" id="0085b03"></a>來也請居門外。恁麼見得則無煩惱可除。無菩提可<a 
name="0085b04" id="0085b04"></a>證。無眾生可度。無佛道可成。全體露堂堂。十方空索<a 
name="0085b05" id="0085b05"></a>索。更擬教人參禪學道。為人追薦往生。大似撥火覓<a 
name="0085b06" id="0085b06"></a>漚。難免貽譏。作者其或尚留觀聽。山僧落二落三去<a 
name="0085b07" id="0085b07"></a>也。佛與眾生同一體。良由迷悟有差殊。悟則為佛迷<a 
name="0085b08" id="0085b08"></a>即為眾生。迷只迷卻悟底。悟只悟卻迷底。是故我祖<a 
name="0085b09" id="0085b09"></a>西來直指人心。使人開悟。以至千七百葛藤亦為此<a 
name="0085b10" id="0085b10"></a>一著開悟。於人間有夙具靈根一言而便透脫者。有<a 
name="0085b11" id="0085b11"></a>累受鉗錘而當前領略者。有懷疑弗信而發心未能<a 
name="0085b12" id="0085b12"></a>者。有生前迷妄而臨沒回頭者。此不可以概舉也。今<a 
name="0085b13" id="0085b13"></a>且問子美姚翁老檀護即今是什麼時節。如此邈茫。<a 
name="0085b14" id="0085b14"></a>即今是什麼因緣。如此自在。拶到山窮水盡。看看雲<a 
name="0085b15" id="0085b15"></a>散月明解冤釋縛也。在此了生脫死也。在此轉凡成<a 
name="0085b16" id="0085b16"></a>聖也。在此歷劫受用無涯也。在此抑平日所讀底書<a 
name="0085b17" id="0085b17"></a>所誦底經。也在此今朝所禮底懺。所熏修底功德也。<a 
name="0085b18" id="0085b18"></a>在此在此在彼纖悉靡遺。十方世界一閒房。誰分門<a 
name="0085b19" id="0085b19"></a>內與門外。山僧與麼敷演可謂親切曲順孝家之情。<a 
name="0085b20" id="0085b20"></a>居士驀地承當亦見直截不辜指引之意。是汝諸人<a 
name="0085b21" id="0085b21"></a>還知落處麼。呈拂子云。華鬘瑪瑙階前結。靈鳥珊瑚<a 
name="0085b22" id="0085b22"></a>樹裏飛。劫火洞然渠不壞。紫金光聚自巍巍。</p><a 
name="0085b23" id="0085b23"></a><p style="text-indent: 0em; margin-left: 0em"><span class="linehead"></span>除夜小參。今宵臘月廿九。衲僧箇箇知有。春風入戶<a 
name="0085b24" id="0085b24"></a>多時。不用藏頭縮手。秘魔叉。寒山帚。西余獅。紫湖狗。<a 
name="0085b25" id="0085b25"></a>大家拈弄大家看。莫論高低與好醜。忽若黃涅槃老<a 
name="0085b26" id="0085b26"></a>師持條竹杖作女人拜云。禪和流。聽分剖。歲盡年窮<a 
name="0085b27" id="0085b27"></a>如何亂走。但向他道。老師老師合取口。汝也是蝦<span class="corr" title='[[虫*兆]&gt;跳]'>跳</span><a 
name="0085b28" id="0085b28"></a>不出斗。蓮山恁麼說話還端的也無。良久云。端的不<a 
name="0085b29" id="0085b29"></a>端的。僧堂有茶喫。數聲爆竹響如雷。驚起鳥雞飛上<a 
name="0085b30" id="0085b30"></a>壁。喝一喝起身。</p><a 
name="0085c01" id="0085c01"></a><p style="margin-left: 2em"><span class="headname">入室</span></p><a 
name="0085c02" id="0085c02"></a><p style="text-indent: 0em; margin-left: 0em"><span class="linehead"></span>僧進。師拈拄杖云。三級浪高魚化龍。汝試向這裏變<a 
name="0085c03" id="0085c03"></a>化看。僧拂坐具出。師打云。也要燒尾始得。庫司進。師<a 
name="0085c04" id="0085c04"></a>云。我欲取常住物為<span class="corr" title='[已&gt;己]'>己</span>有。汝還肯麼。司一喝。師打云。<a 
name="0085c05" id="0085c05"></a>似箇賣生薑漢。僧進。師云世尊拈花意旨如何。僧云<a 
name="0085c06" id="0085c06"></a>不識。師云汝也一對眼我也一對眼。為什麼不識。僧<a 
name="0085c07" id="0085c07"></a>無語。師打出。僧進。師云如世良馬見鞭影而行。汝作<a 
name="0085c08" id="0085c08"></a>麼生會。僧云再加一鞭得麼。師拈棒。僧便出。僧進。師<a 
name="0085c09" id="0085c09"></a>云有物先天地。無形本寂寥。且道是什麼物。僧云不<a 
name="0085c10" id="0085c10"></a>會。師云會了言不會。不會言不會。僧云某甲禪堂事<a 
name="0085c11" id="0085c11"></a>忙。師休去。古庵進。師云古庵內為什麼黑漆漆地。庵<a 
name="0085c12" id="0085c12"></a>云某甲不曉得。求和尚點破。師打云山僧與汝一點。<a 
name="0085c13" id="0085c13"></a>僧進。師云龍得水時添意氣。如何是添意氣。僧一喝<a 
name="0085c14" id="0085c14"></a>拂坐具而出。師隨後打云爭奈金翅鳥王何。園頭進。<a 
name="0085c15" id="0085c15"></a>師云無根菜作麼生栽。頭云但恁麼栽。師云好箇園<a 
name="0085c16" id="0085c16"></a>頭。頭禮拜。師便打。香燈進。師云終日點燈那一盞因<a 
name="0085c17" id="0085c17"></a>何不點。燈云與燈相照。師便打。燈云這一棒落在甚<a 
name="0085c18" id="0085c18"></a>處。師又打云灼然落在甚處。金山進。師云金山磚岸<a 
name="0085c19" id="0085c19"></a>慣經風浪。卓拄杖云風浪起也。汝作麼生。山擬議。師<a 
name="0085c20" id="0085c20"></a>連打云和頭也浸卻。僧進。師云鴛鴦繡出從君看。不<a 
name="0085c21" id="0085c21"></a>把金針度與人。呈拄杖云此猶是鴛鴦如何是金針。<a 
name="0085c22" id="0085c22"></a>僧云某甲不會請和尚道。師打出。典座進。師云不用<a 
name="0085c23" id="0085c23"></a>費鹽費醬向無滋味上道將一句來。座云今年春色<a 
name="0085c24" id="0085c24"></a>早梅花獨占先。師云又費許多鹽醬也。座云慣得其<a 
name="0085c25" id="0085c25"></a>便。師云念汝是典座。悟生進。師舉拄杖云花開見佛<a 
name="0085c26" id="0085c26"></a>悟無生。如今花開也汝還見佛麼。生喝。師云這一喝<a 
name="0085c27" id="0085c27"></a>落在什麼處。生無語。師打云這虛頭漢。一航進。師云<a 
name="0085c28" id="0085c28"></a>萬頃煙波一航可渡。忽遇狂風巨浪時如何。航云纖<a 
name="0085c29" id="0085c29"></a>毫不動。師打云爭奈淹卻了也。僧進。師橫按拄杖云<a 
name="0085c30" id="0085c30"></a>高山耶流水耶。若是知音試請辨看。僧云玎玎璫璫。<a 
name="0086a01" id="0086a01"></a>師云畢竟是何曲調。僧云和尚未知音。師云卻是汝<a 
name="0086a02" id="0086a02"></a>未知音。僧進。師云如何是汝本來面目。僧云不可以<a 
name="0086a03" id="0086a03"></a>智知。不可以識識。師云問汝本來面目說許多道理<a 
name="0086a04" id="0086a04"></a>作麼。僧復進語。師打出。朽木進。師云朽木還解開花<a 
name="0086a05" id="0086a05"></a>也無。木無語。師云真箇是朽木。木禮拜。師云花落了<a 
name="0086a06" id="0086a06"></a>也。戒月進。師打圓相云戒月何似這箇。月無語。師云<a 
name="0086a07" id="0086a07"></a>猶被黑雲遮月。又無語。師打出。僧進。師云鴛鴦繡出<a 
name="0086a08" id="0086a08"></a>從君看。不把金針度與人。如何是金針。僧豎拳。師云<a 
name="0086a09" id="0086a09"></a>此猶是鴛鴦。僧便出。師顧傍僧云金針且止秪如鴛<a 
name="0086a10" id="0086a10"></a>鴦作麼生繡。僧下語不契。師云汝等既繡不得看山<a 
name="0086a11" id="0086a11"></a>僧繡出幾隻去也。遂一齊打出。堂主進。師云興化打<a 
name="0086a12" id="0086a12"></a>克賓意旨如何。主云泣淚斬丁公。師云克賓為甚便<a 
name="0086a13" id="0086a13"></a>與麼去。主云含屈不少。師云忽若山僧與汝一頓又<a 
name="0086a14" id="0086a14"></a>作麼生。主云情知和尚不肯放過便出。茂林居士進。<a 
name="0086a15" id="0086a15"></a>師云利劍拂開天地靜。如何是利劍。士云剷斷天下<a 
name="0086a16" id="0086a16"></a>人舌頭。師云試請拈出看。士無語。師打出。少頃士復<a 
name="0086a17" id="0086a17"></a>進云某甲初機不會。師云賴汝不會。汝若會山僧性<a 
name="0086a18" id="0086a18"></a>命在汝手裏。即健進。師云獅子林中獅子吼。如何是<a 
name="0086a19" id="0086a19"></a>獅子吼。健震威一喝。師云猶是野犴鳴。健佇立。師拈<a 
name="0086a20" id="0086a20"></a>杖打趁。健復喝出。印明進。師云世尊拈花意旨如何。<a 
name="0086a21" id="0086a21"></a>明云突出難辨。師云迦葉微笑又作麼生。明云學人<a 
name="0086a22" id="0086a22"></a>禮拜和尚。師云即今事如何。明一喝而出。師云又恁<a 
name="0086a23" id="0086a23"></a>麼去也。嬾拙進。師云不用豎拳下喝。本分上道將一<a 
name="0086a24" id="0086a24"></a>句來。拙云喫飯知飽飲水知渴。師云眾生皆有佛性<a 
name="0086a25" id="0086a25"></a>為甚趙州道狗子無。拙云一字入公門九牛拖不出。<a 
name="0086a26" id="0086a26"></a>師云。趙州即今在什麼處。拙云。兩眼對兩眼。師休去。<a 
name="0086a27" id="0086a27"></a>少頃師云一隊東邊立。一隊西邊立。中間事作麼生。<a 
name="0086a28" id="0086a28"></a>眾無語師遂拖拄杖打散。</p><a 
name="0086a29" id="0086a29"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(海鹽縣比丘尼超弘捐貲助<br><a 
name="0086a30" id="0086a30"></a>　刻祈慧根永固壽命延長者)</span></p></div></div><a 
name="0086a31" id="0086a31"></a><p><span class="juanname">百癡禪師語錄卷第十六終</span></p>
<hr>【經文資訊】嘉興藏第 28 冊 No. B202 百癡禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6736.html?index=J28nB202" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB202_016 by HTTrack Website Copier/3.x [XR&CO'2014], Tue, 07 Jun 2016 07:11:15 GMT -->
</html>
