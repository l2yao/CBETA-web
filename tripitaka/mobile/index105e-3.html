<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J28nB205_009 by HTTrack Website Copier/3.x [XR&CO'2014], Tue, 07 Jun 2016 07:11:18 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1800496477&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ28nB205&amp;utmp=%2Fmobile%2Findex.php%3Findex%3DJ28nB205_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe3ff.html?index=J28nB205_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第28冊<br/>No.B205 介為舟禪師語錄 (10卷)<br/>【清 行舟說　海鹽．益證等編】<br/>第 9 卷</p>
	<a href="index00ca.html?index=J28nB205_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J28">
<div class="root" id="B205" sutra_name="介為舟禪師語錄" sutra_juan="[卷9]">　
<a 
name="0265c01" id="0265c01"></a><p><span class="juanname">介為禪師語錄卷之九</span></p><a 
name="0265c02" id="0265c02"></a><p style="margin-left: 2em"><span class="headname">松陵雜錄</span></p><p style="margin-left: 4em"><span class="byline">侍者照德記錄</span></p><a 
name="0265c03" id="0265c03"></a><p style="margin-left: 3em"><span class="headname">辛丑十月二十五日為法門說</span></p><a 
name="0265c04" id="0265c04"></a><p style="text-indent: 0em; margin-left: 0em"><span class="linehead"></span>師云，古有學儒、學佛者，而有排佛、排法者，亦有謂選<a 
name="0265c05" id="0265c05"></a>官、選佛而言下知歸者。蓋因夙植種子深淺不同，固<a 
name="0265c06" id="0265c06"></a>有信與不信，而各善其本也。唯六祖<span class="corr" title='[巳&gt;已]'>已</span>下，出臨濟、曹<a 
name="0265c07" id="0265c07"></a>洞二派，綿遠流長，所以，代出傑人，道明眼正，宗風不<a 
name="0265c08" id="0265c08"></a>墜也。一時，士大夫傾心仰慕，不可枚舉。至於見道明<a 
name="0265c09" id="0265c09"></a>心，師師授手，機緣載《傳燈錄》，以垂千古模範，絕非泛<a 
name="0265c10" id="0265c10"></a>泛之流也。秪如靈巖檗菴者，據法門禮，當姪輩。前晚，<a 
name="0265c11" id="0265c11"></a>至夜扣門投宿，知客相通，謂：「某即熊魚山也。」彼時山<a 
name="0265c12" id="0265c12"></a>僧對知客說：「不管魚山、檗菴，以禮相待。」知客遂安排<a 
name="0265c13" id="0265c13"></a>夜飯。食畢，即送安單。次晨粥後，知客引檗相見，及入<a 
name="0265c14" id="0265c14"></a>門便云：「某在途中於禮有所不周，恐輕冒和尚云云。」<a 
name="0265c15" id="0265c15"></a>山僧答云：「不必太謙。」檗隨作禮一拜，起云：「某有小事<a 
name="0265c16" id="0265c16"></a>云云。」便出。時山僧見彼倉忙而去，意甚有不然。稍頃，<a 
name="0265c17" id="0265c17"></a>知客回，謂：「檗菴師云，我們三峰家法叔不受法姪禮<a 
name="0265c18" id="0265c18"></a>的，與天童家不同。」有靈松法姪者，亦同知客送出，遂<a 
name="0265c19" id="0265c19"></a>云：「這裏和尚向來法姪輩俱不還拜。」於是檗唯唯而<a 
name="0265c20" id="0265c20"></a>去。山僧聞此語，不覺撫掌一笑，將謂魚山是個人，原<a 
name="0265c21" id="0265c21"></a>來器量只如斯耶？向聞他為明朝極諫，一時頗有聲<a 
name="0265c22" id="0265c22"></a>名；及為僧，又承嗣靈巖，以紹佛祖慧命。可謂學佛、學<a 
name="0265c23" id="0265c23"></a>儒而選官、選佛之名位兩全矣！豈料只可聞名，不可<a 
name="0265c24" id="0265c24"></a>面見！既擔當法門，自有法門名位。而何以法門眇視<a 
name="0265c25" id="0265c25"></a>自欺乃爾耶？如若粥飯，主人、賓主之禮尚不可忽，況<a 
name="0265c26" id="0265c26"></a>法門乎？既爾氣岸踞傲，亦不該入山僧之門。既入山<a 
name="0265c27" id="0265c27"></a>僧之門，必循法門之禮。詎可謂天童、三峰家禮有不<a 
name="0265c28" id="0265c28"></a>同乎？三峰豈是天童家之外人耶？汝或放不下一頂<a 
name="0265c29" id="0265c29"></a>紗帽，原去做宰官，何得偷生于法門而亂法門之禮<a 
name="0265c30" id="0265c30"></a>耶？罪莫大焉！山僧不是揚人之過，切要人知過必改，<a 
name="0266a01" id="0266a01"></a>毋致法門陵替而罪歸任法之人也！《傳》云：「人能弘道，<a 
name="0266a02" id="0266a02"></a>非道弘人。」而今而後，高尚其志者，幸各勉旃！</p><a 
name="0266a03" id="0266a03"></a><p style="margin-left: 3em"><span class="headname">壬寅花朝慧劍禪人乞語歸南嶽結茆</span></p><a 
name="0266a04" id="0266a04"></a><p style="text-indent: 0em; margin-left: 0em"><span class="linehead"></span>懸智慧鏡，鑒當臺邪正；握金剛劍，截岐路葛藤。須是<a 
name="0266a05" id="0266a05"></a>個漢，方許恁麼地去。慧劍禪者，係湖南茶陵州人。中<a 
name="0266a06" id="0266a06"></a>年忿志，詣吉之禾山剃度受具，篤信向上一著，誓欲<a 
name="0266a07" id="0266a07"></a>遍參知識，究明大事因緣。復往楚之衡州，見有中國<a 
name="0266a08" id="0266a08"></a>清寺荒涼之甚，意有感發，固營造殿宇。恢張功畢，即<a 
name="0266a09" id="0266a09"></a>延某禪師開堂。自一衲飄然，歷吳浙，參龍池、報恩、靈<a 
name="0266a10" id="0266a10"></a>隱、天童，靡以本分事叩詢。雖未獲棒下翻身作風顛，<a 
name="0266a11" id="0266a11"></a>而亦有所益焉。茲過海雲，丐余數言，歸故里以全誅<a 
name="0266a12" id="0266a12"></a>茆之計，山僧欲書語，恐返鈍慧劍，費磨礱也。不見昔<a 
name="0266a13" id="0266a13"></a>日郁禪師過斷橋有省，作偈云：「我有明珠一顆，久被<a 
name="0266a14" id="0266a14"></a>塵勞關鎖。而今塵盡光生，照破山河朵朵。」如有問慧<a 
name="0266a15" id="0266a15"></a>劍索明珠者，切忌當鋒者喪！</p><a 
name="0266a16" id="0266a16"></a><p style="margin-left: 3em"><span class="headname">示施秀峰居士</span></p><a 
name="0266a17" id="0266a17"></a><p style="text-indent: 0em; margin-left: 0em"><span class="linehead"></span>大凡學道人，要立心堅猛。如開荊棘林相似，手執利<a 
name="0266a18" id="0266a18"></a>器，直截向前，毋令退縮，始到平陽田地，方得縱橫無<a 
name="0266a19" id="0266a19"></a>礙，有何拘禁？念佛參禪的，亦須如是。參念到情盡念<a 
name="0266a20" id="0266a20"></a>斷時，即此看看是阿那個念佛參禪？秀峰，向這裏下<a 
name="0266a21" id="0266a21"></a>得一語，他日閻老子見你倒退三千里有分；如若未<a 
name="0266a22" id="0266a22"></a>然，且看念佛的是誰？參！</p><a 
name="0266a23" id="0266a23"></a><p style="margin-left: 3em"><span class="headname">與莊汝揚文學書</span></p><a 
name="0266a24" id="0266a24"></a><p style="text-indent: 0em; margin-left: 0em"><span class="linehead"></span>前月冒暑，敢煩起居，深為法門金湯銘感。七月初間，<a 
name="0266a25" id="0266a25"></a>偶拈筆草瀆，懸望頒示，竟付不聞，且疑焉。孔聞拈香<a 
name="0266a26" id="0266a26"></a>一端，姑謂眾居士之請。至于私竄藏板，紊法悖常，其<a 
name="0266a27" id="0266a27"></a>罪難逭。即曩歲，先老人去世，某因燕旋，兼程抵山。辭<a 
name="0266a28" id="0266a28"></a>世纔七日，群議紛紜。眾同門固以先人末後事委予，<a 
name="0266a29" id="0266a29"></a>種種跋涉而不辭畏者，振先人後事，整法門紀綱，不<a 
name="0266a30" id="0266a30"></a>惜了身力任之。苟若悠悠兩端，何以主持慧命乎？叨！<a 
name="0266b01" id="0266b01"></a>大檀現身護法，敢向披衷也。即前荷體泉眾居士勉<a 
name="0266b02" id="0266b02"></a>從老居士之愛，姑為暫止，如埽菴者，道義相孚，跂仰<a 
name="0266b03" id="0266b03"></a>良久。不謂今日遂至斯耶？若以私奪公，以邪亂正，不<a 
name="0266b04" id="0266b04"></a>過枝葉敷衍一時，到底水落石出，難為識者哂。縱孔<a 
name="0266b05" id="0266b05"></a>聞一孽鬼馘作活計，自有法門綱紀在。所可惜者，拖<a 
name="0266b06" id="0266b06"></a>人下水。一時正人君子有被瞞頇。古云，識法者懼，寧<a 
name="0266b07" id="0266b07"></a>三思，毋忽為上。因山衲素欽門下，望隆山斗，為正法<a 
name="0266b08" id="0266b08"></a>墻塹，固冒昧重言，于長者之前，少救一時之眩惑，緇<a 
name="0266b09" id="0266b09"></a>衣之好，雅有同心，幸祈鑒原，山衲幸甚，法門幸甚。</p><a 
name="0266b10" id="0266b10"></a><p style="margin-left: 3em"><span class="headname">示碧雲天維那</span></p><a 
name="0266b11" id="0266b11"></a><p style="text-indent: 0em; margin-left: 0em"><span class="linehead"></span>業儒者，必言行相顧；學佛者，須內外一如。所以，儒釋<a 
name="0266b12" id="0266b12"></a>之道不易言也。學佛的人要說到、行到者，甚難；見道<a 
name="0266b13" id="0266b13"></a>的人要化道、了道者，亦不易。說到、行到，名行解相應。<a 
name="0266b14" id="0266b14"></a>得之於心，應之於外，始終內外一如，方合道化。于世<a 
name="0266b15" id="0266b15"></a>謂言行相顧，又豈離斯之外耶？自天童師翁力振宗<a 
name="0266b16" id="0266b16"></a>風，而諸方遍播，雖盛衰一時，獨欽人心有所慕爾。近<a 
name="0266b17" id="0266b17"></a>來參學之士，賢愚類雜，識見偏枯。飾於外者邪正不<a 
name="0266b18" id="0266b18"></a>分，樸於內者聞閱不廣。固爾高下相持，門黨各立，護<a 
name="0266b19" id="0266b19"></a>以冷熱爭勝，我山堆積。至于是非紛紜，慨不足惜也。<a 
name="0266b20" id="0266b20"></a>碧雲維那當持此為戒。云：他日龍天推出，則頭正尾<a 
name="0266b21" id="0266b21"></a>正。不得謂山僧辜負汝也。至囑。</p><a 
name="0266b22" id="0266b22"></a><p style="margin-left: 3em"><span class="headname">示楚珍全知客</span></p><a 
name="0266b23" id="0266b23"></a><p style="text-indent: 0em; margin-left: 0em"><span class="linehead"></span>船子朱涇三十春，功程不計釣金鱗。海雲住在吳江<a 
name="0266b24" id="0266b24"></a>濱，來往師僧暫寄身。欲效渠儂重整綸，只恐波清魚<a 
name="0266b25" id="0266b25"></a>不親。魚龍最喜桃花伸，禹門一躍力精神。凡物鎔質<a 
name="0266b26" id="0266b26"></a>變化新，安能學道不師真。齊賢三省思古人，超群拔<a 
name="0266b27" id="0266b27"></a>萃作梁津。臨濟一喝全主賓，楚國慈明神鼎珍。今將<a 
name="0266b28" id="0266b28"></a>此語書楚珍，記取歸家莫浪陳。</p><a 
name="0266b29" id="0266b29"></a><p style="margin-left: 3em"><span class="headname">示恰安定知客誅茆</span></p><a 
name="0266b30" id="0266b30"></a><p style="text-indent: 0em; margin-left: 0em"><span class="linehead"></span>打點身心要住山，把茆蓋頭不等閒。習氣銷鎔情識<a 
name="0266c01" id="0266c01"></a>盡，方能透脫死生關。古來學道士英傑，道不齊名身<a 
name="0266c02" id="0266c02"></a>不還。昔日勇公禮雪竇，後果聲鳴震宇寰。彼乃丈夫<a 
name="0266c03" id="0266c03"></a>我亦爾，子當發憤莫辭艱。住得十年廿年去，寒巖枯<a 
name="0266c04" id="0266c04"></a>木香千般。若問深山何意味，一聲啼鳥落花間。</p><a 
name="0266c05" id="0266c05"></a><p style="margin-left: 3em"><span class="headname">示且憨溶悅眾</span></p><a 
name="0266c06" id="0266c06"></a><p style="text-indent: 0em; margin-left: 0em"><span class="linehead"></span>學道無難易，進趣要心堅。離卻文字解，力攻鐵橛禪。<a 
name="0266c07" id="0266c07"></a>所得如轟電，明暗見不偏。掀翻葛藤案，截斷眾言詮。<a 
name="0266c08" id="0266c08"></a>如大象搏兔，若龍戲宛蜒。能具是德量，鑑物義了然。<a 
name="0266c09" id="0266c09"></a>所以香嚴老，機忘擊竹前。桃花靈雲見，洞徹妙中玄。<a 
name="0266c10" id="0266c10"></a>理事融如海，方棄到岸船。若還窮未盡，勤篤細鑽研。<a 
name="0266c11" id="0266c11"></a>朝參及暮請，必須匹古賢。且憨持此語將去，養成羽<a 
name="0266c12" id="0266c12"></a>翼鳴沖天。</p><a 
name="0266c13" id="0266c13"></a><p style="margin-left: 3em"><span class="headname">冬日贈虎丘鳧溪雪鄰關主書大經</span></p><a 
name="0266c14" id="0266c14"></a><p style="text-indent: 0em; margin-left: 0em"><span class="linehead"></span>雪點梅花寒裡香，松風水月映交光。竹林日影搖蒼<a 
name="0266c15" id="0266c15"></a>蒼，四壁溪流濬眇茫。孤峰高矗浮圖幢，百千座遶須<a 
name="0266c16" id="0266c16"></a>彌王。五十三參無厭狂，百城謁遍豈尋常？善緣惡境<a 
name="0266c17" id="0266c17"></a>心相忘，樓閣門前彈指郎。絕境絕鄰開士房，爐煙篆<a 
name="0266c18" id="0266c18"></a>起雲飄颺。明窗淨几展奇章，翻閱妙義不可量。手捧<a 
name="0266c19" id="0266c19"></a>目觀誦未莊，濡毫蘸墨寫珍藏。功完擲筆破關墻，好<a 
name="0266c20" id="0266c20"></a>將聲振海雲鄉。</p><a 
name="0266c21" id="0266c21"></a><p style="margin-left: 3em"><span class="headname">寄贈開迷禪碩</span></p><a 
name="0266c22" id="0266c22"></a><p style="text-indent: 0em; margin-left: 0em"><span class="linehead"></span>居不厭塵囂，谿蘋供自饒。蓼莪吟野興，貝葉誦餘朝。<a 
name="0266c23" id="0266c23"></a>柳繫雲山闊，畦攤稼穡遙。閒情狎鷗鳥，豈許尺書招。</p><a 
name="0266c24" id="0266c24"></a><p style="margin-left: 3em"><span class="headname">秋冬交際落鄉收成苦雨</span></p><a 
name="0266c25" id="0266c25"></a><p style="text-indent: 0em; margin-left: 0em"><span class="linehead"></span>欲供十方雲水餐，喫辛苦處要心寬。都言浪子偏憐<a 
name="0266c26" id="0266c26"></a>客，誰想臨身事事難。思春景況林豐富，入夏炎蒸汗<a 
name="0266c27" id="0266c27"></a>不乾。一尺青禾長沒岸，十分兵餉逼交官。指望秋成<a 
name="0266c28" id="0266c28"></a>辦國課，忽天作陰風作寒。三日五日雨連綿，滿田枯<a 
name="0266c29" id="0266c29"></a>稻水面攤。焦心柴米兩增損，男婦煎愁睡不安。如若<a 
name="0266c30" id="0266c30"></a>延遲加霜雪，腳凍皮穿眼淚血，傷予傷予不可測。</p><a 
name="0267a01" id="0267a01"></a><p style="margin-left: 3em"><span class="headname">徐仲達居士因事索書以自勉</span></p><a 
name="0267a02" id="0267a02"></a><p style="text-indent: 0em; margin-left: 0em"><span class="linehead"></span>人之喜兮如春風，春風悅意情愈奢。人之怒兮如秋<a 
name="0267a03" id="0267a03"></a>風，秋風一發林木殺。殺木聲愁心且悲，思春猶意未<a 
name="0267a04" id="0267a04"></a>足觀。一念思慾如夏火，夏火炙物顏色墮。誰知慾火<a 
name="0267a05" id="0267a05"></a>毒如蛇，穿骨入髓總不惜。直待火灰冷如冰，蛇始化<a 
name="0267a06" id="0267a06"></a>形無蹤跡。仰天一笑頓豁疑，此段景界孰得知？說與<a 
name="0267a07" id="0267a07"></a>君兮君自持。</p><a 
name="0267a08" id="0267a08"></a><p style="margin-left: 3em"><span class="headname">簡雪厂禪師<span class="note">(公嗣法古南，向居越州恢復寶掌別業適歸南麻明慶寺，有楚行之<a 
name="0267a09" id="0267a09"></a>意，而靈松首座者，系公法胤，因省敬，故作此寄以為贈。)</span></span></p><a 
name="0267a10" id="0267a10"></a><p style="text-indent: 0em; margin-left: 0em"><span class="linehead"></span>一株大樹本同根，千葉芬芳蔭地森。實落秋風成太<a 
name="0267a11" id="0267a11"></a>白，花香春谷布南岑。山開古寺通明慶，筆吐新聲振<a 
name="0267a12" id="0267a12"></a>越音。倘若乘帆如楚國，暫停船子話傾心。</p><a 
name="0267a13" id="0267a13"></a><p style="margin-left: 3em"><span class="headname">因託院事後述懷</span></p><a 
name="0267a14" id="0267a14"></a><p style="text-indent: 0em; margin-left: 0em"><span class="linehead"></span>偶爾乘帆入鬧廛，雲開風月到庭前。寒期細火生幽<a 
name="0267a15" id="0267a15"></a>慼，日逐長波浪息肩。幾問深山何處得，徒看要路往<a 
name="0267a16" id="0267a16"></a>淒然。非干檀度門高迥，愧自無能道力全。</p><a 
name="0267a17" id="0267a17"></a><p style="margin-left: 3em"><span class="headname">壬寅仲春，步西郊外，過顧慎所園，看西敷海棠，<a 
name="0267a18" id="0267a18"></a>共本數十，根似虯旋藤抱，可<span class="corr" title='[羡&gt;羨]'>羨</span>。雖閱其多，未見<a 
name="0267a19" id="0267a19"></a>此之奇異也。遂書以為記云。</span></p><a 
name="0267a20" id="0267a20"></a><p style="text-indent: 0em; margin-left: 0em"><span class="linehead"></span>海棠花有名多種，巧質無如此樹嘉。盤礡清香懷遠<a 
name="0267a21" id="0267a21"></a>義，枝枝笑若醉扶奢。</p><a 
name="0267a22" id="0267a22"></a><p style="margin-left: 3em"><span class="headname">祝琴川新塔法叔浮石老和尚七袟</span></p><a 
name="0267a23" id="0267a23"></a><p style="text-indent: 0em; margin-left: 0em"><span class="linehead"></span>慶值春光華滿林，香風吹舞奏新琴。浮屠七級然燈<a 
name="0267a24" id="0267a24"></a>座，法鼓三槌獅子音。化道源流宗濟北，芬芳譜集鎮<a 
name="0267a25" id="0267a25"></a>虞岑。掀翻海嶽傾天際，留得聲名萬古欽。</p><a 
name="0267a26" id="0267a26"></a><p style="margin-left: 3em"><span class="headname">題畫</span></p><a 
name="0267a27" id="0267a27"></a><p style="text-indent: 0em; margin-left: 0em"><span class="linehead"></span>層巒疊翠壑流泉，徑入深林別一天。倚杖憑欄何所<a 
name="0267a28" id="0267a28"></a>思？莫如歸去問陶潛。</p><a 
name="0267a29" id="0267a29"></a><p style="margin-left: 3em"><span class="headname">謝徐松之見訪并贈</span></p><a 
name="0267a30" id="0267a30"></a><p style="text-indent: 0em; margin-left: 0em"><span class="linehead"></span>冒暑徐君子，輕衣過海雲。交遊身立正，選集目超群。<a 
name="0267b01" id="0267b01"></a>剪翳空花盡，舒襟茅塞焚。經綸堪載國，天不棄斯文。</p><a 
name="0267b02" id="0267b02"></a><p style="margin-left: 3em"><span class="headname">過介嵩禪友靜室書贈</span></p><a 
name="0267b03" id="0267b03"></a><p style="text-indent: 0em; margin-left: 0em"><span class="linehead"></span>村居不遠郭西疇，五水源歸三萬流。春到庭園香草<a 
name="0267b04" id="0267b04"></a>木，雲開桂嶺詠清秋。雨移竹圃泥疏腳，晴種梅林雪<a 
name="0267b05" id="0267b05"></a>點頭。只有這些風味別，何妨山市亦輸籌？</p><a 
name="0267b06" id="0267b06"></a><p style="margin-left: 3em"><span class="headname">贈蘇門沈居士</span></p><a 
name="0267b07" id="0267b07"></a><p style="text-indent: 0em; margin-left: 0em"><span class="linehead"></span>桂子香飄下碧天，門開洞府紫雲還。絲桐韻疊頻生<a 
name="0267b08" id="0267b08"></a>指，鸞鳳雙鳴并集肩。芝酒不辭歌永夜，斑衣寧醉舞<a 
name="0267b09" id="0267b09"></a>長年。為憑海嶽春常載，偕老同登陸地蓮。</p><a 
name="0267b10" id="0267b10"></a><p style="margin-left: 3em"><span class="headname">送浮老人復住報恩過湖泊快風閣登眺</span></p><a 
name="0267b11" id="0267b11"></a><p style="text-indent: 0em; margin-left: 0em"><span class="linehead"></span>登閣風停快，移舟水浪平。載歸僧寺晚，夕火起鐘聲。</p><a 
name="0267b12" id="0267b12"></a><p style="margin-left: 3em"><span class="headname">送破峰法姪返芙蓉<span class="note">(同門有三十三人)</span></span></p><a 
name="0267b13" id="0267b13"></a><p style="text-indent: 0em; margin-left: 0em"><span class="linehead"></span>芙蓉棒下徹風顛，三十三人繼後先。勘破諸方歸去<a 
name="0267b14" id="0267b14"></a>也，小廝兒在別峰前。</p><a 
name="0267b15" id="0267b15"></a><p style="margin-left: 3em"><span class="headname">示盛文學參禪</span></p><a 
name="0267b16" id="0267b16"></a><p style="text-indent: 0em; margin-left: 0em"><span class="linehead"></span>馬師一喝大機用，賺得兒孫天下奇。寄語松陵盛居<a 
name="0267b17" id="0267b17"></a>士，也須照顧兩莖眉。</p><a 
name="0267b18" id="0267b18"></a><p style="margin-left: 3em"><span class="headname">寄仲達徐居士</span></p><a 
name="0267b19" id="0267b19"></a><p style="text-indent: 0em; margin-left: 0em"><span class="linehead"></span>思我浩然<span class="corr" title='[巳&gt;已]'>已</span>白頭，憶君四十正青秋。三心不得明宗<a 
name="0267b20" id="0267b20"></a>旨，一貫研窮入聖流。世幻多般閒伎倆，人生倏忽夢<a 
name="0267b21" id="0267b21"></a>莊周。好將平昔情繁緒，盡付東淵水上漚。</p><a 
name="0267b22" id="0267b22"></a><p style="margin-left: 3em"><span class="headname">上元夜寓萬松菴觀風俗作</span></p><a 
name="0267b23" id="0267b23"></a><p style="text-indent: 0em; margin-left: 0em"><span class="linehead"></span>暖氣梅方吐，晴和燈節佳。田蠶燒野岸，鑼鼓鬧官街。<a 
name="0267b24" id="0267b24"></a>雜綵排昏眼，新聲散醉懷。一輪當宇宙，到處見天涯。</p><a 
name="0267b25" id="0267b25"></a><p style="margin-left: 3em"><span class="headname">慕雲凌居士七十書贈<span class="note">(公五男一女二三子在庠)</span></span></p><a 
name="0267b26" id="0267b26"></a><p style="text-indent: 0em; margin-left: 0em"><span class="linehead"></span>世間五福壽為良，難得如君五六郎。泮府雙名標姓<a 
name="0267b27" id="0267b27"></a>字，蟾宮獨步繡鴛鴦。和風滲面春波長，蘭酒傾樽滿<a 
name="0267b28" id="0267b28"></a>苑香。惟願老翁年登百，快來入我選佛場。</p><a 
name="0267b29" id="0267b29"></a><p style="margin-left: 3em"><span class="headname">嵩月禪者為眾打供未就遂返靈隱惜爾之作</span></p><a 
name="0267b30" id="0267b30"></a><p style="text-indent: 0em; margin-left: 0em"><span class="linehead"></span>子乃舊門第，為僧靈隱寺。青姿割愛緣，剋苦身當事。</p><a 
name="0267c01" id="0267c01"></a><p style="margin-left: 3em"><span class="headname">喜同里若初禪友話懷兼送別</span></p><a 
name="0267c02" id="0267c02"></a><p style="text-indent: 0em; margin-left: 0em"><span class="linehead"></span>十六離親向陸沉，看經霜雪老來侵。位尊道德生皇<a 
name="0267c03" id="0267c03"></a>愧，禪學詩書感慨深。欲罷法筵歸晚計，幸予桑梓聚<a 
name="0267c04" id="0267c04"></a>談心。聊將邂逅燈前語，猶作家山送別吟。</p><a 
name="0267c05" id="0267c05"></a><p style="margin-left: 3em"><span class="headname">寒雲禪者同師暨弟居靈巖久，適過海雲敘舊，<a 
name="0267c06" id="0267c06"></a>欲返里，故書此送別。</span></p><a 
name="0267c07" id="0267c07"></a><p style="text-indent: 0em; margin-left: 0em"><span class="linehead"></span>適晤滄桑沔水音，誰知老幼昔何今。秋空雁落撩虛<a 
name="0267c08" id="0267c08"></a>影，霜結冰寒禁客心。兄弟曉行輕似葉，師徒夜集重<a 
name="0267c09" id="0267c09"></a>如金。靈巖法社膺居久，調弄同聲過別林。</p><a 
name="0267c10" id="0267c10"></a><p style="margin-left: 3em"><span class="headname">題琴川圖</span></p><a 
name="0267c11" id="0267c11"></a><p style="text-indent: 0em; margin-left: 0em"><span class="linehead"></span>城環橋鎖樹頭峰，峻谷泉奔下碧空。坐愛青山藏屋<a 
name="0267c12" id="0267c12"></a>裡閒邀明月拂絲桐。</p><a 
name="0267c13" id="0267c13"></a><p style="margin-left: 3em"><span class="headname">拂水岩<span class="note">(虞山頂玄帝宮前有河，一似龜，五似鶴飛朝，故有龜去鶴來之景云。)</span></span></p><a 
name="0267c14" id="0267c14"></a><p style="text-indent: 0em; margin-left: 0em"><span class="linehead"></span>五鶴迎龜去，懸流落澗深。轉添春雨勝，風逆拂千尋。</p><a 
name="0267c15" id="0267c15"></a><p style="margin-left: 3em"><span class="headname">題金溪松石圖</span></p><a 
name="0267c16" id="0267c16"></a><p style="text-indent: 0em; margin-left: 0em"><span class="linehead"></span>岩石玉生光耀碧，清溪金色漾流中。雲煙霾壑泉聲<a 
name="0267c17" id="0267c17"></a>隱，千尺寒松落澗風。</p><a 
name="0267c18" id="0267c18"></a><p style="margin-left: 3em"><span class="headname">朱尚鄉居士索題慶餘圖</span></p><a 
name="0267c19" id="0267c19"></a><p style="text-indent: 0em; margin-left: 0em"><span class="linehead"></span>邃谷幽藏跡，喬松鶴引年。林清渾世外，坐寂幾塵喧。<a 
name="0267c20" id="0267c20"></a>危石傾雲雨，晴嵐秀碧天。最深人罕到，宜老地行仙。</p><a 
name="0267c21" id="0267c21"></a><p style="margin-left: 3em"><span class="headname">懷黎川隱峰禪師</span></p><a 
name="0267c22" id="0267c22"></a><p style="text-indent: 0em; margin-left: 0em"><span class="linehead"></span>相謂黎川北，幽然別一居。誼風懷古道，節操益欽餘。<a 
name="0267c23" id="0267c23"></a>問故清溪月，翻新案上書。不將玄妙旨，輕忽許躊躇。</p><a 
name="0267c24" id="0267c24"></a><p style="margin-left: 3em"><span class="headname">示定遠尼</span></p><a 
name="0267c25" id="0267c25"></a><p style="text-indent: 0em; margin-left: 0em"><span class="linehead"></span>既為佛子，當報佛之深恩，始不負出家之志。汝前日<a 
name="0267c26" id="0267c26"></a>過海雲丈室之中，老僧詰問汝本分事，汝遂跪求開<a 
name="0267c27" id="0267c27"></a>示，老僧便棒，云：「還會麼？」汝適擬議，老僧又棒，云：「擬議<a 
name="0267c28" id="0267c28"></a>即錯。」知此一棒落處，便識得汝未生<span class="corr" title='[巳&gt;已]'>已</span>前本來面目，<a 
name="0267c29" id="0267c29"></a>亦不枉出家。不然，終日茫茫，無本可據。非但虛過日<a 
name="0267c30" id="0267c30"></a>子，亦只與為衣食輩者無異也。及至一口氣不來，又<a 
name="0268a01" id="0268a01"></a>向甚處安身立命？所以，出家乃大丈夫之所為。汝既<a 
name="0268a02" id="0268a02"></a>出家，可謂女中丈夫。於二六時中，貴要發明自<span class="corr" title='[巳&gt;己]'>己</span>心<a 
name="0268a03" id="0268a03"></a>地，必須參究父母未生前阿那個是我本來面目。若<a 
name="0268a04" id="0268a04"></a>果驀地冷灰裏一星火爆，管教照天照地去也。直饒<a 
name="0268a05" id="0268a05"></a>到恁般田地，正好海雲來喫棒。定遠，試道道看。正所<a 
name="0268a06" id="0268a06"></a>謂把手牽人行不得，惟人自肯乃方親。</p><a 
name="0268a07" id="0268a07"></a><p style="margin-left: 3em"><span class="headname">毒機法姪索偈歸里掩關</span></p><a 
name="0268a08" id="0268a08"></a><p style="text-indent: 0em; margin-left: 0em"><span class="linehead"></span>子是邗江家裏人，幾回踏破嶺南春。而今歸把關頭<a 
name="0268a09" id="0268a09"></a>住，不落機前出異群。</p><a 
name="0268a10" id="0268a10"></a><p style="margin-left: 3em"><span class="headname">癸卯七月廿日計甫草居士四旬書贈</span></p><a 
name="0268a11" id="0268a11"></a><p style="text-indent: 0em; margin-left: 0em"><span class="linehead"></span>四十君初度，中元候五辰。桂香秋夜月，桃實洞天春。<a 
name="0268a12" id="0268a12"></a>但得安閒法，何愁不老身？清心寧致遠，濟世若為倫。</p><a 
name="0268a13" id="0268a13"></a><p style="margin-left: 3em"><span class="headname">中秋夜懷普峰道兄</span></p><a 
name="0268a14" id="0268a14"></a><p style="text-indent: 0em; margin-left: 0em"><span class="linehead"></span>晤別廣陵道，相安數十春。天涯知<span class="corr" title='[巳&gt;己]'>己</span>在，白髮逐時新。<a 
name="0268a15" id="0268a15"></a>葉洒秋紅雨，雲開桂玉輪。徘徊翻憶昔，遙致一函陳。</p><a 
name="0268a16" id="0268a16"></a><p style="margin-left: 3em"><span class="headname">示淨眉侍者</span></p><a 
name="0268a17" id="0268a17"></a><p style="text-indent: 0em; margin-left: 0em"><span class="linehead"></span>參禪人，莫閒散，清淨心田休汙染。撞倒銀山鐵壁墻，<a 
name="0268a18" id="0268a18"></a>孤峰獨露無拘管。此時節，丘脫碗，一擲聲傾頓豁眼。<a 
name="0268a19" id="0268a19"></a>識取渠儂真面目，竿頭進步翻身轉。</p><a 
name="0268a20" id="0268a20"></a><p style="margin-left: 3em"><span class="headname">贈西歸主人雪鏡禪碩</span></p><a 
name="0268a21" id="0268a21"></a><p style="text-indent: 0em; margin-left: 0em"><span class="linehead"></span>一天風月自西來，雲水歸帆向日開。萬頃湖光涵野<a 
name="0268a22" id="0268a22"></a>色，雪中香徹鏡中梅。</p><a 
name="0268a23" id="0268a23"></a><p style="margin-left: 3em"><span class="headname">贈丘玉臣居士</span></p><a 
name="0268a24" id="0268a24"></a><p style="text-indent: 0em; margin-left: 0em"><span class="linehead"></span>傳得岐黃玄妙訣，援生不倦最精神。慣將一點鍼頭<a 
name="0268a25" id="0268a25"></a>力，扶起人間痼癖身。</p><a 
name="0268a26" id="0268a26"></a><p style="margin-left: 3em"><span class="headname">與朱使君子葵居士</span></p><a 
name="0268a27" id="0268a27"></a><p style="text-indent: 0em; margin-left: 0em"><span class="linehead"></span>曩者牧其師寓鶴洲，過詢，承留齋擾謝。屈指幾經寒<a 
name="0268a28" id="0268a28"></a>暑，而懷想神如左右也。戊戌夏，送龍池先師語錄板<a 
name="0268a29" id="0268a29"></a>入藏，曾具柬躬叩，聞尊體違和，故弗再造。齋事之畢，<a 
name="0268a30" id="0268a30"></a>遂返毘陵。嗣後埽菴，有左議之釁，欲晤子蓉，令弟傾<a 
name="0268b01" id="0268b01"></a>悉始末。尚緣慳，未獲其面，遂以柬致。老居士深知楞<a 
name="0268b02" id="0268b02"></a>嚴，不忘令先司寇弘護之願力，迄今耿耿。得施玉峰<a 
name="0268b03" id="0268b03"></a>詢咨清勝之極，每念真如浮屠，若非大力量人之綱<a 
name="0268b04" id="0268b04"></a>維，詎能得文筆插天，卓然遠近欣慕？即檀護不朽之<a 
name="0268b05" id="0268b05"></a>觀，欣羨。茲玉峰之便，敢附片楮，訊候起居。拙錄附上，<a 
name="0268b06" id="0268b06"></a>幸原弗備。</p><a 
name="0268b07" id="0268b07"></a><p style="margin-left: 3em"><span class="headname">代浮老人哭徒孫曉宗兼和諸什弦字韻</span></p><a 
name="0268b08" id="0268b08"></a><p style="text-indent: 0em; margin-left: 0em"><span class="linehead"></span>人影去蕭然，虛虧月上弦。徘徊看白髮，啾唧喪青年。<a 
name="0268b09" id="0268b09"></a>桂子香飄落，雲開露滴憐。輕歸生死路，何事怨蒼天？</p><a 
name="0268b10" id="0268b10"></a><p style="margin-left: 3em"><span class="headname">瑞遊圖雙親真於圓光之中，几供經卷、瓶花、茗<a 
name="0268b11" id="0268b11"></a>碗、手輪珠、對坐馬。某索題，遂拈筆書云。</span></p><a 
name="0268b12" id="0268b12"></a><p style="text-indent: 0em; margin-left: 0em"><span class="linehead"></span>長者師仁，閨閣以德。夫婦怡然，花賞茗啜。經卷勿開<a 
name="0268b13" id="0268b13"></a>而自誦，串珠不念而自徹。真耶？影耶？問子瑞遊即得。</p><a 
name="0268b14" id="0268b14"></a><p style="margin-left: 3em"><span class="headname">觀音贊</span></p><a 
name="0268b15" id="0268b15"></a><p style="text-indent: 0em; margin-left: 0em"><span class="linehead"></span>坐磐陀石，無說而說；具滿月相，內徹外徹。欲識渠儂<a 
name="0268b16" id="0268b16"></a>真面目，大千沙界波羅密。</p><a 
name="0268b17" id="0268b17"></a><p style="margin-left: 3em"><span class="headname">讀黃山谷作士大夫食時五觀文註</span></p><a 
name="0268b18" id="0268b18"></a><p style="text-indent: 0em; margin-left: 0em"><span class="linehead"></span>食無求飽居無安，儒釋何曾有兩般？千古法言垂不<a 
name="0268b19" id="0268b19"></a>朽，九思仁者重如山。</p><a 
name="0268b20" id="0268b20"></a><p style="margin-left: 3em"><span class="headname">斷指法姪復濟祖塔募興化寺殿宇書此為贈</span></p><a 
name="0268b21" id="0268b21"></a><p style="text-indent: 0em; margin-left: 0em"><span class="linehead"></span>擺脫金鎖，獅子爪牙全露；掀翻海岳，滹沱浪激潑天。<a 
name="0268b22" id="0268b22"></a>普化鈴聲，棺材裏何常搖空？小廝隻眼，瞎驢邊幾曾<a 
name="0268b23" id="0268b23"></a>滅卻？一句三玄要，驗盡龍蛇；兩喝分賓主，歷然堂奧。<a 
name="0268b24" id="0268b24"></a>一旦毀沒，沙積雲封，裔尋荒跡劈空；殿宇維新，鑿石<a 
name="0268b25" id="0268b25"></a>敲磚，特地塔峰影豎。報恩門下產麒麟，魏府興化昂<a 
name="0268b26" id="0268b26"></a>頭角。克家之子，脈洪濟北。以憑公驗，墨<span class="corr" title='[&#x52B5;&gt;券]'>券</span>昭格。</p><a 
name="0268b27" id="0268b27"></a><p style="text-indent: 0em; margin-left: 0em"><span class="linehead"></span>力肩祖印劈荒丘，掘得真身寶剎浮。從此門庭光顯<a 
name="0268b28" id="0268b28"></a>達，喝風棒雨幾時休。</p><a 
name="0268b29" id="0268b29"></a><p style="margin-left: 3em"><span class="headname">隨筆書示破愚副寺</span></p><a 
name="0268b30" id="0268b30"></a><p style="text-indent: 0em; margin-left: 0em"><span class="linehead"></span>秋葉落楓林，黃花泣露吟。長空鴈影去，窗下喜無聲。</p><a 
name="0268c01" id="0268c01"></a><p style="margin-left: 3em"><span class="headname">示持珍尼</span></p><a 
name="0268c02" id="0268c02"></a><p style="text-indent: 0em; margin-left: 0em"><span class="linehead"></span>律云：「比丘持身，菩薩持心。」經云：「受持者，是持此身心，<a 
name="0268c03" id="0268c03"></a>得不懈怠而精進道業。」珍者，若世之金玉、珠寶、五穀<a 
name="0268c04" id="0268c04"></a>之屬，為世之所重，不論貧富貴賤僧俗人等，必假以<a 
name="0268c05" id="0268c05"></a>滋生而長養色身，堅成世業，并證無上道果。號持珍<a 
name="0268c06" id="0268c06"></a>者，意義珍重之諭也。經云：「三千大千界，珍寶滿其中。」<a 
name="0268c07" id="0268c07"></a>味此，則理貫精麤，性通物我，於世出世間之法鎔成<a 
name="0268c08" id="0268c08"></a>一片，即無一法不是珍寶，無一法不是自<span class="corr" title='[巳&gt;己]'>己</span>，乃至動<a 
name="0268c09" id="0268c09"></a>轉、施為、拈箸、放碗，無不是本地受用、本地風光。即此<a 
name="0268c10" id="0268c10"></a>圓淨盡底，何妨聲色堆頭著眼、百花叢裏安身？然雖<a 
name="0268c11" id="0268c11"></a>如是，直須持珍，信得頑石點首，方自甘喫海雲三十<a 
name="0268c12" id="0268c12"></a>棒，始知佛法不作人情。</p><a 
name="0268c13" id="0268c13"></a><p style="margin-left: 3em"><span class="headname">囑拙安逸監院</span></p><a 
name="0268c14" id="0268c14"></a><p style="text-indent: 0em; margin-left: 1em"><span class="linehead"></span>傳持佛祖慧命，貴乎心明眼正，然後，潔身行道，而<a 
name="0268c15" id="0268c15"></a>又要嚴<span class="corr" title='[巳&gt;己]'>己</span>恕人，自爾揚名於後世。如若苟徇利養、<a 
name="0268c16" id="0268c16"></a>附物緣情，非但現前聲名不振，亦乃玷辱宗風，而<a 
name="0268c17" id="0268c17"></a>立身何級？夫思前必顧於後是，則其過鮮矣。海雲<a 
name="0268c18" id="0268c18"></a>拙安逸監寺者，參歷叢林，雖年茂而志向可畏，遂<a 
name="0268c19" id="0268c19"></a>書偈勉住山，他日龍天決不負爾。偈云：</p><a 
name="0268c20" id="0268c20"></a><p><span class="lg">「佛法當年不易求，九旬腰雪鑑千秋。傳持衣缽大庾<a 
name="0268c21" id="0268c21"></a>嶺，建立宗風濟北流。豁達門庭玄要秘，縱橫照用主<a 
name="0268c22" id="0268c22"></a>賓酬。元弘祖道楊岐老，傑出叢林南匾頭。掃盡葛藤<a 
name="0268c23" id="0268c23"></a>禪一味，接伊正脈繼吾儔。」</span></p><a 
name="0268c24" id="0268c24"></a><p style="margin-left: 3em"><span class="headname">為靈巖繼起儲禪師壽兼致謝</span></p><a 
name="0268c25" id="0268c25"></a><p style="text-indent: 0em; margin-left: 0em"><span class="linehead"></span>伏以靈峰獨秀，迥出春林；雪嶺叢芳，香飄異國。恭惟<a 
name="0268c26" id="0268c26"></a>繼翁法兄和尚，慧日和光，智燈炳焰。台宕德聲，五百<a 
name="0268c27" id="0268c27"></a>座中，不啻隔江招手；浙吳風韻，千人石上，寧殊就地<a 
name="0268c28" id="0268c28"></a>點頭。玄要宗開鄧尉，桂香風遶琴臺。湖海雲籌共集，<a 
name="0268c29" id="0268c29"></a>川流信祝咸臻。曩承香供於證心堂上，銘刻不忘；茲<a 
name="0268c30" id="0268c30"></a>期恭詢於崇報室中，有懷靡及。幸逢趙老百二羲甲<a 
name="0269a01" id="0269a01"></a>初週，聊獻一芹，稍申積愫。甚愧菲褻，仰冀莞存，臨楮<a 
name="0269a02" id="0269a02"></a>曷任，屏營之至。</p><a 
name="0269a03" id="0269a03"></a><p style="margin-left: 3em"><span class="headname">贈五祖寺聖揆法姪</span></p><a 
name="0269a04" id="0269a04"></a><p style="text-indent: 0em; margin-left: 0em"><span class="linehead"></span>白蓮峰下一花開，五葉芳芬百億胎。千丈岩前凡聖<a 
name="0269a05" id="0269a05"></a>路，三更衣缽繼西來。</p><a 
name="0269a06" id="0269a06"></a><p style="margin-left: 3em"><span class="headname">因行者彈燭煤燒衣口占</span></p><a 
name="0269a07" id="0269a07"></a><p style="text-indent: 0em; margin-left: 0em"><span class="linehead"></span>彈燭燒衣恐著身，忙將冷眼謾吹塵。橫拈一擲拋空<a 
name="0269a08" id="0269a08"></a>去，隨地連風埽臥雲。</p><a 
name="0269a09" id="0269a09"></a><p style="margin-left: 3em"><span class="headname">贈寓菴禪者</span></p><a 
name="0269a10" id="0269a10"></a><p style="text-indent: 0em; margin-left: 0em"><span class="linehead"></span>昔年曾躍禹門浪，平地昇騰頭角昂。吞吐頷珠全意<a 
name="0269a11" id="0269a11"></a>氣，潑天雷雨沒遮藏。</p><a 
name="0269a12" id="0269a12"></a><p style="margin-left: 3em"><span class="headname">示從聞侍者</span></p><a 
name="0269a13" id="0269a13"></a><p style="text-indent: 0em; margin-left: 0em"><span class="linehead"></span>從聞思修，不墮有無。言言見諦，切莫塗糊。</p><a 
name="0269a14" id="0269a14"></a><p style="margin-left: 3em"><span class="headname">送碧雲天西堂歸楚住山</span></p><a 
name="0269a15" id="0269a15"></a><p style="text-indent: 0em; margin-left: 0em"><span class="linehead"></span>離楚遊吳三四載，海雲得意便歸家。一帆高掛長江<a 
name="0269a16" id="0269a16"></a>去，快捉南山鱉鼻蛇。毒殺岩前瞌睡虎，兒孫腳下遍<a 
name="0269a17" id="0269a17"></a>天涯。</p><a 
name="0269a18" id="0269a18"></a><p style="margin-left: 3em"><span class="headname">甲辰春因恙，幸陸允培居士得瘳。遂索偈，以為<a 
name="0269a19" id="0269a19"></a>日進自勉。</span></p><a 
name="0269a20" id="0269a20"></a><p style="text-indent: 0em; margin-left: 0em"><span class="linehead"></span>不偏識見如春雨，萬物承滋枝葉繁。大小根莖芳潤<a 
name="0269a21" id="0269a21"></a>色，花香草木長林園。心空要破玄關語，境寂誰存解<a 
name="0269a22" id="0269a22"></a>悟言？但得時中無間斷，菩提場只在塵喧。</p><a 
name="0269a23" id="0269a23"></a><p style="margin-left: 3em"><span class="headname">示破愚副寺</span></p><a 
name="0269a24" id="0269a24"></a><p style="text-indent: 0em; margin-left: 0em"><span class="linehead"></span>破愚不會禪，一味氣性蠻。如人觸他怒，衝倒一邊天。<a 
name="0269a25" id="0269a25"></a>牧頭水牯養成彪，耕熟山荒曠野田。有人問道棒三<a 
name="0269a26" id="0269a26"></a>十，沒奈你何秘莫傳。</p><a 
name="0269a27" id="0269a27"></a><p style="margin-left: 3em"><span class="headname">際門實侍者一日自霅往昭陽省師，宿海雲，偶<a 
name="0269a28" id="0269a28"></a>晤，近文孫勉送歸里，仍往師所。喜其誠孝、有始<a 
name="0269a29" id="0269a29"></a>終，遂書偈以記其志。</span></p><a 
name="0269a30" id="0269a30"></a><p style="text-indent: 0em; margin-left: 0em"><span class="linehead"></span>往返苕溪路，昭陽復問津。迢迢水國去，何日帶歸雲？</p><a 
name="0269b01" id="0269b01"></a><p style="margin-left: 3em"><span class="headname">示蘭先禪人</span></p><a 
name="0269b02" id="0269b02"></a><p style="text-indent: 0em; margin-left: 0em"><span class="linehead"></span>幽谷蘭香正是時，春風吹遍壓梅枝。聲新鳥語呼林<a 
name="0269b03" id="0269b03"></a>綠，先到人間叫畫眉。</p><a 
name="0269b04" id="0269b04"></a><p style="margin-left: 3em"><span class="headname">過雪溪菴訪本潔禪師</span></p><a 
name="0269b05" id="0269b05"></a><p style="text-indent: 0em; margin-left: 0em"><span class="linehead"></span>溪環翠繞一林幽，雪裏梅花香白頭。佳色滿庭空界<a 
name="0269b06" id="0269b06"></a>月，照人不倦亙千秋。</p><a 
name="0269b07" id="0269b07"></a><p style="margin-left: 3em"><span class="headname">宿雪溪遊沈氏北山草堂<span class="note">(有九株剔牙松甚奇)</span></span></p><a 
name="0269b08" id="0269b08"></a><p style="text-indent: 0em; margin-left: 0em"><span class="linehead"></span>平原空谷雲堆巧，卓立峰頭翠點奇。家宅奕居元宋<a 
name="0269b09" id="0269b09"></a>樹，草堂題筆大名詩。九松挺秀凌霜雪，三徑蹊斜下<a 
name="0269b10" id="0269b10"></a>碧池。坐久渾忘歸日晚，濤聲聽落北山遲。</p><a 
name="0269b11" id="0269b11"></a><p style="margin-left: 3em"><span class="headname">可微禪者昔披剃天童密師翁座下，追隨白雲<a 
name="0269b12" id="0269b12"></a>歷有年矣。癸卯冬，過海雲詢予，予留度歲。一日，<a 
name="0269b13" id="0269b13"></a>持紙索住山語，遂拈筆述，以為贈云。</span></p><a 
name="0269b14" id="0269b14"></a><p style="text-indent: 0em; margin-left: 0em"><span class="linehead"></span>曾經嶺過鐵蛇關，只為尋師太白山。陰蓋亭中肩可<a 
name="0269b15" id="0269b15"></a>歇，缽盂峰頂路微攀。法求斷臂當年切，道歷深心此<a 
name="0269b16" id="0269b16"></a>日閒。鄭重堂前親鏟草，破砂盆子債須還。</p><a 
name="0269b17" id="0269b17"></a><p style="margin-left: 3em"><span class="headname">復吳門報國寺眾護法</span></p><a 
name="0269b18" id="0269b18"></a><p style="text-indent: 0em; margin-left: 0em"><span class="linehead"></span>恭惟王臣從靈鷲而來，渾身覺海居士因法華再現，<a 
name="0269b19" id="0269b19"></a>獨印心宗，上國咸賴金湯，三吳允瞻光燄。愧無文章，<a 
name="0269b20" id="0269b20"></a>難作闡揚之口；況多野僻，徒抱面墻之形。適承符命，<a 
name="0269b21" id="0269b21"></a>甚慚，協舉一橛禪，非云自了。懋老人恐其哂之，惟大<a 
name="0269b22" id="0269b22"></a>方盡吸西江，致樗林追隨百尺，不獨宗律有同源之<a 
name="0269b23" id="0269b23"></a>慶，而佛祖擴慧命之傳矣。謹此。復奏不宣。</p><a 
name="0269b24" id="0269b24"></a><p style="margin-left: 3em"><span class="headname"><span class="note">(<span title="未知的文字">▆</span><span title="未知的文字">▆</span><span title="未知的文字">▆</span>恰安定知客請)</span></span></p><a 
name="0269b25" id="0269b25"></a><p style="text-indent: 0em; margin-left: 0em"><span class="linehead"></span><span title="未知的文字">▆</span><span title="未知的文字">▆</span><span title="未知的文字">▆</span>喫密翁棒，毒煞叢林氣鱍天。會得三更日午<a 
name="0269b26" id="0269b26"></a>打，掀翻千七葛藤禪。單開一隻頂門眼，慣用通身掉<a 
name="0269b27" id="0269b27"></a>臂拳。勘破也個生緣邈他不值半文錢。</p>
<hr>【經文資訊】嘉興藏第 28 冊 No. B205 介為舟禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二），LINDEN 大德提供之部份經文<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1a9a-2.html?index=J28nB205" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J28nB205_009 by HTTrack Website Copier/3.x [XR&CO'2014], Tue, 07 Jun 2016 07:11:18 GMT -->
</html>
