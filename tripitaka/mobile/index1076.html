<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T48n2013_001 by HTTrack Website Copier/3.x [XR&CO'2014], Tue, 07 Jun 2016 06:59:15 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=634799652&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT48n2013&amp;utmp=%2Fmobile%2Findex.php%3Findex%3DT48n2013_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第48冊<br/>No.2013 禪宗永嘉集 (1卷)<br/>【唐 玄覺撰】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T48">
<div class="root" id="2013" sutra_name="禪宗永嘉集" sutra_juan="[卷1]">　
<a 
name="0387b15" id="0387b15"></a><a 
name="0387b16" id="0387b16"></a><a 
name="0387b17" id="0387b17"></a><p style="margin-left: 2em"><span class="juannum">No. 2013</span></p><a 
name="0387b18" id="0387b18"></a><div class="xu"><p style="margin-left: 2em"><span class="headname">禪宗永嘉集序</span></p><a 
name="0387b19" id="0387b19"></a><a 
name="0387b20" id="0387b20"></a><p style="margin-left: 4em"><span class="byline">唐慶州刺史魏靜述</span></p><a 
name="0387b21" id="0387b21"></a><p style="text-indent: 0em; margin-left: 0em"><span class="linehead"></span>聞夫。慧門廣闢。理絕色相之端。覺路遙登。跡<a 
name="0387b22" id="0387b22"></a>晦名言之表。悲夫。能仁示現。應化無方。開妙<a 
name="0387b23" id="0387b23"></a>典於三乘。暢真詮於八部。所以發揮至賾。懸<a 
name="0387b24" id="0387b24"></a>梵景於昏衢。光闡大猷。泛禪波於欲浪。是<a 
name="0387b25" id="0387b25"></a>以金棺揜耀。玉毫收彩。孤標靈鷲之英。獨負<a 
name="0387b26" id="0387b26"></a>成麟之業者。其唯大師歟。大師俗姓戴氏。永<a 
name="0387b27" id="0387b27"></a>嘉人也。少挺生知。學不加思。幼則遊心三藏。<a 
name="0387b28" id="0387b28"></a>長則通志大乘。三業精勤。偏弘禪觀。境智俱<a 
name="0387b29" id="0387b29"></a>寂。定慧雙融。遂使塵靜昏衢。波澄玄海。心珠<a 
name="0387c01" id="0387c01"></a>道種。瑩七淨以交輝。戒月悲花。耿三空而列<a 
name="0387c02" id="0387c02"></a>耀。加復霜松潔操。水月虛襟。布衣蔬食。忘<a 
name="0387c03" id="0387c03"></a>身為法。愍傷含識。物物斯安。觀念相續。心心<a 
name="0387c04" id="0387c04"></a>靡間。始終抗節。金石方堅。淺深心要。貫花慚<a 
name="0387c05" id="0387c05"></a>潔。神徹言表。理契寰中。曲己推人。順凡同<a 
name="0387c06" id="0387c06"></a>聖。則不起滅定而秉護四儀。名重當時道扇<a 
name="0387c07" id="0387c07"></a>方外。三吳碩學輻輳禪階。八表高人風趨理<a 
name="0387c08" id="0387c08"></a>窟。靜往因薄宦。親承接足。恨未盡於方寸。俄<a 
name="0387c09" id="0387c09"></a>赴京畿。自爾已來。幽冥遽隔。永慨玄眸。積翳<a 
name="0387c10" id="0387c10"></a>忽喪金錍。欲海洪濤。遄沈智&#x6A9D;。遺文尚在。龕<a 
name="0387c11" id="0387c11"></a>室寂寥。嗚呼哀哉。痛纏心腑。所嗟一方眼<a 
name="0387c12" id="0387c12"></a>滅。七眾何依。德音無聞。遠增悽感。大師在<a 
name="0387c13" id="0387c13"></a>生。凡所宣紀。總有十篇。集為一卷。庶同歸郢<a 
name="0387c14" id="0387c14"></a>悟者。得意忘言耳。今略紀斯文。多有謬誤。用<a 
name="0387c15" id="0387c15"></a>俟明哲。非者正之。</p></div><a 
name="0387c16" id="0387c16"></a><a 
name="0387c17" id="0387c17"></a><a 
name="0387c18" id="0387c18"></a><p><span class="juanname">禪宗永嘉集</span></p><a 
name="0387c19" id="0387c19"></a><a 
name="0387c20" id="0387c20"></a><p style="margin-left: 4em"><span class="byline">唐慎水沙門玄覺撰</span></p><a 
name="0387c21" id="0387c21"></a><p style="text-indent: 0em; margin-left: 1em"><span class="linehead"></span>大章分為十門。慕道志儀第一。夫欲修道。<a 
name="0387c22" id="0387c22"></a>先須立志。及事師儀則。彰乎軌訓。故標第<a 
name="0387c23" id="0387c23"></a>一。慕道儀式。戒憍奢意第二。初雖立志修<a 
name="0387c24" id="0387c24"></a>道。善識軌儀。若三業憍奢。妄心擾動。何能<a 
name="0387c25" id="0387c25"></a>得定。故次第二明戒憍奢意也。淨修三業<a 
name="0387c26" id="0387c26"></a>第三。前戒憍奢。略標綱要。今子細檢責。令<a 
name="0387c27" id="0387c27"></a>&#x9E81;過不生。故次第三明淨修三業。戒乎身<a 
name="0387c28" id="0387c28"></a>口意也。奢摩他頌第四。前已檢責身口。令<a 
name="0387c29" id="0387c29"></a>&#x9E81;過不生。次須入門。修道漸次。不出定慧。<a 
name="0388a01" id="0388a01"></a>五種起心。六種料簡。故次第四。明奢摩他<a 
name="0388a02" id="0388a02"></a>頌也。毘婆舍那頌第五。非戒不禪。非禪不<a 
name="0388a03" id="0388a03"></a>慧。上既修定。定久慧明。故次第五明毘婆<a 
name="0388a04" id="0388a04"></a>舍那頌也。優畢叉頌第六。偏修於定。定久<a 
name="0388a05" id="0388a05"></a>則沈。偏學於慧。慧多心動。故次第六明優<a 
name="0388a06" id="0388a06"></a>畢叉頌。等於定慧。令不沈動。使定慧均等。<a 
name="0388a07" id="0388a07"></a>捨於二邊。三乘漸次第七。定慧既均。則寂<a 
name="0388a08" id="0388a08"></a>而常照。三觀一心。何疑不遣。何照不圓。自<a 
name="0388a09" id="0388a09"></a>解雖明。悲他未悟。悟有淺深。故次第七明<a 
name="0388a10" id="0388a10"></a>三乘漸次也。理事不二第八。三乘悟理。理<a 
name="0388a11" id="0388a11"></a>無不窮。窮理在事。了事即理。故次第八明<a 
name="0388a12" id="0388a12"></a>事理不二。即事而真。用祛倒見也。勸友人<a 
name="0388a13" id="0388a13"></a>書第九。事理既融。內心自瑩。復悲遠學。虛<a 
name="0388a14" id="0388a14"></a>擲寸陰。故次第九明勸友人書也。發願文<a 
name="0388a15" id="0388a15"></a>第十。勸友雖是悲他。專心在一。情猶未<a 
name="0388a16" id="0388a16"></a>普。故次第十明發願文。誓度一切也。</p><a 
name="0388a17" id="0388a17"></a><p style="margin-left: 2em"><span class="headname">慕道志儀第一</span></p><a 
name="0388a18" id="0388a18"></a><p style="text-indent: 0em; margin-left: 0em"><span class="linehead"></span>先觀三界。生厭離故。次親善友。求出路故。次<a 
name="0388a19" id="0388a19"></a>朝晡問訊。存禮數故。次審乖適如何。明侍養<a 
name="0388a20" id="0388a20"></a>故。次問何所作。為明親承事故。次瞻仰無怠。<a 
name="0388a21" id="0388a21"></a>生殷重故。次數決心要。為正修故。次隨解呈<a 
name="0388a22" id="0388a22"></a>簡。為識邪正故。次驗氣力。知生熟故。次見病<a 
name="0388a23" id="0388a23"></a>生疑。堪進妙藥故。委的審思。求諦當故。日夜<a 
name="0388a24" id="0388a24"></a>精勤。恐緣差故。專心一行。為成業故。亡身為<a 
name="0388a25" id="0388a25"></a>法。為知恩故。如其信力輕微。意無專志。&#x9E81;行<a 
name="0388a26" id="0388a26"></a>淺解。汎漾隨機。觸事則因事生心。緣無則依<a 
name="0388a27" id="0388a27"></a>無息念。既非動靜之等觀。則順有無之得失。<a 
name="0388a28" id="0388a28"></a>然道不浪階。隨功涉位耳。</p><a 
name="0388a29" id="0388a29"></a><p style="margin-left: 2em"><span class="headname">戒憍奢意第二</span></p><a 
name="0388b01" id="0388b01"></a><p style="text-indent: 0em; margin-left: 0em"><span class="linehead"></span>衣食由來。長養栽種。墾土掘地。鹽煮蠶蛾。成<a 
name="0388b02" id="0388b02"></a>熟施為。損傷物命。令他受死。資給自身。但畏<a 
name="0388b03" id="0388b03"></a>饑寒。不觀死苦。殺他活己。痛哉可傷。兼用農<a 
name="0388b04" id="0388b04"></a>功。積力深厚。何獨含靈致命。亦乃信施難消。<a 
name="0388b05" id="0388b05"></a>雖復出家。何德之有。噫。夫欲出超三界。未有<a 
name="0388b06" id="0388b06"></a>絕塵之行。徒為男子之身。而無丈夫之志。但<a 
name="0388b07" id="0388b07"></a>以終朝擾擾。竟夜昏昏。道德未修。衣食斯費。<a 
name="0388b08" id="0388b08"></a>上乖弘道。下闕利生。中負四恩。誠以為恥。故<a 
name="0388b09" id="0388b09"></a>智人思之。寧有法死。不無法生。徒自迷癡。貴<a 
name="0388b10" id="0388b10"></a>身賤法耳。</p><a 
name="0388b11" id="0388b11"></a><p style="margin-left: 2em"><span class="headname">淨修三業第三</span></p><a 
name="0388b12" id="0388b12"></a><p style="text-indent: 0em; margin-left: 0em"><span class="linehead"></span>貪瞋邪見意業。妄言綺語兩舌惡口口業。殺<a 
name="0388b13" id="0388b13"></a>盜婬身業。夫欲志求大道者。必先淨修三業。<a 
name="0388b14" id="0388b14"></a>然後於四威儀中。漸次入道。乃至六根所對。<a 
name="0388b15" id="0388b15"></a>隨緣了達。境智雙寂。冥乎妙旨。云何淨修身<a 
name="0388b16" id="0388b16"></a>業。深自思惟。行住坐臥。四威儀中。檢攝三<a 
name="0388b17" id="0388b17"></a>愆。無令漏失。慈悲撫育。不傷物命。水陸空<a 
name="0388b18" id="0388b18"></a>行。一切含識。命無大小。等心愛護。蠢動蜎<a 
name="0388b19" id="0388b19"></a>飛。無令毀損。危難之流。殷勤拔濟。方便救<a 
name="0388b20" id="0388b20"></a>度。皆令解脫。於他財物。不與不取。乃至鬼<a 
name="0388b21" id="0388b21"></a>神。隨有主物。一鍼一草。終無故犯。貧窮乞<a 
name="0388b22" id="0388b22"></a>&#x5303;。隨己所有。敬心施與。令彼安隱。不求恩<a 
name="0388b23" id="0388b23"></a>報。作是思惟。過去諸佛。經無量劫行檀。布施<a 
name="0388b24" id="0388b24"></a>象馬七珍。頭目髓腦。乃至身命。捨而無&#x608B;。我<a 
name="0388b25" id="0388b25"></a>今亦爾。隨有施與。歡喜供養。心無&#x608B;惜。於諸<a 
name="0388b26" id="0388b26"></a>女色。心無染著。凡夫顛倒。為慾所醉。&#x8EAD;荒迷<a 
name="0388b27" id="0388b27"></a>亂。不知其過。如捉花莖。不悟毒蛇。智人<a 
name="0388b28" id="0388b28"></a>觀之。毒蛇之口。熊豹之手。猛火熱鐵。不以<a 
name="0388b29" id="0388b29"></a>為喻。銅柱鐵床。焦背爛腸。血肉糜潰。痛徹<a 
name="0388c01" id="0388c01"></a>心髓。作如是觀。唯苦無樂。革囊盛糞。膿血<a 
name="0388c02" id="0388c02"></a>之聚。外假香塗。內唯臭穢。不淨流溢。蟲蛆住<a 
name="0388c03" id="0388c03"></a>處。鮑肆廁孔。亦所不及。智者觀之。但見髮<a 
name="0388c04" id="0388c04"></a>毛爪齒。薄皮厚皮。肉血汗淚。涕唾膿脂。筋脈<a 
name="0388c05" id="0388c05"></a>腦膜。黃痰白痰。肝膽骨髓肺脾腎胃。心膏膀<a 
name="0388c06" id="0388c06"></a>胱。大腸小腸。生藏熟藏。屎尿臭處。如是等<a 
name="0388c07" id="0388c07"></a>物。一一非人。識風鼓擊。妄生言語。詐為親<a 
name="0388c08" id="0388c08"></a>友。其實怨&#x59AC;。敗德障道。為過至重。應當遠<a 
name="0388c09" id="0388c09"></a>離。如避怨賊。是故智者觀之。如毒蛇想。寧<a 
name="0388c10" id="0388c10"></a>近毒蛇。不親女色。何以故。毒蛇殺人。一死一<a 
name="0388c11" id="0388c11"></a>生。女色繫縛。百千萬劫。種種楚毒。苦痛無<a 
name="0388c12" id="0388c12"></a>窮。諦察深思。難可附近。是以智者。切檢三<a 
name="0388c13" id="0388c13"></a>衍。改往修來。背惡從善。不殺不盜。放生布<a 
name="0388c14" id="0388c14"></a>施。不行婬穢。常修梵行。日夜精勤。行道禮<a 
name="0388c15" id="0388c15"></a>拜。歸憑三寶。志求解脫。於身命財。修三堅<a 
name="0388c16" id="0388c16"></a>法。知身虛幻。無有自性。色即是空。誰是我<a 
name="0388c17" id="0388c17"></a>者。一切諸法。但有假名。無一定實。是我身<a 
name="0388c18" id="0388c18"></a>者。四大五陰。一一非我。和合亦無。內外推<a 
name="0388c19" id="0388c19"></a>求。如水聚沫。浮泡陽焰。芭蕉幻化。鏡像水<a 
name="0388c20" id="0388c20"></a>月。畢竟無人。無明不了。妄執為我。於非實<a 
name="0388c21" id="0388c21"></a>中。橫生貪著。殺生偷盜。婬穢荒迷。竟夜終<a 
name="0388c22" id="0388c22"></a>朝。矻矻造業。雖非真實。善惡報應。如影隨<a 
name="0388c23" id="0388c23"></a>形。作是觀時。不以惡求。而養身命。應自觀<a 
name="0388c24" id="0388c24"></a>身。如毒蛇想。為治病故。受於四事。身著衣<a 
name="0388c25" id="0388c25"></a>服。如裹癰瘡。口&#x98E1;滋味。如病服藥。節身儉<a 
name="0388c26" id="0388c26"></a>口。不生奢泰。聞說少欲。深樂修行。故經云。<a 
name="0388c27" id="0388c27"></a>少欲頭陀。善知止足。是人能入賢聖之道。何<a 
name="0388c28" id="0388c28"></a>以故。惡道眾生。經無量劫。闕衣乏食。叫喚號<a 
name="0388c29" id="0388c29"></a>毒。饑寒切楚。皮骨相連。我今暫闕。未足為<a 
name="0389a01" id="0389a01"></a>苦。是故智者。貴法賤身。勤求至道。不顧形<a 
name="0389a02" id="0389a02"></a>命。是名淨修身業。云何淨修口業。深自思惟<a 
name="0389a03" id="0389a03"></a>口之四過。生死根本。增長眾惡。傾覆萬行。遞<a 
name="0389a04" id="0389a04"></a>相是非。是故智者。欲拔其源。斷除虛妄。修<a 
name="0389a05" id="0389a05"></a>四實語。正直柔軟和合如實。此之四語。智者<a 
name="0389a06" id="0389a06"></a>所行。何以故。正直語者。能除綺語。柔軟語<a 
name="0389a07" id="0389a07"></a>者。能除惡口。和合語者。能除兩舌。如實語<a 
name="0389a08" id="0389a08"></a>者。能除妄語。正直語者有二。一稱法說。令諸<a 
name="0389a09" id="0389a09"></a>聞者。信解明了。二稱理說。令諸聞者。除疑遣<a 
name="0389a10" id="0389a10"></a>惑。柔軟語者亦二。一者安慰語。令諸聞者。歡<a 
name="0389a11" id="0389a11"></a>喜親近。二者宮商清雅。令諸聞者。愛樂受習。<a 
name="0389a12" id="0389a12"></a>和合語者亦二。一事和合者。見&#x9B2A;諍人。諫勸<a 
name="0389a13" id="0389a13"></a>令捨。不自稱譽。卑遜敬物。二理和合者。見退<a 
name="0389a14" id="0389a14"></a>菩提心人。殷勤勸進。善能分別。菩提煩惱。平<a 
name="0389a15" id="0389a15"></a>等一相。如實語者亦二。一事實者。有則言<a 
name="0389a16" id="0389a16"></a>有。無則言無。是則言是。非則言非。二理實<a 
name="0389a17" id="0389a17"></a>者。一切眾生。皆有佛性。如來涅槃。常住不<a 
name="0389a18" id="0389a18"></a>變。是以智者。行四實語。觀彼眾主。曠劫已<a 
name="0389a19" id="0389a19"></a>來。為彼四過之所顛倒。沈淪生死。難可出離。<a 
name="0389a20" id="0389a20"></a>我今欲拔其源。觀彼口業。脣舌牙齒。咽喉臍<a 
name="0389a21" id="0389a21"></a>響。識風鼓擊。音出其中。由心因緣。虛實兩<a 
name="0389a22" id="0389a22"></a>別。實則利益。虛則損減。實是起善之根。虛<a 
name="0389a23" id="0389a23"></a>是生惡之本。善惡根本。由口言詮。詮善之言。<a 
name="0389a24" id="0389a24"></a>名為四正。詮惡之語。名為四邪。邪則就苦。正<a 
name="0389a25" id="0389a25"></a>則歸樂。善是助道之緣。惡是敗道之本。是故<a 
name="0389a26" id="0389a26"></a>智者要心扶正。實語自立。誦經念佛。觀語實<a 
name="0389a27" id="0389a27"></a>相。言無所存。語默平等。是名淨修口業。云何<a 
name="0389a28" id="0389a28"></a>淨修意業。深自思惟。善惡之源。皆從心起。邪<a 
name="0389a29" id="0389a29"></a>念因緣。能生萬惡。正觀因緣。能生萬善。故經<a 
name="0389b01" id="0389b01"></a>云。三界無別法。惟是一心作。當知心是萬法<a 
name="0389b02" id="0389b02"></a>之根本也。云何邪念。無明不了。妄執為我。我<a 
name="0389b03" id="0389b03"></a>見堅固。貪瞋邪見。橫計所有。生諸染著。故經<a 
name="0389b04" id="0389b04"></a>云。因有我故。便有我所。因我所故。起於斷<a 
name="0389b05" id="0389b05"></a>常。六十二見。見思相續。九十八使。三界生<a 
name="0389b06" id="0389b06"></a>死。輪迴不息。當知邪念。眾惡之本。是故智<a 
name="0389b07" id="0389b07"></a>者制而不隨。云何正觀。彼我無差。色心不二。<a 
name="0389b08" id="0389b08"></a>菩提煩惱。本性非殊。生死涅槃。平等一照。故<a 
name="0389b09" id="0389b09"></a>經云。離我我所。觀於平等。我及涅槃。此二皆<a 
name="0389b10" id="0389b10"></a>空。當知諸法。但有名字。故經云。乃至涅槃。<a 
name="0389b11" id="0389b11"></a>亦但有名字。又云。文字性離。名字亦空。何以<a 
name="0389b12" id="0389b12"></a>故。法不自名。假名詮法。法既非法。名亦非<a 
name="0389b13" id="0389b13"></a>名。名不當法。法不當名。名法無當。一切空<a 
name="0389b14" id="0389b14"></a>寂。故經云。法無名字。言語斷故。是以妙相絕<a 
name="0389b15" id="0389b15"></a>名。真名非字。何以故。無為寂滅。至極微妙。<a 
name="0389b16" id="0389b16"></a>絕相離名。心言路絕。當知正觀還源之要也。<a 
name="0389b17" id="0389b17"></a>是故智者正觀因緣。萬感斯遣。境智雙忘。心<a 
name="0389b18" id="0389b18"></a>源淨矣。是名淨修意業。此應四儀。六根所對。<a 
name="0389b19" id="0389b19"></a>隨緣了達。入道次第云爾。</p><a 
name="0389b20" id="0389b20"></a><p style="margin-left: 2em"><span class="headname">奢摩他頌第四</span></p><a 
name="0389b21" id="0389b21"></a><p style="text-indent: 0em; margin-left: 0em"><span class="linehead"></span>恰恰用心時。恰恰無心用。無心恰恰用。常用<a 
name="0389b22" id="0389b22"></a>恰恰無。夫念非忘塵。而不息塵。非息念而不<a 
name="0389b23" id="0389b23"></a>忘塵。忘則息念而忘。念息則忘塵而息。忘塵<a 
name="0389b24" id="0389b24"></a>而息。息無能息。息念而忘。忘無所忘。忘無<a 
name="0389b25" id="0389b25"></a>所忘。塵遺非對。息無能息。念滅非知。知滅對<a 
name="0389b26" id="0389b26"></a>遺。一向冥寂。&#x95B4;爾無寄。妙性天然。如火得<a 
name="0389b27" id="0389b27"></a>空。火則自滅。空喻妙性之非相。火比妄念之<a 
name="0389b28" id="0389b28"></a>不生。其辭曰。忘緣之後寂寂。靈知之性歷歷。<a 
name="0389b29" id="0389b29"></a>無記昏昧昭昭。契真本空的的。惺惺寂寂是。<a 
name="0389c01" id="0389c01"></a>無記寂寂非。寂寂惺惺是。亂想惺惺非。若以<a 
name="0389c02" id="0389c02"></a>知知寂。此非無緣知。如手執如意。非無如意<a 
name="0389c03" id="0389c03"></a>手。若以自知知。亦非無緣知。如手自作拳。非<a 
name="0389c04" id="0389c04"></a>是不拳手。亦不知知寂。亦不自知知。不可為<a 
name="0389c05" id="0389c05"></a>無知。自性了然故。不同於木石。手不執如意。<a 
name="0389c06" id="0389c06"></a>亦不自作拳。不可為無手。以手安然故。不同<a 
name="0389c07" id="0389c07"></a>於兔角。復次修心漸次者。夫以知知物。物在<a 
name="0389c08" id="0389c08"></a>知亦在。若以知知知。知知則離物。物離猶知<a 
name="0389c09" id="0389c09"></a>在。起知知於知。後知若生時。前知早已滅。二<a 
name="0389c10" id="0389c10"></a>知既不並。但得前知滅。滅處為知境。能所俱<a 
name="0389c11" id="0389c11"></a>非真。前則滅滅引知。後則知知續滅。生滅相<a 
name="0389c12" id="0389c12"></a>續。自是輪迴之道。今言知者。不須知知。但知<a 
name="0389c13" id="0389c13"></a>而已。則前不接滅。後不引起。前後斷續。中間<a 
name="0389c14" id="0389c14"></a>自孤。當體不顧。應時消滅。知體既已滅。豁然<a 
name="0389c15" id="0389c15"></a>如托空。寂爾少時間。唯覺無所得。即覺無覺。<a 
name="0389c16" id="0389c16"></a>無覺之覺。異乎木石。此是初心處。冥然絕慮。<a 
name="0389c17" id="0389c17"></a>乍同死人。能所頓忘。纖緣盡淨。&#x95B4;爾虛寂。似<a 
name="0389c18" id="0389c18"></a>覺無知。無知之性。異乎木石。此是初心處。領<a 
name="0389c19" id="0389c19"></a>會難為。入初心時。三不應有。一惡。謂思惟世<a 
name="0389c20" id="0389c20"></a>間五欲等因緣。二善。謂思惟世間雜善等事。<a 
name="0389c21" id="0389c21"></a>三無記。謂善惡不思&#x95B4;爾昏住。戒中三應須<a 
name="0389c22" id="0389c22"></a>具。一攝律儀戒。謂斷一切惡。二攝善法戒。謂<a 
name="0389c23" id="0389c23"></a>修一切善。三饒益有情戒。謂誓度一切眾生。<a 
name="0389c24" id="0389c24"></a>定中三應須別。一安住定。謂妙性天然本自<a 
name="0389c25" id="0389c25"></a>非動。二引起定。謂澄心寂怕發瑩增明。三辦<a 
name="0389c26" id="0389c26"></a>事定。謂定水凝清萬像斯鑑。慧中三應須別。<a 
name="0389c27" id="0389c27"></a>一人空慧。謂了陰非我。即陰中無我。如龜毛<a 
name="0389c28" id="0389c28"></a>兔角。二法空慧。謂了陰等諸法。緣假非實。如<a 
name="0389c29" id="0389c29"></a>鏡像水月。三空空慧。謂了境智俱空。是空亦<a 
name="0390a01" id="0390a01"></a>空。見中三應須識。一空見。謂見空而見非空。<a 
name="0390a02" id="0390a02"></a>二不空見。謂見不空而見非不空。三性空見。<a 
name="0390a03" id="0390a03"></a>謂見自性而見非性。偏中三應須簡。一有法<a 
name="0390a04" id="0390a04"></a>身無般若解脫。二有般若無解脫法身。三有<a 
name="0390a05" id="0390a05"></a>解脫無法身般若。有一無二故不圓。不圓故<a 
name="0390a06" id="0390a06"></a>非性。又偏中三應須簡。一有法身般若無解<a 
name="0390a07" id="0390a07"></a>脫。二有般若解脫無法身。三有解脫法身無<a 
name="0390a08" id="0390a08"></a>般若。有二無一故不圓。不圓故非性。圓中三<a 
name="0390a09" id="0390a09"></a>應須具。一法身不癡即般若。般若無著即解<a 
name="0390a10" id="0390a10"></a>脫。解脫寂滅即法身。二般若無著即解脫。解<a 
name="0390a11" id="0390a11"></a>脫寂滅即法身。法身不癡即般若。三解脫寂<a 
name="0390a12" id="0390a12"></a>滅即法身。法身不癡即般若。般若無著即解<a 
name="0390a13" id="0390a13"></a>脫。舉一即具三。言三體即一。此因中三德。非<a 
name="0390a14" id="0390a14"></a>果上三德。欲知果上三德。法身有斷德邇。因<a 
name="0390a15" id="0390a15"></a>斷惑而顯德。故名斷德。自受用身有智德。具<a 
name="0390a16" id="0390a16"></a>四智真實功德故。他化二身。有大恩德。他受<a 
name="0390a17" id="0390a17"></a>用身。於十地菩薩有恩德故。三種化身。於菩<a 
name="0390a18" id="0390a18"></a>薩二乘異生有恩故。三諦四智。除成所作智。<a 
name="0390a19" id="0390a19"></a>為緣俗諦故。然法無淺深。而照之有明昧。心<a 
name="0390a20" id="0390a20"></a>非垢淨。而解之有迷悟。&#x524F;入初心。迷復何非<a 
name="0390a21" id="0390a21"></a>淺。終契圓理。達始何非深。迷之失理而自差。<a 
name="0390a22" id="0390a22"></a>悟之失差而即理。迷悟則同其致。故有漸次<a 
name="0390a23" id="0390a23"></a>名焉。復次初修心人。入門之後。須識五念。一<a 
name="0390a24" id="0390a24"></a>故起。二串習。三接續。四別生。五即靜。故起<a 
name="0390a25" id="0390a25"></a>念者。謂起心思惟世間五欲。及雜善等事。串<a 
name="0390a26" id="0390a26"></a>習念者。謂無心故憶。忽爾思惟善惡等事。接<a 
name="0390a27" id="0390a27"></a>續念者。謂串習忽起。知心馳散。又不制止。更<a 
name="0390a28" id="0390a28"></a>復續前。思惟不住。別生念者。謂覺知前念是<a 
name="0390a29" id="0390a29"></a>散亂。即生慚愧改悔之心。即靜念者。謂初坐<a 
name="0390b01" id="0390b01"></a>時。更不思惟世間善惡。及無記等事。即此作<a 
name="0390b02" id="0390b02"></a>功。故言即靜。串習一念初生者。多接續故起<a 
name="0390b03" id="0390b03"></a>二念。懈怠者有別生一念。慚愧者多即靜一<a 
name="0390b04" id="0390b04"></a>念。精進者有串習。接續故起別生四念為病。<a 
name="0390b05" id="0390b05"></a>即靜一念為藥。雖復藥病有殊。總束俱名為<a 
name="0390b06" id="0390b06"></a>念。得此五念停息之時。名為一念相應。一念<a 
name="0390b07" id="0390b07"></a>者靈知之自性也。然五念是一念枝條。一念<a 
name="0390b08" id="0390b08"></a>是五念根本。復次若一念相應之時。須識六<a 
name="0390b09" id="0390b09"></a>種料簡。一識病。二識藥。三識對治。四識過<a 
name="0390b10" id="0390b10"></a>生。五識是非。六識正助。第一病者有二種。一<a 
name="0390b11" id="0390b11"></a>緣慮。二無記。緣慮者善惡二念也。雖復差殊。<a 
name="0390b12" id="0390b12"></a>俱非解脫。是故總束名為緣慮。無記者雖不<a 
name="0390b13" id="0390b13"></a>緣善惡等事。然俱非真心。但是昏住。此二種<a 
name="0390b14" id="0390b14"></a>名為病。第二藥者。亦有二種。一寂寂。二惺<a 
name="0390b15" id="0390b15"></a>惺。寂寂謂不念外境善惡等事。惺惺謂不生<a 
name="0390b16" id="0390b16"></a>昏住無記等相。此二種名為藥。第三對治者。<a 
name="0390b17" id="0390b17"></a>以寂寂治緣慮。以惺惺治昏住。用此二藥。對<a 
name="0390b18" id="0390b18"></a>彼二病。故名對治。第四過生者。謂寂寂久生<a 
name="0390b19" id="0390b19"></a>昏住。惺惺久生緣慮。因藥發病。故云過生。<a 
name="0390b20" id="0390b20"></a>第五識是非者。寂寂不惺惺。此乃昏住。惺惺<a 
name="0390b21" id="0390b21"></a>不寂寂。此乃緣慮。不惺惺不寂寂。此乃非但<a 
name="0390b22" id="0390b22"></a>緣慮。亦乃入昏而住。亦寂寂亦惺惺。非唯歷<a 
name="0390b23" id="0390b23"></a>歷。兼復寂寂。此乃還源之妙性也。此四句<a 
name="0390b24" id="0390b24"></a>者。前三句非。後一句是。故云識是非也。第六<a 
name="0390b25" id="0390b25"></a>正助者。以惺惺為正。以寂寂為助。此之二事。<a 
name="0390b26" id="0390b26"></a>體不相離。猶如病者。因杖而行。以行為正。以<a 
name="0390b27" id="0390b27"></a>杖為助。夫病者欲行。必先取杖。然後方行。修<a 
name="0390b28" id="0390b28"></a>心之人。亦復如是。必先息緣慮。令心寂寂。次<a 
name="0390b29" id="0390b29"></a>當惺惺。不致昏沈。令心歷歷。歷歷寂寂。二名<a 
name="0390c01" id="0390c01"></a>一體。更不異時。譬夫病者欲行。闕杖不可。正<a 
name="0390c02" id="0390c02"></a>行之時。假杖故能行。作功之者。亦復如是。歷<a 
name="0390c03" id="0390c03"></a>歷寂寂。不得異時。雖有二名。其體不別。又<a 
name="0390c04" id="0390c04"></a>曰。亂想是病。無記亦病。寂寂是藥。惺惺亦<a 
name="0390c05" id="0390c05"></a>藥。寂寂破亂想。惺惺治無記。寂寂生無記。惺<a 
name="0390c06" id="0390c06"></a>惺生亂想。寂寂雖能治亂想。而復還生無記。<a 
name="0390c07" id="0390c07"></a>惺惺雖能治無記。而復還生亂想。故曰惺惺<a 
name="0390c08" id="0390c08"></a>寂寂是。無記寂寂非。寂寂惺惺是。亂想惺惺<a 
name="0390c09" id="0390c09"></a>非。寂寂為助。惺惺為正。思之。復次料簡之<a 
name="0390c10" id="0390c10"></a>後。須明識一念之中五陰。謂歷歷分別。明識<a 
name="0390c11" id="0390c11"></a>相應。即是識陰。領納在心。即是受陰。心緣此<a 
name="0390c12" id="0390c12"></a>理。即是想陰。行用此理。即是行陰。污穢真<a 
name="0390c13" id="0390c13"></a>性。即是色陰。此五陰者。舉體即是一念。此一<a 
name="0390c14" id="0390c14"></a>念者。舉體全是五陰。歷歷見此一念之中。無<a 
name="0390c15" id="0390c15"></a>有主宰。即人空慧。見如幻化。即法空慧。是故<a 
name="0390c16" id="0390c16"></a>須識此五念及六種料簡。願勿嫌之。如取真<a 
name="0390c17" id="0390c17"></a>金。明識瓦礫。及以偽寶。但盡除之。縱不識<a 
name="0390c18" id="0390c18"></a>金。金體自現。何憂不得。</p><a 
name="0390c19" id="0390c19"></a><p style="margin-left: 2em"><span class="headname">毘婆舍那頌第五</span></p><a 
name="0390c20" id="0390c20"></a><p style="text-indent: 0em; margin-left: 0em"><span class="linehead"></span>夫境非智而不了。智非境而不生。智生則了<a 
name="0390c21" id="0390c21"></a>境而生。境了則智生而了。智生而了。了無所<a 
name="0390c22" id="0390c22"></a>了。了境而生。生無能生。生無能生。雖智而非<a 
name="0390c23" id="0390c23"></a>有。了無所了。雖境而非無。無即不無。有即非<a 
name="0390c24" id="0390c24"></a>有。有無雙照。妙悟蕭然。如火得薪。彌加熾<a 
name="0390c25" id="0390c25"></a>盛。薪喻發智之多境。火比了境之妙智。其辭<a 
name="0390c26" id="0390c26"></a>曰。達性空而非縛。雖緣假而無著。有無之境<a 
name="0390c27" id="0390c27"></a>雙照。中觀之心歷落。若智了於境。即是境空。<a 
name="0390c28" id="0390c28"></a>智如眼了花。空是了花空眼。若智了於智。即<a 
name="0390c29" id="0390c29"></a>是智空。智如眼了眼。空是了眼空眼。智雖了<a 
name="0391a01" id="0391a01"></a>境空。及以了智空。非無了境智。境空智猶有。<a 
name="0391a02" id="0391a02"></a>了境智空智。無境智不了。如眼了花空。及以<a 
name="0391a03" id="0391a03"></a>了眼空。非無了花眼。花空眼猶有。了花眼空<a 
name="0391a04" id="0391a04"></a>眼。無花眼不了。復次一切諸法。悉假因緣。因<a 
name="0391a05" id="0391a05"></a>緣所生。皆無自性。一法既爾。萬法皆然。境智<a 
name="0391a06" id="0391a06"></a>相從。于何不寂。何以故。因緣之法。性無差<a 
name="0391a07" id="0391a07"></a>別。故今之三界。輪迴六道。昇降淨穢苦樂。凡<a 
name="0391a08" id="0391a08"></a>聖差殊。皆由三業四儀。六根所對。隨情造業。<a 
name="0391a09" id="0391a09"></a>果報不同。善則受樂。惡則受苦。故經云。善惡<a 
name="0391a10" id="0391a10"></a>為因。苦樂為果。當知法無定相。隨緣搆集。緣<a 
name="0391a11" id="0391a11"></a>非我有。故曰性空。空故非異。萬法皆如。故經<a 
name="0391a12" id="0391a12"></a>云。色即是空。四陰亦爾。如是則何獨凡類緣<a 
name="0391a13" id="0391a13"></a>生。亦乃三乘聖果。皆從緣有。是故經云。佛種<a 
name="0391a14" id="0391a14"></a>從緣起。是以萬機叢湊。達之者。則無非道場。<a 
name="0391a15" id="0391a15"></a>色像無邊。悟之者則無非般若。故經云。色無<a 
name="0391a16" id="0391a16"></a>邊故。當知般若亦無邊。何以故。境非智而不<a 
name="0391a17" id="0391a17"></a>了。智非境而不生。智生則了境而生。境了則<a 
name="0391a18" id="0391a18"></a>智生而了。智生而了。了無所了。了境而生。生<a 
name="0391a19" id="0391a19"></a>無能生。生無能生。則內智寂寂。了無所了。則<a 
name="0391a20" id="0391a20"></a>外境如如。如寂無差。境智冥一。萬累都泯。妙<a 
name="0391a21" id="0391a21"></a>旨存焉。故經云。般若無知。無所不知。如是則<a 
name="0391a22" id="0391a22"></a>妙旨非知。不知而知矣。</p>◎<a 
name="0391a23" id="0391a23"></a><p style="margin-left: 2em"><span class="headname">◎優畢叉頌第六</span></p><a 
name="0391a24" id="0391a24"></a><p style="text-indent: 0em; margin-left: 0em"><span class="linehead"></span>夫定亂分政。動靜之源莫二。愚慧乖路。明闇<a 
name="0391a25" id="0391a25"></a>之本非殊。群迷從暗而背明。捨靜以求動。眾<a 
name="0391a26" id="0391a26"></a>悟背動而從靜。捨暗以求明。明生則轉愚成<a 
name="0391a27" id="0391a27"></a>慧。靜立則息亂成定。定立由乎背動。慧生因<a 
name="0391a28" id="0391a28"></a>乎捨暗。暗動連繫於煩籠。靜明相趨於物表。<a 
name="0391a29" id="0391a29"></a>物不能愚。功由於慧。煩不能亂。功由於定。<a 
name="0391b01" id="0391b01"></a>定慧更資於靜明。愚亂相纏於暗動。動而能<a 
name="0391b02" id="0391b02"></a>靜者。即亂而定也。暗而能明者。即愚而慧也。<a 
name="0391b03" id="0391b03"></a>如是則暗動之本無差。靜明由茲合道。愚亂<a 
name="0391b04" id="0391b04"></a>之源非異。定慧於是同宗。宗同則無緣之慈。<a 
name="0391b05" id="0391b05"></a>定慧則寂而常照。寂而常照則雙與。無緣之<a 
name="0391b06" id="0391b06"></a>慈則雙奪。雙奪故優畢叉。雙與故毘婆奢摩。<a 
name="0391b07" id="0391b07"></a>以奢摩他故。雖寂而常照。以毘<span class="corr" title='[娑&gt;婆]'>婆</span>舍那故。雖<a 
name="0391b08" id="0391b08"></a>照而常寂。以優畢叉故。非照而非寂。照而常<a 
name="0391b09" id="0391b09"></a>寂故說俗而即真。寂而常照故說真而即俗。<a 
name="0391b10" id="0391b10"></a>非寂非照。故杜口於毘耶。復次觀心十門。初<a 
name="0391b11" id="0391b11"></a>則言其法爾。次則出其觀體。三則語其相應。<a 
name="0391b12" id="0391b12"></a>四則警其上慢。五則誡其&#x758E;怠。六則重出觀<a 
name="0391b13" id="0391b13"></a>體。七則明其是非。八則簡其詮旨。九則觸途<a 
name="0391b14" id="0391b14"></a>成觀。十則妙契玄源。第一言其法爾者。夫心<a 
name="0391b15" id="0391b15"></a>性虛通。動靜之源莫二。真如絕慮。緣計之念<a 
name="0391b16" id="0391b16"></a>非殊。惑見紛馳。窮之則唯一寂。靈源不狀。鑒<a 
name="0391b17" id="0391b17"></a>之則以千差。千差不同。法眼之名自立。一寂<a 
name="0391b18" id="0391b18"></a>非異。慧眼之號斯存。理量雙消。佛眼之功圓<a 
name="0391b19" id="0391b19"></a>著。是以三諦一境。法身之理恒清。三智一心。<a 
name="0391b20" id="0391b20"></a>般若之明常照。境智冥合。解脫之應隨機。非<a 
name="0391b21" id="0391b21"></a>縱非橫。圓伊之道玄會。故知三德妙性。宛爾<a 
name="0391b22" id="0391b22"></a>無乖。一心深廣難思。何出要而非路。是以即<a 
name="0391b23" id="0391b23"></a>心為道者。可謂尋流而得源矣。第二出其觀<a 
name="0391b24" id="0391b24"></a>體者。祇知一念即空不空。非空非不空。第三<a 
name="0391b25" id="0391b25"></a>語其相應者。心與空相應。則譏毀讚譽。何憂<a 
name="0391b26" id="0391b26"></a>何喜。身與空相應。則刀割香塗。何苦何樂。依<a 
name="0391b27" id="0391b27"></a>報與空相應。則施與劫奪。何得何失。心與空<a 
name="0391b28" id="0391b28"></a>不空相應。則愛見都忘。慈悲普救。身與空不<a 
name="0391b29" id="0391b29"></a>空相應。則內同枯木。外現威儀。依報與空不<a 
name="0391c01" id="0391c01"></a>空相應。則永絕貪求。資財給濟。心與空不空<a 
name="0391c02" id="0391c02"></a>非空非不空相應。則實相初明。開佛知見。身<a 
name="0391c03" id="0391c03"></a>與空不空非空非不空相應。則一塵入正受。<a 
name="0391c04" id="0391c04"></a>諸塵三昧起。依報與空不空非空非不空相<a 
name="0391c05" id="0391c05"></a>應。則香臺寶閣。嚴土化生。第四警其上慢者。<a 
name="0391c06" id="0391c06"></a>若不爾者。則未相應也。第五誡其&#x758E;怠者。然<a 
name="0391c07" id="0391c07"></a>渡海應須上船。非船何以能渡。修心必須入<a 
name="0391c08" id="0391c08"></a>觀。非觀無以明心。心尚未明。相應何日。思之<a 
name="0391c09" id="0391c09"></a>勿自恃也。第六重出觀體者。秖知一念即空<a 
name="0391c10" id="0391c10"></a>不空。非有非無。不知即念即空不空。非非有<a 
name="0391c11" id="0391c11"></a>非非無。第七明其是非者。心不是有。心不是<a 
name="0391c12" id="0391c12"></a>無。心不非有。心不非無。是有是無即墮是。非<a 
name="0391c13" id="0391c13"></a>有非無即墮非。如是秖是。是非之非。未是非<a 
name="0391c14" id="0391c14"></a>是。非非之是。今以雙非破兩是。是破非是。猶<a 
name="0391c15" id="0391c15"></a>是非又以雙非破兩非。非破非非即是是。如<a 
name="0391c16" id="0391c16"></a>是秖是非是。非非之是未是。不非不不非。不<a 
name="0391c17" id="0391c17"></a>是不不是。是非之惑。綿微難見。神清慮靜。細<a 
name="0391c18" id="0391c18"></a>而研之。第八簡其詮旨者。然而至理無言。假<a 
name="0391c19" id="0391c19"></a>文言以明其旨。旨宗非觀。藉修觀以會其宗。<a 
name="0391c20" id="0391c20"></a>若旨之未明。則言之未的。若宗之未會。則觀<a 
name="0391c21" id="0391c21"></a>之未深。深觀乃會其宗。的言必明其旨。旨宗<a 
name="0391c22" id="0391c22"></a>既其明會。言觀何得存存耶。第九觸途成觀<a 
name="0391c23" id="0391c23"></a>者。夫再演言辭。重標觀體。欲明宗旨無異。言<a 
name="0391c24" id="0391c24"></a>觀有逐方移。移言則言理無差。改觀則觀旨<a 
name="0391c25" id="0391c25"></a>不異。不異之旨即理。無差之理即宗。宗旨一<a 
name="0391c26" id="0391c26"></a>而二名。言觀明其弄引耳。第十妙契玄源者。<a 
name="0391c27" id="0391c27"></a>夫悟心之士。寧執觀而迷旨。達教之人。豈滯<a 
name="0391c28" id="0391c28"></a>言而惑理。理明則言語道斷。何言之能議。旨<a 
name="0391c29" id="0391c29"></a>會則心行處滅。何觀之能思心。言不能思議<a 
name="0392a01" id="0392a01"></a>者。可謂妙契寰中矣。</p><a 
name="0392a02" id="0392a02"></a><p style="margin-left: 2em"><span class="headname">三乘漸次第七</span></p><a 
name="0392a03" id="0392a03"></a><p style="text-indent: 0em; margin-left: 0em"><span class="linehead"></span>夫妙道沖微。理絕名相之表。至真虛寂。量超<a 
name="0392a04" id="0392a04"></a>群數之外。而能無緣之慈。隨有機而感應。不<a 
name="0392a05" id="0392a05"></a>二之旨。逐根性以區分。順物忘懷。施而不作。<a 
name="0392a06" id="0392a06"></a>終日說示。不異無言。設教多途。無乖一揆。是<a 
name="0392a07" id="0392a07"></a>以大聖慈悲。隨機利物。統其幽致。群籍非殊。<a 
name="0392a08" id="0392a08"></a>中下之流。觀諦緣而自小。高上之士。御六度<a 
name="0392a09" id="0392a09"></a>而成大。由是品類愚迷。無能自曉。或因說而<a 
name="0392a10" id="0392a10"></a>悟解。故號聲聞。原其所修。四諦而為本行。觀<a 
name="0392a11" id="0392a11"></a>無常而生恐。念空寂以求安。患六道之輪迴。<a 
name="0392a12" id="0392a12"></a>惡三界之生死。見苦常懷厭離斷集。恒畏其<a 
name="0392a13" id="0392a13"></a>生證滅。獨契無為修道。惟論自度。大誓之心<a 
name="0392a14" id="0392a14"></a>未普。攝化之道無施。六和之敬空然。三界之<a 
name="0392a15" id="0392a15"></a>慈靡運。因乖萬行。果闕圓常。六度未修。非小<a 
name="0392a16" id="0392a16"></a>何類。如是則聲聞之道也。或有不因他話。自<a 
name="0392a17" id="0392a17"></a>悟非常。偶緣散而體真。故名緣覺。原其所習。<a 
name="0392a18" id="0392a18"></a>十二因緣。而為本行。觀無明而即空。達諸行<a 
name="0392a19" id="0392a19"></a>而無作。二因既非其業。五果之報何&#x91BB;。愛取<a 
name="0392a20" id="0392a20"></a>有以無疵。老死亦何所累。故能翛然獨脫。靜<a 
name="0392a21" id="0392a21"></a>處幽居。觀物變而悟非常。&#x89A9;秋零而入真道。<a 
name="0392a22" id="0392a22"></a>四儀庠序。攝心慮以恬愉。性好單棲。憩間林<a 
name="0392a23" id="0392a23"></a>而自適。不忻說法。現神力以化他。無佛之世。<a 
name="0392a24" id="0392a24"></a>出興作佛。燈之後焰。身惟善寂。意翫清虛。獨<a 
name="0392a25" id="0392a25"></a>宿孤&#x5CEF;。觀緣散滅。利他不普。自益未圓。於下<a 
name="0392a26" id="0392a26"></a>有勝。於上不足。兩非其類。位處中乘。如此辟<a 
name="0392a27" id="0392a27"></a>支佛道也。如其根性本明。玄功宿著。學非博<a 
name="0392a28" id="0392a28"></a>涉。解自生知。心無所緣。而能利物。慈悲至<a 
name="0392a29" id="0392a29"></a>大。愛見之所不拘。終日度生。不見生之可度。<a 
name="0392b01" id="0392b01"></a>一異齊旨。解惑同源。人法俱空。故名菩薩。原<a 
name="0392b02" id="0392b02"></a>其所修。六度而為正因。行施則盡命傾財。持<a 
name="0392b03" id="0392b03"></a>戒則吉羅無犯。忍辱則深明非我。割截何傷。<a 
name="0392b04" id="0392b04"></a>安耐毀譽。八風不動。精進則勤求至道。如救<a 
name="0392b05" id="0392b05"></a>頭然。自行化他。剎那之頃無間。禪那則身心<a 
name="0392b06" id="0392b06"></a>寂怕。安般希微。住寂定以自資。運四儀而利<a 
name="0392b07" id="0392b07"></a>物。智慧則了知緣起。自性無生。萬法皆如。真<a 
name="0392b08" id="0392b08"></a>源至寂。雖知煩惱無可捨。菩提無可取。而能<a 
name="0392b09" id="0392b09"></a>不證無為。度生長劫。廣修萬行。等觀群方。下<a 
name="0392b10" id="0392b10"></a>及諦緣。上該不共。大誓之心普被。四攝之道<a 
name="0392b11" id="0392b11"></a>通收。總三界以為家。括四生而為子。悲智雙<a 
name="0392b12" id="0392b12"></a>運。福慧兩嚴。超越二乘。獨居其上。如是則大<a 
name="0392b13" id="0392b13"></a>乘之道也。是以一真之理。逐根性以階差。取<a 
name="0392b14" id="0392b14"></a>益隨機。三乘之唱備矣。然而至理虛玄。窮微<a 
name="0392b15" id="0392b15"></a>絕妙。尚非其一。何是於三。不三之三而言三。<a 
name="0392b16" id="0392b16"></a>不一之一而言一。一三非三尚不三。三一之<a 
name="0392b17" id="0392b17"></a>一亦何一。一不一自非三。三不三自非一。非<a 
name="0392b18" id="0392b18"></a>一一非三不留。非三三非一不立。不立之一<a 
name="0392b19" id="0392b19"></a>本無三。不留之三本無一。一三本無無亦無。<a 
name="0392b20" id="0392b20"></a>無無無本故妙絕。如是則一何所分。三何所<a 
name="0392b21" id="0392b21"></a>合。合分自於人耳。何理異於言哉。譬夫三獸<a 
name="0392b22" id="0392b22"></a>渡河。河一寧從獸合。復何獨河非獸合。亦乃<a 
name="0392b23" id="0392b23"></a>獸不河。分河尚不成。三河豈得以河而合獸。<a 
name="0392b24" id="0392b24"></a>獸尚不成一。獸豈得以獸而成河。河非獸而<a 
name="0392b25" id="0392b25"></a>何三。獸非河而何一。一河獨包三獸。而河未<a 
name="0392b26" id="0392b26"></a>曾三。三獸共履一河。而獸未嘗一。獸之非一。<a 
name="0392b27" id="0392b27"></a>明其足有短長。河之不三。知其水無深淺。水<a 
name="0392b28" id="0392b28"></a>無深淺。譬法之無差。足有短長。類智之有明<a 
name="0392b29" id="0392b29"></a>昧。如是則法本無三。而人自三耳。今之三乘<a 
name="0392c01" id="0392c01"></a>之初。四諦最標其首。法之既以無差。四諦亦<a 
name="0392c02" id="0392c02"></a>何非大。而言聲聞觀之。位居其小者哉。是知<a 
name="0392c03" id="0392c03"></a>諦<span class="corr" title='[以&gt;似]'>似</span>於河。人之若獸。聲聞最劣。與兔為儔。雖<a 
name="0392c04" id="0392c04"></a>復奔波。寧窮浪底。未能知其深極。位自居卑。<a 
name="0392c05" id="0392c05"></a>何必觀諦之流。一概同其成小。如其智照高<a 
name="0392c06" id="0392c06"></a>明。量齊香象者。則可以窮源盡際。煥然成大<a 
name="0392c07" id="0392c07"></a>矣。故知下智觀者。得聲聞果。中智觀者。得緣<a 
name="0392c08" id="0392c08"></a>覺果。上智觀者。得菩薩果。明宗皎然。豈容圖<a 
name="0392c09" id="0392c09"></a>度者矣。是以聲聞見苦而斷集。緣覺悟集散<a 
name="0392c10" id="0392c10"></a>而觀離。菩薩了達真源。知集本無和合。三人<a 
name="0392c11" id="0392c11"></a>同觀四諦。證果之所差殊。良由觀有淺深。對<a 
name="0392c12" id="0392c12"></a>照明其高下耳。是以下乘行下。中上之所未<a 
name="0392c13" id="0392c13"></a>修。上乘行上。而修中下。中行中下。不修於<a 
name="0392c14" id="0392c14"></a>上。上中下之在人。非諦令其大小耳。然三乘<a 
name="0392c15" id="0392c15"></a>雖殊。同歸出苦之要。聲聞雖小。見愛之惑已<a 
name="0392c16" id="0392c16"></a>祛。故於三界無憂。分段之形滅矣。三明照<a 
name="0392c17" id="0392c17"></a>耀。開朗八萬之劫。現前六通。縱任無為。山壁<a 
name="0392c18" id="0392c18"></a>遊之直度。時復空中行住。或坐臥之安然。汎<a 
name="0392c19" id="0392c19"></a>沼則輕若鴻毛。涉地則猶如履水。九定之功<a 
name="0392c20" id="0392c20"></a>滿足。十八之變隨心。然三藏之佛。望六根清<a 
name="0392c21" id="0392c21"></a>淨位。有齊有劣。同除四住。此處為齊。若伏無<a 
name="0392c22" id="0392c22"></a>明。三藏則劣。佛尚為劣。二乘可知。望上斷伏<a 
name="0392c23" id="0392c23"></a>雖殊。於下悟迷有隔。如是則二乘何咎。而欲<a 
name="0392c24" id="0392c24"></a>不修者哉。如來為對大根。引歸寶所。令修種<a 
name="0392c25" id="0392c25"></a>智。同契圓伊。或毀或譽。抑揚當時耳。凡夫不<a 
name="0392c26" id="0392c26"></a>了預畏被呵。寧知見愛尚存。去二乘而甚遠。<a 
name="0392c27" id="0392c27"></a>雖復言其修道。惑使諸所不祛。非惟身口未<a 
name="0392c28" id="0392c28"></a>端。亦乃心由諂曲。見生自意。解背真詮。聖教<a 
name="0392c29" id="0392c29"></a>之所不依明師未曾承受。根緣非唯宿習。見<a 
name="0393a01" id="0393a01"></a>解未預生知。而能世智辯聰談論。以之終日。<a 
name="0393a02" id="0393a02"></a>時復牽於經語。曲會私情。縱邪說以誑愚人。<a 
name="0393a03" id="0393a03"></a>撥因果而排罪福。順情則嬉怡生愛。違意則<a 
name="0393a04" id="0393a04"></a><span class="gaiji">[怡-台+於]<!--gaiji,,1[怡-台+於],2&#x226E8;,3--></span><span class="gaiji">[怡-台+諸]<!--gaiji,,1[怡-台+諸],2&#x22943;,3--></span>懷瞋。三受之狀固然。稱位乃儔菩薩。初<a 
name="0393a05" id="0393a05"></a>篇之非未免。過人之釁又縈。大乘之所不修。<a 
name="0393a06" id="0393a06"></a>而復譏於小學。恣一時之強口。謗說之患鏗<a 
name="0393a07" id="0393a07"></a>然。三塗苦輪。報之長劫。哀哉吁哉。言及愴然<a 
name="0393a08" id="0393a08"></a>悲酸矣。然而達性之人。對境彌加其照。忘心<a 
name="0393a09" id="0393a09"></a>之士。相善不涉其懷。況乎三業之邪非。寧有<a 
name="0393a10" id="0393a10"></a>歷心於塵滴。是以鑒玄之侶。淨三受於心源。<a 
name="0393a11" id="0393a11"></a>滌穢之流。掃七支於身口。無情罔侵塵葉。有<a 
name="0393a12" id="0393a12"></a>識無惱蜎螟。幽<span class="gaiji">澗<!--gaiji,澗,1[澗-日+月],2&#x3D4E;,3--></span>未足比其清。飛雪無以方<a 
name="0393a13" id="0393a13"></a>其素。眷德若羽群揚翅。望星月以窮高。棄惡<a 
name="0393a14" id="0393a14"></a>若鱗眾驚鉤。投江瀛而盡底。玄曦慚其照遠。<a 
name="0393a15" id="0393a15"></a>上界恧以緣消。境智合以圓虛。定慧均而等<a 
name="0393a16" id="0393a16"></a>妙。桑田改而心無易。海嶽遷而志不移。而能<a 
name="0393a17" id="0393a17"></a>處憒非喧。凝神挺照。心源朗淨。慧解無方。觀<a 
name="0393a18" id="0393a18"></a>法性而達真如。鑒金文而依了義。如是則一<a 
name="0393a19" id="0393a19"></a>念之中。何法門而不具。如其妙慧未彰。心無<a 
name="0393a20" id="0393a20"></a>準的。解非契理。行闕超塵。乖法性而順常情。<a 
name="0393a21" id="0393a21"></a>背圓詮而執權說。如是則次第隨機。對根緣<a 
name="0393a22" id="0393a22"></a>而設教矣。是以敘其綱紀。委悉餘所。未明深<a 
name="0393a23" id="0393a23"></a>淺宗途。略言其趣。三乘之學。影響知其分位<a 
name="0393a24" id="0393a24"></a>耳。</p><a 
name="0393a25" id="0393a25"></a><p style="margin-left: 2em"><span class="headname">事理不二第八</span></p><a 
name="0393a26" id="0393a26"></a><p style="text-indent: 0em; margin-left: 0em"><span class="linehead"></span>夫妙悟通衢。則山河非壅。迷名滯相。則絲毫<a 
name="0393a27" id="0393a27"></a>成隔。然萬法本源。由來實相。塵沙惑趣。原是<a 
name="0393a28" id="0393a28"></a>真宗。故物像無邊。般若無際者。以其法性本<a 
name="0393a29" id="0393a29"></a>真。了達成智故也。譬夫行由通徑。則萬里可<a 
name="0393b01" id="0393b01"></a>期。如其觸物衝渠。則終朝域內。以其不知物<a 
name="0393b02" id="0393b02"></a>有無形之畔。渠有窮虛之域故也。是以學遊<a 
name="0393b03" id="0393b03"></a>中道。則實相可期。如其執有滯無。則終歸邊<a 
name="0393b04" id="0393b04"></a>見。以其不知有有非有之相。無有非無之實<a 
name="0393b05" id="0393b05"></a>故也。今之色相紛紜。窮之則非相。音聲吼喚。<a 
name="0393b06" id="0393b06"></a>究之則無言。迷之則謂有形聲。悟之則知其<a 
name="0393b07" id="0393b07"></a>&#x95B4;寂。如是則真諦不乖於事理。即事理之體<a 
name="0393b08" id="0393b08"></a>元真。妙智不異於了知。即了知之性元智。然<a 
name="0393b09" id="0393b09"></a>而妙旨絕言。假文言以詮旨。真宗非相。假名<a 
name="0393b10" id="0393b10"></a>相以標宗。譬夫象非雪山。假雪山而類象。此<a 
name="0393b11" id="0393b11"></a>但取其能類耳。豈以雪山而為象耶。今之法<a 
name="0393b12" id="0393b12"></a>非常而執有。有假非有以破常。性非斷而執<a 
name="0393b13" id="0393b13"></a>無。假非無而破斷。類夫淨非水灰。假水灰而<a 
name="0393b14" id="0393b14"></a>洗淨者。此但取其能洗耳。豈以水灰而為淨<a 
name="0393b15" id="0393b15"></a>耶。故知中道不偏。假二邊而辨正。斷常非<a 
name="0393b16" id="0393b16"></a>是。寄無有以明非。若有若無言既非。非有非<a 
name="0393b17" id="0393b17"></a>無亦何是。信知妙達玄源者。非常情之所測<a 
name="0393b18" id="0393b18"></a>也。何者。夫妄非愚出。真不智生。達妄名真。<a 
name="0393b19" id="0393b19"></a>迷真曰妄。豈有妄隨愚變。真逐智迴。真妄不<a 
name="0393b20" id="0393b20"></a>差。愚智自異耳。夫欲妙識玄宗。必先審其<a 
name="0393b21" id="0393b21"></a>愚智。若欲審其愚智。善須明其真妄。若欲明<a 
name="0393b22" id="0393b22"></a>其真妄。復當究其名體。名體若分。真妄自辨。<a 
name="0393b23" id="0393b23"></a>真妄既辨。愚智迢然。是以愚無了智之能。智<a 
name="0393b24" id="0393b24"></a>有達愚之實。故知非智無以明其真妄。非智<a 
name="0393b25" id="0393b25"></a>莫能辨其名體。何者或有名而無體。或因體<a 
name="0393b26" id="0393b26"></a>而施名。名體混緒。實難窮究矣。是以體非名<a 
name="0393b27" id="0393b27"></a>而不辨。名非體而不施。言體必假其名。語名<a 
name="0393b28" id="0393b28"></a>必藉其體。今之體外施名者。此但名其無體<a 
name="0393b29" id="0393b29"></a>耳。豈有體當其名耶。譬夫兔無角而施名。此<a 
name="0393c01" id="0393c01"></a>則名其無角耳。豈有角當其名耶。無體而施<a 
name="0393c02" id="0393c02"></a>名者。則名無實名也。名無實名。則所名無也。<a 
name="0393c03" id="0393c03"></a>所名既無。能名不有也。何者。設名本以名其<a 
name="0393c04" id="0393c04"></a>體。無體何以當其名。言體本以當其名。無名<a 
name="0393c05" id="0393c05"></a>何以當其體。體無當而非體。名無名而非名。<a 
name="0393c06" id="0393c06"></a>此則何獨體而元虛。亦乃名而本寂也。然而<a 
name="0393c07" id="0393c07"></a>無體當名。由來若此。名之體當。何所云為。夫<a 
name="0393c08" id="0393c08"></a>體不自名。假他名而名我體。名非自設。假他<a 
name="0393c09" id="0393c09"></a>體而施我名。若體之未形。則名何所名。若名<a 
name="0393c10" id="0393c10"></a>之未設。則體何所明。然而明體雖假其名。不<a 
name="0393c11" id="0393c11"></a>為不名而無體耳。設名要因其體。無體則名<a 
name="0393c12" id="0393c12"></a>之本無。如是則體不名生。名生於體耳。今之<a 
name="0393c13" id="0393c13"></a>體在名前。名從體後辨者。如此則設名以名<a 
name="0393c14" id="0393c14"></a>其體。故知體是名源耳。則名之所由緣起於<a 
name="0393c15" id="0393c15"></a>體。體之元緒何所因依。夫體不我形。假緣會<a 
name="0393c16" id="0393c16"></a>而成體。緣非我會。因會體而成緣。若體之未<a 
name="0393c17" id="0393c17"></a>形。則緣何所會。若緣之未會。則體何所形。體<a 
name="0393c18" id="0393c18"></a>形則緣會而形。緣會則體形而會。體形而會<a 
name="0393c19" id="0393c19"></a>則明。形無別會。形無別會。則會本無也。緣會<a 
name="0393c20" id="0393c20"></a>而形則明。會無別形。會無別形。則形本無也。<a 
name="0393c21" id="0393c21"></a>是以萬法從緣。無自體耳。體而無自。故名性<a 
name="0393c22" id="0393c22"></a>空。性之既空。雖緣會而非有。緣之既會。雖性<a 
name="0393c23" id="0393c23"></a>空而不無。是以緣會之有。有而非有。性空之<a 
name="0393c24" id="0393c24"></a>無。無而不無。何者會即性空。故言非有。空即<a 
name="0393c25" id="0393c25"></a>緣會。故曰非無。今言不有不無者。非是離有<a 
name="0393c26" id="0393c26"></a>別有一無也。亦非離無別有一有也。如是則<a 
name="0393c27" id="0393c27"></a>明法非有無。故以非有非無名耳。不是非有<a 
name="0393c28" id="0393c28"></a>非無。既非有無。又非非有非非無也。如是何<a 
name="0393c29" id="0393c29"></a>獨言語道斷。亦乃心行處滅也。</p><a 
name="0394a01" id="0394a01"></a><p style="margin-left: 2em"><span class="headname">勸友人書第九</span></p><a 
name="0394a02" id="0394a02"></a><p style="margin-left: 3em"><span class="headname">婺州浦陽縣佐溪山朗禪師召大師山居書</span></p><a 
name="0394a03" id="0394a03"></a><p style="text-indent: 0em; margin-left: 0em"><span class="linehead"></span>自到靈谿。泰然心意。高低&#x5CEF;頂。振錫常游。石<a 
name="0394a04" id="0394a04"></a>室巖龕。拂乎宴坐。青松碧沼。明月自生。風掃<a 
name="0394a05" id="0394a05"></a>白雲。縱目千里。名花香果。&#x5CEF;鳥銜將。&#x7328;嘯長<a 
name="0394a06" id="0394a06"></a>吟。遠近皆聽。鋤頭當枕。細草為氈。世上崢<a 
name="0394a07" id="0394a07"></a>嶸。競爭人我。心地未達。方乃如斯。儻有寸<a 
name="0394a08" id="0394a08"></a>陰。願垂相訪。</p><a 
name="0394a09" id="0394a09"></a><p style="margin-left: 3em"><span class="headname">大師答朗禪師書</span></p><a 
name="0394a10" id="0394a10"></a><p style="text-indent: 0em; margin-left: 0em"><span class="linehead"></span>自別以來。經今數載。遙心眷想。時復成勞。忽<a 
name="0394a11" id="0394a11"></a>奉來書。適然無慮。不委信後。道體如何。法味<a 
name="0394a12" id="0394a12"></a>資神。故應清樂也。玄覺粗得延時。欽詠德音。<a 
name="0394a13" id="0394a13"></a>非言可述。承懷節操。獨處幽棲。泯跡人間。潛<a 
name="0394a14" id="0394a14"></a>形山谷。親朋絕往。鳥獸時遊。竟夜綿綿。終朝<a 
name="0394a15" id="0394a15"></a>寂寂。視聽都息。心累&#x95B4;然。獨宿孤&#x5CEF;。端居樹<a 
name="0394a16" id="0394a16"></a>下。息繁&#x98E1;道。誠合如之。然而正道寂寥。雖有<a 
name="0394a17" id="0394a17"></a>修而難會。邪徒諠擾。乃無習而易親。若非解<a 
name="0394a18" id="0394a18"></a>契玄宗。行符真趣者。則未可幽居抱拙。自謂<a 
name="0394a19" id="0394a19"></a>一生歟。應當博問先知。伏膺誠懇。執掌屈膝。<a 
name="0394a20" id="0394a20"></a>整意端容。曉夜忘疲。始終虔仰。折挫身口。蠲<a 
name="0394a21" id="0394a21"></a>矜怠慢。不顧形骸。專精至道者。可謂澄神方<a 
name="0394a22" id="0394a22"></a>寸歟。夫欲採妙探玄。實非容易。決擇之次。如<a 
name="0394a23" id="0394a23"></a>履輕&#x6C37;。必須側耳目而奉玄音。肅情塵而賞<a 
name="0394a24" id="0394a24"></a>幽致。忘言宴旨。濯累&#x98E1;微。夕惕朝詢。不濫絲<a 
name="0394a25" id="0394a25"></a>髮。如是則乃可潛形山谷。寂累絕群哉。其或<a 
name="0394a26" id="0394a26"></a>心徑未通。矚物成壅。而欲避諠求靜者。盡世<a 
name="0394a27" id="0394a27"></a>未有其方。況乎&#x6B1D;&#x6B1D;長林。峨峨聳峭。鳥獸嗚<a 
name="0394a28" id="0394a28"></a>咽。松竹森梢。水石崢嶸。風枝蕭索。藤蘿縈<a 
name="0394a29" id="0394a29"></a>絆。雲霧氤氳。節物衰榮。晨昏眩晃。斯之種<a 
name="0394b01" id="0394b01"></a>類。豈非喧雜耶。故知見惑尚紆。觸途成滯耳。<a 
name="0394b02" id="0394b02"></a>是以先須識道後乃居山。若未識道而先居<a 
name="0394b03" id="0394b03"></a>山者。但見其山。必忘其道。若未居山而先識<a 
name="0394b04" id="0394b04"></a>道者。但見其道。必忘其山。忘山則道性怡<a 
name="0394b05" id="0394b05"></a>神。忘道則山形眩目。是以見道忘山者。人間<a 
name="0394b06" id="0394b06"></a>亦寂也。見山忘道者。山中乃喧也。必能了陰<a 
name="0394b07" id="0394b07"></a>無我。無我誰住人間。若知陰入如空。空聚何<a 
name="0394b08" id="0394b08"></a>殊山谷。如其三毒未祛。六塵尚擾。身心自相<a 
name="0394b09" id="0394b09"></a>矛盾。何關人山之喧寂耶。且夫道性&#x51B2;虛。萬<a 
name="0394b10" id="0394b10"></a>物本非其累。真慈平等。聲色何非道乎。特因<a 
name="0394b11" id="0394b11"></a>見倒惑生。遂成輪轉耳。若能了境非有。觸目<a 
name="0394b12" id="0394b12"></a>無非道場。知了本無。所以不緣而照。圓融法<a 
name="0394b13" id="0394b13"></a>界。解惑何殊。以含靈而辨悲。即想念而明智。<a 
name="0394b14" id="0394b14"></a>智生則法應圓照。離境何以觀悲。悲智理合<a 
name="0394b15" id="0394b15"></a>通收。乖生何以能度。度盡生而悲大。照窮境<a 
name="0394b16" id="0394b16"></a>以智圓。智圓則喧寂同觀。悲大則怨親普救。<a 
name="0394b17" id="0394b17"></a>如是則何假長居山谷。隨處任緣哉。況乎法<a 
name="0394b18" id="0394b18"></a>法虛融。心心寂滅。本自非有。誰強言無。何喧<a 
name="0394b19" id="0394b19"></a>擾之可喧。何寂靜之可寂。若知物我冥一。彼<a 
name="0394b20" id="0394b20"></a>此無非道場。復何&#x72E5;喧雜於人間。散寂寞於<a 
name="0394b21" id="0394b21"></a>山谷。是以釋動求靜者。憎枷愛杻也。離怨求<a 
name="0394b22" id="0394b22"></a>親者。厭檻忻籠也。若能慕寂於喧。市廛無非<a 
name="0394b23" id="0394b23"></a>宴坐。徵違納順。怨債由來善友矣。如是則劫<a 
name="0394b24" id="0394b24"></a>奪毀辱。何曾非我本師。叫喚喧煩。無非寂滅。<a 
name="0394b25" id="0394b25"></a>故知妙道無形。萬像不乖。其致真如寂滅。眾<a 
name="0394b26" id="0394b26"></a>響靡異其源。迷之則見倒惑生。悟之則違順<a 
name="0394b27" id="0394b27"></a>無地。&#x95B4;寂非有緣會而能生峨嶷非無緣散<a 
name="0394b28" id="0394b28"></a>而能滅。滅既非滅以何滅滅。生既非生以何<a 
name="0394b29" id="0394b29"></a>生生。生滅既虛。實相常住矣。是以定水滔滔。<a 
name="0394c01" id="0394c01"></a>何念塵而不洗。智燈了了。何惑霧而不祛。乖<a 
name="0394c02" id="0394c02"></a>之則六趣循環。會之則三塗&#x9008;出。如是則何<a 
name="0394c03" id="0394c03"></a>不乘慧舟而遊法海。而欲駕折軸於山谷者<a 
name="0394c04" id="0394c04"></a>哉。故知物類紜紜。其性自一。靈源寂寂。不照<a 
name="0394c05" id="0394c05"></a>而知實相。天真靈智非造。人迷謂之失。人悟<a 
name="0394c06" id="0394c06"></a>謂之得。得失在於人。何關動靜者乎。譬夫未<a 
name="0394c07" id="0394c07"></a>解乘舟。而欲怨其水曲者哉。若能妙識玄宗。<a 
name="0394c08" id="0394c08"></a>虛心冥契。動靜常短。語默恒規。寂爾有歸。恬<a 
name="0394c09" id="0394c09"></a>然無間。如是則乃可逍遙山谷。放曠郊<span class="gaiji">廛<!--gaiji,廛,1[邱-丘+(序-予+墨)],2&#x22305;,3--></span>。遊<a 
name="0394c10" id="0394c10"></a>逸形儀。寂怕心腑。恬澹息於內。蕭散揚於外。<a 
name="0394c11" id="0394c11"></a>其身兮若拘。其心兮若泰。現形容於寰宇。潛<a 
name="0394c12" id="0394c12"></a>幽靈於法界。如是則應機有感。適然無準矣。<a 
name="0394c13" id="0394c13"></a>因信略此。餘更何申。若非志朋。安敢輕觸。宴<a 
name="0394c14" id="0394c14"></a>寂之暇。時暫思量。予必誑言。無當看竟。迴充<a 
name="0394c15" id="0394c15"></a>紙燼耳不宣。同友玄覺和南。</p><a 
name="0394c16" id="0394c16"></a><p style="margin-left: 2em"><span class="headname">發願文第十</span></p><a 
name="0394c17" id="0394c17"></a><p><span class="lg">稽首圓滿遍知覺。寂靜平等本真源。相好嚴<a 
name="0394c18" id="0394c18"></a>特非有無。<br>慧明普照微塵剎。稽首湛然真妙<a 
name="0394c19" id="0394c19"></a>覺。<br>甚深十二修多羅。非文非字非言詮。一音<a 
name="0394c20" id="0394c20"></a>隨類皆明了。<br>稽首清淨諸賢聖。十方和合應<a 
name="0394c21" id="0394c21"></a>真僧。<br>執持禁戒無有違。振錫&#x643A;瓶利含識。卵<a 
name="0394c22" id="0394c22"></a>生胎生及濕化。<br>有色無色想非想。非有非無<a 
name="0394c23" id="0394c23"></a>想雜類。<br>六道輪迴不暫停。我今稽首歸三寶。<a 
name="0394c24" id="0394c24"></a><br>普為眾生發道心。群生沈淪苦海中。願因諸<a 
name="0394c25" id="0394c25"></a>佛法僧力。<br>慈悲方便拔諸苦。不捨弘願濟含<a 
name="0394c26" id="0394c26"></a>靈。<br>化力自在度無窮。恒沙眾生成正覺。</span></p><p style="text-indent: 0em; margin-left: 0em"><span class="linehead"></span>說此<a 
name="0394c27" id="0394c27"></a>偈已。我復稽首歸依。十方三世。一切諸佛法<a 
name="0394c28" id="0394c28"></a>僧前。承三寶力。志心發願。修無上菩提。契從<a 
name="0394c29" id="0394c29"></a>今生。至成正覺。中間決定。勤求不退。未得道<a 
name="0395a01" id="0395a01"></a>前。身無橫病。壽不中夭。正命盡時。不見惡<a 
name="0395a02" id="0395a02"></a>相。無諸恐怖。不生顛倒。身無苦痛。心不散<a 
name="0395a03" id="0395a03"></a>亂。正慧明了。不經中陰。不入地獄。畜生餓<a 
name="0395a04" id="0395a04"></a>鬼。水陸空行。天魔外道。幽冥鬼神。一切雜<a 
name="0395a05" id="0395a05"></a>形。皆悉不受。長得人身。聰明正直。不生惡<a 
name="0395a06" id="0395a06"></a>國。不值惡王。不生邊地。不受貧苦。奴婢女<a 
name="0395a07" id="0395a07"></a>形。黃門二根。黃髮黑齒。頑愚暗鈍。醜陋殘<a 
name="0395a08" id="0395a08"></a>缺。盲聾瘖&#x7602;。凡是可惡。畢竟不生。出處中<a 
name="0395a09" id="0395a09"></a>國。正信家生。常得男身。六根完具。端正香<a 
name="0395a10" id="0395a10"></a>潔。無諸垢穢。志意和雅。身安心靜。不貪瞋<a 
name="0395a11" id="0395a11"></a>癡。三毒永斷。不造眾惡。恒思諸善。不作王<a 
name="0395a12" id="0395a12"></a>臣。不為使命。不願榮飾。安貧度世。少欲知<a 
name="0395a13" id="0395a13"></a>足。不長畜積。衣食供身。不行偷盜。不殺眾<a 
name="0395a14" id="0395a14"></a>生。不噉魚肉。敬愛含識。如我無異。性行柔<a 
name="0395a15" id="0395a15"></a>軟。不求人過。不稱己善。不與物諍。怨親平<a 
name="0395a16" id="0395a16"></a>等。不起分別。不生憎愛。他物不悕。自財不<a 
name="0395a17" id="0395a17"></a>&#x608B;。不樂侵犯。恒懷質直。心不卒暴。常樂謙<a 
name="0395a18" id="0395a18"></a>下。口無惡說。身無惡行。心不諂曲。三業清<a 
name="0395a19" id="0395a19"></a>淨。在處安隱。無諸障難。竊盜劫賊。王法牢<a 
name="0395a20" id="0395a20"></a>獄。枷杖鉤鎖。刀鎗箭槊。猛獸毒蟲。墮&#x5CEF;溺<a 
name="0395a21" id="0395a21"></a>水。火燒風飄。&#x9741;驚霹靂。樹折巖頹。堂崩棟<a 
name="0395a22" id="0395a22"></a>朽。撾打怖畏。趁逐圍繞。執捉繫縛。加誣毀<a 
name="0395a23" id="0395a23"></a>謗。橫註鉤牽。凡諸難事。一切不受。惡鬼飛<a 
name="0395a24" id="0395a24"></a>災。天行毒癘。邪魔魍魎。若河若海。崇山穹<a 
name="0395a25" id="0395a25"></a>嶽。居止樹神。凡是靈祇。聞我名者。見我形<a 
name="0395a26" id="0395a26"></a>者。發菩提心。悉相覆護。不相侵惱。晝夜安<a 
name="0395a27" id="0395a27"></a>隱。無諸驚懼。四大康強。六根清淨。不染六<a 
name="0395a28" id="0395a28"></a>塵。心無亂想。不有昏滯。不生斷見。不著空<a 
name="0395a29" id="0395a29"></a>有。遠離諸相。信奉能仁。不執己見。悟解明<a 
name="0395b01" id="0395b01"></a>了。生生修習。正慧堅固。不被魔攝。大命終<a 
name="0395b02" id="0395b02"></a>時。安然快樂。捨身受身。無有怨對。一切眾<a 
name="0395b03" id="0395b03"></a>生。同為善友。所生之處。值佛聞法。童真出<a 
name="0395b04" id="0395b04"></a>家。為僧和合。身身之服。不離袈裟。食食之<a 
name="0395b05" id="0395b05"></a>器。不乖盂&#x9262;。道心堅固。不生憍慢。敬重三<a 
name="0395b06" id="0395b06"></a>寶。常修梵行。親近明師。隨善知識。深信正<a 
name="0395b07" id="0395b07"></a>法。勤行六度。讀誦大乘。行道禮拜。妙味香<a 
name="0395b08" id="0395b08"></a>花。音聲讚唄。燈燭臺觀。山海林泉。空中平<a 
name="0395b09" id="0395b09"></a>地。世間所有。微塵已上。悉持供養。合集功<a 
name="0395b10" id="0395b10"></a>德。迴助菩提。思惟了義。志樂間靜。清素寂<a 
name="0395b11" id="0395b11"></a>默。不愛喧擾。不樂群居。常好獨處。一切無<a 
name="0395b12" id="0395b12"></a>求。專心定慧。六通具足。化度眾生。隨心所<a 
name="0395b13" id="0395b13"></a>願。自在無礙。萬行成就。精妙無窮。正直圓<a 
name="0395b14" id="0395b14"></a>明。志成佛道。願以此善根。普及十方界。上<a 
name="0395b15" id="0395b15"></a>窮有頂。下極風輪。天上人間。六道諸身。一<a 
name="0395b16" id="0395b16"></a>切含識。我所有功德。悉與眾生共。盡於微塵<a 
name="0395b17" id="0395b17"></a>劫。不惟一眾生。隨我有善根。普皆充薰飾。地<a 
name="0395b18" id="0395b18"></a>獄中苦惱。南無佛法僧。稱佛法僧名。願皆蒙<a 
name="0395b19" id="0395b19"></a>解脫。餓鬼中苦惱。南無佛法僧。稱佛法僧名。<a 
name="0395b20" id="0395b20"></a>願皆蒙解脫。畜生中苦惱。南無佛法僧。稱佛<a 
name="0395b21" id="0395b21"></a>法僧名。願皆蒙解脫。天人阿修羅。恒沙諸含<a 
name="0395b22" id="0395b22"></a>識。八苦相煎迫。南無佛法僧。因我此善根。普<a 
name="0395b23" id="0395b23"></a>免諸纏縛。南無三世佛。南無修多羅。菩薩聲<a 
name="0395b24" id="0395b24"></a>聞僧。微塵諸聖眾。不捨本慈悲。攝受群生類。<a 
name="0395b25" id="0395b25"></a>盡空諸含識。歸依佛法僧。離苦出三塗。疾得<a 
name="0395b26" id="0395b26"></a>超三界。各發菩提心。晝夜行般若。生生勤精<a 
name="0395b27" id="0395b27"></a>進。常如救頭然。先得菩提時。誓願相度脫。<a 
name="0395b28" id="0395b28"></a>我行道禮拜。我誦經念佛。我修戒定慧。南無<a 
name="0395b29" id="0395b29"></a>佛法僧。普願諸眾生。悉皆成佛道。我等諸含<a 
name="0395c01" id="0395c01"></a>識。堅固求菩提。頂禮佛法僧。願早成正覺。</p><a 
name="0395c02" id="0395c02"></a><p><span class="juanname">禪宗永嘉集<span class="note">(終)</span></span></p>
<hr>【經文資訊】大正藏第 48 冊 No. 2013 禪宗永嘉集<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexf15b-2.html?index=T48n2013" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T48n2013_001 by HTTrack Website Copier/3.x [XR&CO'2014], Tue, 07 Jun 2016 06:59:15 GMT -->
</html>
