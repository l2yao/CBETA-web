<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J40nB487_003 by HTTrack Website Copier/3.x [XR&CO'2014], Tue, 07 Jun 2016 07:16:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1056948787&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ40nB487&amp;utmp=%2Fmobile%2Findex.php%3Findex%3DJ40nB487_003&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexe3e4.html?index=J40nB487_002" data-icon="arrow-l" data-iconpos="notext" data-theme="b">上一卷</a>
	<p style="text-align:center">嘉興大藏經　第40冊<br/>No.B487 翠崖必禪師語錄 (3卷)<br/>【清 必說　道通錄（依駒本增入並印）】<br/>第 3 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J40">
<div class="root" id="B487" sutra_name="翠崖必禪師語錄" sutra_juan="[卷3]">　
<a 
name="0299c01" id="0299c01"></a><p><span class="juanname">翠崖必禪師語錄卷之三</span></p><a 
name="0299c02" id="0299c02"></a><p style="margin-left: 4em"><span class="byline">侍者道通記錄</span></p><a 
name="0299c03" id="0299c03"></a><p style="margin-left: 2em"><span class="headname">源流頌</span></p><a 
name="0299c04" id="0299c04"></a><p style="margin-left: 3em"><span class="headname">南嶽第一世</span></p><a 
name="0299c05" id="0299c05"></a><p style="text-indent: 0em; margin-left: 0em"><span class="linehead"></span>南嶽懷讓禪師金州杜氏子年十五出家謁嵩山安<a 
name="0299c06" id="0299c06"></a>公指參六祖祖問甚處來師云嵩山來祖云甚麼物<a 
name="0299c07" id="0299c07"></a>與麼來師無對退參八載復來答云說似一物即不<a 
name="0299c08" id="0299c08"></a>中祖云還假修證也無師云修證即不無染污即不<a 
name="0299c09" id="0299c09"></a>得祖云只此不染污乃諸佛之所護念汝既如是吾<a 
name="0299c10" id="0299c10"></a>亦如是得法後侍祖一十五載復居南嶽。</p><a 
name="0299c11" id="0299c11"></a><p style="text-indent: 0em; margin-left: 1em"><span class="linehead"></span>甚麼物兮與麼來當下無言眼未開退參八載明<a 
name="0299c12" id="0299c12"></a>端的遍界空花眼裏栽。</p><a 
name="0299c13" id="0299c13"></a><p style="margin-left: 3em"><span class="headname">南嶽第二世</span></p><a 
name="0299c14" id="0299c14"></a><p style="text-indent: 0em; margin-left: 0em"><span class="linehead"></span>江西馬祖道一禪師漢州什邡人姓馬氏幼歲出家<a 
name="0299c15" id="0299c15"></a>開元中習定衡嶽遇讓和尚問云大德坐禪圖甚麼<a 
name="0299c16" id="0299c16"></a>師云圖作佛讓將磚一片于彼菴前石上磨師云磨<a 
name="0299c17" id="0299c17"></a>作甚麼讓云磨作鏡師云磨磚豈得成鏡耶讓云磨<a 
name="0299c18" id="0299c18"></a>磚既不成鏡坐禪豈得成佛師云如何即是讓云如<a 
name="0299c19" id="0299c19"></a>牛駕車車若不行打車即是打牛即是師無對讓云<a 
name="0299c20" id="0299c20"></a>汝學坐禪為學作佛若學坐禪禪非坐臥若學作佛<a 
name="0299c21" id="0299c21"></a>佛非定相於無住法不應取捨汝學作佛即是殺佛<a 
name="0299c22" id="0299c22"></a>若執坐相非達其理師聞開示如飲醍醐乃受心印<a 
name="0299c23" id="0299c23"></a>開法南昌寶峰山僧問和尚為甚麼說即心即佛師<a 
name="0299c24" id="0299c24"></a>云為止小兒啼僧云啼止時如何師云非心非佛僧<a 
name="0299c25" id="0299c25"></a>云除此二種人來如何指示師云向伊道不是物其<a 
name="0299c26" id="0299c26"></a>化盛行江西。</p><a 
name="0299c27" id="0299c27"></a><p style="text-indent: 0em; margin-left: 1em"><span class="linehead"></span>磨磚坐佛兩俱非撥轉牛車露大機悟徹心空真<a 
name="0299c28" id="0299c28"></a>印後精金百煉愈光輝。</p><a 
name="0299c29" id="0299c29"></a><p style="margin-left: 3em"><span class="headname">南嶽第三世</span></p><a 
name="0299c30" id="0299c30"></a><p style="text-indent: 0em; margin-left: 0em"><span class="linehead"></span>洪州百丈懷海禪師福州長樂人姓王氏丱歲出家<a 
name="0300a01" id="0300a01"></a>三學該練及參馬祖為侍者偶侍祖行次見野鴨飛<a 
name="0300a02" id="0300a02"></a>過祖云是甚麼師云野鴨子祖云甚處去也師云飛<a 
name="0300a03" id="0300a03"></a>過去也祖扭師鼻師負痛失聲祖云又道飛過去也<a 
name="0300a04" id="0300a04"></a>師有省一日再參祖震威一喝師三日耳聾後黃檗<a 
name="0300a05" id="0300a05"></a>聞舉不覺吐舌。</p><a 
name="0300a06" id="0300a06"></a><p style="text-indent: 0em; margin-left: 1em"><span class="linehead"></span>群飛野鴨白雲邊扭痛鼻頭甚可憐一喝耳聾千<a 
name="0300a07" id="0300a07"></a>古意雄峰從此浪彌天。</p><a 
name="0300a08" id="0300a08"></a><p style="margin-left: 3em"><span class="headname">南嶽第四世</span></p><a 
name="0300a09" id="0300a09"></a><p style="text-indent: 0em; margin-left: 0em"><span class="linehead"></span>洪州黃檗希運禪師閩中人幼歲出家至京洛行乞<a 
name="0300a10" id="0300a10"></a>吟添缽聲一嫗出扉問曰太無厭生師云汝猶未施<a 
name="0300a11" id="0300a11"></a>責我無厭何耶嫗笑而掩扉師異之後往南昌見馬<a 
name="0300a12" id="0300a12"></a>祖祖已示寂時百丈為祖廬墓師見丈丈舉耳聾話<a 
name="0300a13" id="0300a13"></a>師吐舌丈云汝嗣馬祖去師云某來參馬祖不料無<a 
name="0300a14" id="0300a14"></a>緣因和尚斯舉得見馬祖大機大用若嗣馬祖恐以<a 
name="0300a15" id="0300a15"></a>後喪我兒孫及開法上堂眾纔入師召云大眾眾回<a 
name="0300a16" id="0300a16"></a>首師云月似彎弓少雨多風。</p><a 
name="0300a17" id="0300a17"></a><p style="text-indent: 0em; margin-left: 1em"><span class="linehead"></span>聞舉舌頭忙吐出大張機用顯全才月似彎弓論<a 
name="0300a18" id="0300a18"></a>風雨棒頭有眼豁然開。</p><a 
name="0300a19" id="0300a19"></a><p style="margin-left: 3em"><span class="headname">南嶽第五世</span></p><a 
name="0300a20" id="0300a20"></a><p style="text-indent: 0em; margin-left: 0em"><span class="linehead"></span>鎮州臨濟義玄禪師曹州南華人姓邢氏落髮進具<a 
name="0300a21" id="0300a21"></a>志慕禪宗初參黃檗三度問佛法的的大意三度被<a 
name="0300a22" id="0300a22"></a>打及到大愚處悟徹于大愚脅下築三拳復轉黃檗<a 
name="0300a23" id="0300a23"></a>打黃檗一掌後臨滹沱河側開堂建立黃檗宗旨號<a 
name="0300a24" id="0300a24"></a>臨濟宗。</p><a 
name="0300a25" id="0300a25"></a><p style="text-indent: 0em; margin-left: 1em"><span class="linehead"></span>三遭痛棒還拳處長劍倚天會者稀佛法無多親<a 
name="0300a26" id="0300a26"></a>口出當陽一句露真機。</p><a 
name="0300a27" id="0300a27"></a><p style="margin-left: 3em"><span class="headname">南嶽第六世</span></p><a 
name="0300a28" id="0300a28"></a><p style="text-indent: 0em; margin-left: 0em"><span class="linehead"></span>魏府興化存獎禪師初在臨濟為侍者因訊洛浦來<a 
name="0300a29" id="0300a29"></a>參機緣兩遭濟打及到三聖處為首座聖問師師便<a 
name="0300a30" id="0300a30"></a>喝聖云須是你始得復到大覺處為院主覺問師師<a 
name="0300b01" id="0300b01"></a>便喝覺便打師又喝覺又打次日覺又問師師亦喝<a 
name="0300b02" id="0300b02"></a>覺亦打師再喝覺再打至脫下衲衣痛與一頓處直<a 
name="0300b03" id="0300b03"></a>下薦得臨濟在黃檗喫棒底道理迨後開堂拈香云<a 
name="0300b04" id="0300b04"></a>者瓣香本為三聖師兄三聖于我太孤本為大覺師<a 
name="0300b05" id="0300b05"></a>兄大覺于我太賒不如供養臨濟先師。</p><a 
name="0300b06" id="0300b06"></a><p style="text-indent: 0em; margin-left: 1em"><span class="linehead"></span>大作雷聲無點雨棒頭撥轉目前機其中薦得孤<a 
name="0300b07" id="0300b07"></a>賒處臨濟先師供養伊。</p><a 
name="0300b08" id="0300b08"></a><p style="margin-left: 3em"><span class="headname">南嶽第七世</span></p><a 
name="0300b09" id="0300b09"></a><p style="text-indent: 0em; margin-left: 0em"><span class="linehead"></span>汝州南院慧顒禪師得法于興化獎開堂後有僧來<a 
name="0300b10" id="0300b10"></a>參云敗也師引杖向其前僧無語師便打數棒。</p><a 
name="0300b11" id="0300b11"></a><p style="text-indent: 0em; margin-left: 1em"><span class="linehead"></span>殺活臨機用最親禪床掀倒不知音棒頭點出金<a 
name="0300b12" id="0300b12"></a>剛眼啐啄同時有幾人。</p><a 
name="0300b13" id="0300b13"></a><p style="margin-left: 3em"><span class="headname">南嶽第八世</span></p><a 
name="0300b14" id="0300b14"></a><p style="text-indent: 0em; margin-left: 0em"><span class="linehead"></span>汝州風穴延沼禪師餘杭劉氏子參南院院問南方<a 
name="0300b15" id="0300b15"></a>一棒作麼商量師曰作奇特商量師<span class="corr" title='[郤&gt;卻]'>卻</span>問和尚此問<a 
name="0300b16" id="0300b16"></a>一棒作麼商量院拈拄杖曰棒下無生忍臨機不見<a 
name="0300b17" id="0300b17"></a>師師于言下大徹玄旨遂依止六年。</p><a 
name="0300b18" id="0300b18"></a><p style="text-indent: 0em; margin-left: 1em"><span class="linehead"></span>明明心印鐵牛機棒下無生不見師掣電轟雷能<a 
name="0300b19" id="0300b19"></a>殺活豁然句裏悟玄微。</p><a 
name="0300b20" id="0300b20"></a><p style="margin-left: 3em"><span class="headname">南嶽第九世</span></p><a 
name="0300b21" id="0300b21"></a><p style="text-indent: 0em; margin-left: 0em"><span class="linehead"></span>汝州首山省念禪師萊州狄氏子參風穴穴上堂舉<a 
name="0300b22" id="0300b22"></a>世尊以青蓮目顧視大眾乃曰正當恁麼時且道說<a 
name="0300b23" id="0300b23"></a>箇甚麼若道不說而說又是埋沒先聖且道說箇甚<a 
name="0300b24" id="0300b24"></a>麼師乃拂袖下去穴擲下拄杖歸方丈次日師與真<a 
name="0300b25" id="0300b25"></a>園頭同上問訊次穴問真曰作麼生是世尊不說說<a 
name="0300b26" id="0300b26"></a>真曰鵓鳩樹頭鳴又問師曰汝作麼生師曰動容揚<a 
name="0300b27" id="0300b27"></a>古路不墮悄然機穴謂真曰汝何不看念法華下語。</p><a 
name="0300b28" id="0300b28"></a><p style="text-indent: 0em; margin-left: 1em"><span class="linehead"></span>世尊顧視青蓮目直下承當更不疑拂袖便行多<a 
name="0300b29" id="0300b29"></a>瀟灑當陽不墮悄然機。</p><a 
name="0300b30" id="0300b30"></a><p style="margin-left: 3em"><span class="headname">南嶽第十世</span></p><a 
name="0300c01" id="0300c01"></a><p style="text-indent: 0em; margin-left: 0em"><span class="linehead"></span>汾州太子院善昭禪師太原俞氏子幼有大智一切<a 
name="0300c02" id="0300c02"></a>文字不由師訓自然通曉剃髮遊方遍參尊宿七十<a 
name="0300c03" id="0300c03"></a>一人最後見首山問百丈捲席意旨言下大悟拜而<a 
name="0300c04" id="0300c04"></a>起云萬古碧潭空界月再三撈摝始應知。</p><a 
name="0300c05" id="0300c05"></a><p style="text-indent: 0em; margin-left: 1em"><span class="linehead"></span>參遍諸方猶不歇霜眠露宿訪師來應知皓月澄<a 
name="0300c06" id="0300c06"></a>潭現放下身心曠劫灰。</p><a 
name="0300c07" id="0300c07"></a><p style="margin-left: 3em"><span class="headname">南嶽第十一世</span></p><a 
name="0300c08" id="0300c08"></a><p style="text-indent: 0em; margin-left: 0em"><span class="linehead"></span>潭州石霜慈明楚圓禪師全州清湘李氏子少為書<a 
name="0300c09" id="0300c09"></a>生年廿二得度母賢遣之遊方聞汾陽道望冒險往<a 
name="0300c10" id="0300c10"></a>來依住二載未許入室一夕訴曰自至法席不蒙指<a 
name="0300c11" id="0300c11"></a>示歲月飄忽<span class="corr" title='[已&gt;己]'>己</span>事不明失出家之利陽熟視罵詈舉<a 
name="0300c12" id="0300c12"></a>杖逐之師擬伸救陽以手掩其口師大悟歎曰始知<a 
name="0300c13" id="0300c13"></a>臨濟道出常情。</p><a 
name="0300c14" id="0300c14"></a><p style="text-indent: 0em; margin-left: 1em"><span class="linehead"></span>披星戴月謁汾陽開口無端罵一場拄杖拈來開<a 
name="0300c15" id="0300c15"></a>正眼始知濟道出情常。</p><a 
name="0300c16" id="0300c16"></a><p style="margin-left: 3em"><span class="headname">南嶽第十二世</span></p><a 
name="0300c17" id="0300c17"></a><p style="text-indent: 0em; margin-left: 0em"><span class="linehead"></span>袁州楊岐方會禪師宜春令氏子久依慈明未有省<a 
name="0300c18" id="0300c18"></a>發每咨請明云庫司事繁且去他日又問明云監寺<a 
name="0300c19" id="0300c19"></a>異時兒孫滿天下在何用忙為明適出師偵之小徑<a 
name="0300c20" id="0300c20"></a>既見搊住云老漢今日須與我說不說打你去明云<a 
name="0300c21" id="0300c21"></a>監寺知是般事便休語未卒師大悟即拜于泥途開<a 
name="0300c22" id="0300c22"></a>法楊岐僧問少林面壁意旨如何師云西天人不會<a 
name="0300c23" id="0300c23"></a>唐言。</p><a 
name="0300c24" id="0300c24"></a><p style="text-indent: 0em; margin-left: 1em"><span class="linehead"></span>西天人不會唐言箇事當場啟口難堪憶少林常<a 
name="0300c25" id="0300c25"></a>面壁覺來無地著羞漸。</p><a 
name="0300c26" id="0300c26"></a><p style="margin-left: 3em"><span class="headname">南嶽第十三世</span></p><a 
name="0300c27" id="0300c27"></a><p style="text-indent: 0em; margin-left: 0em"><span class="linehead"></span>舒州白雲守端禪師衡陽葛氏子依茶陵郁披剃往<a 
name="0300c28" id="0300c28"></a>參楊岐岐問受業師為誰師云茶陵郁和尚岐云聞<a 
name="0300c29" id="0300c29"></a>伊過橋遭什有偈能記否師舉云我有明珠一顆久<a 
name="0300c30" id="0300c30"></a>被塵勞關鎖今朝塵盡光生照破山河萬朵岐笑而<a 
name="0301a01" id="0301a01"></a>趨起師愕然通夕不寐黎明諮詢之岐云汝見昨日<a 
name="0301a02" id="0301a02"></a>打敺儺者麼師云見岐云汝一籌不及渠師愈駭然<a 
name="0301a03" id="0301a03"></a>云何謂也岐云渠愛人笑汝怕人笑師大悟。</p><a 
name="0301a04" id="0301a04"></a><p style="text-indent: 0em; margin-left: 1em"><span class="linehead"></span>照乘明珠覿面呈笑中有意愕然驚忽從句裏翻<a 
name="0301a05" id="0301a05"></a>身去衣裏寒光耀更真。</p><a 
name="0301a06" id="0301a06"></a><p style="margin-left: 3em"><span class="headname">南嶽第十四世</span></p><a 
name="0301a07" id="0301a07"></a><p style="text-indent: 0em; margin-left: 0em"><span class="linehead"></span>蘄州五祖法演禪師綿州鄧氏子年三十五始祝髮<a 
name="0301a08" id="0301a08"></a>遍參名宿因浮山指見白雲問南泉摩尼珠話雲叱<a 
name="0301a09" id="0301a09"></a>之師領悟獻投機偈曰山前一片閒田地叉手叮嚀<a 
name="0301a10" id="0301a10"></a>問祖翁幾度賣來還自買為憐松竹引清風雲特印<a 
name="0301a11" id="0301a11"></a>可雲一日謂師曰有數禪客自廬山來皆有悟入處<a 
name="0301a12" id="0301a12"></a>教伊說亦說得有來由舉因緣問伊亦明得教伊下<a 
name="0301a13" id="0301a13"></a>語亦下得秪是未在師于是大疑私自計曰既悟了<a 
name="0301a14" id="0301a14"></a>說亦說得明亦明得如何<span class="corr" title='[郤&gt;卻]'>卻</span>未在遂參究累日忽然<a 
name="0301a15" id="0301a15"></a>省悟從前寶惜一時放下走見白雲雲為手舞足蹈<a 
name="0301a16" id="0301a16"></a>師亦笑而已師後曰吾因茲出一身白汗便明得下<a 
name="0301a17" id="0301a17"></a>載清風。</p><a 
name="0301a18" id="0301a18"></a><p style="text-indent: 0em; margin-left: 1em"><span class="linehead"></span>人人有片閒田地何必叮嚀問主翁一笑通身流<a 
name="0301a19" id="0301a19"></a>白汗忽然脫體露真風。</p><a 
name="0301a20" id="0301a20"></a><p style="margin-left: 3em"><span class="headname">南嶽第十五世</span></p><a 
name="0301a21" id="0301a21"></a><p style="text-indent: 0em; margin-left: 0em"><span class="linehead"></span>成都昭覺克勤佛果禪師彭州駱氏子兒時日記千<a 
name="0301a22" id="0301a22"></a>言見佛書如獲舊物出家首謁玉泉皓次依金鑾信<a 
name="0301a23" id="0301a23"></a>大溈哲黃龍心東林度僉指為法器而晦堂稱他日<a 
name="0301a24" id="0301a24"></a>臨濟一派屬子矣最後見五祖盡其機用祖皆不諾<a 
name="0301a25" id="0301a25"></a>師忿然而去到金山染寒困極試以平日見處無得<a 
name="0301a26" id="0301a26"></a>力者乃轉依五祖令入侍寮聞舉提刑小艷詩話祖<a 
name="0301a27" id="0301a27"></a>云他秪認得聲師云他既認得聲為甚麼<span class="corr" title='[郤&gt;卻]'>卻</span>不是祖<a 
name="0301a28" id="0301a28"></a>云如何是祖師西來意庭前柏樹子&#x807B;師忽有省出<a 
name="0301a29" id="0301a29"></a>門見雞飛上闌干鼓翅而鳴復自謂云此豈不是聲<a 
name="0301a30" id="0301a30"></a>遂袖香入室通其所得祖云佛祖大事非小根劣器<a 
name="0301b01" id="0301b01"></a>所能造詣吾助汝喜由此所至推為上首。</p><a 
name="0301b02" id="0301b02"></a><p style="text-indent: 0em; margin-left: 1em"><span class="linehead"></span>雞上欄杆鼓翅鳴夢中驚覺五陵春香風滿袖通<a 
name="0301b03" id="0301b03"></a>身快秪要檀郎認得聲。</p><a 
name="0301b04" id="0301b04"></a><p style="margin-left: 3em"><span class="headname">南嶽第十六世</span></p><a 
name="0301b05" id="0301b05"></a><p style="text-indent: 0em; margin-left: 0em"><span class="linehead"></span>臨安徑山大慧宗杲普覺禪師宣城奚氏子年十六<a 
name="0301b06" id="0301b06"></a>出家十七落髮十九遊方謁湛堂後參圜悟聞薰風<a 
name="0301b07" id="0301b07"></a>自南來殿角生微涼語省豁悟每舉有句無句話問<a 
name="0301b08" id="0301b08"></a>之師擬開口悟便云不是一日師問悟云聞和尚曾<a 
name="0301b09" id="0301b09"></a>問五祖師翁來不知道箇甚麼悟笑而不答師云當<a 
name="0301b10" id="0301b10"></a>時想是對眾問今日說亦何妨悟云我問有句無句<a 
name="0301b11" id="0301b11"></a>如藤倚樹意旨如何祖云描也描不成畫也畫不就<a 
name="0301b12" id="0301b12"></a>又問樹倒藤枯時如何祖云相隨來也師當下釋然<a 
name="0301b13" id="0301b13"></a>悟云始知我不汝欺也遂著臨濟正宗記付之。</p><a 
name="0301b14" id="0301b14"></a><p style="text-indent: 0em; margin-left: 1em"><span class="linehead"></span>薰風南起閣生涼諸佛明明不覆藏萬朵白雲吹<a 
name="0301b15" id="0301b15"></a>散去當陽一片露堂堂。</p><a 
name="0301b16" id="0301b16"></a><p style="margin-left: 3em"><span class="headname">南嶽第十七世</span></p><a 
name="0301b17" id="0301b17"></a><p style="text-indent: 0em; margin-left: 0em"><span class="linehead"></span>福州西禪懶菴鼎需禪師本郡林氏子幼舉進士偶<a 
name="0301b18" id="0301b18"></a>看遺教經歎曰幾為儒冠所誤欲去家母以親迎難<a 
name="0301b19" id="0301b19"></a>之師絕之以偈云夭桃紅杏一時分付春風翠竹黃<a 
name="0301b20" id="0301b20"></a>花此去永為道伴竟依保壽出家遍參名宿後依大<a 
name="0301b21" id="0301b21"></a>慧慧問內不放出外不放入正恁麼時如何師擬開<a 
name="0301b22" id="0301b22"></a>口慧拈竹篦連打三下師于此大悟厲聲云和尚已<a 
name="0301b23" id="0301b23"></a>多了也慧又打師禮拜慧印以偈一日上堂云懶翁<a 
name="0301b24" id="0301b24"></a>懶中懶最懶懶說禪亦不重自<span class="corr" title='[已&gt;己]'>己</span>亦不重先賢又誰<a 
name="0301b25" id="0301b25"></a>管你地又誰管你天物外翛然無箇事日上三竿猶<a 
name="0301b26" id="0301b26"></a>更眠。</p><a 
name="0301b27" id="0301b27"></a><p style="text-indent: 0em; margin-left: 1em"><span class="linehead"></span>拈來竹篦甚分明棒下承當得本真最懶說禪無<a 
name="0301b28" id="0301b28"></a>可說三竿日上懶翻身。</p><a 
name="0301b29" id="0301b29"></a><p style="margin-left: 3em"><span class="headname">南嶽第十八世</span></p><a 
name="0301b30" id="0301b30"></a><p style="text-indent: 0em; margin-left: 0em"><span class="linehead"></span>福州鼓山木菴安永禪師閩縣吳氏子弱冠為僧謁<a 
name="0301c01" id="0301c01"></a>懶菴于雲門懶問不問有言不問無言世尊良久不<a 
name="0301c02" id="0301c02"></a>得向世尊良久處會隨後便喝師倏然契悟作禮云<a 
name="0301c03" id="0301c03"></a>不因今日問爭喪目前機懶許之上堂拈拄杖云臨<a 
name="0301c04" id="0301c04"></a>濟小廝兒未曾當頭道著今日全身放憨也要諸人<a 
name="0301c05" id="0301c05"></a>知有擲拄杖下座。</p><a 
name="0301c06" id="0301c06"></a><p style="text-indent: 0em; margin-left: 1em"><span class="linehead"></span>問得分明答豈差一聲喝出絕週遮目前驚散浮<a 
name="0301c07" id="0301c07"></a>雲盡月印千江玉浪花。</p><a 
name="0301c08" id="0301c08"></a><p style="margin-left: 3em"><span class="headname">南嶽第十九世</span></p><a 
name="0301c09" id="0301c09"></a><p style="text-indent: 0em; margin-left: 0em"><span class="linehead"></span>杭州淨慈晦翁悟明禪師福州人上堂舉夾山會下<a 
name="0301c10" id="0301c10"></a>一僧到高亭纔禮拜亭便打僧云特來禮拜亭亦打<a 
name="0301c11" id="0301c11"></a>又拜亭又打趁出僧回舉似夾山山云會麼僧云不<a 
name="0301c12" id="0301c12"></a>會山云賴汝不會汝若會即夾山口啞去應菴拈云<a 
name="0301c13" id="0301c13"></a>高亭一期忍俊不禁爭奈拄杖放行太速者僧當時<a 
name="0301c14" id="0301c14"></a>若是箇漢莫道高亭夾山便是達磨大師出來也斬<a 
name="0301c15" id="0301c15"></a>為三段何故家肥生孝子國伯有謀臣師云高亭夾<a 
name="0301c16" id="0301c16"></a>山門庭施設各得其宜但中間一人較些子應菴與<a 
name="0301c17" id="0301c17"></a>麼道也是鞏縣茶瓶師纂修聯燈會要。</p><a 
name="0301c18" id="0301c18"></a><p style="text-indent: 0em; margin-left: 1em"><span class="linehead"></span>門庭施設法中王正令全提孰敢當識得中間較<a 
name="0301c19" id="0301c19"></a>些子聯燈千古繼心光。</p><a 
name="0301c20" id="0301c20"></a><p style="margin-left: 3em"><span class="headname">南嶽第二十世</span></p><a 
name="0301c21" id="0301c21"></a><p style="text-indent: 0em; margin-left: 0em"><span class="linehead"></span>太原苦口良益禪師參淨慈慈問近離甚處師云瑞<a 
name="0301c22" id="0301c22"></a>光慈云正與麼時光在甚處師便喝慈云且止汝道<a 
name="0301c23" id="0301c23"></a>西湖水深多少師擬議慈便打趁出久之契悟作偈<a 
name="0301c24" id="0301c24"></a>曰臨機一句不露絲頭吹毛纔展大地全收師云從<a 
name="0301c25" id="0301c25"></a>上心印汝今得之宜處深谷俟時行化。</p><a 
name="0301c26" id="0301c26"></a><p style="text-indent: 0em; margin-left: 1em"><span class="linehead"></span>問到西湖水淺深棒頭點出甚分明臨機一句吹<a 
name="0301c27" id="0301c27"></a>毛劍從上心珠印得真。</p><a 
name="0301c28" id="0301c28"></a><p style="margin-left: 3em"><span class="headname">南嶽第二十一世</span></p><a 
name="0301c29" id="0301c29"></a><p style="text-indent: 0em; margin-left: 0em"><span class="linehead"></span>汾州筏渡普慈禪師初參徑山端高峰妙各有契處<a 
name="0301c30" id="0301c30"></a>後北還過燕遊五臺禮文殊感大士放光居臺二年<a 
name="0302a01" id="0302a01"></a>入太原參益和尚益云發足甚處師云五臺益云文<a 
name="0302a02" id="0302a02"></a>殊與汝說甚麼師云腳下草鞋唱成一百文益云腳<a 
name="0302a03" id="0302a03"></a>跟為甚麼不點地師云且喜老漢見得親切益云老<a 
name="0302a04" id="0302a04"></a>僧罪過師喝一喝而出自此常造室中久之益囑云<a 
name="0302a05" id="0302a05"></a>汝緣當在本處他後設大法藥宜號筏渡師禮謝歸<a 
name="0302a06" id="0302a06"></a>汾州。</p><a 
name="0302a07" id="0302a07"></a><p style="text-indent: 0em; margin-left: 1em"><span class="linehead"></span>徑山參過謁高峰猶是文殊光影中草鞋踏斷真<a 
name="0302a08" id="0302a08"></a>消息一喝當陽播正宗。</p><a 
name="0302a09" id="0302a09"></a><p style="margin-left: 3em"><span class="headname">南嶽二十二世</span></p><a 
name="0302a10" id="0302a10"></a><p style="text-indent: 0em; margin-left: 0em"><span class="linehead"></span>洛京相國一言道顯禪師雁門人生而岐嶷穎悟英<a 
name="0302a11" id="0302a11"></a>特年十二自願出家父母難之師云兒志決矣未可<a 
name="0302a12" id="0302a12"></a>強留遂落髮于郡之西山聽講圓覺至知幻即離章<a 
name="0302a13" id="0302a13"></a>頓然默契恍若舊識乃辭師遊汾州謁筏渡渡一見<a 
name="0302a14" id="0302a14"></a>器之命入侍寮一日渡舉竹篦問云畢竟喚作甚麼<a 
name="0302a15" id="0302a15"></a>師方進語渡驀頭便打忽然大悟禮拜云和尚且止<a 
name="0302a16" id="0302a16"></a>古人道佛法無多子非虛語也渡云汝今方知吾意<a 
name="0302a17" id="0302a17"></a>耶師云和尚大恩碎身難報渡囑云汝年且幼時至<a 
name="0302a18" id="0302a18"></a>理彰師執勞座下一十七載。</p><a 
name="0302a19" id="0302a19"></a><p style="text-indent: 0em; margin-left: 1em"><span class="linehead"></span>竹篦拈來活似龍驀頭一棒悟心空無多佛法明<a 
name="0302a20" id="0302a20"></a>今古恩大難酬此日功。</p><a 
name="0302a21" id="0302a21"></a><p style="margin-left: 3em"><span class="headname">南嶽第二十三世</span></p><a 
name="0302a22" id="0302a22"></a><p style="text-indent: 0em; margin-left: 0em"><span class="linehead"></span>西京小菴行密禪師初以白衣禮相國顯和尚凡見<a 
name="0302a23" id="0302a23"></a>便禮拜顯一日謂云道人禮拜且止佛法在甚處師<a 
name="0302a24" id="0302a24"></a>方舉首忽聞板聲鳴顯云只者是師從此有入遂求<a 
name="0302a25" id="0302a25"></a>度顯云汝誠精進宜名行密力參三年顯舉馬祖三<a 
name="0302a26" id="0302a26"></a>不是語未絕師云畢竟如何顯笑云已多了也師于<a 
name="0302a27" id="0302a27"></a>言下釋然大悟顯云佛法下衰正宜潛隱毋拘城隍<a 
name="0302a28" id="0302a28"></a>得安身處最為佳耳。</p><a 
name="0302a29" id="0302a29"></a><p style="text-indent: 0em; margin-left: 1em"><span class="linehead"></span>一聲板響通消息惹得三年滿腳泥聞舉南泉三<a 
name="0302a30" id="0302a30"></a>不是忽于句下悟全機。</p><a 
name="0302b01" id="0302b01"></a><p style="margin-left: 3em"><span class="headname">南嶽第二十四世</span></p><a 
name="0302b02" id="0302b02"></a><p style="text-indent: 0em; margin-left: 0em"><span class="linehead"></span>二仰圓欽禪師禾之秀水人遍參諸方毫無所契入<a 
name="0302b03" id="0302b03"></a>西京謁小菴密于旅舍密問浙中有箇伶俐人汝還<a 
name="0302b04" id="0302b04"></a>見麼師云圓欽鈍漢密云我要箇鈍漢作監收汝還<a 
name="0302b05" id="0302b05"></a>知麼師罔措密云數千里來可惜錯過師相依扣參<a 
name="0302b06" id="0302b06"></a>一日見鼠從架上過撲翻油甕忽爾頓契走見密云<a 
name="0302b07" id="0302b07"></a>某已捉得了也密搊住云道道師云一粒鼠糞污<span class="corr" title='[郤&gt;卻]'>卻</span><a 
name="0302b08" id="0302b08"></a>鍋羹密云瞎漢參堂去。</p><a 
name="0302b09" id="0302b09"></a><p style="text-indent: 0em; margin-left: 1em"><span class="linehead"></span>數千里來幾錯過油甕翻時滋味長鼠糞鍋羹污<a 
name="0302b10" id="0302b10"></a><span class="corr" title='[郤&gt;卻]'>卻</span>了和盤托出露當陽。</p><a 
name="0302b11" id="0302b11"></a><p style="margin-left: 3em"><span class="headname">南嶽第二十五世</span></p><a 
name="0302b12" id="0302b12"></a><p style="text-indent: 0em; margin-left: 0em"><span class="linehead"></span>壽州無念智有禪師蜀之漢州人出峽遊四明登天<a 
name="0302b13" id="0302b13"></a>目後參二仰欽欽云行腳甚處師云南方欽云彼中<a 
name="0302b14" id="0302b14"></a>佛法如何師云山川無異欽云我手何似佛手師良<a 
name="0302b15" id="0302b15"></a>久欽云莫道無異好後看興化打維那因緣始浩然<a 
name="0302b16" id="0302b16"></a>大徹作偈云興化打維那平地遭殃禍昨夜南山雲<a 
name="0302b17" id="0302b17"></a>飛向北山過欽見為之助喜云不辜到此。</p><a 
name="0302b18" id="0302b18"></a><p style="text-indent: 0em; margin-left: 1em"><span class="linehead"></span>遍歷南方涉四明山川有異一般春南山雲向北<a 
name="0302b19" id="0302b19"></a>山去片片飛來露本真。</p><a 
name="0302b20" id="0302b20"></a><p style="margin-left: 3em"><span class="headname">南嶽第二十六世</span></p><a 
name="0302b21" id="0302b21"></a><p style="text-indent: 0em; margin-left: 0em"><span class="linehead"></span>荊山懷寶禪師渚宮人遊壽州謁無念有有云獵縣<a 
name="0302b22" id="0302b22"></a>遊州畢竟為著何事師云生死大事求師拔度有云<a 
name="0302b23" id="0302b23"></a>汝是荊州人麼師云是有云闍黎即今在甚麼處師<a 
name="0302b24" id="0302b24"></a>擬對有云若便恁麼猶較些子佛法不是商量參堂<a 
name="0302b25" id="0302b25"></a>去師潛心座下一日有喚云闍黎師應諾有云在甚<a 
name="0302b26" id="0302b26"></a>麼處師于言下領旨後于嘉靖七年正法付鐵牛遠<a 
name="0302b27" id="0302b27"></a>師隱終南山。</p><a 
name="0302b28" id="0302b28"></a><p style="text-indent: 0em; margin-left: 1em"><span class="linehead"></span>呼來喚去有何因應答分明豈不親荊山有寶從<a 
name="0302b29" id="0302b29"></a>今識悟得真空一片心。</p><a 
name="0302b30" id="0302b30"></a><p style="margin-left: 3em"><span class="headname">南嶽第二十七世</span></p><a 
name="0302c01" id="0302c01"></a><p style="text-indent: 0em; margin-left: 0em"><span class="linehead"></span>秦嶺鐵牛德遠禪師得心印于荊山菴居秦嶺常披<a 
name="0302c02" id="0302c02"></a>一紅布褲一日頂笠揮鋤地中月明聯池過之池見<a 
name="0302c03" id="0302c03"></a>云者漢好似一頭軍師云看箭池作躲箭勢師近前<a 
name="0302c04" id="0302c04"></a>攜手至菴留住三月謂云我乃大慧之裔在此待人<a 
name="0302c05" id="0302c05"></a>數十年矣汝今既來當為我求人光揚祖道付偈云<a 
name="0302c06" id="0302c06"></a>就身能打劫劈筈善奪窩三玄從此出三要不為多<a 
name="0302c07" id="0302c07"></a>探竿影草主賓分獅子迷蹤奈我何。</p><a 
name="0302c08" id="0302c08"></a><p style="text-indent: 0em; margin-left: 1em"><span class="linehead"></span>身披紅褲當僧衣頂笠揮鋤掘地時好似一軍須<a 
name="0302c09" id="0302c09"></a>看箭光揚祖道露全機。</p><a 
name="0302c10" id="0302c10"></a><p style="margin-left: 3em"><span class="headname">南嶽第二十八世</span></p><a 
name="0302c11" id="0302c11"></a><p style="text-indent: 0em; margin-left: 0em"><span class="linehead"></span>敘州朝陽月明聯池禪師本郡范司馬之後幼居窗<a 
name="0302c12" id="0302c12"></a>下有僧過訪不遇題聯于壁師見厭世祝髮杖笠南<a 
name="0302c13" id="0302c13"></a>遊過洛伽道逢一僧偉儀殊相師前行失腳念佛一<a 
name="0302c14" id="0302c14"></a>聲僧云此敲門瓦子何不拋<span class="corr" title='[郤&gt;卻]'>卻</span>師云拋<span class="corr" title='[郤&gt;卻]'>卻</span>後如何僧<a 
name="0302c15" id="0302c15"></a>云葉落歸根來時無口師有省後于秦嶺受印鐵牛<a 
name="0302c16" id="0302c16"></a>返敘州居朱提山朝陽洞聚雲來參師問云如何是<a 
name="0302c17" id="0302c17"></a>古佛心雲拱手云請和尚尊重師問不用音聲與色<a 
name="0302c18" id="0302c18"></a>身將何喚作本來人雲默然師休去。</p><a 
name="0302c19" id="0302c19"></a><p style="text-indent: 0em; margin-left: 1em"><span class="linehead"></span>朝陽洞口月初明指出當陽古佛心拱手端然請<a 
name="0302c20" id="0302c20"></a>尊重渾忘聲色貴知音。</p><a 
name="0302c21" id="0302c21"></a><p style="margin-left: 3em"><span class="headname">南嶽第二十九世</span></p><a 
name="0302c22" id="0302c22"></a><p style="text-indent: 0em; margin-left: 0em"><span class="linehead"></span>忠州聚雲吹萬廣真禪師敘州宜賓人姓李氏以白<a 
name="0302c23" id="0302c23"></a>衣參朝陽多載乃落髮受具一日陽謂師云汝有一<a 
name="0302c24" id="0302c24"></a>句未會在師問那一句陽云不用音聲色身默然良<a 
name="0302c25" id="0302c25"></a>久與我現出真空來師拂袖便出自思此事不可草<a 
name="0302c26" id="0302c26"></a>草此中必有玄要辭往別山苦參三年復見朝陽問<a 
name="0302c27" id="0302c27"></a>云畢竟如何現出陽引師手掩其口豁然大悟囑後<a 
name="0302c28" id="0302c28"></a>師涉海入吳穿閩過粵萬曆戊午于瀟湘湖東開法<a 
name="0302c29" id="0302c29"></a>還蜀闡化聚雲出世三十年五坐道場語錄二十卷<a 
name="0302c30" id="0302c30"></a>廣錄五十卷行世。</p><a 
name="0303a01" id="0303a01"></a><p style="text-indent: 0em; margin-left: 1em"><span class="linehead"></span>退參三載聚雲開喜得真空現出來每向紅爐經<a 
name="0303a02" id="0303a02"></a>久煆道行楚蜀顯英才。</p><a 
name="0303a03" id="0303a03"></a><p style="margin-left: 3em"><span class="headname">南嶽第三十世</span></p><a 
name="0303a04" id="0303a04"></a><p style="text-indent: 0em; margin-left: 0em"><span class="linehead"></span>忠州治平慶忠鐵壁慧機禪師營山羅氏子家世業<a 
name="0303a05" id="0303a05"></a>儒師生而貌偉器骨不凡八歲隨母持齋稍長厭俗<a 
name="0303a06" id="0303a06"></a>于天啟壬戌薙髮後參聚雲依住一夏不蒙垂示一<a 
name="0303a07" id="0303a07"></a>日雲出方丈師跪泣于前求雲開示雲笑而不答師<a 
name="0303a08" id="0303a08"></a>謂遇至人而無緣得授不如捐軀赴水以待來生有<a 
name="0303a09" id="0303a09"></a>諭以從講肆遊師聽畢復來相依雲命總院事一朝<a 
name="0303a10" id="0303a10"></a>念誦畢登榻一踢渾身骨碎大笑不止拈偈呈雲雲<a 
name="0303a11" id="0303a11"></a>不之印又力究三年忽爾大徹入室密以啟雲雲云<a 
name="0303a12" id="0303a12"></a>汝今纔會老僧意那師云和尚大慈為人徹底雲滅<a 
name="0303a13" id="0303a13"></a>後師為廬墓四眾堅請開法平都地藏院十坐道場<a 
name="0303a14" id="0303a14"></a>語錄二十卷僧問如何是正法眼藏師云烏龜開夜<a 
name="0303a15" id="0303a15"></a>市。</p><a 
name="0303a16" id="0303a16"></a><p style="text-indent: 0em; margin-left: 1em"><span class="linehead"></span>渾身骨碎未相許三載參明得寶珠脫殼烏龜開<a 
name="0303a17" id="0303a17"></a>夜市杜鵑啼血染珊瑚。</p><a 
name="0303a18" id="0303a18"></a><p style="margin-left: 3em"><span class="headname">南嶽第三十一世</span></p><a 
name="0303a19" id="0303a19"></a><p style="text-indent: 0em; margin-left: 0em"><span class="linehead"></span>忠州高峰三山燈來禪師墊江曾氏子世業儒師早<a 
name="0303a20" id="0303a20"></a>年入泮性好佛書一日讀聚雲古音王傳觸發夙慧<a 
name="0303a21" id="0303a21"></a>年三十從弔巖山南浙二師祝髮參鐵壁機和尚于<a 
name="0303a22" id="0303a22"></a>青山領箇沒得話頭終朝咀嚼不發泣語三巴掌師<a 
name="0303a23" id="0303a23"></a>掌雖本色勉之師愈迷悶適聞笑亭維那讀嚴陽尊<a 
name="0303a24" id="0303a24"></a>者問趙州一物不將來時如何州云放下著師于言<a 
name="0303a25" id="0303a25"></a>下釋然乃撫案大笑亭曰見箇甚麼師與一掌即趨<a 
name="0303a26" id="0303a26"></a>見機和尚機曰作麼作麼師連撫三掌機曰落在甚<a 
name="0303a27" id="0303a27"></a>麼處師作舞而出後隨機和尚掌師山行見浮雲東<a 
name="0303a28" id="0303a28"></a>西飛度師問曰落在甚麼處機和尚向空中指云看<a 
name="0303a29" id="0303a29"></a>掌驀面便掌由此腳跟點地受機和尚囑後開法崇<a 
name="0303a30" id="0303a30"></a>聖凡六坐道場康熙戊申歲嘉禾縉紳請住郡之天<a 
name="0303b01" id="0303b01"></a>寧闡揚道化編梓三代語錄入楞嚴大藏流通。</p><a 
name="0303b02" id="0303b02"></a><p style="text-indent: 0em; margin-left: 1em"><span class="linehead"></span>高峰絕頂全身露但見雲飛西復東驀而掌來如<a 
name="0303b03" id="0303b03"></a>霹靂豁開正眼悟真空。</p><a 
name="0303b04" id="0303b04"></a><p style="margin-left: 3em"><span class="headname">南嶽第三十二世</span></p><a 
name="0303b05" id="0303b05"></a><p style="text-indent: 0em; margin-left: 0em"><span class="linehead"></span>寧波普陀別菴性統禪師高梁龍氏子年十二投高<a 
name="0303b06" id="0303b06"></a>峰三山老人薙染二十二受具嘗請益山參究下手<a 
name="0303b07" id="0303b07"></a>工夫山曰只須向自家屋裏打點師遂將平日讀過<a 
name="0303b08" id="0303b08"></a>經史從頭細檢究無一下手處心甚奮急一日聞山<a 
name="0303b09" id="0303b09"></a>舉南泉瓶鵝公案有省山謂曰汝只會得有何曾會<a 
name="0303b10" id="0303b10"></a>得無遂示以狗子無佛性話逾年無所入請益曰秪<a 
name="0303b11" id="0303b11"></a>如會得者箇如何便了得生死山曰既會得者箇如<a 
name="0303b12" id="0303b12"></a>何不了生死心益迷悶後因山舉百丈開義田因緣<a 
name="0303b13" id="0303b13"></a>至展手處大徹玄旨山乃印可山示滅遂繼席高峰<a 
name="0303b14" id="0303b14"></a>尋遷普陀法化之盛風動遐邇正錄外著有續燈正<a 
name="0303b15" id="0303b15"></a>統盛行于世。</p><a 
name="0303b16" id="0303b16"></a><p style="text-indent: 0em; margin-left: 1em"><span class="linehead"></span>心珠早得在高峰拽杖南來正脈通坐斷洛伽消<a 
name="0303b17" id="0303b17"></a>萬派從茲重整舊家風。</p>
<hr>【經文資訊】嘉興藏第 40 冊 No. B487 翠崖必禪師語錄<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6d8e.html?index=J40nB487" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J40nB487_003 by HTTrack Website Copier/3.x [XR&CO'2014], Tue, 07 Jun 2016 07:16:22 GMT -->
</html>
