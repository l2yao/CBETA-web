<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X25n0471_004 by HTTrack Website Copier/3.x [XR&CO'2014], Tue, 07 Jun 2016 07:22:45 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1063937691&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX25n0471&amp;utmp=%2Fmobile%2Findex.php%3Findex%3DX25n0471_004&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index9937.html?index=X25n0471_003" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第25冊<br/>No.471 金剛經宗通 (7卷)<br/>【明 曾鳳儀宗通】<br/>第 4 卷</p>
	<a href="index0b66.html?index=X25n0471_005" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X25">
<div class="root" id="0471" sutra_name="金剛經宗通" sutra_juan="[卷4]">　
<a 
name="0019c01" id="0019c01"></a><p><span class="juanname">金剛般若波羅蜜經宗通卷四</span></p><a 
name="0019c02" id="0019c02"></a><a 
name="0019c03" id="0019c03"></a><p style="margin-left: 2em"><span class="headname">○八斷持說未脫苦果疑</span></p><a 
name="0019c04" id="0019c04"></a><p style="text-indent: 0em; margin-left: 1em"><span class="linehead"></span>此疑從前捨身布施而來。若一切佛法中。般若波<a 
name="0019c05" id="0019c05"></a>羅蜜最為上者。但持說般若足矣。何用勤苦行餘<a 
name="0019c06" id="0019c06"></a>度耶。今持說者。行菩薩行。割股救鴿。投崖飼虎。如<a 
name="0019c07" id="0019c07"></a>是等行。皆名苦因。云何前捨身命布施者。即成苦<a 
name="0019c08" id="0019c08"></a>果。而此獨不成苦果耶。為遣此疑。示現般若攝持<a 
name="0019c09" id="0019c09"></a>餘度。故經云。</p><a 
name="0019c10" id="0019c10"></a><p style="text-indent: 0em; margin-left: 0em"><span class="linehead"></span>須菩提。忍辱波羅蜜。如來說非忍辱波羅蜜。<span class="note">(時本有是名忍<a 
name="0019c11" id="0019c11"></a>辱波羅蜜句非)</span>。何以故。須菩提。如我昔為歌利王割截身體。<a 
name="0019c12" id="0019c12"></a>我於爾時。無我相．無人相．無眾生相．無壽者相。何以<a 
name="0019c13" id="0019c13"></a>故。我於往昔節節支解時。若有我相．人相．眾生相．壽<a 
name="0019c14" id="0019c14"></a>者相。應生瞋恨。須菩提。又念過去於五百世作忍辱<a 
name="0019c15" id="0019c15"></a>仙人。於爾所世。無我相．無人相．無眾生相．無壽者相。</p><a 
name="0019c16" id="0019c16"></a><p style="text-indent: 0em; margin-left: 1em"><span class="linehead"></span>傅大士頌曰。暴虐唯無道。時稱歌利王。逢君出遊<a 
name="0019c17" id="0019c17"></a>獵。仙人橫被傷。頻經五百世。前後極時長。承先忍<a 
name="0019c18" id="0019c18"></a>辱力。今乃證真常。</p><a 
name="0019c19" id="0019c19"></a><p style="text-indent: 0em; margin-left: 0em"><span class="linehead"></span>是故須菩提。菩薩應離一切相。發阿耨多羅三藐三<a 
name="0019c20" id="0019c20"></a>菩提心。不應住色生心。不應住聲香味觸法生心。應<a 
name="0019c21" id="0019c21"></a>生無所住心。若心有住。即為非住。是故佛說。菩薩心<a 
name="0019c22" id="0019c22"></a>不應住色布施。須菩提。菩薩為利益一切眾生故。應<a 
name="0019c23" id="0019c23"></a>如是布施。</p><a 
name="0019c24" id="0019c24"></a><p style="text-indent: 0em; margin-left: 1em"><span class="linehead"></span>傅大士頌曰。菩薩懷深智。何時不帶悲。投身憂虎<a 
name="0020a01" id="0020a01"></a>餓。割肉恐鷹飢。精勤三大劫。曾無一念疲。如能同<a 
name="0020a02" id="0020a02"></a>此行。皆得作天師。</p><a 
name="0020a03" id="0020a03"></a><p style="text-indent: 0em; margin-left: 0em"><span class="linehead"></span>如來說。一切諸相。即是非相。又說。一切眾生。即非眾<a 
name="0020a04" id="0020a04"></a>生。</p><a 
name="0020a05" id="0020a05"></a><p style="text-indent: 0em; margin-left: 1em"><span class="linehead"></span>通曰。上言金剛般若是第一波羅蜜。或謂布施為<a 
name="0020a06" id="0020a06"></a>第一者。以布施能攝餘度。不知餘度無般若。如闕<a 
name="0020a07" id="0020a07"></a>目而無導師。縱得福報。難證法身。較量優劣。斷乎<a 
name="0020a08" id="0020a08"></a>般若為第一也。故此以第一波羅蜜能攝餘度。如<a 
name="0020a09" id="0020a09"></a>忍辱。即是持戒。顏色不變。即是禪定。忍至五百世。<a 
name="0020a10" id="0020a10"></a>即是精進。而中無我人等相。即是般若也。故忍辱<a 
name="0020a11" id="0020a11"></a>不住於相。布施不住於相。方證菩提。而所謂不住<a 
name="0020a12" id="0020a12"></a>於相者。非金剛慧固莫能照了也。如是雖行忍辱。<a 
name="0020a13" id="0020a13"></a>亦是般若。以此布施。是真布施。豈彼身命布施求<a 
name="0020a14" id="0020a14"></a>世間福者可同日語哉。</p><p style="text-indent: 0em; margin-left: 1em"><span class="linehead"></span>功德施論曰。如來忍辱波<a 
name="0020a15" id="0020a15"></a>羅蜜者。以世諦論。則名苦行。便同捨身。俱成苦果。<a 
name="0020a16" id="0020a16"></a>約第一義諦。雖行苦行。有堪忍性故。即忍辱非忍<a 
name="0020a17" id="0020a17"></a>辱。遠離有此分別心故。此名勝事。有二種義。一是<a 
name="0020a18" id="0020a18"></a>善性故。諸波羅蜜皆以善為體性故。二是彼岸。功<a 
name="0020a19" id="0020a19"></a>德不可量。非波羅蜜者。無人知彼功德岸故。由斯<a 
name="0020a20" id="0020a20"></a>得名第一最勝義。此苦行勝彼捨身遠矣。</p><p style="text-indent: 0em; margin-left: 1em"><span class="linehead"></span>彌勒菩<a 
name="0020a21" id="0020a21"></a>薩偈曰。能忍於苦行。以苦行有善。彼福不可量。如<a 
name="0020a22" id="0020a22"></a>是最勝義。以能離相故也。</p><p style="text-indent: 0em; margin-left: 1em"><span class="linehead"></span>如我昔為仙人。山中修<a 
name="0020a23" id="0020a23"></a>道。值歌利王出獵。疲極就臥。諸妃潛禮仙人。王覺。<a 
name="0020a24" id="0020a24"></a>怒其貪觀女色。乃割截其身體。節節支離解散。我<a 
name="0020b01" id="0020b01"></a>時容顏不變。無有我人等相。王乃悔過。我言大王。<a 
name="0020b02" id="0020b02"></a>我心無瞋。亦如無貪。我若真實無瞋恨者。令我此<a 
name="0020b03" id="0020b03"></a>身平復如故。作是語<span class="corr" title='[巳&gt;已]'>已</span>。平復如故。是時若有我人<a 
name="0020b04" id="0020b04"></a>等相。應生瞋恨。不得平復如故。以無我人等相。不<a 
name="0020b05" id="0020b05"></a>見有我身割截。亦不見有王為割截。亦非愚癡罔<a 
name="0020b06" id="0020b06"></a>然不覺。一切分別都無所有。方成真實忍波羅蜜<a 
name="0020b07" id="0020b07"></a>也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。離我及恚相。實無於苦惱。共樂<a 
name="0020b08" id="0020b08"></a>有慈悲。如是苦行果。</p><p style="text-indent: 0em; margin-left: 1em"><span class="linehead"></span>唯離我故不見苦。唯離恚故<a 
name="0020b09" id="0020b09"></a>不見惱。無苦即見共樂。無惱即見慈悲。心與慈悲<a 
name="0020b10" id="0020b10"></a>相應。雖苦不見其苦也。若菩薩苦行之時。見有苦<a 
name="0020b11" id="0020b11"></a>惱。即便欲捨菩提之心。是故應離諸相。若人不生<a 
name="0020b12" id="0020b12"></a>勝菩提心。應生瞋恨。為防此過故。謂此苦行果。非<a 
name="0020b13" id="0020b13"></a>是一時能為此忍可暫而不可常。又念過去往昔<a 
name="0020b14" id="0020b14"></a>未遇惡王。凡五百世作忍辱仙人。<span class="corr" title='[巳&gt;已]'>已</span>於多生無我<a 
name="0020b15" id="0020b15"></a>人等相。忍之熟故。人以累苦難忍。而不知累苦能<a 
name="0020b16" id="0020b16"></a>忍也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。為不捨心起。修行及堅固。為<a 
name="0020b17" id="0020b17"></a>忍波羅蜜。習彼能學心。</p><p style="text-indent: 0em; margin-left: 1em"><span class="linehead"></span>為何等心起行相而修行。<a 
name="0020b18" id="0020b18"></a>為何等心堅固勤求不捨菩提。此謂入初地勝義<a 
name="0020b19" id="0020b19"></a>之心。得忍邊際。即忍辱非忍辱。即是此心方便行<a 
name="0020b20" id="0020b20"></a>無住心也。我唯有此離相之行得成於忍。故能與<a 
name="0020b21" id="0020b21"></a>無上菩提相應。是故諸菩薩等。應離一切相發無<a 
name="0020b22" id="0020b22"></a>上菩提心。習彼能學無住之心。但離諸相。即得菩<a 
name="0020b23" id="0020b23"></a>提。如說坐於菩提座。永斷一切想是也。</p><p style="text-indent: 0em; margin-left: 1em"><span class="linehead"></span>云何離相<a 
name="0020b24" id="0020b24"></a>耶。謂不應住色生心。不應住聲香味觸法生心。應<a 
name="0020c01" id="0020c01"></a>生無所住菩提之心。若心有住色等境界。即為非<a 
name="0020c02" id="0020c02"></a>住菩提也。以住菩提。故無所住。何以故。如是住者<a 
name="0020c03" id="0020c03"></a>即為非住。如有經說。菩提無住處。是故非住是住<a 
name="0020c04" id="0020c04"></a>菩提之異名也。然則不住於相。是般若智。不但攝<a 
name="0020c05" id="0020c05"></a>忍辱。且攝菩提矣。既攝菩提。何所不攝。以是義故。<a 
name="0020c06" id="0020c06"></a>佛於正答問中。說菩薩心不應住色布施。不應住<a 
name="0020c07" id="0020c07"></a>聲香味觸法布施布施。雖攝六度。然離於施物．施<a 
name="0020c08" id="0020c08"></a>者．受者三種分別。即是般若波羅蜜。故謂般若能<a 
name="0020c09" id="0020c09"></a>攝六度也。</p><p style="text-indent: 0em; margin-left: 1em"><span class="linehead"></span>若住色等布施。即有疲乏。而菩提心不<a 
name="0020c10" id="0020c10"></a>生。不住色等布施。即不疲乏。而菩提心生。諸菩薩<a 
name="0020c11" id="0020c11"></a>摩訶薩為利益一切眾生之故。應如是布施。不住<a 
name="0020c12" id="0020c12"></a>於相。</p><p style="text-indent: 0em; margin-left: 1em"><span class="linehead"></span>云何利益眾生修行而不住於眾生事耶。</p><p style="text-indent: 0em; margin-left: 1em"><span class="linehead"></span>彌<a 
name="0020c13" id="0020c13"></a>勒菩薩偈曰。修行利眾生。如是因當識。眾生及事<a 
name="0020c14" id="0020c14"></a>相。遠離亦應知。</p><p style="text-indent: 0em; margin-left: 1em"><span class="linehead"></span>故布施莫大於法施。法施莫大於<a 
name="0020c15" id="0020c15"></a>滅度一切眾生。若見有眾生可度。即是著相。是故<a 
name="0020c16" id="0020c16"></a>如來說一切諸相即是非相。又說一切眾生即非<a 
name="0020c17" id="0020c17"></a>眾生。此故以利益為修因。眾生及事相。皆應遠離<a 
name="0020c18" id="0020c18"></a>也。何者是眾生事。謂名相眾生及彼陰事故。</p><p style="text-indent: 0em; margin-left: 1em"><span class="linehead"></span>彌勒<a 
name="0020c19" id="0020c19"></a>菩薩偈曰。假名及陰事。如來離彼相。諸佛無彼二。<a 
name="0020c20" id="0020c20"></a>以見實法故。</p><p style="text-indent: 0em; margin-left: 1em"><span class="linehead"></span>彼眾生者。唯是名字施設。喚為眾生。<a 
name="0020c21" id="0020c21"></a>即彼假名無實體故。謂一切相貌即非相貌。如是<a 
name="0020c22" id="0020c22"></a>足明人無我也。世謂眾生為五陰所成。然彼五陰<a 
name="0020c23" id="0020c23"></a>等法無眾生體。以無實故。無能成之五陰故。謂一<a 
name="0020c24" id="0020c24"></a>切眾生即非眾生。如是足明法無我也。一切如來<a 
name="0021a01" id="0021a01"></a>明彼二相不實。故離彼相。然所以無彼人．法二相<a 
name="0021a02" id="0021a02"></a>者。以見實法故。若彼二實有者。諸佛如來應有彼<a 
name="0021a03" id="0021a03"></a>二相。何以故。諸佛如來實見故。唯諸佛見於實法。<a 
name="0021a04" id="0021a04"></a>故不見有所度之人。亦不見有能度之智。乃能無<a 
name="0021a05" id="0021a05"></a>所住而行於布施。故發阿耨多羅三藐三菩提心<a 
name="0021a06" id="0021a06"></a>者。當離一切相也。</p><p style="text-indent: 0em; margin-left: 1em"><span class="linehead"></span>僧問黃檗。如我昔為歌利王割<a 
name="0021a07" id="0021a07"></a>截身體如何。檗云。仙人者。即是你心。歌利王好求<a 
name="0021a08" id="0021a08"></a>也。不守王位。謂之貪利。如今學人不積功累德。見<a 
name="0021a09" id="0021a09"></a>者便擬學。與歌利王何別。如見色時。壞&#x5374;仙人眼。<a 
name="0021a10" id="0021a10"></a>聞聲時。壞&#x5374;仙人耳。乃至覺知時。亦復如是。喚作<a 
name="0021a11" id="0021a11"></a>節節支解。云。祇如仙人忍時。不合更有節節支解。<a 
name="0021a12" id="0021a12"></a>不可一心忍。一心不忍也。檗云。你作無生見。忍辱<a 
name="0021a13" id="0021a13"></a>解。無求解。總是傷損。云。仙人被割時。還知痛否。又<a 
name="0021a14" id="0021a14"></a>云。此中無受者。是誰受痛。檗云。你既不痛。出頭來<a 
name="0021a15" id="0021a15"></a>覓箇甚麼。又僧問。何者是精進。檗云。身心不起。是<a 
name="0021a16" id="0021a16"></a>名第一牢強精進。纔起心向外求者。名為歌利王<a 
name="0021a17" id="0021a17"></a>愛遊臘去。心不外遊。即是忍辱仙人。</p><p style="text-indent: 0em; margin-left: 1em"><span class="linehead"></span>身心俱無。即<a 
name="0021a18" id="0021a18"></a>是佛道。此金剛第一義也。黃檗把得便用。縱橫無<a 
name="0021a19" id="0021a19"></a>礙。是真能信解受持者。甚為希有。</p><a 
name="0021a20" id="0021a20"></a><p style="margin-left: 2em"><span class="headname">○九斷能證無體非因疑</span></p><a 
name="0021a21" id="0021a21"></a><p style="text-indent: 0em; margin-left: 1em"><span class="linehead"></span>此疑從前第三第七中來。彼較量內外財施不及<a 
name="0021a22" id="0021a22"></a>持經。以此得菩提故。遂疑言說是因。菩提是果。以<a 
name="0021a23" id="0021a23"></a>言說證果。理則不成。何者。果是無為。無為有體。因<a 
name="0021a24" id="0021a24"></a>是有為。有為無體。無體之道。不到果中。故疑其非<a 
name="0021b01" id="0021b01"></a>因也。為遣此疑。乃說無實無&#x8657;。原不屬於有無。故<a 
name="0021b02" id="0021b02"></a>經云。</p><a 
name="0021b03" id="0021b03"></a><p style="text-indent: 0em; margin-left: 0em"><span class="linehead"></span>須菩提。如來是真語者．實語者．如語者．不誑語者．不<a 
name="0021b04" id="0021b04"></a>異語者。須菩提。如來所得法。此法無實無&#x8657;。</p><a 
name="0021b05" id="0021b05"></a><p style="text-indent: 0em; margin-left: 1em"><span class="linehead"></span>傅大士頌曰。眾生與蘊界。名別體非殊。了知心似<a 
name="0021b06" id="0021b06"></a>幻。迷情見有餘。真言言不妄。實語語非&#x8657;。始終無<a 
name="0021b07" id="0021b07"></a>變異。性相本來如。</p><a 
name="0021b08" id="0021b08"></a><p style="text-indent: 0em; margin-left: 1em"><span class="linehead"></span>通曰。每誦此經。如來說一切諸相即是非相。又說<a 
name="0021b09" id="0021b09"></a>一切眾生即非眾生。此等說話。其實難信。恐人疑<a 
name="0021b10" id="0021b10"></a>為誑語。故說如來是真語者云云。以此法無實無<a 
name="0021b11" id="0021b11"></a>&#x8657;故。惟其無實。不見有諸相可得。不見有眾生可<a 
name="0021b12" id="0021b12"></a>度。惟其無&#x8657;。未嘗不現起諸相。未嘗不現起眾生。<a 
name="0021b13" id="0021b13"></a>即諸相離諸相。即眾生離眾生。是之謂無所住而<a 
name="0021b14" id="0021b14"></a>生其心。雖滅度一切眾生。而不見一眾生得滅度<a 
name="0021b15" id="0021b15"></a>也。此乃一真如法界。如來者。本此如而來。故所說<a 
name="0021b16" id="0021b16"></a>者。不異如而說。要令諸菩薩同歸於如如性海也。<a 
name="0021b17" id="0021b17"></a>傅大士偈。始於眾生與蘊界。終於性相本來如。合<a 
name="0021b18" id="0021b18"></a>上文並頌之。大有當於心。最宜詳味。</p><p style="text-indent: 0em; margin-left: 1em"><span class="linehead"></span>刊定記曰。如<a 
name="0021b19" id="0021b19"></a>來之言。真實無異。皆如其事。不誑眾生。今說持經<a 
name="0021b20" id="0021b20"></a>必趣菩提。汝等云何不信。又以如來說於真實等。<a 
name="0021b21" id="0021b21"></a>故名如來為真實語者。真語者何。謂說佛身大菩<a 
name="0021b22" id="0021b22"></a>提法也。是真智故。實語者何。謂說小乘四諦法也。<a 
name="0021b23" id="0021b23"></a>諦是實義。如語者何。謂說大乘法有真如。而小乘<a 
name="0021b24" id="0021b24"></a>無也。不異語者何。謂說三世受記等事。更無差謬。<a 
name="0021c01" id="0021c01"></a>以上四語所說。不離利生行施等法。是法即道也。<a 
name="0021c02" id="0021c02"></a>菩提妙果。雖不住此有為法中。而利生行施等道。<a 
name="0021c03" id="0021c03"></a>實為菩提之因。此言說有為之因。能證離言無為<a 
name="0021c04" id="0021c04"></a>之果。又何疑於因果不相符哉。</p><p style="text-indent: 0em; margin-left: 1em"><span class="linehead"></span>彌勒菩薩偈曰。果<a 
name="0021c05" id="0021c05"></a>雖不住道。而道能為因。以諸佛實語。彼智有四種。<a 
name="0021c06" id="0021c06"></a>實智及小乘。說摩訶衍法。及一切授記。以不&#x8657;說<a 
name="0021c07" id="0021c07"></a>故。</p><p style="text-indent: 0em; margin-left: 1em"><span class="linehead"></span>秦什譯時。加不誑語。明四語總不誑也。以何法<a 
name="0021c08" id="0021c08"></a>故不誑於眾生耶。為如來所得法無實無&#x8657;故。云<a 
name="0021c09" id="0021c09"></a>何無實。如來證第一義。一切法本性無生。無生故<a 
name="0021c10" id="0021c10"></a>不曾是有也。云何無&#x8657;。既無生。豈有滅。是故非&#x8657;。<a 
name="0021c11" id="0021c11"></a>實&#x8657;二境皆不可得。於何而見其有為。於何而見<a 
name="0021c12" id="0021c12"></a>其無為哉。</p><p style="text-indent: 0em; margin-left: 1em"><span class="linehead"></span>彌勒偈曰。順彼實智說。不實亦不&#x8657;。如<a 
name="0021c13" id="0021c13"></a>聞聲取證。對治如是說。</p><p style="text-indent: 0em; margin-left: 1em"><span class="linehead"></span>如人聞說依言得菩提。便<a 
name="0021c14" id="0021c14"></a>謂言中有菩提。又聞言中無菩提。便謂畢竟無菩<a 
name="0021c15" id="0021c15"></a>提。不達言空而法實。故有此執。今言無實無&#x8657;。正<a 
name="0021c16" id="0021c16"></a>所以對治之也。</p><p style="text-indent: 0em; margin-left: 1em"><span class="linehead"></span>言說文字。性本非有。言中菩提。亦<a 
name="0021c17" id="0021c17"></a>同言說。如言於火。但有火名。二俱無實。以所說法。<a 
name="0021c18" id="0021c18"></a>不能得彼證法。所以對治言中有菩提之說也。言<a 
name="0021c19" id="0021c19"></a>說無體。依而證實。不無離言之法。如言雖非火。不<a 
name="0021c20" id="0021c20"></a>無離言之火。以此所說法。隨順彼證法。證果是實。<a 
name="0021c21" id="0021c21"></a>故非&#x8657;也。所以對治言中無菩提之說也。言說非<a 
name="0021c22" id="0021c22"></a>&#x8657;非實。利生行施亦非&#x8657;非實。究竟菩提亦非&#x8657;<a 
name="0021c23" id="0021c23"></a>非實。孰謂持說不能於菩提作因哉。</p><p style="text-indent: 0em; margin-left: 1em"><span class="linehead"></span>昔伏<span class="gaiji">馱<!--gaiji,馱,1[馬*犬],2&#x4B7E;,3--></span>蜜多<a 
name="0021c24" id="0021c24"></a>尊者付法於&#x8107;尊者偈云。真理本無名。因名顯真<a 
name="0022a01" id="0022a01"></a>理。受得真實法。非真亦非偽。</p><p style="text-indent: 0em; margin-left: 1em"><span class="linehead"></span>而&#x8107;尊者付法於富<a 
name="0022a02" id="0022a02"></a>那夜奢。偈曰。真體自然真。因真說有理。領得真真<a 
name="0022a03" id="0022a03"></a>法。無行亦無止。初&#x8107;尊者至華氏國。憩一樹下。右<a 
name="0022a04" id="0022a04"></a>手指地而告眾曰。此地變金色。當有聖人入會。言<a 
name="0022a05" id="0022a05"></a>訖即變金色。時有長者子富那夜奢合掌前立。祖<a 
name="0022a06" id="0022a06"></a>問曰。汝從何來。答曰。我心非往。祖曰。汝何處住。答<a 
name="0022a07" id="0022a07"></a>云。我心非止。祖云。汝不定耶。答云。諸佛亦然。祖曰。<a 
name="0022a08" id="0022a08"></a>汝非諸佛。答云。諸佛亦非。祖因說偈曰。此地變金<a 
name="0022a09" id="0022a09"></a>色。預知有聖至。當坐菩提樹。覺華而成<span class="corr" title='[巳&gt;已]'>已</span>。夜奢復<a 
name="0022a10" id="0022a10"></a>說偈曰。師坐金色地。常說真實義。回光而照我。令<a 
name="0022a11" id="0022a11"></a>入三摩諦。祖遂度出家。以法付之。此無住妙理。從<a 
name="0022a12" id="0022a12"></a>古<span class="corr" title='[巳&gt;已]'>已</span>然。於斯信入。大不容易。</p><a 
name="0022a13" id="0022a13"></a><p style="margin-left: 2em"><span class="headname">○十斷如&#x5FA7;有得無得疑<span class="note">(如&#x5FA7;亦作真如)</span></span></p><a 
name="0022a14" id="0022a14"></a><p style="text-indent: 0em; margin-left: 1em"><span class="linehead"></span>此疑從上不住相布施而來。</p><p style="text-indent: 0em; margin-left: 1em"><span class="linehead"></span>功德施菩薩論曰。若<a 
name="0022a15" id="0022a15"></a>所證法無生無性。非實非&#x8657;。是即諸佛第一義身。<a 
name="0022a16" id="0022a16"></a>從此為因。二身成就。菩薩何故捨所證法。住於是<a 
name="0022a17" id="0022a17"></a>等而行施耶。真如一切時處皆有。既&#x5FA7;時處。即合<a 
name="0022a18" id="0022a18"></a>皆得。何故有得有不得者。為遣此疑。故經云。</p><a 
name="0022a19" id="0022a19"></a><p style="text-indent: 0em; margin-left: 0em"><span class="linehead"></span>須菩提。若菩薩心住於法而行布施。如人入闇。即無<a 
name="0022a20" id="0022a20"></a>所見。若菩薩心不住法而行布施。如人有目。日光明<a 
name="0022a21" id="0022a21"></a>照。見種種色。</p><a 
name="0022a22" id="0022a22"></a><p style="text-indent: 0em; margin-left: 1em"><span class="linehead"></span>傅大士頌曰。證空便為實。執我乃成&#x8657;。非空亦非<a 
name="0022a23" id="0022a23"></a>有。誰有復誰無。對病應施藥。無病藥還祛。須依二<a 
name="0022a24" id="0022a24"></a>空理。&#x9834;脫入無餘。</p><a 
name="0022b01" id="0022b01"></a><p style="text-indent: 0em; margin-left: 1em"><span class="linehead"></span>通曰。上言如來所得法。此法無實無&#x8657;。六祖云。無<a 
name="0022b02" id="0022b02"></a>實者。以法體空寂。無相可得。然中有恒沙性德。用<a 
name="0022b03" id="0022b03"></a>之不匱。故言無&#x8657;。惟其有恒沙之用。不妨行於布<a 
name="0022b04" id="0022b04"></a>施。惟其體自空寂。故應不住於法。但知布施而不<a 
name="0022b05" id="0022b05"></a>知離相。即住於實。不免執我之過。但知離相而不<a 
name="0022b06" id="0022b06"></a>知布施。即住於&#x8657;。不免證空之失。皆非中道諦也。<a 
name="0022b07" id="0022b07"></a>能離二邊而無住者。非具有根本智。及第一般若<a 
name="0022b08" id="0022b08"></a>之力。莫能契其妙也。無上菩提。非實非&#x8657;。無住布<a 
name="0022b09" id="0022b09"></a>施。非空非有。此果因一契之理。豈得謂行施便違<a 
name="0022b10" id="0022b10"></a>於真如耶。上無實無&#x8657;。承布施而來。此復以布施<a 
name="0022b11" id="0022b11"></a>證明其意。語本聯絡。傅大士偈亦極&#x7DDC;密。</p><p style="text-indent: 0em; margin-left: 1em"><span class="linehead"></span>刊定記<a 
name="0022b12" id="0022b12"></a>曰。真如&#x5FA7;一切時。&#x5FA7;一切處。有得不得者。由心有<a 
name="0022b13" id="0022b13"></a>住法不住法之異耳。若住法行施。則不得真如。如<a 
name="0022b14" id="0022b14"></a>入闇中。一無所見。若無住行施。則得真如。如太陽<a 
name="0022b15" id="0022b15"></a>昇天。何所不矚。</p><p style="text-indent: 0em; margin-left: 1em"><span class="linehead"></span>住法何以不得真如。由無般若觀<a 
name="0022b16" id="0022b16"></a>照之智。即執著色等六塵。及空有等法。由執著故。<a 
name="0022b17" id="0022b17"></a>心不清淨。為塵所染。但見布施。不見餘法。雖得染<a 
name="0022b18" id="0022b18"></a>福。不離苦果。縱有涅槃樂處。近而不達。故如闇中<a 
name="0022b19" id="0022b19"></a>無所見也。</p><p style="text-indent: 0em; margin-left: 1em"><span class="linehead"></span>彌勒偈曰。時及處實有。而不得真如。無<a 
name="0022b20" id="0022b20"></a>智以住法。餘者有智得。</p><p style="text-indent: 0em; margin-left: 1em"><span class="linehead"></span>不住法何以為得真如。由<a 
name="0022b21" id="0022b21"></a>於有目。具根本智。又得日光明照。通達般若。心極<a 
name="0022b22" id="0022b22"></a>清淨。決定了知佛法無性。故能悟一切法。不滅不<a 
name="0022b23" id="0022b23"></a>生。不斷不常。不一不異。不來不去。速成正覺。得大<a 
name="0022b24" id="0022b24"></a>涅槃。如是行不住施。如見種種色也。</p><p style="text-indent: 0em; margin-left: 1em"><span class="linehead"></span>彌勒菩薩偈<a 
name="0022c01" id="0022c01"></a>曰。暗如愚無智。明者如有智。對法及對治。得滅法<a 
name="0022c02" id="0022c02"></a>如是。</p><p style="text-indent: 0em; margin-left: 1em"><span class="linehead"></span>明與暗對。是對法也。以有智治無智。是對治<a 
name="0022c03" id="0022c03"></a>也。智生則無智滅。明生則暗滅。證寂滅法亦復如<a 
name="0022c04" id="0022c04"></a>是。真如之理周&#x5FA7;十方。悟亦不增。迷亦不減。得失<a 
name="0022c05" id="0022c05"></a>在人。非法有相違過也。</p><p style="text-indent: 0em; margin-left: 1em"><span class="linehead"></span>玄沙云。汝今欲得出今五<a 
name="0022c06" id="0022c06"></a>蘊身主宰。但識取汝祕密金剛體。古人向汝道。圓<a 
name="0022c07" id="0022c07"></a>成正&#x5FA7;。&#x5FA7;周沙界。我今少分為汝。智者可以譬喻<a 
name="0022c08" id="0022c08"></a>得解。汝還見南閻浮提日麼。世間所作興營。養身<a 
name="0022c09" id="0022c09"></a>活命。種種心行作業。莫非皆承日光成立。祇如日<a 
name="0022c10" id="0022c10"></a>體還有許多般心行麼。還有不周&#x5FA7;處麼。欲識金<a 
name="0022c11" id="0022c11"></a>剛體。亦須如是看。祇如山河大地。十方國土。色空<a 
name="0022c12" id="0022c12"></a>明暗。及汝身心。莫非盡承汝圓成威光所現。直是<a 
name="0022c13" id="0022c13"></a>天人&#x7FA3;生類。所作業次。受生果報。有情無情。莫非<a 
name="0022c14" id="0022c14"></a>承汝威光。乃至諸佛成道成果。接物利生。莫非盡<a 
name="0022c15" id="0022c15"></a>承汝威光。祇如金剛體。還有凡夫諸佛麼。有汝心<a 
name="0022c16" id="0022c16"></a>行麼。不可道無便得當去也。知麼。玄沙以日喻金<a 
name="0022c17" id="0022c17"></a>剛體。暗符甚深般若之旨。心心相印。豈不其然。</p><a 
name="0022c18" id="0022c18"></a><p style="text-indent: 0em; margin-left: 0em"><span class="linehead"></span>須菩提。當來之世。若有善男子．善女人。能於此經受<a 
name="0022c19" id="0022c19"></a>持讀誦。即為如來以佛智慧悉知是人。悉見是人。皆<a 
name="0022c20" id="0022c20"></a>得成就無量無邊功德。須菩提。若有善男子．善女人。<a 
name="0022c21" id="0022c21"></a>初日分以恒河沙等身布施。中日分復以恒河沙等<a 
name="0022c22" id="0022c22"></a>身布施。後日分亦以恒河沙等身布施。如是無量百<a 
name="0022c23" id="0022c23"></a>千萬億劫以身布施。若復有人。聞此經典。信心不逆。<a 
name="0022c24" id="0022c24"></a>其福勝彼。何況書寫受持讀誦。為人解說。</p><a 
name="0023a01" id="0023a01"></a><p style="text-indent: 0em; margin-left: 1em"><span class="linehead"></span>傅大士頌曰。眾生及壽者。蘊上假&#x8657;名。如龜毛不<a 
name="0023a02" id="0023a02"></a>實。似兔角無形。捨身由妄識。施命為迷情。詳論福<a 
name="0023a03" id="0023a03"></a>比智。不及受持經。</p><a 
name="0023a04" id="0023a04"></a><p style="text-indent: 0em; margin-left: 0em"><span class="linehead"></span>須菩提。以要言之。是經有不可思議．不可稱量．無邊<a 
name="0023a05" id="0023a05"></a>功德。如來為發大乘者說。為發最上乘者說。若有人<a 
name="0023a06" id="0023a06"></a>能受持讀誦。廣為人說。如來悉知是人。悉見是人。皆<a 
name="0023a07" id="0023a07"></a>得成就不可量．不可稱．無有邊．不可思議功德。如是<a 
name="0023a08" id="0023a08"></a>人等。即為荷擔如來阿耨多羅三藐三菩提。何以故。<a 
name="0023a09" id="0023a09"></a>須菩提。若樂小法者。著我見人見眾生見壽者見。即<a 
name="0023a10" id="0023a10"></a>於此經。不能聽受讀誦。為人解說。須菩提。在在處處。<a 
name="0023a11" id="0023a11"></a>若有此經。一切世間天人阿脩羅。所應供養。當知此<a 
name="0023a12" id="0023a12"></a>處。即為是塔。皆應恭敬。作禮圍繞。以諸華香而散其處。</p><a 
name="0023a13" id="0023a13"></a><p style="text-indent: 0em; margin-left: 1em"><span class="linehead"></span>傅大士頌曰。所作依他性。修成功德林。終無趨寂<a 
name="0023a14" id="0023a14"></a>意。唯有濟&#x7FA3;心。行悲悲廣大。用智智能深。利他兼<a 
name="0023a15" id="0023a15"></a>自利。小聖詎能任。</p><a 
name="0023a16" id="0023a16"></a><p style="text-indent: 0em; margin-left: 1em"><span class="linehead"></span>通曰。如來深讚此經。如日光明照。見種種色。是出<a 
name="0023a17" id="0023a17"></a>世間上上智。聲聞緣覺所不能窺。唯有大乘菩薩。<a 
name="0023a18" id="0023a18"></a>智悲雙運。乃克負荷。若有人能受持此經。莫逆於<a 
name="0023a19" id="0023a19"></a>心。是於多生種諸善根。故聞斯信。信斯解。解斯行。<a 
name="0023a20" id="0023a20"></a>自利利他。不捨菩提。此乃最上乘根器。豈修世間<a 
name="0023a21" id="0023a21"></a>福者可倫哉。</p><p style="text-indent: 0em; margin-left: 1em"><span class="linehead"></span>何為諄諄以布施較量也。布施亦六<a 
name="0023a22" id="0023a22"></a>度之一。祇知布施而不知般若。縱以身命布施至<a 
name="0023a23" id="0023a23"></a>恒沙劫數。終是識情用事。於真性無與。況眾生是<a 
name="0023a24" id="0023a24"></a>假。身命亦是假。處假作為。勞而罔功。故般若為布<a 
name="0023b01" id="0023b01"></a>施眼目。能令布施到於彼岸。足知是經是第一波<a 
name="0023b02" id="0023b02"></a>羅蜜。當尊敬而奉持之也。</p><p style="text-indent: 0em; margin-left: 1em"><span class="linehead"></span>刊定記曰。得真如者為<a 
name="0023b03" id="0023b03"></a>由心淨。心淨由不住法。不住法緣有智。有智蓋由<a 
name="0023b04" id="0023b04"></a>聞經。故知此經有其勝德。當來之世。若有善男子．<a 
name="0023b05" id="0023b05"></a>善女人。能於此經依法修行。其名有三。一受持．二<a 
name="0023b06" id="0023b06"></a>讀誦．三演說。受者受其文。持者持其義。對文曰讀。<a 
name="0023b07" id="0023b07"></a>暗念曰誦。欲受其文故先讀。欲持其義故先誦。是<a 
name="0023b08" id="0023b08"></a>讀誦乃受持之因。然受持者思慧。讀誦者聞慧。若<a 
name="0023b09" id="0023b09"></a>無所聞。憑何讀誦。是則從他聞法。內自思惟。為得<a 
name="0023b10" id="0023b10"></a>修行智也。此名具三種法。聞思修行。為自身&#x6E7B;熟<a 
name="0023b11" id="0023b11"></a>故。餘者化眾生。廣說法故。</p><p style="text-indent: 0em; margin-left: 1em"><span class="linehead"></span>彌勒菩薩偈曰。於何法<a 
name="0023b12" id="0023b12"></a>修行。得何等福德。復成就何業。如是說修行。名具<a 
name="0023b13" id="0023b13"></a>三種法。受持聞廣說。修從他及內。得聞是修智。此<a 
name="0023b14" id="0023b14"></a>為自&#x6E7B;熟。餘者化眾生。</p><p style="text-indent: 0em; margin-left: 1em"><span class="linehead"></span>唯佛智慧悉知悉見是人。<a 
name="0023b15" id="0023b15"></a>既行勝因。必得妙果。當能成就無量無邊功德。然<a 
name="0023b16" id="0023b16"></a>何以顯其功德之殊勝哉。</p><p style="text-indent: 0em; margin-left: 1em"><span class="linehead"></span>若有善男子．善女人。以<a 
name="0023b17" id="0023b17"></a>恒河沙等身命布施。初日分如是。中日分如是。後<a 
name="0023b18" id="0023b18"></a>日分亦如是。一日之間布施無倦。乃至是劫如是。<a 
name="0023b19" id="0023b19"></a>千劫如是。萬劫如是。億劫如是。無量劫中布施無<a 
name="0023b20" id="0023b20"></a>倦。以財施者。有力之家。尚可勉為。以身施者。不惜<a 
name="0023b21" id="0023b21"></a>性命。實是善行。其得福德。較之於前但以一河沙<a 
name="0023b22" id="0023b22"></a>身命施者。時事皆大。福亦最勝。</p><p style="text-indent: 0em; margin-left: 1em"><span class="linehead"></span>彌勒菩薩偈曰。以<a 
name="0023b23" id="0023b23"></a>事及時大。福中勝福德。</p><p style="text-indent: 0em; margin-left: 1em"><span class="linehead"></span>云何勝。以事勝故。即一日<a 
name="0023b24" id="0023b24"></a>時捨多身故。復多時故。若復有人聞此經典。如石<a 
name="0023c01" id="0023c01"></a>投水。信心不逆。即此信根。能趣菩提。視彼布施未<a 
name="0023c02" id="0023c02"></a>忘於我者。天地懸殊。其福為尤勝也。何況書寫受<a 
name="0023c03" id="0023c03"></a>持讀誦。信而好。好而樂。憶持不忘。浹於心髓。時復<a 
name="0023c04" id="0023c04"></a>為人解說甚深義趣。不徒自度。且以度人。彼以相<a 
name="0023c05" id="0023c05"></a>施。此以無相施。其功德豈可勝道哉。所云得何等<a 
name="0023c06" id="0023c06"></a>福德者蓋如此。</p><p style="text-indent: 0em; margin-left: 1em"><span class="linehead"></span>又云復成就何業者。何以竟其說<a 
name="0023c07" id="0023c07"></a>耶。以要言之。是經有無量功德不可思議。是經有<a 
name="0023c08" id="0023c08"></a>無邊功德不可思議。無量無邊思議可及者。菩薩<a 
name="0023c09" id="0023c09"></a>二乘或可測度。惟其不可心思。不可擬議。非名相<a 
name="0023c10" id="0023c10"></a>之境。惟證乃知。是功德殊勝。福果堅牢。為獨性所<a 
name="0023c11" id="0023c11"></a>獲之福。非餘者所知。於聲聞等是不共性故。故此<a 
name="0023c12" id="0023c12"></a>法門。下劣根器。每不欲聞。如來為發大乘者說。回<a 
name="0023c13" id="0023c13"></a>心向大。入菩薩乘。是由漸而入者。為發最上乘者<a 
name="0023c14" id="0023c14"></a>說。直趨無上菩提。更不落於階級。是由頓而入者。<a 
name="0023c15" id="0023c15"></a>但一佛乘。更無餘乘。由權教則名之曰大乘。即大<a 
name="0023c16" id="0023c16"></a>乘亦非乘。則名之曰最上乘。是世間希聞希信之<a 
name="0023c17" id="0023c17"></a>法也。</p><p style="text-indent: 0em; margin-left: 1em"><span class="linehead"></span>彌勒菩薩偈曰。唯依大人說。及希聞信法。</p><p style="text-indent: 0em; margin-left: 1em"><span class="linehead"></span>若<a 
name="0023c18" id="0023c18"></a>有人能聞說此經。受持讀誦以自利。廣為人說以<a 
name="0023c19" id="0023c19"></a>利他。二利兼行。不離般若。是故如來悉知是人。悉<a 
name="0023c20" id="0023c20"></a>見是人。智慧增長。福德亦與之增長。皆得成就。不<a 
name="0023c21" id="0023c21"></a>可量。至長也。不可稱。至重也。無有邊。至廣也。如是<a 
name="0023c22" id="0023c22"></a>不可思議之功德。偈曰。無上因增長。又曰。滿足無<a 
name="0023c23" id="0023c23"></a>上界。圓滿資&#x7CAE;。能令佛種不斷。如是人等。則為荷<a 
name="0023c24" id="0023c24"></a>擔如來無上菩提。背負曰荷。在肩曰擔。謂以大悲<a 
name="0024a01" id="0024a01"></a>下化。以大智上求。以大願雙運。安於精進肩上。從<a 
name="0024a02" id="0024a02"></a>煩惱生死中出。念念不住。直至菩提真性。自他一<a 
name="0024a03" id="0024a03"></a>時解脫。方捨此擔。是名受持真妙法。由彼持法。即<a 
name="0024a04" id="0024a04"></a>是持菩提也。</p><p style="text-indent: 0em; margin-left: 1em"><span class="linehead"></span>云何如來唯為大乘者說。何故持說<a 
name="0024a05" id="0024a05"></a>名為荷擔菩提耶。以樂小法者。著我人眾生壽者<a 
name="0024a06" id="0024a06"></a>等見。不能受持為人解說。何名小法。誰為樂小之<a 
name="0024a07" id="0024a07"></a>人。四諦因緣。名為小法。聲聞緣覺。即是樂小之人。<a 
name="0024a08" id="0024a08"></a>滯情於中。乃名為樂。彼有法執。此顯三空。是其非<a 
name="0024a09" id="0024a09"></a>處。故不能持說也。當知能持說者。即是廣大信解。<a 
name="0024a10" id="0024a10"></a>樂大法者。即是甚深信解。不著我人眾生壽者等<a 
name="0024a11" id="0024a11"></a>見。能成就最上法器。荷擔如來種種力用。故佛為<a 
name="0024a12" id="0024a12"></a>說此經也。是一切諸佛從此經生。一切善法從此<a 
name="0024a13" id="0024a13"></a>經出。在在處處若有此經。一切世間天人等所應<a 
name="0024a14" id="0024a14"></a>供養。此經乃超出三界之法。諸在三界中者應供<a 
name="0024a15" id="0024a15"></a>養也。當知此處即為是塔。如佛像貌安住於中。皆<a 
name="0024a16" id="0024a16"></a>應恭敬作禮圍繞。人能演法。功與塔等。地雖無思。<a 
name="0024a17" id="0024a17"></a>持說者故當以種種華香而散其處。如雨華讚歎。<a 
name="0024a18" id="0024a18"></a>重其法。因重其處也。其處尚當恭敬。況人得真實<a 
name="0024a19" id="0024a19"></a>妙法。豈不為人恭敬而得福報也乎。</p><p style="text-indent: 0em; margin-left: 1em"><span class="linehead"></span>彌勒菩薩偈<a 
name="0024a20" id="0024a20"></a>曰。受持真妙法。尊重身得福。</p><p style="text-indent: 0em; margin-left: 1em"><span class="linehead"></span>所謂成就不可思議<a 
name="0024a21" id="0024a21"></a>功德者此也。</p><p style="text-indent: 0em; margin-left: 1em"><span class="linehead"></span>百丈云。祇如有人。以福智四事供養<a 
name="0024a22" id="0024a22"></a>四百萬億阿僧祇世界六趣四生。隨其所欲。滿八<a 
name="0024a23" id="0024a23"></a>十年。後作是念。然此眾生皆<span class="corr" title='[巳&gt;已]'>已</span>衰老。我當以佛法<a 
name="0024a24" id="0024a24"></a>而訓導之。令得須陀洹果。乃至阿羅漢道。如是施<a 
name="0024b01" id="0024b01"></a>主。但施眾生一切樂具。功德尚自無量。何況令得<a 
name="0024b02" id="0024b02"></a>須陀洹果。乃至阿羅漢道。功德無量無邊。尚不如<a 
name="0024b03" id="0024b03"></a>五十人聞經隨喜功德。報恩經云。摩耶夫人生五<a 
name="0024b04" id="0024b04"></a>百太子。盡得辟支佛果。而皆滅度。各各起塔供養。<a 
name="0024b05" id="0024b05"></a>一一禮拜。歎言。不如生於一子得無上菩提。省我<a 
name="0024b06" id="0024b06"></a>心力。祇如今於百千萬眾中有一人得者。價值三<a 
name="0024b07" id="0024b07"></a>千大千世界。所以常勸眾人須玄解自理。自理若<a 
name="0024b08" id="0024b08"></a>玄。使得福智。如貴使賤。亦如無住車。若守此作解。<a 
name="0024b09" id="0024b09"></a>名髻中珠。亦名有價寶珠。亦名運糞入。若不守此<a 
name="0024b10" id="0024b10"></a>作解。如王髻中明珠與之。亦名無價大寶。亦名運<a 
name="0024b11" id="0024b11"></a>糞出。佛直是纏外人。&#x5374;來纏內與麼作佛。直是生<a 
name="0024b12" id="0024b12"></a>死那邊人。直是玄絕那邊人。&#x5374;來向這岸與麼作<a 
name="0024b13" id="0024b13"></a>佛。百丈故是最上法器。荷擔如來無上菩提。乃能<a 
name="0024b14" id="0024b14"></a>為人解說。符合金剛甚深義趣。不為樂小法者見<a 
name="0024b15" id="0024b15"></a>解。是最上乘的派也。</p><a 
name="0024b16" id="0024b16"></a><p style="text-indent: 0em; margin-left: 0em"><span class="linehead"></span>復次。須菩提。若善男子．善女人。受持讀誦此經。若為<a 
name="0024b17" id="0024b17"></a>人輕賤。是人先世罪業。應墮惡道。以今世人輕賤故。<a 
name="0024b18" id="0024b18"></a>先世罪業即為消滅。當得阿耨多羅三藐三菩提。</p><a 
name="0024b19" id="0024b19"></a><p style="text-indent: 0em; margin-left: 1em"><span class="linehead"></span>傅大士頌曰。先當有報障。今日受持經。暫被人輕<a 
name="0024b20" id="0024b20"></a>賤。轉重復還輕。若了依他起。能除&#x5FA7;計情。常依般<a 
name="0024b21" id="0024b21"></a>若觀。何慮不圓成。</p><a 
name="0024b22" id="0024b22"></a><p style="text-indent: 0em; margin-left: 1em"><span class="linehead"></span>六祖口訣云。佛言持經之人。合得一切人恭敬供<a 
name="0024b23" id="0024b23"></a>養。為多生有重業障故。今生雖持此經。常被人輕<a 
name="0024b24" id="0024b24"></a>賤。不得敬養。自以持經故。不起我人等相。不問冤<a 
name="0024c01" id="0024c01"></a>親。常行恭敬。有犯不較。常修般若波羅蜜。歷劫重<a 
name="0024c02" id="0024c02"></a>罪悉皆消滅。又約理而言。先世即是前念妄心。今<a 
name="0024c03" id="0024c03"></a>世即是後念覺心。以後念覺心。輕前念妄心。妄不<a 
name="0024c04" id="0024c04"></a>能住。故云先世罪業即為消滅。妄念既滅。罪業不<a 
name="0024c05" id="0024c05"></a>成。即得菩提。此理事二解。皆約觀行。與傅大士頌<a 
name="0024c06" id="0024c06"></a>無異。梵本中有言此為善事。謂遭輕辱時。顯被辱<a 
name="0024c07" id="0024c07"></a>之人有福德性故。祖云。自以持經故。不起我人等<a 
name="0024c08" id="0024c08"></a>相。不問冤親。常行恭敬。正與善事意符合。大論云。<a 
name="0024c09" id="0024c09"></a>先世重罪。應入地獄。以行般若故。現世輕受。譬如<a 
name="0024c10" id="0024c10"></a>重囚應死。有勢力護。則受鞭杖而<span class="corr" title='[巳&gt;已]'>已</span>。持經無我相<a 
name="0024c11" id="0024c11"></a>等。即煩惱障盡。極惡消滅。即業障盡。不墮惡道。即<a 
name="0024c12" id="0024c12"></a>報障盡。三障既滅。三德必圓。故云。當得菩提也。</p><p style="text-indent: 0em; margin-left: 1em"><span class="linehead"></span>功<a 
name="0024c13" id="0024c13"></a>德施論曰。如來品說。若復有人受持此經。乃至演<a 
name="0024c14" id="0024c14"></a>說。是人現世或作惡夢。或遭重疾。或被驅逼。強使<a 
name="0024c15" id="0024c15"></a>遠行。罵辱鞭打。乃至殞命。所有惡業。咸得消除。復<a 
name="0024c16" id="0024c16"></a>有頌言。若人造惡業。作<span class="corr" title='[巳&gt;已]'>已</span>生怖畏。自悔若向人。永<a 
name="0024c17" id="0024c17"></a>拔其根本。將心悔過。尚除根本。何況有人受持正<a 
name="0024c18" id="0024c18"></a>法者乎。如餘教說。業雖經百劫。而終無失壞。眾緣<a 
name="0024c19" id="0024c19"></a>會遇時。要必生於果。非有相違。此復云何。且十不<a 
name="0024c20" id="0024c20"></a>善惡趣之業。由持正法。泣悔先罪。惡趣果雖永不<a 
name="0024c21" id="0024c21"></a>生。然於現身受諸苦報。現受諸苦。豈失壞耶。不生<a 
name="0024c22" id="0024c22"></a>惡趣。非拔根耶。若有無間決定業者。命終之後。定<a 
name="0024c23" id="0024c23"></a>生彼故。應住劫受。須臾出故。如阿闍王等。是故無<a 
name="0024c24" id="0024c24"></a>違。持說此經。不但轉重令輕。轉輕令無而<span class="corr" title='[巳&gt;已]'>已</span>。又謂<a 
name="0025a01" id="0025a01"></a>當得菩提。</p><p style="text-indent: 0em; margin-left: 1em"><span class="linehead"></span>彌勒菩薩偈曰。及遠離諸障。復能速證<a 
name="0025a02" id="0025a02"></a>法。</p><p style="text-indent: 0em; margin-left: 1em"><span class="linehead"></span>唯其能速證法。故諸報障不難離也。</p><p style="text-indent: 0em; margin-left: 1em"><span class="linehead"></span>僧問雲居。<a 
name="0025a03" id="0025a03"></a>承教有言。是人先世罪業。應墮惡道。以今世人輕<a 
name="0025a04" id="0025a04"></a>賤故。先世罪業即為消滅。此意如何。居云。動則應<a 
name="0025a05" id="0025a05"></a>墮惡道。靜則為人輕賤。崇壽稠云。心外有法應墮<a 
name="0025a06" id="0025a06"></a>惡道。守住自<span class="corr" title='[巳&gt;己]'>己</span>為人輕賤。天童頌云。綴綴功過。膠<a 
name="0025a07" id="0025a07"></a>膠因果。鏡外狂奔演若多。杖頭擊著破&#x7AC8;墮。&#x7AC8;墮<a 
name="0025a08" id="0025a08"></a>破．來相賀。&#x5374;道從前辜負我。雪<span class="corr" title='[寶&gt;竇]'>竇</span>頌云。明珠在掌。<a 
name="0025a09" id="0025a09"></a>有功者賞。胡漢不來。全無伎倆。伎倆既無。波旬失<a 
name="0025a10" id="0025a10"></a>塗。瞿曇瞿曇。識我也無。復云。勘破了也。此諸尊宿。<a 
name="0025a11" id="0025a11"></a>直向自性經中明了受持。無絲毫滲漏。罪福從何<a 
name="0025a12" id="0025a12"></a>而有。此乃超過一切因果之談。是善能持經者。</p><a 
name="0025a13" id="0025a13"></a><p style="text-indent: 0em; margin-left: 0em"><span class="linehead"></span>須菩提。我念過去無量阿僧祇劫。於然燈佛前。得值<a 
name="0025a14" id="0025a14"></a>八百四千萬億那由他諸佛。悉皆供養承事。無空過<a 
name="0025a15" id="0025a15"></a>者。若復有人。於後末世。能受持讀誦此經。所得功德。<a 
name="0025a16" id="0025a16"></a>於我所供養諸佛功德。百分不及一。千萬億分．乃至<a 
name="0025a17" id="0025a17"></a>算數譬喻所不能及。須菩提。若善男子．善女人。於後<a 
name="0025a18" id="0025a18"></a>末世。有受持讀誦此經。所得功德。我若具說者。或有<a 
name="0025a19" id="0025a19"></a>人聞。心即狂亂。狐疑不信。須菩提。當知是經義不可<a 
name="0025a20" id="0025a20"></a>思議。果報亦不可思議。</p><a 
name="0025a21" id="0025a21"></a><p style="text-indent: 0em; margin-left: 1em"><span class="linehead"></span>通曰。真如雖&#x5FA7;一切處。要假修持而得。非是無修<a 
name="0025a22" id="0025a22"></a>而自得也。修之云者。熏修此般若智。不住於相。即<a 
name="0025a23" id="0025a23"></a>合無生之理。非是修住相功行所可得也。緣此般<a 
name="0025a24" id="0025a24"></a>若無相。非思議所及。故持經功德。亦非思議所及。<a 
name="0025b01" id="0025b01"></a>不但先世罪業默為消除。雖先世供佛功德亦難<a 
name="0025b02" id="0025b02"></a>比量。何者。彼有為之業恒小。而無為之理恒大也。</p><a 
name="0025b03" id="0025b03"></a><p style="text-indent: 0em; margin-left: 1em"><span class="linehead"></span>刊定記曰。我念過去無量阿僧祇劫。於然燈佛前。<a 
name="0025b04" id="0025b04"></a>得值多佛。一一供養承事。因地修行。經三無數劫。<a 
name="0025b05" id="0025b05"></a>第一劫滿。遇寶髻如來。第二劫滿。遇然燈如來。第<a 
name="0025b06" id="0025b06"></a>三劫滿。遇勝觀如來。今云然燈前者。即第二劫中<a 
name="0025b07" id="0025b07"></a>也。那由他者。數當萬萬。而又有八百四千萬億之<a 
name="0025b08" id="0025b08"></a>多。供佛功德最大。供養多佛。則功德最多。尚且經<a 
name="0025b09" id="0025b09"></a>無數劫。方能成佛。若復有人。於後末世。正法將滅<a 
name="0025b10" id="0025b10"></a>之時。能受持此經。廣為人說。所得功德。能證菩提。<a 
name="0025b11" id="0025b11"></a>偈云。速獲智通性。以多福德莊嚴。速疾滿足故。視<a 
name="0025b12" id="0025b12"></a>我供養諸佛功德。不啻百倍千萬億倍。乃至算數<a 
name="0025b13" id="0025b13"></a>譬喻所不能及。如微塵數恒河沙數。皆數中之譬<a 
name="0025b14" id="0025b14"></a>喻也。</p><p style="text-indent: 0em; margin-left: 1em"><span class="linehead"></span>然所以不能及者。有二義。一．彼得福德。此得<a 
name="0025b15" id="0025b15"></a>菩提故。二．彼有我相。此無我相故。無相似性。故不<a 
name="0025b16" id="0025b16"></a>相及。以上凡五度較量。尚未具說。若具說者。人心<a 
name="0025b17" id="0025b17"></a>狐疑惑亂。聞此功德威力。於前福聚。殊絕懸遠。修<a 
name="0025b18" id="0025b18"></a>福之人。決不能信。當知是經義。無量無邊不可思<a 
name="0025b19" id="0025b19"></a>議。持說是經者所得果報。亦無量無邊不可思議。</p><a 
name="0025b20" id="0025b20"></a><p style="text-indent: 0em; margin-left: 1em"><span class="linehead"></span>彌勒菩薩偈曰。成種種勢力。得大妙果報。</p><p style="text-indent: 0em; margin-left: 1em"><span class="linehead"></span>所謂攝<a 
name="0025b21" id="0025b21"></a>受四天王釋提桓因梵天王等成就勢力故。即是<a 
name="0025b22" id="0025b22"></a>世妙事圓滿。果報極尊貴。</p><p style="text-indent: 0em; margin-left: 1em"><span class="linehead"></span>又曰。如是等勝業。於法<a 
name="0025b23" id="0025b23"></a>修行知。</p><p style="text-indent: 0em; margin-left: 1em"><span class="linehead"></span>謂於此法修行。應知獲斯業也。惟其無量<a 
name="0025b24" id="0025b24"></a>無邊。故曰大。即是多性。惟其不可思議。故曰妙。即<a 
name="0025c01" id="0025c01"></a>是勝性。皆非凡情所測。持經功德。其勝不可具說<a 
name="0025c02" id="0025c02"></a>如此。</p><p style="text-indent: 0em; margin-left: 1em"><span class="linehead"></span>前五度較量。謂外財兩度。內財兩度。佛因一<a 
name="0025c03" id="0025c03"></a>度。且第一以一三千界七寶布施較量不及。第二<a 
name="0025c04" id="0025c04"></a>以無量三千界寶施較量不及。第三以一河沙數<a 
name="0025c05" id="0025c05"></a>身命布施較量不及。第四以無量河沙數身命布<a 
name="0025c06" id="0025c06"></a>施較量不及。第五以如來因地供養諸佛功德較<a 
name="0025c07" id="0025c07"></a>量不及。此五重較量。至於算數譬喻所不能及。其<a 
name="0025c08" id="0025c08"></a>勢亦不能具說。所以者何。因不同故。此持經少分<a 
name="0025c09" id="0025c09"></a>福。於最勝果即成因性。總前布施福聚。亦不成因。<a 
name="0025c10" id="0025c10"></a>不能得真實果故。況修世福者。沈酣世福中無窮<a 
name="0025c11" id="0025c11"></a>無盡。寧有轉頭時耶。宜乎信受此經者之難其人<a 
name="0025c12" id="0025c12"></a>也。</p><p style="text-indent: 0em; margin-left: 1em"><span class="linehead"></span>僧問洛浦。供養百千諸佛。不如供養一無心道<a 
name="0025c13" id="0025c13"></a>人。百千諸佛有何過。無心道人有何德。浦云。一片<a 
name="0025c14" id="0025c14"></a>白雲橫谷口。幾多歸鳥盡迷巢。丹霞頌云。拾得疏<a 
name="0025c15" id="0025c15"></a>慵非覺曉。寒山懶惰不知歸。聲前一句圓音美。物<a 
name="0025c16" id="0025c16"></a>外三山片月輝。若果如寒山．拾得。證於無心地位。<a 
name="0025c17" id="0025c17"></a>則供養百千諸佛。亦分外事耳。</p><a 
name="0025c18" id="0025c18"></a><p><span class="juanname">金剛般若波羅蜜經宗通卷四</span></p>
<hr>【經文資訊】卍新續藏第 25 冊 No. 0471 金剛經宗通<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，佛教電腦資訊庫功德會提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6f8a.html?index=X25n0471" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X25n0471_004 by HTTrack Website Copier/3.x [XR&CO'2014], Tue, 07 Jun 2016 07:22:45 GMT -->
</html>
