<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T25n1512_009 by HTTrack Website Copier/3.x [XR&CO'2014], Tue, 07 Jun 2016 06:52:26 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1106590308&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT25n1512&amp;utmp=%2Fmobile%2Findex.php%3Findex%3DT25n1512_009&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index2dfc.html?index=T25n1512_008" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第25冊<br/>No.1512 金剛仙論 (10卷)<br/>【世親菩薩造  金剛仙論師釋  元魏 菩提流支譯】<br/>第 9 卷</p>
	<a href="index2c8c.html?index=T25n1512_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T25">
<div class="root" id="1512" sutra_name="金剛仙論" sutra_juan="[卷9]">　
<a 
name="0860a05" id="0860a05"></a><a 
name="0860a06" id="0860a06"></a><a 
name="0860a07" id="0860a07"></a><a 
name="0860a08" id="0860a08"></a><p><span class="juanname">金剛仙論卷第九</span></p><a 
name="0860a09" id="0860a09"></a><a 
name="0860a10" id="0860a10"></a><p style="margin-left: 4em"><span class="byline">魏天平二年菩提流支三藏於洛陽譯</span></p><a 
name="0860a11" id="0860a11"></a><p style="text-indent: 0em; margin-left: 0em"><span class="linehead"></span>須菩提三千大千世界中所有須彌山王等。<a 
name="0860a12" id="0860a12"></a>此是斷疑分中第十段經文。此三千譬喻已<a 
name="0860a13" id="0860a13"></a>四遍來。何故數來。而非重者。此乃文句相似。<a 
name="0860a14" id="0860a14"></a>而義有別。故非重也。此復所以來者。有疑故<a 
name="0860a15" id="0860a15"></a>來也。云何為疑。前段經中答疑四句。初有三<a 
name="0860a16" id="0860a16"></a>句。明法身菩提性淨涅槃。本體圓滿非修得<a 
name="0860a17" id="0860a17"></a>法後一句。明報佛方便涅槃。由修一切善法<a 
name="0860a18" id="0860a18"></a>方便因滿。法身有用。是修得法。難意。若法性<a 
name="0860a19" id="0860a19"></a>法身非修得者。身有報佛亦不聽是修行得<a 
name="0860a20" id="0860a20"></a>得也。何以故。上挍量分中。明受持讀誦此經<a 
name="0860a21" id="0860a21"></a>能詮言教。依而修行。善法滿足故得三菩提。<a 
name="0860a22" id="0860a22"></a>然此經教音聲之性證法中無。念念生滅。無<a 
name="0860a23" id="0860a23"></a>有習因增長之義。體是無記。非為善法故。受<a 
name="0860a24" id="0860a24"></a>持經教不能發生三慧之善。不生三慧善故。<a 
name="0860a25" id="0860a25"></a>無有因義。既無因義。則不證菩提。那得道言<a 
name="0860a26" id="0860a26"></a>一切善法得阿耨三菩提也。故干須彌七寶<a 
name="0860a27" id="0860a27"></a>布施勝福譬喻。以答此疑。明此般若一偈經<a 
name="0860a28" id="0860a28"></a>教從證法中來。非是無記而能詮於法身。若<a 
name="0860a29" id="0860a29"></a>依經修行因緣。能顯性證果。得大菩提。勝於<a 
name="0860b01" id="0860b01"></a>三千須彌珍寶布施之福。不可算數故。不應<a 
name="0860b02" id="0860b02"></a>難言經教是無記故受持修行不能得大菩<a 
name="0860b03" id="0860b03"></a>提。為除此疑。次明此一段經也。</p><a 
name="0860b04" id="0860b04"></a><p style="text-indent: 0em; margin-left: 0em"><span class="linehead"></span>百分不及一等者。論云算類勝。此明有漏福<a 
name="0860b05" id="0860b05"></a>德是有盡法故數亦有限。明無漏善法是無<a 
name="0860b06" id="0860b06"></a>盡之法數亦無限。所以勝也歌羅分不及一<a 
name="0860b07" id="0860b07"></a>者。論云力勝。歌羅者。西國正音如折一毛<a 
name="0860b08" id="0860b08"></a>以為百分一分。名一歌羅。此義&#x61A3;為力勝。以<a 
name="0860b09" id="0860b09"></a>無漏善法功德勢力勝於有漏善法故。名為<a 
name="0860b10" id="0860b10"></a>力勝也。數分不及一者。論云不相似勝。猶是<a 
name="0860b11" id="0860b11"></a>其數數中。轉微轉細。乃至少許猶不及一<a 
name="0860b12" id="0860b12"></a>故。名不相似勝也。明此無漏善法若有形色<a 
name="0860b13" id="0860b13"></a>者虛空法界所不容受。以有為有盡法。形無<a 
name="0860b14" id="0860b14"></a>為無盡法故。假令乃至少許亦不相似。如分<a 
name="0860b15" id="0860b15"></a>芥子以為萬分。擬須彌山。唐失其身。終不相<a 
name="0860b16" id="0860b16"></a>類也。優波尼沙陀分者。論中義&#x61A3;云因勝。<a 
name="0860b17" id="0860b17"></a>明因果不相似。珍寶有漏善法。但得三界報。<a 
name="0860b18" id="0860b18"></a>因果俱是不如。無漏善法乃遠得佛果。因果<a 
name="0860b19" id="0860b19"></a>俱勝故。名因果不相似也。</p><a 
name="0860b20" id="0860b20"></a><p style="text-indent: 0em; margin-left: 0em"><span class="linehead"></span>論曰復有疑以下至不能得大菩提。執經作<a 
name="0860b21" id="0860b21"></a>難。何以故。以所說法是無記法。釋成難意。為<a 
name="0860b22" id="0860b22"></a>斷此疑以下略申答意。生於下偈也。凡以二<a 
name="0860b23" id="0860b23"></a>偈。釋茲一段經。初一偈。解持經功德勝布施<a 
name="0860b24" id="0860b24"></a>之福經教是無記非因之疑也。第二偈。釋四<a 
name="0860b25" id="0860b25"></a>種勝。從百分不及一乃至所不能及也。雖言<a 
name="0860b26" id="0860b26"></a>無記法者。舉疑意。前疑言。經教是音聲性無<a 
name="0860b27" id="0860b27"></a>記之法。依此無記法。受持修行。則無善。則<a 
name="0860b28" id="0860b28"></a>無因義。何得言以一切善法得三菩提也。故<a 
name="0860b29" id="0860b29"></a>答云雖言無記法。此句慎疑者意故。云雖言<a 
name="0860c01" id="0860c01"></a>無記然。音聲言教雖是無記之法。而能詮於<a 
name="0860c02" id="0860c02"></a>佛性涅槃之理。依而修行。發生三慧勝解。能<a 
name="0860c03" id="0860c03"></a>使行者終剋常果。有詮理益初咸果之能。此<a 
name="0860c04" id="0860c04"></a>明言教雖是無記而有因義。故次下句云。而<a 
name="0860c05" id="0860c05"></a>說是彼因。若爾那得難言以無記故無有因義<a 
name="0860c06" id="0860c06"></a>則無修行得菩提者也。此釋上半偈也。又一<a 
name="0860c07" id="0860c07"></a>解經非是無記。何以故。以此經教從真如證<a 
name="0860c08" id="0860c08"></a>法中來。是其一分為此真如證法所勳故。<a 
name="0860c09" id="0860c09"></a>言教非是無記。有其因義。如以須摩那華及<a 
name="0860c10" id="0860c10"></a>薝蔔華。勳胡麻子。後押得油。名須摩那油<a 
name="0860c11" id="0860c11"></a>及薝蔔油。此言教亦如是。為證法所勳。非<a 
name="0860c12" id="0860c12"></a>是無記故。受持讀誦此能詮言教。發生聞<a 
name="0860c13" id="0860c13"></a>慧。從聞生思。從思生修。次第修行。乃至證得<a 
name="0860c14" id="0860c14"></a>無上菩提。勝於三千須彌七寶施福。以三千<a 
name="0860c15" id="0860c15"></a>須彌七寶有漏施福不能得大菩提。是故不<a 
name="0860c16" id="0860c16"></a>如。故下半偈言。是故一法寶勝無量珍寶。<a 
name="0860c17" id="0860c17"></a>一法寶者。此般若經一行偈。名為法寶。是故<a 
name="0860c18" id="0860c18"></a>者。是故經教非是無記。有其因義故。便勝<a 
name="0860c19" id="0860c19"></a>無量珍寶布施有相之福也。</p><a 
name="0860c20" id="0860c20"></a><p style="text-indent: 0em; margin-left: 0em"><span class="linehead"></span>此義云何雖言所說法乃至能為菩提因。釋<a 
name="0860c21" id="0860c21"></a>上半偈。論主且順疑者意。明經教雖是無記<a 
name="0860c22" id="0860c22"></a>而有因義也。又言無記者此義不然者至勝<a 
name="0860c23" id="0860c23"></a>無量珍寶故。此解下半偈。即舉偈結也。此違<a 
name="0860c24" id="0860c24"></a>疑者意。正解經教非是無記法也。汝法是無<a 
name="0860c25" id="0860c25"></a>記而我法是記者。汝小乘法中胃聲教為無<a 
name="0860c26" id="0860c26"></a>記。今依我大乘中。明音聲經教從佛法身<a 
name="0860c27" id="0860c27"></a>記法中來故是記法非是無記。又行者身口<a 
name="0860c28" id="0860c28"></a>意業有所起作。皆有招感之能。亦有慎理益<a 
name="0860c29" id="0860c29"></a>物之義故。諸佛說所經教。音聲之性。是口<a 
name="0861a01" id="0861a01"></a>業善。能慎理益物非無記也。是故此所說法<a 
name="0861a02" id="0861a02"></a>勝彼阿僧祇須彌珍寶故者。結受持經教福<a 
name="0861a03" id="0861a03"></a>德勝珍寶施福也。如經以下以經結論也。</p><a 
name="0861a04" id="0861a04"></a><p style="text-indent: 0em; margin-left: 0em"><span class="linehead"></span>此示何義者。此一段向如經者。通引持經<a 
name="0861a05" id="0861a05"></a>福。結作勝珍寶施福義。然未知釋勝有幾<a 
name="0861a06" id="0861a06"></a>種故設問。問此百分不及一等此示何義也。<a 
name="0861a07" id="0861a07"></a>即作第二偈。答數力無似勝也。此一句中。合<a 
name="0861a08" id="0861a08"></a>釋三種勝。謂數勝力勝無似勝也。無似因亦<a 
name="0861a09" id="0861a09"></a>然者。此明第四因勝。為成句故。通引無似來<a 
name="0861a10" id="0861a10"></a>也。一切世間法不可得為喻者。無漏善法。能<a 
name="0861a11" id="0861a11"></a>與佛果作無盡之因。一切世間有漏法中。無<a 
name="0861a12" id="0861a12"></a>可為比者。故云不可得喻故也。</p><a 
name="0861a13" id="0861a13"></a><p style="text-indent: 0em; margin-left: 0em"><span class="linehead"></span>此說何示於前福德此福為勝者。此一問答。<a 
name="0861a14" id="0861a14"></a>通解一偈所明勝義也。云何為勝。一者數勝<a 
name="0861a15" id="0861a15"></a>等。數出上半偈中。四種勝也。是故偈言等。舉<a 
name="0861a16" id="0861a16"></a>下半偈。結作勝也。數勝者以下。一一別提四<a 
name="0861a17" id="0861a17"></a>種勝名。略釋名。舉經屬當可知也。又此法<a 
name="0861a18" id="0861a18"></a>最勝無有世法可喻。此法者。釋下半偈。即引<a 
name="0861a19" id="0861a19"></a>偈結也。如是此福德中以下。結受持福勝<a 
name="0861a20" id="0861a20"></a>也。須菩提。於意云何汝謂。如來作是念。我度<a 
name="0861a21" id="0861a21"></a>眾生耶等。此是斷疑分中第十一段經文。所<a 
name="0861a22" id="0861a22"></a>以來者。斯有疑故來也。云何疑。上第九段經<a 
name="0861a23" id="0861a23"></a>中。前三句。明法身平等。本來滿足。無所缺<a 
name="0861a24" id="0861a24"></a>少。不由修行而得。復無高下。亦無我人眾生<a 
name="0861a25" id="0861a25"></a>壽者相。平等得三菩提。此明就佛性法身平<a 
name="0861a26" id="0861a26"></a>等理中古今湛然無有彼此凡聖兩別也。難<a 
name="0861a27" id="0861a27"></a>者云。若法身平等。無有凡聖差別者。則亦無<a 
name="0861a28" id="0861a28"></a>修道得果之人。若無修道得果。云何經中言。<a 
name="0861a29" id="0861a29"></a>如來度眾生。若佛度眾生。則知如來修行斷<a 
name="0861b01" id="0861b01"></a>惑可有滿足法身。眾生未修行斷惑則無滿<a 
name="0861b02" id="0861b02"></a>足法身。若然便由修行斷惑因緣。得大菩提。<a 
name="0861b03" id="0861b03"></a>非有古今圓滿法身不由修得。明矣。上第三<a 
name="0861b04" id="0861b04"></a>住分及此斷疑分第四經中。並言菩薩若作<a 
name="0861b05" id="0861b05"></a>是念。我度眾生。則非菩薩。此二處。明菩薩於<a 
name="0861b06" id="0861b06"></a>真如平等理中不見眾生真如法身異於己身<a 
name="0861b07" id="0861b07"></a>真如法身而可度者。然菩薩位在學地。處不<a 
name="0861b08" id="0861b08"></a>定之境。斷惑不盡。見理未圓。於平等理中。<a 
name="0861b09" id="0861b09"></a>若見眾生真如法身不滿。異於己身真如法<a 
name="0861b10" id="0861b10"></a>身。起心度者。尚非菩薩。況如來行滿惑盡。位<a 
name="0861b11" id="0861b11"></a>居無學。云何而言佛度眾生也。此明佛與眾<a 
name="0861b12" id="0861b12"></a>生法身平等無有增減亦無高下。故離真如<a 
name="0861b13" id="0861b13"></a>法身。無別眾生可度。若言佛度眾生。則法身<a 
name="0861b14" id="0861b14"></a>是修得法。非本淨平等凡聖共有。以此驗知。<a 
name="0861b15" id="0861b15"></a>諸佛修行得果可有法身。眾生未修則無法<a 
name="0861b16" id="0861b16"></a>身。若眾生無法身。則不得言法身平等體無<a 
name="0861b17" id="0861b17"></a>增減無所缺少。亦不得言法身本淨無我人<a 
name="0861b18" id="0861b18"></a>等也。以有此疑故。經答言。汝謂如來作是念。<a 
name="0861b19" id="0861b19"></a>我度眾生耶。此佛問須菩提。汝謂如來起心<a 
name="0861b20" id="0861b20"></a>分別。我由修行因緣斷滅盡故。有滿足法身。<a 
name="0861b21" id="0861b21"></a>眾生未修行斷惑故。無滿足法身。謂異真如<a 
name="0861b22" id="0861b22"></a>來法界。外別有眾生。而欲起心度之。令得<a 
name="0861b23" id="0861b23"></a>解脫也。</p><a 
name="0861b24" id="0861b24"></a><p style="text-indent: 0em; margin-left: 0em"><span class="linehead"></span>莫作是見者。遮其見心也。何以故者釋。前<a 
name="0861b25" id="0861b25"></a>明我何以故止汝莫作是見也。即答實無眾<a 
name="0861b26" id="0861b26"></a>生如來度者。然佛與眾生。雖凡聖有異。而<a 
name="0861b27" id="0861b27"></a>滿足法身平等無差。此明即真如來平等理<a 
name="0861b28" id="0861b28"></a>上有此眾生名字。更無別定實眾生異於真<a 
name="0861b29" id="0861b29"></a>法界而為如來度也。</p><a 
name="0861c01" id="0861c01"></a><p style="text-indent: 0em; margin-left: 0em"><span class="linehead"></span>如文殊般若經說。假使十方一切諸佛。一一<a 
name="0861c02" id="0861c02"></a>佛住世。若一劫。若過一劫。晝夜說法。心不暫<a 
name="0861c03" id="0861c03"></a>息。各各度於無量恒河沙眾生。皆入涅槃。而<a 
name="0861c04" id="0861c04"></a>眾生界亦不增不減。何以故。離真如法界外。<a 
name="0861c05" id="0861c05"></a>眾生定相不可得故。是故眾生界不增不減。<a 
name="0861c06" id="0861c06"></a>又華嚴經云。不增眾生界。不減眾生界。此就<a 
name="0861c07" id="0861c07"></a>平等法身真實法界理中。明無增減也。又小<a 
name="0861c08" id="0861c08"></a>品般若中說。一切眾生本來清淨。假令諸<a 
name="0861c09" id="0861c09"></a>佛。於百千萬劫。唱言眾生眾生。而無一定實<a 
name="0861c10" id="0861c10"></a>眾生可得也。若以此等文驗。於平等理中。無<a 
name="0861c11" id="0861c11"></a>有眾生異於諸佛而可度也。又若佛度眾生。<a 
name="0861c12" id="0861c12"></a>則是佛自度佛。法界還度法界。以此故知即<a 
name="0861c13" id="0861c13"></a>法身上有此眾生名字。不離法界外別有眾<a 
name="0861c14" id="0861c14"></a>生可度也。故不增不減經言。惑覆法身名為<a 
name="0861c15" id="0861c15"></a>眾生也。即復有疑。正可無定實眾生可度。非<a 
name="0861c16" id="0861c16"></a>無五陰所成虛假眾生。如來何故不度。故經<a 
name="0861c17" id="0861c17"></a>答云。須菩提。若實有眾生。如來度者。如來則<a 
name="0861c18" id="0861c18"></a>有我人相等見。此明非但無有定實眾生可<a 
name="0861c19" id="0861c19"></a>度。乃至亦無虛假眾生可度。何以故。正五陰<a 
name="0861c20" id="0861c20"></a>法上。名為眾生。然此五陰無眾生體。非但無<a 
name="0861c21" id="0861c21"></a>眾生體。復不異佛性土有是眾生五陰虛妄<a 
name="0861c22" id="0861c22"></a>名字故。亦不可度。若如來起心。謂異於真如<a 
name="0861c23" id="0861c23"></a>法界有五陰所成虛假眾生可度者。則猶有<a 
name="0861c24" id="0861c24"></a>我相等惑不盡也。</p><a 
name="0861c25" id="0861c25"></a><p style="text-indent: 0em; margin-left: 0em"><span class="linehead"></span>乘復有疑。若如來無有我相等惑者。如來何<a 
name="0861c26" id="0861c26"></a>故自云。我過去曾作轉輪聖王帝釋梵王等。<a 
name="0861c27" id="0861c27"></a>以此驗之。明知如來有我相未盡。不應言如<a 
name="0861c28" id="0861c28"></a>來無有我相也。故答言。須菩提。如來說有我<a 
name="0861c29" id="0861c29"></a>者非則有我。明如來隨世俗語故。言有我。<a 
name="0862a01" id="0862a01"></a>非謂有我人等相未盡故也。</p><a 
name="0862a02" id="0862a02"></a><p style="text-indent: 0em; margin-left: 0em"><span class="linehead"></span>乘復生疑。應有神我。若實無有神我。何故一<a 
name="0862a03" id="0862a03"></a>切人皆云。有我。我過去從天道中來。人道中<a 
name="0862a04" id="0862a04"></a>來也。故答而毛道凡夫生者以為有我。明毛<a 
name="0862a05" id="0862a05"></a>通凡夫。懷取相之心。於無我法中。計有神<a 
name="0862a06" id="0862a06"></a>我。從過去中來。不滅至於現在。故妄言有我。<a 
name="0862a07" id="0862a07"></a>非謂理中實有我也。毛道者。此義釋云。愚癡<a 
name="0862a08" id="0862a08"></a>闇冥無有智慧。名為毛道。此中須菩提應問。<a 
name="0862a09" id="0862a09"></a>世尊。云何名為毛道凡夫。我未解此義。願如<a 
name="0862a10" id="0862a10"></a>來為我解釋。故佛答須菩提。毛道凡夫生者。<a 
name="0862a11" id="0862a11"></a>如來說名非生。此云生者。生之言。起毛道凡<a 
name="0862a12" id="0862a12"></a>夫。起於我見。故言生也。此生西域云禪那。依<a 
name="0862a13" id="0862a13"></a>世辨論。無正名相&#x61A3;故。且就義解。作名云<a 
name="0862a14" id="0862a14"></a>毛道凡夫生也。說名非生者。明毛道凡夫但<a 
name="0862a15" id="0862a15"></a>能起於我見等。或不能生彼出世無漏聖解。<a 
name="0862a16" id="0862a16"></a>故言非生也。是故言毛道凡夫生者。是但能<a 
name="0862a17" id="0862a17"></a>起於我見。不生聖人法故。結名為毛道凡夫<a 
name="0862a18" id="0862a18"></a>生也。論曰復有疑若是法平等相無高下者。<a 
name="0862a19" id="0862a19"></a>牒此段第九生疑處前三子句經也。云何如<a 
name="0862a20" id="0862a20"></a>來名為度眾生者。設疑難意也。自下經文為<a 
name="0862a21" id="0862a21"></a>斷此疑者。申此經來意。為斷此疑也。此一<a 
name="0862a22" id="0862a22"></a>段經以二偈釋。初偈作問答意。釋前二疑<a 
name="0862a23" id="0862a23"></a>經。義勢未盡。拘瑣入下第二偈上三句也。第<a 
name="0862a24" id="0862a24"></a>四句釋後二疑經也。</p><a 
name="0862a25" id="0862a25"></a><p style="text-indent: 0em; margin-left: 0em"><span class="linehead"></span>平等真法界佛不度眾生者。明真如理中佛<a 
name="0862a26" id="0862a26"></a>與眾生法身平等無凡聖兩異。何得謂於真<a 
name="0862a27" id="0862a27"></a>如法界外更有一定實眾生與佛有異而可<a 
name="0862a28" id="0862a28"></a>度也。釋經中何以故實無眾生如來度者以<a 
name="0862a29" id="0862a29"></a>前經文也。即難若真如平等理中無眾生可<a 
name="0862b01" id="0862b01"></a>度者。非無虛假眾生。何故不度也。故下半偈<a 
name="0862b02" id="0862b02"></a>云。以名共彼陰不離於法界。此明假名眾生<a 
name="0862b03" id="0862b03"></a>為五陰所成。此五陰法體。亦是虛妄。依真如<a 
name="0862b04" id="0862b04"></a>有故。無別虛妄眾生可度也。</p><a 
name="0862b05" id="0862b05"></a><p style="text-indent: 0em; margin-left: 0em"><span class="linehead"></span>此義云何以下至偈言不離於法界故。先釋<a 
name="0862b06" id="0862b06"></a>下半偈眾生假名與五陰共故。解偈第三句<a 
name="0862b07" id="0862b07"></a>也。彼名共陰不離法界者。釋作名陰共義<a 
name="0862b08" id="0862b08"></a>也。即引第四句。證不離也。論主何故先釋下<a 
name="0862b09" id="0862b09"></a>半偈者。疑者謂眾生無法身。此下半偈。明眾<a 
name="0862b10" id="0862b10"></a>生五陰即是法界中名。當知等有法身故。先<a 
name="0862b11" id="0862b11"></a>解下半偈。然後釋上半偈。平等中佛不度眾<a 
name="0862b12" id="0862b12"></a>生便故也。自下解上半偈也。彼法界無差別<a 
name="0862b13" id="0862b13"></a>者。正解初句。即提所釋偈言平等真法界故<a 
name="0862b14" id="0862b14"></a>也。是故如來不度一眾生者。是法界平等凡<a 
name="0862b15" id="0862b15"></a>聖無異。故佛尚不度一眾生。何況多也。即以<a 
name="0862b16" id="0862b16"></a>偈第二句。結佛不度眾生故也。如經何以故<a 
name="0862b17" id="0862b17"></a>實無眾生如來度者。結上半偈也。</p><a 
name="0862b18" id="0862b18"></a><p style="text-indent: 0em; margin-left: 0em"><span class="linehead"></span>佛言須菩提以下。結後半偈。復拘瑣生下第<a 
name="0862b19" id="0862b19"></a>二偈也。第二偈取我度為過以取彼法是取<a 
name="0862b20" id="0862b20"></a>度眾生故。此三句共前偈下二句同。釋經中<a 
name="0862b21" id="0862b21"></a>若實有生如來度者如來則有我人眾生壽<a 
name="0862b22" id="0862b22"></a>者相等。此句為明如來無有取眾生相。而欲<a 
name="0862b23" id="0862b23"></a>度之。令言若度。則是取相過者。此舉有過。<a 
name="0862b24" id="0862b24"></a>以明無過。故知異法界外無別有五陰所成<a 
name="0862b25" id="0862b25"></a>虛假眾生為如來度者也。取我度為過者。明<a 
name="0862b26" id="0862b26"></a>如來若專念見有五陰所成虛假眾生異真法<a 
name="0862b27" id="0862b27"></a>界而取度之者。即有取相之過。云何是過。答<a 
name="0862b28" id="0862b28"></a>以取彼法是。以取五陰等法虛妄有為。以為<a 
name="0862b29" id="0862b29"></a>眾生。欲度之令得解脫故為過也。上雖言<a 
name="0862c01" id="0862c01"></a>以取彼法是。未知作何等意取。故第三句云<a 
name="0862c02" id="0862c02"></a>取度眾生故。若如來自謂已是佛無煩惱人。<a 
name="0862c03" id="0862c03"></a>見眾生是凡夫具足煩惱。無有法身。令拔之<a 
name="0862c04" id="0862c04"></a>令離此或。此是取相過也。不取取應知者。<a 
name="0862c05" id="0862c05"></a>釋經中如來說有我者則非有我而毛道凡夫<a 
name="0862c06" id="0862c06"></a>生者以為有我也。答第三何故說我疑也。不<a 
name="0862c07" id="0862c07"></a>取者。明如來解生陰本來虛妄無實眾生可<a 
name="0862c08" id="0862c08"></a>度。故云不取。取者。毛道眾生不解生陰體虛。<a 
name="0862c09" id="0862c09"></a>謂為定實有我。故言為取。應知者。此凡聖二<a 
name="0862c10" id="0862c10"></a>人取不取義。勸人知也。</p><a 
name="0862c11" id="0862c11"></a><p style="text-indent: 0em; margin-left: 0em"><span class="linehead"></span>此義云何至取我度為過故。釋偈初句。即舉<a 
name="0862c12" id="0862c12"></a>偈來結也。以取彼法是至有如是相故。此中<a 
name="0862c13" id="0862c13"></a>間二句。先提偈於前。然後解釋也。經復言須<a 
name="0862c14" id="0862c14"></a>菩提如來說有我者等此義云何者。此提第<a 
name="0862c15" id="0862c15"></a>四句所釋經。為問也。偈言不取取應知者。提<a 
name="0862c16" id="0862c16"></a>偈與經相屬當也。此以何義以下。釋偈中取<a 
name="0862c17" id="0862c17"></a>不取義。明如來不取凡夫取也。又須菩提毛<a 
name="0862c18" id="0862c18"></a>道凡夫生者。如來說非生者。以此經偈中未<a 
name="0862c19" id="0862c19"></a>釋故別提來也。不生聖人法故名非生者。此<a 
name="0862c20" id="0862c20"></a>是彌勒世尊釋明所以言毛道凡夫生為不生<a 
name="0862c21" id="0862c21"></a>者。由不能生聖人法故名非生也。</p><a 
name="0862c22" id="0862c22"></a><p style="text-indent: 0em; margin-left: 0em"><span class="linehead"></span>須菩提。於意云何。可以相成就得見如來不<a 
name="0862c23" id="0862c23"></a>者。此斷疑分中第十二段經文。已六遍來。所<a 
name="0862c24" id="0862c24"></a>以復來者。有疑故來也。謂雖復上來廣為我<a 
name="0862c25" id="0862c25"></a>解法身如來無有色相可見。若不了見便應<a 
name="0862c26" id="0862c26"></a>是無。然復言雖不可見而是妙有。若有應是<a 
name="0862c27" id="0862c27"></a>可見。然今道有而不可見者。明知無別無為<a 
name="0862c28" id="0862c28"></a>法身非修得法也。正修方便萬善。三十二相<a 
name="0862c29" id="0862c29"></a>因。緣福德業。所得佛果。無量相好身時。即<a 
name="0863a01" id="0863a01"></a>有法身。那得離此之外別有法身也。若由修<a 
name="0863a02" id="0863a02"></a>行因緣。得相好身時。即有法身者。便以修福<a 
name="0863a03" id="0863a03"></a>德因緣。得真法身。如經中明。佛修三十二相<a 
name="0863a04" id="0863a04"></a>業時。以頭頂禮拜三寶師長父母故。得無見<a 
name="0863a05" id="0863a05"></a>頂相。助他為善故。手中得羅網相等。以此報<a 
name="0863a06" id="0863a06"></a>相既為因得。類知法身亦應是可修得。若可<a 
name="0863a07" id="0863a07"></a>修得。前經中不應。以初三句。明法身無修得。<a 
name="0863a08" id="0863a08"></a>後一句一切善法得三菩提。明報身有修得。<a 
name="0863a09" id="0863a09"></a>以此比知。由修福德行。見報佛色相者。即<a 
name="0863a10" id="0863a10"></a>法身。故知法身是可修得法。不應別有古今<a 
name="0863a11" id="0863a11"></a>一定法身是非修德法也。有如此疑。故答意<a 
name="0863a12" id="0863a12"></a>明不可以報佛色相為因所得是可見故。如<a 
name="0863a13" id="0863a13"></a>此比類。亦謂法身是可見。亦為福田所得也。<a 
name="0863a14" id="0863a14"></a>須菩提於意云何。可以相成就見如來不者。<a 
name="0863a15" id="0863a15"></a>佛問須菩提。於汝意地。以智慧思惟籌量。<a 
name="0863a16" id="0863a16"></a>可以福德業所得大夫相身。見法身如來不<a 
name="0863a17" id="0863a17"></a>也。故須菩提即答。如我解如來所說義意。<a 
name="0863a18" id="0863a18"></a>不可以報佛福德業所得成就相身見法身如<a 
name="0863a19" id="0863a19"></a>來也。</p><a 
name="0863a20" id="0863a20"></a><p style="text-indent: 0em; margin-left: 0em"><span class="linehead"></span>佛言如是者。如來印可須菩提所說當理。佛<a 
name="0863a21" id="0863a21"></a>去大眾疑心。明實如汝所說。不可以福德<a 
name="0863a22" id="0863a22"></a>相成就身比知見法身如來也。佛言須菩提。<a 
name="0863a23" id="0863a23"></a>若以相成就觀如來者。轉輪聖王應是如來<a 
name="0863a24" id="0863a24"></a>者。明若以報佛有色相身。為修因所得。謂法<a 
name="0863a25" id="0863a25"></a>身佛亦為因得。由修行因緣。後方有者。世間<a 
name="0863a26" id="0863a26"></a>輪王。亦有三十二相八十種好。豈可亦是法<a 
name="0863a27" id="0863a27"></a>身佛也。此中乃難法報二佛。何故引輪王來。<a 
name="0863a28" id="0863a28"></a>反質者。然此二種佛。義有一異。別相難分。<a 
name="0863a29" id="0863a29"></a>引輪王非況類。釋使疑者解撥理雖一。就<a 
name="0863b01" id="0863b01"></a>體用義殊故。所以二佛異相歷然可見也。</p><a 
name="0863b02" id="0863b02"></a><p style="text-indent: 0em; margin-left: 0em"><span class="linehead"></span>論曰復有疑。雖相成就不可得見如來至法<a 
name="0863b03" id="0863b03"></a>身為體。此惑者詭順如來上來所釋法身之<a 
name="0863b04" id="0863b04"></a>義。然雖似領解。而猶有疑心未盡。意欲更作<a 
name="0863b05" id="0863b05"></a>疑難。故牒來也。而如來法身以見相成就比<a 
name="0863b06" id="0863b06"></a>智。則知如來法身為福相成就者。此是作<a 
name="0863b07" id="0863b07"></a>難之辭也。而如來法身者。疑者云。如來難<a 
name="0863b08" id="0863b08"></a>作此解。而我意猶謂無別無為法身不可以<a 
name="0863b09" id="0863b09"></a>相見不為因得也。以見相成就者。疑者謂以<a 
name="0863b10" id="0863b10"></a>見報佛福相成就身時。即有法身。非本有也。<a 
name="0863b11" id="0863b11"></a>比智則知如來法身為福相成就者。明報佛<a 
name="0863b12" id="0863b12"></a>既為福得因所得。可以相見故。比智類知<a 
name="0863b13" id="0863b13"></a>法身如來亦應為因所得可以相見。寧別有<a 
name="0863b14" id="0863b14"></a>無為法身古今一定。不為因得不可以相見<a 
name="0863b15" id="0863b15"></a>也。</p><a 
name="0863b16" id="0863b16"></a><p style="text-indent: 0em; margin-left: 0em"><span class="linehead"></span>自下經文。為斷此疑者。申經之來意也。此一<a 
name="0863b17" id="0863b17"></a>段經。以二偈釋。初偈釋經答疑。非是色身相<a 
name="0863b18" id="0863b18"></a>可比知如來者。明非以福德業方便因所得色<a 
name="0863b19" id="0863b19"></a>相之身是可見故。謂以比此知法身如來同<a 
name="0863b20" id="0863b20"></a>於色相亦是可見。更無別無相法身故。下半<a 
name="0863b21" id="0863b21"></a>偈云。諸佛唯法身。轉輪王非佛。諸佛唯法身<a 
name="0863b22" id="0863b22"></a>者。明法身佛雖不同報佛色相可見是修得<a 
name="0863b23" id="0863b23"></a>法。而有二種莊嚴。真如解脫。具足色相也。若<a 
name="0863b24" id="0863b24"></a>以報佛有色相。即謂是法身者。輪王有三十<a 
name="0863b25" id="0863b25"></a>二相。應是法身。然輪王有相非法身者。報<a 
name="0863b26" id="0863b26"></a>佛有相。亦非即法身佛也。此義云何。有人言。<a 
name="0863b27" id="0863b27"></a>福德能成是相。至阿耨三菩提。此是論主重<a 
name="0863b28" id="0863b28"></a>引疑者之辭也。為遮此故以下。還舉釋疑經<a 
name="0863b29" id="0863b29"></a>來為解也。是故非以相成就得見如來故者。<a 
name="0863c01" id="0863c01"></a>是輪王有相非法身義。故非以報佛可以相<a 
name="0863c02" id="0863c02"></a>見為因得故。亦令古今一定無為法身同使<a 
name="0863c03" id="0863c03"></a>為因得可以相見也。而此長行論。直舉疑意。<a 
name="0863c04" id="0863c04"></a>指經為解疑答義盡。不釋於偈也。然以上一<a 
name="0863c05" id="0863c05"></a>偈。釋經答疑俱盡。何故復作第二偈者。上偈<a 
name="0863c06" id="0863c06"></a>就別相義邊。一向明色相非法身佛。懼畏眾<a 
name="0863c07" id="0863c07"></a>生以報身色相全異法身。即棄捨報佛之義<a 
name="0863c08" id="0863c08"></a>故。作下偈。明雖法身不可以報佛色相比類<a 
name="0863c09" id="0863c09"></a>而取。就一義邊。然即此法身顯用名為報佛<a 
name="0863c10" id="0863c10"></a>故。不應全棄也。此偈上之三句。猶釋法身體<a 
name="0863c11" id="0863c11"></a>非色相不為因得。不異於上。所以重來。但取<a 
name="0863c12" id="0863c12"></a>下句方便異相故。為欲成偈。所以重來也。方<a 
name="0863c13" id="0863c13"></a>便異相者。明如來有二種身。一者智相身。二<a 
name="0863c14" id="0863c14"></a>者異相身。智相者。是法身如來真如解脫相。<a 
name="0863c15" id="0863c15"></a>方便異相身者。謂報佛福德相好莊嚴之身。<a 
name="0863c16" id="0863c16"></a>為方便同所得。與法身義殊故。名異相身也。<a 
name="0863c17" id="0863c17"></a>而此相好報身。正是法身顯用。故名報相語<a 
name="0863c18" id="0863c18"></a>其體也。本無殊技。那得聞言就異義邊。辨<a 
name="0863c19" id="0863c19"></a>法身無相好。便謂離法身之外條然有報佛<a 
name="0863c20" id="0863c20"></a>色相可得。棄其所以一義也。</p><a 
name="0863c21" id="0863c21"></a><p style="text-indent: 0em; margin-left: 0em"><span class="linehead"></span>爾時世尊說二行偈者。是斷疑分中第十三<a 
name="0863c22" id="0863c22"></a>經文。所以來者。次前段經。解法身古今湛然<a 
name="0863c23" id="0863c23"></a>猶如虛空。不可以福德業所得報佛大丈夫<a 
name="0863c24" id="0863c24"></a>相見。將欲釋成此義故。說兩偈也。初偈上<a 
name="0863c25" id="0863c25"></a>二句。明法身體絕色聲。不可以視聽而取。下<a 
name="0863c26" id="0863c26"></a>二句。明若以因見聞而取法身者是人行耶<a 
name="0863c27" id="0863c27"></a>道。不能見法身如來也。第二偈上兩句。正出<a 
name="0863c28" id="0863c28"></a>法身體。有真解脫色聲。古今湛然。非一向無<a 
name="0863c29" id="0863c29"></a>色聲也。下半偈。明此法身雖體有真實色<a 
name="0864a01" id="0864a01"></a>聲。而非識相之境。故所以不知若以色見我。<a 
name="0864a02" id="0864a02"></a>以音聲求我者。若語當時發聲說偈者。是應<a 
name="0864a03" id="0864a03"></a>佛口業。亦道報佛口業。若就理而言之。是<a 
name="0864a04" id="0864a04"></a>法身佛說也。明不可以報應二佛所得色聲<a 
name="0864a05" id="0864a05"></a>見聞於我也。此明就釋迦法身不可以色聲<a 
name="0864a06" id="0864a06"></a>見聞。類一切眾生法身如來亦不可以色聲<a 
name="0864a07" id="0864a07"></a>見聞也。若謂法身同此色聲可見聞者。是不<a 
name="0864a08" id="0864a08"></a>正見故。第三句云。是人行耶道也。不能見<a 
name="0864a09" id="0864a09"></a>如來者。如是取法身。同於色聲。不能見彼法<a 
name="0864a10" id="0864a10"></a>身如來也。</p><a 
name="0864a11" id="0864a11"></a><p style="text-indent: 0em; margin-left: 0em"><span class="linehead"></span>有人乘此生疑。若法身如來。不可以色聲而<a 
name="0864a12" id="0864a12"></a>見聞者。一向無法身。又法身一向無色聲。此<a 
name="0864a13" id="0864a13"></a>之色聲則條然異於法身故。第二偈答彼如<a 
name="0864a14" id="0864a14"></a>來妙體。明彼法身雖不可以色聲見聞。而向<a 
name="0864a15" id="0864a15"></a>者色聲。即此法身妙有體上有彼色聲故。上<a 
name="0864a16" id="0864a16"></a>經云。不離法身有色相可見。不離證智有聲<a 
name="0864a17" id="0864a17"></a>教可說。又十地經七地中言。知諸佛法身自<a 
name="0864a18" id="0864a18"></a>性無身。而起色身相好莊嚴行。知諸佛音聲<a 
name="0864a19" id="0864a19"></a>無聲。本來寂滅不可說相。而隨一切眾生差<a 
name="0864a20" id="0864a20"></a>別。莊嚴音聲行也。以此文驗。故知法身雖<a 
name="0864a21" id="0864a21"></a>無色聲。不離法身有此色聲故。第二句云。即<a 
name="0864a22" id="0864a22"></a>法身諸佛。明法身之體具足萬德故。有色聲<a 
name="0864a23" id="0864a23"></a>性也。或者聞即法身上有色聲之性。便謂<a 
name="0864a24" id="0864a24"></a>法身有色聲可用凡夫虛妄分別心意意識而<a 
name="0864a25" id="0864a25"></a>得見聞故。第三句云。法體不可見。明法身雖<a 
name="0864a26" id="0864a26"></a>有色聲之性。不可以凡夫視聽而見聞也。雖<a 
name="0864a27" id="0864a27"></a>云法身不可見。未知不見者誰。故第四句云。<a 
name="0864a28" id="0864a28"></a>彼識不能知。明彼法身雖體有色聲。而無色<a 
name="0864a29" id="0864a29"></a>聲之用。又不聞下地色聲故。凡夫六識不能<a 
name="0864b01" id="0864b01"></a>見聞也。非但凡夫不能見聞。二乘聖智亦所<a 
name="0864b02" id="0864b02"></a>不見聞也。</p><a 
name="0864b03" id="0864b03"></a><p style="text-indent: 0em; margin-left: 0em"><span class="linehead"></span>此二偈經。論主但以一偈釋。初二句。釋前一<a 
name="0864b04" id="0864b04"></a>偈。明若以法身同於二佛色聲而可見聞者<a 
name="0864b05" id="0864b05"></a>是人不知法身佛也。下半偈兩句。釋後一偈。<a 
name="0864b06" id="0864b06"></a>明真實法身雖有色聲之性非六識境界。故<a 
name="0864b07" id="0864b07"></a>不可見聞也。此示何義如來法身至不應如<a 
name="0864b08" id="0864b08"></a>是見聞。論主釋偈論初句。解經中前偈上二<a 
name="0864b09" id="0864b09"></a>句。以何等人不能見謂凡夫不能見者。釋偈<a 
name="0864b10" id="0864b10"></a>論第二句。解經中前偈下二句也。解已舉論<a 
name="0864b11" id="0864b11"></a>中上半偈。釋經中前偈下兩句結也。是人者。<a 
name="0864b12" id="0864b12"></a>凡夫人等。牒前所引是人不能見法身如來<a 
name="0864b13" id="0864b13"></a>也。即拘瑣釋論中下半偈。解經中第二偈。即<a 
name="0864b14" id="0864b14"></a>具引所釋經結也。</p><a 
name="0864b15" id="0864b15"></a><p style="text-indent: 0em; margin-left: 0em"><span class="linehead"></span>須菩提。於意云何。如來可以相成就得三<a 
name="0864b16" id="0864b16"></a>菩提耶。此一段經。是斷疑分中第十四段經<a 
name="0864b17" id="0864b17"></a>文。此經已七邊來。所以復來者。上已廣解<a 
name="0864b18" id="0864b18"></a>無為法身古今一定妙有湛然體無諸相不為<a 
name="0864b19" id="0864b19"></a>修行所得。又次前二段經。明法身體自滿<a 
name="0864b20" id="0864b20"></a>足非修福德業所得相好色聲而可見聞。或<a 
name="0864b21" id="0864b21"></a>者執謂正以菩薩始從發菩提心。三大阿僧<a 
name="0864b22" id="0864b22"></a>祇劫修。十地行滿。金剛心謝。證種智時。名為<a 
name="0864b23" id="0864b23"></a>報佛。有無量相好者。即是法身。故謂法身是<a 
name="0864b24" id="0864b24"></a>修得。亦可見聞。今聞別有無為法身不為因<a 
name="0864b25" id="0864b25"></a>得。復不可以色聲見聞。乘生疑難。若法身體<a 
name="0864b26" id="0864b26"></a>無諸相。不可見聞。非修福德業可得者。諸菩<a 
name="0864b27" id="0864b27"></a>薩摩訶薩。三大阿僧祇。所修功德智慧十地<a 
name="0864b28" id="0864b28"></a>勝因。為當定有所得。定無所得也。若定無所<a 
name="0864b29" id="0864b29"></a>得者。則因果俱失。同於小乘斷滅之見。無<a 
name="0864c01" id="0864c01"></a>菩提可得。前言一切善法得三菩提。此言則<a 
name="0864c02" id="0864c02"></a>壞。若爾既無菩提可得。諸菩薩。何為三大阿<a 
name="0864c03" id="0864c03"></a>僧祇徒自勞苦而無所剋獲。所修福德勝因<a 
name="0864c04" id="0864c04"></a>既不感。果向何處去也。有如是疑。將釋<a 
name="0864c05" id="0864c05"></a>此疑故。佛問須菩提。於意云何。如來可以相<a 
name="0864c06" id="0864c06"></a>成就得三菩提不耶。此佛還以前人所疑。問<a 
name="0864c07" id="0864c07"></a>須菩提也。莫作是念者。遮其所見。汝莫作是<a 
name="0864c08" id="0864c08"></a>念。謂法身佛同於報佛修福相可得。此未是<a 
name="0864c09" id="0864c09"></a>正答也。汝若作是念。菩薩發三菩提。說諸<a 
name="0864c10" id="0864c10"></a>法斷滅相者。明須菩提疑云若不可以相成<a 
name="0864c11" id="0864c11"></a>就得三菩提者。菩薩則所修功德智慧之<a 
name="0864c12" id="0864c12"></a>因。果畢竟無有菩提果可得。若無菩提可<a 
name="0864c13" id="0864c13"></a>得。則因無所招。便失福因。亦失果報。故云說<a 
name="0864c14" id="0864c14"></a>斷滅相也。所以此中乃言菩薩發三菩提心<a 
name="0864c15" id="0864c15"></a>者。說諸法斷滅相也。然小乘之人。以自身所<a 
name="0864c16" id="0864c16"></a>證灰身涅槃畢竟滅故。即以已所得。准於菩<a 
name="0864c17" id="0864c17"></a>薩謂亦聞其所得。故起斷滅相。此小乘人。<a 
name="0864c18" id="0864c18"></a>於菩薩法中。齊何處來作斷滅意。有曇無德<a 
name="0864c19" id="0864c19"></a>彌沙塞人。此二家小乘。計得初地無生忍解<a 
name="0864c20" id="0864c20"></a>時。捨一切地前所修功德。亦不受果報。何故<a 
name="0864c21" id="0864c21"></a>如此。小乘人斷三界煩惱盡分段生死。灰<a 
name="0864c22" id="0864c22"></a>身滅智。入無餘涅槃。善惡因果一切俱<a 
name="0864c23" id="0864c23"></a>捨。既見初地菩薩斷四住煩惱出於分段生<a 
name="0864c24" id="0864c24"></a>死。意謂聞已滅於身智。亦捨因中萬行。及<a 
name="0864c25" id="0864c25"></a>失果報。故言說諸法斷滅相。復有一家。小<a 
name="0864c26" id="0864c26"></a>乘曇無德人。計謂至五地六地。作十四諦<a 
name="0864c27" id="0864c27"></a>觀。善學五明。及十種逆慎觀十二因緣。<a 
name="0864c28" id="0864c28"></a>方得無生忍。斷三界煩惱。出分段生死。灰<a 
name="0864c29" id="0864c29"></a>身盡智。無餘涅槃。爾時同小乘斷滅。因果俱<a 
name="0865a01" id="0865a01"></a>失。後有一家。薩婆多中日出道人。計第七地<a 
name="0865a02" id="0865a02"></a>中始得無生忍。方盡三界煩惱。出分段生<a 
name="0865a03" id="0865a03"></a>死。同已小乘捨於身智。亦無依報淨土。復<a 
name="0865a04" id="0865a04"></a>有一家小乘。計至八地中。得大無生忍無功<a 
name="0865a05" id="0865a05"></a>用解。爾時方出三界。捨於身智。一切皆失。最<a 
name="0865a06" id="0865a06"></a>後一家薩婆多人。計十地中始得阿那含。斷<a 
name="0865a07" id="0865a07"></a>三界煩惱盡。金剛心後。出分段生死。得阿羅<a 
name="0865a08" id="0865a08"></a>漢。即名為佛。入無餘涅槃。捨諸功德。滅於身<a 
name="0865a09" id="0865a09"></a>智。故說斷滅相也。</p><a 
name="0865a10" id="0865a10"></a><p style="text-indent: 0em; margin-left: 0em"><span class="linehead"></span>須菩提。莫作是念。乃至說諸法斷滅相者。此<a 
name="0865a11" id="0865a11"></a>且止其見情。明非斷滅。未是正答。依下論<a 
name="0865a12" id="0865a12"></a>中。應有一行半。經言。何以故菩薩發阿耨多<a 
name="0865a13" id="0865a13"></a>羅三藐三菩提心者於法不說斷滅相者。此是<a 
name="0865a14" id="0865a14"></a>正答。釋上我何以故止汝莫作是念者。明古<a 
name="0865a15" id="0865a15"></a>今湛然無為法身。雖復不可以修福德相成<a 
name="0865a16" id="0865a16"></a>就所得。而菩薩證初地無生法忍阿耨三菩<a 
name="0865a17" id="0865a17"></a>提心。乃至無上佛果阿耨三菩提心。非是斷<a 
name="0865a18" id="0865a18"></a>滅。此無生忍三菩提心。所以名為不斷滅<a 
name="0865a19" id="0865a19"></a>者。明菩薩由一大阿僧祇所修功德智慧八<a 
name="0865a20" id="0865a20"></a>萬四千波羅蜜行因緣。得初地無生法忍。了<a 
name="0865a21" id="0865a21"></a>出佛性無為法身。以此一大阿僧祇功德智<a 
name="0865a22" id="0865a22"></a>慧。即與法身理冥。泯然一觀。不可分別。故不<a 
name="0865a23" id="0865a23"></a>失因。既得無生法忍。便分有出世間實報真<a 
name="0865a24" id="0865a24"></a>如法性身上二種涅槃無方圓用故。果亦不<a 
name="0865a25" id="0865a25"></a>失。乃至第二第三阿僧祇。因果皆如是不失。<a 
name="0865a26" id="0865a26"></a>故言於法不就斷滅相也。今者如來。將明菩<a 
name="0865a27" id="0865a27"></a>薩於初地中得無生法忍。乃至十地無漏<a 
name="0865a28" id="0865a28"></a>功德。及果頭圓報。悉皆不失。不聞小乘捨<a 
name="0865a29" id="0865a29"></a>於身智失無漏果報。若爾得無漏功德。可容<a 
name="0865b01" id="0865b01"></a>不失地前有漏功德。是世間法。得出世解時。<a 
name="0865b02" id="0865b02"></a>應捨此功德。未知地前因行為失不失。故即<a 
name="0865b03" id="0865b03"></a>答世間功德亦不失。何以故爾。要世間善<a 
name="0865b04" id="0865b04"></a>滿。得出世間善轉。地前有漏功德。作彼地<a 
name="0865b05" id="0865b05"></a>上無漏功德。轉轉增勝。菩薩。爾時境智雙夷。<a 
name="0865b06" id="0865b06"></a>泯然一觀。不見有世間出世間及能照所照<a 
name="0865b07" id="0865b07"></a>之異。唯有真如一味等味。如萬川歸海同一<a 
name="0865b08" id="0865b08"></a>&#x918E;味。無有諸河味別故。亦不失地前功德<a 
name="0865b09" id="0865b09"></a>也。初地既爾。不失功德。乃至十地無漏功德。<a 
name="0865b10" id="0865b10"></a>及以果報皆不失也。此中就三大阿僧祇劫。<a 
name="0865b11" id="0865b11"></a>三時辨因果。若以地前為因。初地無生法忍<a 
name="0865b12" id="0865b12"></a>見道為果。若七地已還修道勝行為因。八地<a 
name="0865b13" id="0865b13"></a>中大無生忍無功用道為果。若金以還無<a 
name="0865b14" id="0865b14"></a>功用行為因。佛地功德為果。如今廣解。地<a 
name="0865b15" id="0865b15"></a>地相望。皆有因果。乘生疑問。若得初地無<a 
name="0865b16" id="0865b16"></a>生忍。乃至十地。不失功德。非斷滅者。可得幾<a 
name="0865b17" id="0865b17"></a>許功德。為多為少。應有此疑問故。引恒沙七<a 
name="0865b18" id="0865b18"></a>寶施福挍量。明得福甚多。用比初地無生<a 
name="0865b19" id="0865b19"></a>忍無漏功德乃至一念。百千萬億不及一分。<a 
name="0865b20" id="0865b20"></a>明此有漏功德甚為多也。縱使七寶施福是<a 
name="0865b21" id="0865b21"></a>無漏甚多。雖多。比於無生忍一念功德。亦百<a 
name="0865b22" id="0865b22"></a>千萬億恒河沙倍不可為喻也。若菩薩知一<a 
name="0865b23" id="0865b23"></a>切法無我。得無生忍。勝前所得福德者。出初<a 
name="0865b24" id="0865b24"></a>地無生忍功德。勝前七寶施福也。知一切法<a 
name="0865b25" id="0865b25"></a>無我者。於一切眾生五陰有為法中。解知從<a 
name="0865b26" id="0865b26"></a>本以來無有神我人及以壽者。故言知一切<a 
name="0865b27" id="0865b27"></a>法無我也。得無生忍者。是因緣真如二種法<a 
name="0865b28" id="0865b28"></a>無我。明因緣法體本來不生名為無生。真如<a 
name="0865b29" id="0865b29"></a>法體本來寂絕我無我相。名為無生。亦得云<a 
name="0865c01" id="0865c01"></a>無於三相。就初地為言。故云無生法忍。以<a 
name="0865c02" id="0865c02"></a>此菩薩得真如無我無生忍解故。不起二種<a 
name="0865c03" id="0865c03"></a>無相也。又疑問。若有漏無漏二種福德悉皆<a 
name="0865c04" id="0865c04"></a>不失者。此菩薩便是取有漏福德。若取有漏<a 
name="0865c05" id="0865c05"></a>福德因。使受三界果報故。如來答以諸菩<a 
name="0865c06" id="0865c06"></a>薩不取福德故。此且據偏而答。明菩薩於初<a 
name="0865c07" id="0865c07"></a>地中不取世間有漏福德。然須菩提亦就偏<a 
name="0865c08" id="0865c08"></a>領解。言以諸菩薩不取福德如佛所說也。</p><a 
name="0865c09" id="0865c09"></a><p style="text-indent: 0em; margin-left: 0em"><span class="linehead"></span>佛言須菩提。菩薩受福德不取福德。上須菩<a 
name="0865c10" id="0865c10"></a>提似謬解佛意。聞言菩薩不取福德。疑謂有<a 
name="0865c11" id="0865c11"></a>漏無漏悉皆不取。故佛答須菩提。菩薩受福<a 
name="0865c12" id="0865c12"></a>德不取福德。不取福德。明非是全不取不受<a 
name="0865c13" id="0865c13"></a>有漏無漏一切福德。止不取有漏福德。非不<a 
name="0865c14" id="0865c14"></a>受無漏福德。然菩薩若得云受福德。亦得言<a 
name="0865c15" id="0865c15"></a>取福德。若使得云不取福德。亦得言不受<a 
name="0865c16" id="0865c16"></a>福德。何故言菩薩受福德。此明直綺互彰名<a 
name="0865c17" id="0865c17"></a>也。又解。何故但言受。不言取福德者。恐即濫<a 
name="0865c18" id="0865c18"></a>於取相之取故。單言受福德。不言取也。是<a 
name="0865c19" id="0865c19"></a>故菩薩取福德者。明取出世間無漏福德也。<a 
name="0865c20" id="0865c20"></a>亦得言是故菩薩不取福德。然此中得云取<a 
name="0865c21" id="0865c21"></a>福德者。明知須菩提言不取者。是偏語耳。故<a 
name="0865c22" id="0865c22"></a>知亦得言取受不取不受也。</p><a 
name="0865c23" id="0865c23"></a><p style="text-indent: 0em; margin-left: 0em"><span class="linehead"></span>論曰有人起如是心等。作生疑答之意。不異<a 
name="0865c24" id="0865c24"></a>經中也。此一段經。凡以二偈釋。初一偈。作問<a 
name="0865c25" id="0865c25"></a>答意釋疑。明菩薩得無生忍時不失因果非<a 
name="0865c26" id="0865c26"></a>是斷滅。第二偈。釋引喻挍量不及無漏福德<a 
name="0865c27" id="0865c27"></a>也。上經中有疑。今問云何斷疑。即作偈答。不<a 
name="0865c28" id="0865c28"></a>失功德因及彼勝果報。此二句。釋莫作是念<a 
name="0865c29" id="0865c29"></a>說諸法斷滅相已前經也。明菩薩得初地無<a 
name="0866a01" id="0866a01"></a>生忍。不失地前一阿僧祇所修萬行。此辨乃<a 
name="0866a02" id="0866a02"></a>藉地前功德為因。方得初地真無漏解。故不<a 
name="0866a03" id="0866a03"></a>失因也。然初地以上。出世間無生法忍。無漏<a 
name="0866a04" id="0866a04"></a>勝福。不同二乘灰身盡滅故。亦不失果報。雖<a 
name="0866a05" id="0866a05"></a>言不失因不失果。未知何時不失。故第三句<a 
name="0866a06" id="0866a06"></a>答云。得勝忍不失。自下半偈超釋經中若<a 
name="0866a07" id="0866a07"></a>有菩薩得無生忍勝前福德等。明菩薩證初<a 
name="0866a08" id="0866a08"></a>地無生勝忍。乃至十地行滿得佛時。亦不失<a 
name="0866a09" id="0866a09"></a>因果也。得勝忍時。何故不失。第四句云。以得<a 
name="0866a10" id="0866a10"></a>無垢果故。明初地斷除二障。得出世無漏法<a 
name="0866a11" id="0866a11"></a>性報身真實淨土無垢果時。轉勝增明。故不<a 
name="0866a12" id="0866a12"></a>失也。亦勝福德相故。重說勝喻者。此二句。<a 
name="0866a13" id="0866a13"></a>釋前恒沙世界七寶施等經。明所以引此恒<a 
name="0866a14" id="0866a14"></a>沙譬喻來者為欲挍量顯示無漏勝福德故。<a 
name="0866a15" id="0866a15"></a>即是證成不失無漏福德也。是福德也無報<a 
name="0866a16" id="0866a16"></a>者下半偈。釋以諸菩薩不取福德以下經也。<a 
name="0866a17" id="0866a17"></a>是福德者是初地。無漏勝福德也。無報者。<a 
name="0866a18" id="0866a18"></a>明此無漏勝福德無世間有漏報也。如是受<a 
name="0866a19" id="0866a19"></a>不取者。如是受無漏勝福德。如是不取有漏<a 
name="0866a20" id="0866a20"></a>福德。受取不受不取義聞於前也。此義云何<a 
name="0866a21" id="0866a21"></a>雖不依福德至功德莊嚴。釋前偈上二句。作<a 
name="0866a22" id="0866a22"></a>答疑難云意。明不斷滅也。何故依彼福德重<a 
name="0866a23" id="0866a23"></a>說譬喻者。問後偈上二句喻來之意也。即以<a 
name="0866a24" id="0866a24"></a>初偈下二句答。偈言得勝忍不失以得無垢<a 
name="0866a25" id="0866a25"></a>果。明譬喻所況得無生忍時。不失因果。非斷<a 
name="0866a26" id="0866a26"></a>滅義也。此義云何者。問引此珍寶施福校量。<a 
name="0866a27" id="0866a27"></a>云菩薩得無生忍時。獲多福德。非是斷滅之<a 
name="0866a28" id="0866a28"></a>義。云何也。有人起如是心以下至是故不失。<a 
name="0866a29" id="0866a29"></a>提疑人失因果之疑。為遮斷此疑故。引喻挍<a 
name="0866b01" id="0866b01"></a>量。明得無生忍時不失因果不斷滅也。如經<a 
name="0866b02" id="0866b02"></a>何以至不說斷滅相。舉經來結。然此經文。<a 
name="0866b03" id="0866b03"></a>前&#x61A3;經漏<span class="gaiji">闕<!--gaiji,闕,1[門@報],2&#x28DC2;,3--></span>。依此論引來。明知應有也。</p><a 
name="0866b04" id="0866b04"></a><p style="text-indent: 0em; margin-left: 0em"><span class="linehead"></span>若復有菩薩。知一切法無我。得無生法忍者。<a 
name="0866b05" id="0866b05"></a>將釋此經故提來也。有二種無我。不生二種<a 
name="0866b06" id="0866b06"></a>無我相者。即解前知一切法無我經也。是故<a 
name="0866b07" id="0866b07"></a>受而不取者。是菩薩得無生忍時。有二種無<a 
name="0866b08" id="0866b08"></a>我解。而不生二種無我相故。但受地上無生<a 
name="0866b09" id="0866b09"></a>忍功德。不取地前有漏福德也。此句有成上<a 
name="0866b10" id="0866b10"></a>生下義也。如經以下舉經來結也。云何菩薩<a 
name="0866b11" id="0866b11"></a>受福德不取福德者。論主問向所結經。若菩<a 
name="0866b12" id="0866b12"></a>薩受福德者。即是其取。何故言受。而復云不<a 
name="0866b13" id="0866b13"></a>取也。即指偈言是福德無報如是受不取。以<a 
name="0866b14" id="0866b14"></a>此為釋也。此義云何以下。論主釋向半偈也。<a 
name="0866b15" id="0866b15"></a>須菩提。若有人言。如來若去若來若行住坐<a 
name="0866b16" id="0866b16"></a>臥。是人不解我所說義者。此是斷疑分中第<a 
name="0866b17" id="0866b17"></a>十五段經文。所以來者。前廣解。法身如來。古<a 
name="0866b18" id="0866b18"></a>今一定。體絕萬相。湛然常住。非修行所得。<a 
name="0866b19" id="0866b19"></a>次前段明菩薩得出世間解。受無漏福德。不<a 
name="0866b20" id="0866b20"></a>取世間有漏福德。有人乘此生疑。菩薩本因<a 
name="0866b21" id="0866b21"></a>地時。發心許度一切眾生。我所修善根。與一<a 
name="0866b22" id="0866b22"></a>切眾生共之。疑云。若諸菩薩。得真法身。出於<a 
name="0866b23" id="0866b23"></a>世間。受無漏果報。不受三界有漏果報。眾生<a 
name="0866b24" id="0866b24"></a>在世間。受無漏果。不受無漏果報。然人天<a 
name="0866b25" id="0866b25"></a>果報。聞是三界中法。人尚不得受天報。況<a 
name="0866b26" id="0866b26"></a>無漏福德出世果報。得眾生受用也。若爾世<a 
name="0866b27" id="0866b27"></a>間出世間條然有別。云何諸菩薩所修善根<a 
name="0866b28" id="0866b28"></a>令眾生受用得其利益。以此驗之。菩薩雖出<a 
name="0866b29" id="0866b29"></a>三界得真法身。猶有去來。化物受三界報。不<a 
name="0866c01" id="0866c01"></a>條然方外不去不來也。若不去不來者。菩薩<a 
name="0866c02" id="0866c02"></a>福德。眾生不得受用。則菩薩虛發此願無所<a 
name="0866c03" id="0866c03"></a>利益。為斷此疑故。答明諸佛菩薩真實法身<a 
name="0866c04" id="0866c04"></a>雖無去無來。而應身從咸去來化物。眾生<a 
name="0866c05" id="0866c05"></a>用之益。真實不虛。如此則菩薩善根。眾生<a 
name="0866c06" id="0866c06"></a>用之。本願不虛。非謂法身有去來坐臥四種<a 
name="0866c07" id="0866c07"></a>威儀教化眾生。故次明也。</p><a 
name="0866c08" id="0866c08"></a><p style="text-indent: 0em; margin-left: 0em"><span class="linehead"></span>須菩薩。若有人言如來若去若來等。是人不<a 
name="0866c09" id="0866c09"></a>解我所說義者。有人見應佛來去從感說法<a 
name="0866c10" id="0866c10"></a>益物。謂即是真佛。有四威儀去來。從感受<a 
name="0866c11" id="0866c11"></a>三界報。處世化物。故言是人不解我所說義<a 
name="0866c12" id="0866c12"></a>也。明此人不解如來所說三佛一異義也。乘<a 
name="0866c13" id="0866c13"></a>此生二種疑。下論偈生起序其疑意。微塵喻<a 
name="0866c14" id="0866c14"></a>中釋也。何以故如來者無所至去無所從來。<a 
name="0866c15" id="0866c15"></a>此釋前經何以故謂如來有去來坐臥者。不<a 
name="0866c16" id="0866c16"></a>解我所說義者。以見應身去來從感化物。謂<a 
name="0866c17" id="0866c17"></a>法身亦然。故曰不解。明應身如來有去有來<a 
name="0866c18" id="0866c18"></a>法身無去無來也。若就報應二佛。得云如來。<a 
name="0866c19" id="0866c19"></a>據法身佛而論。不應言如來。正應云如住。所<a 
name="0866c20" id="0866c20"></a>以然者。語報佛也。得道始從菩提心。修十<a 
name="0866c21" id="0866c21"></a>地行。乘因向果。以果望因。得云如來既有真<a 
name="0866c22" id="0866c22"></a>報。必有影像。故應佛從真。亦得道乘因向果。<a 
name="0866c23" id="0866c23"></a>名為如來。然法身佛。古今湛然。體性圓滿。非<a 
name="0866c24" id="0866c24"></a>修得法。不可得言乘因向果故。正得云如住。<a 
name="0866c25" id="0866c25"></a>不得言如來故。言何故如來者無所至去<a 
name="0866c26" id="0866c26"></a>無所從來也。法身如來不從此至彼入涅槃<a 
name="0866c27" id="0866c27"></a>故。言無所至去。不從彼至此。來在世間。教化<a 
name="0866c28" id="0866c28"></a>眾生。故曰無所從來。故曰如來者。依胡本。名<a 
name="0866c29" id="0866c29"></a>多陀阿伽度。漢&#x61A3;為如住。此應言如住。但<a 
name="0867a01" id="0867a01"></a>以依昔什公所釋。還存如來之號也。此一<a 
name="0867a02" id="0867a02"></a>段經。以二偈釋。初偈釋疑。解經中若去來<a 
name="0867a03" id="0867a03"></a>坐臥等至不解我所說義。第二偈。釋經中何<a 
name="0867a04" id="0867a04"></a>以故以下也。序經中二疑。生下微塵喻經。<a 
name="0867a05" id="0867a05"></a>初句言是福德應報者。上疑云。菩薩得真法<a 
name="0867a06" id="0867a06"></a>身。離於世間。不受三界報。無去來者。眾生云<a 
name="0867a07" id="0867a07"></a>何。而得受用菩薩福德。故以偈答。是福德應<a 
name="0867a08" id="0867a08"></a>報。為化諸眾生福德者。菩薩所修善根也。<a 
name="0867a09" id="0867a09"></a>應報者。為化眾生。現入三界。三業教化。令眾<a 
name="0867a10" id="0867a10"></a>生得益。如此則是菩薩福德。與眾生共受。非<a 
name="0867a11" id="0867a11"></a>謂法身有來去也。難者言上來廣解法報二<a 
name="0867a12" id="0867a12"></a>佛湛然常住無去無來。既無心去來。何由有<a 
name="0867a13" id="0867a13"></a>此應化去來化物。若爾諸佛如求。為有心<a 
name="0867a14" id="0867a14"></a>去來。為無心去來也。故下半偈答。自然如<a 
name="0867a15" id="0867a15"></a>是業諸佛現十方。明諸佛既成道已。本願力<a 
name="0867a16" id="0867a16"></a>故。隨眾生感。自然應身遍十方界。教化眾生。<a 
name="0867a17" id="0867a17"></a>不待作意方有去來也。</p><a 
name="0867a18" id="0867a18"></a><p style="text-indent: 0em; margin-left: 0em"><span class="linehead"></span>此義云何明諸佛化身有用等。釋上半偈。作<a 
name="0867a19" id="0867a19"></a>答疑意。明雖法身無去來用而化身去來益<a 
name="0867a20" id="0867a20"></a>物也。</p><a 
name="0867a21" id="0867a21"></a><p style="text-indent: 0em; margin-left: 0em"><span class="linehead"></span>偈言以下。用下半偈。釋成上半偈也第二偈。<a 
name="0867a22" id="0867a22"></a>上二句言去來化身佛者。牒前偈。明應佛有<a 
name="0867a23" id="0867a23"></a>去來。如來常不動者。正釋經何以故如來者<a 
name="0867a24" id="0867a24"></a>無所至去無所從來等。復欲乘作疑意。生下<a 
name="0867a25" id="0867a25"></a>微塵喻未無量七寶挍量經文。明供養應佛及<a 
name="0867a26" id="0867a26"></a>持應佛所說與真佛無異。下半偈正生微塵<a 
name="0867a27" id="0867a27"></a>喻。明三佛不一異也。何故作此上半偈。以生<a 
name="0867a28" id="0867a28"></a>於下七寶施福挍量經文。有人因前經。生第<a 
name="0867a29" id="0867a29"></a>一疑。若法身佛不去不來。應佛有去來。隨感<a 
name="0867a30" id="0867a30"></a>處於世間。為眾生供養得福。即是菩薩因地<a 
name="0867b01" id="0867b01"></a>福德。眾生受用者。是義不然。何故不然。以此<a 
name="0867b02" id="0867b02"></a>應佛化身去來無有實體故也。又上第五段<a 
name="0867b03" id="0867b03"></a>經中。明應佛有生住滅三相故非佛。次第六<a 
name="0867b04" id="0867b04"></a>段經中。明應佛不發心修行證果說法。此便<a 
name="0867b05" id="0867b05"></a>應一向非佛。以此三處經驗。丈六如來應非<a 
name="0867b06" id="0867b06"></a>是佛。若非佛者。云何供養應佛。即是眾生受<a 
name="0867b07" id="0867b07"></a>用菩薩福德也。又若供養應佛得福者。與供<a 
name="0867b08" id="0867b08"></a>養真佛。有何異也。有如此疑故。論主設此<a 
name="0867b09" id="0867b09"></a>半偈發起疑意也。此明應身有去來法報湛<a 
name="0867b10" id="0867b10"></a>然無去來等故。云常不動。因即生第二疑。疑<a 
name="0867b11" id="0867b11"></a>云。若應化佛有去來。法報二佛無去來者。此<a 
name="0867b12" id="0867b12"></a>之三佛為一處住如眾僧在堂。為冥然念作<a 
name="0867b13" id="0867b13"></a>一不可分別。為條然異處住如東方阿&#x95A6;<a 
name="0867b14" id="0867b14"></a>西方無量壽等也。若合作一者。不應有去來<a 
name="0867b15" id="0867b15"></a>不去不來別。若條然異者。則三佛有別體此<a 
name="0867b16" id="0867b16"></a>云何也。故下半偈答云。於是法界處。非一亦<a 
name="0867b17" id="0867b17"></a>非異。此明三佛於真如法界中不可定說冥<a 
name="0867b18" id="0867b18"></a>然合作一一處聚集住。亦不可說條然有差別<a 
name="0867b19" id="0867b19"></a>也。又時一解於是法界處非一亦非異者。此<a 
name="0867b20" id="0867b20"></a>論主假作問答。為欲生下微塵譬喻。云何生<a 
name="0867b21" id="0867b21"></a>下。上廣釋法報二佛不一不異。亦通應佛不<a 
name="0867b22" id="0867b22"></a>一不異。又此段經中。明法報二佛無去無來<a 
name="0867b23" id="0867b23"></a>應佛有去來。因此生疑。若法報二佛。無有去<a 
name="0867b24" id="0867b24"></a>來。則是常住。應佛有去來。便是無常。若然<a 
name="0867b25" id="0867b25"></a>此之三佛為一為異。又乘疑十方諸佛。斷<a 
name="0867b26" id="0867b26"></a>或證果之時。於真法界中。為一處聚集<a 
name="0867b27" id="0867b27"></a>住。為冥然合作一。為條然異處住。及一切眾<a 
name="0867b28" id="0867b28"></a>生所有真如佛性。為一為異。為多為少。有如<a 
name="0867b29" id="0867b29"></a>此疑故。於此二句中。具引向所疑一異之義。<a 
name="0867c01" id="0867c01"></a>假作問答。拘瑣向下。於是法界處。是問問意。<a 
name="0867c02" id="0867c02"></a>此三佛斷煩惱盡時。於真如法界中。為一處<a 
name="0867c03" id="0867c03"></a>住。為異處住也。故下句答云。非一亦非異。答<a 
name="0867c04" id="0867c04"></a>意明諸佛成道斷煩惱時。此之三佛。於真如<a 
name="0867c05" id="0867c05"></a>法界中。不可說言一處住異處住也。此明不<a 
name="0867c06" id="0867c06"></a>去不來至無所至去無所從來故。釋偈第二<a 
name="0867c07" id="0867c07"></a>句。以經結也。此義云何以下。問答釋經解如<a 
name="0867c08" id="0867c08"></a>來為如住義也。</p><a 
name="0867c09" id="0867c09"></a><p><span class="juanname">金剛仙論卷第九</span></p>
<hr>【經文資訊】大正藏第 25 冊 No. 1512 金剛仙論<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，佛教電腦資訊庫功德會提供，北美某大德提供，其他<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index6589.html?index=T25n1512" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T25n1512_009 by HTTrack Website Copier/3.x [XR&CO'2014], Tue, 07 Jun 2016 06:52:26 GMT -->
</html>
