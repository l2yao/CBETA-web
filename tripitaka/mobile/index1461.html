<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=J20nB098_001 by HTTrack Website Copier/3.x [XR&CO'2014], Tue, 07 Jun 2016 07:09:46 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1243704543&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DJ20nB098&amp;utmp=%2Fmobile%2Findex.php%3Findex%3DJ20nB098_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">嘉興大藏經　第20冊<br/>No.B098 黃蘗無念禪師復問 (6卷)<br/>【明 深有撰　明 聞刪定】<br/>第 1 卷</p>
	<a href="index4991-2.html?index=J20nB098_002" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="J20">
<div class="root" id="B098" sutra_name="黃蘗無念禪師復問" sutra_juan="[卷1]">　
<a 
name="0503a01" id="0503a01"></a><div class="xu"><div class="xu"><p style="margin-left: 3em"><span class="headname">黃蘗無念禪師醒昏錄原序</span></p><a 
name="0503a02" id="0503a02"></a><p style="text-indent: 0em; margin-left: 0em"><span class="linehead"></span>從上祖師種種垂慈如三玄要四料揀五位九十七<a 
name="0503a03" id="0503a03"></a>圓相拈椎豎拂行棒行喝輥毬打鼓燒畬斬蛇野狐<a 
name="0503a04" id="0503a04"></a>貓兒須彌山麻三斤等話直下似崩崖怒濤猛風迅<a 
name="0503a05" id="0503a05"></a>雷聞者頭破目之眥裂真是奇特西影卻笑它這一<a 
name="0503a06" id="0503a06"></a>泒不唧溜漢說平實禪老婆禪賺他兒孫臥冷地忍<a 
name="0503a07" id="0503a07"></a>俊不禁向渠徒眾鼓粥飯氣牙齒敲磕其徒不隱家<a 
name="0503a08" id="0503a08"></a>醜脫入紙墨舉似居士居士謾讀一過灼然奇特遂<a 
name="0503a09" id="0503a09"></a>使從上諸祖伎倆盡失結舌有分時有傍不肯的向<a 
name="0503a10" id="0503a10"></a>予道居士居士莫謗他古人好古人垂語如荊棘刺<a 
name="0503a11" id="0503a11"></a>難下足故如鐵釘飯難下口故西影拖泥帶水有甚<a 
name="0503a12" id="0503a12"></a>奇特堪超佛祖余曰子且莫草草子第知諸祖語如<a 
name="0503a13" id="0503a13"></a>刺如鐵而不知西影語泥裏有刺米中有鐵使你冬<a 
name="0503a14" id="0503a14"></a>瓜瓠子不知不覺傷足傷齒不尤勝古人耶雖然古<a 
name="0503a15" id="0503a15"></a>人今人都是一期方便隨痾設劑寧有勝劣你若作<a 
name="0503a16" id="0503a16"></a>古人解今人解誰勝解誰劣解豈惟辜負西影抑且<a 
name="0503a17" id="0503a17"></a>埋沒諸祖其人茫然而退。</p><a 
name="0503a18" id="0503a18"></a><p style="text-indent: 0em; margin-left: 0em"><span class="linehead"></span>公安無修居士袁宗道書</p></div><a 
name="0503a19" id="0503a19"></a><a 
name="0503a20" id="0503a20"></a><a 
name="0503a21" id="0503a21"></a><div class="xu"><p style="margin-left: 3em"><span class="headname">黃蘗無念禪師復問原序</span></p><a 
name="0503a22" id="0503a22"></a><p style="text-indent: 0em; margin-left: 0em"><span class="linehead"></span>黃蘗無念禪師得無師智思與大心眾生開佛知見<a 
name="0503a23" id="0503a23"></a>以報佛恩一時宰官居士以此事來參叩者不覺老<a 
name="0503a24" id="0503a24"></a>婆心切向一座無縫塔上透個機關所謂官不容針<a 
name="0503a25" id="0503a25"></a>私通車馬也然雖如是猶恐觀者執語生解影外認<a 
name="0503a26" id="0503a26"></a>影足外添足則此一番葛藤又須快刀剷斷清淨眼<a 
name="0503a27" id="0503a27"></a>中可容如許金屑乎六祖有云諸佛妙理非關文字<a 
name="0503a28" id="0503a28"></a>常笑老子饒舌賺人只諸佛妙理四言<span class="corr" title='[巳&gt;已]'>已</span>是一篇大<a 
name="0503a29" id="0503a29"></a>文字矣即說不關文字為諸佛妙理恐曹溪滴水未<a 
name="0503a30" id="0503a30"></a>夢見在昔世尊說法四十九年卻言我于法未曾說<a 
name="0503b01" id="0503b01"></a>一字作如是解者可以印黃蘗復問矣未離海底千<a 
name="0503b02" id="0503b02"></a>山暗纔到中天萬國明請師為我更薦一轉語也。</p><a 
name="0503b03" id="0503b03"></a><p style="text-indent: 0em; margin-left: 0em"><span class="linehead"></span>萬曆壬子仲春遯園居士顧起元書于嬾真草堂</p></div></div><a 
name="0503b04" id="0503b04"></a><a 
name="0503b05" id="0503b05"></a><a 
name="0503b06" id="0503b06"></a><a 
name="0503b07" id="0503b07"></a><a 
name="0503b08" id="0503b08"></a><a 
name="0503b09" id="0503b09"></a><a 
name="0503b10" id="0503b10"></a><a 
name="0503b11" id="0503b11"></a><p style="margin-left: 3em"><span class="headname">黃蘗無念禪師復問上帙目錄</span></p><a 
name="0503b12" id="0503b12"></a><ul><li>原序<span class="note">(顧起元)</span></li><a 
name="0503b13" id="0503b13"></a><li>第一卷<span class="note">(復問)</span><a 
name="0503b14" id="0503b14"></a><ul><li>復鄧太史<span class="note">(二篇)</span></li><li>復梅司馬<span class="note">(三篇)</span></li><a 
name="0503b15" id="0503b15"></a><li>復尼澹然<span class="note">(三篇)</span></li><li>復劉太史<span class="note">(三篇)</span></li><a 
name="0503b16" id="0503b16"></a><li>復王憲副<span class="note">(五篇)</span></li><li>復方督學<span class="note">(三篇)</span></li><a 
name="0503b17" id="0503b17"></a><li>復袁考功<span class="note">(四篇)</span></li><li>復袁太史<span class="note">(一篇)</span></li><a 
name="0503b18" id="0503b18"></a><li>復陶太史<span class="note">(二篇)</span></li><li>復焦太史<span class="note">(二篇)</span></li><a 
name="0503b19" id="0503b19"></a><li>復傅考功<span class="note">(一篇)</span></li><li>復李孝廉<span class="note">(一篇)</span></li></ul></li><a 
name="0503b20" id="0503b20"></a><li>第二卷<span class="note">(復問)</span><a 
name="0503b21" id="0503b21"></a><ul><li>復鄒司寇<span class="note">(一篇)</span></li><li>復劉金吾<span class="note">(二篇)</span></li><a 
name="0503b22" id="0503b22"></a><li>復岳司馬<span class="note">(一篇)</span></li><li>復左督院<span class="note">(一篇)</span></li><a 
name="0503b23" id="0503b23"></a><li>復董太史<span class="note">(一篇)</span></li><li>復汪司馬<span class="note">(一篇)</span></li><a 
name="0503b24" id="0503b24"></a><li>復黃司馬<span class="note">(一篇)</span></li><li>復蔣文選<span class="note">(二篇)</span></li><a 
name="0503b25" id="0503b25"></a><li>復李太守<span class="note">(一篇)</span></li><li>復陳稽勳<span class="note">(一篇)</span></li><a 
name="0503b26" id="0503b26"></a><li>復瞿太守<span class="note">(一篇)</span></li><li>復丘參將<span class="note">(二篇)</span></li><a 
name="0503b27" id="0503b27"></a><li>復顧孝廉<span class="note">(一篇)</span></li><li>復蘇兵憲<span class="note">(一篇)</span></li><a 
name="0503b28" id="0503b28"></a><li>復孫比部<span class="note">(一篇)</span></li><li>復陳少卿<span class="note">(二篇)</span></li><a 
name="0503b29" id="0503b29"></a><li>復胡侍御<span class="note">(一篇)</span></li><li>復李司徒<span class="note">(四篇)</span></li></ul></li><a 
name="0503b30" id="0503b30"></a><li>第三卷<span class="note">(復問)</span><a 
name="0503c01" id="0503c01"></a><ul><li>復梅司馬<span class="note">(四篇)</span></li><li>復王司空<span class="note">(二篇)</span></li><a 
name="0503c02" id="0503c02"></a><li>復潘兵部<span class="note">(二篇)</span></li><li>復喻文學<span class="note">(一篇)</span></li><a 
name="0503c03" id="0503c03"></a><li>復中海師<span class="note">(一篇)</span></li><li>復毛文學<span class="note">(一篇)</span></li><a 
name="0503c04" id="0503c04"></a><li>復李文學<span class="note">(一篇)</span></li><li>復鄧文學<span class="note">(一篇)</span></li><a 
name="0503c05" id="0503c05"></a><li>復王文學<span class="note">(一篇)</span></li><li>復樊居士<span class="note">(四篇)</span></li><a 
name="0503c06" id="0503c06"></a><li>復高麗僧<span class="note">(一篇)</span></li><li>復天倪師<span class="note">(一篇)</span></li><a 
name="0503c07" id="0503c07"></a><li>復岳司馬<span class="note">(一篇)</span></li></ul></li></ul><a 
name="0503c08" id="0503c08"></a><a 
name="0503c09" id="0503c09"></a><a 
name="0503c10" id="0503c10"></a><a 
name="0503c11" id="0503c11"></a><p style="margin-left: 3em"><span class="headname">黃<span class="corr" title='[&#x8616;&gt;蘗]'>蘗</span>無念禪師醒昏錄并附錄總目</span></p><a 
name="0503c12" id="0503c12"></a><ul><li>原序<span class="note">(袁宗道)</span></li><a 
name="0503c13" id="0503c13"></a><li>第四卷<span class="note">(醒昏錄)</span><a 
name="0503c14" id="0503c14"></a><ul><li>法語<span class="note">(二十六則)</span></li><a 
name="0503c15" id="0503c15"></a><li>酬問<span class="note">(三十則)</span></li><a 
name="0503c16" id="0503c16"></a><li>偈<span class="note">(六首)</span></li><a 
name="0503c17" id="0503c17"></a><li>牧牛圖頌<span class="note">(十首)</span></li></ul></li><a 
name="0503c18" id="0503c18"></a><li>第五卷<span class="note">(附錄)</span><a 
name="0503c19" id="0503c19"></a><ul><li>小傳　　南皋鄒元標</li><a 
name="0503c20" id="0503c20"></a><li>贈無念上人序　　復所楊起元</li><a 
name="0503c21" id="0503c21"></a><li>書龍湖圖贈無念上人　　卓吾李　贄</li><a 
name="0503c22" id="0503c22"></a><li>無念上人誕辰　　卓吾李　贄</li><a 
name="0503c23" id="0503c23"></a><li>贈別無念禪師　　定宇鄧以讚</li><a 
name="0503c24" id="0503c24"></a><li>送無念禪師赴豫章請　　衡湘梅國楨</li><a 
name="0503c25" id="0503c25"></a><li>送無念禪師還楚　　定宇趙用賢</li><a 
name="0503c26" id="0503c26"></a><li>贈無念禪師偈　　五臺陸光祖</li><a 
name="0503c27" id="0503c27"></a><li>因無念禪師示客偈　　訒菴方　沆</li><a 
name="0503c28" id="0503c28"></a><li>讀龍湖集寄懷念禪師　　如真李　登</li><a 
name="0503c29" id="0503c29"></a><li>禪那歌　　荊父胡懷玉</li><a 
name="0503c30" id="0503c30"></a><li>贈無念禪師偈　　澹園焦　竑</li><a 
name="0504a01" id="0504a01"></a><li>論禪　　石公袁宏道</li><a 
name="0504a02" id="0504a02"></a><li>再晤無念禪師紀事　　石公袁宏道</li><a 
name="0504a03" id="0504a03"></a><li>本住法頌壽念師八十<span class="note">(有序并書)</span>　　憨山釋德清</li><a 
name="0504a04" id="0504a04"></a><li>開黃蘗山記　　石公袁宏道</li><a 
name="0504a05" id="0504a05"></a><li>法眼寺記　　石公袁宏道</li><a 
name="0504a06" id="0504a06"></a><li>護塔文　　長公梅之煥</li></ul></li><a 
name="0504a07" id="0504a07"></a><li>第六卷<span class="note">(附錄)</span><a 
name="0504a08" id="0504a08"></a><ul><li>行由　　侍者懷淑錄</li></ul></li></ul><a 
name="0504a09" id="0504a09"></a><a 
name="0504a10" id="0504a10"></a><p style="text-indent: 0em; margin-left: 0em"><span class="linehead"></span>黃蘗無念禪師下帙目錄<span class="note">(終)</span></p><a 
name="0504a11" id="0504a11"></a><a 
name="0504a12" id="0504a12"></a><a 
name="0504a13" id="0504a13"></a><a 
name="0504a14" id="0504a14"></a><a 
name="0504a15" id="0504a15"></a><a 
name="0504a16" id="0504a16"></a><a 
name="0504a17" id="0504a17"></a><a 
name="0504a18" id="0504a18"></a><a 
name="0504a19" id="0504a19"></a><a 
name="0504a20" id="0504a20"></a><a 
name="0504b01" id="0504b01"></a><p><span class="juanname">黃蘗無念禪師復問卷之一</span></p><a 
name="0504b02" id="0504b02"></a><p style="margin-left: 4em"><span class="byline">語溪參學比丘明聞刪訂</span></p><a 
name="0504b03" id="0504b03"></a><p style="margin-left: 3em"><span class="headname">復鄧太史定宇</span></p><a 
name="0504b04" id="0504b04"></a><p style="text-indent: 0em; margin-left: 0em"><span class="linehead"></span>僧數十年涉水登山只為這件事未得餘習淨盡所<a 
name="0504b05" id="0504b05"></a>以終日挨拶尋個鐵石心腸無情漢子撩起就行竟<a 
name="0504b06" id="0504b06"></a>不可得古云佛道非遙遠久長難得人雖有一二相<a 
name="0504b07" id="0504b07"></a>知不免聰明領略或遇境逢緣觸發知覺認得個光<a 
name="0504b08" id="0504b08"></a>影坐此窠臼如鐵橛相似及乎問著本分事不是說<a 
name="0504b09" id="0504b09"></a>些義理弄出許多機關便作默然良久若與他同侶<a 
name="0504b10" id="0504b10"></a>反招累墜世情利害作喪殺人不透此關難出陰魔<a 
name="0504b11" id="0504b11"></a>之手只能入淨不能入穢入佛入不得魔入順入不<a 
name="0504b12" id="0504b12"></a>得逆便有人境之分限量之隔何故是他見識不忘<a 
name="0504b13" id="0504b13"></a>氣質未化被人一折便生嗔恨若不一刀兩段大有<a 
name="0504b14" id="0504b14"></a>事在。</p><a 
name="0504b15" id="0504b15"></a><p style="text-indent: 0em; margin-left: 0em"><span class="headname">　　　　又</span></p><a 
name="0504b16" id="0504b16"></a><p style="text-indent: 0em; margin-left: 0em"><span class="linehead"></span>屢承師友錐劄又恐見諦不實難逃順逆二境奔馳<a 
name="0504b17" id="0504b17"></a>南北借是非場假利害劍磨煉習態方得疑情頓脫<a 
name="0504b18" id="0504b18"></a>見惑銷融外無他求內無所守纔見達磨直指之道<a 
name="0504b19" id="0504b19"></a>不費絲毫氣力僧<span class="corr" title='[巳&gt;已]'>已</span>年暮精神漸減難奉人情只好<a 
name="0504b20" id="0504b20"></a>歸山放闊空懷渴飲饑餐閒遊倦眠只待瓜熟蒂落<a 
name="0504b21" id="0504b21"></a>大寂光中作個滿散矣。</p><a 
name="0504b22" id="0504b22"></a><p style="margin-left: 3em"><span class="headname">復梅司馬衡湘</span></p><a 
name="0504b23" id="0504b23"></a><p style="text-indent: 0em; margin-left: 0em"><span class="linehead"></span>臺下靈州之役其作用妙處與卓老談之久矣嗣後<a 
name="0504b24" id="0504b24"></a>聞拂衣之說豈有他哉蓋謂生死難明欲于風波中<a 
name="0504b25" id="0504b25"></a>求出頭耳夫道本無方迷於執方丈夫事業無妨道<a 
name="0504b26" id="0504b26"></a>也不曰不離法場而證菩提乎然未可謂功業真無<a 
name="0504b27" id="0504b27"></a>妨道也不有捨淨飯之位而入雪山者乎要之隱現<a 
name="0504b28" id="0504b28"></a>無所不可惟不辦生死之心徒爾效顰則真不可耳<a 
name="0504b29" id="0504b29"></a>令愛真靈照復出不知若翁果龐居士否居士沉金<a 
name="0504b30" id="0504b30"></a>帛于水矣若翁獨不能沉功業於水乎。</p><a 
name="0504c01" id="0504c01"></a><p style="text-indent: 0em; margin-left: 0em"><span class="headname">　　　　又</span></p><a 
name="0504c02" id="0504c02"></a><p style="text-indent: 0em; margin-left: 0em"><span class="linehead"></span>接手書感承遠教所云世緣素輕近益脫然獨疾痛<a 
name="0504c03" id="0504c03"></a>一關不能打透明知四大假合有身為患僧謂人之<a 
name="0504c04" id="0504c04"></a>至親者身至難者患苦必先打透此關有個出身之<a 
name="0504c05" id="0504c05"></a>路然後便好逢緣作戲借境煉心縱患苦臨身亦脫<a 
name="0504c06" id="0504c06"></a>然無累蓋身是苦本亦云極樂若離苦求樂譬如捨<a 
name="0504c07" id="0504c07"></a>礦求金若即苦是樂又是認礦作金古人到此舌折<a 
name="0504c08" id="0504c08"></a>辭窮切不可退惰只要猛省返身一擲何如。</p><a 
name="0504c09" id="0504c09"></a><p style="text-indent: 0em; margin-left: 0em"><span class="headname">　　　　又</span></p><a 
name="0504c10" id="0504c10"></a><p style="text-indent: 0em; margin-left: 0em"><span class="linehead"></span>數年在江西每聞鄧老道及公經濟之才並見詩疏<a 
name="0504c11" id="0504c11"></a>稿當今真難得此人也又云國家幸有此長城之寄<a 
name="0504c12" id="0504c12"></a>更復何慮我輩林下人得以安心學道真大快事及<a 
name="0504c13" id="0504c13"></a>某回來又聞公以出世自任山僧甚不然豈可將世<a 
name="0504c14" id="0504c14"></a>間第一等便宜都要占盡了也留下此一著與山林<a 
name="0504c15" id="0504c15"></a>野人過日罷何得攙行奪市昔龐老亦是楚人公豈<a 
name="0504c16" id="0504c16"></a>龐老復出乎他一家洞明大法來去自由今果有此<a 
name="0504c17" id="0504c17"></a>大手段大力量否幸以所得處見教一二何吝法之<a 
name="0504c18" id="0504c18"></a>甚令愛大法<span class="corr" title='[巳&gt;已]'>已</span>明公信得及否若信得及不妨與之<a 
name="0504c19" id="0504c19"></a>商量彼決不負乃翁也。</p><a 
name="0504c20" id="0504c20"></a><p style="margin-left: 3em"><span class="headname">復尼大士澹然<span class="note">(即衡湘公女也)</span></span></p><a 
name="0504c21" id="0504c21"></a><p style="text-indent: 0em; margin-left: 0em"><span class="linehead"></span>來書言言真切可惜精神向見解上去了孔子三千<a 
name="0504c22" id="0504c22"></a>徒眾個個聰明博達善學愚者止顏子一人近時學<a 
name="0504c23" id="0504c23"></a>道者譬如猜謎或于公案或于話頭上猜著歡喜也<a 
name="0504c24" id="0504c24"></a>當悟了一番縱把三藏十二部一千七百則都明白<a 
name="0504c25" id="0504c25"></a>了也只是播弄精魂不如收攝真神向那黑漫漫處<a 
name="0504c26" id="0504c26"></a>要曉不能曉要說不能說眼睜睜地如機關木人相<a 
name="0504c27" id="0504c27"></a>似到此更加逼拶豁然<span class="gaiji">[囗@力]<!--gaiji,,1[囗@力],2&#x361E;,3--></span>地一聲頭破腦裂如夢忽<a 
name="0504c28" id="0504c28"></a>醒方知從前見解都是夢言尊翁聰明豪俠真不可<a 
name="0504c29" id="0504c29"></a>及不免被伶俐所使忽日老苦臨身不能治也不若<a 
name="0504c30" id="0504c30"></a>勸渠趁此強健時向那神筭不到處計較難測處見<a 
name="0505a01" id="0505a01"></a>聞不及處討個分曉縱有神機妙用能所是非一齊<a 
name="0505a02" id="0505a02"></a>休歇惟有饑食倦眠而<span class="corr" title='[巳&gt;已]'>已</span>只待報緣一盡符到奉行。</p><a 
name="0505a03" id="0505a03"></a><p style="text-indent: 0em; margin-left: 0em"><span class="headname">　　　　又</span></p><a 
name="0505a04" id="0505a04"></a><p style="text-indent: 0em; margin-left: 0em"><span class="linehead"></span>山中兀坐不聞動息未知近來見地何如學道須趁<a 
name="0505a05" id="0505a05"></a>初心猛利就要討個分曉日用對境逢緣纔得出脫<a 
name="0505a06" id="0505a06"></a>不然日久月深漸忘精進依舊流於世情耳近時學<a 
name="0505a07" id="0505a07"></a>道人只圖口舌便利見識聰明及乎病苦臨身一些<a 
name="0505a08" id="0505a08"></a>也用不著又不恨自己念頭不切立志差錯反說先<a 
name="0505a09" id="0505a09"></a>聖也只如此且莫錯會好古聖一言半句如吹毛劍<a 
name="0505a10" id="0505a10"></a>鐵釘飯木扎羹塗毒鼓無你側耳處無你下口處無<a 
name="0505a11" id="0505a11"></a>你著意處無你近傍處狹路相逢貶眼錯過到這裏<a 
name="0505a12" id="0505a12"></a>情消想絕思盡神窮寒暑兩忘寢食俱廢正於無可<a 
name="0505a13" id="0505a13"></a>捉摸處驀忽猛省馳求頓歇再不隨聲逐色到此地<a 
name="0505a14" id="0505a14"></a>位但是聰明解會能巧神通脫手讓與他人終日如<a 
name="0505a15" id="0505a15"></a>癡如訥空腹閑心世人亦不識鬼神覷不見閻老子<a 
name="0505a16" id="0505a16"></a>無處著眼纔是個頂天立地的漢子。</p><a 
name="0505a17" id="0505a17"></a><p style="text-indent: 0em; margin-left: 0em"><span class="headname">　　　　又</span></p><a 
name="0505a18" id="0505a18"></a><p style="text-indent: 0em; margin-left: 0em"><span class="linehead"></span>昨見尊翁以楞嚴晦昧為空相示此問正為自己細<a 
name="0505a19" id="0505a19"></a>惑未盡見識不化生出許多見解不知總是緣境晦<a 
name="0505a20" id="0505a20"></a>昧明被明昧曉被曉昧覺被覺昧總之不識真空所<a 
name="0505a21" id="0505a21"></a>在故也自性真空觸物而應臨機而變你向何處知<a 
name="0505a22" id="0505a22"></a>曉他譬如睡著無夢無覺時你知在何處忽然響聲<a 
name="0505a23" id="0505a23"></a>驚覺知從何來要省響聲未至知未生時是何境象<a 
name="0505a24" id="0505a24"></a>切莫作睡醒會好尊翁膽略聰明可遵唯這著子不<a 
name="0505a25" id="0505a25"></a>敢奉承何也見識太廣機巧太多被伎倆氣魄參合<a 
name="0505a26" id="0505a26"></a>難得淨盡豈不聞為學日增為道日減減到自不知<a 
name="0505a27" id="0505a27"></a>處雖有六根置于無用之地又有何虛空大地晦昧<a 
name="0505a28" id="0505a28"></a>名相耶。</p><a 
name="0505a29" id="0505a29"></a><p style="margin-left: 3em"><span class="headname">復劉太史雲嶠</span></p><a 
name="0505a30" id="0505a30"></a><p style="text-indent: 0em; margin-left: 0em"><span class="linehead"></span>接來教感謝奉行從此外學愚訥內非虛閑不負高<a 
name="0505b01" id="0505b01"></a>明之望也願公深根固蒂莫被境風搖動要信尊顯<a 
name="0505b02" id="0505b02"></a>成壞乃是前因非今生人力為也若信得過識得破<a 
name="0505b03" id="0505b03"></a>腳跟穩當趁此境風大進是非裏煆煉出世英雄豈<a 
name="0505b04" id="0505b04"></a>俗士可知僧奔馳人境非求名譽只恐今生錯過萬<a 
name="0505b05" id="0505b05"></a>劫難逢伶俐漢腳跟須點地脊梁硬似鐵遊戲人間<a 
name="0505b06" id="0505b06"></a>幻視萬緣脫去知解及至作用不落窠臼纔是觀自<a 
name="0505b07" id="0505b07"></a>在也。</p><a 
name="0505b08" id="0505b08"></a><p style="text-indent: 0em; margin-left: 0em"><span class="headname">　　　　又</span></p><a 
name="0505b09" id="0505b09"></a><p style="text-indent: 0em; margin-left: 0em"><span class="linehead"></span>聞公時刻不暇常有不如意事人生世間都在事物<a 
name="0505b10" id="0505b10"></a>中安身大智慧人自有出身之路不被事擾先識得<a 
name="0505b11" id="0505b11"></a>自己所以脫洒自由道眼未開時被事所轉常有如<a 
name="0505b12" id="0505b12"></a>意不如意的在心總之不識本命元辰也公氣魄豪<a 
name="0505b13" id="0505b13"></a>俠不凡只恨不在<span class="corr" title='[巳&gt;己]'>己</span>分中打點若趁早回頭討個分<a 
name="0505b14" id="0505b14"></a>曉便好遊戲三界就事安身不然我是我事是事縱<a 
name="0505b15" id="0505b15"></a>做得勳業格天功名蓋世源頭上不清徹才力氣魄<a 
name="0505b16" id="0505b16"></a>只在名利窠裏臨命終時依舊黑漫漫地不如放下<a 
name="0505b17" id="0505b17"></a>門外事向那理會不及處猛著精彩著力打點著力<a 
name="0505b18" id="0505b18"></a>查考忽然英雄憤發爆地一聲脫胎換骨不求無事<a 
name="0505b19" id="0505b19"></a>分明絕矣。</p><a 
name="0505b20" id="0505b20"></a><p style="text-indent: 0em; margin-left: 0em"><span class="headname">　　　　又</span></p><a 
name="0505b21" id="0505b21"></a><p style="text-indent: 0em; margin-left: 0em"><span class="linehead"></span>前日未了公案只今何如予見公性勇猛恐無入處<a 
name="0505b22" id="0505b22"></a>生退墮心權露光影令暫歇腳耳切莫以此便休古<a 
name="0505b23" id="0505b23"></a>宿有三種接人下根人來除境不除法中根人來境<a 
name="0505b24" id="0505b24"></a>法俱奪上根人來全體作用不立崖岸除是金剛牢<a 
name="0505b25" id="0505b25"></a>強銅頭鐵額漢到這裏便有通變的手眼今夏入山<a 
name="0505b26" id="0505b26"></a>大家多買柴炭鍜煉一番陰氣銷盡倘一日洗面摸<a 
name="0505b27" id="0505b27"></a>著鼻孔大有得力處在。</p><a 
name="0505b28" id="0505b28"></a><p style="margin-left: 3em"><span class="headname">復王憲副豐輿</span></p><a 
name="0505b29" id="0505b29"></a><p style="text-indent: 0em; margin-left: 0em"><span class="linehead"></span>別後不聞一音未知今日又作麼生想大進不待問<a 
name="0505b30" id="0505b30"></a>矣公既省得自己反觀萬緣猶如夢幻古人到此意<a 
name="0505c01" id="0505c01"></a>盡言窮若是義解之流饒他識量衝天聰明蓋世到<a 
name="0505c02" id="0505c02"></a>這裏無插足處方知前頭工夫易得後步工夫最微<a 
name="0505c03" id="0505c03"></a>十地菩薩量等三千大千世界說法不可思議見性<a 
name="0505c04" id="0505c04"></a>如隔羅<span class="corr" title='[[索*殳]&gt;縠]'>縠</span>等覺菩薩了色即空悟空即色法量未滅<a 
name="0505c05" id="0505c05"></a>智識有限饒他說法如雨如雲總是度量智是量邊<a 
name="0505c06" id="0505c06"></a>事終非究竟僧數十年只為這件事不避寒暑窮參<a 
name="0505c07" id="0505c07"></a>力究困苦勞形逼得身心無逃奔處一日掇盒送櫃<a 
name="0505c08" id="0505c08"></a>不覺失手櫃蓋倒來打頭作痛豁然猛覺踢破無明<a 
name="0505c09" id="0505c09"></a>掀翻識浪數十年愁苦一旦休息外緣既寂內識不<a 
name="0505c10" id="0505c10"></a>停鼓作精神滔滔變化遇境逢緣六根不歇後閱古<a 
name="0505c11" id="0505c11"></a>宿公案遇著<span title="未知的文字">▆</span>沒意味句盡力不能吞吐當下失身<a 
name="0505c12" id="0505c12"></a>喪命直得無事可守無本可據不免依原托缽度日<a 
name="0505c13" id="0505c13"></a>以待歲盡而已。</p><a 
name="0505c14" id="0505c14"></a><p style="text-indent: 0em; margin-left: 0em"><span class="headname">　　　　又</span></p><a 
name="0505c15" id="0505c15"></a><p style="text-indent: 0em; margin-left: 0em"><span class="linehead"></span>純夫對卓老言會公於福州時將淆訛詰問他渠說<a 
name="0505c16" id="0505c16"></a>都是哄人的公說只此一言毫髮盡同也卓老笑云<a 
name="0505c17" id="0505c17"></a>觀公之言不必問學可知矣不唯辜負古人亦乃自<a 
name="0505c18" id="0505c18"></a>欺瞞耳不知先聖憐憫眾生沈沒苦海無可奈何設<a 
name="0505c19" id="0505c19"></a>此淆訛公案智識不能解利口不能言若是宿有靈<a 
name="0505c20" id="0505c20"></a>根遇此公案如箭入心結滯胸中欲透不能欲罷不<a 
name="0505c21" id="0505c21"></a>能懷下聖胎年深日久噴地折嚗地斷生死利害纔<a 
name="0505c22" id="0505c22"></a>奈何我不得方好與人解粘去縛抽釘拔楔若果到<a 
name="0505c23" id="0505c23"></a>此六根休歇心腹空閑決不作此註解矣令郎信根<a 
name="0505c24" id="0505c24"></a>大利切不可把識見染污他逼拶到不通氣處忽然<a 
name="0505c25" id="0505c25"></a>猛省方曉香嚴一擊忘所知那一句子纔不負他靈<a 
name="0505c26" id="0505c26"></a>根聰明處耳。</p><a 
name="0505c27" id="0505c27"></a><p style="text-indent: 0em; margin-left: 0em"><span class="headname">　　　　又</span></p><a 
name="0505c28" id="0505c28"></a><p style="text-indent: 0em; margin-left: 0em"><span class="linehead"></span>蜀楚間關數千里何時得一覿面也世上業緣足以<a 
name="0505c29" id="0505c29"></a>累人不是有力量漢誠難擔荷公向此熱鬧門庭佛<a 
name="0505c30" id="0505c30"></a>事熾然真是不壞世相而入實相也雖到此地未稱<a 
name="0506a01" id="0506a01"></a>究竟此時色力充實強自支持臘月三十日到來又<a 
name="0506a02" id="0506a02"></a>作麼生抵敵公平生全力在于性命命根不斷是非<a 
name="0506a03" id="0506a03"></a>鋒起我此昭昭靈靈乃自生後入此殼漏子被現前<a 
name="0506a04" id="0506a04"></a>種種業力驅使如今三界二十五有莫不依此為憑<a 
name="0506a05" id="0506a05"></a>仗以此當主人公屢聞辯論奇特乃是依此發出來<a 
name="0506a06" id="0506a06"></a>的支節恐無始習氣未得勦絕於應緣處則不相應<a 
name="0506a07" id="0506a07"></a>矣功名富貴真是令人可愛大慧斥云做得官大的<a 
name="0506a08" id="0506a08"></a>無明大做得官小的無明小這老漢兩句淡話令人<a 
name="0506a09" id="0506a09"></a>思之有味學道人真如大火聚一切大小名相俱不<a 
name="0506a10" id="0506a10"></a>依倚世上夢幻無有窮極要得大醒在于何劫倘便<a 
name="0506a11" id="0506a11"></a>道一談幸幸。</p><a 
name="0506a12" id="0506a12"></a><p style="text-indent: 0em; margin-left: 0em"><span class="headname">　　　　又</span></p><a 
name="0506a13" id="0506a13"></a><p style="text-indent: 0em; margin-left: 0em"><span class="linehead"></span>一別十餘年矣不得日侍左右飫領教言徒懷戀慕<a 
name="0506a14" id="0506a14"></a>耳宗社寂寥無如今日單傳一路荊棘叢生海內參<a 
name="0506a15" id="0506a15"></a>學者雖眾各執己見不肯知非欲得個返本歸源光<a 
name="0506a16" id="0506a16"></a>揚祖室者其在公乎此段事決非小根淺識者所能<a 
name="0506a17" id="0506a17"></a>擔荷若非銅頭鐵額漢子渾身是膽未敢撒手懸崖<a 
name="0506a18" id="0506a18"></a>若肯直下赤手空拳一肩擔荷何惜餘光照臨窮谷<a 
name="0506a19" id="0506a19"></a>耶不審日用事作麼生迎接僚屬時政務冗雜時還<a 
name="0506a20" id="0506a20"></a>生忻厭否逆境逼迫時心安寓否事不稱意時心一<a 
name="0506a21" id="0506a21"></a>如否六根對物時人境兩空否形骸分散時來去自<a 
name="0506a22" id="0506a22"></a>由否望一一明示。</p><a 
name="0506a23" id="0506a23"></a><p style="text-indent: 0em; margin-left: 0em"><span class="headname">　　　　又</span></p><a 
name="0506a24" id="0506a24"></a><p style="text-indent: 0em; margin-left: 0em"><span class="linehead"></span>別後不奉道誨久矣不審動定如何近日士大夫以<a 
name="0506a25" id="0506a25"></a>聰明意見將暫時岐路指為究竟便拋入無事甲裏<a 
name="0506a26" id="0506a26"></a>道力不能勝業力浸淫打入塵勞內幾與飲酒食肉<a 
name="0506a27" id="0506a27"></a>不礙菩提行盜行婬無妨般若此等外道同一窠臼<a 
name="0506a28" id="0506a28"></a>如此豈唯生死大事不得力即小小利害<span class="corr" title='[巳&gt;已]'>已</span>自手腳<a 
name="0506a29" id="0506a29"></a>忙亂了也如居士根力道眼迥異時輩想不蹈此病<a 
name="0506a30" id="0506a30"></a>古德云學道如鑽火逢煙且莫休竿頭進步是所望<a 
name="0506b01" id="0506b01"></a>耳至于日用行持尤宜綿密昔李漢老<span class="corr" title='[巳&gt;已]'>已</span>明大事而<a 
name="0506b02" id="0506b02"></a>大慧猶叮嚀之曰日用間當依黃面老子所云違其<a 
name="0506b03" id="0506b03"></a>現業除其助因此乃了事漢無修證中真修證也居<a 
name="0506b04" id="0506b04"></a>士家尊奉五戒謹護三業此乃悟與未悟所共之行<a 
name="0506b05" id="0506b05"></a>如日用飲食必不可廢者莫將逆行菩薩偶爾示現<a 
name="0506b06" id="0506b06"></a>之跡便附會入一切無礙見解自己一人其毒猶小<a 
name="0506b07" id="0506b07"></a>展轉相傳寫烏成馬將來無忌憚之流殆不忍言山<a 
name="0506b08" id="0506b08"></a>僧往年見刺不破雖不敢自抉藩籬誤出示人亦未<a 
name="0506b09" id="0506b09"></a>免有圓滑托大之弊今喜宰官中黃慎軒袁中郎兄<a 
name="0506b10" id="0506b10"></a>弟輩同時回頭苦心參禪真實修行守護戒寶此乃<a 
name="0506b11" id="0506b11"></a>法門之幸事也居士是法中有力健兒但恐休歇太<a 
name="0506b12" id="0506b12"></a>早智不入微道不勝習耳若不回頭此紙即同臘月<a 
name="0506b13" id="0506b13"></a>扇子也。</p><a 
name="0506b14" id="0506b14"></a><p style="margin-left: 3em"><span class="headname">復方督學訒菴</span></p><a 
name="0506b15" id="0506b15"></a><p style="text-indent: 0em; margin-left: 0em"><span class="linehead"></span>時承遠教知公道念愈切菩提愈親逆勢趨貧誰人<a 
name="0506b16" id="0506b16"></a>肯作古云世情日短道路遙長<span class="corr" title='[巳&gt;己]'>己</span>見不忘千生隔越<a 
name="0506b17" id="0506b17"></a>今既到此切莫便休但盡凡情別無聖解何為凡情<a 
name="0506b18" id="0506b18"></a>或遇順則喜遇逆則怒愛則著憎則離是則稱非則<a 
name="0506b19" id="0506b19"></a>毀乃至善惡取捨種種分別者是若到凡聖情盡迷<a 
name="0506b20" id="0506b20"></a>悟見消又何明之有只恐覺明未化見識猶存境風<a 
name="0506b21" id="0506b21"></a>觸動辯論不絕古云得意忘言道易親若不徹底窮<a 
name="0506b22" id="0506b22"></a>根終非到家時節般若如火聚儘力不能緣世情如<a 
name="0506b23" id="0506b23"></a>標膠逢著便粘去以相似之言記憶于懷於四大身<a 
name="0506b24" id="0506b24"></a>中妄認個不生滅性末後窮年悔時晚矣。</p><a 
name="0506b25" id="0506b25"></a><p style="text-indent: 0em; margin-left: 0em"><span class="headname">　　　　又</span></p><a 
name="0506b26" id="0506b26"></a><p style="text-indent: 0em; margin-left: 0em"><span class="linehead"></span>純夫到得手書聞舟中得悟者三一路辯論甚妙覺<a 
name="0506b27" id="0506b27"></a>得從前都不是此語雖好總是見解不如忽然猛醒<a 
name="0506b28" id="0506b28"></a>披襟一笑更不道是我非我省多少精神不然如夢<a 
name="0506b29" id="0506b29"></a>說夢縱悟得一千遍與己何干昔所謂傾囊布施之<a 
name="0506b30" id="0506b30"></a>言總成寐語矣若得夢醒更不復夢做夢說夢總是<a 
name="0506c01" id="0506c01"></a>自己豈有一人之身自作昔是今非之見耶純夫道<a 
name="0506c02" id="0506c02"></a>公與王豐輿不相信非二公不信僧無可信處但願<a 
name="0506c03" id="0506c03"></a>二公自信不隨人腳跟轉就是達磨西來覓個自肯<a 
name="0506c04" id="0506c04"></a>的不可得純夫說二公盡被他轉動腳跟詰其來由<a 
name="0506c05" id="0506c05"></a>依舊在門外打之遶如此學道不但哄人亦乃自哄。</p><a 
name="0506c06" id="0506c06"></a><p style="text-indent: 0em; margin-left: 0em"><span class="headname">　　　　又</span></p><a 
name="0506c07" id="0506c07"></a><p style="text-indent: 0em; margin-left: 0em"><span class="linehead"></span>昨承慈念感愧難當願公愍正法寂寥拼捨見聞報<a 
name="0506c08" id="0506c08"></a>佛恩德苟或參決未透鑑辨未明被愛惡情欲纏縛<a 
name="0506c09" id="0506c09"></a>於思惟測識之中卒未免于毫釐千里之謬蓋世學<a 
name="0506c10" id="0506c10"></a>者莫不以識見解會分別能所為知至於聰見不及<a 
name="0506c11" id="0506c11"></a>處則以為知有未盡理有未窮仍向古人冊子上旁<a 
name="0506c12" id="0506c12"></a>求博采漁獵見聞見人說得相似便作道理會去殊<a 
name="0506c13" id="0506c13"></a>不知本有妙明清淨無為之體<span class="corr" title='[巳&gt;已]'>已</span>陷于知知識識之<a 
name="0506c14" id="0506c14"></a>中忽被業風吹向境緣浩浩地依舊與情意輥作一<a 
name="0506c15" id="0506c15"></a>團自己分上了無交涉如此者喚作辜負己靈埋沒<a 
name="0506c16" id="0506c16"></a>先聖古云知之一字眾禍之門豈虛語哉近時士大<a 
name="0506c17" id="0506c17"></a>夫學道說得頭徹尾徹下筆四六尖新寫得攢花簇<a 
name="0506c18" id="0506c18"></a>錦一逢利害便自作主不得不知學道何為。</p><a 
name="0506c19" id="0506c19"></a><p style="margin-left: 3em"><span class="headname">復袁考功石公</span></p><a 
name="0506c20" id="0506c20"></a><p style="text-indent: 0em; margin-left: 0em"><span class="linehead"></span>素服公筋骨如鐵膽壯神雄但開口應對便不本色<a 
name="0506c21" id="0506c21"></a>不覺被機語氣魄瞞過何也好奇勝之過耳令弟聰<a 
name="0506c22" id="0506c22"></a>明才學出自天然要緊處毫釐不肯放過真不可及<a 
name="0506c23" id="0506c23"></a>二公乃是公安二聖復出世也令兄亦肯好學雖入<a 
name="0506c24" id="0506c24"></a>義路去了念念不休若得回頭未可知也劉太史見<a 
name="0506c25" id="0506c25"></a>地<span class="corr" title='[巳&gt;已]'>已</span>明只欠懸崖撒手在公權巧曹溪一脈不絕也<a 
name="0506c26" id="0506c26"></a>寂寥中看古宿省益人處錄呈數段請教似同志者<a 
name="0506c27" id="0506c27"></a>共覽何如。</p><a 
name="0506c28" id="0506c28"></a><p style="text-indent: 0em; margin-left: 0em"><span class="headname">　　　　又</span></p><a 
name="0506c29" id="0506c29"></a><p style="text-indent: 0em; margin-left: 0em"><span class="linehead"></span>別後數載知所造日益精明見佳刻戲笑怒罵皆為<a 
name="0506c30" id="0506c30"></a>佛事真法門梁棟也不知令兄何如今居清要之官<a 
name="0507a01" id="0507a01"></a>兄弟一處終日共話無生昔東坡言世間那有揚州<a 
name="0507a02" id="0507a02"></a>鶴今觀公兄弟受用豈不勝腰纏騎鶴者萬萬倍耶<a 
name="0507a03" id="0507a03"></a>又見令弟與梅楊和書云學道事甚大非一面作功<a 
name="0507a04" id="0507a04"></a>名受富貴耽聲色料理世情一面又去學可以了得<a 
name="0507a05" id="0507a05"></a>又云古人四十年打成一片除粥飯二時是雜用心<a 
name="0507a06" id="0507a06"></a>何等勤苦專一今纔有所得便以為一切無礙恣情<a 
name="0507a07" id="0507a07"></a>作業不知地獄債何時還也可畏可畏如令弟所云<a 
name="0507a08" id="0507a08"></a>誠是未可輕易抹過僧謂如世間種種事業做官做<a 
name="0507a09" id="0507a09"></a>人聰明氣魄詩文草聖一切從心意識擬得的盡讓<a 
name="0507a10" id="0507a10"></a>與公家兄弟只有聰明擬不得的意識行不得的這<a 
name="0507a11" id="0507a11"></a>一著子還讓與老僧受用何如近有一疑無人為我<a 
name="0507a12" id="0507a12"></a>破得僧與鄧公相處數十年承其過愛相信之深真<a 
name="0507a13" id="0507a13"></a>知己也今一旦捨我而去雖日夕思念竟不知在何<a 
name="0507a14" id="0507a14"></a>處公具慧眼者必能看得透畢竟鄧公真在何處若<a 
name="0507a15" id="0507a15"></a>能破我此疑莫大之恩也。</p><a 
name="0507a16" id="0507a16"></a><p style="text-indent: 0em; margin-left: 0em"><span class="headname">　　　　又</span></p><a 
name="0507a17" id="0507a17"></a><p style="text-indent: 0em; margin-left: 0em"><span class="linehead"></span>生平求友不了之悵得一面足下悉為酬盡海內談<a 
name="0507a18" id="0507a18"></a>心學者本不具眼又不遇人所以盡成辜負去也焦<a 
name="0507a19" id="0507a19"></a>先生輩奈患聰明太毒難教淨盡受症在極微細所<a 
name="0507a20" id="0507a20"></a>知愚處故不能渾融境風卒來湊泊猶在種地不空<a 
name="0507a21" id="0507a21"></a>出皆渣滓舉筆開談不無根蒂為人手眼說法導迷<a 
name="0507a22" id="0507a22"></a>如將勦賊先破其巢然後擒如探囊今時學者不經<a 
name="0507a23" id="0507a23"></a>本色開導多是鼓唇意度博一肚皮道理親師近友<a 
name="0507a24" id="0507a24"></a>只圖撥些勝負那得半個虛心空腹者哉這件事若<a 
name="0507a25" id="0507a25"></a>欲求人正好于聖明之下大闢鑪冶煆煉群雄閃電<a 
name="0507a26" id="0507a26"></a>光中攝取得三兩個英靈者佐助宗乘使佛燈不墜<a 
name="0507a27" id="0507a27"></a>含識乘恩功莫大焉蘇雲浦有超格之資筋骨之士<a 
name="0507a28" id="0507a28"></a>當用鉗鎚不可放過梅長公到京諒納入知己中此<a 
name="0507a29" id="0507a29"></a>公到是個貨赤歷無染膽壯神雄正可優任奈不生<a 
name="0507a30" id="0507a30"></a>鼻孔無把捉他處願宛轉慇懃造就得出來不同弱<a 
name="0507b01" id="0507b01"></a>質無氣味者至囑至囑。</p><a 
name="0507b02" id="0507b02"></a><p style="text-indent: 0em; margin-left: 0em"><span class="headname">　　　　又</span></p><a 
name="0507b03" id="0507b03"></a><p style="text-indent: 0em; margin-left: 0em"><span class="linehead"></span>適逢來教聞發憤志斷除助因此念既發定成聖果<a 
name="0507b04" id="0507b04"></a>承寄汾陽一段因緣我前在藏裏揀出欲勦絕鄧公<a 
name="0507b05" id="0507b05"></a>見解不覺老僧也被他打失鼻孔至今痛恨無地又<a 
name="0507b06" id="0507b06"></a>承寄來不知是我仇敵我費盡數十年辛苦學得禪<a 
name="0507b07" id="0507b07"></a>道零零碎碎盡被揭擄一空依舊只還得個粥飯僧<a 
name="0507b08" id="0507b08"></a>耳老窮無倚空守寒崖閑時栽得些惡辣物事管待<a 
name="0507b09" id="0507b09"></a>禪客倘不棄來我山中也要奉上一碗辣出一身白<a 
name="0507b10" id="0507b10"></a>汗到這裏全身放下一步一看除我一身之外更有<a 
name="0507b11" id="0507b11"></a>何事縱有說的明的修的學的總是剩語此話非公<a 
name="0507b12" id="0507b12"></a>力量超群斷不敢陳上。</p><a 
name="0507b13" id="0507b13"></a><p style="margin-left: 3em"><span class="headname">復袁太史石浦</span></p><a 
name="0507b14" id="0507b14"></a><p style="text-indent: 0em; margin-left: 0em"><span class="linehead"></span>陶公云足下是真了手漢不任欣慰雖然切不可以<a 
name="0507b15" id="0507b15"></a>此為是若自認是終無日新之用學如大海漸入漸<a 
name="0507b16" id="0507b16"></a>深故曰無盡藏僧入山來愚訥兀坐全無活計數十<a 
name="0507b17" id="0507b17"></a>年所學不知向何處去了依然只是個住山僧耳山<a 
name="0507b18" id="0507b18"></a>中人無別事只有幾個法親常在心中若得無法可<a 
name="0507b19" id="0507b19"></a>執無見可逞吾事畢矣。</p><a 
name="0507b20" id="0507b20"></a><p style="margin-left: 3em"><span class="headname">復陶太史石簣</span></p><a 
name="0507b21" id="0507b21"></a><p style="text-indent: 0em; margin-left: 0em"><span class="linehead"></span>聞公學有大進僧甚慶喜非夙植德本焉能如是懇<a 
name="0507b22" id="0507b22"></a>切邇者學人只圖充闊神機增長見識與己何益果<a 
name="0507b23" id="0507b23"></a>有真志二六時中切不可放過逼到有眼如盲有耳<a 
name="0507b24" id="0507b24"></a>如聾更加逼拶忽有個省力處就是得力處果爾到<a 
name="0507b25" id="0507b25"></a>此慶快平生方知佛不欺人故云未到家鄉惟務到<a 
name="0507b26" id="0507b26"></a>及乎到了也尋常又有何玄妙能巧向人言哉又莫<a 
name="0507b27" id="0507b27"></a>作平常會纔道平常便不平常了公既不被生死羅<a 
name="0507b28" id="0507b28"></a>籠便好游戲人間幻視萬緣書中道某是了手漢不<a 
name="0507b29" id="0507b29"></a>知即日用應酬了抑另有了處若另有了處如夢說<a 
name="0507b30" id="0507b30"></a>夢若即事了何處是了這裏分疏得出方具隻眼不<a 
name="0507c01" id="0507c01"></a>然秪自欺耳。</p><a 
name="0507c02" id="0507c02"></a><p style="text-indent: 0em; margin-left: 0em"><span class="headname">　　　　又</span></p><a 
name="0507c03" id="0507c03"></a><p style="text-indent: 0em; margin-left: 0em"><span class="linehead"></span>自領教來會卓老言渠遨遊四方至南北二都尋求<a 
name="0507c04" id="0507c04"></a>師友不見有一人實為生死惟公志氣真切只是路<a 
name="0507c05" id="0507c05"></a>徑不同但向聰慧氣魄上著力不肯退步知非近時<a 
name="0507c06" id="0507c06"></a>士大夫秪要會得事事分曉說得道理如佛祖相似<a 
name="0507c07" id="0507c07"></a>不知反成壅塞我此門中無你分曉處無用氣魄處<a 
name="0507c08" id="0507c08"></a>只貴息機忘見耳某無一能只這著子不肯泛然左<a 
name="0507c09" id="0507c09"></a>挨右拶直得途窮路絕覷透淵源饒他千聖出來也<a 
name="0507c10" id="0507c10"></a>須吃棒。</p><a 
name="0507c11" id="0507c11"></a><p style="margin-left: 3em"><span class="headname">復焦太史澹園</span></p><a 
name="0507c12" id="0507c12"></a><p style="text-indent: 0em; margin-left: 0em"><span class="linehead"></span>金陵別後消息茫然李卓老化為烏有以法臺視之<a 
name="0507c13" id="0507c13"></a>不知了手何如若以為未了則彼自掛冠以來精進<a 
name="0507c14" id="0507c14"></a>殆無寧刻豈以聰明豪傑勤苦數十年而猶未耶若<a 
name="0507c15" id="0507c15"></a>以為了則又安所憑據公素具法眼且卓老亟稱海<a 
name="0507c16" id="0507c16"></a>內知己惟公一人故今所疑難不得不以相質此段<a 
name="0507c17" id="0507c17"></a>商量正是出生死關頭處不作比方人物看望明以<a 
name="0507c18" id="0507c18"></a>示我海內人文零落命脈如線都中固材藪不知尚<a 
name="0507c19" id="0507c19"></a>有足任者否先時箇中自不乏人然或為毀譽所嚇<a 
name="0507c20" id="0507c20"></a>或為疑信所搖不免改換腳步半途而廢真可惜也。</p><a 
name="0507c21" id="0507c21"></a><p style="text-indent: 0em; margin-left: 0em"><span class="headname">　　　　又</span></p><a 
name="0507c22" id="0507c22"></a><p style="text-indent: 0em; margin-left: 0em"><span class="linehead"></span>大令郎欲搆靜廬置野朽于座右共商個事不惟吾<a 
name="0507c23" id="0507c23"></a>宗有托且殘喘得所賴矣復接手教知遽斷世緣傷<a 
name="0507c24" id="0507c24"></a>哉是造化之妒賢不俯就人好事也人生此世顛沛<a 
name="0507c25" id="0507c25"></a>坎坷大數不無千古英賢不足類是老翁臨此劇痛<a 
name="0507c26" id="0507c26"></a>何如學問陰毒最隱最微十地菩薩尚有未盡為道<a 
name="0507c27" id="0507c27"></a>若不經百萬惡煞照鑒檢察不出近世學人不取自<a 
name="0507c28" id="0507c28"></a>悟多遊識逕攀緣他家糟粕比合自己根塵一段無<a 
name="0507c29" id="0507c29"></a>味無生底徑截不肯推究講太平禪說脫空話個個<a 
name="0507c30" id="0507c30"></a>都似毫無錯謬一旦飛災罹厄八面衝來渾無把捉<a 
name="0508a01" id="0508a01"></a>待事過理融已鷂過新羅矣若秪討論些義味逍遣<a 
name="0508a02" id="0508a02"></a>悶懷浮沉世俗乃可要濟生死關津豈能得乎實務<a 
name="0508a03" id="0508a03"></a>了此大事須卸卻一生裝載乾竭累積珍藏將至玄<a 
name="0508a04" id="0508a04"></a>至妙的能覺能悟的陰結不化的隱隱在臟腑中作<a 
name="0508a05" id="0508a05"></a>奇作怪的劫賊陰魔通身打落罄教淨盡全無倚托<a 
name="0508a06" id="0508a06"></a>如靈魂不得附屍相似倒向平地上忽轉過身來纔<a 
name="0508a07" id="0508a07"></a>有一星見量現前急須吹毛鏟落無令纖土停針方<a 
name="0508a08" id="0508a08"></a>許少分相應。</p><a 
name="0508a09" id="0508a09"></a><p style="margin-left: 3em"><span class="headname">復傅考功泰衡</span></p><a 
name="0508a10" id="0508a10"></a><p style="text-indent: 0em; margin-left: 0em"><span class="linehead"></span>接蔣考功書道公吞過栗棘蓬三個不受人瞞僧特<a 
name="0508a11" id="0508a11"></a>過訪果不虛也若非夙植德本累劫薰修焉能一信<a 
name="0508a12" id="0508a12"></a>至此雖然切不可認著何也若作聖解迷在中途所<a 
name="0508a13" id="0508a13"></a>以前步工夫只圖見性後步須要透出重關覷破生<a 
name="0508a14" id="0508a14"></a>死譬如駕船無風浪時撐篙盪槳之人也都扶得柁<a 
name="0508a15" id="0508a15"></a>若遇風浪滔天須是久慣的稍公柁柄在手隨波上<a 
name="0508a16" id="0508a16"></a>下安穩無憂到恁麼時便好逢場作戲隨寓安身出<a 
name="0508a17" id="0508a17"></a>格利生無處不可若有毫釐未盡強作主宰卒境一<a 
name="0508a18" id="0508a18"></a>至瞥爾情生雖有見識聰明都用不著實自欺瞞非<a 
name="0508a19" id="0508a19"></a>先賢之罪也。</p><a 
name="0508a20" id="0508a20"></a><p style="margin-left: 3em"><span class="headname">復李孝廉</span></p><a 
name="0508a21" id="0508a21"></a><p style="text-indent: 0em; margin-left: 0em"><span class="linehead"></span>來云怕死忽到不知趣向若真怕死且看這一怕死<a 
name="0508a22" id="0508a22"></a>的從何而起查來查去不論年月如水濕麻繩漸漸<a 
name="0508a23" id="0508a23"></a>緊來逼到無用力處連那怕死的查考的一齊粉碎<a 
name="0508a24" id="0508a24"></a>生尚不可得死從何來切莫知解過去了。</p><a 
name="0508a25" id="0508a25"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span><span class="note">(直隸蘇州府吳縣信士丘紹光法名明囑室人<br><a 
name="0508a26" id="0508a26"></a>　殷氏法名明禪男丘隅法名淨孝　捐貲刻此<br><a 
name="0508a27" id="0508a27"></a>　無念和尚復問第一卷<br><a 
name="0508a28" id="0508a28"></a>　九章朱袞對稿<br><a 
name="0508a29" id="0508a29"></a>　長洲金之鳳書　金陵蔣成榮刻<br><a 
name="0508a30" id="0508a30"></a>　天啟乙丑僧自恣日姑蘇兜率園　識)</span></p></div></div><a 
name="0508a31" id="0508a31"></a><p><span class="juanname">黃<span class="corr" title='[&#x8616;&gt;蘗]'>蘗</span>無念禪師復問卷之一<span class="note">(終)</span></span></p>
<hr>【經文資訊】嘉興藏第 20 冊 No. B098 黃蘗無念禪師復問<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依嘉興藏所編輯<br>【原始資料】CBETA 人工輸入（版本一），CBETA 人工輸入（版本二）<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="indexa36d.html?index=J20nB098" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=J20nB098_001 by HTTrack Website Copier/3.x [XR&CO'2014], Tue, 07 Jun 2016 07:09:46 GMT -->
</html>
