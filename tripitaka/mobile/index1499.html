<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T45n1880_001 by HTTrack Website Copier/3.x [XR&CO'2014], Tue, 07 Jun 2016 06:57:23 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1482522173&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT45n1880&amp;utmp=%2Fmobile%2Findex.php%3Findex%3DT45n1880_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第45冊<br/>No.1880 金師子章雲間類解 (1卷)<br/>【唐 法藏撰．宋 淨源述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T45">
<div class="root" id="1880" sutra_name="金師子章雲間類解" sutra_juan="[卷1]">　
<a 
name="0663a02" id="0663a02"></a><a 
name="0663a03" id="0663a03"></a><a 
name="0663a04" id="0663a04"></a><p style="margin-left: 2em"><span class="juannum">No. 1880</span></p><a 
name="0663a05" id="0663a05"></a><p><span class="juanname">金師子章雲間類解</span></p><a 
name="0663a06" id="0663a06"></a><a 
name="0663a07" id="0663a07"></a><p style="margin-left: 4em"><span class="byline">晉水沙門淨源述</span></p><a 
name="0663a08" id="0663a08"></a><p style="text-indent: 0em; margin-left: 0em"><span class="linehead"></span>法非喻不顯。喻非法不生。是故至人。見一真<a 
name="0663a09" id="0663a09"></a>之性匪殊也。故用金師子以況之。見群生之<a 
name="0663a10" id="0663a10"></a>器匪齊也。故用諸法章以導之。富哉。非吾祖<a 
name="0663a11" id="0663a11"></a>賢首垂一乘之文。廓十方之奧。則何以流慈<a 
name="0663a12" id="0663a12"></a>訓世。隨機有授。非天冊聖帝卑萬乘之心。尊<a 
name="0663a13" id="0663a13"></a>三寶之教。則奚能因喻了法。由法達性者乎。<a 
name="0663a14" id="0663a14"></a>然而斯文。禪叢講席莫不崇尚。故其注解。現<a 
name="0663a15" id="0663a15"></a>行于世者殆及四家。清源止觀禪師注之於<a 
name="0663a16" id="0663a16"></a>前。昭信法燈大士解之於後。近世有同號華<a 
name="0663a17" id="0663a17"></a>藏者。四衢昭昱法師。五臺承遷尊者皆有述<a 
name="0663a18" id="0663a18"></a>焉。曆觀其辭。或文煩而義闕。或句長而教非。<a 
name="0663a19" id="0663a19"></a>遂使修心講說二途。方興傳習之志。反陷取<a 
name="0663a20" id="0663a20"></a>捨之情。源不佞。每念雅誥嘗疚于懷。既而探<a 
name="0663a21" id="0663a21"></a>討晉經二玄。推窮唐經兩疏。文之煩者刪之。<a 
name="0663a22" id="0663a22"></a>義之闕者補之。句之長者剪之。教之非者正<a 
name="0663a23" id="0663a23"></a>之。其間法語奧辭。與祖師章旨炳然符契者。<a 
name="0663a24" id="0663a24"></a>各從義類以解之。于時絕筆於雲間善住閣。<a 
name="0663a25" id="0663a25"></a>故命題曰雲間類解焉。元豐三年歲次庚申<a 
name="0663a26" id="0663a26"></a>四月八日序。</p><a 
name="0663a27" id="0663a27"></a><p style="text-indent: 0em; margin-left: 0em"><span class="linehead"></span>華嚴金師子章　華嚴標所宗經。金師子章<a 
name="0663a28" id="0663a28"></a>正立其名。舉喻顯法。序文備矣。</p><a 
name="0663a29" id="0663a29"></a><p style="text-indent: 0em; margin-left: 0em"><span class="linehead"></span>京大薦福寺沙門法藏述　京即長安漢高祖<a 
name="0663b01" id="0663b01"></a>所都也。大薦福寺。唐中宗所建也。沙門。乃釋<a 
name="0663b02" id="0663b02"></a>子生善滅惡之稱。次二字名諱也。出家傳道<a 
name="0663b03" id="0663b03"></a>翻宣茂德。具如聖宋高僧傳。并唐閻少監碑<a 
name="0663b04" id="0663b04"></a>銘。若夫判五章教道。則隴西美之。於釋論集<a 
name="0663b05" id="0663b05"></a>六重觀門。而河東推之於塔銘耳。抑又遵此<a 
name="0663b06" id="0663b06"></a>章旨而為規式。則雜華圓覺二疏載之詳矣。<a 
name="0663b07" id="0663b07"></a>述者樂記云。明也。鄭玄曰。訓其義也。</p><a 
name="0663b08" id="0663b08"></a><p style="text-indent: 0em; margin-left: 0em"><span class="linehead"></span>初明緣起　夫至聖垂教以因緣為宗。緣有<a 
name="0663b09" id="0663b09"></a>內外之殊。世出世之異故。標第一明諸緣起<a 
name="0663b10" id="0663b10"></a>也。</p><a 
name="0663b11" id="0663b11"></a><p style="text-indent: 0em; margin-left: 0em"><span class="linehead"></span>二辨色空　前明緣起莫逾色空。幻色俗諦。<a 
name="0663b12" id="0663b12"></a>真空真諦。二諦無礙唯一中道。故次辨色空<a 
name="0663b13" id="0663b13"></a>也。</p><a 
name="0663b14" id="0663b14"></a><p style="text-indent: 0em; margin-left: 0em"><span class="linehead"></span>三約三性　空宗。俗諦明有。即遍計依他也。<a 
name="0663b15" id="0663b15"></a>真諦明空。即圓成實性也。故次第三約三性<a 
name="0663b16" id="0663b16"></a>也。</p><a 
name="0663b17" id="0663b17"></a><p style="text-indent: 0em; margin-left: 0em"><span class="linehead"></span>四顯無相　遍計。情有理無。依他。相有性無。<a 
name="0663b18" id="0663b18"></a>圓成。理有情無。性有相無。故次第四顯無相<a 
name="0663b19" id="0663b19"></a>也。</p><a 
name="0663b20" id="0663b20"></a><p style="text-indent: 0em; margin-left: 0em"><span class="linehead"></span>五說無生　前之四門。真俗有無皆成對待。<a 
name="0663b21" id="0663b21"></a>今此一門。唯辨妙性本無增減。故第五說無<a 
name="0663b22" id="0663b22"></a>生。</p><a 
name="0663b23" id="0663b23"></a><p style="text-indent: 0em; margin-left: 0em"><span class="linehead"></span>六論五教　夫妙性無生。超群數而絕朕。然<a 
name="0663b24" id="0663b24"></a>機緣有感。逐根性以類分。故次第六論五教<a 
name="0663b25" id="0663b25"></a>也。</p><a 
name="0663b26" id="0663b26"></a><p style="text-indent: 0em; margin-left: 0em"><span class="linehead"></span>七勒十玄　以義分教。教類有五。前四小大<a 
name="0663b27" id="0663b27"></a>始終漸頓皆偏。今示圓融。故次第七勒十玄<a 
name="0663b28" id="0663b28"></a>也。</p><a 
name="0663b29" id="0663b29"></a><p style="text-indent: 0em; margin-left: 0em"><span class="linehead"></span>八括六相　雲華十玄根於觀門。剛藏六相<a 
name="0663c01" id="0663c01"></a>源乎大經。經觀融通相玄交徹。故第八括六<a 
name="0663c02" id="0663c02"></a>相。</p><a 
name="0663c03" id="0663c03"></a><p style="text-indent: 0em; margin-left: 0em"><span class="linehead"></span>九成菩提　六相遒文。一經奧旨。非情識所<a 
name="0663c04" id="0663c04"></a>窺。唯智眼所&#x89A9;。將遊薩婆若海。故第九成菩<a 
name="0663c05" id="0663c05"></a>提。</p><a 
name="0663c06" id="0663c06"></a><p style="text-indent: 0em; margin-left: 0em"><span class="linehead"></span>十入涅槃　菩提智果。覺法樂也。涅槃斷果。<a 
name="0663c07" id="0663c07"></a>寂靜樂也。照而常寂。心安如海。故第十入涅<a 
name="0663c08" id="0663c08"></a>槃。</p><a 
name="0663c09" id="0663c09"></a><p style="margin-left: 2em"><span class="headname">明緣起第一</span></p><a 
name="0663c10" id="0663c10"></a><p style="text-indent: 0em; margin-left: 0em"><span class="linehead"></span>謂金無自性隨工巧匠緣　金喻真如不守自<a 
name="0663c11" id="0663c11"></a>性。匠況生滅隨順妄緣。</p><a 
name="0663c12" id="0663c12"></a><p style="text-indent: 0em; margin-left: 0em"><span class="linehead"></span>遂有師子相起　喻真妄和合。成阿賴耶識。<a 
name="0663c13" id="0663c13"></a>此識有二義。一者覺義。為淨緣起。二者不覺<a 
name="0663c14" id="0663c14"></a>義。作染緣起。</p><a 
name="0663c15" id="0663c15"></a><p style="text-indent: 0em; margin-left: 0em"><span class="linehead"></span>起但是緣故名緣起　經云。諸法從緣起。無<a 
name="0663c16" id="0663c16"></a>緣即不起。即理事無礙門。同一緣起也。上句<a 
name="0663c17" id="0663c17"></a>示緣。中句辨起。下句總結。然釋此初章。非獨<a 
name="0663c18" id="0663c18"></a>摭起信申義。亦乃採下文為準。</p><a 
name="0663c19" id="0663c19"></a><p style="margin-left: 2em"><span class="headname">辨色空第二</span></p><a 
name="0663c20" id="0663c20"></a><p style="text-indent: 0em; margin-left: 0em"><span class="linehead"></span>謂師子相虛唯是真金　幻色之相既虛。真<a 
name="0663c21" id="0663c21"></a>空之性唯實<span class="note">(諸本無虛字唯五臺注本有之)</span>。</p><a 
name="0663c22" id="0663c22"></a><p style="text-indent: 0em; margin-left: 0em"><span class="linehead"></span>師子不有金體不無　色相從緣而非有。揀<a 
name="0663c23" id="0663c23"></a>凡夫實色也。空性不變而非無。揀外道斷空<a 
name="0663c24" id="0663c24"></a>也。</p><a 
name="0663c25" id="0663c25"></a><p style="text-indent: 0em; margin-left: 0em"><span class="linehead"></span>故名色空　色蘊既爾。諸法例然。大品云。諸<a 
name="0663c26" id="0663c26"></a>法若不空。即無道無果。上句雙標色空。次句<a 
name="0663c27" id="0663c27"></a>雙釋。下句雙結。</p><a 
name="0663c28" id="0663c28"></a><p style="text-indent: 0em; margin-left: 0em"><span class="linehead"></span>又復空無自相。約色以明　空是真空。不礙<a 
name="0663c29" id="0663c29"></a>於色。則觀空萬行沸騰也。</p><a 
name="0664a01" id="0664a01"></a><p style="text-indent: 0em; margin-left: 0em"><span class="linehead"></span>不礙幻有。名為色空　色是幻色不礙於空。<a 
name="0664a02" id="0664a02"></a>則涉有一道清淨也。總而辨之。先約性相不<a 
name="0664a03" id="0664a03"></a>變隨緣。以揀斷實。後約不住生死涅槃。以明<a 
name="0664a04" id="0664a04"></a>悲智。</p><a 
name="0664a05" id="0664a05"></a><p style="margin-left: 2em"><span class="headname">約三性第三</span></p><a 
name="0664a06" id="0664a06"></a><p style="text-indent: 0em; margin-left: 0em"><span class="linehead"></span>師子情有。名為遍計　謂妄情。於我及一切<a 
name="0664a07" id="0664a07"></a>法。周遍計度。一一執為實有。如癡孩。鏡中見<a 
name="0664a08" id="0664a08"></a>人面像。執為有命質礙肉骨等。故云情有也。</p><a 
name="0664a09" id="0664a09"></a><p style="text-indent: 0em; margin-left: 0em"><span class="linehead"></span>師子似有。名曰依他　此所執法。依他眾緣<a 
name="0664a10" id="0664a10"></a>相應而起。都無自性。唯是虛相。如鏡中影。故<a 
name="0664a11" id="0664a11"></a>云似有也。</p><a 
name="0664a12" id="0664a12"></a><p style="text-indent: 0em; margin-left: 0em"><span class="linehead"></span>金性不變。故號圓成　本覺真心始覺顯現。<a 
name="0664a13" id="0664a13"></a>圓滿成就真實常住。如鏡之明故云不變。有<a 
name="0664a14" id="0664a14"></a>本作不改。亦通上文依空宗申義。蓋躡前起<a 
name="0664a15" id="0664a15"></a>後也。此章引性宗消文。亦以喻釋喻也。若依<a 
name="0664a16" id="0664a16"></a>教義。章明三性各有二義。遍計所執性有二<a 
name="0664a17" id="0664a17"></a>義。一情有。二理無。依他起性有二義。一似<a 
name="0664a18" id="0664a18"></a>有。二無性。圓成實性有二義。一不變。二隨緣。<a 
name="0664a19" id="0664a19"></a>今文各顯初一。皆隱第二。仰推祖意單複抗<a 
name="0664a20" id="0664a20"></a>行。義有在焉。</p><a 
name="0664a21" id="0664a21"></a><p style="margin-left: 2em"><span class="headname">顯無相第四</span></p><a 
name="0664a22" id="0664a22"></a><p style="text-indent: 0em; margin-left: 0em"><span class="linehead"></span>謂以金收師子盡　既攬真金而成師子。遂<a 
name="0664a23" id="0664a23"></a>令師子諸相皆盡。</p><a 
name="0664a24" id="0664a24"></a><p style="text-indent: 0em; margin-left: 0em"><span class="linehead"></span>金外更無師子相可得　真金理也。師子事<a 
name="0664a25" id="0664a25"></a>也。亦同終南云。以離真理外無片事可得。</p><a 
name="0664a26" id="0664a26"></a><p style="text-indent: 0em; margin-left: 0em"><span class="linehead"></span>故名無相　名號品云。達無相法住於佛住。<a 
name="0664a27" id="0664a27"></a>無量義經云。其一法者。所謂無相。然名號品<a 
name="0664a28" id="0664a28"></a>約果。無量義約理。理果雖殊。無相一也。</p><a 
name="0664a29" id="0664a29"></a><p style="margin-left: 2em"><span class="headname">說無生第五</span></p><a 
name="0664b01" id="0664b01"></a><p style="text-indent: 0em; margin-left: 0em"><span class="linehead"></span>謂正見師子生時。但是金生　上句妄法隨<a 
name="0664b02" id="0664b02"></a>緣。下句真性不變。偈云。如金作指環。展轉無<a 
name="0664b03" id="0664b03"></a>差別。</p><a 
name="0664b04" id="0664b04"></a><p style="text-indent: 0em; margin-left: 0em"><span class="linehead"></span>金外更無一物　離不變之性無隨緣之相。<a 
name="0664b05" id="0664b05"></a>問明品云。未曾有一法。得入於法性。</p><a 
name="0664b06" id="0664b06"></a><p style="text-indent: 0em; margin-left: 0em"><span class="linehead"></span>師子雖有生滅。金體本無增減　成事似生。<a 
name="0664b07" id="0664b07"></a>而金性不增。則起唯法起也。體空似滅。而金<a 
name="0664b08" id="0664b08"></a>性不減。則滅唯法滅也。</p><a 
name="0664b09" id="0664b09"></a><p style="text-indent: 0em; margin-left: 0em"><span class="linehead"></span>故曰無生　大經云。蘊性不可滅。是故說無<a 
name="0664b10" id="0664b10"></a>生。又云。空故不可滅。此是無生義。疏云。無<a 
name="0664b11" id="0664b11"></a>生為佛法體。諸經論中皆詮無生之理。楞伽<a 
name="0664b12" id="0664b12"></a>說。一切法不生。中論。不生為論宗體。</p><a 
name="0664b13" id="0664b13"></a><p style="margin-left: 2em"><span class="headname">論五教第六</span></p><a 
name="0664b14" id="0664b14"></a><p style="text-indent: 0em; margin-left: 0em"><span class="linehead"></span>一師子雖是因緣之法。念念生滅　以師子<a 
name="0664b15" id="0664b15"></a>屬乎緣生。原人論辨小乘教。亦云。從無始來<a 
name="0664b16" id="0664b16"></a>因緣力故。念念生滅相續無窮。</p><a 
name="0664b17" id="0664b17"></a><p style="text-indent: 0em; margin-left: 0em"><span class="linehead"></span>實無師子相可得　論次云。凡愚不覺執之<a 
name="0664b18" id="0664b18"></a>為實。</p><a 
name="0664b19" id="0664b19"></a><p style="text-indent: 0em; margin-left: 0em"><span class="linehead"></span>名愚法聲聞教　因說四諦。而悟解故號聲<a 
name="0664b20" id="0664b20"></a>聞。既除我執。未達法空。故名愚法。有本作愚<a 
name="0664b21" id="0664b21"></a>人法名聲聞教。然此一教下攝人天。由深必<a 
name="0664b22" id="0664b22"></a>收淺故上該緣覺。以其理果同故。例如約人<a 
name="0664b23" id="0664b23"></a>辨藏。唯出聲聞藏耳。</p><a 
name="0664b24" id="0664b24"></a><p style="text-indent: 0em; margin-left: 0em"><span class="linehead"></span>二即此緣生之法　躡前起後也。初文師子<a 
name="0664b25" id="0664b25"></a>二字。亦通此用。下三皆然。</p><a 
name="0664b26" id="0664b26"></a><p style="text-indent: 0em; margin-left: 0em"><span class="linehead"></span>各無自性徹底唯空　始自形骸之色。思慮<a 
name="0664b27" id="0664b27"></a>之心。終至佛果一切種智。皆無自性徹於有<a 
name="0664b28" id="0664b28"></a>表唯是真空。以色性自空。非色滅空也。</p><a 
name="0664b29" id="0664b29"></a><p style="text-indent: 0em; margin-left: 0em"><span class="linehead"></span>名大乘始教　始初也。大品云。空是大乘之<a 
name="0664c01" id="0664c01"></a>初門。此教有二。一始教。亦名分教。今但標始<a 
name="0664c02" id="0664c02"></a>教者。以深密第二第三時教。同許定性無性<a 
name="0664c03" id="0664c03"></a>俱不成佛故。今合之唯言始教耳。</p><a 
name="0664c04" id="0664c04"></a><p style="text-indent: 0em; margin-left: 0em"><span class="linehead"></span>三雖復徹底唯空不礙。幻有宛然　空是真<a 
name="0664c05" id="0664c05"></a>空。不礙幻有。即水以辨於波也。</p><a 
name="0664c06" id="0664c06"></a><p style="text-indent: 0em; margin-left: 0em"><span class="linehead"></span>緣生假有。二相雙存　有是幻有。不礙真空。<a 
name="0664c07" id="0664c07"></a>即波以明於水也。</p><a 
name="0664c08" id="0664c08"></a><p style="text-indent: 0em; margin-left: 0em"><span class="linehead"></span>名大乘終教　緣起無性。一切皆如。方是大<a 
name="0664c09" id="0664c09"></a>乘至極之談。故名為終。此亦有二。一終教。對<a 
name="0664c10" id="0664c10"></a>前始教立名。二實教。對前分教立名。分猶權<a 
name="0664c11" id="0664c11"></a>也。始權而終實。以有顯實宗故。然終實二宗。<a 
name="0664c12" id="0664c12"></a>并始分二教。皆大乘漸門耳。</p><a 
name="0664c13" id="0664c13"></a><p style="text-indent: 0em; margin-left: 0em"><span class="linehead"></span>四即此二相。互奪兩亡　以理奪事而事亡。<a 
name="0664c14" id="0664c14"></a>即真理非事也。以事奪理而理亡。即事法非<a 
name="0664c15" id="0664c15"></a>理也。亦同行願疏中。形奪無寄門。</p><a 
name="0664c16" id="0664c16"></a><p style="text-indent: 0em; margin-left: 0em"><span class="linehead"></span>情偽不存　反疏上句。理事雙亡。則情識偽<a 
name="0664c17" id="0664c17"></a>相。無所存矣。</p><a 
name="0664c18" id="0664c18"></a><p style="text-indent: 0em; margin-left: 0em"><span class="linehead"></span>俱無有力。空有雙泯　由前互奪故皆無力。<a 
name="0664c19" id="0664c19"></a>理奪事則妙有泯也。事奪理則真空泯也。心<a 
name="0664c20" id="0664c20"></a>經略疏云。空有兩亡。一味常顯。</p><a 
name="0664c21" id="0664c21"></a><p style="text-indent: 0em; margin-left: 0em"><span class="linehead"></span>名言路絕。棲心無寄　通結心言罔。及寶藏<a 
name="0664c22" id="0664c22"></a>論云。理冥則言語道斷。旨會則心行處滅。</p><a 
name="0664c23" id="0664c23"></a><p style="text-indent: 0em; margin-left: 0em"><span class="linehead"></span>名大乘頓教　頓者。言說頓絕。理性頓顯。一<a 
name="0664c24" id="0664c24"></a>念不生即是佛等。故楞伽云。頓者如鏡中像<a 
name="0664c25" id="0664c25"></a>頓現非漸。此亦有二。一逐機頓。即此文示之。<a 
name="0664c26" id="0664c26"></a>二化儀頓。即後圓教收之。</p><a 
name="0664c27" id="0664c27"></a><p style="text-indent: 0em; margin-left: 0em"><span class="linehead"></span>五即此情盡體露之法。混成一塊　情盡見<a 
name="0664c28" id="0664c28"></a>除也。大疏亦云。情盡理現諸見自亡。混成一<a 
name="0664c29" id="0664c29"></a>塊者。約法則混成真性。約喻則一塊真金故。<a 
name="0665a01" id="0665a01"></a>裴相序云。融瓶盤。釵釧為金。</p><a 
name="0665a02" id="0665a02"></a><p style="text-indent: 0em; margin-left: 0em"><span class="linehead"></span>繁興大用。起必全真　用則波騰鼎沸。全真<a 
name="0665a03" id="0665a03"></a>體以運行。</p><a 
name="0665a04" id="0665a04"></a><p style="text-indent: 0em; margin-left: 0em"><span class="linehead"></span>萬象紛然。參而不雜　萬法起。必同時一際<a 
name="0665a05" id="0665a05"></a>理無先後。釋上二節。依還源觀。</p><a 
name="0665a06" id="0665a06"></a><p style="text-indent: 0em; margin-left: 0em"><span class="linehead"></span>一切即一。皆同無性　無量中解一也。大經<a 
name="0665a07" id="0665a07"></a>云。華藏世界所有塵。一一塵中見法界。</p><a 
name="0665a08" id="0665a08"></a><p style="text-indent: 0em; margin-left: 0em"><span class="linehead"></span>一即一切。因果歷然　一中解無量也。禪詮<a 
name="0665a09" id="0665a09"></a>都序云。果徹因源位滿。分稱菩薩。</p><a 
name="0665a10" id="0665a10"></a><p style="text-indent: 0em; margin-left: 0em"><span class="linehead"></span>力用相收。卷舒自在　一有力收多為用。則<a 
name="0665a11" id="0665a11"></a>卷他一切。入於一中。即上文一切即一。皆同<a 
name="0665a12" id="0665a12"></a>無性也。多有力收一為體。則舒己一位。入於<a 
name="0665a13" id="0665a13"></a>一切。即上文一即一切。因果歷然也。文雖先<a 
name="0665a14" id="0665a14"></a>後。義乃同時。故云卷舒自在也。</p><a 
name="0665a15" id="0665a15"></a><p style="text-indent: 0em; margin-left: 0em"><span class="linehead"></span>名一乘圓教　所說。唯是法界緣起無礙。相<a 
name="0665a16" id="0665a16"></a>即相入重重無盡。此亦有二。謂同教一乘。圓<a 
name="0665a17" id="0665a17"></a>全收諸教宗。別教一乘。圓全揀諸教宗。</p><a 
name="0665a18" id="0665a18"></a><p style="margin-left: 2em"><span class="headname">勒十玄第七</span></p><a 
name="0665a19" id="0665a19"></a><p style="text-indent: 0em; margin-left: 0em"><span class="linehead"></span>一金與師子同時成立。圓滿具足　師子六<a 
name="0665a20" id="0665a20"></a>根。與金同時成立。以表人法因果體用悉皆<a 
name="0665a21" id="0665a21"></a>具足。妙嚴品云。一切法門無盡海。同會一法<a 
name="0665a22" id="0665a22"></a>道場中。</p><a 
name="0665a23" id="0665a23"></a><p style="text-indent: 0em; margin-left: 0em"><span class="linehead"></span>名同時具足相應門　大疏云。如海一渧具<a 
name="0665a24" id="0665a24"></a>百川味。</p><a 
name="0665a25" id="0665a25"></a><p style="text-indent: 0em; margin-left: 0em"><span class="linehead"></span>二若師子眼收師子盡。則一切純是眼。若耳<a 
name="0665a26" id="0665a26"></a>收師子盡。則一切純是耳　眼耳互收。純一<a 
name="0665a27" id="0665a27"></a>事故。</p><a 
name="0665a28" id="0665a28"></a><p style="text-indent: 0em; margin-left: 0em"><span class="linehead"></span>諸根同時相收。悉皆具足　會諸根之同。例<a 
name="0665a29" id="0665a29"></a>眼耳之別。</p><a 
name="0665b01" id="0665b01"></a><p style="text-indent: 0em; margin-left: 0em"><span class="linehead"></span>則一一皆雜。一一皆純。為圓滿藏　眼即耳<a 
name="0665b02" id="0665b02"></a>等皆雜也。如菩薩入一三昧。即六度皆修無<a 
name="0665b03" id="0665b03"></a>量無邊諸餘行德。俱時成就故名為雜。耳非<a 
name="0665b04" id="0665b04"></a>眼等皆純也。又入一三昧唯行布施無量無<a 
name="0665b05" id="0665b05"></a>邊。更無餘行名之為純。即教義章云。純雜<a 
name="0665b06" id="0665b06"></a>自在無不具足。名圓滿藏。</p><a 
name="0665b07" id="0665b07"></a><p style="text-indent: 0em; margin-left: 0em"><span class="linehead"></span>名諸藏純雜具德門　此名依至相立。賢首<a 
name="0665b08" id="0665b08"></a>新立廣陜自在無礙門故。大疏云。如徑尺之<a 
name="0665b09" id="0665b09"></a>鏡。見千里之影。</p><a 
name="0665b10" id="0665b10"></a><p style="text-indent: 0em; margin-left: 0em"><span class="linehead"></span>三金與師子相容。成立一多無礙　多容一<a 
name="0665b11" id="0665b11"></a>則六根成立。多容多則師子無殊。</p><a 
name="0665b12" id="0665b12"></a><p style="text-indent: 0em; margin-left: 0em"><span class="linehead"></span>於中理事各各不同　金性喻理。師子喻事。<a 
name="0665b13" id="0665b13"></a>二雖互容。性相各別。</p><a 
name="0665b14" id="0665b14"></a><p style="text-indent: 0em; margin-left: 0em"><span class="linehead"></span>或一或多。各住自位　此經偈云。以一佛土<a 
name="0665b15" id="0665b15"></a>滿十方。十方入一亦無餘。世界本相亦不壞。<a 
name="0665b16" id="0665b16"></a>無比功德故能爾。</p><a 
name="0665b17" id="0665b17"></a><p style="text-indent: 0em; margin-left: 0em"><span class="linehead"></span>名一多相容不同門　大疏云。若一室之千<a 
name="0665b18" id="0665b18"></a>燈。光光相涉。</p><a 
name="0665b19" id="0665b19"></a><p style="text-indent: 0em; margin-left: 0em"><span class="linehead"></span>四師子諸根。一一毛頭。皆以金收師子盡<a 
name="0665b20" id="0665b20"></a>　諸根諸毛。各攝全體。</p><a 
name="0665b21" id="0665b21"></a><p style="text-indent: 0em; margin-left: 0em"><span class="linehead"></span>一一徹遍師子眼。眼即耳。耳即鼻。鼻即舌。<a 
name="0665b22" id="0665b22"></a>舌即身　諸根相即。體非用外。</p><a 
name="0665b23" id="0665b23"></a><p style="text-indent: 0em; margin-left: 0em"><span class="linehead"></span>自在成立。無障無礙　經云。一即是多。多即<a 
name="0665b24" id="0665b24"></a>一。文隨於義。義隨文。</p><a 
name="0665b25" id="0665b25"></a><p style="text-indent: 0em; margin-left: 0em"><span class="linehead"></span>名諸法相即自在門　大疏云。如金與金色<a 
name="0665b26" id="0665b26"></a>二不相離。</p><a 
name="0665b27" id="0665b27"></a><p style="text-indent: 0em; margin-left: 0em"><span class="linehead"></span>五若看師子唯師子無金。即師子顯金隱<a 
name="0665b28" id="0665b28"></a>　相顯性隱。</p><a 
name="0665b29" id="0665b29"></a><p style="text-indent: 0em; margin-left: 0em"><span class="linehead"></span>若看金唯金無師子。即金顯師子隱　性顯<a 
name="0665c01" id="0665c01"></a>相隱。</p><a 
name="0665c02" id="0665c02"></a><p style="text-indent: 0em; margin-left: 0em"><span class="linehead"></span>若兩處看。俱隱俱顯　性相同時。隱顯齊現。</p><a 
name="0665c03" id="0665c03"></a><p style="text-indent: 0em; margin-left: 0em"><span class="linehead"></span>隱則祕密。顯則顯著　賢首品云。東方入正<a 
name="0665c04" id="0665c04"></a>受。西方從定起。</p><a 
name="0665c05" id="0665c05"></a><p style="text-indent: 0em; margin-left: 0em"><span class="linehead"></span>名祕密隱顯俱成門　大疏云。若片月澄空。<a 
name="0665c06" id="0665c06"></a>晦明相並。</p><a 
name="0665c07" id="0665c07"></a><p style="text-indent: 0em; margin-left: 0em"><span class="linehead"></span>六金與師子。或隱或顯。或一或多　若觀金<a 
name="0665c08" id="0665c08"></a>時師子似隱。唯顯一金。觀師子時金性似隱。<a 
name="0665c09" id="0665c09"></a>具顯諸根。</p><a 
name="0665c10" id="0665c10"></a><p style="text-indent: 0em; margin-left: 0em"><span class="linehead"></span>定純定雜。有力無力　一體真金純而有力。<a 
name="0665c11" id="0665c11"></a>六根分異雜而無力。</p><a 
name="0665c12" id="0665c12"></a><p style="text-indent: 0em; margin-left: 0em"><span class="linehead"></span>即此即彼。主伴交輝　此主彼伴。交光互參。</p><a 
name="0665c13" id="0665c13"></a><p style="text-indent: 0em; margin-left: 0em"><span class="linehead"></span>理事齊現。皆悉相容　教義章云。猶如束箭。<a 
name="0665c14" id="0665c14"></a>齊頭顯現。</p><a 
name="0665c15" id="0665c15"></a><p style="text-indent: 0em; margin-left: 0em"><span class="linehead"></span>不礙安立微細成辦　經云。一塵中有無量<a 
name="0665c16" id="0665c16"></a>剎。剎復為塵說更難。</p><a 
name="0665c17" id="0665c17"></a><p style="text-indent: 0em; margin-left: 0em"><span class="linehead"></span>名微細相容安立門　大疏云。如&#x7460;璃瓶。盛<a 
name="0665c18" id="0665c18"></a>多芥子。</p><a 
name="0665c19" id="0665c19"></a><p style="text-indent: 0em; margin-left: 0em"><span class="linehead"></span>七師子眼耳支節。一一毛處。各有金師子。一<a 
name="0665c20" id="0665c20"></a>一毛處師子。同時頓入一毛中　以一切攝<a 
name="0665c21" id="0665c21"></a>一切。同入一中。即交涉無礙門偈云。一切佛<a 
name="0665c22" id="0665c22"></a>剎微塵等。爾所佛坐一毛孔。</p><a 
name="0665c23" id="0665c23"></a><p style="text-indent: 0em; margin-left: 0em"><span class="linehead"></span>一一毛中皆有無邊師子。又復一一毛。帶此<a 
name="0665c24" id="0665c24"></a>無邊師子。還入一毛中　又以一切攝一切<a 
name="0665c25" id="0665c25"></a>帶之。復入一中。即相在無礙門。偈云。無量剎<a 
name="0665c26" id="0665c26"></a>海處一毛。悉坐菩提蓮華座。</p><a 
name="0665c27" id="0665c27"></a><p style="text-indent: 0em; margin-left: 0em"><span class="linehead"></span>如是重重無盡。猶天帝網珠　梵語。釋迦提<a 
name="0665c28" id="0665c28"></a>桓因陀羅。此云能仁。天主網珠。即善法堂護<a 
name="0665c29" id="0665c29"></a>淨珠網。取譬交光無盡也。</p><a 
name="0666a01" id="0666a01"></a><p style="text-indent: 0em; margin-left: 0em"><span class="linehead"></span>名因陀羅網境界門　大疏云。若兩鏡互照。<a 
name="0666a02" id="0666a02"></a>傳耀相寫。</p><a 
name="0666a03" id="0666a03"></a><p style="text-indent: 0em; margin-left: 0em"><span class="linehead"></span>八說此師子以表無明。語其金體具彰真性<a 
name="0666a04" id="0666a04"></a>　妄法生滅無明也。如來藏不生滅真性也。</p><a 
name="0666a05" id="0666a05"></a><p style="text-indent: 0em; margin-left: 0em"><span class="linehead"></span>理事合論。況阿賴識令生正解　理事即真<a 
name="0666a06" id="0666a06"></a>妄。論云。真妄和合非一非異。名阿賴耶識。此<a 
name="0666a07" id="0666a07"></a>識有覺不覺二義。覺即令生真性正解。不覺<a 
name="0666a08" id="0666a08"></a>即令生無明正解。若約善財參諸知識。遇三<a 
name="0666a09" id="0666a09"></a>毒而三德圓。皆生正解。</p><a 
name="0666a10" id="0666a10"></a><p style="text-indent: 0em; margin-left: 0em"><span class="linehead"></span>名託事顯法生解門　大疏云。如立像&#x7AEA;臂。<a 
name="0666a11" id="0666a11"></a>觸目皆道。</p><a 
name="0666a12" id="0666a12"></a><p style="text-indent: 0em; margin-left: 0em"><span class="linehead"></span>九師子是有為之法。念念生滅　隨工匠緣。<a 
name="0666a13" id="0666a13"></a>時時遷謝。</p><a 
name="0666a14" id="0666a14"></a><p style="text-indent: 0em; margin-left: 0em"><span class="linehead"></span>剎那之間。分為三際　攝前標後。</p><a 
name="0666a15" id="0666a15"></a><p style="text-indent: 0em; margin-left: 0em"><span class="linehead"></span>謂過去現在未來。此三際各有過現未來<a 
name="0666a16" id="0666a16"></a>　普賢行品云。過去中未來。未來中過去。亦離<a 
name="0666a17" id="0666a17"></a>世間品。答普慧之問也。</p><a 
name="0666a18" id="0666a18"></a><p style="text-indent: 0em; margin-left: 0em"><span class="linehead"></span>總有三三之位。以立九世。即束為一段法門<a 
name="0666a19" id="0666a19"></a>　如師子諸根諸毛。本純一之金也。</p><a 
name="0666a20" id="0666a20"></a><p style="text-indent: 0em; margin-left: 0em"><span class="linehead"></span>雖則九世各各有隔相。由成立融通無礙。同<a 
name="0666a21" id="0666a21"></a>為一念　通玄論云。十世古今。始終不離於<a 
name="0666a22" id="0666a22"></a>當念。</p><a 
name="0666a23" id="0666a23"></a><p style="text-indent: 0em; margin-left: 0em"><span class="linehead"></span>名十世隔法異成門　大疏云。若一夕之夢。<a 
name="0666a24" id="0666a24"></a>翱翔百年。</p><a 
name="0666a25" id="0666a25"></a><p style="text-indent: 0em; margin-left: 0em"><span class="linehead"></span>十金與師子。或隱或顯。或一或多。各無自性。<a 
name="0666a26" id="0666a26"></a>由心迴轉　謂全心一事。隨心遍一切中。即<a 
name="0666a27" id="0666a27"></a>一隱多顯也。全心之一切。隨心入一事中。即<a 
name="0666a28" id="0666a28"></a>多隱一顯也。以表師子與金悉皆迴轉。而無<a 
name="0666a29" id="0666a29"></a>定相耳。</p><a 
name="0666b01" id="0666b01"></a><p style="text-indent: 0em; margin-left: 0em"><span class="linehead"></span>說事說理。有成有立　經云。應觀法界性。一<a 
name="0666b02" id="0666b02"></a>切唯心造。</p><a 
name="0666b03" id="0666b03"></a><p style="text-indent: 0em; margin-left: 0em"><span class="linehead"></span>名唯心迴轉善成門　賢首亦改此一門。為<a 
name="0666b04" id="0666b04"></a>主伴圓明具德門。故大疏云。如北辰所居。眾<a 
name="0666b05" id="0666b05"></a>星拱之。</p><a 
name="0666b06" id="0666b06"></a><p style="margin-left: 2em"><span class="headname">括六相第八</span></p><a 
name="0666b07" id="0666b07"></a><p style="text-indent: 0em; margin-left: 0em"><span class="linehead"></span>師子是總相　一即具多。為總相。</p><a 
name="0666b08" id="0666b08"></a><p style="text-indent: 0em; margin-left: 0em"><span class="linehead"></span>五根差別是別相　多即非一。名別相。</p><a 
name="0666b09" id="0666b09"></a><p style="text-indent: 0em; margin-left: 0em"><span class="linehead"></span>共從一緣起是同相　多類自同。成於總。</p><a 
name="0666b10" id="0666b10"></a><p style="text-indent: 0em; margin-left: 0em"><span class="linehead"></span>眼耳等不相濫。是異相　名體別異現於同。</p><a 
name="0666b11" id="0666b11"></a><p style="text-indent: 0em; margin-left: 0em"><span class="linehead"></span>諸根合會。有師子是成相　一多緣起理妙成。</p><a 
name="0666b12" id="0666b12"></a><p style="text-indent: 0em; margin-left: 0em"><span class="linehead"></span>諸根各住自位。是壞相　壞住自法常不作。<a 
name="0666b13" id="0666b13"></a>教義章中。有入句偈文。上引六句。隨文注之。<a 
name="0666b14" id="0666b14"></a>末後二句結歎。勸修云。唯智境界非事識。以<a 
name="0666b15" id="0666b15"></a>此方便會一乘。彼章廣寄一舍。以喻六相。後<a 
name="0666b16" id="0666b16"></a>學如仰祖訓。宜悉討論耳。</p><a 
name="0666b17" id="0666b17"></a><p style="margin-left: 2em"><span class="headname">成菩提第九</span></p><a 
name="0666b18" id="0666b18"></a><p style="text-indent: 0em; margin-left: 0em"><span class="linehead"></span>菩提。此云道也。覺也　翻梵從華。新舊二<a 
name="0666b19" id="0666b19"></a>義。</p><a 
name="0666b20" id="0666b20"></a><p style="text-indent: 0em; margin-left: 0em"><span class="linehead"></span>謂見師子之時。即見一切有為之法。更不待<a 
name="0666b21" id="0666b21"></a>壞。本來寂滅　淨名云。眾生即寂滅相。不復<a 
name="0666b22" id="0666b22"></a>更滅。</p><a 
name="0666b23" id="0666b23"></a><p style="text-indent: 0em; margin-left: 0em"><span class="linehead"></span>離諸取捨。即於此路。流入薩婆若海。故名為<a 
name="0666b24" id="0666b24"></a>道　離諸取捨之言。義屬上句。文連下句。謂<a 
name="0666b25" id="0666b25"></a>不捨一切有為。而取寂滅無為。則義屬上句<a 
name="0666b26" id="0666b26"></a>也。既取捨情亡。自然流入一切智海。則文連<a 
name="0666b27" id="0666b27"></a>下句也。第八不動地亦明斯旨。薩婆若。云一<a 
name="0666b28" id="0666b28"></a>切智。今明果德為道。故深廣如海耳。</p><a 
name="0666b29" id="0666b29"></a><p style="text-indent: 0em; margin-left: 0em"><span class="linehead"></span>即了。無始已來所有顛倒。元無有實。名之為<a 
name="0666c01" id="0666c01"></a>覺　起信論云。一切眾生不名為覺。以從本來<a 
name="0666c02" id="0666c02"></a>念念相續。未曾離念故。說無始無明。即同此<a 
name="0666c03" id="0666c03"></a>文無始已來所有顛倒也。論又云。若得無念<a 
name="0666c04" id="0666c04"></a>者。則知心相生住異滅。乃至本來平等同一<a 
name="0666c05" id="0666c05"></a>覺故。即同次文。元無有實。名之為覺矣。</p><a 
name="0666c06" id="0666c06"></a><p style="text-indent: 0em; margin-left: 0em"><span class="linehead"></span>究竟具一切種智。名成菩提　究竟極果也。<a 
name="0666c07" id="0666c07"></a>亦名究竟覺。一切種智即三智之一也。昔圭<a 
name="0666c08" id="0666c08"></a>&#x5CEF;疏。圓覺以一切種智。釋圓明。賢首述還源。<a 
name="0666c09" id="0666c09"></a>由圓明而證菩提。今文謂具一切種智而成<a 
name="0666c10" id="0666c10"></a>菩提者。通而辨之。雖發辭小異而歸宗大同<a 
name="0666c11" id="0666c11"></a>也。若依起信。有大智用無量方便。乃至得名<a 
name="0666c12" id="0666c12"></a>一切種智。皆屬同教。又按昭信鈔文。敘五教<a 
name="0666c13" id="0666c13"></a>機各成菩提。唯取圓宗。以因果二門相攝即<a 
name="0666c14" id="0666c14"></a>別教耳。</p><a 
name="0666c15" id="0666c15"></a><p style="margin-left: 2em"><span class="headname">入涅槃第十</span></p><a 
name="0666c16" id="0666c16"></a><p style="text-indent: 0em; margin-left: 0em"><span class="linehead"></span>見師子與金二相俱盡。煩惱不生　二相俱<a 
name="0666c17" id="0666c17"></a>盡。所觀境空也。煩惱不生。能緣心泯也。內外<a 
name="0666c18" id="0666c18"></a>雙亡。玄寂著矣。</p><a 
name="0666c19" id="0666c19"></a><p style="text-indent: 0em; margin-left: 0em"><span class="linehead"></span>好醜現前。心安如海　新記云。如金作器巧<a 
name="0666c20" id="0666c20"></a>拙懸殊。即好醜現前也。記次文云。一以貫之<a 
name="0666c21" id="0666c21"></a>唯金究竟。即心安如海也。上句覆疏二相俱<a 
name="0666c22" id="0666c22"></a>盡。下句覆疏煩惱不生。</p><a 
name="0666c23" id="0666c23"></a><p style="text-indent: 0em; margin-left: 0em"><span class="linehead"></span>妄想都盡無諸逼迫。出纏離障。永捨苦源。名<a 
name="0666c24" id="0666c24"></a>入涅槃　惑業都盡。無集諦之妄想也。三苦<a 
name="0666c25" id="0666c25"></a>皆亡。無苦諦之逼迫也。無漏智發出纏離障。<a 
name="0666c26" id="0666c26"></a>則道諦已修也。解脫自在永離苦源。則滅諦<a 
name="0666c27" id="0666c27"></a>已證也。入者。了達解悟之名。涅槃義翻。圓寂<a 
name="0666c28" id="0666c28"></a>經云。流轉是生死。不動名涅槃。然涅槃一<a 
name="0666c29" id="0666c29"></a>章。誠雜華之淵蘊。故晉譯寶王性起。而搜<a 
name="0667a01" id="0667a01"></a>玄探玄。鉤深以索隱。唐翻如來出現。則舊疏<a 
name="0667a02" id="0667a02"></a>新記。聯芳而續焰。且高麗國中斯文尚備。而<a 
name="0667a03" id="0667a03"></a>傳授不絕。況此諸部盡出中華。願諸後昆。求<a 
name="0667a04" id="0667a04"></a>師鑽仰同報雲華賢首清涼圭峰之劬重德耳。</p><a 
name="0667a05" id="0667a05"></a><p><span class="juanname">金師子章雲間類解</span></p>
<hr>【經文資訊】大正藏第 45 冊 No. 1880 金師子章雲間類解<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index00df.html?index=T45n1880" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T45n1880_001 by HTTrack Website Copier/3.x [XR&CO'2014], Tue, 07 Jun 2016 06:57:23 GMT -->
</html>
