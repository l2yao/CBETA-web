<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T45n1878_001 by HTTrack Website Copier/3.x [XR&CO'2014], Tue, 07 Jun 2016 06:57:22 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=871633276&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT45n1878&amp;utmp=%2Fmobile%2Findex.php%3Findex%3DT45n1878_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第45冊<br/>No.1878 華嚴發菩提心章 (1卷)<br/>【唐 法藏述】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T45">
<div class="root" id="1878" sutra_name="華嚴發菩提心章" sutra_juan="[卷1]">　
<a 
name="0650c17" id="0650c17"></a><a 
name="0650c18" id="0650c18"></a><a 
name="0650c19" id="0650c19"></a><p style="margin-left: 2em"><span class="juannum">No. 1878</span></p><a 
name="0650c20" id="0650c20"></a><div class="xu"><p style="margin-left: 2em"><span class="headname">華嚴發菩提心章凡例</span></p><a 
name="0650c21" id="0650c21"></a><a 
name="0650c22" id="0650c22"></a><p style="text-indent: 0em; margin-left: 0em"><span class="linehead"></span>此章別有異本，而文畫多紕謬，字句頗缺脫，<a 
name="0650c23" id="0650c23"></a>今以梅尾南都諸本隨義參訂改正。筆削非<a 
name="0650c24" id="0650c24"></a>私意也，每值文有大異，繫之鼇頭。《法界義鏡》<a 
name="0650c25" id="0650c25"></a>曰：「香象大師《菩提心章》載法界觀門，以明發<a 
name="0650c26" id="0650c26"></a>心相。」故今章明第四表德中有五門：自第一<a 
name="0650c27" id="0650c27"></a>真空觀至第三周遍含容觀，全舉彼觀文耳也。<a 
name="0650c28" id="0650c28"></a>又如圓超《疏鈔錄》、凝然《華嚴宗要義》、永超《東<a 
name="0650c29" id="0650c29"></a>域傳燈錄》及《高山寺藏目》等，皆標為賢首撰也。<a 
name="0651a01" id="0651a01"></a>世別有題為《華嚴三昧章》者，然其文大同此<a 
name="0651a02" id="0651a02"></a>章。今謂是乃後學誤以今章殘編為《三昧章》<a 
name="0651a03" id="0651a03"></a>者耶？故《探玄記》說十重唯識曰：「上來所明約<a 
name="0651a04" id="0651a04"></a>教就解而說。若就觀、行，亦有十重，如一卷《華<a 
name="0651a05" id="0651a05"></a>嚴三昧》中說云。」然考世所題為《三昧章》者，總<a 
name="0651a06" id="0651a06"></a>無其文，故知彼非其於《探玄記》所指者必矣。</p><a 
name="0651a07" id="0651a07"></a><p style="text-indent: 0em; margin-left: 1em"><span class="linehead"></span>正德四年納錦綾山曼陀羅院</p></div><a 
name="0651a08" id="0651a08"></a><a 
name="0651a09" id="0651a09"></a><a 
name="0651a10" id="0651a10"></a><p><span class="juanname">華嚴發菩提心章</span></p><a 
name="0651a11" id="0651a11"></a><a 
name="0651a12" id="0651a12"></a><p style="margin-left: 4em"><span class="byline">魏國西寺沙門法藏述</span></p><a 
name="0651a13" id="0651a13"></a><p style="text-indent: 0em; margin-left: 0em"><span class="linehead"></span>　發心第一　簡教第二　顯過第三<a 
name="0651a14" id="0651a14"></a>　表德第四</p><a 
name="0651a15" id="0651a15"></a><p style="text-indent: 0em; margin-left: 0em"><span class="linehead"></span>初中問曰：「云何名為發菩提心？」</p><p style="text-indent: 0em; margin-left: 0em"><span class="linehead"></span>答曰：「依起信<a 
name="0651a16" id="0651a16"></a>論有三種心：一者、直心，正念真如法故；二者、<a 
name="0651a17" id="0651a17"></a>深心，樂修一切諸善行故；三者、大悲心，救度<a 
name="0651a18" id="0651a18"></a>一切苦眾生故。依此三心，各曲開十門。</p><p style="text-indent: 0em; margin-left: 0em"><span class="linehead"></span>「就初<a 
name="0651a19" id="0651a19"></a>直心中，具有十心：</p><p style="text-indent: 0em; margin-left: 0em"><span class="linehead"></span>「一者、廣大心，謂誓願觀一<a 
name="0651a20" id="0651a20"></a>切法，悉如如故。</p><p style="text-indent: 0em; margin-left: 0em"><span class="linehead"></span>「二者、甚深心，謂誓願觀真如，<a 
name="0651a21" id="0651a21"></a>要盡源底故。</p><p style="text-indent: 0em; margin-left: 0em"><span class="linehead"></span>「三者、方便心，謂推求簡擇，趣真<a 
name="0651a22" id="0651a22"></a>方便故。</p><p style="text-indent: 0em; margin-left: 0em"><span class="linehead"></span>「四者、堅固心，謂設逢極苦樂受，此觀<a 
name="0651a23" id="0651a23"></a>心不捨離故。</p><p style="text-indent: 0em; margin-left: 0em"><span class="linehead"></span>「五者、無間心，謂觀此真如理，盡<a 
name="0651a24" id="0651a24"></a>未來際不覺其久故。</p><p style="text-indent: 0em; margin-left: 0em"><span class="linehead"></span>「六者、折伏心，謂若失念<a 
name="0651a25" id="0651a25"></a>煩惱暫起，即覺察折伏令盡，使觀心相續故。</p><a 
name="0651a26" id="0651a26"></a><p style="text-indent: 0em; margin-left: 0em"><span class="linehead"></span>「七者、善巧心，謂觀真理，不礙隨事，巧修萬行<a 
name="0651a27" id="0651a27"></a>故。</p><p style="text-indent: 0em; margin-left: 0em"><span class="linehead"></span>「八者、不二心，謂隨事萬行，與一味真理融<a 
name="0651a28" id="0651a28"></a>無二故。</p><p style="text-indent: 0em; margin-left: 0em"><span class="linehead"></span>「九者、無礙心，謂理事既全融不二，還<a 
name="0651a29" id="0651a29"></a>令全理之事互相即入故。</p><p style="text-indent: 0em; margin-left: 0em"><span class="linehead"></span>「十者、圓明心，謂頓<a 
name="0651b01" id="0651b01"></a>觀法界全一全多，同時顯現無障無礙故。</p><p style="text-indent: 0em; margin-left: 0em"><span class="linehead"></span>「第<a 
name="0651b02" id="0651b02"></a>二深心中，亦具十心：</p><p style="text-indent: 0em; margin-left: 0em"><span class="linehead"></span>「一者、廣大心，謂於遍法<a 
name="0651b03" id="0651b03"></a>界一切行門，誓當修習學故。</p><p style="text-indent: 0em; margin-left: 0em"><span class="linehead"></span>「二者、修行心，謂<a 
name="0651b04" id="0651b04"></a>於此無邊行海，對緣修造故。</p><p style="text-indent: 0em; margin-left: 0em"><span class="linehead"></span>「三者、究竟心，謂<a 
name="0651b05" id="0651b05"></a>凡所修學，要當成就，乃至菩提故。</p><p style="text-indent: 0em; margin-left: 0em"><span class="linehead"></span>「四者、忍苦<a 
name="0651b06" id="0651b06"></a>心，謂能忍大苦，修諸難行，不以為難故。</p><p style="text-indent: 0em; margin-left: 0em"><span class="linehead"></span>「五者、<a 
name="0651b07" id="0651b07"></a>無厭足心，謂頓修多行，情無厭足故。</p><p style="text-indent: 0em; margin-left: 0em"><span class="linehead"></span>「六者、無<a 
name="0651b08" id="0651b08"></a>疲倦心，謂於一一難行多時，勇悍無疲倦故。</p><a 
name="0651b09" id="0651b09"></a><p style="text-indent: 0em; margin-left: 0em"><span class="linehead"></span>「七者、常心，謂於一一行，各盡未來際，念念相<a 
name="0651b10" id="0651b10"></a>續恒不斷故。</p><p style="text-indent: 0em; margin-left: 0em"><span class="linehead"></span>「八者、不求果報心，謂修此諸行，<a 
name="0651b11" id="0651b11"></a>不求人天二乘果故。</p><p style="text-indent: 0em; margin-left: 0em"><span class="linehead"></span>「九者、歡喜心，謂凡修諸<a 
name="0651b12" id="0651b12"></a>行，稱本求心，皆大歡喜故。</p><p style="text-indent: 0em; margin-left: 0em"><span class="linehead"></span>「十者、不顛倒心，謂<a 
name="0651b13" id="0651b13"></a>凡所修行，皆離二乘，俱絕三輪故。</p><p style="text-indent: 0em; margin-left: 0em"><span class="linehead"></span>「第三大悲<a 
name="0651b14" id="0651b14"></a>心中，亦具十心：</p><p style="text-indent: 0em; margin-left: 0em"><span class="linehead"></span>「一者、廣大心，謂於一切眾生<a 
name="0651b15" id="0651b15"></a>皆立誓願，將度脫故。</p><p style="text-indent: 0em; margin-left: 0em"><span class="linehead"></span>「二者、最勝心，謂度彼要<a 
name="0651b16" id="0651b16"></a>當得佛果故。</p><p style="text-indent: 0em; margin-left: 0em"><span class="linehead"></span>「三者、巧方便心，謂求度眾生巧<a 
name="0651b17" id="0651b17"></a>方便法，要當成熟故。</p><p style="text-indent: 0em; margin-left: 0em"><span class="linehead"></span>「四者、忍苦心，謂堪忍代<a 
name="0651b18" id="0651b18"></a>彼一切眾生受大苦故。</p><p style="text-indent: 0em; margin-left: 0em"><span class="linehead"></span>「五者、無厭足心，謂於<a 
name="0651b19" id="0651b19"></a>一一難化眾生化以無量方便，無厭足故。</p><p style="text-indent: 0em; margin-left: 0em"><span class="linehead"></span>「六<a 
name="0651b20" id="0651b20"></a>者、無疲倦心，謂化難化眾生設於無量劫荷<a 
name="0651b21" id="0651b21"></a>負眾生苦，不以為勞故。</p><p style="text-indent: 0em; margin-left: 0em"><span class="linehead"></span>「七者、常心，謂於一一<a 
name="0651b22" id="0651b22"></a>眾生盡未來際念念無間，不休息故。</p><p style="text-indent: 0em; margin-left: 0em"><span class="linehead"></span>「八者、不<a 
name="0651b23" id="0651b23"></a>求恩報心，謂於諸眾生作此廣大饒益，終不<a 
name="0651b24" id="0651b24"></a>希望毛端恩報故。</p><p style="text-indent: 0em; margin-left: 0em"><span class="linehead"></span>「九者、歡喜心，謂令眾生得<a 
name="0651b25" id="0651b25"></a>安樂時，通令得轉輪王樂、釋梵天王乃至二<a 
name="0651b26" id="0651b26"></a>乘及大涅槃等樂故。</p><p style="text-indent: 0em; margin-left: 0em"><span class="linehead"></span>「十者、不顛倒心，謂不見<a 
name="0651b27" id="0651b27"></a>能化及所化故。」</p><a 
name="0651b28" id="0651b28"></a><p style="text-indent: 0em; margin-left: 0em"><span class="linehead"></span>第二簡教者。</p><p style="text-indent: 0em; margin-left: 0em"><span class="linehead"></span>問：「眾生修行，為要籍受持聖教，<a 
name="0651b29" id="0651b29"></a>方成行耶？為要須捨教法行，方成立耶？」</p><p style="text-indent: 0em; margin-left: 0em"><span class="linehead"></span>答：「通<a 
name="0651c01" id="0651c01"></a>辨此義，略有十類眾生：</p><p style="text-indent: 0em; margin-left: 0em"><span class="linehead"></span>「一者、自有眾生元不<a 
name="0651c02" id="0651c02"></a>識教，懸捨聖言，師自妄心，或隨邪友違教修<a 
name="0651c03" id="0651c03"></a>行，以為心要。外現威儀，內實朽<span class="gaiji">懶<!--gaiji,懶,1[怡-台+闌],2&#x39A8;,3--></span>，巧偽誑惑，<a 
name="0651c04" id="0651c04"></a>是魔徒黨，此為最惡人也。</p><p style="text-indent: 0em; margin-left: 0em"><span class="linehead"></span>「二者、自有眾生亦<a 
name="0651c05" id="0651c05"></a>背聖教不讀經典，唯以質直心，隨逐前巧偽<a 
name="0651c06" id="0651c06"></a>人，謂為出要，勤苦修行竟無所益，此雖勝<a 
name="0651c07" id="0651c07"></a>於前類，猶非好人也。此上二人俱捨聖教，不<a 
name="0651c08" id="0651c08"></a>得義理。</p><p style="text-indent: 0em; margin-left: 0em"><span class="linehead"></span>「三者、自有眾生聞前二人背教為損，<a 
name="0651c09" id="0651c09"></a>即便唯讀聖言不解義意，莫知修行，唯以巧<a 
name="0651c10" id="0651c10"></a>偽傍依聖教，求名求利，違自所誦，順妄背真，<a 
name="0651c11" id="0651c11"></a>此雖不捨聖言，猶非好人也。</p><p style="text-indent: 0em; margin-left: 0em"><span class="linehead"></span>「四者、自有眾生<a 
name="0651c12" id="0651c12"></a>雖受持讀誦唯逐文句，不知義理，不解修行，<a 
name="0651c13" id="0651c13"></a>唯以直心讀誦為業，雖無巧偽勝過前人，猶<a 
name="0651c14" id="0651c14"></a>非究竟。此上二人俱不捨聖教而不得義理<a 
name="0651c15" id="0651c15"></a>也。</p><p style="text-indent: 0em; margin-left: 0em"><span class="linehead"></span>「五者、自有眾生讀誦聖教，分知解行，隨力<a 
name="0651c16" id="0651c16"></a>修行，多讀文句，少有修行。雖是好人，猶未究<a 
name="0651c17" id="0651c17"></a>竟。</p><p style="text-indent: 0em; margin-left: 0em"><span class="linehead"></span>「六者、自有眾生廣尋聖教，遍知解行，漸略<a 
name="0651c18" id="0651c18"></a>聖言，而順教修行，取意專修不復多讀。此雖<a 
name="0651c19" id="0651c19"></a>復勝前，猶非究竟。</p><p style="text-indent: 0em; margin-left: 0em"><span class="linehead"></span>「七者、自有眾生受持聖教<a 
name="0651c20" id="0651c20"></a>深會其意，亡筌得實，唯在修行，不復尋言。雖<a 
name="0651c21" id="0651c21"></a>捨教筌，猶非究竟。</p><p style="text-indent: 0em; margin-left: 0em"><span class="linehead"></span>「八者、自有眾生尋教得旨，<a 
name="0651c22" id="0651c22"></a>知一切法無不&#x7A6A;性，是故於文字教法亦不<a 
name="0651c23" id="0651c23"></a>待捨離，持此順稱之教則為正行，此雖不捨<a 
name="0651c24" id="0651c24"></a>教而得真，猶非究竟。</p><p style="text-indent: 0em; margin-left: 0em"><span class="linehead"></span>「九者、自有眾生常受持<a 
name="0651c25" id="0651c25"></a>稱性之言教，遂得於教不捨不著，恒觀絕言<a 
name="0651c26" id="0651c26"></a>之真理，乃得於理亦不捨亦不滯，俱起二行<a 
name="0651c27" id="0651c27"></a>故。《經》曰：『聖說法，聖默然』者，是其事也。此雖理<a 
name="0651c28" id="0651c28"></a>事無礙，二行俱起，猶非究竟。</p><p style="text-indent: 0em; margin-left: 0em"><span class="linehead"></span>「十者、自有眾生<a 
name="0651c29" id="0651c29"></a>尋教得真，會理、教無礙常觀理而不礙持教，<a 
name="0652a01" id="0652a01"></a>恒誦習而不礙觀空。故《經》曰：『成就第一誠諦<a 
name="0652a02" id="0652a02"></a>之語，如說能行，如行能說，乃至學三世諸佛<a 
name="0652a03" id="0652a03"></a>無二語，隨順如來一切智慧』等，此則理教俱<a 
name="0652a04" id="0652a04"></a>融，合成一觀，方為究竟也。」</p><a 
name="0652a05" id="0652a05"></a><p style="text-indent: 0em; margin-left: 0em"><span class="linehead"></span>第三顯過者。</p><p style="text-indent: 0em; margin-left: 0em"><span class="linehead"></span>問：「色空、空色為相即耶？為不相<a 
name="0652a06" id="0652a06"></a>即耶？」</p><p style="text-indent: 0em; margin-left: 0em"><span class="linehead"></span>答：「有二門：一、顯過；二、表德。</p><p style="text-indent: 0em; margin-left: 0em"><span class="linehead"></span>「第一顯過<a 
name="0652a07" id="0652a07"></a>中有四句：謂即亦不可，非即亦不可，俱亦不<a 
name="0652a08" id="0652a08"></a>可，俱非亦不可。</p><p style="text-indent: 0em; margin-left: 0em"><span class="linehead"></span>「初中有二：謂據人及法。</p><p style="text-indent: 0em; margin-left: 0em"><span class="linehead"></span>「就人<a 
name="0652a09" id="0652a09"></a>有四句：若色即空，有二過失：一、凡迷同聖過，<a 
name="0652a10" id="0652a10"></a>以凡夫見色，即是空故。二、聖智同凡過，以所<a 
name="0652a11" id="0652a11"></a>證真空，即是凡見色故。若空即色，亦有二過<a 
name="0652a12" id="0652a12"></a>失：一、聖應同凡，見妄色故。二、凡應同聖，見真<a 
name="0652a13" id="0652a13"></a>空故。</p><p style="text-indent: 0em; margin-left: 0em"><span class="linehead"></span>「就法四句者：若色即空，還有二過失：一、<a 
name="0652a14" id="0652a14"></a>壞俗諦過，以青、黃等色即是真空，則無別俗<a 
name="0652a15" id="0652a15"></a>故。二者、壞真諦過，既以青、黃等相為真空，則<a 
name="0652a16" id="0652a16"></a>別無真空故。若空即色，亦有二過失：一、壞真<a 
name="0652a17" id="0652a17"></a>諦過，以空是青、黃等，則無真空故。二、壞俗諦<a 
name="0652a18" id="0652a18"></a>過，以真空為色，則無妄色故。</p><p style="text-indent: 0em; margin-left: 0em"><span class="linehead"></span>「第二非即亦不<a 
name="0652a19" id="0652a19"></a>可者，亦有二失。</p><p style="text-indent: 0em; margin-left: 0em"><span class="linehead"></span>「據人四句者：若色不即空，有<a 
name="0652a20" id="0652a20"></a>二失：一者、凡迷不成過，以所見色，非虛妄故。<a 
name="0652a21" id="0652a21"></a>二、凡無悟聖過，以所見妄色，隔真空故。若空<a 
name="0652a22" id="0652a22"></a>不即色，亦有二失：一、聖智不成過，以空取色<a 
name="0652a23" id="0652a23"></a>外是，非真空故。二、聖不從凡過，以空異妄色，<a 
name="0652a24" id="0652a24"></a>聖自聖故。</p><p style="text-indent: 0em; margin-left: 0em"><span class="linehead"></span>「就法四句者：若色不即空，亦有二<a 
name="0652a25" id="0652a25"></a>失：一、壞俗諦過，以色不無性，則待緣不得有<a 
name="0652a26" id="0652a26"></a>故。二、壞真諦過，以不會色歸空，則無真空故。<a 
name="0652a27" id="0652a27"></a>若空不即色，亦有二失：一、壞真諦過，以色外<a 
name="0652a28" id="0652a28"></a>斷空，理非真故。二、壞俗諦過，以空非色妄，無<a 
name="0652a29" id="0652a29"></a>依故。</p><p style="text-indent: 0em; margin-left: 0em"><span class="linehead"></span>「第三俱亦不可者，謂若色即空、不即空，<a 
name="0652b01" id="0652b01"></a>空即色、不即色，亦有二種失。</p><p style="text-indent: 0em; margin-left: 0em"><span class="linehead"></span>「初、據人，有二失：<a 
name="0652b02" id="0652b02"></a>一、凡聖雜亂過，二、迷悟不成過。</p><p style="text-indent: 0em; margin-left: 0em"><span class="linehead"></span>「次就法，亦有<a 
name="0652b03" id="0652b03"></a>二失：一、二諦雜亂過，二、二諦不成過。思之可<a 
name="0652b04" id="0652b04"></a>見。</p><p style="text-indent: 0em; margin-left: 0em"><span class="linehead"></span>「第四俱非亦不可者，謂若色非空、非不空，<a 
name="0652b05" id="0652b05"></a>空非色、非不色者，亦有二種失。</p><p style="text-indent: 0em; margin-left: 0em"><span class="linehead"></span>「就人，有二失：<a 
name="0652b06" id="0652b06"></a>一、迷無悟聖期，悟不從凡過；二、聖凡雜亂，二<a 
name="0652b07" id="0652b07"></a>位俱壞過。</p><p style="text-indent: 0em; margin-left: 0em"><span class="linehead"></span>「二、據法者，亦有二失：一、二諦各別，<a 
name="0652b08" id="0652b08"></a>俱不成過；二、二諦混雜，失法體過。思之可見。」</p><a 
name="0652b09" id="0652b09"></a><p style="text-indent: 0em; margin-left: 0em"><span class="linehead"></span>第四表德者，自有五門：一、真空觀，二、理事無<a 
name="0652b10" id="0652b10"></a>礙觀，三、周偏含容觀，四、色空章十門止觀，五、<a 
name="0652b11" id="0652b11"></a>理事圓融義。</p><a 
name="0652b12" id="0652b12"></a><p style="text-indent: 0em; margin-left: 0em"><span class="linehead"></span>第一真空觀法，於中略作四句十門：一、會色<a 
name="0652b13" id="0652b13"></a>歸空觀，二、明空即色觀，三、空色無礙觀，四、泯<a 
name="0652b14" id="0652b14"></a>絕無寄觀。</p><p style="text-indent: 0em; margin-left: 0em"><span class="linehead"></span>就初門中為四：</p><p style="text-indent: 0em; margin-left: 0em"><span class="linehead"></span>一、色不即空，以即<a 
name="0652b15" id="0652b15"></a>空故。何以故？以色不即斷空故，不是空也。以<a 
name="0652b16" id="0652b16"></a>色舉體是真空也，故云以即空故。良由即是<a 
name="0652b17" id="0652b17"></a>真空故，非斷空也。是故言由是空，故不是<a 
name="0652b18" id="0652b18"></a>空也。</p><p style="text-indent: 0em; margin-left: 0em"><span class="linehead"></span>二、色不即空，以即空故。何以故？以青、黃<a 
name="0652b19" id="0652b19"></a>之相，非是真空之理，故云不即空。然青、黃無<a 
name="0652b20" id="0652b20"></a>體，莫不皆空，故云即空。良以青、黃無體之空，<a 
name="0652b21" id="0652b21"></a>非即青、黃，故云不即空也。</p><p style="text-indent: 0em; margin-left: 0em"><span class="linehead"></span>三、色不即空，以即<a 
name="0652b22" id="0652b22"></a>空故。何以故？以空中無色，故不即空；會色無<a 
name="0652b23" id="0652b23"></a>體，故是即空。良由會色歸空，空中必無有色。<a 
name="0652b24" id="0652b24"></a>是故由色空，故色非空也。</p><p style="text-indent: 0em; margin-left: 0em"><span class="linehead"></span>上三句以法揀情<a 
name="0652b25" id="0652b25"></a>訖。</p><p style="text-indent: 0em; margin-left: 0em"><span class="linehead"></span>四、色即是空。何以故？凡是色法必不異真<a 
name="0652b26" id="0652b26"></a>空，以諸色法，必無性故，是故色即是空。如色<a 
name="0652b27" id="0652b27"></a>空既爾，一切法亦然。思之。</p><p style="text-indent: 0em; margin-left: 0em"><span class="linehead"></span>第二明空即色觀<a 
name="0652b28" id="0652b28"></a>者，於中亦作四門。</p><p style="text-indent: 0em; margin-left: 0em"><span class="linehead"></span>一、空不即色，以空即色故。<a 
name="0652b29" id="0652b29"></a>何以故？斷空不即是色，故云非色。真空必不<a 
name="0652c01" id="0652c01"></a>異色，故云空即色。是故要由真空即色故，令<a 
name="0652c02" id="0652c02"></a>斷空不即色也。</p><p style="text-indent: 0em; margin-left: 0em"><span class="linehead"></span>二、空不即色，以空即色故。何<a 
name="0652c03" id="0652c03"></a>以故？以空理非青、黃，故云空不即色。然非青、<a 
name="0652c04" id="0652c04"></a>黃之真空，必不異青、黃故，是故言空即色。要<a 
name="0652c05" id="0652c05"></a>由不異青、黃故，不即青、黃，故言空即色、不即<a 
name="0652c06" id="0652c06"></a>色也。</p><p style="text-indent: 0em; margin-left: 0em"><span class="linehead"></span>三、空不即色，以空即色故。何以故？空<a 
name="0652c07" id="0652c07"></a>是所依，非能依故，不即色也。必與能依作所<a 
name="0652c08" id="0652c08"></a>依，故即是色也。良由是所依故，不即色；是所<a 
name="0652c09" id="0652c09"></a>依故，即是色。是故言由不即色故，即是色也。</p><a 
name="0652c10" id="0652c10"></a><p style="text-indent: 0em; margin-left: 0em"><span class="linehead"></span>上三句亦以法揀情訖。</p><p style="text-indent: 0em; margin-left: 0em"><span class="linehead"></span>四、空即是色。何以故？<a 
name="0652c11" id="0652c11"></a>凡是真空必不異色，以是法無我，理非斷滅<a 
name="0652c12" id="0652c12"></a>故。是故空即是色，如空色既爾，一切法皆然。<a 
name="0652c13" id="0652c13"></a>思之。</p><p style="text-indent: 0em; margin-left: 0em"><span class="linehead"></span>第三色空無礙觀者，謂色舉體不異空，<a 
name="0652c14" id="0652c14"></a>全是盡色之空故，即色不盡而空現，空舉<a 
name="0652c15" id="0652c15"></a>體不異色，全是盡空之色故，即空、即色而空<a 
name="0652c16" id="0652c16"></a>不隱也。是故菩薩觀色無不見空，觀空莫非<a 
name="0652c17" id="0652c17"></a>見色，無障無礙為一味法。思之可見。</p><p style="text-indent: 0em; margin-left: 0em"><span class="linehead"></span>第四泯<a 
name="0652c18" id="0652c18"></a>絕無寄觀者，謂此所觀真空，不可言即色、不<a 
name="0652c19" id="0652c19"></a>即色，亦不可言即空、不即空。一切法皆不可，<a 
name="0652c20" id="0652c20"></a>不可亦不可，此語亦不受，迴絕無寄，非言所<a 
name="0652c21" id="0652c21"></a>及，非解所到，是謂行境。何以故？以生心動念，<a 
name="0652c22" id="0652c22"></a>即乖法體，失正念故。</p><p style="text-indent: 0em; margin-left: 0em"><span class="linehead"></span>又於前四句中，初二句<a 
name="0652c23" id="0652c23"></a>八門，皆揀情顯解。第三句一門，解終趣行。第<a 
name="0652c24" id="0652c24"></a>四句一門，正成行體。若不洞明前解，無以躡<a 
name="0652c25" id="0652c25"></a>成此行。若不解此行，法絕於前解，無以成其<a 
name="0652c26" id="0652c26"></a>正解。若守解不捨，無以入茲正行。是故行由<a 
name="0652c27" id="0652c27"></a>解成，行起解絕也。</p><a 
name="0652c28" id="0652c28"></a><p style="text-indent: 0em; margin-left: 0em"><span class="linehead"></span>第二理、事無礙觀者，謂理事鎔融存亡逆順，<a 
name="0652c29" id="0652c29"></a>通有十門。</p><p style="text-indent: 0em; margin-left: 0em"><span class="linehead"></span>一、理遍於事門，謂能遍之理性無<a 
name="0653a01" id="0653a01"></a>分限，所遍之事分位差別，一一事中理皆全<a 
name="0653a02" id="0653a02"></a>遍，非是分遍。何以故？以彼真理不可分故，是<a 
name="0653a03" id="0653a03"></a>故一一纖塵皆攝無邊真理，無不圓足。</p><p style="text-indent: 0em; margin-left: 0em"><span class="linehead"></span>二、事<a 
name="0653a04" id="0653a04"></a>遍於理門，謂能遍之事是有分限，所遍之理<a 
name="0653a05" id="0653a05"></a>要無分限；此有分限之事，於無分限之理全<a 
name="0653a06" id="0653a06"></a>同，非分同。何以故？以事無體，還如理故，是故<a 
name="0653a07" id="0653a07"></a>一塵不壞而遍法界也。如一塵，一切法亦然。<a 
name="0653a08" id="0653a08"></a>思之。此全遍門超情離見，非世喻能況。如全<a 
name="0653a09" id="0653a09"></a>大海，在一波中而海非小；如一小波，匝於大<a 
name="0653a10" id="0653a10"></a>海而波非大，同時全遍於諸波而海非異，俱<a 
name="0653a11" id="0653a11"></a>時各匝於大海而波非一。又大海全遍一波<a 
name="0653a12" id="0653a12"></a>時，不妨舉體全遍於諸波；一波全匝大海時，<a 
name="0653a13" id="0653a13"></a>諸波亦各全匝互不相礙。思之。</p><p style="text-indent: 0em; margin-left: 0em"><span class="linehead"></span>問：「理既全體<a 
name="0653a14" id="0653a14"></a>遍，一塵何故非小，既不同塵而小，何得說為<a 
name="0653a15" id="0653a15"></a>全體遍於一塵？又一塵全匝於理性，何故非<a 
name="0653a16" id="0653a16"></a>大？若不同理而廣大，何得全遍於理性？既成<a 
name="0653a17" id="0653a17"></a>矛盾，義極相違！」</p><p style="text-indent: 0em; margin-left: 0em"><span class="linehead"></span>答：「理、事相望，各非一異，故得<a 
name="0653a18" id="0653a18"></a>全收，而不壞本位。</p><p style="text-indent: 0em; margin-left: 0em"><span class="linehead"></span>「先、理望事有其四句：一、真<a 
name="0653a19" id="0653a19"></a>理與事非異故，真理全體在一事中。二、真理<a 
name="0653a20" id="0653a20"></a>與事非一故，理性恒無邊際。三、以非一即是<a 
name="0653a21" id="0653a21"></a>非異故，無邊理性全在一塵。四、以非異即是<a 
name="0653a22" id="0653a22"></a>非一故，一塵理性無有分限。</p><p style="text-indent: 0em; margin-left: 0em"><span class="linehead"></span>「次、以事望理亦<a 
name="0653a23" id="0653a23"></a>有四句者：一、事法與理非異故，一塵全匝於<a 
name="0653a24" id="0653a24"></a>理性。二、事法與理非一故，不壞於一塵。三、以<a 
name="0653a25" id="0653a25"></a>非一即非異故，一小塵匝無邊真理。四、以非<a 
name="0653a26" id="0653a26"></a>異即非一故，匝無邊理而塵不大。思之。」</p><p style="text-indent: 0em; margin-left: 0em"><span class="linehead"></span>問：「無<a 
name="0653a27" id="0653a27"></a>邊理性全遍一塵時，外諸事處為有理性？為<a 
name="0653a28" id="0653a28"></a>無理性？若塵外有理，則非全體遍一塵！若塵<a 
name="0653a29" id="0653a29"></a>外無理，則非全體遍一切事。義甚相違！」</p><p style="text-indent: 0em; margin-left: 0em"><span class="linehead"></span>答：「以<a 
name="0653b01" id="0653b01"></a>一理性融故，多事無礙故，故得全在內而全<a 
name="0653b02" id="0653b02"></a>在外，無障無礙，是故各有四句。</p><p style="text-indent: 0em; margin-left: 0em"><span class="linehead"></span>「先、就理四句<a 
name="0653b03" id="0653b03"></a>者：一、以理性全體在一切事中時，不礙全體<a 
name="0653b04" id="0653b04"></a>在一塵處，是故在外即在內。二、以全體在一<a 
name="0653b05" id="0653b05"></a>塵中時，不礙全體在餘事處，是故在內即在<a 
name="0653b06" id="0653b06"></a>外。三、以無二之性，各全在一切中故，是故亦<a 
name="0653b07" id="0653b07"></a>在內亦在外。四、以無二之性，非一切故，是故<a 
name="0653b08" id="0653b08"></a>非內非外。前三句明與一切法非異，此之一<a 
name="0653b09" id="0653b09"></a>句明與一切法非一，良為非一非異，故內外<a 
name="0653b10" id="0653b10"></a>無礙。</p><p style="text-indent: 0em; margin-left: 0em"><span class="linehead"></span>「次、就事四句者：一、一事全匝於理時，不<a 
name="0653b11" id="0653b11"></a>礙一切事法亦全匝，是故在內即在外。二、一<a 
name="0653b12" id="0653b12"></a>切事法各匝於理時，不礙一塵亦全匝，是故<a 
name="0653b13" id="0653b13"></a>在外即在內。三、以諸事法同時各匝故，是故<a 
name="0653b14" id="0653b14"></a>全在內亦全在外，無有障礙。四、以諸事法各<a 
name="0653b15" id="0653b15"></a>不壞故，彼此相望，非內亦非外。思之。」</p><p style="text-indent: 0em; margin-left: 0em"><span class="linehead"></span>三、依理<a 
name="0653b16" id="0653b16"></a>成事門，謂事無別體，要因真理而得成立。以<a 
name="0653b17" id="0653b17"></a>諸緣起皆無自性故，由無性理，事方成故。如<a 
name="0653b18" id="0653b18"></a>波攬水以成動，水望於波，能成立故。依如來<a 
name="0653b19" id="0653b19"></a>藏，得有諸法，當知亦爾。思之。</p><p style="text-indent: 0em; margin-left: 0em"><span class="linehead"></span>四、事能顯理<a 
name="0653b20" id="0653b20"></a>門，謂由事攬理故，則事虛而理實，以事虛故，<a 
name="0653b21" id="0653b21"></a>全事中之理挺然露現。猶如波相虛，令水體<a 
name="0653b22" id="0653b22"></a>露現。當知此中道理亦爾。思之。</p><p style="text-indent: 0em; margin-left: 0em"><span class="linehead"></span>五、以理奪事<a 
name="0653b23" id="0653b23"></a>門，謂事既攬理成，遂令事相皆盡，唯一真理<a 
name="0653b24" id="0653b24"></a>平等顯現，以離真理外無片事可得故。如水<a 
name="0653b25" id="0653b25"></a>奪波，波無不盡，此則水存已，壞波令盡。</p><p style="text-indent: 0em; margin-left: 0em"><span class="linehead"></span>六、事<a 
name="0653b26" id="0653b26"></a>能隱理門，謂真理隨緣，成諸事法；然此事法<a 
name="0653b27" id="0653b27"></a>既違於理，遂令事顯，理不現也。如水成波，動<a 
name="0653b28" id="0653b28"></a>顯靜隱。《經》云：「法身流轉五道名曰眾生。故眾<a 
name="0653b29" id="0653b29"></a>生現時法身不現也。」</p><p style="text-indent: 0em; margin-left: 0em"><span class="linehead"></span>七、真理即事門，謂凡是<a 
name="0653c01" id="0653c01"></a>真理必非事外，以是法無我理故。事必依理，<a 
name="0653c02" id="0653c02"></a>理虛無體，是故此理舉體皆事，方為真理。如<a 
name="0653c03" id="0653c03"></a>水即波無動，而非濕故，即水是波。思之。</p><p style="text-indent: 0em; margin-left: 0em"><span class="linehead"></span>八、<a 
name="0653c04" id="0653c04"></a>事法即理門，謂緣起事法必無自性，無自性<a 
name="0653c05" id="0653c05"></a>故，舉體即真。故說眾生即如，不待滅也。以波<a 
name="0653c06" id="0653c06"></a>動相舉，體即水故，無異相也。</p><p style="text-indent: 0em; margin-left: 0em"><span class="linehead"></span>九、真理非事門，<a 
name="0653c07" id="0653c07"></a>謂即事之理而非是事，以真、妄異故，實非虛<a 
name="0653c08" id="0653c08"></a>故，所依非能依故。如即波之水，非波，以動、濕<a 
name="0653c09" id="0653c09"></a>異故。</p><p style="text-indent: 0em; margin-left: 0em"><span class="linehead"></span>十、事法非理門，謂全理之事，事恒非理，<a 
name="0653c10" id="0653c10"></a>性、相異故，能依非所依故，是故舉體全理而<a 
name="0653c11" id="0653c11"></a>事相宛然。如全水之波，波恒非水，以動義，非<a 
name="0653c12" id="0653c12"></a>濕故。</p><p style="text-indent: 0em; margin-left: 0em"><span class="linehead"></span>此上十義同一緣起，約理望事，則有成、<a 
name="0653c13" id="0653c13"></a>有壞，有即、有離；事望於理，有顯、有隱，有一、有<a 
name="0653c14" id="0653c14"></a>異；逆順自在，無障無礙，同時頓起。深思，令觀<a 
name="0653c15" id="0653c15"></a>明現。是謂理、事圓融無礙觀也。</p><a 
name="0653c16" id="0653c16"></a><p style="text-indent: 0em; margin-left: 0em"><span class="linehead"></span>第三周遍含容觀者，謂事如理融，遍攝無礙，<a 
name="0653c17" id="0653c17"></a>交參自在。略辨十門。</p><p style="text-indent: 0em; margin-left: 0em"><span class="linehead"></span>一、理如事門，謂事法既<a 
name="0653c18" id="0653c18"></a>虛，相無不盡；理性真實，體無不現。此則事無<a 
name="0653c19" id="0653c19"></a>別事，即全理為事，是故菩薩雖復看事，即是<a 
name="0653c20" id="0653c20"></a>觀理，然說此事為不即理。</p><p style="text-indent: 0em; margin-left: 0em"><span class="linehead"></span>二、事如理門，謂諸<a 
name="0653c21" id="0653c21"></a>事法與理非異，故事隨理而圓遍，遂令一塵<a 
name="0653c22" id="0653c22"></a>普遍法界；法界全體遍諸法時，此一微塵亦<a 
name="0653c23" id="0653c23"></a>如理性，全在一切法中。如一微塵，一切事法<a 
name="0653c24" id="0653c24"></a>亦爾。</p><p style="text-indent: 0em; margin-left: 0em"><span class="linehead"></span>三、事含理事無礙門，謂諸事法與理非<a 
name="0653c25" id="0653c25"></a>一故，存本一事而能廣容。如一微塵其相不<a 
name="0653c26" id="0653c26"></a>大，而能容攝無邊法界，由剎等諸法既不離<a 
name="0653c27" id="0653c27"></a>法界，是故俱在一塵中現。如一塵，一切法亦<a 
name="0653c28" id="0653c28"></a>爾。此事理融通非一非異故。總有四句：一、一<a 
name="0653c29" id="0653c29"></a>中一；二、一切中一；三、一中一切；四、一切中一<a 
name="0654a01" id="0654a01"></a>切。各有所由，思之。</p><p style="text-indent: 0em; margin-left: 0em"><span class="linehead"></span>四、通局無礙門，謂諸事法<a 
name="0654a02" id="0654a02"></a>與理非一即非異故，令此事法不離一處，即<a 
name="0654a03" id="0654a03"></a>全遍十方一切塵內。由非異即非一故，全遍<a 
name="0654a04" id="0654a04"></a>十方而不動一位，即遠、即近、即遍、即住，無障、<a 
name="0654a05" id="0654a05"></a>無礙。</p><p style="text-indent: 0em; margin-left: 0em"><span class="linehead"></span>五、廣陜無礙門，謂諸事法與理，非一即<a 
name="0654a06" id="0654a06"></a>非異故，不壞一塵而能廣容十方剎海；由非<a 
name="0654a07" id="0654a07"></a>異即非一故，廣容十方法界而微塵不大。是<a 
name="0654a08" id="0654a08"></a>則一塵之事，即廣、即陜、即大、即小，無障、無礙。</p><a 
name="0654a09" id="0654a09"></a><p style="text-indent: 0em; margin-left: 0em"><span class="linehead"></span>六、遍容無礙門，謂此一塵望於一切，由普遍<a 
name="0654a10" id="0654a10"></a>即是廣容故，遍在一切中時即復還攝彼一<a 
name="0654a11" id="0654a11"></a>切法，全住自一中；又由廣容即是普遍故，令<a 
name="0654a12" id="0654a12"></a>此一塵還即遍在自內一切差別法中。是故<a 
name="0654a13" id="0654a13"></a>此一塵自遍他時，即他遍自，能容、能入同時，<a 
name="0654a14" id="0654a14"></a>遍、攝無礙。思之。</p><p style="text-indent: 0em; margin-left: 0em"><span class="linehead"></span>七、攝入無礙門，謂彼一切望<a 
name="0654a15" id="0654a15"></a>於一法，以入他即是攝他故，一切全入一中<a 
name="0654a16" id="0654a16"></a>之時，即令彼一還復在自一切之內，同時無<a 
name="0654a17" id="0654a17"></a>礙。又由攝他即是入他故，一法全在一切中<a 
name="0654a18" id="0654a18"></a>時，還令一切恒在一內，同時無礙。思之。</p><p style="text-indent: 0em; margin-left: 0em"><span class="linehead"></span>八、交<a 
name="0654a19" id="0654a19"></a>涉無礙門，謂一法望一切有攝、有入，通有四<a 
name="0654a20" id="0654a20"></a>句：謂一攝一切、一入一切；一切攝一、一切入<a 
name="0654a21" id="0654a21"></a>一；一攝一法、一入一法；一切攝一切、一切入<a 
name="0654a22" id="0654a22"></a>一切。同時交、參無礙。</p><p style="text-indent: 0em; margin-left: 0em"><span class="linehead"></span>九、相在無礙門，謂一切<a 
name="0654a23" id="0654a23"></a>望一，亦有入、有攝，亦有四句：謂攝一入一；攝<a 
name="0654a24" id="0654a24"></a>一切入一；攝一入一切；攝一切入一切。同時<a 
name="0654a25" id="0654a25"></a>交、參，無障、無礙。</p><p style="text-indent: 0em; margin-left: 0em"><span class="linehead"></span>十、普融無礙門，謂一切及一，<a 
name="0654a26" id="0654a26"></a>普皆同時，更互相望，一一具前兩重四句。普<a 
name="0654a27" id="0654a27"></a>融無礙，準前思之。令圓明顯現，稱行境界，無<a 
name="0654a28" id="0654a28"></a>障、無礙。深思之，令現在前也。</p><a 
name="0654a29" id="0654a29"></a><p style="text-indent: 0em; margin-left: 0em"><span class="linehead"></span>第四色、空章十門止觀者。</p><p style="text-indent: 0em; margin-left: 0em"><span class="linehead"></span>第一會相歸性門，<a 
name="0654b01" id="0654b01"></a>於中，有二種：一、於所緣境會事歸理。二、於能<a 
name="0654b02" id="0654b02"></a>緣心攝將入正也。</p><p style="text-indent: 0em; margin-left: 0em"><span class="linehead"></span>第二依理起事門者，亦有<a 
name="0654b03" id="0654b03"></a>二種：一者、所歸理非斷空故，不礙事相宛然。<a 
name="0654b04" id="0654b04"></a>二者、所入止不滯寂故，復有隨事起修妙覺<a 
name="0654b05" id="0654b05"></a>觀。</p><p style="text-indent: 0em; margin-left: 0em"><span class="linehead"></span>第三理事無礙門者，亦有二種：一、由習<a 
name="0654b06" id="0654b06"></a>前理事能通交徹，故今無礙也。二、雙現前故，<a 
name="0654b07" id="0654b07"></a>遂使止觀同於一念頓照故。</p><p style="text-indent: 0em; margin-left: 0em"><span class="linehead"></span>第四理事雙絕<a 
name="0654b08" id="0654b08"></a>門者，由事、理雙觀互相形奪故，遂使而雙俱<a 
name="0654b09" id="0654b09"></a>盡，非理非事，寂然雙絕，是故令止觀雙泯，&#x9008;<a 
name="0654b10" id="0654b10"></a>然無寄也。</p><p style="text-indent: 0em; margin-left: 0em"><span class="linehead"></span>第五心境融通門者，即彼絕理事<a 
name="0654b11" id="0654b11"></a>之無礙境，與彼泯止觀之無礙心，二而不二，<a 
name="0654b12" id="0654b12"></a>故不礙心境；而冥然一味，不二而二，故不壞<a 
name="0654b13" id="0654b13"></a>一味，而心、境兩分也。</p><p style="text-indent: 0em; margin-left: 0em"><span class="linehead"></span>第六事事相在門者，由<a 
name="0654b14" id="0654b14"></a>理帶諸事全遍一事，是故以即止之觀，於一<a 
name="0654b15" id="0654b15"></a>事中現一切法，而心無散動。如一事，一切亦<a 
name="0654b16" id="0654b16"></a>爾。</p><p style="text-indent: 0em; margin-left: 0em"><span class="linehead"></span>第七彼此相是門者，由諸事悉不異於理，<a 
name="0654b17" id="0654b17"></a>理復不異於事，即是一切而念不亂，如一事<a 
name="0654b18" id="0654b18"></a>一切亦爾。</p><p style="text-indent: 0em; margin-left: 0em"><span class="linehead"></span>第八即入無礙門者，由交參非一<a 
name="0654b19" id="0654b19"></a>與相含非異，體無二故，是故以止觀無二之<a 
name="0654b20" id="0654b20"></a>智頓現，即入二門同一法界，即心無散動也。</p><a 
name="0654b21" id="0654b21"></a><p style="text-indent: 0em; margin-left: 0em"><span class="linehead"></span>第九帝網重現門者，由於一事中具一切，復<a 
name="0654b22" id="0654b22"></a>各具一切，如是重重不可窮盡。如一事既爾，<a 
name="0654b23" id="0654b23"></a>餘一切事亦然。以止觀心境不異之目頓現<a 
name="0654b24" id="0654b24"></a>一切，各各重重悉無窮盡，普眼所矚，朗然現<a 
name="0654b25" id="0654b25"></a>前而無分別，亦無散動也。</p><p style="text-indent: 0em; margin-left: 0em"><span class="linehead"></span>第十主伴圓備門<a 
name="0654b26" id="0654b26"></a>者。菩薩以普門之智，頓照於此普門法界。然<a 
name="0654b27" id="0654b27"></a>舉一為主，一切為伴，主伴、伴主皆悉無盡，不<a 
name="0654b28" id="0654b28"></a>可稱說，菩薩三昧海門皆悉安立自在無礙，<a 
name="0654b29" id="0654b29"></a>然無異念也。</p><a 
name="0654c01" id="0654c01"></a><p style="text-indent: 0em; margin-left: 0em"><span class="linehead"></span>第五理事圓融義者，亦有十門。</p><p style="text-indent: 0em; margin-left: 0em"><span class="linehead"></span>第一、理事俱<a 
name="0654c02" id="0654c02"></a>融門，事虛、理實相攝、全收，融成十義。一、緣起<a 
name="0654c03" id="0654c03"></a>事法，以虛空無性故，舉體全理也。二、真性理<a 
name="0654c04" id="0654c04"></a>法，以真實故，不礙舉體全事也。三、由前二義<a 
name="0654c05" id="0654c05"></a>不相離故，理事俱存。四、由二義相奪故，理事<a 
name="0654c06" id="0654c06"></a>雙絕也。五、事全理而事不壞。六、理全事而理<a 
name="0654c07" id="0654c07"></a>不失也。七、二俱存而俱不立。八、俱亡而俱不<a 
name="0654c08" id="0654c08"></a>泯。九、前八相順而俱現。十、皆各相奪而不泯。<a 
name="0654c09" id="0654c09"></a>並會意思之。</p><a 
name="0654c10" id="0654c10"></a><p style="text-indent: 0em; margin-left: 0em"><span class="linehead"></span>第二、理法隱顯門，理、性隨事，隱、顯融通，亦有<a 
name="0654c11" id="0654c11"></a>十義。一、以理全事故，理隱也。二、事全理故，理<a 
name="0654c12" id="0654c12"></a>顯也。三、以前二不相離故，隱顯俱立也。四、以<a 
name="0654c13" id="0654c13"></a>二義相奪故，非隱顯。五、以全事而不自失故，<a 
name="0654c14" id="0654c14"></a>即隱常顯也。六、以事盡而不泯他，即顯常隱<a 
name="0654c15" id="0654c15"></a>也。七、此二不相離故，即俱隱俱顯也。八、相奪<a 
name="0654c16" id="0654c16"></a>二亡故，俱非隱現也。九、由前八義同一理性<a 
name="0654c17" id="0654c17"></a>不相礙故，同時俱顯也。十、同時相奪義無不<a 
name="0654c18" id="0654c18"></a>盡泯，同一味亦非一也。深思可見。</p><p style="text-indent: 0em; margin-left: 0em"><span class="linehead"></span>又單隱、單<a 
name="0654c19" id="0654c19"></a>顯各有十義。及俱存、俱泯十義，思惟可知。</p><a 
name="0654c20" id="0654c20"></a><p style="text-indent: 0em; margin-left: 0em"><span class="linehead"></span>第三事法存泯門，事相隨理，存亡自在，亦融<a 
name="0654c21" id="0654c21"></a>成十義。一、以事全理故，事泯也。二、以理全事<a 
name="0654c22" id="0654c22"></a>故，事存也。三、以前二不相離故，亦存亦泯。四、<a 
name="0654c23" id="0654c23"></a>以二相奪故，非存非泯也。五、以舉體全理，事<a 
name="0654c24" id="0654c24"></a>方成故，即泯而存也。六、以事舉體全成理，無<a 
name="0654c25" id="0654c25"></a>不蕩盡故，即存而泯也。七、以二義相順故，即<a 
name="0654c26" id="0654c26"></a>泯俱存。八、相奪故，即存、即泯俱泯也。九、以前<a 
name="0654c27" id="0654c27"></a>八義同一事法，存、亡自在，無礙俱現故也。十、<a 
name="0654c28" id="0654c28"></a>以同時相奪義故，無不盡圓融。&#x9008;超出情表，<a 
name="0654c29" id="0654c29"></a>亦深思可見。</p><p style="text-indent: 0em; margin-left: 0em"><span class="linehead"></span>單存、單泯等十義，準前思之。</p><a 
name="0655a01" id="0655a01"></a><p style="text-indent: 0em; margin-left: 0em"><span class="linehead"></span>第四事事相在門，諸法緣起，力、用相收亦有<a 
name="0655a02" id="0655a02"></a>十義。一、眾緣起法，於中若無一緣，餘一切緣<a 
name="0655a03" id="0655a03"></a>全不成故，是故即一緣有力能攝一切，餘並<a 
name="0655a04" id="0655a04"></a>無力攝在一中，即一現多隱也。二、以多唯一<a 
name="0655a05" id="0655a05"></a>故，是故即多緣有力而能收一，一緣無力攝<a 
name="0655a06" id="0655a06"></a>在多中，即多現一隱也。三、由前二義不相離<a 
name="0655a07" id="0655a07"></a>故，無礙俱現也。四、以各相形奪無不盡故，即<a 
name="0655a08" id="0655a08"></a>非隱、非現也。五、由有力攝他時，必無力入他<a 
name="0655a09" id="0655a09"></a>故，現即隱也。六、無力入他時，必有力攝他，故<a 
name="0655a10" id="0655a10"></a>隱即現也。七、俱攝無不俱入，故隱、顯俱現也。<a 
name="0655a11" id="0655a11"></a>八、俱攝俱入必不俱，故隱、顯斯絕也。九、以前<a 
name="0655a12" id="0655a12"></a>八義同一緣起故，自在俱現前也。十、各相形<a 
name="0655a13" id="0655a13"></a>奪超然無寄，圓融絕慮也。亦深思會意，可以<a 
name="0655a14" id="0655a14"></a>準知。</p><p style="text-indent: 0em; margin-left: 0em"><span class="linehead"></span>又單攝、單收入等十義，準前思之。</p><a 
name="0655a15" id="0655a15"></a><p style="text-indent: 0em; margin-left: 0em"><span class="linehead"></span>第五一事隱現門，一事望多，有攝、有入，隱、顯<a 
name="0655a16" id="0655a16"></a>自在亦有十義。一、由攝多，故一現也。二、由一<a 
name="0655a17" id="0655a17"></a>入多，故一隱也。三、以攝入同時一法，故亦隱<a 
name="0655a18" id="0655a18"></a>亦顯也。四、全攝相奪各盡，故非隱非現也。五、<a 
name="0655a19" id="0655a19"></a>由一能攝多，方能入於多，是即現常隱也。六、<a 
name="0655a20" id="0655a20"></a>由入多故，方能攝多，是即隱常現。七、由具前<a 
name="0655a21" id="0655a21"></a>六，義方為一，故俱隱俱現也。八、二義同一相<a 
name="0655a22" id="0655a22"></a>奪俱盡，故非隱非現也。九、合前八義同在一<a 
name="0655a23" id="0655a23"></a>法，無礙頓現前。十、由前諸義各相奪盡，泯然<a 
name="0655a24" id="0655a24"></a>無寄，&#x9008;超言慮，即俱泯也。並各去情，如理思<a 
name="0655a25" id="0655a25"></a>之。</p><p style="text-indent: 0em; margin-left: 0em"><span class="linehead"></span>又如攝入具隱、顯，有此十義。當知，隱現具<a 
name="0655a26" id="0655a26"></a>攝入亦有十義。準思之。</p><a 
name="0655a27" id="0655a27"></a><p style="text-indent: 0em; margin-left: 0em"><span class="linehead"></span>第六多事隱現門，多事望一有攝、有入，隱、顯<a 
name="0655a28" id="0655a28"></a>自在亦有十義。一、由多攝一，故多顯也。二、<a 
name="0655a29" id="0655a29"></a>由多入一，故多隱也。三、以顯入俱現故，亦隱<a 
name="0655b01" id="0655b01"></a>亦現也。四、攝入相奪故，俱非也。五、以多能攝<a 
name="0655b02" id="0655b02"></a>一方能入一，即顯常隱。六、以多能入一方能<a 
name="0655b03" id="0655b03"></a>攝一，故即隱常顯也。七、以具前二義方為多<a 
name="0655b04" id="0655b04"></a>故，即隱即現俱現也。八、同體二義必相奪盡，<a 
name="0655b05" id="0655b05"></a>即隱顯非也。九、合前八義同時頓現，相現前<a 
name="0655b06" id="0655b06"></a>也。十、以前法義各相形奪，泯然超絕。準前思<a 
name="0655b07" id="0655b07"></a>之。</p><p style="text-indent: 0em; margin-left: 0em"><span class="linehead"></span>又隱、顯具攝入十義，同前思推。</p><a 
name="0655b08" id="0655b08"></a><p style="text-indent: 0em; margin-left: 0em"><span class="linehead"></span>第七事事相是門，緣起事法展轉相成，體互<a 
name="0655b09" id="0655b09"></a>相無，彼此相是。亦有十義。一、於大緣起中，若<a 
name="0655b10" id="0655b10"></a>無一緣起，非直所起不彼能起；緣體亦不成，<a 
name="0655b11" id="0655b11"></a>是故一緣是能成，為有義；多緣所成無體，是<a 
name="0655b12" id="0655b12"></a>空義。是即多歸於一，故一存多泯也。二、多亦<a 
name="0655b13" id="0655b13"></a>為一，故多為能成，是有義；一為所成，是空<a 
name="0655b14" id="0655b14"></a>義。是即一歸於多，故存一泯。三、兩門二義並<a 
name="0655b15" id="0655b15"></a>不相離，故即存亡俱現。四、形奪俱盡，故即存<a 
name="0655b16" id="0655b16"></a>亡俱泯也。五、一為能成，必有所成故，是則攝<a 
name="0655b17" id="0655b17"></a>多同一之有，即是廢自同他之空也。六、多為<a 
name="0655b18" id="0655b18"></a>能成，必有所成故，亦攝廢同前。七、一多各二，<a 
name="0655b19" id="0655b19"></a>不相離故，無礙俱現也。八、攝廢同體，定不得<a 
name="0655b20" id="0655b20"></a>故，即俱非也。九、一多緣起隨義成立，故則相<a 
name="0655b21" id="0655b21"></a>是存、亡俱存現前。十、能所存亡空有俱盡，故<a 
name="0655b22" id="0655b22"></a>泯然超絕也。深思可知。</p><a 
name="0655b23" id="0655b23"></a><p style="text-indent: 0em; margin-left: 0em"><span class="linehead"></span>第八一多存泯門，然一望多有攝他、廢自，相<a 
name="0655b24" id="0655b24"></a>是、存泯亦有十義。一、此法有攝他同己，故自<a 
name="0655b25" id="0655b25"></a>存也。二、廢己同他，故自泯也。三、收廢俱現，故<a 
name="0655b26" id="0655b26"></a>亦存亦泯也。四、以二義全奪，故俱非也。五、非<a 
name="0655b27" id="0655b27"></a>盡己同他，無己盡他同己，是故即泯常存也。<a 
name="0655b28" id="0655b28"></a>六、反上句，故即存常泯也。七、二義不相離，故<a 
name="0655b29" id="0655b29"></a>存即泯、泯即存俱現也。八、相奪全盡，故存泯、<a 
name="0655c01" id="0655c01"></a>泯存俱非也。</p><p style="text-indent: 0em; margin-left: 0em"><span class="linehead"></span>九、合前八義，一事法不相障礙，<a 
name="0655c02" id="0655c02"></a>俱現前也。十、法義同體相奪俱盡，故超然絕<a 
name="0655c03" id="0655c03"></a>慮也。思之可見。</p><a 
name="0655c04" id="0655c04"></a><p style="text-indent: 0em; margin-left: 0em"><span class="linehead"></span>第九多事存泯門，然多望一既攝他、廢自，相<a 
name="0655c05" id="0655c05"></a>是、存亡亦有十義。一、以多有攝一同己，故多<a 
name="0655c06" id="0655c06"></a>存也。二、以多有廢自同一，故多泯也。三、以前<a 
name="0655c07" id="0655c07"></a>二義不相離，故存泯雙現。四、形奪俱盡，故雙<a 
name="0655c08" id="0655c08"></a>非也。五、以非不攝一，同多無以廢，多同一是，<a 
name="0655c09" id="0655c09"></a>故存即泯也。六、非不同一，無以攝一，故泯即<a 
name="0655c10" id="0655c10"></a>存也。七、由存即泯，故有泯；由泯即存，故有存。<a 
name="0655c11" id="0655c11"></a>二義不相離，故存泯、泯存俱現前也。八、由存<a 
name="0655c12" id="0655c12"></a>無不泯，故非存；由泯無不存，故非泯。二義形<a 
name="0655c13" id="0655c13"></a>奪兩亡，故俱非也。九、由八義同位相順，法體<a 
name="0655c14" id="0655c14"></a>方立，是故圓通無礙，俱現前也。十、由前諸義<a 
name="0655c15" id="0655c15"></a>各互相奪，定取不得，是故無不超絕。挺然無<a 
name="0655c16" id="0655c16"></a>寄，唯證相應也。會意思之。</p><a 
name="0655c17" id="0655c17"></a><p style="text-indent: 0em; margin-left: 0em"><span class="linehead"></span>第十圓融具德門，然上法門並同大緣起無<a 
name="0655c18" id="0655c18"></a>障礙，圓明自在。亦有十義。一、諸門融合圓明<a 
name="0655c19" id="0655c19"></a>頓現，具足一功。二、隨舉一門，亦具一切。三、隨<a 
name="0655c20" id="0655c20"></a>舉一義，亦具一切。四、隨舉一句，亦具一切。五、<a 
name="0655c21" id="0655c21"></a>以此圓融俱總相，是故融攝一切。六、俱是別<a 
name="0655c22" id="0655c22"></a>相，莫不皆是所攝一切。七、俱是同相，能所攝<a 
name="0655c23" id="0655c23"></a>義齊均故。八、俱是異相，義各別不離故。九、俱<a 
name="0655c24" id="0655c24"></a>是成相，緣起義門正立俱現故。十、俱是壞相，<a 
name="0655c25" id="0655c25"></a>緣起無作同一味故。</p><p style="text-indent: 0em; margin-left: 0em"><span class="linehead"></span>然此具德門中，一法法<a 
name="0655c26" id="0655c26"></a>爾，性具善、惡。故《經》曰：於一微塵中，各示那由<a 
name="0655c27" id="0655c27"></a>他無數億諸佛於中而說法。於一微塵中，現<a 
name="0655c28" id="0655c28"></a>無量佛國須彌金剛圍世間不迫作。於一微<a 
name="0655c29" id="0655c29"></a>塵中，現有三惡道、天、人、阿修羅，各各受業報，<a 
name="0656a01" id="0656a01"></a>如斯並是實事，非變化作，是法性實德，法爾<a 
name="0656a02" id="0656a02"></a>如此也。如上之義去情，深思可知。</p><p style="text-indent: 0em; margin-left: 0em"><span class="linehead"></span>然此十門，<a 
name="0656a03" id="0656a03"></a>同時相應為一緣起，就初門中有十義圓融，<a 
name="0656a04" id="0656a04"></a>隨一各具餘一切義。如初門既爾，餘理法隱<a 
name="0656a05" id="0656a05"></a>顯等九門亦然，但隨門異耳，是故一一門中<a 
name="0656a06" id="0656a06"></a>各有十、百、千等。思之可見。</p><p style="text-indent: 0em; margin-left: 0em"><span class="linehead"></span>又此上法義中，各<a 
name="0656a07" id="0656a07"></a>有解、行、境。會意思之。此則略辨理、事圓融。若<a 
name="0656a08" id="0656a08"></a>能熟思，便法理現前，則華嚴義旨由此少聞<a 
name="0656a09" id="0656a09"></a>耳。</p><a 
name="0656a10" id="0656a10"></a><p><span class="juanname">華嚴發菩提心章<span class="note">(終)</span></span></p>
<hr>【經文資訊】大正藏第 45 冊 No. 1878 華嚴發菩提心章<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，藍世任大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index503c.html?index=T45n1878" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T45n1878_001 by HTTrack Website Copier/3.x [XR&CO'2014], Tue, 07 Jun 2016 06:57:22 GMT -->
</html>
