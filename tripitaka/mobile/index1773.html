<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T50n2060_010 by HTTrack Website Copier/3.x [XR&CO'2014], Tue, 07 Jun 2016 07:00:21 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=879347001&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT50n2060&amp;utmp=%2Fmobile%2Findex.php%3Findex%3DT50n2060_010&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4265.html?index=T50n2060_009" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第50冊<br/>No.2060 續高僧傳 (30卷)<br/>【唐 道宣撰】<br/>第 10 卷</p>
	<a href="index518b.html?index=T50n2060_011" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T50">
<div class="root" id="2060" sutra_name="續高僧傳" sutra_juan="[卷10]">　
<a 
name="0501a12" id="0501a12"></a><a 
name="0501a13" id="0501a13"></a><a 
name="0501a14" id="0501a14"></a><p><span class="juanname">續高僧傳卷第十</span></p><a 
name="0501a15" id="0501a15"></a><a 
name="0501a16" id="0501a16"></a><p style="margin-left: 4em"><span class="byline">大唐西明寺沙門釋道宣撰</span></p><a 
name="0501a17" id="0501a17"></a><p style="margin-left: 2em"><span class="headname">義解篇六　正傳十七　附見五</span></p><a 
name="0501a18" id="0501a18"></a><p style="text-indent: 0em; margin-left: 1em"><span class="linehead"></span>隋彭城崇聖道場釋靖嵩傳一</p><a 
name="0501a19" id="0501a19"></a><p style="text-indent: 0em; margin-left: 1em"><span class="linehead"></span>隋西京大禪定道場釋靖玄傳二<span class="note">(明則)</span></p><a 
name="0501a20" id="0501a20"></a><p style="text-indent: 0em; margin-left: 1em"><span class="linehead"></span>隋襄陽沙門釋智閏傳三</p><a 
name="0501a21" id="0501a21"></a><p style="text-indent: 0em; margin-left: 1em"><span class="linehead"></span>隋吳郡虎丘山釋智聚傳四</p><a 
name="0501a22" id="0501a22"></a><p style="text-indent: 0em; margin-left: 1em"><span class="linehead"></span>隋丹陽聶山釋慧曠傳五</p><a 
name="0501a23" id="0501a23"></a><p style="text-indent: 0em; margin-left: 1em"><span class="linehead"></span>隋丹陽仁孝道場釋智琳傳六</p><a 
name="0501a24" id="0501a24"></a><p style="text-indent: 0em; margin-left: 1em"><span class="linehead"></span>隋西京寶剎道場釋淨願傳七</p><a 
name="0501a25" id="0501a25"></a><p style="text-indent: 0em; margin-left: 1em"><span class="linehead"></span>隋西京禪定道場釋智凝傳八<span class="note">(靈覺　道卓)</span></p><a 
name="0501a26" id="0501a26"></a><p style="text-indent: 0em; margin-left: 1em"><span class="linehead"></span>隋西京真寂道場釋法彥傳九</p><a 
name="0501a27" id="0501a27"></a><p style="text-indent: 0em; margin-left: 1em"><span class="linehead"></span>隋西京海覺道場釋法總傳十</p><a 
name="0501a28" id="0501a28"></a><p style="text-indent: 0em; margin-left: 1em"><span class="linehead"></span>隋西京大興善道場釋僧曇傳十一<span class="note">(慧重)</span></p><a 
name="0501a29" id="0501a29"></a><p style="text-indent: 0em; margin-left: 1em"><span class="linehead"></span>隋西京大禪定道場釋靈璨傳十二</p><a 
name="0501b01" id="0501b01"></a><p style="text-indent: 0em; margin-left: 1em"><span class="linehead"></span>隋西京勝光道場釋法瓚傳十三</p><a 
name="0501b02" id="0501b02"></a><p style="text-indent: 0em; margin-left: 1em"><span class="linehead"></span>隋西京淨影道場釋寶儒傳十四</p><a 
name="0501b03" id="0501b03"></a><p style="text-indent: 0em; margin-left: 1em"><span class="linehead"></span>隋西京光明道場釋慧最傳十五</p><a 
name="0501b04" id="0501b04"></a><p style="text-indent: 0em; margin-left: 1em"><span class="linehead"></span>隋西京禪定道場釋僧朗傳十六</p><a 
name="0501b05" id="0501b05"></a><p style="text-indent: 0em; margin-left: 1em"><span class="linehead"></span>隋西京淨影道場釋慧暢傳十七<span class="note">(僧溫)</span></p><a 
name="0501b06" id="0501b06"></a><p style="text-indent: 0em; margin-left: 0em"><span class="linehead"></span>釋靖嵩。俗姓張。涿郡固安人。幼抱貞幹在<a 
name="0501b07" id="0501b07"></a>物不群。迫以俗塵期之道務。十五出家。有<a 
name="0501b08" id="0501b08"></a>同學靖融。早達經論。通該小大尤究雜心。<a 
name="0501b09" id="0501b09"></a>每以佛宗深要。曲流委示。嵩神氣俊越聰悟<a 
name="0501b10" id="0501b10"></a>天機。隨覽義門覆&#x758E;陶練。重以心計不測。<a 
name="0501b11" id="0501b11"></a>返以問融。融無以對也乃告曰。卿稚齒末<a 
name="0501b12" id="0501b12"></a>學。徹悟若斯。可往京鄴。必成濟器。及登冠<a 
name="0501b13" id="0501b13"></a>受具。南遊漳輦。屬高齊之盛佛教中興。都<a 
name="0501b14" id="0501b14"></a>下大寺略計四千。見住僧尼僅將八萬。講<a 
name="0501b15" id="0501b15"></a>席相距二百有餘。在眾常聽出過一萬。故<a 
name="0501b16" id="0501b16"></a><span class="gaiji">宇<!--gaiji,宇,1[宋-木+禹],2&#x3762;,3--></span>內英傑咸歸厥邦。有大學寺融智法師。<a 
name="0501b17" id="0501b17"></a>大齊國統法上之神足也。解貫眾師道光二<a 
name="0501b18" id="0501b18"></a>藏。學徒五百負&#x88A0;摩肩。常講涅槃及地論。<a 
name="0501b19" id="0501b19"></a>嵩聞之乃投誠焉。北面從範。攻研數載。隨<a 
name="0501b20" id="0501b20"></a>聞覆述。每擊奇致。於即學徒舉目相與推<a 
name="0501b21" id="0501b21"></a>師。又以行要肇基必先戒約。乃詣雲暉二<a 
name="0501b22" id="0501b22"></a>律師所。博求明誨。涉問二載薄鏡宗條。唯<a 
name="0501b23" id="0501b23"></a>有小乘未遑詳閱。遂從道猷法誕二大論<a 
name="0501b24" id="0501b24"></a>主。面受成雜兩宗。諮諏幽奧纂習餘烈。<a 
name="0501b25" id="0501b25"></a>數百僧徒各啟龍門。人分鳳翼。及嵩之位<a 
name="0501b26" id="0501b26"></a>席。上經五遍。旁探婆沙迦延舍利弗等。妙<a 
name="0501b27" id="0501b27"></a>通文理屢動恒神。便又博觀眾經師模論<a 
name="0501b28" id="0501b28"></a>道。勢傾八位詞號四飛。獨步河山舟航三<a 
name="0501b29" id="0501b29"></a>藏。憑附參請智光時傑。齊琅耶王深相器<a 
name="0501c01" id="0501c01"></a>重。弘扇風猷。每於肇春廣延學侶。大集鄴<a 
name="0501c02" id="0501c02"></a>都。特開法座。奉嵩為法主。進勵學徒。因爾<a 
name="0501c03" id="0501c03"></a>導悟成津彌逢涼燠。傳芳接武響譽東河。<a 
name="0501c04" id="0501c04"></a>俄屬周武屏除釋門離潰。遂與同學法貴靈<a 
name="0501c05" id="0501c05"></a>侃等三百餘僧。自北徂南達于江左。陳宣<a 
name="0501c06" id="0501c06"></a>帝遠揖德音。承風迎引。令侍中袁憲至京<a 
name="0501c07" id="0501c07"></a>口城禮接登岸。帝又使駙馬蔡凝宣&#x52C5;云。<a 
name="0501c08" id="0501c08"></a>至人為法以身許道。法師等善明治亂歸<a 
name="0501c09" id="0501c09"></a>寄有敘。可謂懷道正士。深可嘉之。宜於<a 
name="0501c10" id="0501c10"></a>都郭大寺安置所司供給務令周洽。仍令<a 
name="0501c11" id="0501c11"></a>推薦義學長者即弘像教。時建業僧正。令<a 
name="0501c12" id="0501c12"></a>嵩貴二人對弘小論。神理疏暢贍勇當時。<a 
name="0501c13" id="0501c13"></a>學侶相近數過五百。晷漏分業茂績新奇。<a 
name="0501c14" id="0501c14"></a>有天竺三藏厥號親依。齎攝舍二論。遠化<a 
name="0501c15" id="0501c15"></a>邊服。初歸梁季終歷陳朝。二十餘年通傳<a 
name="0501c16" id="0501c16"></a>無地。雖云譯布講授無聞。唯嵩獨拔玄<a 
name="0501c17" id="0501c17"></a>心翫味茲典。纔有講隙便詣沙門法泰諮<a 
name="0501c18" id="0501c18"></a>決疑議。數年之中精融二部。自佛性中邊<a 
name="0501c19" id="0501c19"></a>無相唯識異執等論四十餘部。皆總其綱要。<a 
name="0501c20" id="0501c20"></a>剖會區分。隋高廓清百越文軌大同。開皇<a 
name="0501c21" id="0501c21"></a>十年&#x52C5;僚庶等。有樂出家者並聽。時新度<a 
name="0501c22" id="0501c22"></a>之僧乃有五十餘萬。爰初沐化未曰知津。<a 
name="0501c23" id="0501c23"></a>嵩與靈侃等二百許僧。聞機乘濟俱還江<a 
name="0501c24" id="0501c24"></a>北。行達徐方盛開講肆。上柱國徐州總管<a 
name="0501c25" id="0501c25"></a>乞符令和。率其所部。同延住前京兆王寺。<a 
name="0501c26" id="0501c26"></a>具狀聞奏。有&#x52C5;給額為崇聖寺焉。於是常<a 
name="0501c27" id="0501c27"></a>轉法輪。江淮通潤遂使化移河北。相繼趨<a 
name="0501c28" id="0501c28"></a>途望氣相奔俱諮攝論。嵩學資真諦義寔<a 
name="0501c29" id="0501c29"></a>天親。思逸言前韻高傳後。大乘極旨於是<a 
name="0502a01" id="0502a01"></a>乎通。自此領匠九州垂章四海。撰攝論疏<a 
name="0502a02" id="0502a02"></a>六卷雜心疏五卷。又撰九識三藏三聚戒二<a 
name="0502a03" id="0502a03"></a>生死等玄義。並流于世。為時所宗。隋文封<a 
name="0502a04" id="0502a04"></a>禪岱宗鑾駕齊魯。關中義學因從過于徐<a 
name="0502a05" id="0502a05"></a>部。詣嵩法肆伏膺受業。由此門徒推盛。<a 
name="0502a06" id="0502a06"></a>章疏大行。隋煬昔鎮楊越立四道場。教旨<a 
name="0502a07" id="0502a07"></a>載馳。嵩終謝遣。及登紫極又有&#x52C5;徵。固<a 
name="0502a08" id="0502a08"></a>辭乃止。門人問其故。答曰。王城有限動止<a 
name="0502a09" id="0502a09"></a>嚴難。雖內道場不如物外。沙門名為解脫。<a 
name="0502a10" id="0502a10"></a>如何返以事業累乎。吾曾遊兩都屢逢播<a 
name="0502a11" id="0502a11"></a>蕩。弊此勞役耳。恒每清素自潔私立道場。<a 
name="0502a12" id="0502a12"></a>日加禮誦修諸淨業。講道相續策眾六<a 
name="0502a13" id="0502a13"></a>時。精苦已來垂三十載。然其扣頭手膝按地<a 
name="0502a14" id="0502a14"></a>之所悉成坑跡。狀若人模。其景行徵明為<a 
name="0502a15" id="0502a15"></a>若此也。自有論師多迷行旨。而嵩奉遵<a 
name="0502a16" id="0502a16"></a>法度初不墜倫。常遇天雨澡罐在庭。<a 
name="0502a17" id="0502a17"></a>恐傷地性令淨人知舉。方自從用。同諸<a 
name="0502a18" id="0502a18"></a>學士咸敬憚其知量焉。加以性愛文藻時<a 
name="0502a19" id="0502a19"></a>摛詩頌。重復嘉尚林泉。每登踐陟。子史篆<a 
name="0502a20" id="0502a20"></a>隸摸揩于今。世論劇談頗有承緒。忽以大<a 
name="0502a21" id="0502a21"></a>業十年遘疾卒于本寺。春秋七十有八。光<a 
name="0502a22" id="0502a22"></a>祿大夫彭城道留守順政公董純。與部內道<a 
name="0502a23" id="0502a23"></a>俗殯于神&#x81EF;之原。益州道基昔預末筵。&#x98E1;<a 
name="0502a24" id="0502a24"></a>風飲德。悼流魂之安放。悲墳隧之荒侵。為<a 
name="0502a25" id="0502a25"></a>之行狀廣於世矣。</p><a 
name="0502a26" id="0502a26"></a><p style="text-indent: 0em; margin-left: 0em"><span class="linehead"></span>釋靖玄。姓趙氏。天水人也。識度淹弘清鑒<a 
name="0502a27" id="0502a27"></a>懸遠。七歲任郡學生。勤閱三冬藝該六典。<a 
name="0502a28" id="0502a28"></a>皇隋肇運便業李張。名預黃巾身同觀<a 
name="0502a29" id="0502a29"></a>宇。呼吸沆瀣吐納陰沆。每思五千道德<a 
name="0502b01" id="0502b01"></a>良非造真。七誡超昇本為浮詭。乃捨其巾<a 
name="0502b02" id="0502b02"></a>褐服此伽梨。澄練一心專宗經部。時年<a 
name="0502b03" id="0502b03"></a>在息慈頻登法匠。華夷欽仰緇素屬目。受<a 
name="0502b04" id="0502b04"></a>具已後聲勢轉高。遂使化靡隴西扇榮河<a 
name="0502b05" id="0502b05"></a>洛。以秦涼荒要佛法澆侈。將欲結其頹<a 
name="0502b06" id="0502b06"></a>網布此遺矰。具列正法要務奏上文皇。<a 
name="0502b07" id="0502b07"></a>蒙&#x52C5;允述綸言獎拔。登下河右頒條依用。<a 
name="0502b08" id="0502b08"></a>元德太子籍甚芳猷翹想欽揖。爰降令旨<a 
name="0502b09" id="0502b09"></a>遠召京華。玄遂恭承嘉惠來翔帝宇。有令<a 
name="0502b10" id="0502b10"></a>於大興善道場盛弘法會。飛軒鳴玉杖錫<a 
name="0502b11" id="0502b11"></a>挈瓶。總萃觀風德音通被。縱遠論體舒散<a 
name="0502b12" id="0502b12"></a>疑蹤。能使難者由門解宣盡力。時璨法師<a 
name="0502b13" id="0502b13"></a>居坐謂曰。自河涼義侶則道朗擅其名。沿<a 
name="0502b14" id="0502b14"></a>歷至今。爾其接軫。代不可削。斯人在斯。<a 
name="0502b15" id="0502b15"></a>由此顯譽京師。綽然高步。會高祖昇遐&#x6B1D;<a 
name="0502b16" id="0502b16"></a>興禪定。遂應詔住焉。常轉梵輪弘匠非少。<a 
name="0502b17" id="0502b17"></a>大業七年正月二十九日。無疾而化。春秋四<a 
name="0502b18" id="0502b18"></a>十有三。初玄生平言論慈悲為主。每許遺骸<a 
name="0502b19" id="0502b19"></a>棄之林野。有天水同侶沙門慧嚴。追想昔<a 
name="0502b20" id="0502b20"></a>言送屍山麓。肌肉已盡。便鳩聚遺身。搆茲<a 
name="0502b21" id="0502b21"></a>塼塔於終南龍池寺之西岑。樹銘塔所用旌<a 
name="0502b22" id="0502b22"></a>厥德。沙門明則為文。則本冀人。通玄儒有<a 
name="0502b23" id="0502b23"></a>才慧。納言敏行。尤所承統。文藻雖馳時未<a 
name="0502b24" id="0502b24"></a>之賞。乃制覺觀寺碑。物亦不悟。僕射楊素<a 
name="0502b25" id="0502b25"></a>見而奇之。由斯一顧方高聲問。奏住仁壽<a 
name="0502b26" id="0502b26"></a>宮三善寺。東都譯經又召入館專知綴緝。<a 
name="0502b27" id="0502b27"></a>隋末卒於所住。有集行世。薛道衡每曰。則<a 
name="0502b28" id="0502b28"></a>公之文屢發新采。英英獨照。其為時賢所<a 
name="0502b29" id="0502b29"></a>尚也如此矣。</p><a 
name="0502c01" id="0502c01"></a><p style="text-indent: 0em; margin-left: 0em"><span class="linehead"></span>釋智閏。不詳姓氏。襄陽人也。無師獨悟自<a 
name="0502c02" id="0502c02"></a>然厭世。周章邑野借訪出道。承鄴下盛宗<a 
name="0502c03" id="0502c03"></a>佛法十統&#x6B1D;興。令響滂流洋溢天壤。閏不<a 
name="0502c04" id="0502c04"></a>勝其喜踊躍不安。年始二十便趨遠詣。會<a 
name="0502c05" id="0502c05"></a>遵統開弘十地。即從服業。經未越序頻參<a 
name="0502c06" id="0502c06"></a>覆論。河北夙少望塵許焉。晚學華嚴涅槃。<a 
name="0502c07" id="0502c07"></a>咸增榮顯。又聽光統四分。領受文言。兼習<a 
name="0502c08" id="0502c08"></a>小論。具辯通塞。時號博贍。&#x5C20;有加之。又<a 
name="0502c09" id="0502c09"></a>聞江表大弘三論。既是本願不遠而歸。正<a 
name="0502c10" id="0502c10"></a>值長干辯公當塗首唱。預從聽受一悟欣然。<a 
name="0502c11" id="0502c11"></a>文義重深遂多時載　後還漢陰鎮常講導。<a 
name="0502c12" id="0502c12"></a>化行江涘善生道俗。大業初建延住慧日。<a 
name="0502c13" id="0502c13"></a>該富之量更溢由來。會征遼左求功岳瀆。<a 
name="0502c14" id="0502c14"></a>&#x52C5;閏岷蜀祭禱江神。還至西京因疾而<a 
name="0502c15" id="0502c15"></a>化。卒于禪定寺。時年七十有五。即大業十年<a 
name="0502c16" id="0502c16"></a>矣。</p><a 
name="0502c17" id="0502c17"></a><p style="text-indent: 0em; margin-left: 0em"><span class="linehead"></span>釋智聚姓朱氏。住蘇州虎丘東山寺。神氣清<a 
name="0502c18" id="0502c18"></a>遠彰於襁褓。深厭籠樊樂希寥廓。初投武<a 
name="0502c19" id="0502c19"></a>丘胤法師。胤道藝之重羽儀當世。聚分陰無<a 
name="0502c20" id="0502c20"></a>怠請益深旨。有同郡顧希憑會稽謝峻岳。<a 
name="0502c21" id="0502c21"></a>義府經肆。東南之美。並欽高德同揖清風。<a 
name="0502c22" id="0502c22"></a>由是儒墨通弘真俗具舉。宮牆重仞允得<a 
name="0502c23" id="0502c23"></a>其門。纔踰弱冠便弘講說。莊嚴<span class="gaiji">皭<!--gaiji,皭,1[日*爵],2&#x3B2D;,3--></span>師。新實<a 
name="0502c24" id="0502c24"></a>一家鷹揚萬代。遂伏膺諮質百舍非遠。斐<a 
name="0502c25" id="0502c25"></a>發既精疑滯咸折。汝南周弘正。博通內外<a 
name="0502c26" id="0502c26"></a>鑒賞人倫。常歎嘉之。以為釋門之瑚璉也。<a 
name="0502c27" id="0502c27"></a>陳鄱陽王伯山。新安王伯周。新蔡王叔齊。並<a 
name="0502c28" id="0502c28"></a>降貴慕道延請敷說。至德二年。奉&#x52C5;於太<a 
name="0502c29" id="0502c29"></a>極殿講金光明。天子親臨法席具僚咸在<a 
name="0503a01" id="0503a01"></a>故能寫此懸河振斯木鐸。亹亹奇韻超超<a 
name="0503a02" id="0503a02"></a>入神。或有捷徑小道互持邪論。莫不迴<a 
name="0503a03" id="0503a03"></a>車杜口改心易業。人主歎賞稱善久之。<a 
name="0503a04" id="0503a04"></a>至德三年。丁外母憂。泣血銜哀殆將毀滅。<a 
name="0503a05" id="0503a05"></a>因此言歸舊里。止於東山精舍。善說不休<a 
name="0503a06" id="0503a06"></a>法輪常轉。開皇十一年。爰降&#x52C5;書殷勤勞<a 
name="0503a07" id="0503a07"></a>問。法師栖身淨土援志法門。普為眾生宣<a 
name="0503a08" id="0503a08"></a>揚正教。勤修功德率勵法徒專心講誦曠<a 
name="0503a09" id="0503a09"></a>濟群品。欽承德業甚以嘉之。尚書令楚公<a 
name="0503a10" id="0503a10"></a>素。左僕射邳國公蘇威。並躬到道場接<a 
name="0503a11" id="0503a11"></a>足頂禮。咸捨淨財資莊形命。十三年&#x52C5;置<a 
name="0503a12" id="0503a12"></a>僧官。道俗稽請居平等之任。聚以雅道斯<a 
name="0503a13" id="0503a13"></a>人。直心應物。和合之眾清風穆如也。時郡<a 
name="0503a14" id="0503a14"></a>將宗成劉公。夙仰高名常欽盛德。及部<a 
name="0503a15" id="0503a15"></a>臨鎮。請為菩薩戒師。齊王暕以帝子之貴<a 
name="0503a16" id="0503a16"></a>作牧淮海。乃降教書至山延曰。弟子下車<a 
name="0503a17" id="0503a17"></a>舊楚亟改炎涼。逖聽清規其來有日。敬承<a 
name="0503a18" id="0503a18"></a>幽栖山谷多歷年所。道風勝氣獨擅當今。<a 
name="0503a19" id="0503a19"></a>故以德冠林遠道超生什。炳斯慧炬以悟<a 
name="0503a20" id="0503a20"></a>群迷獨步江東何甚之美。未獲稽疑下筵<a 
name="0503a21" id="0503a21"></a>餐承高義。杼軸之勞載盈懷抱。據虎之岫<a 
name="0503a22" id="0503a22"></a>川途不遙。翔鷺之濤風煙相接。心願振忍<a 
name="0503a23" id="0503a23"></a>辱之衣。赴翹勤之望。乃固辭以疾。事不獲<a 
name="0503a24" id="0503a24"></a>從。引藉平臺深加敬禮。頻遣使人請弘<a 
name="0503a25" id="0503a25"></a>大教。聚惟志違人世心逸江湖。詞翰懇惻<a 
name="0503a26" id="0503a26"></a>固求東返。王亦弘以度外得遂宿心。資<a 
name="0503a27" id="0503a27"></a>給所須將送甚重。於是接浙晨征還居山<a 
name="0503a28" id="0503a28"></a>寺。現疾浹旬。而神用無爽。以大業五年十<a 
name="0503a29" id="0503a29"></a>一月二十四日終於本住。容貌若存。頂暖<a 
name="0503b01" id="0503b01"></a>身柔皆如平日。聞諸前記。乃感果之徵也。<a 
name="0503b02" id="0503b02"></a>春秋七十有二。即以其年十二月。窆于山之<a 
name="0503b03" id="0503b03"></a>南嶺。惟聚性託夷遠衿情閑澹。等懷遇物<a 
name="0503b04" id="0503b04"></a>弘量居心。楚越拘情得喪兼遣。方寸之地悠<a 
name="0503b05" id="0503b05"></a>然罕測。美風姿善談笑。流連賞悟見者忘<a 
name="0503b06" id="0503b06"></a>返。加以樂說忘疲總持無失。講大品涅槃<a 
name="0503b07" id="0503b07"></a>法華等各二十遍。單經適務者。罕得記焉。<a 
name="0503b08" id="0503b08"></a>又居身清儉不在飾玩。衣&#x76CB;已外隨用檀<a 
name="0503b09" id="0503b09"></a>捨。方丈之內虛室蕭然。几榻之間文疏而<a 
name="0503b10" id="0503b10"></a>已。故能道盛一時名重當世。其所造丈八<a 
name="0503b11" id="0503b11"></a>盧舍那無量壽荊州瑞像。於寺供養。并起<span class="gaiji">澗<!--gaiji,澗,1[澗-日+月],2&#x3D4E;,3--></span><a 
name="0503b12" id="0503b12"></a>西佛殿二所。迴廊周遍具二莊嚴。弟子道恭。<a 
name="0503b13" id="0503b13"></a>猶子道順。德惟上首。業盛傳燈。敢樹高碑<a 
name="0503b14" id="0503b14"></a>用旌景行。祕書虞世南為文。</p><a 
name="0503b15" id="0503b15"></a><p style="text-indent: 0em; margin-left: 0em"><span class="linehead"></span>釋慧曠。俗姓曹氏。譙國人也。其後別派。今<a 
name="0503b16" id="0503b16"></a>為襄陽人焉。祖亮宗梁給事黃門侍郎衛尉<a 
name="0503b17" id="0503b17"></a>卿。父藹直閣將軍。曠秀氣標於弱歲。天然孝<a 
name="0503b18" id="0503b18"></a>敬率性高廉。十二出家。事江陵寶光寺澄法<a 
name="0503b19" id="0503b19"></a>師。祗勤儀訓肅奉帷筵。發明幽旨頗超<a 
name="0503b20" id="0503b20"></a>群輩。後辭朋帝渚問道王圻。居律行<a 
name="0503b21" id="0503b21"></a>寺聽彭城講。玄關斯闢大義已通。將事隨<a 
name="0503b22" id="0503b22"></a>方轉相弘教。乃與宗愷准韻諸師。俱值真<a 
name="0503b23" id="0503b23"></a>諦。受攝大乘唯識等論金鼓光明等經。俄而<a 
name="0503b24" id="0503b24"></a>真諦涅槃法朋彫徙。乃共同學僧宗俱栖匡<a 
name="0503b25" id="0503b25"></a>岫。分時敷說法化彌隆。州宰鄱陽長沙二王。<a 
name="0503b26" id="0503b26"></a>俱敦師資之敬。後於湘郢二州累載弘道。<a 
name="0503b27" id="0503b27"></a>雖親覺久忘而地恩待報。以陳至德元年<a 
name="0503b28" id="0503b28"></a>言旋舊邑。即隋開皇之三年也。於遍學道<a 
name="0503b29" id="0503b29"></a>場傳經引化。曠既律行嚴精義門綜博。道<a 
name="0503c01" id="0503c01"></a>俗具瞻。綱維是奇。統掌八載攝是烏迴。後<a 
name="0503c02" id="0503c02"></a>又奉&#x52C5;移居興國。寺任攸委。絲綸再降。香<a 
name="0503c03" id="0503c03"></a>蘇屢錫。秦孝王帝子之尊。建麾襄<span class="gaiji">&#x6C94;<!--gaiji,沔,1[沔-丏+丐],2&#x6C94;,3--></span>。聞風<a 
name="0503c04" id="0503c04"></a>佇德親奉歸戒。煬帝纂曆當符尊賢味道。<a 
name="0503c05" id="0503c05"></a>爰降王人近居輦轂。道次江陽辭疾不<a 
name="0503c06" id="0503c06"></a>見。蒙&#x52C5;丹陽栖霞山寺。以事治養。又素協<a 
name="0503c07" id="0503c07"></a>性松筠輔神泉石。賞狎既并纏痾用弭。於栖<a 
name="0503c08" id="0503c08"></a>霞法堂更敷大論。新聞舊學各談勝解。且<a 
name="0503c09" id="0503c09"></a>歸善禪。房本栖玄精舍。竟陵文宣之餘&#x8FF9;。禪<a 
name="0503c10" id="0503c10"></a>師慧曉之遺風。鏡潭月樹之奇。雲閣山堂之<a 
name="0503c11" id="0503c11"></a>妙。曾事遊處。遂有終焉之志。後&#x643A;子弟<a 
name="0503c12" id="0503c12"></a>徙而憩之。崖谷泯人世之心。&#x70DF;霞賞高蹈之<a 
name="0503c13" id="0503c13"></a>域。其有懷真慕義者。復萃於斯矣。以大<a 
name="0503c14" id="0503c14"></a>業九年五月十六日終于寺房。春秋八十。頂<a 
name="0503c15" id="0503c15"></a>煖淹時。手屈二指。斯又上生得道之符也。<a 
name="0503c16" id="0503c16"></a>以其月二十日。窆于寺之西山。弟子等樹<a 
name="0503c17" id="0503c17"></a>碑紀德。常州沙門法宣為文。</p><a 
name="0503c18" id="0503c18"></a><p style="text-indent: 0em; margin-left: 0em"><span class="linehead"></span>釋智琳。姓閭丘氏。高平防輿人也。祖儼閑<a 
name="0503c19" id="0503c19"></a>居傲世。考曇珍梁國常侍。琳弱齡。淑問彰<a 
name="0503c20" id="0503c20"></a>于鄉黨。處士卞詮擅名當世。年在幼學服<a 
name="0503c21" id="0503c21"></a>膺請業。禮易莊老悉窮幽致。詮嘉其早慧。<a 
name="0503c22" id="0503c22"></a>命曰希世神童也。逮于德壯超然離俗。即<a 
name="0503c23" id="0503c23"></a>事仁孝寺沙門法敦。遵就養之儀。稟息慈<a 
name="0503c24" id="0503c24"></a>之戒。蔬餐苦節篤志熏修。法花維摩受持成<a 
name="0503c25" id="0503c25"></a>誦。屬以敦公告逝戒品未圓。乃高步上京<a 
name="0503c26" id="0503c26"></a>更崇師轍。依止東安寺大僧正&#x6685;法師。既<a 
name="0503c27" id="0503c27"></a>其力生有奉尸羅乃具。爰稟成論兼習毘<a 
name="0503c28" id="0503c28"></a>尼。既洽聞持將弘傳授。瞻言鄉縣思<a 
name="0503c29" id="0503c29"></a>報地恩。以陳太建十年旋于舊里。南徐州<a 
name="0504a01" id="0504a01"></a>刺史蕭摩訶。深加禮異爰請敷說。於是&#x6B1D;<a 
name="0504a02" id="0504a02"></a>居宗匠盛轉法輪。受業求聞寔繁有眾。<a 
name="0504a03" id="0504a03"></a>至十一年。下&#x52C5;為曲阿僧正。至德二年。&#x52C5;<a 
name="0504a04" id="0504a04"></a>補徐州僧都。稱首攸歸諒由德舉。開皇十<a 
name="0504a05" id="0504a05"></a>六年。閏州刺史李海游。屈為斷事。綱維是<a 
name="0504a06" id="0504a06"></a>寄。允當僉屬。所居仁孝寺者。梁故征西諮議<a 
name="0504a07" id="0504a07"></a>郯僧紹捨宅所造。殿堂肇構亂離遄及。琳乃<a 
name="0504a08" id="0504a08"></a>嗣興梓匠爰加藻飾。輪煥弘敞實有力焉。<a 
name="0504a09" id="0504a09"></a>前後造中人像五軀夾紵像一軀。神儀顯<a 
name="0504a10" id="0504a10"></a>曜相好嚴挺。又於育王山頂。造五層塼塔。<a 
name="0504a11" id="0504a11"></a>擬夫八萬同時一期高妙。講大品法花淨<a 
name="0504a12" id="0504a12"></a>名金鼓。各有其遍。所度弟子千有餘人。常<a 
name="0504a13" id="0504a13"></a>想趣道津要。莫尚禪那。以招隱伽藍俗外<a 
name="0504a14" id="0504a14"></a>塵表山房閑寂茂林幽邃。終焉之所有志<a 
name="0504a15" id="0504a15"></a>栖焉。迫以緣礙弗之果也。然其溫嚴自<a 
name="0504a16" id="0504a16"></a>持誨引無倦。財翫靡積隨行給濟。威容感<a 
name="0504a17" id="0504a17"></a>物。信為道門之傑矣。以大業九年五月六<a 
name="0504a18" id="0504a18"></a>日。加趺合掌終於仁孝之東房。春秋七十。<a 
name="0504a19" id="0504a19"></a>先是五月。初有清信士劉正勤請講彌勒。<a 
name="0504a20" id="0504a20"></a>琳諭以無常。初未之許。至是果終。信哉知<a 
name="0504a21" id="0504a21"></a>命。及將大漸誡諸弟子。尸陀林者常所願<a 
name="0504a22" id="0504a22"></a>言。吾謝世後無違此志。沙門智鏗等謹遵<a 
name="0504a23" id="0504a23"></a>遺言。以其月十一日遷于育王之山。時屬<a 
name="0504a24" id="0504a24"></a>流金林多鷙獸。始乎仲夏暨是抄秋。膚體<a 
name="0504a25" id="0504a25"></a>儼然曾無損異。道俗嗟賞嘆未曾有。又以<a 
name="0504a26" id="0504a26"></a>其年閏九月八日。於招隱東山式構方墳。<a 
name="0504a27" id="0504a27"></a>言遵卜兆。全身舍利即窆山龕。方俗並臻同<a 
name="0504a28" id="0504a28"></a>門畢至。洒泣撫心山盈響谷。乃樹碑於<a 
name="0504a29" id="0504a29"></a>寺之門右。其文江陽介生蔡&#x74CC;所製。</p><a 
name="0504b01" id="0504b01"></a><p style="text-indent: 0em; margin-left: 0em"><span class="linehead"></span>釋淨願。未詳其氏。代州人也。三十出家。博<a 
name="0504b02" id="0504b02"></a>聞強記。推覈經論夙有成規。遠為諸學之<a 
name="0504b03" id="0504b03"></a>所先仰。創進大戒專師律部。既越立年<a 
name="0504b04" id="0504b04"></a>彌隆盛業。以旦達曙翹精固習。觀採五遍<a 
name="0504b05" id="0504b05"></a>便就講說。初以其壯室入道。人多輕侮。試<a 
name="0504b06" id="0504b06"></a>聽其談說屬其文理。清洞開散片無擁滯。<a 
name="0504b07" id="0504b07"></a>各投心位席莫不致敬。願連講四分接承<a 
name="0504b08" id="0504b08"></a>十遍。又聽十地華嚴及諸小論。末師准攝<a 
name="0504b09" id="0504b09"></a>論綱紐章句。並通了談對課篤形。有鑽<a 
name="0504b10" id="0504b10"></a>注聖言依解製節廣流章疏。晚入京輔採<a 
name="0504b11" id="0504b11"></a>略未聞。雖經懷抱無一新術。時未測其通<a 
name="0504b12" id="0504b12"></a>照也。住于寶剎寺中。潛其容藝。後因法集<a 
name="0504b13" id="0504b13"></a>願欲矜其名采。次當&#x7AEA;義。意存五陰。便<a 
name="0504b14" id="0504b14"></a>登坐而立。眾以其非倫。皆寂無言論。良久<a 
name="0504b15" id="0504b15"></a>緘默。願俯視眾曰。&#x7AEA;義已久。如何不有問<a 
name="0504b16" id="0504b16"></a>乎。眾曰。&#x7AEA;何等義。乃邀問耶。願曰。名相久<a 
name="0504b17" id="0504b17"></a>矣。眾自不知。諸德坐席口傳。余則色心俱<a 
name="0504b18" id="0504b18"></a>立。便安然處坐。氣勇如雲。自述曰。計未勞<a 
name="0504b19" id="0504b19"></a>止。此且修人事耳。時以為矯異露潔也。及<a 
name="0504b20" id="0504b20"></a>難擊往還。對答雲雨。皆先定其番數。後隨<a 
name="0504b21" id="0504b21"></a>數盡言。開塞任於當時。邪正由其通滯。或<a 
name="0504b22" id="0504b22"></a>重疑積難由來不決者。而能詮達其理釋<a 
name="0504b23" id="0504b23"></a>然新暢。於即預是聰慧歸蹤者多。遂移就寶<a 
name="0504b24" id="0504b24"></a>昌。四序恒接。草堂土埵以此敷弘。正時攝論。<a 
name="0504b25" id="0504b25"></a>晚夜雜心。或統解涅槃。或判銷四分。無擇<a 
name="0504b26" id="0504b26"></a>餘暇軌範後賢。凡所開言並乖舊解。制疏<a 
name="0504b27" id="0504b27"></a>出後更不重看。臨講呼喚皆衷規矩。其洽聞<a 
name="0504b28" id="0504b28"></a>不忘世罕加焉。至如舍利毘曇文旨重隱。<a 
name="0504b29" id="0504b29"></a>讀者猶難。況通其義。願執卷披文。泠然洞<a 
name="0504c01" id="0504c01"></a>盡。乃造疏十卷。文極該贍。會文帝造塔。&#x52C5;<a 
name="0504c02" id="0504c02"></a>遣送舍利于潭州之麓山寺。初至州治度<a 
name="0504c03" id="0504c03"></a>湘西岸。將及山所忽有奇鳥。數萬為群五<a 
name="0504c04" id="0504c04"></a>色相翻。飛浮水上行次向船。似相迎引。<a 
name="0504c05" id="0504c05"></a>及至舍利還飛向前。往還迅速。眾莫不<a 
name="0504c06" id="0504c06"></a>怪及登岸上。鳥便行望。相從飛空同至塔<a 
name="0504c07" id="0504c07"></a>所。識者以為山神眷屬之變象故也。願以<a 
name="0504c08" id="0504c08"></a>瑞聞。帝大嗟賞。而教授為務。六時禮悔初<a 
name="0504c09" id="0504c09"></a>儀不怠。敬慎法律如聞奉用。自見法匠<a 
name="0504c10" id="0504c10"></a>多略戒宗。並由虧信而重所學故也。今願<a 
name="0504c11" id="0504c11"></a>兼而美之獨覺澆世。可謂明人護戒於是<a 
name="0504c12" id="0504c12"></a>乎得矣。京邑擅名初皆欽<span class="corr" title='[羡&gt;羨]'>羨</span>。及見其談講<a 
name="0504c13" id="0504c13"></a>經術。並憲章先達改正文議。封言者眾不<a 
name="0504c14" id="0504c14"></a>勝品藻。皆滯其恒習。聽者不滿十人。又<a 
name="0504c15" id="0504c15"></a>以言令卓絕非造心者所覬故。不為晚進<a 
name="0504c16" id="0504c16"></a>所入。及大業初歲。辯相法師追入慧日。見<a 
name="0504c17" id="0504c17"></a>徒一百並識知津。皆委於願。自此如常開<a 
name="0504c18" id="0504c18"></a>悟。眾倍前聞。更相擊贊令響彌遠。四方因<a 
name="0504c19" id="0504c19"></a>造日就義筵。皆聞所未聞。欣至難義。至<a 
name="0504c20" id="0504c20"></a>於分暢深伏標舉綱門。坐者不覺離席膝<a 
name="0504c21" id="0504c21"></a>前。皆美其義采之英拔也。相仍一歲奄就<a 
name="0504c22" id="0504c22"></a>無常。春秋六十有餘。即大業五年五月也。然<a 
name="0504c23" id="0504c23"></a>願有博見之長。而寡於福業。驗乎從學。屯<a 
name="0504c24" id="0504c24"></a>盛便喪。豈不然耶。既而舍利毘曇竟未披<a 
name="0504c25" id="0504c25"></a>講。疏又失落後代絕通。又可悲之深矣。</p><a 
name="0504c26" id="0504c26"></a><p style="text-indent: 0em; margin-left: 0em"><span class="linehead"></span>釋智凝。不詳姓族。豫州人。年小出家。積傳<a 
name="0504c27" id="0504c27"></a>師習經目不忘。並貫懷抱。所誦眾經數十<a 
name="0504c28" id="0504c28"></a>萬言。須臾便引誦。未嘗溫故。及進具後。日<a 
name="0504c29" id="0504c29"></a>聲情望。群宗遙指恐無後成。凝聞之歎<a 
name="0505a01" id="0505a01"></a>曰。俗尚朝聞不懷夕死。出世道要何累厚<a 
name="0505a02" id="0505a02"></a>彭生城。遂往嵩公　仰諮攝論。幽神外動。正<a 
name="0505a03" id="0505a03"></a>義斯臨。心若舊聞。再無重請。初講纔訖。第<a 
name="0505a04" id="0505a04"></a>二勝相。顧諸徒曰。攝論綱旨都可見矣。餘<a 
name="0505a05" id="0505a05"></a>文無暇更聽。便欲制疏往辭於嵩。嵩曰後<a 
name="0505a06" id="0505a06"></a>生標領爾並驅邪。恨功未後通。恐乖僻耳。<a 
name="0505a07" id="0505a07"></a>凝曰蒙法師開明大照。舉列可知。失在<a 
name="0505a08" id="0505a08"></a>支詐。故無所慮便拜首別焉。時以為誇<a 
name="0505a09" id="0505a09"></a>誕未之欣尚也。及著疏既了。剖決詞宗<a 
name="0505a10" id="0505a10"></a>依而講解。聲望轉盛。後赴京輦居于辯才<a 
name="0505a11" id="0505a11"></a>引眾常講。亟傳徽緒。隋文法盛屢興殿會。<a 
name="0505a12" id="0505a12"></a>名達之僧多參勝集。唯凝一人領徒弘法。<a 
name="0505a13" id="0505a13"></a>至於世利曾不顧眄。所以學侶成德實異<a 
name="0505a14" id="0505a14"></a>同倫。後住禪定。猶宗舊習。大業年中卒於<a 
name="0505a15" id="0505a15"></a>住寺。春秋四十有八。初凝傳法關東無心<a 
name="0505a16" id="0505a16"></a>京講。有明及法師者。攝論嘉名宗績相師。凝<a 
name="0505a17" id="0505a17"></a>當其緒年事衰頓。仍令學士延凝。既達相<a 
name="0505a18" id="0505a18"></a>見一無餘述。但問云。黎耶識滅不。凝曰。滅<a 
name="0505a19" id="0505a19"></a>矣。及乃勇身起坐。撫掌大慶。不久而卒。凝<a 
name="0505a20" id="0505a20"></a>因承及緒。故學者不移其宗。兼行潔清嚴<a 
name="0505a21" id="0505a21"></a>風霜不變。六時自課福智無歇。故辯才一寺<a 
name="0505a22" id="0505a22"></a>躬事修營。汲灌樹植。平坦僧院初無有闕。<a 
name="0505a23" id="0505a23"></a>長打將了便就元席。說法既竟還依福事。<a 
name="0505a24" id="0505a24"></a>章疏之務手不執文。隨時扣寂對至鐘<a 
name="0505a25" id="0505a25"></a>鼓。或一宿施會。齎及百千。或一時外食。<span class="gaiji">嚫<!--gaiji,嚫,1[貝*親],2&#x478B;,3--></span><a 
name="0505a26" id="0505a26"></a>兼金帛。皆曾無別念。志存授法。故所在傳<a 
name="0505a27" id="0505a27"></a>嗣矣。有學士靈覺道卓。並蜀土名僧。依承<a 
name="0505a28" id="0505a28"></a>慧解擅&#x8FF9;京室。逸還益部弘贊厥宗。故<a 
name="0505a29" id="0505a29"></a>岷洛攝論由之而長矣。</p><a 
name="0505b01" id="0505b01"></a><p style="text-indent: 0em; margin-left: 0em"><span class="linehead"></span>釋法彥。姓張。寓居洺州。早歲出家。志隆大<a 
name="0505b02" id="0505b02"></a>法。而聰明振響冠遠儕倫。雖三藏並通。偏<a 
name="0505b03" id="0505b03"></a>以大論馳美。遊涉法會莫敢抗言。故齊周<a 
name="0505b04" id="0505b04"></a>及隋。京國通懼。皆畏其神爽英拔也。故得<a 
name="0505b05" id="0505b05"></a>彥所造言。賓主兼善。使夫妙義精致出言<a 
name="0505b06" id="0505b06"></a>傳旨。齊公高&#x9834;訪道遐方。知彥聲績乃迎<a 
name="0505b07" id="0505b07"></a>至京邑。雖復智亮冒於當時。而謙素形于<a 
name="0505b08" id="0505b08"></a>聲色。所以新故挾情。有增陵勃者。彥奉而<a 
name="0505b09" id="0505b09"></a>敬之。不以年齒相顧。由此識者彌愛而<a 
name="0505b10" id="0505b10"></a>珍重焉。有法侃法師。本住江表。被召入關。<a 
name="0505b11" id="0505b11"></a>彼方大德淵法師者。正法高粲義學所推。<a 
name="0505b12" id="0505b12"></a>語侃曰。天地雖廣識達者希。晚學之秀。法<a 
name="0505b13" id="0505b13"></a>彥一人。可與論理。餘則云云從他取悟耳。<a 
name="0505b14" id="0505b14"></a>及侃至京。相見方知淵之遠鑒也。開皇十<a 
name="0505b15" id="0505b15"></a>六年下&#x52C5;以彥為大論眾主。住真寂寺。鎮<a 
name="0505b16" id="0505b16"></a>長引化。仁壽造塔。復召送舍利于汝州。四<a 
name="0505b17" id="0505b17"></a>年。又&#x52C5;送于沂州善應寺。掘基深丈乃得<a 
name="0505b18" id="0505b18"></a>金沙。濤汰成純。凡二升許。光耀奪目。又感<a 
name="0505b19" id="0505b19"></a>黃牛自至塔前。屈膝前足兩拜而止迴身。<a 
name="0505b20" id="0505b20"></a>又禮文帝。比景象一拜。及入石函。三萬許<a 
name="0505b21" id="0505b21"></a>人並見天雲五色長十餘丈闊三四丈四遶<a 
name="0505b22" id="0505b22"></a>白雲狀如羅綺。正當基上空中。自午及未<a 
name="0505b23" id="0505b23"></a>方乃歇滅。滅後復降五色雲。從四方來。狀<a 
name="0505b24" id="0505b24"></a>同前瑞。又感玄鶴五頭從西北來迴旋塔<a 
name="0505b25" id="0505b25"></a>上乃經四度去復還來。復感白鶴於上徘<a 
name="0505b26" id="0505b26"></a>徊久之乃逝。又感五色蛇屈盤函外長可<a 
name="0505b27" id="0505b27"></a>三尺頭向舍利驚終不怖如此數度。刺史<a 
name="0505b28" id="0505b28"></a>鄭善果。表曰。臣聞敬天育物。則乾象著其<a 
name="0505b29" id="0505b29"></a>能。順地養民。則坤元表其德。是以。陶唐<a 
name="0505c01" id="0505c01"></a>砥躬弗懈。休氣呈祥。夏后水土成功。玄<a 
name="0505c02" id="0505c02"></a>珪告錫。方知天時人事影響若神。伏惟陛<a 
name="0505c03" id="0505c03"></a>下。秉圖揖讓。受命君臨。區宇無塵。聲教盡<a 
name="0505c04" id="0505c04"></a>一。含弘光大慈愍無邊。天佛垂鑒降茲榮<a 
name="0505c05" id="0505c05"></a>瑞。塔基六處並得異砂。炫耀相輝俱同金<a 
name="0505c06" id="0505c06"></a>寶。牛為禮拜太古未經。雲騰五色於今方<a 
name="0505c07" id="0505c07"></a>見。又感蛇形雜采盤旋塔基。鶴颺玄素<a 
name="0505c08" id="0505c08"></a>徘徊空際。雖軒皇景瑞空傳舊章。漢帝慶<a 
name="0505c09" id="0505c09"></a>徵徒書簡冊。自非德隆三寶道冠百王。豈<a 
name="0505c10" id="0505c10"></a>能感斯美慶。致招靈異。帝悅之。著于別<a 
name="0505c11" id="0505c11"></a>記。彥傳業真寂。道俗承音。左僕射高&#x9834;。奉<a 
name="0505c12" id="0505c12"></a>以戒法合門取信。於今不傾。並彥之開濟。<a 
name="0505c13" id="0505c13"></a>以大業三年卒于所住。春秋六十餘矣。</p><a 
name="0505c14" id="0505c14"></a><p style="text-indent: 0em; margin-left: 0em"><span class="linehead"></span>釋法總。姓段氏。并州太原人也。少以誦涅<a 
name="0505c15" id="0505c15"></a>槃為業。既通全部。志在文言。未遑聽涉。<a 
name="0505c16" id="0505c16"></a>十餘年中初不替廢。後聽玄義便即傳講。<a 
name="0505c17" id="0505c17"></a>前後二紀領悟非一。而寬厚遜仰為物歸投。<a 
name="0505c18" id="0505c18"></a>開皇中年。&#x52C5;召為涅槃眾主。居于海覺。聚<a 
name="0505c19" id="0505c19"></a>結四方常敷至理。無捨炎燠。仁壽歲初。&#x52C5;<a 
name="0505c20" id="0505c20"></a>送舍利于隋州之智門寺。掘基三尺。獲神<a 
name="0505c21" id="0505c21"></a>龜一枚。色黃且綠狀如彩繡。頭有八字云。<a 
name="0505c22" id="0505c22"></a>上大王八萬七千年。腹下有王興二字。馳步<a 
name="0505c23" id="0505c23"></a>往來都無所食。及舍利所。由令人治道。於<a 
name="0505c24" id="0505c24"></a>隋侯。橋側柳樹又雨甘露。狀如雨下。香甜<a 
name="0505c25" id="0505c25"></a>濃潤眾共飲之。總乃表聞。帝敬謁靈祥。恒<a 
name="0505c26" id="0505c26"></a>以此龜置於御座。與臣下觀之。有經年<a 
name="0505c27" id="0505c27"></a>月。帝遊北苑放之清池。雖汎泳少時。還<a 
name="0505c28" id="0505c28"></a>出遶池。隨逐帝躬前後非一。陪衛咸&#x89A9;共<a 
name="0505c29" id="0505c29"></a>欣徵感。及四年春。又&#x52C5;送舍利于遼州下<a 
name="0506a01" id="0506a01"></a>生寺。放光分粒其相極多。石函變為錦文<a 
name="0506a02" id="0506a02"></a>及童子之象。函之北面現於雙樹。下有臥<a 
name="0506a03" id="0506a03"></a>佛。又於函南現金剛捉杵擬山之相。又於<a 
name="0506a04" id="0506a04"></a>函東現二佛俱立。并一騏驎。又於&#x51FE;西現<a 
name="0506a05" id="0506a05"></a>一菩薩并一神尼。曲身合掌向於菩薩。更<a 
name="0506a06" id="0506a06"></a>有諸相。略不述之。又放大光聊亂而起。<a 
name="0506a07" id="0506a07"></a>動眩人目從冥達曉。諸燈雖滅而光續<a 
name="0506a08" id="0506a08"></a>照不異日月之明。爾夕陰雨。佛堂&#x9D44;吻放<a 
name="0506a09" id="0506a09"></a>於黃光。飛移東南。三百餘步。外人謂火。走<a 
name="0506a10" id="0506a10"></a>赴知非。尋光所發。乃從堂中舍利處。出眾<a 
name="0506a11" id="0506a11"></a>皆通見大發道心。八日將下五色雲蓋覆<a 
name="0506a12" id="0506a12"></a>于塔上。又感奇鳥素身烏尾赤觜口銜片<a 
name="0506a13" id="0506a13"></a>雲狀如華蓋亦現塔上。斯瑞之感。五萬餘<a 
name="0506a14" id="0506a14"></a>人一時同見。及墳下訖雲鳥皆滅。四月九<a 
name="0506a15" id="0506a15"></a>日基上放光。分為五道直西而去。色如采<a 
name="0506a16" id="0506a16"></a>畫。數百里引之。見者非一。總躬臨此瑞。喜<a 
name="0506a17" id="0506a17"></a>發內心。具圖上聞。&#x52C5;封祕閣。後因故業講<a 
name="0506a18" id="0506a18"></a>誦不疲。大業年中卒於海覺。春秋七十矣。<a 
name="0506a19" id="0506a19"></a>門人行等。玄會嗣續擅名。見于別傳。</p><a 
name="0506a20" id="0506a20"></a><p style="text-indent: 0em; margin-left: 0em"><span class="linehead"></span>釋僧曇。姓張。住洺州。少小出家。通諸經<a 
name="0506a21" id="0506a21"></a>論。慨佛法未具。發憤求之。以高齊之季<a 
name="0506a22" id="0506a22"></a>結友西行。前達&#x8471;山。會諸梗&#x6F81;路既不通。<a 
name="0506a23" id="0506a23"></a>乃旋京輦。梵言音字並通詁訓。開皇十年。<a 
name="0506a24" id="0506a24"></a>&#x52C5;召翻譯。事如別傳。住大興善。後&#x52C5;送舍<a 
name="0506a25" id="0506a25"></a>利於蒲州之栖巖寺。即古雲居寺也。山曰中<a 
name="0506a26" id="0506a26"></a>朝。西臨河涘。世稱形勝莫尚於斯。初送達<a 
name="0506a27" id="0506a27"></a>州治。而栖巖佛殿內有鍾鼓之音響振一<a 
name="0506a28" id="0506a28"></a>寺。迫而就檢一無所見。靈輿至寺。是夜於<a 
name="0506a29" id="0506a29"></a>浮圖上放大光明。流照堂內通朗無翳。如<a 
name="0506b01" id="0506b01"></a>是前後頻放神光。或似香爐乘空而上。或<a 
name="0506b02" id="0506b02"></a>飛紫焰如花如葉乍散乍聚。或如佛象<a 
name="0506b03" id="0506b03"></a>光趺宛具。或如虹氣環遶塔帳。累日連宵<a 
name="0506b04" id="0506b04"></a>昱光難准。又州治仁壽寺僧。夜望栖巖。光<a 
name="0506b05" id="0506b05"></a>如樓闕照於山谷。又去山寺八十里。住者<a 
name="0506b06" id="0506b06"></a>見光如火。皆謂野火燒寺。及來尋覓乃知<a 
name="0506b07" id="0506b07"></a>靈相。其祥瑞之感如此也。至仁壽末年又<a 
name="0506b08" id="0506b08"></a>&#x52C5;於殷州智度寺置塔。初至州治。見佛像<a 
name="0506b09" id="0506b09"></a>垂手正坐在于瓶內。迄至入&#x51FE;常不變異。<a 
name="0506b10" id="0506b10"></a>又地生羅文。屋上見青蓮華及菩薩像。大<a 
name="0506b11" id="0506b11"></a>眾同&#x89A9;。又見龍盤蛇屈之象并大人足跡及<a 
name="0506b12" id="0506b12"></a>牛馬鳥狩等&#x8FF9;。又置塔處有小蛇二枚。停<a 
name="0506b13" id="0506b13"></a>住不去。因即構基。入地四尺飛泉上涌厲<a 
name="0506b14" id="0506b14"></a>疾已下六根壞人。服者通損。既值斯緣。乃移<a 
name="0506b15" id="0506b15"></a>北置以避於泉。故二蛇之住深有由矣。曇以<a 
name="0506b16" id="0506b16"></a>傳譯之美繼業終寺。即大業初年矣。時有<a 
name="0506b17" id="0506b17"></a>慧重沙門。姓郭。雍州人。練道少年綜尋內<a 
name="0506b18" id="0506b18"></a>外。志力方梗不憚威侮。攝論十地戶牖由開<a 
name="0506b19" id="0506b19"></a>&#x52C5;請造塔於秦州岱岳寺。初停公館。舍利<a 
name="0506b20" id="0506b20"></a>金瓶自然開現放光流外。道俗咸&#x89A9;。送至<a 
name="0506b21" id="0506b21"></a>寺塔將入石&#x51FE;。又放光明晁耀人目。岳表<a 
name="0506b22" id="0506b22"></a>白氣三道下流直向塔基。良久乃歇。又岳神<a 
name="0506b23" id="0506b23"></a>廟戶由來封閉。舍利止至三度自開。識者<a 
name="0506b24" id="0506b24"></a>以神來敬禮故耳。後不委其終。</p><a 
name="0506b25" id="0506b25"></a><p style="text-indent: 0em; margin-left: 0em"><span class="linehead"></span>釋靈璨。懷州人。遠公之門人也。稟志淳直<a 
name="0506b26" id="0506b26"></a>寬柔著稱。遊學相鄴研蘊正理。深明十地<a 
name="0506b27" id="0506b27"></a>涅槃。備經講授。隨遠入關。十數之一也。住<a 
name="0506b28" id="0506b28"></a>大興善。後為遠公去世。眾侶無依。開皇十<a 
name="0506b29" id="0506b29"></a>七年。下&#x52C5;補為眾主。於淨影寺傳揚故業。<a 
name="0506c01" id="0506c01"></a>積經年稔。仁壽興塔。降&#x52C5;令送舍利于懷<a 
name="0506c02" id="0506c02"></a>州之長壽寺。初建塔將下。感一雄雉集於<a 
name="0506c03" id="0506c03"></a>&#x51FE;上。載飛載止。曾無驚懼。與受三歸。便近<a 
name="0506c04" id="0506c04"></a>人馴擾似如聽受。迴頭鼓舞欣躍自娛。<a 
name="0506c05" id="0506c05"></a>覆勘其形實非雉也。身具五采羽毛希<a 
name="0506c06" id="0506c06"></a>世。以狀奏聞。&#x52C5;勘瑞圖。云彩鸞也。璨令寺<a 
name="0506c07" id="0506c07"></a>僧執之放于北山。飛鳥群迎鳴唳而去。又<a 
name="0506c08" id="0506c08"></a>感異&#x8FF9;。三十餘步直來塔所。不見還蹤。及<a 
name="0506c09" id="0506c09"></a>四月八日。將入石&#x51FE;。又放光明。旋環隱沒。<a 
name="0506c10" id="0506c10"></a>道俗崩踊無不發心。仁壽末年。又&#x52C5;送於<a 
name="0506c11" id="0506c11"></a>澤州古賢谷景淨寺起塔。即遠公之生地也。<a 
name="0506c12" id="0506c12"></a>初至州治。半月之間。十八種相前後迭起。或<a 
name="0506c13" id="0506c13"></a>如星光遶旋。或如丹氣碧雲紫霞白霧。羅<a 
name="0506c14" id="0506c14"></a>布上空。照燭城郭。及映闤闠。數萬道俗同<a 
name="0506c15" id="0506c15"></a>時一見。送至基所光如列宿。大小交錯數<a 
name="0506c16" id="0506c16"></a>亦無量。更有諸相具如別傳。璨後住大禪<a 
name="0506c17" id="0506c17"></a>定。如舊所傳。武德之初卒於本寺。春秋七<a 
name="0506c18" id="0506c18"></a>十矣。</p><a 
name="0506c19" id="0506c19"></a><p style="text-indent: 0em; margin-left: 0em"><span class="linehead"></span>釋法瓚。齊州人也。安心寂定樂居巖穴。頭<a 
name="0506c20" id="0506c20"></a>陀苦行是所纏懷。隱於泰岳之阜。開蒙訓<a 
name="0506c21" id="0506c21"></a>接善知方便。兼以達解諦義時揚清論。致<a 
name="0506c22" id="0506c22"></a>有覆喪。坐無輟講。待移之誚興世。瓚初<a 
name="0506c23" id="0506c23"></a>聞之。深自<span class="gaiji">赧<!--gaiji,赧,1[赤*皮],2&#x27E5E;,3--></span>怍曰。問非切並不欲困<a 
name="0506c24" id="0506c24"></a>人。謂言彼解何言致斃。因遂杜口不事言<a 
name="0506c25" id="0506c25"></a>論。閉謁尋閑披翫而已。開皇十四年。文帝<a 
name="0506c26" id="0506c26"></a>省方招訪名德。人有述其清曠者。乃下&#x52C5;<a 
name="0506c27" id="0506c27"></a>延之。與帝同歸達于京邑。住勝光寺。肅肅<a 
name="0506c28" id="0506c28"></a>禪侶擁篲門庭。以身範世復見斯日。仁壽<a 
name="0506c29" id="0506c29"></a>置塔。&#x52C5;令送舍利于齊州泰山神通寺。即<a 
name="0507a01" id="0507a01"></a>南燕主慕容德。為僧朗禪師之所立也。事<a 
name="0507a02" id="0507a02"></a>見前傳。燕主以三縣民調用給於朗。並散<a 
name="0507a03" id="0507a03"></a>營寺。上下諸院十有餘所。長廊延袤千有餘<a 
name="0507a04" id="0507a04"></a>間。三度廢教人無敢撤。欲有犯者朗輒現<a 
name="0507a05" id="0507a05"></a>形以錫杖撝之。病困垂死。求悔先過。還<a 
name="0507a06" id="0507a06"></a>差如初。井深五尺由來不減。女人臨之即<a 
name="0507a07" id="0507a07"></a>為枯竭。燒香懺求還復如故。寺立已來四百<a 
name="0507a08" id="0507a08"></a>餘載。佛象鮮瑩色如新造。眾禽不踐于<a 
name="0507a09" id="0507a09"></a>今儼然。古號為朗公寺。以其感靈即目故。<a 
name="0507a10" id="0507a10"></a>天下崇焉。開皇三年。文帝以通徵屢感故。<a 
name="0507a11" id="0507a11"></a>改曰神通也。初至寺內即放圓光。乍赤乍<a 
name="0507a12" id="0507a12"></a>白時沈時舉。或如流星。人眾同見。井水涌<a 
name="0507a13" id="0507a13"></a>溢。酌而用之。下後還復又感群鹿自然至<a 
name="0507a14" id="0507a14"></a>塔。雖鼓吹眾鬧馴附無恐。又感鵝一雙從<a 
name="0507a15" id="0507a15"></a>四月三日。終于八日。恒來輿前立聽梵<a 
name="0507a16" id="0507a16"></a>贊。恰至埋訖&#x8FF9;絕不來。斯之感致罕聞<a 
name="0507a17" id="0507a17"></a>於古。瓚具以聞。後導以禪定時揚法化。言<a 
name="0507a18" id="0507a18"></a>無嚴切而密附懷抱。遂終沒於所住。</p><a 
name="0507a19" id="0507a19"></a><p style="text-indent: 0em; margin-left: 0em"><span class="linehead"></span>釋寶儒。幽州人也。童子出家。遊博諸講居<a 
name="0507a20" id="0507a20"></a>無常准惟道是務。後至鄴下依止遠公。十<a 
name="0507a21" id="0507a21"></a>地微言頗知綱領。值周喪法寶。南歸在<a 
name="0507a22" id="0507a22"></a>陳。達命清通亟振名譽。自隋氏戡定文軌<a 
name="0507a23" id="0507a23"></a>大同。便歸洛汭。還師於遠。聽大涅槃首尾<a 
name="0507a24" id="0507a24"></a>三載。通鏡其旨。即蒙覆述。遠自處坐印可<a 
name="0507a25" id="0507a25"></a>其言。慕義相從還居淨影。慧心更舉。遐討<a 
name="0507a26" id="0507a26"></a>前英立破之間。深鑒彌密。仁壽建塔鄧州。乃<a 
name="0507a27" id="0507a27"></a>&#x52C5;令往寺。名大興國也。帝昔龍潛所基。既<a 
name="0507a28" id="0507a28"></a>至求石訪無美者。乃取寺內璞石鐫斲為<a 
name="0507a29" id="0507a29"></a>&#x51FE;。石本&#x9E81;惡。磨飾將了。乃變成馬&#x78AF;。細膩<a 
name="0507b01" id="0507b01"></a>異倫。復有隸字三枚。云正國得也。形設正<a 
name="0507b02" id="0507b02"></a>直巧類神工。名筆之人未可加點。又見種<a 
name="0507b03" id="0507b03"></a>種林木麟鳳等像。儒與官人圖以表奏。返<a 
name="0507b04" id="0507b04"></a>寺之後閉門修業。時因食次方見其面。不<a 
name="0507b05" id="0507b05"></a>久卒於本寺。</p><a 
name="0507b06" id="0507b06"></a><p style="text-indent: 0em; margin-left: 0em"><span class="linehead"></span>釋慧最。瀛州人也。初聽涅槃遊學鄴下。因<a 
name="0507b07" id="0507b07"></a>聞即講曾未經遍。而言議綸綜綽爾舒閑。<a 
name="0507b08" id="0507b08"></a>故為同席諸賢之所歎仰。周滅齊日南奔<a 
name="0507b09" id="0507b09"></a>江表。復習慧門頗通餘論。且自北僧在陳。<a 
name="0507b10" id="0507b10"></a>多乖時俗。惟最機權內動。不墜風流。多為<a 
name="0507b11" id="0507b11"></a>南方周旋膠漆。隋室定天中原安泰。便觀<a 
name="0507b12" id="0507b12"></a>化輦掖參聽異聞。後住光明。時傳雅導<a 
name="0507b13" id="0507b13"></a>而好居靜退。非賢不友。神志宏標氣調高<a 
name="0507b14" id="0507b14"></a>遠。不妄受辱必清瑕累。其立志也如此。仁<a 
name="0507b15" id="0507b15"></a>壽年中。&#x52C5;遣送舍利于荊州大興國寺龍潛<a 
name="0507b16" id="0507b16"></a>道場。昔者隋高作相。因過此寺遇一沙門<a 
name="0507b17" id="0507b17"></a>深相結納。當時器重不測其言。及龍飛之<a 
name="0507b18" id="0507b18"></a>後追憶舊旨。下詔徵之。其身已逝。&#x52C5;乃營<a 
name="0507b19" id="0507b19"></a>其住寺。彫其舊房。故有興國龍潛之美號<a 
name="0507b20" id="0507b20"></a>也。並出自綸言。帝之別意。又道場前面步<a 
name="0507b21" id="0507b21"></a>廊自崩。僧欲治護。控引未就。及舍利既至。<a 
name="0507b22" id="0507b22"></a>將安塔基。巡行顯敞。惟斯壞處商度廣狹<a 
name="0507b23" id="0507b23"></a>恰衷塔形。有識者云。豫毀其廊用待安<a 
name="0507b24" id="0507b24"></a>塔。及四月八日。舍利院內忽然霧起。齋後<a 
name="0507b25" id="0507b25"></a>便歇。日光朗照。有雲如蓋正處塔空。仍下<a 
name="0507b26" id="0507b26"></a>細雨不濕餘處。又感鳧鶴眾鳥塔上飛旋。<a 
name="0507b27" id="0507b27"></a>又見雲間紫色狀如花炬。又雨天花如雪<a 
name="0507b28" id="0507b28"></a>紛紛而下。竟不至地。後又送舍利於吉州<a 
name="0507b29" id="0507b29"></a>發蒙寺。掘深八尺。獲豫章板一條古塼六枚<a 
name="0507c01" id="0507c01"></a>銀瓶二口。得舍利一枚。浮水順轉。又得一<a 
name="0507c02" id="0507c02"></a>寶。體含九采。人不識之。具以聞奏。寺有<a 
name="0507c03" id="0507c03"></a>瑞像。宋大明五年。寺僧法均。夢見金容希<a 
name="0507c04" id="0507c04"></a>世。梵音清遠。因行達于三曲江。見像深潭<a 
name="0507c05" id="0507c05"></a>光浮水上。與太守周湛等接出。計有千<a 
name="0507c06" id="0507c06"></a>斤而輕同數兩。身長六尺四寸。金銅所成。<a 
name="0507c07" id="0507c07"></a>後長沙郡送光趺達都。文帝&#x52C5;遣還安像<a 
name="0507c08" id="0507c08"></a>所。宛然符合。總高九尺餘。佛衣緣下有梵書<a 
name="0507c09" id="0507c09"></a>十餘字。人初不識。後有西僧。讀云。此迦維<a 
name="0507c10" id="0507c10"></a>羅衛國育王第四女所造也。忽爾失去。乃<a 
name="0507c11" id="0507c11"></a>在此耶。梁天監末。屢放光明照于一室。武<a 
name="0507c12" id="0507c12"></a>帝將請入京。因事遂止。大同七年佛身流<a 
name="0507c13" id="0507c13"></a>汗。其年劉敬宣為賊燒郡。及寺並盡。惟<a 
name="0507c14" id="0507c14"></a>佛堂不及。至于十年像又通汗。湘東王乃<a 
name="0507c15" id="0507c15"></a>迎至江陵祈福放光。十二年還返發蒙至<a 
name="0507c16" id="0507c16"></a>寺。放光三日乃止。陳天嘉六年更加莊飾。<a 
name="0507c17" id="0507c17"></a>故世傳其靈異。處處模寫。最躬事頂禮圖于<a 
name="0507c18" id="0507c18"></a>光明。而骨氣雄幹。誠為調御之相。今時所<a 
name="0507c19" id="0507c19"></a>輕略故也。後卒于住寺。</p><a 
name="0507c20" id="0507c20"></a><p style="text-indent: 0em; margin-left: 0em"><span class="linehead"></span>釋僧朗。恒州人。少而出俗。希崇正化。附從<a 
name="0507c21" id="0507c21"></a>聽眾。尋繹大論及以雜心。談唱相接歸學同<a 
name="0507c22" id="0507c22"></a>市。入關住空觀寺。復揚講席隨方利安。<a 
name="0507c23" id="0507c23"></a>而仁恕在懷。言笑溫雅。有在其席無悶神<a 
name="0507c24" id="0507c24"></a>心。宏博見知眾所推尚。時有異問素非所<a 
name="0507c25" id="0507c25"></a>覽者。便合掌答云。僧朗學所未通。解惟至<a 
name="0507c26" id="0507c26"></a>此。故英聲大德咸美其識分。不敢蔑其高<a 
name="0507c27" id="0507c27"></a>行也。仁壽置塔。下&#x52C5;令送舍利於番州。今<a 
name="0507c28" id="0507c28"></a>所謂廣州靈鷲山果實寺寶塔是也。初至州<a 
name="0507c29" id="0507c29"></a>治巡行處所。至果實寺便可安之。寺西<a 
name="0508a01" id="0508a01"></a>對水枕山。荒榛之下掘深六尺。獲石函三<a 
name="0508a02" id="0508a02"></a>枚。二函之內各有銅函。盛二銀像并二銀<a 
name="0508a03" id="0508a03"></a>仙。其一函內有金銀瓶。大小相盛中無舍<a 
name="0508a04" id="0508a04"></a>利。銘云。宋元徽元年建塔。又寺中舊碑云。<a 
name="0508a05" id="0508a05"></a>宋永初元年。天竺沙門僧律。嘗行此處聞<a 
name="0508a06" id="0508a06"></a>鍾磬聲天花滿山因建伽藍。其後有梵僧<a 
name="0508a07" id="0508a07"></a>求那跋摩。來居此寺。曰此山將來必逢菩薩<a 
name="0508a08" id="0508a08"></a>聖主。大弘寶塔。遂同銘之。今朗規度山勢<a 
name="0508a09" id="0508a09"></a>惟此堪置。暗合昔言諒非徒作。事了還京<a 
name="0508a10" id="0508a10"></a>住禪定寺。講習為務。大業末年終於所住。<a 
name="0508a11" id="0508a11"></a>春秋七十有餘矣。</p><a 
name="0508a12" id="0508a12"></a><p style="text-indent: 0em; margin-left: 0em"><span class="linehead"></span>釋慧暢。姓許氏。萊州人也。偏學雜心志存<a 
name="0508a13" id="0508a13"></a>名實。拘滯疆界局約文義。初不信大乘。以<a 
name="0508a14" id="0508a14"></a>言無宗當事同虛誕也。後聞遠公播&#x8FF9;洛<a 
name="0508a15" id="0508a15"></a>陽。學聲遐討。門人山峙時號通明。暢乃疑<a 
name="0508a16" id="0508a16"></a>焉。試往尋造觀其神略。乃見談述高邃&#x5190;<a 
name="0508a17" id="0508a17"></a>罔天地。返顧小道狀等遊塵。便折挫形神<a 
name="0508a18" id="0508a18"></a>伏聽三載。達解涅槃慨其晚悟。又至京邑<a 
name="0508a19" id="0508a19"></a>仍住淨影。陶思前經師任成業。仁壽置塔。<a 
name="0508a20" id="0508a20"></a>&#x52C5;送舍利於牟州拒神山寺。帝為山出黃<a 
name="0508a21" id="0508a21"></a>銀。別&#x52C5;以塔鎮之。用酬恩惠。山在州東五<a 
name="0508a22" id="0508a22"></a>里。昔始皇取石為橋。此山拒而不去。因遂<a 
name="0508a23" id="0508a23"></a>名焉。山南四里有黃銀穴。塔基之處名溫公<a 
name="0508a24" id="0508a24"></a>埠。傳云。昔高齊初。有沙門僧溫。行年七十。<a 
name="0508a25" id="0508a25"></a>道行難測遊化為任。曾受梁高供養一十<a 
name="0508a26" id="0508a26"></a>二年。後辭北還行住此埠。創立寺宇因山<a 
name="0508a27" id="0508a27"></a>為號。而虎狼鳥狩遶寺鳴吼。似若怖溫。<a 
name="0508a28" id="0508a28"></a>溫出戶語曰。汝是畜生十惡所感。吾是人道<a 
name="0508a29" id="0508a29"></a>十善所招。罪福天懸何勞于我。汝宜速去。<a 
name="0508b01" id="0508b01"></a>既聞斯及。於是鳥狩永絕此山。而溫身長<a 
name="0508b02" id="0508b02"></a>七尺威儀怯人。眉長尺餘垂蔽其面。欲有<a 
name="0508b03" id="0508b03"></a>所&#x89A9;以手褰之。故至于今雖有寺號。而<a 
name="0508b04" id="0508b04"></a>俗猶呼為溫公埠焉。暢安處事了還返京<a 
name="0508b05" id="0508b05"></a>寺。綜習前業終世不出。言問慶弔亦所不<a 
name="0508b06" id="0508b06"></a>行。預知其亡。清浴其體端坐待卒。至期<a 
name="0508b07" id="0508b07"></a>奄逝。春秋七十有餘矣。</p><a 
name="0508b08" id="0508b08"></a><p><span class="juanname">續高僧傳卷第十</span></p>
<hr>【經文資訊】大正藏第 50 冊 No. 2060 續高僧傳<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index7bbb.html?index=T50n2060" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T50n2060_010 by HTTrack Website Copier/3.x [XR&CO'2014], Tue, 07 Jun 2016 07:00:21 GMT -->
</html>
