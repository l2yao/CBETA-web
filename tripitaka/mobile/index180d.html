<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T85n2816_001 by HTTrack Website Copier/3.x [XR&CO'2014], Tue, 07 Jun 2016 07:01:56 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=122308334&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT85n2816&amp;utmp=%2Fmobile%2Findex.php%3Findex%3DT85n2816_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第85冊<br/>No.2816 因緣心釋論開決記 (1卷)<br/>【】<br/>第 1 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T85">
<div class="root" id="2816" sutra_name="因緣心釋論開決記" sutra_juan="[卷1]">　
<a 
name="1178a20" id="1178a20"></a><a 
name="1178a21" id="1178a21"></a><a 
name="1178a22" id="1178a22"></a><p style="margin-left: 2em"><span class="juannum">No. 2816 [cf. No. 1654]</span></p><a 
name="1178a23" id="1178a23"></a><p><span class="juanname">因緣心釋論開決記一卷</span></p><a 
name="1178a24" id="1178a24"></a><a 
name="1178a25" id="1178a25"></a><p style="text-indent: 0em; margin-left: 0em"><span class="linehead"></span>將釋此論。先以四門分別。然後釋其正論之<a 
name="1178a26" id="1178a26"></a>文。言四門者。一明造論之主。二明造論之<a 
name="1178a27" id="1178a27"></a>因。三明所述之論為正量不。四辨論所宗。</p><a 
name="1178a28" id="1178a28"></a><p style="text-indent: 0em; margin-left: 0em"><span class="linehead"></span>初言明造論之主者。謂龍猛大師自利他滿<a 
name="1178a29" id="1178a29"></a>證極喜地。善見緣起甚深法性。善逝受記名<a 
name="1178b01" id="1178b01"></a>稱普聞。具諸德者之所造也。</p><a 
name="1178b02" id="1178b02"></a><p style="text-indent: 0em; margin-left: 0em"><span class="linehead"></span>二言明造論之因者。謂龍猛大師為欲斷除<a 
name="1178b03" id="1178b03"></a>五德弟子諸疑網故摧滅外道斷常等。見諸<a 
name="1178b04" id="1178b04"></a>僻執故欲令未來<span class="corr" title='[純&gt;鈍]'>鈍</span>根異生利根有情善解緣<a 
name="1178b05" id="1178b05"></a>起明了二諦。速趣無上菩提正因故造斯論<a 
name="1178b06" id="1178b06"></a>　夫欲修行無上菩提正因之者。先須善解緣<a 
name="1178b07" id="1178b07"></a>起緣性雜染淨品明了分別二諦之理。言二<a 
name="1178b08" id="1178b08"></a>諦者。勝義世俗二種諦也　言勝義諦者。諸<a 
name="1178b09" id="1178b09"></a>法性相無生無起非斷非常。超語言道心行<a 
name="1178b10" id="1178b10"></a>處滅。唯聖自證之境界也　言俗諦者。略而<a 
name="1178b11" id="1178b11"></a>言之有其四種。一真實。二非真。三近勝義。<a 
name="1178b12" id="1178b12"></a>四清淨　言真實者。謂內外緣起於勝義諦。<a 
name="1178b13" id="1178b13"></a>雖空無物世俗諦門猶如幻化因緣力故成辨<a 
name="1178b14" id="1178b14"></a>現事。聖見其過。凡愚執實不見其患。耽著造<a 
name="1178b15" id="1178b15"></a>作久處生死因果法也　言非真者。謂陽焰<a 
name="1178b16" id="1178b16"></a>幻化乾城等類。世諦門中不成辨事。凡亦了<a 
name="1178b17" id="1178b17"></a>達不假聖說非真有也　言近勝義者。為欲<a 
name="1178b18" id="1178b18"></a>詮其勝義諦故。諸佛菩薩善知識等。以名句<a 
name="1178b19" id="1178b19"></a>文身施設假立十二分教。彼名句文雖非本<a 
name="1178b20" id="1178b20"></a>事。若無名等不能顯事故名句等名近勝義<a 
name="1178b21" id="1178b21"></a>也　言清淨者。謂諸佛如來所有相好力無<a 
name="1178b22" id="1178b22"></a>畏等廣大功德不同異生不善之業染污煩惱<a 
name="1178b23" id="1178b23"></a>之所生長。唯是白淨出世道法之所生起故<a 
name="1178b24" id="1178b24"></a>言清淨。</p><a 
name="1178b25" id="1178b25"></a><p style="text-indent: 0em; margin-left: 0em"><span class="linehead"></span>三言所造之論為正量不者。此中有問。如來<a 
name="1178b26" id="1178b26"></a>所說緣起緣性甚深微細。雖可了知唯佛獨<a 
name="1178b27" id="1178b27"></a>證。龍樹大師位階何地。此所造論以為正量<a 
name="1178b28" id="1178b28"></a>而可信受　答。教理二門有證成故。此所造<a 
name="1178b29" id="1178b29"></a>論而無錯謬。以為正量。勿生疑惑　教量證<a 
name="1178c01" id="1178c01"></a>成者。楞伽經云。南天竺國中有名德比丘。厥<a 
name="1178c02" id="1178c02"></a>號名龍樹。能破有無宗。世間中顯我無上大<a 
name="1178c03" id="1178c03"></a>乘法。得初歡喜地往生安樂國　又大雲經<a 
name="1178c04" id="1178c04"></a>說。我滅度後有龍樹苾芻。能摧惡見護我正<a 
name="1178c05" id="1178c05"></a>法。與善行王同時出現。有斯教量而受記。故<a 
name="1178c06" id="1178c06"></a>此師製造以為可信　理證成者。此師在世<a 
name="1178c07" id="1178c07"></a>親證空藏三昧。撝空出寶滿有情願。於山石<a 
name="1178c08" id="1178c08"></a>壁而無障礙。更有勝德文繁不述。如餘處明。<a 
name="1178c09" id="1178c09"></a>以斯現量而推此師非凡。是聖所說言教以<a 
name="1178c10" id="1178c10"></a>為正量。堪可流轉。</p><a 
name="1178c11" id="1178c11"></a><p style="text-indent: 0em; margin-left: 0em"><span class="linehead"></span>四言辨論所宗者。大師在世大小乘教各無<a 
name="1178c12" id="1178c12"></a>差。互如佛所說依教修行。佛滅度後大小乘<a 
name="1178c13" id="1178c13"></a>教為諸師等情執不同。各成多宗如餘處說。<a 
name="1178c14" id="1178c14"></a>今此論者。所詮之宗非小是大。就大之中復<a 
name="1178c15" id="1178c15"></a>分三宗。一勝義皆空。二應理圓實。三法性圓<a 
name="1178c16" id="1178c16"></a>融。此論所被龍樹菩薩依大般若等住&#x7AEA;立<a 
name="1178c17" id="1178c17"></a>宗故。是故此論勝義皆空宗之攝也。</p><a 
name="1178c18" id="1178c18"></a><p style="text-indent: 0em; margin-left: 0em"><span class="linehead"></span>後言釋其正論文者。文分為二。一釋論題。二<a 
name="1178c19" id="1178c19"></a>明正論。</p><a 
name="1178c20" id="1178c20"></a><p style="text-indent: 0em; margin-left: 0em"><span class="linehead"></span>釋題中言因緣心論頌者。夫諸經論所立名<a 
name="1178c21" id="1178c21"></a>者皆有四義。一人。二處。三喻。四義。今此名<a 
name="1178c22" id="1178c22"></a>者約義立也。為此論中。所有一切諸佛菩薩<a 
name="1178c23" id="1178c23"></a>所說緣起廣略二義世及出世雜染還滅。如<a 
name="1178c24" id="1178c24"></a>是等義此中攝盡故立此名　言因緣者。此<a 
name="1178c25" id="1178c25"></a>遮斷常無因等論諸惡見也　言因緣者。為<a 
name="1178c26" id="1178c26"></a>何謂耶。瑜伽及阿毘達磨集二論云。離作用<a 
name="1178c27" id="1178c27"></a>義。從因所生義。離有情義。依他起義。無動轉<a 
name="1178c28" id="1178c28"></a>義。無常義。暫住義。因果相續不斷義。因果相<a 
name="1178c29" id="1178c29"></a>似義。因果種種義。因果各決定義。是緣起義<a 
name="1179a01" id="1179a01"></a>　言心者。緣起緣性即是諸佛祕密心藏真<a 
name="1179a02" id="1179a02"></a>實之境。此論亦明如是義故。故言心也　又<a 
name="1179a03" id="1179a03"></a>言心者。亦是攝辭。此中皆攝諸廣義故　所<a 
name="1179a04" id="1179a04"></a>言論者。教誡學徒故名為論。</p><a 
name="1179a05" id="1179a05"></a><p style="text-indent: 0em; margin-left: 0em"><span class="linehead"></span>二言明正論者。大門分二。一廣。二略。言廣者。<a 
name="1179a06" id="1179a06"></a>七行頌中前五是也　言略者。後二頌也<a 
name="1179a07" id="1179a07"></a>　就廣之中復分為五。一三攝十二門即初二<a 
name="1179a08" id="1179a08"></a>頌也。二十二支法遞互相生無有始終門即<a 
name="1179a09" id="1179a09"></a>第三頌。三十二支法空故無我門即頌中半<a 
name="1179a10" id="1179a10"></a>頌也。四十二支法離二邊故無轉移門。即頌<a 
name="1179a11" id="1179a11"></a>中始從唯從於空法至不移。五還滅門即頌<a 
name="1179a12" id="1179a12"></a>云智應察也。即彼五中前四是順。後一是逆。<a 
name="1179a13" id="1179a13"></a>如理應思。</p><a 
name="1179a14" id="1179a14"></a><p style="text-indent: 0em; margin-left: 0em"><span class="linehead"></span>廣略二門之中先明其廣。就廣之中今當第<a 
name="1179a15" id="1179a15"></a>一明三攝十二門。於中文二。先問。後答。言先<a 
name="1179a16" id="1179a16"></a>問者前半頌也。言後答者後一頌半而配文<a 
name="1179a17" id="1179a17"></a>也　先略釋問辭言。此中者。是發起辭即如<a 
name="1179a18" id="1179a18"></a>來所說緣起緣性廣略二教於此中也　言沙<a 
name="1179a19" id="1179a19"></a>門者。即是梵音。此云善學。亦云善寂。即是<a 
name="1179a20" id="1179a20"></a>諸聖及隨彼聖出家眾也。此則通於內外學<a 
name="1179a21" id="1179a21"></a>也　言樂聞者。為遮不信及無樂。欲欲欲雖<a 
name="1179a22" id="1179a22"></a>多此中欲令於緣起義明了聞也　言能聽者。<a 
name="1179a23" id="1179a23"></a>謂耳根不壞了聲義也　言善能憶持者。謂<a 
name="1179a24" id="1179a24"></a>前耳根所聞之義。意識憶持專注一境無忘<a 
name="1179a25" id="1179a25"></a>失也　言能悟者。謂意識憶持所了之義。以<a 
name="1179a26" id="1179a26"></a>惠善觀於聞聲義。無有遣餘悉了知也　言<a 
name="1179a27" id="1179a27"></a>能觀者。而於諸法及出離道功德過失善觀<a 
name="1179a28" id="1179a28"></a>察也。言及具簡棄者。於染淨品功德過失疑<a 
name="1179a29" id="1179a29"></a>網惡作善簡擇故。即前五德二是聞惠。一是<a 
name="1179b01" id="1179b01"></a>恩惠。後二修惠。雖言五德亦具五善之想。捨<a 
name="1179b02" id="1179b02"></a>五惡想如理應思　言來詣師所者。謂五德<a 
name="1179b03" id="1179b03"></a>弟子為求法故來詣龍猛菩薩所也　言於如<a 
name="1179b04" id="1179b04"></a>來教中者。五德弟子非於外道六師等教而<a 
name="1179b05" id="1179b05"></a>有疑惑。唯於如來所說緣起廣略二義心生<a 
name="1179b06" id="1179b06"></a>疑惑故發問也　言婆伽梵者。此云降伏。具<a 
name="1179b07" id="1179b07"></a>謂降四魔具六功德也　問曰。言婆伽梵者。<a 
name="1179b08" id="1179b08"></a>獨如來得。何故呼師為薄伽梵　答。為彼弟<a 
name="1179b09" id="1179b09"></a>子而於師所作如來想。恭敬之辭　又此龍<a 
name="1179b10" id="1179b10"></a>猛住見道位捨諸惡法遠離魔境　經有誠言。<a 
name="1179b11" id="1179b11"></a>如幻一切法。為諸有情說。於彼而無畏。故號<a 
name="1179b12" id="1179b12"></a>為薄伽。龍猛菩薩證極喜地了緣起法如幻<a 
name="1179b13" id="1179b13"></a>化等。具斯德故與理無違　弟子呼師稱薄<a 
name="1179b14" id="1179b14"></a>伽梵者。求何事耶。為愛盡故。求解脫故。非<a 
name="1179b15" id="1179b15"></a>為財利及愛果也　言彼於何所攝者。為彼<a 
name="1179b16" id="1179b16"></a>弟子或於廣義先已了知。而於攝略不善巧。<a 
name="1179b17" id="1179b17"></a>故問攝義也　言今欲樂聞者。雖言樂聞亦<a 
name="1179b18" id="1179b18"></a>攝思修為取果也　後明答辭言。知彼問其<a 
name="1179b19" id="1179b19"></a>真義者。謂龍猛菩薩知彼五德弟子於緣起<a 
name="1179b20" id="1179b20"></a>緣性盡所有性如所有性。真義之中生渴仰<a 
name="1179b21" id="1179b21"></a>無不如法。故試問也　言師即呼曰汝者。為<a 
name="1179b22" id="1179b22"></a>彼弟子先於師所作如來想。稱薄伽梵與彼<a 
name="1179b23" id="1179b23"></a>相應即呼曰汝　言師者。五種師中出家羯<a 
name="1179b24" id="1179b24"></a>磨依止教授也　言汝者。即是子也。子有三<a 
name="1179b25" id="1179b25"></a>種。一身所生。二口所生。三心所生。今取後<a 
name="1179b26" id="1179b26"></a>二　言作此分明者。而語與義無有相違稱<a 
name="1179b27" id="1179b27"></a>彼問答。故言分明　言典功之語者。語無有<a 
name="1179b28" id="1179b28"></a>失而無雜亂。義理分明利益聽眾有果獲也。</p><a 
name="1179b29" id="1179b29"></a><p style="text-indent: 0em; margin-left: 0em"><span class="linehead"></span>次下又重釋問辭釋論也　言此中十及二故<a 
name="1179c01" id="1179c01"></a>曰為十二者。若十及二不別說者數為二十。<a 
name="1179c02" id="1179c02"></a>有增加過故此言也　問。不言十一。不言十<a 
name="1179c03" id="1179c03"></a>三。定言十二。為何謂耶。若言十一義不具足。<a 
name="1179c04" id="1179c04"></a>若言十三義無所用。有增減過故定十二<a 
name="1179c05" id="1179c05"></a>　又三世因果用十二故。謂從於前際至中際因<a 
name="1179c06" id="1179c06"></a>者無明行識。果謂名色。助因為愛。從於中際<a 
name="1179c07" id="1179c07"></a>至後之因從識至受。果謂生老死。助因取有。<a 
name="1179c08" id="1179c08"></a>住中際者從識至受。故定十二　又十二者。<a 
name="1179c09" id="1179c09"></a>初三即是能引支也。名色六入觸受四法所<a 
name="1179c10" id="1179c10"></a>引支也。愛取有三能成支也。生之一法所成<a 
name="1179c11" id="1179c11"></a>支也。老死即是過失支也。能引支者。顯其遠<a 
name="1179c12" id="1179c12"></a>因。能成支者。即示近因。若無此二生不成<a 
name="1179c13" id="1179c13"></a>故　言支即差別故言差別如車支分故說為<a 
name="1179c14" id="1179c14"></a>支者。除十二支別無差別。即十二支性相業<a 
name="1179c15" id="1179c15"></a>用名不同故立差別義如車支分。若離輪等<a 
name="1179c16" id="1179c16"></a>別無有車。此亦如是。十二支法明性相者。如<a 
name="1179c17" id="1179c17"></a>稻稈經說。何者無明於此六界起於一想一合<a 
name="1179c18" id="1179c18"></a>想常想堅牢想不壞想安樂想眾生名生者養<a 
name="1179c19" id="1179c19"></a>育士夫補特伽羅儒童作者我我所相等。及<a 
name="1179c20" id="1179c20"></a>餘種種無知。此是無明。有無明故於諸境<a 
name="1179c21" id="1179c21"></a>界起貪嗔癡。於諸境界起貪嗔癡者。此是無<a 
name="1179c22" id="1179c22"></a>明緣行。而於諸事能了別者。名之為識。與識<a 
name="1179c23" id="1179c23"></a>俱生四取蘊者。此是名色。依名色諸根。名為<a 
name="1179c24" id="1179c24"></a>六入。三法和合名之為觸。覺受觸者。名之為<a 
name="1179c25" id="1179c25"></a>受。於受貪著。名之為愛。增長愛者。名之為<a 
name="1179c26" id="1179c26"></a>取。從取而生。能生業者。名之為有。而從彼因<a 
name="1179c27" id="1179c27"></a>所生之蘊。名之為生。生已蘊成熟者。名之為<a 
name="1179c28" id="1179c28"></a>老。老已蘊滅壞者。名之為死。臨終之時內具<a 
name="1179c29" id="1179c29"></a>貪著及熱惱者。名之為愁。從愁而生諸言辭<a 
name="1180a01" id="1180a01"></a>者。名之為嘆。五識身受苦者。名之為苦。作<a 
name="1180a02" id="1180a02"></a>意之識受諸苦者。名之為憂。具如是等及隨<a 
name="1180a03" id="1180a03"></a>煩惱者。名之為惱　十二支法明業用者。如<a 
name="1180a04" id="1180a04"></a>阿毘達磨集論說。無明作何業耶。而於諸有<a 
name="1180a05" id="1180a05"></a>迷諸有情。亦與諸行而作緣也。行作何業而<a 
name="1180a06" id="1180a06"></a>於諸趣顯現有情。亦與識作習起緣也。識作<a 
name="1180a07" id="1180a07"></a>何業能持有情業之纏縛。亦與名色而作緣<a 
name="1180a08" id="1180a08"></a>也。名色作何業令諸有情而取於身。亦與六<a 
name="1180a09" id="1180a09"></a>入而作緣也。六入作何業令諸有情圓滿受<a 
name="1180a10" id="1180a10"></a>身觸作緣也。觸作何業令諸有情受用於境<a 
name="1180a11" id="1180a11"></a>受作緣也。受作何業令諸有情趣生受用愛<a 
name="1180a12" id="1180a12"></a>作緣也。愛作何業令諸有情而引於生取作<a 
name="1180a13" id="1180a13"></a>緣也。取作何業取後有故令諸有情而識有<a 
name="1180a14" id="1180a14"></a>取有□□□□□□作緣也。有作何業令諸<a 
name="1180a15" id="1180a15"></a>有情趣向後有生作緣也。生作何業令諸有<a 
name="1180a16" id="1180a16"></a>情次第成就名色六入。而觸及受老死緣也。<a 
name="1180a17" id="1180a17"></a>老死作何業令諸有情數數轉變壽及命也<a 
name="1180a18" id="1180a18"></a>　十二支法釋名者。如稻稈經說。大黑闇故名<a 
name="1180a19" id="1180a19"></a>為無明。造作故名諸行。了別故名識。相依名<a 
name="1180a20" id="1180a20"></a>名色。為生門故名六入。觸故名觸。受故名受。<a 
name="1180a21" id="1180a21"></a>渴故名愛。取故名取。生後有故名有。生蘊故<a 
name="1180a22" id="1180a22"></a>名生。蘊熟故名老。蘊壞故名死。愁故名愁。嘆<a 
name="1180a23" id="1180a23"></a>故名嘆。惱身故名苦。惱心故名憂。煩惱故名<a 
name="1180a24" id="1180a24"></a>惱　言能寂身口故名能仁者。雖不言意能<a 
name="1180a25" id="1180a25"></a>寂身口而從於彼意淨因生。但果清淨知。因<a 
name="1180a26" id="1180a26"></a>淨故而不言也。</p><a 
name="1180a27" id="1180a27"></a><p style="text-indent: 0em; margin-left: 0em"><span class="linehead"></span>言彼非自性者。次下有十種。外道僻執此次<a 
name="1180a28" id="1180a28"></a>第一也。謂裸形外道執六種法為法自性。一<a 
name="1180a29" id="1180a29"></a>有壽。二無壽。三有漏。四繫得。五持禁戒。六解<a 
name="1180b01" id="1180b01"></a>脫。若不了別此六法者輪轉生死。若了別時<a 
name="1180b02" id="1180b02"></a>而得解脫。或有一類而執有。情微塵昧闇平<a 
name="1180b03" id="1180b03"></a>等自性。即彼士夫為法自性。二言決定者。此<a 
name="1180b04" id="1180b04"></a>是數論外道宗也。謂有一類而執諸法。從彼<a 
name="1180b05" id="1180b05"></a>生者即是彼果。彼即是因。是故因果各各決<a 
name="1180b06" id="1180b06"></a>定人天等趣。不相雜住生死輪轉。三言士夫<a 
name="1180b07" id="1180b07"></a>者。此亦數論宗也。謂有一類執有。眾生及以<a 
name="1180b08" id="1180b08"></a>士夫為諸法因。不了此二久處生死。雖相雜<a 
name="1180b09" id="1180b09"></a>住若了別時即得解脫。士夫者。而有千頌善<a 
name="1180b10" id="1180b10"></a>解法述。或執士夫有大力用。各在有情身內<a 
name="1180b11" id="1180b11"></a>住也。四言相假者。謂有一類外道說言。日月<a 
name="1180b12" id="1180b12"></a>星宿日數即是法因。順彼作業成辨其事。若<a 
name="1180b13" id="1180b13"></a>違彼者即不成就。是故諸法是彼自性。若不<a 
name="1180b14" id="1180b14"></a>了彼久處輪迴。若了別者即得解脫。又言相<a 
name="1180b15" id="1180b15"></a>假者。有諸外道起如是見。立如是論。若有眾<a 
name="1180b16" id="1180b16"></a>生。於殑伽河等沐浴支體。沐浴支體而得清<a 
name="1180b17" id="1180b17"></a>淨。或有一類執獨等成以為清淨。不假善惡<a 
name="1180b18" id="1180b18"></a>而成異熟。但假日月沐浴等法以為清淨。五<a 
name="1180b19" id="1180b19"></a>言自在者。此亦數論宗也。謂有一類說。諸有<a 
name="1180b20" id="1180b20"></a>情其受苦樂不從善惡。雖自在變彼由現見<a 
name="1180b21" id="1180b21"></a>於因果中。世間有情不隨欲轉故作此計。所<a 
name="1180b22" id="1180b22"></a>以者何。現見世間有情於彼因時。欲修淨業<a 
name="1180b23" id="1180b23"></a>不遂本欲。反更為惡。於彼果時。願生善趣<a 
name="1180b24" id="1180b24"></a>樂世界中不遂本欲墮惡趣等。竟謂受樂不<a 
name="1180b25" id="1180b25"></a>遂所欲反受諸苦。由此見故彼作是思。六言<a 
name="1180b26" id="1180b26"></a>時者。此亦數論宗也。謂執有情所受苦樂不<a 
name="1180b27" id="1180b27"></a>假善惡。但待時受苦樂報如夏草青冬即變<a 
name="1180b28" id="1180b28"></a>白。如是等類非由善惡。是時變故。七言自然<a 
name="1180b29" id="1180b29"></a>者。謂有一類計一切法六自然性。一物。二德。<a 
name="1180c01" id="1180c01"></a>三業。四總。五差。六連。若了此六如得解脫。<a 
name="1180c02" id="1180c02"></a>若不了者輪轉生死。或有妄計<span class="gaiji">蕀<!--gaiji,蕀,1[卄/(束*束)],2,3--></span>鐵豆圓。如<a 
name="1180c03" id="1180c03"></a>是等事是准而作皆自然性。八九十言隨欲<a 
name="1180c04" id="1180c04"></a>化主偶過者。此三宗見。是無因論。謂有一類<a 
name="1180c05" id="1180c05"></a>而依世間諸靜慮故見世施主。一期受命恒<a 
name="1180c06" id="1180c06"></a>行布施無有斷絕。從此命終生下賤家。貧窮<a 
name="1180c07" id="1180c07"></a>遺乏。彼作是思定無施。與愛養祠祀。復見有<a 
name="1180c08" id="1180c08"></a>人一期受中恒行妙行。或行惡行。見彼命終。<a 
name="1180c09" id="1180c09"></a>墮於惡趣。生諸那落迦。或往善趣生於天上<a 
name="1180c10" id="1180c10"></a>樂。世界中彼作是思。定無妙行及與惡行亦<a 
name="1180c11" id="1180c11"></a>無善行惡行二業。業果異熟。或復有時見諸<a 
name="1180c12" id="1180c12"></a>因緣空無果報。謂見世間無有因緣欻。或時<a 
name="1180c13" id="1180c13"></a>欻爾大風卒起於一時間寂然止息。或時忽<a 
name="1180c14" id="1180c14"></a>爾暴河彌漫於一時間類則空竭。或時&#x6B1D;爾<a 
name="1180c15" id="1180c15"></a>果木繁榮於一時間颯然衰&#x9847;。由如是故起<a 
name="1180c16" id="1180c16"></a>如是等三種見也　言等者。等攝諸餘外道<a 
name="1180c17" id="1180c17"></a>僻執非獨前。十言所生者。與前九文一一相<a 
name="1180c18" id="1180c18"></a>合。言此是因緣所生者。能仁所說內外諸法<a 
name="1180c19" id="1180c19"></a>緣起緣性唯有正因及以助因。別無自性決<a 
name="1180c20" id="1180c20"></a>定等故。</p><a 
name="1180c21" id="1180c21"></a><p style="text-indent: 0em; margin-left: 0em"><span class="linehead"></span>次下初門第二明答辭釋論也　言此差別十<a 
name="1180c22" id="1180c22"></a>二支法於煩惱業苦遞互相依猶如束蘆於<a 
name="1180c23" id="1180c23"></a>彼三中並皆攝盡者。譬如世間以束蘆等立<a 
name="1180c24" id="1180c24"></a>成其舍獨一不成。如是十二支法三法攝盡<a 
name="1180c25" id="1180c25"></a>和合相依共作雜染淨品因果無獨勝。能闕<a 
name="1180c26" id="1180c26"></a>一不成　言盡者即是無餘義也者。於三法<a 
name="1180c27" id="1180c27"></a>中十二支法無有一法攝不盡故雜染因果遍<a 
name="1180c28" id="1180c28"></a>攝盡。故五德弟子所問之疑悉皆斷故。</p><a 
name="1180c29" id="1180c29"></a><p style="text-indent: 0em; margin-left: 0em"><span class="linehead"></span>又次下言問曰等者。是下答辭發起文也<a 
name="1181a01" id="1181a01"></a>　言問曰者。五德弟子問師之辭　言何者煩<a 
name="1181a02" id="1181a02"></a>惱。何者是業。何者見苦。此差別之法當於何<a 
name="1181a03" id="1181a03"></a>攝者為軌範。師云。何三法攝於十二。已說分<a 
name="1181a04" id="1181a04"></a>明典功之語我已知辨。十二法中幾煩惱道<a 
name="1181a05" id="1181a05"></a>幾是業道幾苦道攝幾因幾果。我今疑惑請<a 
name="1181a06" id="1181a06"></a>為解釋故生問也。言答曰者。謂師欲斷除弟<a 
name="1181a07" id="1181a07"></a>子疑惑而對答也。言初八九煩惱者。為此三<a 
name="1181a08" id="1181a08"></a>法擾亂有情法義同故。故煩惱攝非體相同。<a 
name="1181a09" id="1181a09"></a>謂無明於事不明了時擾亂心故。愛著事時<a 
name="1181a10" id="1181a10"></a>擾亂心故。取耽於事行行之時擾亂心故。十<a 
name="1181a11" id="1181a11"></a>地經云。三道成就苦諦集諦無明愛取別雜<a 
name="1181a12" id="1181a12"></a>染道而無斷絕。行有二。法業道不斷餘七支。<a 
name="1181a13" id="1181a13"></a>法苦道不斷此論與經義同一也　言二及十<a 
name="1181a14" id="1181a14"></a>見業者。為此二法體相雖殊造作義同故立<a 
name="1181a15" id="1181a15"></a>業名。謂行即從於身口意門造福等業有增<a 
name="1181a16" id="1181a16"></a>後有而作業故　言餘七皆是苦者。為此七<a 
name="1181a17" id="1181a17"></a>法而皆從於業雜染生同一果相。三八苦性<a 
name="1181a18" id="1181a18"></a>故立苦名　經及諸論先列無明末後老死。有<a 
name="1181a19" id="1181a19"></a>何義趣次第如是。為諸有情從無始來不了<a 
name="1181a20" id="1181a20"></a>因果及以真性而有迷惑。從於迷惑而有造<a 
name="1181a21" id="1181a21"></a>作。以行習氣令心顛倒。心顛倒故而於當來<a 
name="1181a22" id="1181a22"></a>續生。名色以相續故六處成就。根成就故而<a 
name="1181a23" id="1181a23"></a>觸於境。即便觸受於境受用。受用境故於現<a 
name="1181a24" id="1181a24"></a>染著未來生愛。以生欲故取求積集。以積集<a 
name="1181a25" id="1181a25"></a>故來生果因有便成就。即有起故而於五趣<a 
name="1181a26" id="1181a26"></a>而受生也。以有生故即有老死。諸有情類從<a 
name="1181a27" id="1181a27"></a>無始來輪轉生死。因果次第如是故也。次第<a 
name="1181a28" id="1181a28"></a>如是。無明等法各各單已為有差別。一一法<a 
name="1181a29" id="1181a29"></a>中皆有差別。謂無明有十九種。一前際無知。<a 
name="1181b01" id="1181b01"></a>二後際無知。三彼二俱無知。四內無知。五外<a 
name="1181b02" id="1181b02"></a>無知。六內外無知。七業無知。八異熟無知。九<a 
name="1181b03" id="1181b03"></a>業異熟無知。十於佛無知。十一於法無知。十<a 
name="1181b04" id="1181b04"></a>二於僧無知。十三於苦無知。十四於集無知。<a 
name="1181b05" id="1181b05"></a>十五於滅無知。十六於道無知。十七於因無<a 
name="1181b06" id="1181b06"></a>知。十八於果無知。十九於處無知。行有三<a 
name="1181b07" id="1181b07"></a>種。謂罪行福行及不動行。識有八種。謂從眼<a 
name="1181b08" id="1181b08"></a>識至賴耶識。名色有二。一圓滿。謂下二界。<a 
name="1181b09" id="1181b09"></a>二不圓滿。謂無色界。六入有六。謂眼根等。而<a 
name="1181b10" id="1181b10"></a>觸有六。謂從眼觸至意觸也。受有十八。謂眼<a 
name="1181b11" id="1181b11"></a>具三至意具三。受有三種。謂三界愛。取有四<a 
name="1181b12" id="1181b12"></a>種。謂欲見禁及我論也。而有十二。謂生果業<a 
name="1181b13" id="1181b13"></a>集死生中有三界五趣。生有四種。謂胎生等<a 
name="1181b14" id="1181b14"></a>髮白面皺等是老差別。死及死性別離壽壞<a 
name="1181b15" id="1181b15"></a>等是死差別　言皆是總攝者。謂大小乘教<a 
name="1181b16" id="1181b16"></a>說有八苦識等七法。但攝其五餘三不說。何<a 
name="1181b17" id="1181b17"></a>故爾耶。為伏此難故言皆者攝三苦也。識等<a 
name="1181b18" id="1181b18"></a>七法云何攝五。謂識名色及以六入即攝五<a 
name="1181b19" id="1181b19"></a>蔭盛苦。受觸二法即攝病苦。生攝生苦。老死<a 
name="1181b20" id="1181b20"></a>即攝老苦死苦　又經說言。三苦八苦。此但<a 
name="1181b21" id="1181b21"></a>攝八三。復云何識名色即六行苦故。觸受二<a 
name="1181b22" id="1181b22"></a>法即苦苦故。生老死二即變苦故　言是故此<a 
name="1181b23" id="1181b23"></a>十二支法於業煩惱中等者。即是頌中十二<a 
name="1181b24" id="1181b24"></a>唯三攝釋論辭也　言唯者。是其遮義。經中<a 
name="1181b25" id="1181b25"></a>所說之法。此中攝盡。更無有餘者。顯論勝能<a 
name="1181b26" id="1181b26"></a>也。此論難思遍攝諸經廣大義故。</p><a 
name="1181b27" id="1181b27"></a><p style="text-indent: 0em; margin-left: 0em"><span class="linehead"></span>次下大門第二明十二支法遞互相生無有始<a 
name="1181b28" id="1181b28"></a>終門釋論也　言問曰此義己知彼煩惱業苦<a 
name="1181b29" id="1181b29"></a>云何相生請為解說者。十二支法三道攝者。<a 
name="1181c01" id="1181c01"></a>師作分明典功之語。於中所有盡所有性如<a 
name="1181c02" id="1181c02"></a>所有性。我今無倒皆悉了知彼十二法。何者<a 
name="1181c03" id="1181c03"></a>是因。何者是果。云何相生。所有因果。今欲<a 
name="1181c04" id="1181c04"></a>樂聞請為解說。此顯自能及生起也　言從<a 
name="1181c05" id="1181c05"></a>三煩惱生於二業者。謂從無明而生於行。從<a 
name="1181c06" id="1181c06"></a>於愛取生有故也　言謂上所說苦法者。即至<a 
name="1181c07" id="1181c07"></a>前門文中所謂識名色六入觸受生老死故。<a 
name="1181c08" id="1181c08"></a>謂從於行從識至受五法生故。從有而生生<a 
name="1181c09" id="1181c09"></a>老死故。言所謂諸煩惱者。即無明愛取也。所<a 
name="1181c10" id="1181c10"></a>謂從識至受生於愛取。從生老死生無明。故<a 
name="1181c11" id="1181c11"></a>十二支法遞互相生者。於四緣中各具幾緣而<a 
name="1181c12" id="1181c12"></a>作緣耶。各除因緣緣具餘三緣。無明若生身<a 
name="1181c13" id="1181c13"></a>語行法有色之者。以增上緣而作緣也。若生<a 
name="1181c14" id="1181c14"></a>非色意行法者。等無間緣所緣緣增上緣而<a 
name="1181c15" id="1181c15"></a>作緣也。如是餘支若生有色以增上緣而作<a 
name="1181c16" id="1181c16"></a>其緣。若生非色以所緣緣等無間緣增上之緣<a 
name="1181c17" id="1181c17"></a>而為緣也。如是非色而於有色亦增上緣而<a 
name="1181c18" id="1181c18"></a>為其緣。而於非色亦以等無間緣所緣緣增<a 
name="1181c19" id="1181c19"></a>上緣而為其緣隨。所應知。十二支法何故互<a 
name="1181c20" id="1181c20"></a>相而不作其因緣緣耶。因緣緣者各各自種<a 
name="1181c21" id="1181c21"></a>而顯現故。餘有廣義文繁不述。如瑜伽論<a 
name="1181c22" id="1181c22"></a>　言言有者有其三種所謂欲色無色者。此顯三<a 
name="1181c23" id="1181c23"></a>界有也。欲界者未離欲愛欲名為欲界。色界<a 
name="1181c24" id="1181c24"></a>者已離欲愛欲未離色愛名為色界。無色界<a 
name="1181c25" id="1181c25"></a>者已離欲愛欲及離色愛欲未離無色欲名無<a 
name="1181c26" id="1181c26"></a>色界。欲界有者。所謂十種。一欲界無始時<a 
name="1181c27" id="1181c27"></a>有。二業有。三死有。四中有。五生有。六捺落<a 
name="1181c28" id="1181c28"></a>迦有。七傍生有。八鬼趣有。九人趣有。十天趣<a 
name="1181c29" id="1181c29"></a>有。此名欲有。於中第一第三第五名自性有。<a 
name="1182a01" id="1182a01"></a>業者具引其果義立有義也。中有者而於其<a 
name="1182a02" id="1182a02"></a>果得後有義故名為有也。五趣者而於其果<a 
name="1182a03" id="1182a03"></a>有受用義故名有也。色界有者除三惡道及<a 
name="1182a04" id="1182a04"></a>以人趣餘六是也。無色有者除三惡道人及<a 
name="1182a05" id="1182a05"></a>中有餘五果也。言於中不息而作流輪者。所<a 
name="1182a06" id="1182a06"></a>謂於三有中無時暫住無有始終。煩惱業因<a 
name="1182a07" id="1182a07"></a>增上力故。三界五趣受苦果故。取輪喻者顯<a 
name="1182a08" id="1182a08"></a>不住義也　言彼諸異生世間而自流浪者。謂<a 
name="1182a09" id="1182a09"></a>三有中於中不息。雖作流輪無有作者。唯有<a 
name="1182a10" id="1182a10"></a>異因異果。無有義利自流浪故　言言此者。<a 
name="1182a11" id="1182a11"></a>顯不定義。非如輪轉次第生於諸有。此即不<a 
name="1182a12" id="1182a12"></a>定者。為諸有情三界五趣隨業受生。無次第<a 
name="1182a13" id="1182a13"></a>故。</p><a 
name="1182a14" id="1182a14"></a><p style="text-indent: 0em; margin-left: 0em"><span class="linehead"></span>次下大門第三明十二支法空故無我門釋論<a 
name="1182a15" id="1182a15"></a>也　言問曰何者。是身之自在眾生耶。彼之<a 
name="1182a16" id="1182a16"></a>作用其事。何者。即是下論生起問也。謂師先<a 
name="1182a17" id="1182a17"></a>說三攝十二及以遞互相生之門。唯言十二<a 
name="1182a18" id="1182a18"></a>更無別物。若如是者諸趣有情各各身中皆<a 
name="1182a19" id="1182a19"></a>有自在名為眾生。而即於彼起眾生想。眾共<a 
name="1182a20" id="1182a20"></a>稱侍為彼本無何不宣說。若是有者相性業<a 
name="1182a21" id="1182a21"></a>用其事如何。願師解釋。言自在者謂見聞等<a 
name="1182a22" id="1182a22"></a>也　言諸趣唯因果唯除假名此中無眾生者。<a 
name="1182a23" id="1182a23"></a>謂三界四生及以五趣名為諸趣。即彼諸趣<a 
name="1182a24" id="1182a24"></a>唯從煩惱業因而生苦果。於因果上假立眾<a 
name="1182a25" id="1182a25"></a>生。隨彼假立起眾生想。除彼因果更別無有<a 
name="1182a26" id="1182a26"></a>眾生故也。論文略故。雖言無眾生亦攝受者<a 
name="1182a27" id="1182a27"></a>補特伽羅士夫作者等諸橫計名。故喻伽等<a 
name="1182a28" id="1182a28"></a>論云。離有情義是緣起義。於離有情復無常<a 
name="1182a29" id="1182a29"></a>義。若是無常復暫住義。若是暫住復依他義。<a 
name="1182b01" id="1182b01"></a>若依他義即離作用義。是緣起義等廣如論<a 
name="1182b02" id="1182b02"></a>說　言此是真實義非假立有者。所謂即此<a 
name="1182b03" id="1182b03"></a>無眾生等緣起緣性甚深之義。諸佛出現若<a 
name="1182b04" id="1182b04"></a>不出現性相如是。非同外道妄計。我等假立<a 
name="1182b05" id="1182b05"></a>亦有故。故言真實。言假立之境不成實物者。<a 
name="1182b06" id="1182b06"></a>為有難　言若彼假立眾生有者。假立眾生<a 
name="1182b07" id="1182b07"></a>即是有。故何故汝言此中無眾生耶。為答此<a 
name="1182b08" id="1182b08"></a>難故此言也。</p><a 
name="1182b09" id="1182b09"></a><p style="text-indent: 0em; margin-left: 0em"><span class="linehead"></span>此下大門第四明十二支法離二邊故不轉移<a 
name="1182b10" id="1182b10"></a>門釋論也。辭此文分二。初法。後喻。此分法<a 
name="1182b11" id="1182b11"></a>也　言論曰若如是者。所謂如前諸趣唯因<a 
name="1182b12" id="1182b12"></a>果此中無眾生。若如是故也　言誰從此世<a 
name="1182b13" id="1182b13"></a>至於他世者。若無我人眾生壽者。誰從此世<a 
name="1182b14" id="1182b14"></a>造善惡業移至他世受善惡報。又若無我至<a 
name="1182b15" id="1182b15"></a>他世者。外道亦言無有他世立斷見論。此何<a 
name="1182b16" id="1182b16"></a>差別　言答曰無有極微等法者。所謂於五<a 
name="1182b17" id="1182b17"></a>蘊中無有少許至他世故也　言雖然者。雖<a 
name="1182b18" id="1182b18"></a>五蘊中無有少法而至他世。唯從於空法還<a 
name="1182b19" id="1182b19"></a>生於空法故也　言唯從於空法還生於空法<a 
name="1182b20" id="1182b20"></a>者。此頌意明因中無有極微等法而至於果<a 
name="1182b21" id="1182b21"></a>故轉有。經云。業者作已滅壞。滅已不住方<a 
name="1182b22" id="1182b22"></a>所。雖然臨終之時各各近住心意中現。如是<a 
name="1182b23" id="1182b23"></a>大王後識滅時。生分之識最初生於人天等<a 
name="1182b24" id="1182b24"></a>趣。無有一法從於此世移至他世。雖然亦現<a 
name="1182b25" id="1182b25"></a>捨壽及初生法也。最後滅識名為捨壽。初生<a 
name="1182b26" id="1182b26"></a>之識名為生法。最後滅者無有至處。初生法<a 
name="1182b27" id="1182b27"></a>者無所從來。何以故。自性寂故。後識後空捨<a 
name="1182b28" id="1182b28"></a>壽。捨壽空業。業自空。初識初空。生者生空。<a 
name="1182b29" id="1182b29"></a>雖然而業不失。是故此論與經義同。餘釋論<a 
name="1182c01" id="1182c01"></a>辭自明不說。</p><a 
name="1182c02" id="1182c02"></a><p style="text-indent: 0em; margin-left: 0em"><span class="linehead"></span>次下後明喻也　言此中問曰等請辭者。從<a 
name="1182c03" id="1182c03"></a>空生空。微細難知故請喻也。言此答曰等立<a 
name="1182c04" id="1182c04"></a>八喻者。雖詮一義為諸有情根機不等建多<a 
name="1182c05" id="1182c05"></a>喻也　言言蘊者。即色受想行識蘊也。此五<a 
name="1182c06" id="1182c06"></a>蘊相所有廣義。如五蘊等餘論所明。今略辯<a 
name="1182c07" id="1182c07"></a>相。言色蘊者。謂四大種及四大種所造諸色<a 
name="1182c08" id="1182c08"></a>　言受蘊者。謂三領納。一苦。二樂。三不苦<a 
name="1182c09" id="1182c09"></a>不樂。樂謂滅時有和合欲。苦謂生時有乖離<a 
name="1182c10" id="1182c10"></a>欲。不苦不樂謂無二欲。言想蘊者。謂於境界<a 
name="1182c11" id="1182c11"></a>取種種相。此復有三。謂小想大想及無量想。<a 
name="1182c12" id="1182c12"></a>言行蘊者。謂除受想諸餘心法及心不不相<a 
name="1182c13" id="1182c13"></a>應行　言識蘊者。謂於所緣境了別為性。此<a 
name="1182c14" id="1182c14"></a>復有三。一六轉識。二末那識。三阿賴耶識<a 
name="1182c15" id="1182c15"></a>　言相續結者。滅已從彼因所生餘者是也。若<a 
name="1182c16" id="1182c16"></a>因果各別不相雜故因滅果生。如秤高下同<a 
name="1182c17" id="1182c17"></a>一剎那無時隔也。言是故流輪。後虛不妄分<a 
name="1182c18" id="1182c18"></a>別習氣而十法流輪。即是十法苦果虛妄分<a 
name="1182c19" id="1182c19"></a>別習氣。即煩惱業五因法也。</p><a 
name="1182c20" id="1182c20"></a><p style="text-indent: 0em; margin-left: 0em"><span class="linehead"></span>次下大門第五明還滅門釋論也　言後言應<a 
name="1182c21" id="1182c21"></a>者。即是逆觀。義當知反。彼等釋論辭者。與上<a 
name="1182c22" id="1182c22"></a>論頌智應察相合故。後言應者。當知反彼雜<a 
name="1182c23" id="1182c23"></a>染因果三道法也　此中有問。云何反彼雜<a 
name="1182c24" id="1182c24"></a>染因果三道法耶。為欲顯示真聖之道故。故<a 
name="1182c25" id="1182c25"></a>言應觀諸法無常苦空無我等也　言應觀諸<a 
name="1182c26" id="1182c26"></a>法者。謂觀明流十二法也　言無常者。無明<a 
name="1182c27" id="1182c27"></a>等法滅壞性故　言苦者。無明等□□□□□<a 
name="1182c28" id="1182c28"></a>□□□□□苦性故。言空者無明。</p>
<hr>【經文資訊】大正藏第 85 冊 No. 2816 因緣心釋論開決記<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index1cff.html?index=T85n2816" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T85n2816_001 by HTTrack Website Copier/3.x [XR&CO'2014], Tue, 07 Jun 2016 07:01:56 GMT -->
</html>
