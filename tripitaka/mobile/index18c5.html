<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T46n1928_002 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=338055218&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT46n1928&amp;utmp=%2Fmobile%2Findex.php%3Findex%3DT46n1928_002&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="indexb692-2.html?index=T46n1928_001" data-icon="arrow-l" data-iconpos="notext" data-theme="b">上一卷</a>
	<p style="text-align:center">大正新脩大藏經　第46冊<br/>No.1928 十不二門指要鈔 (2卷)<br/>【宋 知禮述】<br/>第 2 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T46">
<div class="root" id="1928" sutra_name="十不二門指要鈔" sutra_juan="[卷2]">　
<a 
name="0713a06" id="0713a06"></a><a 
name="0713a07" id="0713a07"></a><a 
name="0713a08" id="0713a08"></a><p><span class="juanname">十不二門指要鈔卷下</span></p><a 
name="0713a09" id="0713a09"></a><a 
name="0713a10" id="0713a10"></a><p style="margin-left: 4em"><span class="byline">宋四明沙門知禮述</span></p><a 
name="0713a11" id="0713a11"></a><p style="text-indent: 0em; margin-left: 0em"><span class="linehead"></span>三、修性不二門三：</p><p style="text-indent: 0em; margin-left: 0em"><span class="linehead"></span>初、標。修謂修治造作，即變<a 
name="0713a12" id="0713a12"></a>造三千，性謂本有不改，即理具三千，今示全<a 
name="0713a13" id="0713a13"></a>性起修則諸行無作，全修在性則一念圓成，<a 
name="0713a14" id="0713a14"></a>是則修外無性、性外無修，互泯互融故稱不<a 
name="0713a15" id="0713a15"></a>二，而就心法妙為門。</p><p style="text-indent: 0em; margin-left: 0em"><span class="linehead"></span>二、性德下，釋二：</p><p style="text-indent: 0em; margin-left: 0em"><span class="linehead"></span>初、修性<a 
name="0713a16" id="0713a16"></a>雙立三：</p><p style="text-indent: 0em; margin-left: 0em"><span class="linehead"></span>初、修性對論二：</p><p style="text-indent: 0em; margin-left: 0em"><span class="linehead"></span>初、直明性德。言德者<a 
name="0713a17" id="0713a17"></a>即本具三千，皆常樂我淨故。界如一念，即前<a 
name="0713a18" id="0713a18"></a>內境具德剎那心也。界如既即空假中，任運<a 
name="0713a19" id="0713a19"></a>成於三德三軌等，即空是般若清淨義故，<span class="corr" title='[則&gt;即]'>即</span><a 
name="0713a20" id="0713a20"></a>假是解脫自在義故，即中是法身究竟義<a 
name="0713a21" id="0713a21"></a>故，諸三例之。然諸法皆可論於修性，亦為<a 
name="0713a22" id="0713a22"></a>成觀唯指一念。應知前二門直明依境立觀，<a 
name="0713a23" id="0713a23"></a>此門及因果不二乃委示前二，令成圓行始<a 
name="0713a24" id="0713a24"></a>終也。何者？性德豈出色心不二，修德莫非一<a 
name="0713a25" id="0713a25"></a>心三觀。今示修性互成成妙智行，以此智<a 
name="0713a26" id="0713a26"></a>行從因至果，則位位無作，方名如夢勤加等，<a 
name="0713a27" id="0713a27"></a>即自行始終皆妙也。</p><p style="text-indent: 0em; margin-left: 0em"><span class="linehead"></span>二、性雖下，以修對辨<a 
name="0713a28" id="0713a28"></a>二：</p><p style="text-indent: 0em; margin-left: 0em"><span class="linehead"></span>初、相成者，性雖具足全體在迷，必藉妙智<a 
name="0713a29" id="0713a29"></a>解了發起圓修，故云性雖本爾藉智起修，由<a 
name="0713b01" id="0713b01"></a>此智行方能徹照性德。而此智行復由性德<a 
name="0713b02" id="0713b02"></a>全體而發，若非性發不能照性，若非徹照性<a 
name="0713b03" id="0713b03"></a>無由顯，故云由修照性、由性發修，此二句正<a 
name="0713b04" id="0713b04"></a>辨相成之相。</p><p style="text-indent: 0em; margin-left: 0em"><span class="linehead"></span>二、在性下，明互具者，相成之<a 
name="0713b05" id="0713b05"></a>義雖顯，恐謂修從顯發方有、性德稍異修成，<a 
name="0713b06" id="0713b06"></a>故今全指修成本來已具。如《止觀》廣辨三千<a 
name="0713b07" id="0713b07"></a>之相，雖是逆順二修，全為顯於性具，則全修<a 
name="0713b08" id="0713b08"></a>成性也。又一一行業因果自他，雖假修成，全<a 
name="0713b09" id="0713b09"></a>是性德三千顯現，故云全性成修也。又雖全<a 
name="0713b10" id="0713b10"></a>性起修，而未嘗少虧性德，以常不改故，故云<a 
name="0713b11" id="0713b11"></a>性無所移。雖全修成性，而未始暫闕修德，以<a 
name="0713b12" id="0713b12"></a>常變造故，故云修常宛爾。然若知修性各論<a 
name="0713b13" id="0713b13"></a>三千，則諸義皆顯，故荊谿云，諸家不明修性，<a 
name="0713b14" id="0713b14"></a>蓋不如此明也。</p><p style="text-indent: 0em; margin-left: 0em"><span class="linehead"></span>問：「他云，舊本作藉知曰修，而<a 
name="0713b15" id="0713b15"></a>以本性靈知用釋知字。若云藉智起修者，蓋<a 
name="0713b16" id="0713b16"></a>寫者書曰逼知，後人認作智字，既不成句，又<a 
name="0713b17" id="0713b17"></a>見下句有起修之言，遂輒加起字爾。此復云<a 
name="0713b18" id="0713b18"></a>何？」</p><p style="text-indent: 0em; margin-left: 0em"><span class="linehead"></span>答：「既許寫曰逼知，遂成智之一字，何妨往<a 
name="0713b19" id="0713b19"></a>人寫日遠知，誤成知曰二字。必是因脫起字，<a 
name="0713b20" id="0713b20"></a>復由二字相懸，致使有本作藉知曰修也。故<a 
name="0713b21" id="0713b21"></a>知寫字添脫，遠近難可定之，魚魯之訛豈今<a 
name="0713b22" id="0713b22"></a>獨有，須將義定方見是非。何者？他既暗於三法<a 
name="0713b23" id="0713b23"></a>妙義，尚將一念因心陰識，直作真知解之，況<a 
name="0713b24" id="0713b24"></a>今有此訛文知字可執，豈不作靈知解邪？且<a 
name="0713b25" id="0713b25"></a>靈知之名圭&#x5CEF;專用，既非即陰而示，又無修<a 
name="0713b26" id="0713b26"></a>發之相，正是偏指清淨真如，唯於真心及緣<a 
name="0713b27" id="0713b27"></a>理斷九之義也。他云，因真教緣示善惡知，即<a 
name="0713b28" id="0713b28"></a>是真知，乃知諸法唯心，故云藉知曰修。今問：<a 
name="0713b29" id="0713b29"></a>此之知字，為解為行？若隨闕者則不名修。若<a 
name="0713c01" id="0713c01"></a>單立知字解行足者，乃玄文智行二妙，《止觀》<a 
name="0713c02" id="0713c02"></a>妙解正修便為徒設，則天台但傳《禪詮都序》<a 
name="0713c03" id="0713c03"></a>也。又言示善惡知即真知者，還須先用妙解<a 
name="0713c04" id="0713c04"></a>即之不？次用妙行即之不？若然者，正是藉智<a 
name="0713c05" id="0713c05"></a>起修。若不然者，智行二妙全無用也。今云藉<a 
name="0713c06" id="0713c06"></a>智起修，直是由於智妙起於行妙耳，故後結<a 
name="0713c07" id="0713c07"></a>文云，如境本來具三，依理生解故名為智。智<a 
name="0713c08" id="0713c08"></a>解導行，行解契理，三法相符不異而異。然智<a 
name="0713c09" id="0713c09"></a>行俱修今偏在行者，蓋智從解了發起義彊，<a 
name="0713c10" id="0713c10"></a>行就進趣修治義彊，故從彊也。又此一句，全<a 
name="0713c11" id="0713c11"></a>是《釋籤》行妙中文，彼云藉智起行故。他又云，<a 
name="0713c12" id="0713c12"></a>智名未稱全性成修。若爾，何名智妙？應亦本<a 
name="0713c13" id="0713c13"></a>是知妙，後人改為智妙乎！」</p><p style="text-indent: 0em; margin-left: 0em"><span class="linehead"></span>二、修又下，明逆順<a 
name="0713c14" id="0713c14"></a>相返二：</p><p style="text-indent: 0em; margin-left: 0em"><span class="linehead"></span>初、明對逆故二性並存。</p><p style="text-indent: 0em; margin-left: 0em"><span class="linehead"></span>二、明因順故<a 
name="0713c15" id="0713c15"></a>二心俱泯。初文者，上之全性起修，一往且論<a 
name="0713c16" id="0713c16"></a>順修，修名既通，有順有逆，今欲雙亡先須對<a 
name="0713c17" id="0713c17"></a>辨。了性為行者，即藉智起修也。背性成迷<a 
name="0713c18" id="0713c18"></a>者，始從無間至別教道，皆背性故。逆稱修者，<a 
name="0713c19" id="0713c19"></a>即修惡之類也。心雖不二等者，隨緣迷了之<a 
name="0713c20" id="0713c20"></a>處，心性不變，故云不二。逆順二性是全體隨<a 
name="0713c21" id="0713c21"></a>緣，故即理之事常分，故曰事殊。是則以前稱<a 
name="0713c22" id="0713c22"></a>圓理修，對今背性，故成二也。二因順故二心<a 
name="0713c23" id="0713c23"></a>俱泯者，可不可也。由，因也。不可因逆順二事<a 
name="0713c24" id="0713c24"></a>同一心性，便令迷逆之事作了順邪！此乃責<a 
name="0713c25" id="0713c25"></a>其不分迷悟也。故正立理云，故須一期迷了<a 
name="0713c26" id="0713c26"></a>照性成修。言一期者，即與一往之語同類，乃<a 
name="0713c27" id="0713c27"></a>非終畢之義也。蓋言雖據寂理二修終泯，且<a 
name="0713c28" id="0713c28"></a>須一期改迷為了，了心若發必照性成修，若<a 
name="0713c29" id="0713c29"></a>見性修心自然二心俱泯，此義顯然如指諸<a 
name="0714a01" id="0714a01"></a>掌，人何惑焉？豈非逆修如病、順修如藥，雖知<a 
name="0714a02" id="0714a02"></a>藥病終須兩亡，一往且須服藥治病，藥力若<a 
name="0714a03" id="0714a03"></a>&#x52B9;其身必康，身若安康藥病俱泯。法諭如此，<a 
name="0714a04" id="0714a04"></a>智者思之。</p><p style="text-indent: 0em; margin-left: 0em"><span class="linehead"></span>問：「他云，舊本作此其字，釋意云，豈<a 
name="0714a05" id="0714a05"></a>可由不移生死涅槃常殊之性事，便任此為<a 
name="0714a06" id="0714a06"></a>了修乎？是故下句便云，故須一其迷了照性<a 
name="0714a07" id="0714a07"></a>成修。此復云何？」</p><p style="text-indent: 0em; margin-left: 0em"><span class="linehead"></span>答：「他雖執於舊本，而違現文。<a 
name="0714a08" id="0714a08"></a>何者？文云，可由事不移心則令迷修成了。文<a 
name="0714a09" id="0714a09"></a>意唯責執迷為了，何曾雙責迷了為了邪？豈<a 
name="0714a10" id="0714a10"></a>非彰灼違文乎！故知迷了雙泯功由了修。何<a 
name="0714a11" id="0714a11"></a>者？迷既背性，故立了修翻之，遂一期事殊也。<a 
name="0714a12" id="0714a12"></a>了既順理，理無違順，故二心自泯也。是知用<a 
name="0714a13" id="0714a13"></a>此期字者，既不違文兼得順理。若用此其字，<a 
name="0714a14" id="0714a14"></a>相違稍多，不能廣破也。」</p><p style="text-indent: 0em; margin-left: 0em"><span class="linehead"></span>三、又了下，明離合本<a 
name="0714a15" id="0714a15"></a>同二：</p><p style="text-indent: 0em; margin-left: 0em"><span class="linehead"></span>初、約法明離合相異者。復置逆修，但論<a 
name="0714a16" id="0714a16"></a>順修法相離合。蓋此修性在諸經論不易條<a 
name="0714a17" id="0714a17"></a>流，若得此離合意，則不迷修性多少。如《金光<a 
name="0714a18" id="0714a18"></a>明玄義》十種三法，乃是采取經論修性法相，<a 
name="0714a19" id="0714a19"></a>故具離合兩說。如三德三寶，雖是修德之極，<a 
name="0714a20" id="0714a20"></a>義必該性；三身三智，文雖約悟，理必通迷；三<a 
name="0714a21" id="0714a21"></a>識三道，既指事即理，必全性起修。此六豈非<a 
name="0714a22" id="0714a22"></a>修性各三。三因既以一性對智行二修，三菩<a 
name="0714a23" id="0714a23"></a>提、三大乘、三涅槃，並以一性對證理起用二<a 
name="0714a24" id="0714a24"></a>修，此四豈非修二性一。若各三者唯屬於圓，<a 
name="0714a25" id="0714a25"></a>以各相主對全性起修，故修二性一則兼於<a 
name="0714a26" id="0714a26"></a>別。直以修二顯於性一，則教道所詮，若知合<a 
name="0714a27" id="0714a27"></a>九為三，復是圓義。此文多用各三，如云性指<a 
name="0714a28" id="0714a28"></a>三障，是故具三，修從性成，成三法爾。又云，<a 
name="0714a29" id="0714a29"></a>一念心因既具三軌，此因成果名三涅槃。若<a 
name="0714b01" id="0714b01"></a>後結文三法相符，雖似修二性一，乃合九為<a 
name="0714b02" id="0714b02"></a>三也。修二各三等者，就合各開。如三般若等，<a 
name="0714b03" id="0714b03"></a>是了因之三；如三菩提等，是緣因之三；共發<a 
name="0714b04" id="0714b04"></a>三道等，正因之三。既發性三俱云修九者，雖<a 
name="0714b05" id="0714b05"></a>兼性三，咸為所發，故皆屬修。又凡論修者必<a 
name="0714b06" id="0714b06"></a>須兼性。九秖是三者，如三般若秖是了因，如<a 
name="0714b07" id="0714b07"></a>三解脫秖是緣因，如三道等秖是正因。為對<a 
name="0714b08" id="0714b08"></a>等者，釋前合意。性既唯立正因，為對性以成<a 
name="0714b09" id="0714b09"></a>三，故修但緣了也。諸合三義，例皆如是。</p><p style="text-indent: 0em; margin-left: 0em"><span class="linehead"></span>問：「十<a 
name="0714b10" id="0714b10"></a>種三法俱通修性，各可對三德三因。何故三<a 
name="0714b11" id="0714b11"></a>般若等唯對了因，三菩提等獨對緣因？」</p><p style="text-indent: 0em; margin-left: 0em"><span class="linehead"></span>答：「如<a 
name="0714b12" id="0714b12"></a>此對之方為圓說。單云了因不少，以具三故，<a 
name="0714b13" id="0714b13"></a>了三自具三因三德等，故緣正亦然。應知一<a 
name="0714b14" id="0714b14"></a>德不少、三九不多，至於不可說法門，豈逾於<a 
name="0714b15" id="0714b15"></a>一邪？」</p><p style="text-indent: 0em; margin-left: 0em"><span class="linehead"></span>二、二與下，約諭明修性體同者。雖明<a 
name="0714b16" id="0714b16"></a>修性及智行等別，皆不二而二，故約波水橫<a 
name="0714b17" id="0714b17"></a>&#x7AEA;諭之，仍約合中三法而說，開豈不然？初明<a 
name="0714b18" id="0714b18"></a>修二如波、性一如水，二而不二波水可知。修<a 
name="0714b19" id="0714b19"></a>性既然，修中二法，亦二而不二，同乎波水。</p><p style="text-indent: 0em; margin-left: 0em"><span class="linehead"></span>問：<a 
name="0714b20" id="0714b20"></a>「修二性一已同波水，修尚即性，豈修中二法<a 
name="0714b21" id="0714b21"></a>更須約諭融之耶？」</p><p style="text-indent: 0em; margin-left: 0em"><span class="linehead"></span>答：「如身兩臂雖與身連，臂<a 
name="0714b22" id="0714b22"></a>自未合，為防此計，故云亦如波水。有本云，亦<a 
name="0714b23" id="0714b23"></a>無波水者，既不成諭，此定訛也。」</p><p style="text-indent: 0em; margin-left: 0em"><span class="linehead"></span>二、應知下，<a 
name="0714b24" id="0714b24"></a>修性俱亡正示不二。性指三障等者，既全理<a 
name="0714b25" id="0714b25"></a>成事，乃即障名理，是故立性為三。性既非三<a 
name="0714b26" id="0714b26"></a>立三，修性從成亦非三立三，豈唯各定無<a 
name="0714b27" id="0714b27"></a>三，抑亦修性體即，如是了達即不動而運，游<a 
name="0714b28" id="0714b28"></a>於四方直至道場，名一妙乘也。</p><p style="text-indent: 0em; margin-left: 0em"><span class="linehead"></span>問：「性三本具，<a 
name="0714b29" id="0714b29"></a>那言對障名三？」</p><p style="text-indent: 0em; margin-left: 0em"><span class="linehead"></span>答：「本具妙理若定是三，不能<a 
name="0714c01" id="0714c01"></a>作一及無量故，故知立則一多宛然，亡則修<a 
name="0714c02" id="0714c02"></a>性寂矣。今就亡說，豈得將立以難之！」</p><p style="text-indent: 0em; margin-left: 0em"><span class="linehead"></span>三、結門。<a 
name="0714c03" id="0714c03"></a>從前可解。</p><p style="text-indent: 0em; margin-left: 0em"><span class="linehead"></span>四、因果不二門三：</p><p style="text-indent: 0em; margin-left: 0em"><span class="linehead"></span>初、標。因果名通，<a 
name="0714c04" id="0714c04"></a>今就開顯唯約圓論。因從博地至等覺還，果<a 
name="0714c05" id="0714c05"></a>唯妙覺，雖通傳立，約極義彊。三千實相未顯<a 
name="0714c06" id="0714c06"></a>名因，顯則名果，隱顯雖殊始終常即，故名不<a 
name="0714c07" id="0714c07"></a>二。門義如前。</p><p style="text-indent: 0em; margin-left: 0em"><span class="linehead"></span>二、眾生下，釋三：</p><p style="text-indent: 0em; margin-left: 0em"><span class="linehead"></span>初、就圓理明因<a 
name="0714c08" id="0714c08"></a>果暫存三：</p><p style="text-indent: 0em; margin-left: 0em"><span class="linehead"></span>初、明始終理一。眾生一往通於因<a 
name="0714c09" id="0714c09"></a>果，佛名無上眾生故，二往則局，因對佛立生<a 
name="0714c10" id="0714c10"></a>故。生雖在因復通一切，唯取心因是今觀體，<a 
name="0714c11" id="0714c11"></a>體具三軌是果之性，故名為因。此性若顯名<a 
name="0714c12" id="0714c12"></a>三涅槃，三法體常始終理一。</p><p style="text-indent: 0em; margin-left: 0em"><span class="linehead"></span>二、若爾下，悟迷<a 
name="0714c13" id="0714c13"></a>事異二：</p><p style="text-indent: 0em; margin-left: 0em"><span class="linehead"></span>初、問意者，求證果位為成功德，因德<a 
name="0714c14" id="0714c14"></a>既具何須求果？</p><p style="text-indent: 0em; margin-left: 0em"><span class="linehead"></span>二、但由下，答意者，因德雖具<a 
name="0714c15" id="0714c15"></a>但為在迷，諸法本融執之為實，始從無間終<a 
name="0714c16" id="0714c16"></a>至金剛皆有此念，若不謂實，鐵床非苦、變易<a 
name="0714c17" id="0714c17"></a>非遷。此念若盡，即名妙覺，故云各自謂實。若<a 
name="0714c18" id="0714c18"></a>了所迷之性有何佛果別生，還證因德，故云<a 
name="0714c19" id="0714c19"></a>住因，而因德顯處自受果名，故約迷悟而分<a 
name="0714c20" id="0714c20"></a>事殊。</p><p style="text-indent: 0em; margin-left: 0em"><span class="linehead"></span>三、秖緣下，明事極理亡。理顯等者，對隱<a 
name="0714c21" id="0714c21"></a>名因、稱顯為果，顯已無對，果名豈存？果能稱<a 
name="0714c22" id="0714c22"></a>實，名尚不存。因既屬權，故宜雙廢。又對因果<a 
name="0714c23" id="0714c23"></a>事立理融之，所對既泯、能融自亡。</p><p style="text-indent: 0em; margin-left: 0em"><span class="linehead"></span>二、秖由下，<a 
name="0714c24" id="0714c24"></a>依圓解明修證無得二：初、約法明惑智之體<a 
name="0714c25" id="0714c25"></a>本虛。言亡智者，即上事理頓亡之智方能圓<a 
name="0714c26" id="0714c26"></a>斷，故云秖由。圓人始終用絕待智頓亡諸法，<a 
name="0714c27" id="0714c27"></a>理果尚亡，惑何次第？秖由此智功力微著故<a 
name="0714c28" id="0714c28"></a>成&#x758E;親，由&#x758E;親故惑落前後名迷厚薄。智&#x758E;<a 
name="0714c29" id="0714c29"></a>惑厚，智親惑薄，傳傳明之，此乃約智分惑也。<a 
name="0715a01" id="0715a01"></a>既有厚薄之義，故彊分三惑，又義開六即，名其<a 
name="0715a02" id="0715a02"></a>亡智淺深。若論亡智了於即理，無一德可修、<a 
name="0715a03" id="0715a03"></a>無一惑可破，彊名厚薄淺深也。</p><p style="text-indent: 0em; margin-left: 0em"><span class="linehead"></span>二、故如下，約<a 
name="0715a04" id="0715a04"></a>諭明修證之功不立二：</p><p style="text-indent: 0em; margin-left: 0em"><span class="linehead"></span>初、明修證功亡。他<a 
name="0715a05" id="0715a05"></a>云，夢空幻像四皆是諭，以對智斷因果。釋<a 
name="0715a06" id="0715a06"></a>意雖即不顯，對法稍似相當。又云，空下須作<a 
name="0715a07" id="0715a07"></a>此名，其義甚便。蓋言惑體如空但有名字，故<a 
name="0715a08" id="0715a08"></a>大乘十諭第四云，虛空者，空但有名而無真<a 
name="0715a09" id="0715a09"></a>實等。作此冥字，義說雖眾，終恐未親。今秖圖<a 
name="0715a10" id="0715a10"></a>顯理，豈敢黨情。如予意者，舊文諸字若稍有<a 
name="0715a11" id="0715a11"></a>理即便遵行，必諸聖眼洞見我心。儻智短言<a 
name="0715a12" id="0715a12"></a>&#x758E;未能稱理，請諸匠碩示以彈訶。然舉此四<a 
name="0715a13" id="0715a13"></a>諭者，蓋顯圓人妙解，眾德元具萬惑本空，雖<a 
name="0715a14" id="0715a14"></a>立證修一一無作，故勤修慧行如夢作，為都無<a 
name="0715a15" id="0715a15"></a>所辨。惑但有名，如空無實，知無即絕。復約智<a 
name="0715a16" id="0715a16"></a>斷始終以明因果，因無能感故如幻，果非所<a 
name="0715a17" id="0715a17"></a>克故如像，解既稱實，四皆無作。因果既爾，何<a 
name="0715a18" id="0715a18"></a>有二邪？</p><p style="text-indent: 0em; margin-left: 0em"><span class="linehead"></span>二、空像下，明德障體異。空惑像果，不<a 
name="0715a19" id="0715a19"></a>實之義雖同，而空但有名，知無永絕，像雖無<a 
name="0715a20" id="0715a20"></a>性，色相宛然，故云空虛像實也。像實等者，釋<a 
name="0715a21" id="0715a21"></a>成體異。果德三千非今方得，故論非果。然稱<a 
name="0715a22" id="0715a22"></a>本而證，不可泯亡，故云稱理本有。迷即無明，<a 
name="0715a23" id="0715a23"></a>無明轉故即變為明，迷名永失轉成性明，故<a 
name="0715a24" id="0715a24"></a>云迷轉成性。他云，須作性成，若云成性則令<a 
name="0715a25" id="0715a25"></a>果成因也。若爾，後文云，了今無明為法性，豈<a 
name="0715a26" id="0715a26"></a>亦果為因邪？</p><p style="text-indent: 0em; margin-left: 0em"><span class="linehead"></span>三、是則下，約圓乘明始終不二<a 
name="0715a27" id="0715a27"></a>二：</p><p style="text-indent: 0em; margin-left: 0em"><span class="linehead"></span>初、翻覆對揚明體一。可解。</p><p style="text-indent: 0em; margin-left: 0em"><span class="linehead"></span>二、所以下，高廣<a 
name="0715a28" id="0715a28"></a>無減明不二。大乘因果皆是實相，三千皆實<a 
name="0715a29" id="0715a29"></a>相相宛然，實相在理為染作因，縱具佛法以<a 
name="0715b01" id="0715b01"></a>未顯故同名無明。三千離障、八倒不生，一一<a 
name="0715b02" id="0715b02"></a>法門皆成四德，故咸常樂。三千實相皆不變<a 
name="0715b03" id="0715b03"></a>性，迷悟理一，如演若多失頭得頭，頭未嘗異，<a 
name="0715b04" id="0715b04"></a>故云無明即明。三千世間一一常住，理具三<a 
name="0715b05" id="0715b05"></a>千俱名為體，變造三千俱名為用，故云俱體<a 
name="0715b06" id="0715b06"></a>俱用。此四句中，初二明因果各具三千，三明<a 
name="0715b07" id="0715b07"></a>因果三千秖一三千，以無改故，四明因果三<a 
name="0715b08" id="0715b08"></a>千之體俱能起用，則因中三千起於染用，果<a 
name="0715b09" id="0715b09"></a>上三千起於淨用，此第四句明圓最顯。何者？<a 
name="0715b10" id="0715b10"></a>夫體用之名本相即之義，故凡言諸法即理<a 
name="0715b11" id="0715b11"></a>者，全用即體方可言即。《輔行》云，即者，《廣雅》云<a 
name="0715b12" id="0715b12"></a>合也。若依此釋，仍似二物相合，其理猶&#x758E;。今<a 
name="0715b13" id="0715b13"></a>以義求，體不二故，故名為即<span class="note">(上皆《輔行》文也)</span>。今謂全<a 
name="0715b14" id="0715b14"></a>體之用方名不二。他宗明一理隨緣作差別<a 
name="0715b15" id="0715b15"></a>法，差別是無明之相，淳一是真如之相，隨緣<a 
name="0715b16" id="0715b16"></a>時則有差別，不隨緣時則無差別，故知一性<a 
name="0715b17" id="0715b17"></a>與無明合方有差別，正是合義，非體不二，以<a 
name="0715b18" id="0715b18"></a>除無明無差別故。今家明三千之體隨緣起<a 
name="0715b19" id="0715b19"></a>三千之用，不隨緣時三千宛爾，故差別法與<a 
name="0715b20" id="0715b20"></a>體不二，以除無明有差別故。驗他宗明即，即<a 
name="0715b21" id="0715b21"></a>義不成，以彼佛果唯一真如，須破九界差別<a 
name="0715b22" id="0715b22"></a>歸佛界一性故。今家以即離分於圓別，不易<a 
name="0715b23" id="0715b23"></a>研詳，應知不談理具、單說真如隨緣，仍是離<a 
name="0715b24" id="0715b24"></a>義。故第一記云，以別教中無性德九，故自他<a 
name="0715b25" id="0715b25"></a>俱斷九也。若三千世間是性德者，九界無所<a 
name="0715b26" id="0715b26"></a>破，即佛法故，即義方成、圓理始顯。故《金錍》云<a 
name="0715b27" id="0715b27"></a>「變義唯二，即是唯圓」，故知具變雙明方名<a 
name="0715b28" id="0715b28"></a>即是，若隨闕一皆非圓極。荊谿云，他家不明<a 
name="0715b29" id="0715b29"></a>修性。若以真如一理名性，隨緣差別為修，則<a 
name="0715c01" id="0715c01"></a>荊谿出時甚有人說也。故知他宗極圓，秖云<a 
name="0715c02" id="0715c02"></a>性起，不云性具。深可思量。又不談性具百界，<a 
name="0715c03" id="0715c03"></a>但論變造諸法，何名無作邪？世人見予立別<a 
name="0715c04" id="0715c04"></a>教理有隨緣義，惑耳驚心，蓋由不能深究荊<a 
name="0715c05" id="0715c05"></a>谿之意也。且如《記》文釋阿若文中云，別教亦<a 
name="0715c06" id="0715c06"></a>得云從無住本立一切法，無明覆理，能覆所<a 
name="0715c07" id="0715c07"></a>覆俱名無住，但即不即異而分教殊。既許所<a 
name="0715c08" id="0715c08"></a>覆無住，真如安不隨緣，隨緣仍未即者，為非<a 
name="0715c09" id="0715c09"></a>理具隨緣故也。又云，真如在迷能生九界。若<a 
name="0715c10" id="0715c10"></a>不隨緣，何能生九？又《輔行》釋別教根塵一念<a 
name="0715c11" id="0715c11"></a>為迷解本，引《楞伽》云：「如來為善不善因。」自釋<a 
name="0715c12" id="0715c12"></a>云，即理性如來也。《楞伽》此句，乃他宗隨緣之<a 
name="0715c13" id="0715c13"></a>所據也。《輔行》為釋此義，引大論云，如大池水，<a 
name="0715c14" id="0715c14"></a>象入則濁，珠入則清。當知水為清濁本，珠象<a 
name="0715c15" id="0715c15"></a>為清濁之緣，據此諸文別理豈不隨緣邪？故<a 
name="0715c16" id="0715c16"></a>知若不談體具者，隨緣與不隨緣皆屬別教。<a 
name="0715c17" id="0715c17"></a>何者？如云梨邪生一切法，或云法性生一切<a 
name="0715c18" id="0715c18"></a>法，豈非別教有二義邪？</p><p style="text-indent: 0em; margin-left: 0em"><span class="linehead"></span>問：「《淨名疏》釋無明無<a 
name="0715c19" id="0715c19"></a>住云，說自住是別教意，依他住是圓教意。且<a 
name="0715c20" id="0715c20"></a>隨緣義，真妄和合方造諸法，正是依他，那判<a 
name="0715c21" id="0715c21"></a>屬別？」</p><p style="text-indent: 0em; margin-left: 0em"><span class="linehead"></span>答：「疏中語簡意高，須憑記釋方彰的旨，<a 
name="0715c22" id="0715c22"></a>故釋自住，法性煩惱更互相望，俱立自他。結<a 
name="0715c23" id="0715c23"></a>云，故二自他並非圓義，以其惑性定能為障，<a 
name="0715c24" id="0715c24"></a>破障方乃定能顯理。釋依他云，更互相依更<a 
name="0715c25" id="0715c25"></a>互相即，以體同故依而復即。結云，故別圓教<a 
name="0715c26" id="0715c26"></a>俱云自他，由體同異而判二教。今釋曰，性體<a 
name="0715c27" id="0715c27"></a>具九起修九用，用還依體名同體依，此依方<a 
name="0715c28" id="0715c28"></a>即，若不爾者，非今依義。故妙樂云，別教無性<a 
name="0715c29" id="0715c29"></a>德九，故自他俱須斷九，是知但理隨緣作九<a 
name="0716a01" id="0716a01"></a>全無明功，既非無作定能為障，故破此九方<a 
name="0716a02" id="0716a02"></a>能顯理。若全性起修乃事即理，豈定為障而<a 
name="0716a03" id="0716a03"></a>定可破？若執但理隨緣作九為圓義者，何故<a 
name="0716a04" id="0716a04"></a>妙樂中真如在迷能生九界判為別邪？故真<a 
name="0716a05" id="0716a05"></a>妄合即義未成，猶名自住。彼疏次文料簡開<a 
name="0716a06" id="0716a06"></a>合，別教亦云依法性住，故須究理不可迷名，<a 
name="0716a07" id="0716a07"></a>此宗若非荊谿精簡，圓義永沈也。他云，舊本<a 
name="0716a08" id="0716a08"></a>云三身並常。今問：如何說俱體俱用邪？他恐<a 
name="0716a09" id="0716a09"></a>應身說體、法身說用不便，乃自立云舉體全<a 
name="0716a10" id="0716a10"></a>用。縱茲巧釋，義終不允。」</p><a 
name="0716a11" id="0716a11"></a><p style="text-indent: 0em; margin-left: 0em"><span class="linehead"></span>五、染淨不二門三：</p><p style="text-indent: 0em; margin-left: 0em"><span class="linehead"></span>初、標。以在纏心變造諸法，<a 
name="0716a12" id="0716a12"></a>一多相礙念念住著，名之為染；以離障心應<a 
name="0716a13" id="0716a13"></a>赴眾緣，一多自在念念捨離，名之為淨。今開<a 
name="0716a14" id="0716a14"></a>在纏一念染心本具三千，俱體俱用與淨不<a 
name="0716a15" id="0716a15"></a>殊，故名不二。有人云，染即是惑，淨即是應。<a 
name="0716a16" id="0716a16"></a>不解文旨，但對而已。須知此門指果後淨用，<a 
name="0716a17" id="0716a17"></a>凡夫染心已具，乃令觀此染心顯於淨用，并<a 
name="0716a18" id="0716a18"></a>後依正俱在能應，自他不二方兼於感。</p><p style="text-indent: 0em; margin-left: 0em"><span class="linehead"></span>二、若<a 
name="0716a19" id="0716a19"></a>識下，釋二：</p><p style="text-indent: 0em; margin-left: 0em"><span class="linehead"></span>初、明所顯淨法二：</p><p style="text-indent: 0em; margin-left: 0em"><span class="linehead"></span>初、染淨體用理<a 
name="0716a20" id="0716a20"></a>無增減三：</p><p style="text-indent: 0em; margin-left: 0em"><span class="linehead"></span>初、法二：</p><p style="text-indent: 0em; margin-left: 0em"><span class="linehead"></span>初、明染淨體者，三千寂體<a 
name="0716a21" id="0716a21"></a>即寂而照，既無能照亦無所照，名為法性，以<a 
name="0716a22" id="0716a22"></a>本愚故妄謂自他，三千靜明全體暗動，即翻<a 
name="0716a23" id="0716a23"></a>作無明，本來不覺，故名無始。若識此者，即照<a 
name="0716a24" id="0716a24"></a>無明體本明靜，即翻為法性。</p><p style="text-indent: 0em; margin-left: 0em"><span class="linehead"></span>二、法性下，明染<a 
name="0716a25" id="0716a25"></a>淨用者，體既全轉、用亦敵翻，法性既作無明，<a 
name="0716a26" id="0716a26"></a>全起無明之用，用既縛著名之為染；無明若<a 
name="0716a27" id="0716a27"></a>為法性，全起法性之用，用既自在名之為淨。</p><a 
name="0716a28" id="0716a28"></a><p style="text-indent: 0em; margin-left: 0em"><span class="linehead"></span>問：「他云，無二與字，及將二之訓往，迷即法性<a 
name="0716a29" id="0716a29"></a>往趣無明，悟即無明往趣法性。其義云何？」</p><p style="text-indent: 0em; margin-left: 0em"><span class="linehead"></span>答：<a 
name="0716b01" id="0716b01"></a>「二與有無，俱有其義，二之訓往，釋義稍迂。且<a 
name="0716b02" id="0716b02"></a>之字者，乃是常用文字而多為語助，雖《爾雅》<a 
name="0716b03" id="0716b03"></a>訓往，用自有處，安於此中文似不便。如一理<a 
name="0716b04" id="0716b04"></a>之內淨穢之土，豈皆訓往邪？若舊本無二與<a 
name="0716b05" id="0716b05"></a>字，則之字不須訓往，但為助辭其義自顯。何<a 
name="0716b06" id="0716b06"></a>者？但云即法性之無明，其用則染，即無明之<a 
name="0716b07" id="0716b07"></a>法性，其用則淨，其文既宛，其義稍明。」</p><p style="text-indent: 0em; margin-left: 0em"><span class="linehead"></span>問：「若有<a 
name="0716b08" id="0716b08"></a>與字，義復云何？」</p><p style="text-indent: 0em; margin-left: 0em"><span class="linehead"></span>答：「此文既辨二用，有則於義<a 
name="0716b09" id="0716b09"></a>更明。何者？夫與者，借與、賜與也，亦助也。法性<a 
name="0716b10" id="0716b10"></a>無明既互翻轉成於兩用，互有借力助成之<a 
name="0716b11" id="0716b11"></a>義，而劣者借力助於彊者，若法性內熏無力、<a 
name="0716b12" id="0716b12"></a>無明染用彊者，則法性與無明力造諸染法。<a 
name="0716b13" id="0716b13"></a>若無明執情無力、法性內熏有力，則無明與<a 
name="0716b14" id="0716b14"></a>法性力起諸淨應。以由無明雖有成事之用，<a 
name="0716b15" id="0716b15"></a>以體空故自不能變造，須假法性借力助之<a 
name="0716b16" id="0716b16"></a>方成染法。法性雖具三千淨用，顯發由修，真<a 
name="0716b17" id="0716b17"></a>修縱不藉無明，緣修寧無欣厭？故下文云，必<a 
name="0716b18" id="0716b18"></a>藉緣了為利他功，無明與力助於法性方成<a 
name="0716b19" id="0716b19"></a>淨用。荊谿既許隨緣之義，必許法性無明互<a 
name="0716b20" id="0716b20"></a>為因緣，但約體具明隨，自異權教。」</p><p style="text-indent: 0em; margin-left: 0em"><span class="linehead"></span>二、濁水下，<a 
name="0716b21" id="0716b21"></a>諭。濁水諭迷中染心，清水諭果後淨心，波<a 
name="0716b22" id="0716b22"></a>諭三千俱用，濕諭三千俱體。須知染中其<a 
name="0716b23" id="0716b23"></a>水雖濁，亦全濕為波，清時豈別有波濕？故云<a 
name="0716b24" id="0716b24"></a>無殊，則波之與濕皆無殊也。他謂波中之濕<a 
name="0716b25" id="0716b25"></a>無殊者，濕性既不變，波性豈變邪？</p><p style="text-indent: 0em; margin-left: 0em"><span class="linehead"></span>問：「第四記<a 
name="0716b26" id="0716b26"></a>云，如清濁波濕性不異，豈非波異濕同？今何<a 
name="0716b27" id="0716b27"></a>違彼？」</p><p style="text-indent: 0em; margin-left: 0em"><span class="linehead"></span>答：「讀彼文者不看前後，但取一文成我<a 
name="0716b28" id="0716b28"></a>局見。今為粗引彼文仍聊釋出，令欲據彼證<a 
name="0716b29" id="0716b29"></a>唯濕無殊者聞之自誡。何者？彼文本釋世間<a 
name="0716c01" id="0716c01"></a>相常，但相本流動，今欲說常須約位顯，全<a 
name="0716c02" id="0716c02"></a>位為相位、常相亦常，故文數云，相位無二。仍<a 
name="0716c03" id="0716c03"></a>自問云：位可一如，相云何等？答曰：位據理性<a 
name="0716c04" id="0716c04"></a><span class="corr" title='[快&gt;決]'>決</span>不可改，相約隨緣緣有染淨，緣雖染淨同<a 
name="0716c05" id="0716c05"></a>名緣起，如清濁波濕性不異，同以濕性為波，<a 
name="0716c06" id="0716c06"></a>故皆以如為相，同以波為濕性，故皆以如為<a 
name="0716c07" id="0716c07"></a>位，所以相與常住其名雖同，染淨既分如位<a 
name="0716c08" id="0716c08"></a>須辨。釋曰：彼問既云，相云何等？故知答文<a 
name="0716c09" id="0716c09"></a>以位例相成乎等義，乃先法次諭，諭中以<a 
name="0716c10" id="0716c10"></a>法參而合之，法中先舉位一，故云決不可改；<a 
name="0716c11" id="0716c11"></a>次明相等，故云同名緣起。諭中亦先舉濕性<a 
name="0716c12" id="0716c12"></a>不異顯上位一，次明以濕為波、以波為濕，正<a 
name="0716c13" id="0716c13"></a>當顯上位相無二、位等相等，故知文中本答<a 
name="0716c14" id="0716c14"></a>相等，但相兼染淨，等義難彰，故光以濕性諭<a 
name="0716c15" id="0716c15"></a>位論等，仍顯全位為相、全濕為波，以位例相<a 
name="0716c16" id="0716c16"></a>明其咸等。因何但將濕性不異一句為證，全<a 
name="0716c17" id="0716c17"></a>不以濕而例於波，及拋相等之問，豈可得乎？<a 
name="0716c18" id="0716c18"></a>況若論異義，豈獨相異、位無異義邪？故當科<a 
name="0716c19" id="0716c19"></a>即云，染淨既分如位須辨，豈非染相必以在<a 
name="0716c20" id="0716c20"></a>纏真如為位，豈可淨相不以出纏真如為位？若<a 
name="0716c21" id="0716c21"></a>論等者，濁水清水既同一濕，豈不得言同一波<a 
name="0716c22" id="0716c22"></a>邪？以水清後還是濁時動用故也。」</p><p style="text-indent: 0em; margin-left: 0em"><span class="linehead"></span>三、清濁下，<a 
name="0716c23" id="0716c23"></a>合者，水之波濕常無增減，若其清濁必各由<a 
name="0716c24" id="0716c24"></a>緣。雖象入則濁、珠入則清，而其濁緣與水俱<a 
name="0716c25" id="0716c25"></a>有，從來未悟故濁在前，如山抱玉、如沙有金，<a 
name="0716c26" id="0716c26"></a>&#x945B;璞本有。水雖本濁，濁非水性，故全體是清，<a 
name="0716c27" id="0716c27"></a>以清濁二波秖一動性，故云理通，而皆全濕<a 
name="0716c28" id="0716c28"></a>為動，故云舉體是用。既悟後不迷，知清是水<a 
name="0716c29" id="0716c29"></a>性，違性可轉、稱性則常故也。</p><p style="text-indent: 0em; margin-left: 0em"><span class="linehead"></span>二、故三下，界如<a 
name="0717a01" id="0717a01"></a>緣起性本圓常二：</p><p style="text-indent: 0em; margin-left: 0em"><span class="linehead"></span>初、約性德直示者，迷悟緣<a 
name="0717a02" id="0717a02"></a>起皆三千之體起於妙用，體既不出剎那，妙<a 
name="0717a03" id="0717a03"></a>用豈應離體？故使緣起咸趣剎那。三千既其<a 
name="0717a04" id="0717a04"></a>不變，剎那之性本常，以體收用緣起理一，不<a 
name="0717a05" id="0717a05"></a>分而分十界百界，約十界則六穢四淨，約百<a 
name="0717a06" id="0717a06"></a>界則十通淨穢，十中一一各六四故。</p><p style="text-indent: 0em; margin-left: 0em"><span class="linehead"></span>二、故知<a 
name="0717a07" id="0717a07"></a>下，約修反顯者。</p><p style="text-indent: 0em; margin-left: 0em"><span class="linehead"></span>問：「前云，剎那百界有穢有淨，<a 
name="0717a08" id="0717a08"></a>今何悉淨？」</p><p style="text-indent: 0em; margin-left: 0em"><span class="linehead"></span>答：「前論淨穢法門，皆理本具，通於<a 
name="0717a09" id="0717a09"></a>迷悟無有增減，即性善性惡也。今之染淨約<a 
name="0717a10" id="0717a10"></a>情理說，情著則淨穢俱染，理性則淨穢俱淨，<a 
name="0717a11" id="0717a11"></a>故剎那染情體具十界，互融自在故名悉淨。<a 
name="0717a12" id="0717a12"></a>疑者云：剎那既具三千，我何不見？答：未顯者，<a 
name="0717a13" id="0717a13"></a>驗體仍迷非理不具，此名字中疑也。觀行既<a 
name="0717a14" id="0717a14"></a>亦未顯，遂以相似驗之，父母生身發於相似，<a 
name="0717a15" id="0717a15"></a>五眼五耳乃至五意皆能遍照，自身既現十<a 
name="0717a16" id="0717a16"></a>界，以驗他身亦然，故相似位人，比知百界同<a 
name="0717a17" id="0717a17"></a>在一心；若至分真，普現色身能現十界，一一<a 
name="0717a18" id="0717a18"></a>復起十界三業，故云亦然；果地究盡諸法實<a 
name="0717a19" id="0717a19"></a>相，等彼性中所具百界，故知性具百界互融<a 
name="0717a20" id="0717a20"></a>廣遍，染心自局濁體本清。」</p><p style="text-indent: 0em; margin-left: 0em"><span class="linehead"></span>二、故須下，明能顯<a 
name="0717a21" id="0717a21"></a>妙觀。然今十門皆為觀心而設，故色心門攝<a 
name="0717a22" id="0717a22"></a>別入總，專立識心為所觀故。內外門正示觀<a 
name="0717a23" id="0717a23"></a>法，雖泛論二境正在內心。第三門全性起修<a 
name="0717a24" id="0717a24"></a>辨觀令妙，第四門即因成果顯證非新，故此<a 
name="0717a25" id="0717a25"></a>二門皆論一念。已上四門攝自行法門，同在<a 
name="0717a26" id="0717a26"></a>剎那而為觀體。從此門去純談化他，而化他<a 
name="0717a27" id="0717a27"></a>法門雖即無量，豈出三千？亦攝歸剎那同為<a 
name="0717a28" id="0717a28"></a>觀體，此當其首，故廣示觀門，後既倣此但略<a 
name="0717a29" id="0717a29"></a>點示，不得此意徒釋十門空談一念，故今文<a 
name="0717b01" id="0717b01"></a>先明淨用同在染心，理具情迷顯發由觀。遮<a 
name="0717b02" id="0717b02"></a>照者，空中名遮，一相不立，假觀名照，三千宛<a 
name="0717b03" id="0717b03"></a>然。復令三觀俱亡、三諦齊照，乃亡前遮照。照<a 
name="0717b04" id="0717b04"></a>前遮故，故各名雙亡，照同時故云終日，此<a 
name="0717b05" id="0717b05"></a>則同前即空假中無空假中也。他見法爾空<a 
name="0717b06" id="0717b06"></a>中，欲例即空即中，而不看上句照故三千常<a 
name="0717b07" id="0717b07"></a>具，彼門但舉依正之境，況不云三千及以百<a 
name="0717b08" id="0717b08"></a>界，尚未結成妙境，何關假觀邪？若此中縱無<a 
name="0717b09" id="0717b09"></a>上句照故三千常具，但云空中，於理亦成。何<a 
name="0717b10" id="0717b10"></a>者？上已具示三千淨用在剎那，故彼秖云依<a 
name="0717b11" id="0717b11"></a>正色心，據何文義云是妙假？思之思之！不動<a 
name="0717b12" id="0717b12"></a>此念者，明觀成相不移，即今剎那之念，而能<a 
name="0717b13" id="0717b13"></a>盡未來際作三千化事，此之剎那即法界故，<a 
name="0717b14" id="0717b14"></a>有何窮盡？第五記云，剎那剎那皆盡過未，<a 
name="0717b15" id="0717b15"></a>施設三千皆妙假力，亡淨穢相須藉空中，故<a 
name="0717b16" id="0717b16"></a>云以空以中。染中淨穢更顯明者，復是空中<a 
name="0717b17" id="0717b17"></a>之力，故云轉染為淨。染淨各具三千，空中了<a 
name="0717b18" id="0717b18"></a>之，三千既亡空中亦泯，方名染淨不二，此則<a 
name="0717b19" id="0717b19"></a>同前因果既泯理性自亡。</p><a 
name="0717b20" id="0717b20"></a><p style="text-indent: 0em; margin-left: 0em"><span class="linehead"></span>六、依正不二門三：</p><p style="text-indent: 0em; margin-left: 0em"><span class="linehead"></span>初、標。果後示現下三國土，<a 
name="0717b21" id="0717b21"></a>名為依報，示現前三教主及九界身，名為正<a 
name="0717b22" id="0717b22"></a>報，以寂光、圓佛本無二故，即是能開之妙法<a 
name="0717b23" id="0717b23"></a>故也。此淨穢土及勝劣身，同在初心剎那，有<a 
name="0717b24" id="0717b24"></a>何二邪？</p><p style="text-indent: 0em; margin-left: 0em"><span class="linehead"></span>二、已證下，釋二：</p><p style="text-indent: 0em; margin-left: 0em"><span class="linehead"></span>初、明果用由因本具<a 
name="0717b25" id="0717b25"></a>三：</p><p style="text-indent: 0em; margin-left: 0em"><span class="linehead"></span>初、示依正不二二：</p><p style="text-indent: 0em; margin-left: 0em"><span class="linehead"></span>初、明不二之由。已證者，<a 
name="0717b26" id="0717b26"></a>蓋舉已證之位也。寂光、遮那依正不二，全由<a 
name="0717b27" id="0717b27"></a>因德一念三千，儻因本不融，果何能一？縱修<a 
name="0717b28" id="0717b28"></a>治令合，亦是無常，終歸分隔。</p><p style="text-indent: 0em; margin-left: 0em"><span class="linehead"></span>二、以三千下，示<a 
name="0717b29" id="0717b29"></a>不二之相。在文可見。</p><p style="text-indent: 0em; margin-left: 0em"><span class="linehead"></span>二、是則下，明因理本融<a 
name="0717c01" id="0717c01"></a>二：</p><p style="text-indent: 0em; margin-left: 0em"><span class="linehead"></span>初、明三位本妙。理等三位融相未顯，如五品<a 
name="0717c02" id="0717c02"></a>人，雖以理觀遍融一切，而於事用未能自在。<a 
name="0717c03" id="0717c03"></a>此位尚爾，前二可知。然迷情自異，不二天真，<a 
name="0717c04" id="0717c04"></a>故云己有。自即己心、他是生佛，佛唯在果，餘<a 
name="0717c05" id="0717c05"></a>二在因，果攝心生縱由修證，心能攝二全由<a 
name="0717c06" id="0717c06"></a>性融，推功歸理乃言故使。</p><p style="text-indent: 0em; margin-left: 0em"><span class="linehead"></span>二、但眾下，示一切皆<a 
name="0717c07" id="0717c07"></a>融。不可任情必須順理，理智未顯見法仍差，<a 
name="0717c08" id="0717c08"></a>須知本融無非妙境。</p><p style="text-indent: 0em; margin-left: 0em"><span class="linehead"></span>三、然應下，明始終無改<a 
name="0717c09" id="0717c09"></a>二：</p><p style="text-indent: 0em; margin-left: 0em"><span class="linehead"></span>初、明情智局遍。於生局處佛能遍融，於佛<a 
name="0717c10" id="0717c10"></a>遍處生自局限。</p><p style="text-indent: 0em; margin-left: 0em"><span class="linehead"></span>二、始終下，明體用常融二：</p><p style="text-indent: 0em; margin-left: 0em"><span class="linehead"></span>初、<a 
name="0717c11" id="0717c11"></a>略示。有四句，初、三約因果&#x7AEA;辨理同，二、四約<a 
name="0717c12" id="0717c12"></a>諸法橫辨相入。意顯終既大小無妨，始亦如<a 
name="0717c13" id="0717c13"></a>是，由不改故；果既依正不二，因亦復然，由理<a 
name="0717c14" id="0717c14"></a>同故。</p><p style="text-indent: 0em; margin-left: 0em"><span class="linehead"></span>二、故淨下，廣示。文有八句，初、二句雙舉<a 
name="0717c15" id="0717c15"></a>依正，同居等三土傳作淨穢，地獄等十界身<a 
name="0717c16" id="0717c16"></a>迭分勝劣。次塵身下二句，雙示依正體性，一<a 
name="0717c17" id="0717c17"></a>微塵身、一微塵國，各具三千、體遍法界，彼彼<a 
name="0717c18" id="0717c18"></a>身土亦復如是。三是則下二句，明遍攝一切<a 
name="0717c19" id="0717c19"></a>剎趣一剎、一切身趣一身，文雖剎身各攝，意<a 
name="0717c20" id="0717c20"></a>必依正互收。四廣狹下二句，結妙，三千無礙<a 
name="0717c21" id="0717c21"></a>出生無盡，不可心思、不可口議，如是融相今<a 
name="0717c22" id="0717c22"></a>古常然，迷悟不改。</p><p style="text-indent: 0em; margin-left: 0em"><span class="linehead"></span>二、若非下，明理顯以觀為<a 
name="0717c23" id="0717c23"></a>功二：</p><p style="text-indent: 0em; margin-left: 0em"><span class="linehead"></span>初、克彰觀行之功。性具三千，若體若用<a 
name="0717c24" id="0717c24"></a>本空假中，常自相攝，微塵本含法界，芥子常<a 
name="0717c25" id="0717c25"></a>納須彌，無始無明強生隔礙，順性修觀即空<a 
name="0717c26" id="0717c26"></a>假中，則自在體用顯現成就。性本空假中，性<a 
name="0717c27" id="0717c27"></a>淨解脫也；修成空假中，實慧解脫也；起用空<a 
name="0717c28" id="0717c28"></a>假中，方便淨解脫也。雖是修二性一，以皆空<a 
name="0717c29" id="0717c29"></a>假中故則成合義。</p><p style="text-indent: 0em; margin-left: 0em"><span class="linehead"></span>二、如是下，結示生佛一致。<a 
name="0718a01" id="0718a01"></a>既解修成全是本具，即知迷悟體用不二，波<a 
name="0718a02" id="0718a02"></a>濕無殊之譬於茲更明。我心為此，生佛為彼，<a 
name="0718a03" id="0718a03"></a>緣起為事，性具為理，彼此三千理同不隔，遂<a 
name="0718a04" id="0718a04"></a>令緣起互入無妨，依正不二斯之謂歟。</p><p style="text-indent: 0em; margin-left: 0em"><span class="linehead"></span>七、自<a 
name="0718a05" id="0718a05"></a>他不二門三：</p><p style="text-indent: 0em; margin-left: 0em"><span class="linehead"></span>初、標。染淨依正及以此門，都為<a 
name="0718a06" id="0718a06"></a>感應神通而立，且即染之淨依正必融，即是<a 
name="0718a07" id="0718a07"></a>神通及以能應，既由已辦，須名為自，唯未論<a 
name="0718a08" id="0718a08"></a>感，感即他機，雖分自他同在一念，故上文云，<a 
name="0718a09" id="0718a09"></a>他生他佛尚與心同，況己心生佛寧乖一念？<a 
name="0718a10" id="0718a10"></a>佛法眾生法皆名為他，而各具生佛，若己生<a 
name="0718a11" id="0718a11"></a>佛顯，則與他佛生佛同俱為能化，唯他眾生<a 
name="0718a12" id="0718a12"></a>生佛而為所化，既同一念自他豈殊？故名不<a 
name="0718a13" id="0718a13"></a>二。依此觀察能成二妙，復名為門。</p><p style="text-indent: 0em; margin-left: 0em"><span class="linehead"></span>二、隨機下，<a 
name="0718a14" id="0718a14"></a>釋二：</p><p style="text-indent: 0em; margin-left: 0em"><span class="linehead"></span>初示感應之體本同二：</p><p style="text-indent: 0em; margin-left: 0em"><span class="linehead"></span>初、約法示三：</p><p style="text-indent: 0em; margin-left: 0em"><span class="linehead"></span>初、<a 
name="0718a15" id="0718a15"></a>約一性明自他。證果之後不動而應，眾機普<a 
name="0718a16" id="0718a16"></a>益，既非謀作皆由性同，因果驗之灼然不二。</p><a 
name="0718a17" id="0718a17"></a><p style="text-indent: 0em; margin-left: 0em"><span class="linehead"></span>二、如理下，約三千明感應。先以三諦例自他<a 
name="0718a18" id="0718a18"></a>本同，三千既即空假中，乃三德三諦之三千<a 
name="0718a19" id="0718a19"></a>也。自行即淨穢亡泯，無不空中，利他則帝網<a 
name="0718a20" id="0718a20"></a>交羅三千皆假，三諦既即三是一，自他則分<a 
name="0718a21" id="0718a21"></a>而不分。然今所辨自他俱在妙假，以能化所<a 
name="0718a22" id="0718a22"></a>化皆三千故。欲約三諦論不二故，且對空中<a 
name="0718a23" id="0718a23"></a>辨之。妙假尚不離空中，一假豈應隔異？</p><p style="text-indent: 0em; margin-left: 0em"><span class="linehead"></span>問：「前<a 
name="0718a24" id="0718a24"></a>修外觀既當自行，但列空中與今符合，何苦<a 
name="0718a25" id="0718a25"></a>責之？」</p><p style="text-indent: 0em; margin-left: 0em"><span class="linehead"></span>答：「往時不解境觀之徒，據此等文妄有<a 
name="0718a26" id="0718a26"></a>除削。何者？此約三千以明空中，已具不思議<a 
name="0718a27" id="0718a27"></a>假，況復利他之觀，初心豈可不修？不修則何<a 
name="0718a28" id="0718a28"></a>名摩訶薩？秖為假觀始行須修，方得感應同<a 
name="0718a29" id="0718a29"></a>居一念，自他不二據茲而立，如何劫云自行<a 
name="0718b01" id="0718b01"></a>無假？又若自行唯修空中，內觀豈非自行？何<a 
name="0718b02" id="0718b02"></a>故言即空假中邪？」</p><p style="text-indent: 0em; margin-left: 0em"><span class="linehead"></span>物機等者，正明自他各具<a 
name="0718b03" id="0718b03"></a>三千，細辨故三千，總論故十界，轉現互生即<a 
name="0718b04" id="0718b04"></a>無記化，化化復作化也，依正皆爾，應必對感<a 
name="0718b05" id="0718b05"></a>機豈不然！一念從事寂光約理，二必相即故<a 
name="0718b06" id="0718b06"></a>互舉爾。</p><p style="text-indent: 0em; margin-left: 0em"><span class="linehead"></span>三、眾生下，約俱具明道交。既三無差<a 
name="0718b07" id="0718b07"></a>別則感應相收，眾生感心中他佛，諸佛應心<a 
name="0718b08" id="0718b08"></a>中他生，不然，豈能一念皆令解脫邪？</p><p style="text-indent: 0em; margin-left: 0em"><span class="linehead"></span>二、不然<a 
name="0718b09" id="0718b09"></a>下，約諭示二：</p><p style="text-indent: 0em; margin-left: 0em"><span class="linehead"></span>初、順諭。諸佛三千即現像之<a 
name="0718b10" id="0718b10"></a>理，眾生三千即生像之性，若不然者，不能即<a 
name="0718b11" id="0718b11"></a>感即應，非任運化也。</p><p style="text-indent: 0em; margin-left: 0em"><span class="linehead"></span>二、若一下，反諭。以鑑<a 
name="0718b12" id="0718b12"></a>淨形對無不現之理，而反顯之。意云若不現<a 
name="0718b13" id="0718b13"></a>者可言鑑理有窮形事不通也，諸佛悟理、眾<a 
name="0718b14" id="0718b14"></a>生在事，三千理滿，若一機扣之不應，則可云<a 
name="0718b15" id="0718b15"></a>三千互闕，既無此理則前義善成。仍釋伏疑。<a 
name="0718b16" id="0718b16"></a>何故？眾生多不見佛，故云若與鑑隔則容有<a 
name="0718b17" id="0718b17"></a>是理，即障重機生名與鑑隔，機成名對，若其<a 
name="0718b18" id="0718b18"></a>對者終無不現。然未通字必誤，合云不通，縱<a 
name="0718b19" id="0718b19"></a>移於下句，語稍不便，智者詳之。</p><p style="text-indent: 0em; margin-left: 0em"><span class="linehead"></span>二、若鑑下，明<a 
name="0718b20" id="0718b20"></a>觀行之功方顯二：</p><p style="text-indent: 0em; margin-left: 0em"><span class="linehead"></span>初、帶諭彰用匪功成者，故<a 
name="0718b21" id="0718b21"></a>知心鑑本明、三千之像本具。對物未能現者，<a 
name="0718b22" id="0718b22"></a>蓋三惑之塵所遮，去塵雖緣、了之功，現像乃<a 
name="0718b23" id="0718b23"></a>全由性具，此中正明觀心發用。他云，由機現<a 
name="0718b24" id="0718b24"></a>像。其義天隔。觀法大旨者，非唯此中，諸門皆<a 
name="0718b25" id="0718b25"></a>爾，但在此說為便耳。</p><p style="text-indent: 0em; margin-left: 0em"><span class="linehead"></span>二、應知下，就法明發由<a 
name="0718b26" id="0718b26"></a>觀合。雖由緣、了須揀前三，稱性圓修方名一<a 
name="0718b27" id="0718b27"></a>合，功成用顯設化無方。</p><a 
name="0718b28" id="0718b28"></a><p style="text-indent: 0em; margin-left: 0em"><span class="linehead"></span>八、三業不二門三：</p><p style="text-indent: 0em; margin-left: 0em"><span class="linehead"></span>初、標者，果後逗機示諸三<a 
name="0718b29" id="0718b29"></a>業，四時三教謂有差殊。今經開之，唯圓法體，<a 
name="0718c01" id="0718c01"></a>諸身尚即，三業豈分？故名不二。亦就心法示<a 
name="0718c02" id="0718c02"></a>也。</p><p style="text-indent: 0em; margin-left: 0em"><span class="linehead"></span>二、於化下，釋二：</p><p style="text-indent: 0em; margin-left: 0em"><span class="linehead"></span>初、明所顯果用二：</p><p style="text-indent: 0em; margin-left: 0em"><span class="linehead"></span>初、約對<a 
name="0718c03" id="0718c03"></a>機顯逗會無差二：</p><p style="text-indent: 0em; margin-left: 0em"><span class="linehead"></span>初、示三輪不同。三皆祕妙，<a 
name="0718c04" id="0718c04"></a>非下地知，故名為密，能轉摧碾復名為輪，轉<a 
name="0718c05" id="0718c05"></a>己示他摧他惑業，稱機示現毫髮不差。</p><p style="text-indent: 0em; margin-left: 0em"><span class="linehead"></span>二、在<a 
name="0718c06" id="0718c06"></a>身下，明真應復殊，說三權法皆是應身，若聞<a 
name="0718c07" id="0718c07"></a>圓乘必見法佛，別縱&#x89A9;報猶是修成，圓見應<a 
name="0718c08" id="0718c08"></a>身皆唯本具，仍約四味權實，未會真應且分。</p><p style="text-indent: 0em; margin-left: 0em"><span class="linehead"></span>二、<a 
name="0718c09" id="0718c09"></a>約稱理明卷舒自在二：</p><p style="text-indent: 0em; margin-left: 0em"><span class="linehead"></span>初、融身說。</p><p style="text-indent: 0em; margin-left: 0em"><span class="linehead"></span>問：「此中法<a 
name="0718c10" id="0718c10"></a>身說佛道邪？餘文何故不許法身有說？」</p><p style="text-indent: 0em; margin-left: 0em"><span class="linehead"></span>答：「蓋<a 
name="0718c11" id="0718c11"></a>華嚴宗獨謂我經是遮那說，餘經皆是釋迦<a 
name="0718c12" id="0718c12"></a>所說。故今家會之，遮那乃是釋迦異名，縱勝<a 
name="0718c13" id="0718c13"></a>劣有殊，而說必是應、法定無說。若相即者，法<a 
name="0718c14" id="0718c14"></a>全是應、無說即說，應全是法、說即無說。今云，<a 
name="0718c15" id="0718c15"></a>法身者非離應之法，故經云：『微妙淨法身，具<a 
name="0718c16" id="0718c16"></a>相三十二』等。若論即者，凡說圓教皆即法身，<a 
name="0718c17" id="0718c17"></a>何獨《華嚴》？但彼經隔小故現勝身，乃報身像<a 
name="0718c18" id="0718c18"></a>而即法身。今經開權，故於應身即法身也。」</p><p style="text-indent: 0em; margin-left: 0em"><span class="linehead"></span>問：<a 
name="0718c19" id="0718c19"></a>「現住靈山，豈不垂世？」</p><p style="text-indent: 0em; margin-left: 0em"><span class="linehead"></span>答：「身既即法，土非寂光<a 
name="0718c20" id="0718c20"></a>邪？故施開廢會，身土咸然。」</p><p style="text-indent: 0em; margin-left: 0em"><span class="linehead"></span>二、身尚下，會三輪。<a 
name="0718c21" id="0718c21"></a>雖知權實相冥、真應互即，儻三業尚殊則色<a 
name="0718c22" id="0718c22"></a>心不泯，故會身說，令知身口本融，以二等意<a 
name="0718c23" id="0718c23"></a>使色心不二，方名即應見法不動而施，靈山<a 
name="0718c24" id="0718c24"></a>見聞無不爾也。</p><p style="text-indent: 0em; margin-left: 0em"><span class="linehead"></span>二、豈非下，明能顯觀體三：</p><p style="text-indent: 0em; margin-left: 0em"><span class="linehead"></span>初、<a 
name="0718c25" id="0718c25"></a>結指心因。指上果人三業真應互融，雖即難<a 
name="0718c26" id="0718c26"></a>思，豈過百界？百界融泯全在我心。因心若無，<a 
name="0718c27" id="0718c27"></a>果須造得，若信因果相稱，方知三密有本。他<a 
name="0718c28" id="0718c28"></a>云，信下無因果字。有亦未多，令義易顯，故須<a 
name="0718c29" id="0718c29"></a>存之。</p><p style="text-indent: 0em; margin-left: 0em"><span class="linehead"></span>二、百界下，觀成用顯。百界一念本空假<a 
name="0719a01" id="0719a01"></a>中，須順性三以成修德，修性一合果用乃彰，<a 
name="0719a02" id="0719a02"></a>遂使色聲傳生百界，豈無記化化禪不即陰<a 
name="0719a03" id="0719a03"></a>發邪？</p><p style="text-indent: 0em; margin-left: 0em"><span class="linehead"></span>三、故一下，染體本妙。三密相海本理，遮<a 
name="0719a04" id="0719a04"></a>那心塵皆具，例彼生佛名三無差，既云一念<a 
name="0719a05" id="0719a05"></a>凡心，那作非因果釋？</p><a 
name="0719a06" id="0719a06"></a><p style="text-indent: 0em; margin-left: 0em"><span class="linehead"></span>九、權實不二門三：</p><p style="text-indent: 0em; margin-left: 0em"><span class="linehead"></span>初、標。權是九界七方便，實<a 
name="0719a07" id="0719a07"></a>則佛法圓乘，四時未會權實不融，此經開之<a 
name="0719a08" id="0719a08"></a>皆稱祕妙，故云不二。</p><p style="text-indent: 0em; margin-left: 0em"><span class="linehead"></span>二、平等下，釋三：</p><p style="text-indent: 0em; margin-left: 0em"><span class="linehead"></span>初、明等<a 
name="0719a09" id="0719a09"></a>鑒由理融。權實優劣不名平等，實不融權復<a 
name="0719a10" id="0719a10"></a>非於大，故法法皆妙、一一互收，常如是知，即<a 
name="0719a11" id="0719a11"></a>名平等大慧。此之大慧雖由果證，凡心本然，<a 
name="0719a12" id="0719a12"></a>故但觀心此慧自發。</p><p style="text-indent: 0em; margin-left: 0em"><span class="linehead"></span>二、至果下，遍逗由心證。<a 
name="0719a13" id="0719a13"></a>證果之後，於體內不分之權實，而被機分隔<a 
name="0719a14" id="0719a14"></a>說之。既理元不分，故此經稱理而會，如是施<a 
name="0719a15" id="0719a15"></a>會自在者由契本因，因本若隔，果那得融？若<a 
name="0719a16" id="0719a16"></a>欲契之，但觀一念。</p><p style="text-indent: 0em; margin-left: 0em"><span class="linehead"></span>三、對說下，結示歸理一。如<a 
name="0719a17" id="0719a17"></a>文。</p><p style="text-indent: 0em; margin-left: 0em"><span class="linehead"></span>十、受潤不二門三：</p><p style="text-indent: 0em; margin-left: 0em"><span class="linehead"></span>初、標者，從諭立也。能<a 
name="0719a18" id="0719a18"></a>受者即三草二木、七方便眾生，能潤者即大<a 
name="0719a19" id="0719a19"></a>雲注雨，即前四時三教。今經開之，唯一地所<a 
name="0719a20" id="0719a20"></a>生、一雨所潤，無復差降，名為不二。觀己心地<a 
name="0719a21" id="0719a21"></a>三千與佛心地三千不殊，則念念受潤常沾<a 
name="0719a22" id="0719a22"></a>妙益，依此為門，則成二妙。</p><p style="text-indent: 0em; margin-left: 0em"><span class="linehead"></span>二、物理下，釋三：</p><p style="text-indent: 0em; margin-left: 0em"><span class="linehead"></span>初、<a 
name="0719a23" id="0719a23"></a>明權實本圓、熏修如幻二：</p><p style="text-indent: 0em; margin-left: 0em"><span class="linehead"></span>初、由具可熏。如文。</p><a 
name="0719a24" id="0719a24"></a><p style="text-indent: 0em; margin-left: 0em"><span class="linehead"></span>二、因熏可發。豈唯權實相冥，抑亦感應體一，<a 
name="0719a25" id="0719a25"></a>性本圓具，偏發由熏，以性奪修故修如幻，平<a 
name="0719a26" id="0719a26"></a>等法界佛不度生，不分而分，暫立感應，欣赴<a 
name="0719a27" id="0719a27"></a>本虛，故皆如幻。然此尚非但理隨緣之幻，豈<a 
name="0719a28" id="0719a28"></a>同緣生無體之幻邪？今明各具本融、暫分如<a 
name="0719a29" id="0719a29"></a>幻，能知此者方是圓乘。</p><p style="text-indent: 0em; margin-left: 0em"><span class="linehead"></span>二、然由下，明生佛一<a 
name="0719b01" id="0719b01"></a>際欣赴不&#x5FA7;。若圓理無偏、感應一致，故一塵<a 
name="0719b02" id="0719b02"></a>應色無非法身，自他所依不逾祕藏，方為色<a 
name="0719b03" id="0719b03"></a>香中道起對法界也。</p><p style="text-indent: 0em; margin-left: 0em"><span class="linehead"></span>三、故知下，明地雨無殊<a 
name="0719b04" id="0719b04"></a>利益平等。四微約諭，即一地所生，權實約<a 
name="0719b05" id="0719b05"></a>法，即一雨所潤。凡地三千無隔，隨一念以俱<a 
name="0719b06" id="0719b06"></a>圓；佛地三千既融，隨一應而盡具。況生感心<a 
name="0719b07" id="0719b07"></a>中之佛，佛應心中之生，感應之體尚同，權實<a 
name="0719b08" id="0719b08"></a>之益何別？故云但化菩薩不為二乘，其有聞<a 
name="0719b09" id="0719b09"></a>法者無一不成佛，方名受潤不二。</p><a 
name="0719b10" id="0719b10"></a><p style="text-indent: 0em; margin-left: 0em"><span class="linehead"></span>是故下，結文示意三：</p><p style="text-indent: 0em; margin-left: 0em"><span class="linehead"></span>初、明十門通貫、理體無<a 
name="0719b11" id="0719b11"></a>殊二：</p><p style="text-indent: 0em; margin-left: 0em"><span class="linehead"></span>初、約十門明理一。門門皆顯三千即空<a 
name="0719b12" id="0719b12"></a>假中，十門既然，十妙亦爾，故云通入及理一<a 
name="0719b13" id="0719b13"></a>也。</p><p style="text-indent: 0em; margin-left: 0em"><span class="linehead"></span>二、如境下，約十妙釋理一。性德三千，即<a 
name="0719b14" id="0719b14"></a>空假中，名為境三；境能發智，照此三千即空<a 
name="0719b15" id="0719b15"></a>假中，故名智三；智能導行，契此三千即空假<a 
name="0719b16" id="0719b16"></a>中，名為行三。此是修中論九，九秖是三，一一<a 
name="0719b17" id="0719b17"></a>具三開合無礙，功成歷位雖有淺深，三九圓<a 
name="0719b18" id="0719b18"></a>融未始差別，三九究盡，等彼三千即空假中，<a 
name="0719b19" id="0719b19"></a>名為三法。由空假中方能起用，他機因果亦<a 
name="0719b20" id="0719b20"></a>復如然，故十章始終皆得稱妙。</p><p style="text-indent: 0em; margin-left: 0em"><span class="linehead"></span>二、既是下，明<a 
name="0719b21" id="0719b21"></a>一念包容觀行可識三：</p><p style="text-indent: 0em; margin-left: 0em"><span class="linehead"></span>初、明一念境觀之功。<a 
name="0719b22" id="0719b22"></a>此上十門十妙攝法雖廣，同在凡夫剎那一<a 
name="0719b23" id="0719b23"></a>念，三千世間即空假中，性三為境，修三為觀，<a 
name="0719b24" id="0719b24"></a>成則是果，用則化他，若不攝歸心法，焉能成<a 
name="0719b25" id="0719b25"></a>辦自他，是故《指要》其功莫大。</p><p style="text-indent: 0em; margin-left: 0em"><span class="linehead"></span>二、若了下，明<a 
name="0719b26" id="0719b26"></a>心法攝成之要。言非遙者，一念三千總攝故<a 
name="0719b27" id="0719b27"></a>非遙，一心三觀易成故非遙。</p><p style="text-indent: 0em; margin-left: 0em"><span class="linehead"></span>三、故重下，明重<a 
name="0719b28" id="0719b28"></a>述觀行易明。將彼十妙無邊法相，攝作十門<a 
name="0719b29" id="0719b29"></a>不離一念，令修觀者可識，作者再三顯示何<a 
name="0719c01" id="0719c01"></a>以迷之。</p><p style="text-indent: 0em; margin-left: 0em"><span class="linehead"></span>三、首題下，明得意符文總別無異。此<a 
name="0719c02" id="0719c02"></a>之十門雖在&#x8FF9;門之後，仍例本門，復將釋名<a 
name="0719c03" id="0719c03"></a>例餘四章，故知五義釋題盡備，故云既爾。此<a 
name="0719c04" id="0719c04"></a>既一部都名，必覽三分諸品別相而立，既得<a 
name="0719c05" id="0719c05"></a>總意，令將此總符彼別文，故云可知。欲銷一<a 
name="0719c06" id="0719c06"></a>部文文句句，皆須預知絕待之意，無不入心<a 
name="0719c07" id="0719c07"></a>成乎觀行。儻迷茲旨銷彼別文，何能顯妙乎？</p><a 
name="0719c08" id="0719c08"></a><p style="text-indent: 0em; margin-left: 0em"><span class="linehead"></span>問：「他云，釋名是總、三章是別，名中具三即覽<a 
name="0719c09" id="0719c09"></a>別為總，將此四章符教相文則可知也。今以<a 
name="0719c10" id="0719c10"></a>首題為總，經文為別，據何所出？」</p><p style="text-indent: 0em; margin-left: 0em"><span class="linehead"></span>答：「名總三別，<a 
name="0719c11" id="0719c11"></a>少分可然，以教相為符文，全不允當，況餘四<a 
name="0719c12" id="0719c12"></a>章前文已例，不須更示，令依《記》文云：『所以釋<a 
name="0719c13" id="0719c13"></a>題不可率爾，題下別釋理非容易。』豈非以題<a 
name="0719c14" id="0719c14"></a>為總、以文為別？」</p><p style="text-indent: 0em; margin-left: 0em"><span class="linehead"></span>問：「觀心既非此部正意，何<a 
name="0719c15" id="0719c15"></a>故十門皆約觀釋？豈作者特違部意邪？」</p><p style="text-indent: 0em; margin-left: 0em"><span class="linehead"></span>答：「文<a 
name="0719c16" id="0719c16"></a>初既云觀心乃是教行樞機，信非閑緩之義，<a 
name="0719c17" id="0719c17"></a>但為妙義難解，故部中判教生解義強、觀且<a 
name="0719c18" id="0719c18"></a>旁示，然部之妙旨乃《摩訶止觀》之大體也。何<a 
name="0719c19" id="0719c19"></a>者？若非三千空假中，何能頓止三惑、圓觀三<a 
name="0719c20" id="0719c20"></a>諦，故《義例》云『唯依本&#x8FF9;顯實』，應知《止觀》用此<a 
name="0719c21" id="0719c21"></a>妙義為能止能觀，蓋不思議境即觀，故三障<a 
name="0719c22" id="0719c22"></a>四魔為所止所觀也。故千如妙旨，玄文廣約<a 
name="0719c23" id="0719c23"></a>眾生法示之，《文句》廣約佛法明之，此十門欲<a 
name="0719c24" id="0719c24"></a>與《止觀》同成觀體，皆專約心法說之，所以節<a 
name="0719c25" id="0719c25"></a>節云一念或心性剎那等也。故總結文云，令<a 
name="0719c26" id="0719c26"></a>觀行可識。前文云『則彼此昭著法華行成』，<a 
name="0719c27" id="0719c27"></a>又云『故撮十妙為觀法大體』，應知前四門為<a 
name="0719c28" id="0719c28"></a>十乘觀體，後六門為起教觀體也。大部既教<a 
name="0719c29" id="0719c29"></a>廣觀略，此文乃行正解旁，互相顯映，方進初<a 
name="0720a01" id="0720a01"></a>心，豈重述十門但銷名相而已。願諸聞見，如<a 
name="0720a02" id="0720a02"></a>理思修云爾。」</p><a 
name="0720a03" id="0720a03"></a><p><span class="juanname">十不二門指要鈔卷下</span></p>
<hr>【經文資訊】大正藏第 46 冊 No. 1928 十不二門指要鈔<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供，佛教電腦資訊庫功德會提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index130e.html?index=T46n1928" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T46n1928_002 by HTTrack Website Copier/3.x [XR&CO'2014], Tue, 07 Jun 2016 06:58:41 GMT -->
</html>
