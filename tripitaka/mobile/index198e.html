<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=T54n2139_001 by HTTrack Website Copier/3.x [XR&CO'2014], Tue, 07 Jun 2016 07:01:26 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=1547628631&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DT54n2139&amp;utmp=%2Fmobile%2Findex.php%3Findex%3DT54n2139_001&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	
	<p style="text-align:center">大正新脩大藏經　第54冊<br/>No.2139 老子化胡經 (2卷)<br/>【】<br/>第 1 卷</p>
	<a href="index2214.html?index=T54n2139_010" data-icon="arrow-r"  data-iconpos="notext" class="ui-btn-right" data-theme="b">下一卷</a>
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="T54">
<div class="root" id="2139" sutra_name="老子化胡經" sutra_juan="[卷1]">　
<a 
name="1266a24" id="1266a24"></a><a 
name="1266a25" id="1266a25"></a><a 
name="1266a26" id="1266a26"></a><p style="margin-left: 2em"><span class="juannum">No. 2139</span></p><a 
name="1266a27" id="1266a27"></a><p><span class="juanname">老子化胡經</span></p><a 
name="1266a28" id="1266a28"></a><a 
name="1266a29" id="1266a29"></a><p style="text-indent: 0em; margin-left: 0em"><span class="linehead"></span>□□□□□□□□□□□止開之則約□□<a 
name="1266b01" id="1266b01"></a>□□□□□□□□之始吾欲書之非筆□□<a 
name="1266b02" id="1266b02"></a>□□體之無形可擬飄乎無外或沈或□□□<a 
name="1266b03" id="1266b03"></a>□□□豪翳餘止如響紀消若雲除□□□□<a 
name="1266b04" id="1266b04"></a>□□捕魚比之於道不足稱無深&#x615C;□□□□<a 
name="1266b05" id="1266b05"></a>□□為周柱史經九百年金身□□□□齒銀<a 
name="1266b06" id="1266b06"></a>額有參午龍顏犀文耳高於頂日角月玄鼻有<a 
name="1266b07" id="1266b07"></a>雙柱天中平填足蹈二五手把十文無極之際<a 
name="1266b08" id="1266b08"></a>言歸崑崙化彼胡埏□□罽賓後及天竺於是<a 
name="1266b09" id="1266b09"></a>遂遷文垂後世永乎弗泯。</p><a 
name="1266b10" id="1266b10"></a><p style="margin-left: 3em"><span class="headname">老子西昇化胡經序說第一</span></p><a 
name="1266b11" id="1266b11"></a><p style="text-indent: 0em; margin-left: 0em"><span class="linehead"></span>是時太上老君。以殷王湯甲庚申之歲建□<a 
name="1266b12" id="1266b12"></a>之月。從常道境。駕三氣雲。乘于曰精垂□九<a 
name="1266b13" id="1266b13"></a>耀。入於玉女玄妙口中。寄胎為人。庚辰□二<a 
name="1266b14" id="1266b14"></a>月十五日誕生于毫。九龍吐水灌洗其形。化<a 
name="1266b15" id="1266b15"></a>為九井。爾時老君鬚髮皓白。登即能行。步生<a 
name="1266b16" id="1266b16"></a>蓮花。乃至于九。左手指天。右手指地。而告人<a 
name="1266b17" id="1266b17"></a>曰。天上天下。唯我獨尊。我當開揚無上道<a 
name="1266b18" id="1266b18"></a>法。普度一切動植眾生。周遍十方及幽牢地<a 
name="1266b19" id="1266b19"></a>獄。應度未度咸悉度之。隱顯人間。為國師範。<a 
name="1266b20" id="1266b20"></a>位登太極。無上神仙。時有自然天衣桂體。神<a 
name="1266b21" id="1266b21"></a>香滿室。陽景重輝。九日中。身長九尺。眾咸驚<a 
name="1266b22" id="1266b22"></a>議。以為聖人。生有老容。故號為老子。天神空<a 
name="1266b23" id="1266b23"></a>裏。讚十號名。所言十者。太上老君．圓神智無<a 
name="1266b24" id="1266b24"></a>上尊．帝王師．大丈夫．大仙尊．天人父．無為<a 
name="1266b25" id="1266b25"></a>上人．大悲仁者．元始天尊．此後老君。凝神混<a 
name="1266b26" id="1266b26"></a>&#x8FF9;。教化天人。兼說治身中外法。百有餘載。王<a 
name="1266b27" id="1266b27"></a>道將衰。殺戮賢良。枉害無數。忠臣切諫。及被<a 
name="1266b28" id="1266b28"></a>誅夷。天降洪災。曾無覺悟。如是數載。為周所<a 
name="1266b29" id="1266b29"></a>滅。康王之時。歲在甲子。亦同俗官。晦&#x8FF9;藏<a 
name="1266c01" id="1266c01"></a>名。為柱下史。師輔王者。至于照王。其歲癸<a 
name="1266c02" id="1266c02"></a>丑。便即西邁。過函谷關。授喜道德五千章句。<a 
name="1266c03" id="1266c03"></a>并說妙真西昇等經。乃至太清上法三洞真<a 
name="1266c04" id="1266c04"></a>文靈寶符圖太玄等法。使其教授。至精仁者<a 
name="1266c05" id="1266c05"></a>羽化神仙。令無斷絕。便即西度。經歷流沙。至<a 
name="1266c06" id="1266c06"></a>于闐國毘摩城所。爾時老君舉如來節。招諸<a 
name="1266c07" id="1266c07"></a>從人。倏忽之間。有赤松子．中黃丈人．元始天<a 
name="1266c08" id="1266c08"></a>王．太一元君．六丁玉女．八卦神君．及龍虎<a 
name="1266c09" id="1266c09"></a>君．功曹使者．金乘童子．惠光童子．天官地<a 
name="1266c10" id="1266c10"></a>官．水官空官．日官月官．山官海官．陰官陽<a 
name="1266c11" id="1266c11"></a>官．木官火官．金官土官．五岳四續諸神等君．<a 
name="1266c12" id="1266c12"></a>天丁力士．遊羅將軍．飛天神王．仙人玉女。十<a 
name="1266c13" id="1266c13"></a>萬餘眾。乘雲駕龍。浮空而至。於是老君處于<a 
name="1266c14" id="1266c14"></a>玉帳。坐七寶座。&#x71CC;百和香。散眾名花。奏天鈞<a 
name="1266c15" id="1266c15"></a>樂。諸天賢聖周匝圍遶。復以神力召諸胡王。<a 
name="1266c16" id="1266c16"></a>無問遠近。人士咸集。于闐國王乃至朱俱半<a 
name="1266c17" id="1266c17"></a>王．渴叛陀王．護密多王．大月氏王．骨咄陀<a 
name="1266c18" id="1266c18"></a>王．俱蜜王．解蘇國王．拔汗那王．久越得犍<a 
name="1266c19" id="1266c19"></a>王．悒怛國王．烏拉喝王．失范延王．護時健<a 
name="1266c20" id="1266c20"></a>王．多勒建王．罽賓國王．訶達羅支王．波斯國<a 
name="1266c21" id="1266c21"></a>王．&#x758E;勒國王．碎葉國王．龜茲國王．拂林國<a 
name="1266c22" id="1266c22"></a>王．大食國王．殖膩國王．數漫國王．恒沒國<a 
name="1266c23" id="1266c23"></a>王．俱藥國王．嵯骨國王．曇陵國王．高昌國<a 
name="1266c24" id="1266c24"></a>王．焉耆國王．弓月國王．石國王．瑟匿國王．<a 
name="1266c25" id="1266c25"></a>康國王．史國王．米國王．似沒盤國王．曹國<a 
name="1266c26" id="1266c26"></a>王．何國王．大小安國王．穆國王．烏那葛國<a 
name="1266c27" id="1266c27"></a>王．尋勿國王．火尋國王．西女國王．大秦國<a 
name="1266c28" id="1266c28"></a>王．舍衛國王．波羅柰國王．帝那忽國王．伽摩<a 
name="1266c29" id="1266c29"></a>路王．乾陀羅王．烏長國王．迦葉彌羅國王．迦<a 
name="1267a01" id="1267a01"></a>羅王．不路羅王．泥婆羅王．熱吒國王．師子國<a 
name="1267a02" id="1267a02"></a>王．拘尸那揭羅王．毘舍離王．劫毘陀王．室羅<a 
name="1267a03" id="1267a03"></a>伐王．瞻波羅國王．三摩咀吒王．烏荼國王．蘇<a 
name="1267a04" id="1267a04"></a>剌吒國王．信度國王．烏刺尸王．扈利國王．狗<a 
name="1267a05" id="1267a05"></a>頭國王．色伽栗王．漫吐<span class="gaiji">[口*曼]<!--gaiji,,1[口*曼],2&#x20F26;,3--></span>王．泥拔國王．越底<a 
name="1267a06" id="1267a06"></a>延王．奢彌國王．小人國王．軒渠國王．陀羅伊<a 
name="1267a07" id="1267a07"></a>羅王．狼揭羅王．五天竺國王。如是等八十餘<a 
name="1267a08" id="1267a08"></a>國王。及其妃后。并其眷屬。周匝圍遶。皆來聽<a 
name="1267a09" id="1267a09"></a>法。爾時老君告諸國王。汝等心毒。好行殺害。<a 
name="1267a10" id="1267a10"></a>唯食血肉。斷眾生命。我今為汝說夜叉經。令<a 
name="1267a11" id="1267a11"></a>汝斷肉專食麥<span class="gaiji">&#x9EA8;<!--gaiji,,1[麩-夫+少],2&#x9EA8;,3--></span>。勿為屠殺。不能斷者。以自<a 
name="1267a12" id="1267a12"></a>死肉。胡人佷戾。不識親&#x758E;。唯好貪婬。一無恩<a 
name="1267a13" id="1267a13"></a>義。鬚髮拳鞠。<span class="corr" title='[疏&gt;梳]'>梳</span>洗至難。性既羶腥。體多垢<a 
name="1267a14" id="1267a14"></a>穢。使其修道。煩惱行人。是故普令剔除鬚髮。<a 
name="1267a15" id="1267a15"></a>隨汝本俗而衣氈裘。教汝小道。令漸修學。兼<a 
name="1267a16" id="1267a16"></a>持禁戒。稍習慈悲。每月十五日。常須懺悔。又<a 
name="1267a17" id="1267a17"></a>以神力為化佛形。騰空而來。高丈六身。體作<a 
name="1267a18" id="1267a18"></a>金色。面恒東向。示不忘本。以我東來故顯斯<a 
name="1267a19" id="1267a19"></a>狀。令其見者。發慈善心。汝等國王。所有朝拜<a 
name="1267a20" id="1267a20"></a>一像吾面。東向政事。如是不久。過<span class="gaiji">蔥<!--gaiji,蔥,1[卄/公/心],2&#x44D7;,3--></span>嶺山。<a 
name="1267a21" id="1267a21"></a>中有深池。毒龍居止。五百商旅。宿於池濱。為<a 
name="1267a22" id="1267a22"></a>龍所害。竟不遺一。我遺其國渴叛陀王傳祝<a 
name="1267a23" id="1267a23"></a>與之。就池行法。龍王恐怖。乃變為人。謝過向<a 
name="1267a24" id="1267a24"></a>王請移別住。不復於此更損人民。令後往來<a 
name="1267a25" id="1267a25"></a>絕其傷害。次即南出至于烏場。遍歷五天。入<a 
name="1267a26" id="1267a26"></a>摩竭國。我衣素服。手執空壺。置精舍中。立浮<a 
name="1267a27" id="1267a27"></a>屠教。號清淨佛。令彼剎利婆羅門等而奉事<a 
name="1267a28" id="1267a28"></a>之。以求無上正真之道。歷年三八。穆王之時。<a 
name="1267a29" id="1267a29"></a>我還中夏。使入東海。至于蓬萊方丈等洲。到<a 
name="1267b01" id="1267b01"></a>於扶桑。暫過大帝之所。挍集仙品稱位高下。<a 
name="1267b02" id="1267b02"></a>又經八王二百餘載。幽深演之時。歲次辛酉。<a 
name="1267b03" id="1267b03"></a>三川震蕩。王者將亡。數遭百六。非人可制。我<a 
name="1267b04" id="1267b04"></a>更西度。教化諸國。次入西海。至于聚窟流麟<a 
name="1267b05" id="1267b05"></a>等洲。總召十方神仙大士及初得道地下主<a 
name="1267b06" id="1267b06"></a>者并未授任遊散仙人至孝至忠適經歷度<a 
name="1267b07" id="1267b07"></a>者。如是等輩八萬餘人。挍量功德行業輕重。<a 
name="1267b08" id="1267b08"></a>授其職位五等仙官二十七品仙真上聖岳瀆<a 
name="1267b09" id="1267b09"></a>三天。咸悉補擬如是。又經六十餘載。桓王之<a 
name="1267b10" id="1267b10"></a>時。歲次甲子一陰之月。我令尹喜。乘彼月精。<a 
name="1267b11" id="1267b11"></a>降中天竺國入乎白淨夫人口中託廕而生。<a 
name="1267b12" id="1267b12"></a>號為悉達。捨太子位。入山修道。成無上道。號<a 
name="1267b13" id="1267b13"></a>為佛陀。始建悉曇十二文字。展轉離合三萬<a 
name="1267b14" id="1267b14"></a>餘言。廣說經誡。求無上法。又破九十六種邪<a 
name="1267b15" id="1267b15"></a>道。歷年七十。示人涅槃。襄王之時。其歲乙<a 
name="1267b16" id="1267b16"></a>酉。我還中國。教化天人。乃授孔丘仁義等法。<a 
name="1267b17" id="1267b17"></a>爾後王誕六十年間。分國從都。王者無德。我<a 
name="1267b18" id="1267b18"></a>即上登崑崙。飛昇紫微。布氣三界。含養一切。<a 
name="1267b19" id="1267b19"></a>後經四百五十餘年。我乘自然光明道氣。從<a 
name="1267b20" id="1267b20"></a>真寂境飛入西那玉界蘇&#x96A3;國中。降誕王室。<a 
name="1267b21" id="1267b21"></a>示為太子。捨家入道。號末摩尼。轉大法輪。說<a 
name="1267b22" id="1267b22"></a>經誡律定慧等法。乃至三際及二宗門。教化<a 
name="1267b23" id="1267b23"></a>天人。令知本際。上至明界。下及幽塗。所有眾<a 
name="1267b24" id="1267b24"></a>生。皆由此度。摩尼之後。年垂五九。金氣將<a 
name="1267b25" id="1267b25"></a>興。我法當盛。西方聖象。衣彩自然。來入中洲<a 
name="1267b26" id="1267b26"></a>是&#x52B9;也。當此之時。黃白氣合。三教混齊。同歸<a 
name="1267b27" id="1267b27"></a>於我。仁祠精舍。接棟連甍。翻演後聖大明尊<a 
name="1267b28" id="1267b28"></a>法。中洲道士。廣說因緣。為世舟航。大弘法<a 
name="1267b29" id="1267b29"></a>事。動植含氣。普皆救度。是名總攝一切法<a 
name="1267c01" id="1267c01"></a>門。</p>
<hr>【經文資訊】大正藏第 54 冊 No. 2139 老子化胡經<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，北美某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index766c.html?index=T54n2139" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=T54n2139_001 by HTTrack Website Copier/3.x [XR&CO'2014], Tue, 07 Jun 2016 07:01:26 GMT -->
</html>
