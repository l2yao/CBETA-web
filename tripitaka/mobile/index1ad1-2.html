<!DOCTYPE html> 
<html>

<!-- Mirrored from tripitaka.cbeta.org/mobile/index.php?index=X79n1557_030 by HTTrack Website Copier/3.x [XR&CO'2014], Tue, 07 Jun 2016 07:42:27 GMT -->
<head>
	<meta http-equiv="Content-Type" content="text/html; charset=utf-8">
	<meta name="viewport" content="width=device-width, initial-scale=1">
	<title>CBETA 漢文大藏經</title>
	<meta name="description" content="CBETA 數位藏經閣 大正藏 卍續藏 漢文電子佛典目錄">
	<meta name="keywords" content="CBETA, 中華電子佛典協會, 數位藏經閣, 大正藏, 卍續藏, 大藏經, 漢文電子佛典, 漢文佛典, 佛典電子化, 電子佛典, 佛典, 佛經, 佛教, 佛法, 佛教經典, 三藏, 經藏, 素怛纜, 律藏, 毗奈耶, 毘奈耶, 毘尼, 毗尼, 論藏, 阿毗達磨, 阿毘達磨, 法寶, 達磨, Tripitaka, Pitaka, Taisho, Xuzangjing, Canon, Sutra, Buddhist, Buddhism, Vinaya, Abhidharma, Abhidhamma, Abhidarma, Dhamma, Bible">
<!-- 這個版本可以縮放文字大小
	<link rel="stylesheet" href="http://code.jquery.com/mobile/1.0.1/jquery.mobile-1.0.1.css" />
	<script src="http://code.jquery.com/jquery-1.7.1.min.js"></script>
	<script type="text/javascript" src="http://code.jquery.com/mobile/1.0.1/jquery.mobile-1.0.1.min.js"></script>
-->
	<link rel="stylesheet" href="../../code.jquery.com/mobile/1.1.0/jquery.mobile-1.1.0.css" />
	<script src="../../code.jquery.com/jquery-1.7.1.min.js"></script>
	<script type="text/javascript" src="../../code.jquery.com/mobile/1.1.0/jquery.mobile-1.1.0.min.js"></script>
</head>
<img src="http://tripitaka.cbeta.org/ga.php?utmac=MO-30696269-4&amp;utmn=137206535&amp;utmr=http%3A%2F%2Ftripitaka.cbeta.org%2Fmobile%2Findex.php%3Findex%3DX79n1557&amp;utmp=%2Fmobile%2Findex.php%3Findex%3DX79n1557_030&amp;guid=ON" /><body>
<script type="text/javascript">
function OnInput (event)
{
	var chCode = event.keyCode;
	if(chCode == 13)
	{
		search = "index6e5e.html?search=" + event.target.value;
		location.replace(search);
	}
}
</script>
<div data-role="page" class="type-index">

	<div data-role="header" data-position="fixed">
	<a href="index4b71.html?index=X79n1557_029" data-icon="arrow-l" data-iconpos="notext" data-theme="b">上一卷</a>
	<p style="text-align:center">卍新纂大日本續藏經　第79冊<br/>No.1557 聯燈會要 (30卷)<br/>【宋 悟明集】<br/>第 30 卷</p>
	
	</div><!-- /header -->

	<div data-role="content"><div id="cbeta_tripitaka">
<div cbrcopy="true" id="X79">
<div class="root" id="1557" sutra_name="聯燈會要" sutra_juan="[卷30]">　
<a 
name="0260a01" id="0260a01"></a><a 
name="0260a02" id="0260a02"></a><a 
name="0260a03" id="0260a03"></a><p><span class="juanname">聯燈會要卷第三十</span></p><a 
name="0260a04" id="0260a04"></a><a 
name="0260a05" id="0260a05"></a><p style="margin-left: 4em"><span class="byline">住泉州崇福禪寺嗣祖比丘　悟明　集</span></p><a 
name="0260a06" id="0260a06"></a><p style="margin-left: 3em"><span class="headname">傅大士心王銘</span></p><a 
name="0260a07" id="0260a07"></a><p>　<span class="lg">觀心空王　　微妙難惻　　無形無相　　有大神力<a 
name="0260a08" id="0260a08"></a><br>　能滅千災　　成就萬德　　體性雖空　　能施法則<a 
name="0260a09" id="0260a09"></a><br>　觀之無形　　呼之有聲　　為大法將　　心戒傳經<a 
name="0260a10" id="0260a10"></a><br>　水中鹽味　　色裏膠青　　決定是有　　不見其形<a 
name="0260a11" id="0260a11"></a><br>　心王亦爾　　身內居停　　面門出入　　應物隨情<a 
name="0260a12" id="0260a12"></a><br>　自在無礙　　所作皆成　　了本識心　　識心見佛<a 
name="0260a13" id="0260a13"></a><br>　是心是佛　　是佛是心　　念念佛心　　佛心念佛<a 
name="0260a14" id="0260a14"></a><br>　欲得早成　　戒心自律　　淨律淨心　　心即是佛<a 
name="0260a15" id="0260a15"></a><br>　除此心王　　更無別佛　　欲求成佛　　莫染一物<a 
name="0260a16" id="0260a16"></a><br>　心性雖空　　貪嗔體實　　入此法門　　端坐成佛<a 
name="0260a17" id="0260a17"></a><br>　到彼岸<span class="corr" title='[巳&gt;已]'>已</span>　　得波羅蜜　　慕道真士　　自觀自心<a 
name="0260a18" id="0260a18"></a><br>　知佛在內　　不向外尋　　即心即佛　　即佛即心<a 
name="0260a19" id="0260a19"></a><br>　心明識佛　　曉了識心　　離心非佛　　離佛非心<a 
name="0260a20" id="0260a20"></a><br>　非佛莫測　　無所堪任　　執空滯寂　　了此漂沉<a 
name="0260a21" id="0260a21"></a><br>　諸佛菩薩　　非此安心　　明心大士　　悟此玄音<a 
name="0260a22" id="0260a22"></a><br>　身心性妙　　用無更改　　是故智者　　放心自在<a 
name="0260a23" id="0260a23"></a><br>　莫言心王　　空無體性　　能使色身　　作邪作正<a 
name="0260a24" id="0260a24"></a><br>　非有非無　　隱顯不定　　心性離空　　能凡能聖<a 
name="0260b01" id="0260b01"></a><br>　是故相勸　　好自防慎　　剎那造作　　還復漂沉<a 
name="0260b02" id="0260b02"></a><br>　清淨心智　　如世黃金　　般若法藏　　並在身心<a 
name="0260b03" id="0260b03"></a><br>　無為法寶　　非淺非深　　諸佛菩薩　　了此本心<a 
name="0260b04" id="0260b04"></a><br>　有緣遇者　　非去來今</span></p><a 
name="0260b05" id="0260b05"></a><p style="margin-left: 3em"><span class="headname">誌公和尚十二時歌</span></p><a 
name="0260b06" id="0260b06"></a><p>　<span class="lg">平旦寅　　狂機內有道人身<a 
name="0260b07" id="0260b07"></a><br>　勤苦<span class="corr" title='[巳&gt;已]'>已</span>經無量劫　　不信常擎如意珍<a 
name="0260b08" id="0260b08"></a><br>　若捉物　　入迷津　　但有纖毫即是塵<a 
name="0260b09" id="0260b09"></a><br>　不住舊時無相貌　　外來知識也非真</span></p><a 
name="0260b10" id="0260b10"></a><p>　<span class="lg">日出卯　　用處不須生善巧<a 
name="0260b11" id="0260b11"></a><br>　縱使神光照有無　　起意便遭魔境撓<a 
name="0260b12" id="0260b12"></a><br>　若施功　　終不了　　日夜被他人我拗<a 
name="0260b13" id="0260b13"></a><br>　不用安排只麼從　　何曾心地生煩惱</span></p><a 
name="0260b14" id="0260b14"></a><p>　<span class="lg">食時辰　　無明本是釋迦身<a 
name="0260b15" id="0260b15"></a><br>　坐臥不知元是道　　只麼忙忙受苦辛<a 
name="0260b16" id="0260b16"></a><br>　認聲色　　&#x8994;&#x758E;親　　只是他家染汙人<a 
name="0260b17" id="0260b17"></a><br>　若擬將心求佛道　　問取&#x8657;空始出塵</span></p><a 
name="0260b18" id="0260b18"></a><p>　<span class="lg">禺中巳　　未了之人教不至<a 
name="0260b19" id="0260b19"></a><br>　假饒通達祖師言　　莫向心頭安了義<a 
name="0260b20" id="0260b20"></a><br>　只守玄　　沒文字　　認著依前還不是<a 
name="0260b21" id="0260b21"></a><br>　暫時自肯不追尋　　曠劫不遭魔境使</span></p><a 
name="0260b22" id="0260b22"></a><p>　<span class="lg">日南午　　四大身中無價寶<a 
name="0260b23" id="0260b23"></a><br>　陽焰空花不肯拋　　作意修行轉辛苦<a 
name="0260b24" id="0260b24"></a><br>　不曾迷　　莫求悟　　任&#x511E;朝陽幾回暮<a 
name="0260c01" id="0260c01"></a><br>　有相身中無相身　　無明路上無生路</span></p><a 
name="0260c02" id="0260c02"></a><p>　<span class="lg">日昳未　　心地何曾安了義<a 
name="0260c03" id="0260c03"></a><br>　他家文字沒&#x8E08;親　　莫起工夫求的意<a 
name="0260c04" id="0260c04"></a><br>　任縱橫　　絕忌諱　　長在人間不居止<a 
name="0260c05" id="0260c05"></a><br>　運用不離聲色中　　歷劫何曾暫拋棄</span></p><a 
name="0260c06" id="0260c06"></a><p>　<span class="lg">晡時申　　學道先須不厭貧<a 
name="0260c07" id="0260c07"></a><br>　有相本來權積聚　　無形何用要安真<a 
name="0260c08" id="0260c08"></a><br>　作淨潔　　&#x5374;勞神　　莫認愚癡作近&#x96A3;<a 
name="0260c09" id="0260c09"></a><br>　言下不求無處所　　暫時喚作出家人</span></p><a 
name="0260c10" id="0260c10"></a><p>　<span class="lg">日入酉　　&#x8657;幻聲音終不久<a 
name="0260c11" id="0260c11"></a><br>　禪悅珍羞尚不&#x98E1;　　誰能更飲無明酒<a 
name="0260c12" id="0260c12"></a><br>　沒可拋　　無物守　　蕩蕩逍遙不曾有<a 
name="0260c13" id="0260c13"></a><br>　縱&#x511E;多聞達古今　　也是癡狂外邊走</span></p><a 
name="0260c14" id="0260c14"></a><p>　<span class="lg">黃昏戌　　狂子施功投暗室<a 
name="0260c15" id="0260c15"></a><br>　假使心通無量時　　歷劫何曾異今日<a 
name="0260c16" id="0260c16"></a><br>　擬商量　　&#x5374;啾唧　　轉使心頭黑似漆<a 
name="0260c17" id="0260c17"></a><br>　晝夜舒光照有無　　癡人喚作波羅蜜</span></p><a 
name="0260c18" id="0260c18"></a><p>　<span class="lg">人定亥　　勇猛精進成懈怠<a 
name="0260c19" id="0260c19"></a><br>　不起纖毫修學心　　無相光中常自在<a 
name="0260c20" id="0260c20"></a><br>　超釋迦　　越祖代　　心有微塵還窒礙<a 
name="0260c21" id="0260c21"></a><br>　放蕩長如癡兀人　　他家自有通人愛</span></p><a 
name="0260c22" id="0260c22"></a><p>　<span class="lg">夜半子　　心住無生即生死<a 
name="0260c23" id="0260c23"></a><br>　生死何曾屬有無　　用時便用無文字<a 
name="0260c24" id="0260c24"></a><br>　祖師言　　外邊事　　識取起時還不是<a 
name="0261a01" id="0261a01"></a><br>　作意搜求實沒蹤　　生死魔來任相試</span></p><a 
name="0261a02" id="0261a02"></a><p>　<span class="lg">雞鳴丑　　一顆圓光明<span class="corr" title='[巳&gt;已]'>已</span>久<a 
name="0261a03" id="0261a03"></a><br>　內外推尋&#x8994;總無　　境上施為渾大有<a 
name="0261a04" id="0261a04"></a><br>　不見頭　　亦無手　　世界壞時渠不朽<a 
name="0261a05" id="0261a05"></a><br>　未了之人聽一言　　只這如今誰動口</span></p><a 
name="0261a06" id="0261a06"></a><p style="margin-left: 3em"><span class="headname">誌公和尚十四科</span></p><a 
name="0261a07" id="0261a07"></a><p style="margin-left: 4em"><span class="headname">菩提煩惱不二</span></p><a 
name="0261a08" id="0261a08"></a><p>　<span class="lg">眾生不解修道　　便欲斷除煩惱<a 
name="0261a09" id="0261a09"></a><br>　煩惱本來空寂　　將道更欲&#x8994;道<a 
name="0261a10" id="0261a10"></a><br>　一念之心即是　　何須別處尋討<a 
name="0261a11" id="0261a11"></a><br>　大道曉在目前　　迷倒愚人不了<a 
name="0261a12" id="0261a12"></a><br>　佛性天真自然　　亦無因緣修造<a 
name="0261a13" id="0261a13"></a><br>　不識三毒&#x8657;假　　妄執浮沉生老<a 
name="0261a14" id="0261a14"></a><br>　昔時迷日為晚　　今日始覺非早</span></p><a 
name="0261a15" id="0261a15"></a><p style="margin-left: 4em"><span class="headname">持犯不二</span></p><a 
name="0261a16" id="0261a16"></a><p>　<span class="lg">丈夫運用無礙　　不為戒律所制<a 
name="0261a17" id="0261a17"></a><br>　持犯本自無生　　愚人被他禁繫<a 
name="0261a18" id="0261a18"></a><br>　智者造作皆空　　聲聞觸途成滯<a 
name="0261a19" id="0261a19"></a><br>　大士肉眼圓通　　二乘天眼有翳<a 
name="0261a20" id="0261a20"></a><br>　空中妄執有無　　不達色心無礙<a 
name="0261a21" id="0261a21"></a><br>　菩薩與俗同居　　清淨曾無染世<a 
name="0261a22" id="0261a22"></a><br>　愚人貪著涅槃　　智者生死實際<a 
name="0261a23" id="0261a23"></a><br>　法性空無言說　　緣起略為茲偈<a 
name="0261a24" id="0261a24"></a><br>　百歲無智小兒　　小兒有智百歲</span></p><a 
name="0261b01" id="0261b01"></a><p style="margin-left: 4em"><span class="headname">佛與眾生不二</span></p><a 
name="0261b02" id="0261b02"></a><p>　<span class="lg">眾生與佛無殊　　大智不異於愚<a 
name="0261b03" id="0261b03"></a><br>　何須向外求寶　　身田自有明珠<a 
name="0261b04" id="0261b04"></a><br>　正道邪道不二　　了知凡聖同途<a 
name="0261b05" id="0261b05"></a><br>　迷悟本無差別　　涅槃生死一如<a 
name="0261b06" id="0261b06"></a><br>　究竟諸緣空寂　　惟求意想清&#x8657;<a 
name="0261b07" id="0261b07"></a><br>　無有一法可得　　翛然自入無餘</span></p><a 
name="0261b08" id="0261b08"></a><p style="margin-left: 4em"><span class="headname">理事不二</span></p><a 
name="0261b09" id="0261b09"></a><p>　<span class="lg">心王自在翛然　　法性本無十纏<a 
name="0261b10" id="0261b10"></a><br>　一切無非佛事　　何須攝念坐禪<a 
name="0261b11" id="0261b11"></a><br>　妄想本來空寂　　不用斷除攀緣<a 
name="0261b12" id="0261b12"></a><br>　智者無心可得　　自然無爭無喧<a 
name="0261b13" id="0261b13"></a><br>　不識無為大道　　何時得證幽玄<a 
name="0261b14" id="0261b14"></a><br>　佛與眾生一種　　眾生即是世尊<a 
name="0261b15" id="0261b15"></a><br>　凡夫妄生分別　　無中執有迷奔<a 
name="0261b16" id="0261b16"></a><br>　了達貪嗔空寂　　何處不是真門</span></p><a 
name="0261b17" id="0261b17"></a><p style="margin-left: 4em"><span class="headname">靜亂不二</span></p><a 
name="0261b18" id="0261b18"></a><p>　<span class="lg">聲聞厭喧求靜　　猶如棄麵求餅<a 
name="0261b19" id="0261b19"></a><br>　餅即從來是麵　　造作隨人百變<a 
name="0261b20" id="0261b20"></a><br>　煩惱即是菩提　　無心即是無境<a 
name="0261b21" id="0261b21"></a><br>　生死不異涅槃　　貪嗔如焰如影<a 
name="0261b22" id="0261b22"></a><br>　智者無心求佛　　愚人執邪執正<a 
name="0261b23" id="0261b23"></a><br>　徒勞空過一生　　不見如來妙頂<a 
name="0261b24" id="0261b24"></a><br>　了達婬慾性空　　鑊湯爐炭自冷</span></p><a 
name="0261c01" id="0261c01"></a><p style="margin-left: 4em"><span class="headname">善惡不二</span></p><a 
name="0261c02" id="0261c02"></a><p>　<span class="lg">我自身心快樂　　翛然無善無惡<a 
name="0261c03" id="0261c03"></a><br>　法身自在無方　　觸目無非正覺<a 
name="0261c04" id="0261c04"></a><br>　六塵本來空寂　　凡夫妄生執著<a 
name="0261c05" id="0261c05"></a><br>　涅槃生死空平　　四海阿誰厚薄<a 
name="0261c06" id="0261c06"></a><br>　無為大道自然　　不用將心畫度<a 
name="0261c07" id="0261c07"></a><br>　菩薩散誕靈通　　所作常含妙覺<a 
name="0261c08" id="0261c08"></a><br>　聲聞執法坐禪　　如蠶吐絲自縛<a 
name="0261c09" id="0261c09"></a><br>　法性本來圓明　　病愈何須執藥<a 
name="0261c10" id="0261c10"></a><br>　了知諸法平等　　翛然清&#x8657;快樂</span></p><a 
name="0261c11" id="0261c11"></a><p style="margin-left: 4em"><span class="headname">色空不二</span></p><a 
name="0261c12" id="0261c12"></a><p>　<span class="lg">法性本無青黃　　眾生謾造文章<a 
name="0261c13" id="0261c13"></a><br>　吾我說他止觀　　自意擾擾顛狂<a 
name="0261c14" id="0261c14"></a><br>　不識圓通妙理　　何時得會真常<a 
name="0261c15" id="0261c15"></a><br>　自疾不能治療　　&#x5374;教他人藥方<a 
name="0261c16" id="0261c16"></a><br>　外看將謂是善　　心內猶若&#x72B2;狼<a 
name="0261c17" id="0261c17"></a><br>　愚人畏其地獄　　智者不異天堂<a 
name="0261c18" id="0261c18"></a><br>　對境心常不起　　舉足皆是道場<a 
name="0261c19" id="0261c19"></a><br>　佛與眾生不二　　眾生自作分張<a 
name="0261c20" id="0261c20"></a><br>　若欲除&#x5374;三毒　　迢迢不離災殃<a 
name="0261c21" id="0261c21"></a><br>　智者知心是佛　　愚人樂往西方</span></p><a 
name="0261c22" id="0261c22"></a><p style="margin-left: 4em"><span class="headname">生死不二</span></p><a 
name="0261c23" id="0261c23"></a><p>　<span class="lg">世間諸法如幻　　生死猶如雷電<a 
name="0261c24" id="0261c24"></a><br>　法身自在圓通　　出入山河無間<a 
name="0262a01" id="0262a01"></a><br>　顛倒妄想本空　　般若無迷無亂<a 
name="0262a02" id="0262a02"></a><br>　三毒本自解脫　　何須攝念禪觀<a 
name="0262a03" id="0262a03"></a><br>　只為愚人不了　　從他戒律決斷<a 
name="0262a04" id="0262a04"></a><br>　不識寂滅真如　　何時得登彼岸<a 
name="0262a05" id="0262a05"></a><br>　智者無惡可斷　　運用隨心合散<a 
name="0262a06" id="0262a06"></a><br>　法性本來空寂　　不為生死所絆<a 
name="0262a07" id="0262a07"></a><br>　若欲斷除煩惱　　此是無明癡漢<a 
name="0262a08" id="0262a08"></a><br>　煩惱即是菩提　　何用別求禪觀<a 
name="0262a09" id="0262a09"></a><br>　實際無佛無魔　　心體無形無段</span></p><a 
name="0262a10" id="0262a10"></a><p style="margin-left: 4em"><span class="headname">斷除不二</span></p><a 
name="0262a11" id="0262a11"></a><p>　<span class="lg">丈夫運用堂堂　　逍遙自在無妨<a 
name="0262a12" id="0262a12"></a><br>　一切不能為害　　堅固猶如金剛<a 
name="0262a13" id="0262a13"></a><br>　不著二邊中道　　翛然非斷非常<a 
name="0262a14" id="0262a14"></a><br>　五欲貪瞋是佛　　地獄不異天堂<a 
name="0262a15" id="0262a15"></a><br>　愚人妄生分別　　流浪生死猖狂<a 
name="0262a16" id="0262a16"></a><br>　智者達色無礙　　聲聞無不恛惶<a 
name="0262a17" id="0262a17"></a><br>　法性本無瑕翳　　眾生妄執青黃<a 
name="0262a18" id="0262a18"></a><br>　如來引接迷愚　　或說地獄天堂<a 
name="0262a19" id="0262a19"></a><br>　彌勒身中自有　　何須別處思量<a 
name="0262a20" id="0262a20"></a><br>　棄&#x5374;真如佛像　　此人即是顛狂<a 
name="0262a21" id="0262a21"></a><br>　聲聞心中不了　　唯只聽逐言章<a 
name="0262a22" id="0262a22"></a><br>　言章本非真道　　轉加&#x9B2A;爭剛強<a 
name="0262a23" id="0262a23"></a><br>　心裏蚖&#x8675;蝮蝎　　螯著便即遭傷<a 
name="0262a24" id="0262a24"></a><br>　不解文中取義　　何時得會真常<a 
name="0262b01" id="0262b01"></a><br>　死入無間地獄　　神識枉受&#x707E;殃</span></p><a 
name="0262b02" id="0262b02"></a><p style="margin-left: 4em"><span class="headname">真俗不二</span></p><a 
name="0262b03" id="0262b03"></a><p>　<span class="lg">法師說法極好　　心中不離煩惱<a 
name="0262b04" id="0262b04"></a><br>　口談文字化他　　轉更增他生老<a 
name="0262b05" id="0262b05"></a><br>　真妄本來不二　　凡夫棄妄&#x8994;道<a 
name="0262b06" id="0262b06"></a><br>　四眾雲集聽講　　高座談議浩浩<a 
name="0262b07" id="0262b07"></a><br>　南座北座相爭　　四眾為言為好<a 
name="0262b08" id="0262b08"></a><br>　雖然口談甘露　　心裏尋常枯燥<a 
name="0262b09" id="0262b09"></a><br>　自<span class="corr" title='[巳&gt;己]'>己</span>元無一錢　　日夜數他珍寶<a 
name="0262b10" id="0262b10"></a><br>　恰似無智愚人　　棄&#x5374;真金擔草<a 
name="0262b11" id="0262b11"></a><br>　心中三毒不捨　　未審何時得道</span></p><a 
name="0262b12" id="0262b12"></a><p style="margin-left: 4em"><span class="headname">解縛不二</span></p><a 
name="0262b13" id="0262b13"></a><p>　<span class="lg">律師持律自縛　　自縛亦能縛他<a 
name="0262b14" id="0262b14"></a><br>　外作威儀恬靜　　心內恰似洪波<a 
name="0262b15" id="0262b15"></a><br>　不駕生死舡筏　　如何渡得愛河<a 
name="0262b16" id="0262b16"></a><br>　不解真宗正理　　邪見言辭繁多<a 
name="0262b17" id="0262b17"></a><br>　有二比丘犯律　　便&#x5374;往問優波<a 
name="0262b18" id="0262b18"></a><br>　優波依律說罪　　轉增比丘網羅<a 
name="0262b19" id="0262b19"></a><br>　方丈室中居士　　維摩便即來呵<a 
name="0262b20" id="0262b20"></a><br>　優波默然無對　　淨名說法無過<a 
name="0262b21" id="0262b21"></a><br>　而彼戒性如&#x8657;　　不在內外娑婆<a 
name="0262b22" id="0262b22"></a><br>　勸除生滅不肯　　忽悟還同釋迦</span></p><a 
name="0262b23" id="0262b23"></a><p style="margin-left: 4em"><span class="headname">境照不二</span></p><a 
name="0262b24" id="0262b24"></a><p>　<span class="lg">禪師體離無明　　煩惱從何處生<a 
name="0262c01" id="0262c01"></a><br>　地獄天堂一相　　涅槃生死空名<a 
name="0262c02" id="0262c02"></a><br>　亦無貪瞋可斷　　亦無佛道可成<a 
name="0262c03" id="0262c03"></a><br>　眾生與佛平等　　自然智者惺惺<a 
name="0262c04" id="0262c04"></a><br>　不為六塵所染　　句句獨契無生<a 
name="0262c05" id="0262c05"></a><br>　正覺一念玄解　　三世坦然皆平<a 
name="0262c06" id="0262c06"></a><br>　非法非律自制　　翛然直入圓成<a 
name="0262c07" id="0262c07"></a><br>　絕此四句百非　　如空無作無依</span></p><a 
name="0262c08" id="0262c08"></a><p style="margin-left: 4em"><span class="headname">運用無礙</span></p><a 
name="0262c09" id="0262c09"></a><p>　<span class="lg">我今滔滔自在　　不羨王公卿宰<a 
name="0262c10" id="0262c10"></a><br>　四時猶若金剛　　昔樂心常不改<a 
name="0262c11" id="0262c11"></a><br>　法寶喻於須彌　　智慧廣於江海<a 
name="0262c12" id="0262c12"></a><br>　不為八風所牽　　亦無精進懈怠<a 
name="0262c13" id="0262c13"></a><br>　任性浮沉若顛　　散誕縱橫自在<a 
name="0262c14" id="0262c14"></a><br>　遮莫刀&#x5292;臨頭　　我自安然不釆</span></p><a 
name="0262c15" id="0262c15"></a><p style="margin-left: 4em"><span class="headname">迷悟不二</span></p><a 
name="0262c16" id="0262c16"></a><p>　<span class="lg">迷時以空為色　　悟即以色為空<a 
name="0262c17" id="0262c17"></a><br>　迷悟本無差別　　色空究竟還同<a 
name="0262c18" id="0262c18"></a><br>　愚人喚南作北　　智者達無西東<a 
name="0262c19" id="0262c19"></a><br>　欲&#x8994;如來妙理　　常在一念之中<a 
name="0262c20" id="0262c20"></a><br>　陽<span class="gaiji">燄<!--gaiji,燄,1[舀*炎],2&#x269A8;,3--></span>本非其水　　渴鹿狂&#x8D82;&#x6031;&#x6031;<a 
name="0262c21" id="0262c21"></a><br>　自身&#x8657;假不實　　將空更欲&#x8994;空<a 
name="0262c22" id="0262c22"></a><br>　世人迷倒至甚　　如犬吠雷&#x53FF;&#x53FF;</span></p><a 
name="0262c23" id="0262c23"></a><p style="margin-left: 3em"><span class="headname">三祖璨大師信心銘</span></p><a 
name="0262c24" id="0262c24"></a><p>　<span class="lg">至道無難　　唯嫌揀擇　　但莫憎愛　　洞然明白<a 
name="0263a01" id="0263a01"></a><br>　毫<span class="gaiji">釐<!--gaiji,釐,1[釐-未+牙],2&#x28932;,3--></span>有差　　天地懸隔　　欲得現前　　莫存順逆<a 
name="0263a02" id="0263a02"></a><br>　違順相爭　　是為心病　　不識玄旨　　徒勞念靜<a 
name="0263a03" id="0263a03"></a><br>　圓同太&#x8657;　　無欠無餘　　良由取捨　　所以不如<a 
name="0263a04" id="0263a04"></a><br>　莫逐有緣　　勿住空忍　　一種平懷　　泯然自盡<a 
name="0263a05" id="0263a05"></a><br>　止動歸止　　止更彌動　　唯滯兩邊　　寧知一種<a 
name="0263a06" id="0263a06"></a><br>　一種不通　　兩處失功　　遣有沒有　　從空背空<a 
name="0263a07" id="0263a07"></a><br>　多言多慮　　轉不相應　　絕言絕慮　　無處不通<a 
name="0263a08" id="0263a08"></a><br>　歸根得旨　　隨照失宗　　須臾返然　　勝&#x5374;前空<a 
name="0263a09" id="0263a09"></a><br>　前空轉變　　皆由妄見　　不用求真　　唯須息見<a 
name="0263a10" id="0263a10"></a><br>　二見不住　　慎莫追尋　　纔有是非　　紛然失心<a 
name="0263a11" id="0263a11"></a><br>　二由一有　　一亦莫守　　一心不生　　萬法無咎<a 
name="0263a12" id="0263a12"></a><br>　無咎無法　　不生不心　　能由境滅　　境逐能沉<a 
name="0263a13" id="0263a13"></a><br>　境由能境　　能由境能　　欲知兩段　　元是一空<a 
name="0263a14" id="0263a14"></a><br>　一空同兩　　齊含萬象　　不見精麤　　寧有偏黨<a 
name="0263a15" id="0263a15"></a><br>　大道體寬　　無易無難　　小見狐疑　　轉急轉遲<a 
name="0263a16" id="0263a16"></a><br>　執之失度　　必入邪路　　放之自然　　體無去住<a 
name="0263a17" id="0263a17"></a><br>　任性合道　　逍遙絕惱　　繫念乖真　　昏沉不好<a 
name="0263a18" id="0263a18"></a><br>　不好勞神　　何用&#x758E;親　　欲取一乘　　勿惡六塵<a 
name="0263a19" id="0263a19"></a><br>　六塵不惡　　還同正覺　　智者無為　　愚人自縛<a 
name="0263a20" id="0263a20"></a><br>　法無異法　　妄生愛著　　將心用心　　豈非大錯<a 
name="0263a21" id="0263a21"></a><br>　迷生寂亂　　悟無好惡　　一切二邊　　良由斟酌<a 
name="0263a22" id="0263a22"></a><br>　夢幻空花　　何勞把捉　　得失是非　　一時放&#x5374;<a 
name="0263a23" id="0263a23"></a><br>　眼若不睡　　諸夢自除　　心若不異　　萬法一如<a 
name="0263a24" id="0263a24"></a><br>　一如體玄　　元爾忘緣　　萬法齊觀　　歸復自然<a 
name="0263b01" id="0263b01"></a><br>　泯其所以　　不可方比　　止動無動　　動止無止<a 
name="0263b02" id="0263b02"></a><br>　兩既不成　　一何有爾　　究竟窮極　　不存軌則<a 
name="0263b03" id="0263b03"></a><br>　契心平等　　所作俱息　　狐疑盡淨　　正信調直<a 
name="0263b04" id="0263b04"></a><br>　一切不留　　無可記憶　　&#x8657;明自照　　不勞心力<a 
name="0263b05" id="0263b05"></a><br>　非思量處　　識情難測　　真如法界　　無他無自<a 
name="0263b06" id="0263b06"></a><br>　要急相應　　唯言不二　　不二皆同　　無不包容<a 
name="0263b07" id="0263b07"></a><br>　十方智者　　皆入此宗　　宗非促延　　一念萬年<a 
name="0263b08" id="0263b08"></a><br>　無在不在　　十方目前　　極小同大　　忘絕境界<a 
name="0263b09" id="0263b09"></a><br>　極大同小　　不見邊表　　有即是無　　無即是有<a 
name="0263b10" id="0263b10"></a><br>　若不如是　　必不須守　　一即一切　　一切即一<a 
name="0263b11" id="0263b11"></a><br>　但能如是　　何慮不畢　　信心不二　　不二信心<a 
name="0263b12" id="0263b12"></a><br>　言語道斷　　非去來今</span></p><a 
name="0263b13" id="0263b13"></a><p style="margin-left: 3em"><span class="headname">永嘉真覺大師證道歌</span></p><a 
name="0263b14" id="0263b14"></a><p>　<span class="lg">君不見絕學無為閑道人不除妄想不求真<a 
name="0263b15" id="0263b15"></a><br>　無明實性即佛性　　幻化空身即法身<a 
name="0263b16" id="0263b16"></a><br>　法身覺了無一物　　本源自性天真佛<a 
name="0263b17" id="0263b17"></a><br>　五陰浮雲空去來　　三毒水泡&#x8657;出沒<a 
name="0263b18" id="0263b18"></a><br>　證實相　　無人法　　剎那滅&#x5374;阿鼻業<a 
name="0263b19" id="0263b19"></a><br>　若將妄語誑眾生　　自招拔舌塵沙劫<a 
name="0263b20" id="0263b20"></a><br>　頓覺了　　如來禪　　六度萬行體中圓<a 
name="0263b21" id="0263b21"></a><br>　夢裏明明有六趣　　覺後空空無大千<a 
name="0263b22" id="0263b22"></a><br>　無罪福　　無損益　　寂滅性中莫問&#x8994;<a 
name="0263b23" id="0263b23"></a><br>　比來塵鏡未曾磨　　今日分明須剖析<a 
name="0263b24" id="0263b24"></a><br>　誰無念　　誰無生　　若實無生無不生<a 
name="0263c01" id="0263c01"></a><br>　喚取機闕木人問　　求佛施功早晚成<a 
name="0263c02" id="0263c02"></a><br>　放四大　　莫把捉　　寂滅性中隨飲<span class="gaiji">啄<!--gaiji,啄,1[口*豕],2,3--></span><a 
name="0263c03" id="0263c03"></a><br>　諸行無常一切空　　即是如來大圓覺<a 
name="0263c04" id="0263c04"></a><br>　決定說　　表真乘　　有人不肯任情徵<a 
name="0263c05" id="0263c05"></a><br>　直截根源佛所印　　摘葉尋枝我不能<a 
name="0263c06" id="0263c06"></a><br>　摩尼珠　　人不識　　如來藏裏親&#x53CE;得<a 
name="0263c07" id="0263c07"></a><br>　六般神用空不空　　一顆圓光色非色<a 
name="0263c08" id="0263c08"></a><br>　淨五眼　　得五力　　唯證乃知難可測<a 
name="0263c09" id="0263c09"></a><br>　鏡裏看形見不難　　水中捉月爭拈得<a 
name="0263c10" id="0263c10"></a><br>　常獨行　　常獨步　　達者同游涅槃路<a 
name="0263c11" id="0263c11"></a><br>　調古神清風自高　　貌悴骨剛人不顧<a 
name="0263c12" id="0263c12"></a><br>　窮釋子　　口稱貧　　實是身貧道不貧<a 
name="0263c13" id="0263c13"></a><br>　貧則身常披縷褐　　道則心藏無價珍<a 
name="0263c14" id="0263c14"></a><br>　無價珍　　用無盡　　利物應時終不吝<a 
name="0263c15" id="0263c15"></a><br>　三身四智體中圓　　八解六通心地印<a 
name="0263c16" id="0263c16"></a><br>　上士一決一切了　　中下多聞多不信<a 
name="0263c17" id="0263c17"></a><br>　但自懷中解垢衣　　誰能向外誇精進<a 
name="0263c18" id="0263c18"></a><br>　從他謗　　任他非　　把火燒天徒自疲<a 
name="0263c19" id="0263c19"></a><br>　我聞恰似飲甘露　　銷融頓入不思議<a 
name="0263c20" id="0263c20"></a><br>　觀惡言　　是功德　　此則成吾善知識<a 
name="0263c21" id="0263c21"></a><br>　不因訕謗起冤親　　何表無生慈忍力<a 
name="0263c22" id="0263c22"></a><br>　宗亦通　　說亦通　　定慧圓明不滯空<a 
name="0263c23" id="0263c23"></a><br>　非但我今獨達了　　恒沙諸佛體皆同<a 
name="0263c24" id="0263c24"></a><br>　師子吼　　無畏說　　百獸聞之皆腦裂<a 
name="0264a01" id="0264a01"></a><br>　香象奔波失&#x5374;威　　天龍寂聽生欣悅<a 
name="0264a02" id="0264a02"></a><br>　游江海　　涉山州　　尋師訪道為參禪<a 
name="0264a03" id="0264a03"></a><br>　自從認得曹谿路　　了知生死不相干<a 
name="0264a04" id="0264a04"></a><br>　行亦禪　　坐亦禪　　語默動靜體安然<a 
name="0264a05" id="0264a05"></a><br>　縱遇鋒刀常坦坦　　假饒毒藥也閑閑<a 
name="0264a06" id="0264a06"></a><br>　我師得見然燈佛　　多劫曾為忍辱仙<a 
name="0264a07" id="0264a07"></a><br>　幾回生　　幾回死　　生死悠悠無定止<a 
name="0264a08" id="0264a08"></a><br>　自從頓悟了無生　　於諸榮辱何憂喜<a 
name="0264a09" id="0264a09"></a><br>　入深山　　住蘭若　　岑崟幽邃長松下<a 
name="0264a10" id="0264a10"></a><br>　優游靜坐野僧家　　&#x95B4;寂安居實瀟洒<a 
name="0264a11" id="0264a11"></a><br>　覺即了　　不施功　　一切有為法不同<a 
name="0264a12" id="0264a12"></a><br>　住相布施生天福　　猶如仰箭射&#x8657;空<a 
name="0264a13" id="0264a13"></a><br>　勢力盡　　箭還墜　　招得來生不如意<a 
name="0264a14" id="0264a14"></a><br>　爭似無為實相門　　一超直入如來地<a 
name="0264a15" id="0264a15"></a><br>　但得本　　莫愁末　　如淨琉璃含寶月<a 
name="0264a16" id="0264a16"></a><br>　既能解此如意珠　　自利利他終不竭<a 
name="0264a17" id="0264a17"></a><br>　江月照　　松風吹　　永夜清霄何所為<a 
name="0264a18" id="0264a18"></a><br>　佛性戒珠心地印　　霧露雲霞體上衣<a 
name="0264a19" id="0264a19"></a><br>　降龍&#x9262;　　解虎錫　　兩鈷金鐶鳴歷歷<a 
name="0264a20" id="0264a20"></a><br>　不是標形&#x8657;事持　　如來寶杖親縱跡<a 
name="0264a21" id="0264a21"></a><br>　不求真　　不斷妄　　了知二法空無相<a 
name="0264a22" id="0264a22"></a><br>　無相無空無不空　　即是如來真實相<a 
name="0264a23" id="0264a23"></a><br>　心鏡明　　鑑無礙　　廓然瑩徹周沙界<a 
name="0264a24" id="0264a24"></a><br>　萬象森羅影現中　　一顆圓光非內外<a 
name="0264b01" id="0264b01"></a><br>　豁達空　　撥因果　　漭漭蕩蕩招殃禍<a 
name="0264b02" id="0264b02"></a><br>　棄有著空病亦然　　還如避溺而投火<a 
name="0264b03" id="0264b03"></a><br>　捨妄心　　取真理　　取捨之心成巧偽<a 
name="0264b04" id="0264b04"></a><br>　學人不了用修行　　真成認賊將為子<a 
name="0264b05" id="0264b05"></a><br>　損法財　　滅功德　　莫不由斯心意識<a 
name="0264b06" id="0264b06"></a><br>　是以禪門了&#x5374;心　　頓入無生知見力<a 
name="0264b07" id="0264b07"></a><br>　大丈夫　　秉慧&#x5292;　　般若鋒兮金剛<span class="gaiji">燄<!--gaiji,燄,1[舀*炎],2&#x269A8;,3--></span><a 
name="0264b08" id="0264b08"></a><br>　非但能摧外道心　　早曾落&#x5374;天魔膽<a 
name="0264b09" id="0264b09"></a><br>　震法雷　　擊法鼓　　布慈雲兮洒甘露<a 
name="0264b10" id="0264b10"></a><br>　龍象蹴踏潤無邊　　三乘五性皆惺悟<a 
name="0264b11" id="0264b11"></a><br>　雪山肥膩更無雜　　純出醍醐我常納<a 
name="0264b12" id="0264b12"></a><br>　一性圓通一切性　　一法&#x5FA7;含一切法<a 
name="0264b13" id="0264b13"></a><br>　一月普現一切水　　一切水月一月攝<a 
name="0264b14" id="0264b14"></a><br>　諸佛法身入我性　　我性同共如來合<a 
name="0264b15" id="0264b15"></a><br>　一地具足一切地　　非色非心非行業<a 
name="0264b16" id="0264b16"></a><br>　彈指圓成八萬門　　剎那滅&#x5374;三祇劫<a 
name="0264b17" id="0264b17"></a><br>　一切數句非數句　　與吾靈覺何交涉<a 
name="0264b18" id="0264b18"></a><br>　不可毀　　不可讚　　體若&#x8657;空沒涯岸<a 
name="0264b19" id="0264b19"></a><br>　不離當處常湛然　　&#x8994;即知君不可見<a 
name="0264b20" id="0264b20"></a><br>　取不得　　捨不得　　不可得中只麼得<a 
name="0264b21" id="0264b21"></a><br>　默時說　　說時默　　大施門開無壅塞<a 
name="0264b22" id="0264b22"></a><br>　有人問我解何宗　　報道摩訶般若力<a 
name="0264b23" id="0264b23"></a><br>　或是或非人不識　　逆行順行天莫測<a 
name="0264b24" id="0264b24"></a><br>　吾早曾經多劫修　　不是等閑相誑惑<a 
name="0264c01" id="0264c01"></a><br>　建法幢　　立宗旨　　明明佛&#x52D1;曹溪是<a 
name="0264c02" id="0264c02"></a><br>　第一迦葉首傳燈　　二十八代西天記<a 
name="0264c03" id="0264c03"></a><br>　法東流　　入此土　　菩提達磨為初祖<a 
name="0264c04" id="0264c04"></a><br>　六代傳衣天下聞　　後人得道何窮數<a 
name="0264c05" id="0264c05"></a><br>　真不立　　妄本空　　有無俱遣不空空<a 
name="0264c06" id="0264c06"></a><br>　二十空門元不著　　一性如來體自同<a 
name="0264c07" id="0264c07"></a><br>　心是根　　法是塵　　兩種猶如鏡上痕<a 
name="0264c08" id="0264c08"></a><br>　痕垢盡除光始現　　心法雙亡性即真<a 
name="0264c09" id="0264c09"></a><br>　嗟末法　　惡時世　　眾生薄福難調制<a 
name="0264c10" id="0264c10"></a><br>　去聖遠兮邪見深　　魔強法弱多冤害<a 
name="0264c11" id="0264c11"></a><br>　聞說如來頓教門　　恨不滅除令瓦碎<a 
name="0264c12" id="0264c12"></a><br>　作在心　　殃在身　　不須冤訴更尤人<a 
name="0264c13" id="0264c13"></a><br>　欲得不招無間業　　莫謗如來正法輪<a 
name="0264c14" id="0264c14"></a><br>　旃檀林　　無雜樹　　<span class="gaiji">&#x9B31;<!--gaiji,鬱,1[鬱-山+止],2&#x9B31;,3--></span>密深沉師子住<a 
name="0264c15" id="0264c15"></a><br>　境靜林閒獨自游　　走獸飛禽皆遠去<a 
name="0264c16" id="0264c16"></a><br>　師子兒　　眾隨後　　三歲便能大哮吼<a 
name="0264c17" id="0264c17"></a><br>　若是野犴逐法王　　百年妖怪&#x8657;開口<a 
name="0264c18" id="0264c18"></a><br>　圓頓教　　沒人情　　有疑不決直須爭<a 
name="0264c19" id="0264c19"></a><br>　不是山僧逞人我　　修行恐落斷常坑<a 
name="0264c20" id="0264c20"></a><br>　非不非　　是不是　　差之毫<span class="gaiji">釐<!--gaiji,釐,1[釐-未+牙],2&#x28932;,3--></span>失千里<a 
name="0264c21" id="0264c21"></a><br>　是即龍女頓成佛　　非即善星生陷墜<a 
name="0264c22" id="0264c22"></a><br>　吾早年來積學問　　亦曾討疏尋經論<a 
name="0264c23" id="0264c23"></a><br>　分別名相不知休　　入海筭沙徒自困<a 
name="0264c24" id="0264c24"></a><br>　&#x5374;被如來苦呵責　　數他珍寶有何益<a 
name="0265a01" id="0265a01"></a><br>　從來蹭蹬覺&#x8657;行　　多年枉作風塵客<a 
name="0265a02" id="0265a02"></a><br>　種性邪　　錯知解　　不達如來圓頓制<a 
name="0265a03" id="0265a03"></a><br>　二乘精進沒道心　　外道聰明無智慧<a 
name="0265a04" id="0265a04"></a><br>　亦愚癡　　亦小騃　　空拳指上生實解<a 
name="0265a05" id="0265a05"></a><br>　執指為月枉施功　　根境法中&#x8657;&#x63D1;怪<a 
name="0265a06" id="0265a06"></a><br>　不見一法即如來　　方得名為觀自在<a 
name="0265a07" id="0265a07"></a><br>　了即業障本來空　　未了還須償宿債<a 
name="0265a08" id="0265a08"></a><br>　飢逢王膳不能&#x98E1;　　病遇醫王爭得瘥<a 
name="0265a09" id="0265a09"></a><br>　在欲行禪知見力　　火中生蓮終不壞<a 
name="0265a10" id="0265a10"></a><br>　勇施犯重悟無生　　早時成佛于今在<a 
name="0265a11" id="0265a11"></a><br>　師子吼　　無畏說　　深嗟懵憧頑皮<span class="corr" title='[靻&gt;靼]'>靼</span><a 
name="0265a12" id="0265a12"></a><br>　只知犯重障菩提　　不見如來開秘訣<a 
name="0265a13" id="0265a13"></a><br>　有二比丘犯婬殺　　波離螢光增罪結<a 
name="0265a14" id="0265a14"></a><br>　維摩大士頓除疑　　猶如赫日銷霜雪<a 
name="0265a15" id="0265a15"></a><br>　不思議　　解脫力　　妙用恒沙也無極<a 
name="0265a16" id="0265a16"></a><br>　四事供養敢辭勞　　萬兩黃金亦銷得<a 
name="0265a17" id="0265a17"></a><br>　粉骨碎身未足酬　　一句了然超百億<a 
name="0265a18" id="0265a18"></a><br>　法中王　　最高勝　　恒沙如來同共證<a 
name="0265a19" id="0265a19"></a><br>　我今解此如意珠　　信受之者皆相應<a 
name="0265a20" id="0265a20"></a><br>　了了見　　無一物　　亦無人　　亦無佛<a 
name="0265a21" id="0265a21"></a><br>　大千沙界海中漚　　一切聖賢如電拂<a 
name="0265a22" id="0265a22"></a><br>　假使鐵輪頂上旋　　定慧圓明終不失<a 
name="0265a23" id="0265a23"></a><br>　日可冷　　月可熱　　眾魔不能壞真說<a 
name="0265a24" id="0265a24"></a><br>　象駕崢嶸謾進途　　誰見螳蜋能拒轍<a 
name="0265b01" id="0265b01"></a><br>　大象不游於兔徑　　大悟不拘於小節<a 
name="0265b02" id="0265b02"></a><br>　莫將管見謗蒼蒼　　未了吾今為君決</span></p><a 
name="0265b03" id="0265b03"></a><p style="margin-left: 3em"><span class="headname">石頭和尚參同契</span></p><a 
name="0265b04" id="0265b04"></a><p>　<span class="lg">竺土大僊心　　東西密相付　　人根有利鈍<a 
name="0265b05" id="0265b05"></a><br>　道無南北祖　　靈源明皎潔　　枝派暗流注<a 
name="0265b06" id="0265b06"></a><br>　執事元是迷　　契理亦非悟　　門門一切境<a 
name="0265b07" id="0265b07"></a><br>　回互不回互　　回而更相涉　　不爾依位住<a 
name="0265b08" id="0265b08"></a><br>　色本殊質像　　聲元異樂苦　　暗合上中言<a 
name="0265b09" id="0265b09"></a><br>　明明清濁句　　四大性自復　　如子得其母<a 
name="0265b10" id="0265b10"></a><br>　火熱風動搖　　水濕地堅固　　眼色耳音聲<a 
name="0265b11" id="0265b11"></a><br>　鼻香舌鹹醋　　然於一一法　　依根葉分布<a 
name="0265b12" id="0265b12"></a><br>　本末須歸宗　　尊卑用其語　　當明中有暗<a 
name="0265b13" id="0265b13"></a><br>　勿以暗相遇　　當暗中有明　　勿以明相&#x89A9;<a 
name="0265b14" id="0265b14"></a><br>　明暗各相對　　比如前後步　　萬物自有功<a 
name="0265b15" id="0265b15"></a><br>　當言用及處　　事存函蓋合　　理應箭鋒拄<a 
name="0265b16" id="0265b16"></a><br>　承言須會宗　　勿自立規矩　　觸目不會道<a 
name="0265b17" id="0265b17"></a><br>　運足焉知路　　進步非遠近　　迷隔山河固<a 
name="0265b18" id="0265b18"></a><br>　謹白參玄人　　光陰莫&#x8657;度</span></p><a 
name="0265b19" id="0265b19"></a><p style="margin-left: 3em"><span class="headname">石頭和尚草庵歌</span></p><a 
name="0265b20" id="0265b20"></a><p>　<span class="lg">吾結草庵無寶貝　　飯了從容圖睡快<a 
name="0265b21" id="0265b21"></a><br>　成時初見茅草新　　破後還將茅草蓋<a 
name="0265b22" id="0265b22"></a><br>　住庵人　　鎮長在　　不屬中間與內外<a 
name="0265b23" id="0265b23"></a><br>　世人住處我不住　　世人愛處我不愛<a 
name="0265b24" id="0265b24"></a><br>　庵雖小　　含法界　　方丈老人相體解<a 
name="0265c01" id="0265c01"></a><br>　上乘菩薩信無疑　　中下聞之必生怪<a 
name="0265c02" id="0265c02"></a><br>　問此庵　　壞不壞　　壞與不壞主元在<a 
name="0265c03" id="0265c03"></a><br>　不居南北與東西　　基上堅牢以為最<a 
name="0265c04" id="0265c04"></a><br>　青松下　　明&#x7ABB;內　　玉殿朱樓未為對<a 
name="0265c05" id="0265c05"></a><br>　衲帔蒙頭萬事休　　此時山僧都不會<a 
name="0265c06" id="0265c06"></a><br>　住此庵　　休作解　　誰誇鋪席圖人買<a 
name="0265c07" id="0265c07"></a><br>　回光返照便歸來　　廓達靈根非向背<a 
name="0265c08" id="0265c08"></a><br>　遇祖師　　親訓誨　　結草為庵莫生退<a 
name="0265c09" id="0265c09"></a><br>　百年拋&#x5374;任縱橫　　擺手便行且無罪<a 
name="0265c10" id="0265c10"></a><br>　千種言　　萬般解　　只要教君長不昧<a 
name="0265c11" id="0265c11"></a><br>　欲識庵中不死人　　豈離如今遮布袋</span></p><a 
name="0265c12" id="0265c12"></a><p style="margin-left: 3em"><span class="headname">僧亡名息心銘</span></p><a 
name="0265c13" id="0265c13"></a><p style="text-indent: 0em; margin-left: 4em"><span class="linehead"></span><span class="note">(隋右拾遺。<span class="gaiji">棄<!--gaiji,棄,1[云/廾],2,3--></span>官為僧。名曰亡名)</span>。</p><a 
name="0265c14" id="0265c14"></a><p style="text-indent: 0em; margin-left: 0em"><span class="linehead"></span>法界有如意寶人焉。久緘其身。銘其膺曰。古之攝心<a 
name="0265c15" id="0265c15"></a>人也。戒之哉。戒之哉。無多知。無多慮。多知多事。不如<a 
name="0265c16" id="0265c16"></a>息意。多慮多失。不如守一。慮多志散。知多心亂。心亂<a 
name="0265c17" id="0265c17"></a>生惱。志散妨道。勿謂何傷。其苦悠長。勿言何畏。其禍<a 
name="0265c18" id="0265c18"></a>鼎沸。滴水不停。四海將盈。纖塵不拂。五嶽將成。防末<a 
name="0265c19" id="0265c19"></a>在本。雖小不輕。關汝七竅。閑爾六情。莫視於色。莫聽<a 
name="0265c20" id="0265c20"></a>於聲。聞聲者聾。見色者盲。一文一藝。空中蚊蚋。一伎<a 
name="0265c21" id="0265c21"></a>一能。日下孤燈。英賢才藝。是為愚蔽。捨棄淳朴。耽溺<a 
name="0265c22" id="0265c22"></a>淫麗。識馬易奔。心猿難制。神既勞役。形必損斃。邪行<a 
name="0265c23" id="0265c23"></a>終迷。脩途永泥。莫貴才能。日益昏瞢。誇拙羨巧。其德<a 
name="0265c24" id="0265c24"></a>不弘。名厚行薄。其高速崩。內懷憍伐。外致怨憎。或談<a 
name="0266a01" id="0266a01"></a>於口。或書於手。邀人令譽。亦孔之醜。凡謂之吉。聖謂<a 
name="0266a02" id="0266a02"></a>之咎。賞翫暫時。悲哀長久。畏影畏跡。逾遠逾極。端坐<a 
name="0266a03" id="0266a03"></a>樹陰。跡滅影沉。厭生患老。隨思隨造。心想若滅。生死<a 
name="0266a04" id="0266a04"></a>長絕。不死不生。無相無名。一道&#x8657;寂。萬物齊平。何貴<a 
name="0266a05" id="0266a05"></a>何賤。何辱何榮。何勝何劣。何重何輕。澄天愧淨。皎日<a 
name="0266a06" id="0266a06"></a>&#x6159;明。安夫岱嶺。同彼金城。敬貽賢哲。斯道利貞。</p><a 
name="0266a07" id="0266a07"></a><p style="margin-left: 3em"><span class="headname">趙州和尚十二時歌</span></p><a 
name="0266a08" id="0266a08"></a><p>　<span class="lg">&#x9DC4;鳴丑　　愁見起來成漏逗<a 
name="0266a09" id="0266a09"></a><br>　裙子褊衫箇也無　　袈裟形相些些有<a 
name="0266a10" id="0266a10"></a><br>　&#x88E9;無腰　　&#x88B4;無口　　頭上青<span class="gaiji">&#x7070;<!--gaiji,灰,1[厂@火],2&#x7070;,3--></span>三五斗<a 
name="0266a11" id="0266a11"></a><br>　比望修行利濟人　　誰知變作不唧<span class="gaiji">[口*留]<!--gaiji,,1[口*留],2&#x20E95;,3--></span></span></p><a 
name="0266a12" id="0266a12"></a><p>　<span class="lg">平旦寅　　荒村破院實難論<a 
name="0266a13" id="0266a13"></a><br>　解齋粥米全無粒　　空對閑&#x7255;與隙塵<a 
name="0266a14" id="0266a14"></a><br>　唯雀噪　　勿人親　　獨坐時聞落葉頻<a 
name="0266a15" id="0266a15"></a><br>　誰道出家憎愛斷　　思量不覺淚沾巾</span></p><a 
name="0266a16" id="0266a16"></a><p>　<span class="lg">日出卯　　清淨&#x5374;翻為煩惱<a 
name="0266a17" id="0266a17"></a><br>　有為功德被塵漫　　無限田地未曾掃<a 
name="0266a18" id="0266a18"></a><br>　攢眉多　　稱心少　　&#x5C00;耐東村黑王老<a 
name="0266a19" id="0266a19"></a><br>　供利不曾將得來　　放驢喫我堂前草</span></p><a 
name="0266a20" id="0266a20"></a><p>　<span class="lg">食時辰　　煙火徒勞望四&#x96A3;<a 
name="0266a21" id="0266a21"></a><br>　饅頭<span class="gaiji">[飢-几+追]<!--gaiji,,1[飢-几+追],2&#x4B54;,3--></span>子前年別　　今日思量空嚥津<a 
name="0266a22" id="0266a22"></a><br>　持念少　　嗟嘆頻　　一百家中無善人<a 
name="0266a23" id="0266a23"></a><br>　來者只道&#x8994;茶喫　　不得茶&#x5647;去又瞋</span></p><a 
name="0266a24" id="0266a24"></a><p>　<span class="lg">禺中巳　　削髮那知到如此<a 
name="0266b01" id="0266b01"></a><br>　無端被請作村僧　　屈辱飢悽受欲死<a 
name="0266b02" id="0266b02"></a><br>　胡張三　　黑李四　　恭敬不曾生些子<a 
name="0266b03" id="0266b03"></a><br>　適來忽爾到門頭　　唯道借茶兼借紙</span></p><a 
name="0266b04" id="0266b04"></a><p>　<span class="lg">日南午　　茶飯輪環無定度<a 
name="0266b05" id="0266b05"></a><br>　行&#x5374;南家到北家　　果至北家不推註<a 
name="0266b06" id="0266b06"></a><br>　苦沙鹽　　大麥醋　　蜀黍米飯虀萵苣<a 
name="0266b07" id="0266b07"></a><br>　唯稱供養不等閑　　和尚道心須堅固</span></p><a 
name="0266b08" id="0266b08"></a><p>　<span class="lg">日昳未　　這回不踐光陰地<a 
name="0266b09" id="0266b09"></a><br>　曾聞一飽忘百飢　　今日老僧身便是<a 
name="0266b10" id="0266b10"></a><br>　不習禪　　不論義　　鋪箇破席日裏睡<a 
name="0266b11" id="0266b11"></a><br>　想料上方兜率天　　也無如此日炙背</span></p><a 
name="0266b12" id="0266b12"></a><p>　<span class="lg">晡時申　　也有燒香禮拜人<a 
name="0266b13" id="0266b13"></a><br>　五箇老婆三箇癭　　一雙面子黑皴皴<a 
name="0266b14" id="0266b14"></a><br>　油麻茶　　實是珍　　金剛不用苦張筋<a 
name="0266b15" id="0266b15"></a><br>　願我來年蠶麥熟　　羅&#x777A;羅兒與一文</span></p><a 
name="0266b16" id="0266b16"></a><p>　<span class="lg">日入酉　　除&#x5374;荒&#x51C9;更何守<a 
name="0266b17" id="0266b17"></a><br>　雲水高流定委無　　歷寺沙彌鎮長有<a 
name="0266b18" id="0266b18"></a><br>　出格言　　不到口　　枉續牟尼子孫後<a 
name="0266b19" id="0266b19"></a><br>　一條拄杖麤&#x63E6;梨　　不但登山兼打狗</span></p><a 
name="0266b20" id="0266b20"></a><p>　<span class="lg">黃昏戌　　獨坐一間空暗室<a 
name="0266b21" id="0266b21"></a><br>　陽<span class="gaiji">燄<!--gaiji,燄,1[舀*炎],2&#x269A8;,3--></span>燈光永不逢　　眼前純是金州漆<a 
name="0266b22" id="0266b22"></a><br>　鍾不聞　　&#x8657;度日　　唯聞老鼠&#x9599;<span class="corr" title='[[日*秋]&gt;啾]'>啾</span>唧<a 
name="0266b23" id="0266b23"></a><br>　憑何更得有心情　　思量念箇波羅蜜</span></p><a 
name="0266b24" id="0266b24"></a><p>　<span class="lg">人定亥　　門前明月誰人愛<a 
name="0266c01" id="0266c01"></a><br>　向裏惟愁臥去時　　勿箇衣裳著甚蓋<a 
name="0266c02" id="0266c02"></a><br>　劉維那　　趙五戒　　口頭說善甚奇怪<a 
name="0266c03" id="0266c03"></a><br>　任&#x511E;山僧囊罄空　　問著都緣總不會</span></p><a 
name="0266c04" id="0266c04"></a><p>　<span class="lg">半夜子　　心境何曾得暫止<a 
name="0266c05" id="0266c05"></a><br>　思量天下出家人　　似我住持能有幾<a 
name="0266c06" id="0266c06"></a><br>　土榻床　　破蘆<span class="gaiji">[卄/廢]<!--gaiji,,1[卄/廢],2&#x4560;,3--></span>　　老榆木枕全無被<a 
name="0266c07" id="0266c07"></a><br>　尊像不燒安息香　　<span class="gaiji">&#x7070;<!--gaiji,灰,1[厂@火],2&#x7070;,3--></span>裏唯聞牛糞氣</span></p><a 
name="0266c08" id="0266c08"></a><p style="margin-left: 3em"><span class="headname">羅漢琛禪師明道頌</span></p><a 
name="0266c09" id="0266c09"></a><p>　<span class="lg">至道淵曠　　勿以言宣　　言宣非旨　　孰云有是<a 
name="0266c10" id="0266c10"></a><br>　觸處皆渠　　豈喻真&#x8657;　　真&#x8657;設辨　　如鏡中現<a 
name="0266c11" id="0266c11"></a><br>　有無雖彰　　在處無傷　　無傷無在　　何拘何閡<a 
name="0266c12" id="0266c12"></a><br>　不假功成　　將何法爾　　法爾不爾　　俱為脣齒<a 
name="0266c13" id="0266c13"></a><br>　若以斯陳　　理沒宗旨　　宗非意陳　　無以見聞<a 
name="0266c14" id="0266c14"></a><br>　見聞不脫　　如水中月　　於此不明　　翻為剩法<a 
name="0266c15" id="0266c15"></a><br>　一法有形　　翳汝眼睛　　眼睛不明　　世界崢嶸<a 
name="0266c16" id="0266c16"></a><br>　我宗奇特　　當陽顯赫　　佛及眾生　　皆承恩力<a 
name="0266c17" id="0266c17"></a><br>　不在低頭　　思量難得　　拶破面門　　覆蓋乾坤<a 
name="0266c18" id="0266c18"></a><br>　快須薦取　　脫&#x5374;根塵　　其如不曉　　謾說如今</span></p><a 
name="0266c19" id="0266c19"></a><p style="margin-left: 3em"><span class="headname">同安察禪師十玄談</span></p><a 
name="0266c20" id="0266c20"></a><p style="margin-left: 4em"><span class="headname">心印</span></p><a 
name="0266c21" id="0266c21"></a><p>　<span class="lg">問君心印作何顏　　心印何人敢授傳<a 
name="0266c22" id="0266c22"></a><br>　歷劫坦然無異色　　呼為心印早&#x8657;言<a 
name="0266c23" id="0266c23"></a><br>　須知體自&#x8657;空性　　將喻紅爐火裏蓮<a 
name="0266c24" id="0266c24"></a><br>　勿謂無心云是道　　無心猶隔一重關</span></p><a 
name="0267a01" id="0267a01"></a><p style="margin-left: 4em"><span class="headname">祖意</span></p><a 
name="0267a02" id="0267a02"></a><p>　<span class="lg">祖意如空不是空　　靈機爭墮有無功<a 
name="0267a03" id="0267a03"></a><br>　三賢尚不明斯旨　　十聖那能達此宗<a 
name="0267a04" id="0267a04"></a><br>　透網金鱗猶滯水　　回途石馬出紗籠<a 
name="0267a05" id="0267a05"></a><br>　慇懃為說西來意　　莫問西來及與東</span></p><a 
name="0267a06" id="0267a06"></a><p style="margin-left: 4em"><span class="headname">玄機</span></p><a 
name="0267a07" id="0267a07"></a><p>　<span class="lg">迢迢空劫勿能&#x53CE;　　豈與塵機作繫留<a 
name="0267a08" id="0267a08"></a><br>　妙體本來無處所　　通身何更有蹤由<a 
name="0267a09" id="0267a09"></a><br>　靈然一句超群眾　　&#x9008;出三乘不假修<a 
name="0267a10" id="0267a10"></a><br>　撒手那邊千聖外　　回程堪作火中牛</span></p><a 
name="0267a11" id="0267a11"></a><p style="margin-left: 4em"><span class="headname">塵異</span></p><a 
name="0267a12" id="0267a12"></a><p>　<span class="lg">濁者自濁清者清　　菩提煩惱等空平<a 
name="0267a13" id="0267a13"></a><br>　誰言卞璧無人鑒　　我道驪珠到處晶<a 
name="0267a14" id="0267a14"></a><br>　萬法泯時全體現　　三乘分別強安名<a 
name="0267a15" id="0267a15"></a><br>　丈夫自有衝天志　　莫向如來行處行</span></p><a 
name="0267a16" id="0267a16"></a><p style="margin-left: 4em"><span class="headname">演教</span></p><a 
name="0267a17" id="0267a17"></a><p>　<span class="lg">三乘次第演金言　　三世如來亦共宣<a 
name="0267a18" id="0267a18"></a><br>　初說有空人盡執　　後非空有眾皆捐<a 
name="0267a19" id="0267a19"></a><br>　龍宮滿藏醫方義　　<span class="gaiji">鶴<!--gaiji,鶴,1[鴳-女+隹],2,3--></span>樹終談理未玄<a 
name="0267a20" id="0267a20"></a><br>　真淨界中纔一念　　閻浮早<span class="corr" title='[巳&gt;已]'>已</span>八千年</span></p><a 
name="0267a21" id="0267a21"></a><p style="margin-left: 4em"><span class="headname">達本</span></p><a 
name="0267a22" id="0267a22"></a><p>　<span class="lg">勿於中路事空王　　<span class="gaiji">策<!--gaiji,策,1[竺-二+束],2&#x41FF;,3--></span>杖還須達本鄉<a 
name="0267a23" id="0267a23"></a><br>　雲水隔時君莫住　　雪山深處我非忘<a 
name="0267a24" id="0267a24"></a><br>　堪嗟去日顏如玉　　&#x5374;嘆回時<span class="gaiji">鬢<!--gaiji,鬢,1[鬃-示+(眉-目+貝)],2&#x29BED;,3--></span>似霜<a 
name="0267b01" id="0267b01"></a><br>　撒手到家人不識　　更為一物獻尊堂</span></p><a 
name="0267b02" id="0267b02"></a><p style="margin-left: 4em"><span class="headname">還源</span></p><a 
name="0267b03" id="0267b03"></a><p>　<span class="lg">返本還源事<span class="corr" title='[巳&gt;已]'>已</span>差　　本來無住不名家<a 
name="0267b04" id="0267b04"></a><br>　萬年松徑雪深覆　　一帶峰巒雲更遮<a 
name="0267b05" id="0267b05"></a><br>　賓主穆時全是妄　　君臣合處正中邪<a 
name="0267b06" id="0267b06"></a><br>　還鄉曲調如何唱　　明月堂前枯樹花</span></p><a 
name="0267b07" id="0267b07"></a><p style="margin-left: 4em"><span class="headname">回機</span></p><a 
name="0267b08" id="0267b08"></a><p>　<span class="lg">涅槃城裏尚猶危　　陌路相逢勿定期<a 
name="0267b09" id="0267b09"></a><br>　權挂垢衣云是佛　　&#x5374;裝珍御復名誰<a 
name="0267b10" id="0267b10"></a><br>　木人夜半穿靴去　　石女天明戴帽歸<a 
name="0267b11" id="0267b11"></a><br>　萬古碧潭空界月　　再三撈摝始應知</span></p><a 
name="0267b12" id="0267b12"></a><p style="margin-left: 4em"><span class="headname">轉位</span></p><a 
name="0267b13" id="0267b13"></a><p>　<span class="lg">披毛帶角入<span class="gaiji">廛<!--gaiji,廛,1[邱-丘+(厂@墨)],2,3--></span>來　　優&#x9262;羅華火裏開<a 
name="0267b14" id="0267b14"></a><br>　煩惱海中為雨露　　無明山上作雲雷<a 
name="0267b15" id="0267b15"></a><br>　鑊湯爐炭吹教滅　　&#x5292;樹刀山喝使摧<a 
name="0267b16" id="0267b16"></a><br>　金鎖玄關留不住　　行於異類且輪回</span></p><a 
name="0267b17" id="0267b17"></a><p style="margin-left: 4em"><span class="headname">一色</span></p><a 
name="0267b18" id="0267b18"></a><p>　<span class="lg">枯木巖前差路多　　行人到此盡蹉<span class="gaiji">跎<!--gaiji,跎,1[趷-乙+也],2&#x27FF6;,3--></span><a 
name="0267b19" id="0267b19"></a><br>　鷺鷥立雪非同色　　明月蘆華不似他<a 
name="0267b20" id="0267b20"></a><br>　了了了時無可了　　玄玄玄處亦須呵<a 
name="0267b21" id="0267b21"></a><br>　慇懃為唱玄中曲　　空裏蟾光撮得麼</span></p><a 
name="0267b22" id="0267b22"></a><p style="margin-left: 3em"><span class="headname">法眼禪師。三界惟心頌</span></p><a 
name="0267b23" id="0267b23"></a><p>　<span class="lg">三界惟心　　萬法惟識　　唯識惟心　　眼聲耳色<a 
name="0267b24" id="0267b24"></a><br>　色不到耳　　聲何觸眼　　眼色耳聲　　萬法成辨<a 
name="0267c01" id="0267c01"></a><br>　萬法匪緣　　豈觀如幻　　大地山河　　誰堅誰變</span></p><a 
name="0267c02" id="0267c02"></a><p style="margin-left: 3em"><span class="headname">澄觀國師。答皇太子心要</span></p><a 
name="0267c03" id="0267c03"></a><p style="text-indent: 0em; margin-left: 0em"><span class="linehead"></span>至道本乎其心。心法本乎無住。無住心體。靈知不昧。<a 
name="0267c04" id="0267c04"></a>性相寂然。包含德用。該攝內外。能深能廣。非有非空。<a 
name="0267c05" id="0267c05"></a>不生不滅。無始無終。求之而不得。棄之而不離。迷現<a 
name="0267c06" id="0267c06"></a>量則惑苦紛紜。悟真性則空明廓徹。雖即心即佛。唯<a 
name="0267c07" id="0267c07"></a>證者方知。然有證有知。則慧日沉沒於有地。若無照<a 
name="0267c08" id="0267c08"></a>無悟。則昏雲掩蔽於空門。若一念不生。則前後際斷。<a 
name="0267c09" id="0267c09"></a>照體獨立。物我皆如。直造心源。無智無得。不取不捨。<a 
name="0267c10" id="0267c10"></a>無對無修。然迷悟更依。真妄相待。若求真去妄。猶棄<a 
name="0267c11" id="0267c11"></a>影勞形。若體妄即真。似處陰影滅。若無心忘照。則萬<a 
name="0267c12" id="0267c12"></a>慮都捐。若任運寂知。則眾行爰起。放曠任其去住。靜<a 
name="0267c13" id="0267c13"></a>鑒覺其源流。語默不失玄微。動靜未離法界。言止則<a 
name="0267c14" id="0267c14"></a>雙忘知寂。論觀則雙照寂知。語證即不可示人。說理<a 
name="0267c15" id="0267c15"></a>則非證不了。是以悟寂無寂。真知無知。以知寂不二<a 
name="0267c16" id="0267c16"></a>之一心。契空有雙融之中道。無住無著。莫攝莫&#x53CE;。是<a 
name="0267c17" id="0267c17"></a>非兩忘。能所雙絕。斯絕亦寂。則般若現前。般若非心<a 
name="0267c18" id="0267c18"></a>外新生。智性乃本來具足。然本寂不能自現。實由般<a 
name="0267c19" id="0267c19"></a>若之功。般若之與智性。&#x98DC;覆相成。本智之與始修。實<a 
name="0267c20" id="0267c20"></a>無兩體。雙忘正入。則妙覺圓明。始末該融。則因果交<a 
name="0267c21" id="0267c21"></a>徹。心心作佛。無一心而非佛心。處處成道。無一塵而<a 
name="0267c22" id="0267c22"></a>非佛國。故真妄物我。舉一全&#x53CE;。心佛眾生。渾然齊致。<a 
name="0267c23" id="0267c23"></a>是知迷則人隨於法。法法萬差。而人不同。悟則法隨<a 
name="0267c24" id="0267c24"></a>於人。人人一智。而融萬境。言窮慮絕。何果何因。體本<a 
name="0268a01" id="0268a01"></a>寂寥。孰同孰異。唯忘懷&#x8657;朗。消息&#x51B2;融。其猶透水月<a 
name="0268a02" id="0268a02"></a>華。&#x8657;而可見。無心鑑像。照而常空矣。</p><a 
name="0268a03" id="0268a03"></a><p style="margin-left: 3em"><span class="headname">鼎州普安道和尚<span class="corr" title='[&gt;頌]'>頌</span></span></p><a 
name="0268a04" id="0268a04"></a><p style="margin-left: 4em"><span class="headname">函蓋乾坤句</span></p><a 
name="0268a05" id="0268a05"></a><p>　<span class="lg">乾坤并萬象　　地獄及天堂　　物物皆真見<a 
name="0268a06" id="0268a06"></a><br>　頭頭用不傷</span></p><a 
name="0268a07" id="0268a07"></a><p style="margin-left: 4em"><span class="headname">截斷眾流句</span></p><a 
name="0268a08" id="0268a08"></a><p>　<span class="lg">堆山積岳來　　一一盡塵埃　　更擬論玄妙<a 
name="0268a09" id="0268a09"></a><br>　&#x6C37;消瓦解摧</span></p><a 
name="0268a10" id="0268a10"></a><p style="margin-left: 4em"><span class="headname">隨波逐浪句</span></p><a 
name="0268a11" id="0268a11"></a><p>　<span class="lg">辯口利舌問　　高低總不虧　　還如應病藥<a 
name="0268a12" id="0268a12"></a><br>　診候在臨時</span></p><a 
name="0268a13" id="0268a13"></a><p style="margin-left: 4em"><span class="headname">三句外</span></p><a 
name="0268a14" id="0268a14"></a><p>　<span class="lg">當人如舉唱　　三句豈能該　　有問如何事<a 
name="0268a15" id="0268a15"></a><br>　南岳與天台</span></p><a 
name="0268a16" id="0268a16"></a><p style="margin-left: 4em"><span class="headname">通&#x8943;貶</span></p><a 
name="0268a17" id="0268a17"></a><p>　<span class="lg">金屑眼中翳　　衣珠法上塵　　<span class="corr" title='[巳&gt;己]'>己</span>靈猶不重<a 
name="0268a18" id="0268a18"></a><br>　佛祖為何人</span></p><a 
name="0268a19" id="0268a19"></a><p style="margin-left: 4em"><span class="headname">辨親&#x758E;</span></p><a 
name="0268a20" id="0268a20"></a><p>　<span class="lg">黑豆未生前　　商量<span class="corr" title='[巳&gt;已]'>已</span>成顛　　更尋言句會<a 
name="0268a21" id="0268a21"></a><br>　特地隔西天</span></p><a 
name="0268a22" id="0268a22"></a><p style="margin-left: 4em"><span class="headname">辨邪正</span></p><a 
name="0268a23" id="0268a23"></a><p>　<span class="lg">罔象談真旨　　都緣未辨明　　守他山鬼窟<a 
name="0268a24" id="0268a24"></a><br>　不免是精靈</span></p><a 
name="0268b01" id="0268b01"></a><p style="margin-left: 4em"><span class="headname">通賓主</span></p><a 
name="0268b02" id="0268b02"></a><p>　<span class="lg">自遠趨風問　　分明向道休　　再三如未曉<a 
name="0268b03" id="0268b03"></a><br>　消得更搖頭</span></p><a 
name="0268b04" id="0268b04"></a><p style="margin-left: 4em"><span class="headname">&#x64E1;薦商量</span></p><a 
name="0268b05" id="0268b05"></a><p>　<span class="lg">相見不揚眉　　君東我亦西　　紅霞穿碧落<a 
name="0268b06" id="0268b06"></a><br>　白日繞須彌</span></p><a 
name="0268b07" id="0268b07"></a><p style="margin-left: 4em"><span class="headname">提綱商量</span></p><a 
name="0268b08" id="0268b08"></a><p>　<span class="lg">若欲正提綱　　直須大地荒　　擬來衝雪刀<a 
name="0268b09" id="0268b09"></a><br>　不免碎鋒鋩</span></p><a 
name="0268b10" id="0268b10"></a><p style="margin-left: 4em"><span class="headname">據實商量</span></p><a 
name="0268b11" id="0268b11"></a><p>　<span class="lg">睡來合眼飯來&#x98E1;　　起坐終諸沒兩般<a 
name="0268b12" id="0268b12"></a><br>　同道<span class="corr" title='[巳&gt;已]'>已</span>知言不惑　　十方世界目前看</span></p><a 
name="0268b13" id="0268b13"></a><p style="margin-left: 4em"><span class="headname">委曲商量</span></p><a 
name="0268b14" id="0268b14"></a><p>　<span class="lg">得用由來處處通　　應機施設任家風<a 
name="0268b15" id="0268b15"></a><br>　揚眉瞬目開隻手　　堅拂拈槌為舉揚</span></p><a 
name="0268b16" id="0268b16"></a><a 
name="0268b17" id="0268b17"></a><p><span class="juanname">聯燈會要卷第三十<span class="note">(終)</span></span></p><a 
name="0268b18" id="0268b18"></a><a 
name="0268b19" id="0268b19"></a><div class="w"><div style="margin-left: 1em"><p style="text-indent: 0em; margin-left: 0em"><span class="linehead"></span>至元辛卯歲重刊于育王松庵<a 
name="0268b20" id="0268b20"></a>三山鄭　子埜&#x681E;。</p><a 
name="0268b21" id="0268b21"></a><a 
name="0268b22" id="0268b22"></a><p style="text-indent: 0em; margin-left: 0em"><span class="linehead"></span>康應己巳歲重刊于臨川寺。</p><a 
name="0268b23" id="0268b23"></a><p style="text-indent: 0em; margin-left: 1em"><span class="linehead"></span>&#x65F9;元祿庚午孟夏日雒北大應禪寺涉門祖泰命<a 
name="0268b24" id="0268b24"></a>工印行。</p></div></div>
<hr>【經文資訊】卍新續藏第 79 冊 No. 1557 聯燈會要<br>【版本記錄】CBETA 電子佛典 2014.04，完成日期：2014/04/26<br>【編輯說明】本資料庫由中華電子佛典協會（CBETA）依卍新續藏所編輯<br>【原始資料】CBETA 人工輸入，台灣某大德提供<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
 </div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script>	</div><!-- /content -->

	<div data-role="footer" data-position="fixed">
	<table><tr>
		<td><a href="index5df0-2.html?index=X79n1557" data-role="button" data-icon="arrow-l" data-theme="b">回上層</a></td>
		<td><a href="index-2.html" data-role="button" data-icon="home" data-theme="b">回首頁</a></td>
		<td><input type="search" name="search" id="search-basic"  data-theme="b" placeholder="目錄搜尋" value="" onkeypress="OnInput(event)"/></td>
	</tr></table>
	</div><!-- /footer -->

</div><!-- /page -->
</body>

<!-- Mirrored from tripitaka.cbeta.org/mobile/index.php?index=X79n1557_030 by HTTrack Website Copier/3.x [XR&CO'2014], Tue, 07 Jun 2016 07:42:27 GMT -->
</html>
